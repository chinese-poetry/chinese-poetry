[
  {
    "author": "洪咨夔", 
    "paragraphs": [
      "风月分将秋一半。", 
      "昨夜月明今夜满。", 
      "有人笙鹤御风来，玉绳转。", 
      "银河淡。", 
      "凉入天孙云锦段。", 
      "笑拈桂枝香婉娩。", 
      "十字金书光照眼。", 
      "看看细札促归来，漏声缓。", 
      "珂声远。", 
      "夜宿玉堂谁是伴。"
    ], 
    "rhythmic": "天仙子"
  }, 
  {
    "author": "赵与洽", 
    "paragraphs": [
      "甚幽人、被花勾引，庭皋遥夜来去。", 
      "江空岁晚谁为伴，只有琼枝玉树。", 
      "愁绝处。", 
      "望万里瑶台，梦断迷归路。", 
      "花还解语。", 
      "更雪琢精神，冰相韵度。", 
      "粉黛尽如土。", 
      "飘仙袂，曾缀蕊珠鹓鹭。", 
      "云茵月障千步。", 
      "莫教衣袖天香冷，恐怨美人迟暮。", 
      "更起舞。", 
      "任斗转参横，翠羽曾知否。", 
      "尘缘自误。", 
      "终待骖鸾，乘风共去。", 
      "长作此花主。"
    ], 
    "rhythmic": "摸鱼儿"
  }, 
  {
    "author": "赵与洽", 
    "paragraphs": [
      "单衾寒引画龙声。", 
      "雨初晴。", 
      "月微明。", 
      "竹外溪边，低见一枝横。", 
      "澹月疏花三四点，尚春浅，早相看、似有情。", 
      "夜来袖冷暗香凝。", 
      "恨半销，酒半醒。", 
      "靓妆照影，未忺整、雪艳冰清。", 
      "只恐不禁、愁绝易飘零。", 
      "待得南楼三弄彻、君试看，比从前、更瘦生。"
    ], 
    "rhythmic": "江城梅花引"
  }, 
  {
    "author": "李致远", 
    "paragraphs": [
      "破镜重圆，分钗合钿，重寻绣户珠箔。", 
      "说与从前，不是我情薄。", 
      "都缘利役名牵，飘蓬无定，翻成轻负。", 
      "别後情怀，有万千牢落。", 
      "经时最苦分携，都为伊、甘心寂寞。", 
      "纵满眼、闲花媚柳，终是强欢不乐。", 
      "待凭鳞羽，说与相思，水远天长又难托。", 
      "而今幸已再逢，把轻离断却。"
    ], 
    "rhythmic": "碧牡丹"
  }, 
  {
    "author": "张琳", 
    "paragraphs": [
      "持节助调羹。"
    ], 
    "rhythmic": "失调名"
  }, 
  {
    "author": "邬虑", 
    "paragraphs": [
      "醉和春恨拍阑干。", 
      "宝香半灺倩谁翻。", 
      "丁宁告、东风道，小楼空，斜月杏花寒。", 
      "梦魂无夜不关山。", 
      "江南千里霎时间。", 
      "且留得、鸾光在，等归时，双照泪痕乾。"
    ], 
    "rhythmic": "翻香令"
  }, 
  {
    "author": "冯熔", 
    "paragraphs": [
      "素养浩然之气，铁石心肠谁拟。", 
      "蒿目县前江，不逐队鱼游戏。", 
      "藏器。", 
      "藏器。", 
      "只等时乘奋起。"
    ], 
    "rhythmic": "如梦令"
  }, 
  {
    "author": "刘镇2", 
    "paragraphs": [
      "调冰弄雪，想花神清梦，徘徊南土。", 
      "一夏天香收不起，付与蕊仙无语。", 
      "秀入精神，凉生肌骨，销尽人间暑。", 
      "稼轩愁绝，惜花还胜儿女。", 
      "长记歌酒阑珊，开时向晚，笑浥金茎露。", 
      "月浸栏干天似水，谁伴秋娘窗户。", 
      "困殢云鬟，醉敧风帽，总是牵情处。", 
      "返魂何在，玉川风味如许。"
    ], 
    "rhythmic": "念奴娇"
  }, 
  {
    "author": "刘镇2", 
    "paragraphs": [
      "露叶烟条。", 
      "天与多娇。", 
      "算风流、张绪难消。", 
      "恼人春思，政自无聊。", 
      "赖敛愁眉，酣醉眼，减围腰。", 
      "风絮相邀。", 
      "蝶弄莺嘲。", 
      "最关情、是短长桥。", 
      "解骖分袂，催上兰桡。", 
      "更绿波平，红日坠，碧云遥。"
    ], 
    "rhythmic": "行香子"
  }, 
  {
    "author": "刘镇2", 
    "paragraphs": [
      "谁似花翁，长年湖海，蹇驴弊裘。", 
      "想江尘醉帽，青楼歌扇，挥金谈笑，惜玉风流。", 
      "吴下阿蒙，江南老贺，肯为良田二顷谋。", 
      "人间世，算到头一梦，蝼蚁王侯。", 
      "悠悠。", 
      "吾道何求。", 
      "况白首相逢说旧游。", 
      "记疏风淡月，寒灯古寺，平章诗境，分付糟丘。", 
      "聚散抟沙，炎凉转烛，归去来兮万事休。", 
      "无何有，问从前那个，骑鹤扬州。"
    ], 
    "rhythmic": "沁园春"
  }, 
  {
    "author": "刘镇2", 
    "paragraphs": [
      "爽气西来，玉削群峰，千杉万松。", 
      "望疏林清旷，晴烟紫翠，雪边回棹，柳外闻钟。", 
      "夜月琼田，夕阳金界，倒影楼台表里空。", 
      "桥阴曲，是旧来忠定，手种芙蓉。", 
      "仙翁。", 
      "心事谁同。", 
      "付鱼鸟相望一笑中。", 
      "向月梅香底，招邀和靖，云山高处，问讯梁公。", 
      "物象搜奇，风流怀古，消得文章万丈虹。", 
      "沈吟久，想依依春树，人在江东。"
    ], 
    "rhythmic": "沁园春"
  }, 
  {
    "author": "刘镇2", 
    "paragraphs": [
      "鸠雨催晴，遍园林、一番绿娇红媚。", 
      "柳外金衣，花底香须，消得艳阳天气。", 
      "障泥步锦寻芳路，称来往、纵横珠翠。", 
      "笑携手，旗亭问酒，更酬春思。", 
      "还记东山乐事。", 
      "向歌雪香中，伴春沈醉。", 
      "粉袖殢人，彩笔题诗，陶写老来风味。", 
      "夜深银烛明如昼，待归去、看承花睡。", 
      "梦云散，屏山半熏沈水。"
    ], 
    "rhythmic": "花心动"
  }, 
  {
    "author": "刘镇2", 
    "paragraphs": [
      "日软风柔，望暖红连岛，晴绿平川。", 
      "寻芳拾蕊，胜伴陌上鲜妍。", 
      "玉骢归路，记青门、曾堕吟鞭。", 
      "人去後，庭花弄影，一帘香月娟娟。", 
      "追念旧游何在，叹佳期虚度，锦瑟华年。", 
      "博山夜来烬冷，谁换沈烟。", 
      "屏帏半掩，奈梦云、不到愁边。", 
      "春易老，相思无据，闲情分付鱼笺。"
    ], 
    "rhythmic": "汉宫春"
  }, 
  {
    "author": "刘镇2", 
    "paragraphs": [
      "三山腊雪才消，夜来谁转回寅斗。", 
      "试灯帘幕，送寒幡胜，暗香携手。", 
      "少日欢娱，旧游零落，异乡歌酒。", 
      "到而今，生怕春来大早，空赢得、两眉皱。", 
      "春到兰湖少住，肯殷勤、访梅寻柳。", 
      "相思人远，带围宽减，粉痕消瘦。", 
      "双燕无凭，尺书难表，甚时回首。", 
      "想画栏、倚遍东风，闲负却、桃花咒。"
    ], 
    "rhythmic": "水龙吟"
  }, 
  {
    "author": "刘镇2", 
    "paragraphs": [
      "老来惯与春相识，长记伤春如故。", 
      "去年今日，旧愁新恨，送将风絮。", 
      "粉泪羞红，黛眉颦翠，推愁不去。", 
      "任琐窗深闭，屏山半掩，还别有、愁来路。", 
      "回首画桥烟水，念故人、匆匆何处。", 
      "客情怀远，云迷北树，草连南浦。", 
      "离合悲欢，去留迟速，问春无语。", 
      "笑刘郎，不道无桃可种，苦留春住。"
    ], 
    "rhythmic": "水龙吟"
  }, 
  {
    "author": "刘镇2", 
    "paragraphs": [
      "弄晴台馆收烟候，时有燕泥香坠。", 
      "宿酲未解，单衣初试，腾腾春思。", 
      "前度桃花，去年人面，重门深闭。", 
      "记彩鸾别後，青骢归去，长亭路、芳尘起。", 
      "十二屏山遍倚。", 
      "任苍苔、点红如缀。", 
      "黄昏人静，暖香吹月，一帘花碎。", 
      "芳意婆娑，绿阴风雨，画桥烟水。", 
      "笑多情司马，留春无计，湿青衫泪。"
    ], 
    "rhythmic": "水龙吟"
  }, 
  {
    "author": "刘镇2", 
    "paragraphs": [
      "灯火烘春，楼台浸月，良宵一刻千金。", 
      "锦步承莲，彩云簇仗难寻，蓬壶影动星球转，映两行、宝珥瑶簪。", 
      "恣嬉游，玉漏声催，未歇芳心。", 
      "笙歌十里夸张地，记年时行乐，憔悴而今。", 
      "客里情怀，伴人闲笑闲吟。", 
      "小桃未静刘郎老，把相思、细写瑶琴。", 
      "怕归来，红紫欺风，三径成阴。"
    ], 
    "rhythmic": "庆春泽"
  }, 
  {
    "author": "刘镇2", 
    "paragraphs": [
      "谁送凉蟾消夜暑。", 
      "河汉迢迢，牛女何曾渡。", 
      "乞得巧来无用处。", 
      "世间枉费闲针缕。", 
      "人在江南烟水路。", 
      "头白鸳鸯，不道分飞苦。", 
      "信远翻嗔乌鹊误。", 
      "眉山暗锁巫阳雨。"
    ], 
    "rhythmic": "蝶恋花"
  }, 
  {
    "author": "刘镇2", 
    "paragraphs": [
      "乾鹊收声，湿萤度影，庭院秋香。", 
      "步月移阴，梳云约翠，人在回廊。", 
      "醺醺宿酒残妆。", 
      "待付与、温柔醉乡。", 
      "却扇藏娇，牵衣索笑，今夜差凉。"
    ], 
    "rhythmic": "柳梢青"
  }, 
  {
    "author": "刘镇2", 
    "paragraphs": [
      "瞥眼光阴。", 
      "章台旧路，杨柳春深。", 
      "尚忆风流，人倚玉，替客挥金。", 
      "高阳醉後分襟。", 
      "想妒雨、嗔云到今。", 
      "消息真时，笑啼难处，方表人心。"
    ], 
    "rhythmic": "柳梢青"
  }, 
  {
    "author": "刘镇2", 
    "paragraphs": [
      "思君梦里说邯郸。", 
      "未成欢。", 
      "已炊残。", 
      "断送春归，风雨霎时间。", 
      "空有生前医国手，医不到，子孙寒。", 
      "欲登诗境吊方干。", 
      "倩谁看。", 
      "北邙山。", 
      "落落晨星，不见暮云还。", 
      "莫在人间寻食客，寻见後，匹如闲。"
    ], 
    "rhythmic": "江神子・江城子"
  }, 
  {
    "author": "刘镇2", 
    "paragraphs": [
      "荡紫飘红芳信断，都无人问秾纤。", 
      "吟鞭倚醉问凉蟾。", 
      "香消金缕篆，尘压宝妆奁。", 
      "梦峡朝云飞不到，一春离绪厌厌。", 
      "却疑归燕碍重帘。", 
      "心期花底误，眉恨柳边添。"
    ], 
    "rhythmic": "临江仙"
  }, 
  {
    "author": "刘镇2", 
    "paragraphs": [
      "帘幕收灯断续红。", 
      "歌台人散彩云空。", 
      "夜寒归路噤鱼龙。", 
      "宿醉未消花市月，芳心已逐柳塘风。", 
      "丁宁莺燕莫匆匆。"
    ], 
    "rhythmic": "浣溪沙"
  }, 
  {
    "author": "刘镇2", 
    "paragraphs": [
      "柳阴庭院。", 
      "帘约风前燕。", 
      "著雨荷花红半敛。", 
      "消得盈盈绿扇。", 
      "竹光野色生寒。", 
      "玉纤雪藕冰盘。", 
      "长记酒醒人静，暗香吹月栏干。"
    ], 
    "rhythmic": "清平乐"
  }, 
  {
    "author": "刘镇2", 
    "paragraphs": [
      "云淡天垂野。", 
      "望晴郊、疏烟半卷，断虹低跨。", 
      "老树连阴藏远景，十里湖光照夜。", 
      "看不尽、真山图画。", 
      "春满轩窗无著处，更银蟾、冷浸鸳鸯瓦。", 
      "人共境，转幽雅。", 
      "文章太守归来也。", 
      "似当年、和靖风流，小孤山下。", 
      "问讯佩兰餐菊友，曾约梅兄入社。", 
      "待付与、竹臞陶写。", 
      "尘外闲寻行乐地，任傍人、歌舞喧台榭。", 
      "诗世界，有王谢。"
    ], 
    "rhythmic": "贺新郎"
  }, 
  {
    "author": "刘镇2", 
    "paragraphs": [
      "送春曾到百花洲。", 
      "夕阳收。", 
      "暮云留。", 
      "想伴花神，骑鹤上扬州。", 
      "回首湖山情味淡，重把酒，更登楼。", 
      "相思南浦古津头。", 
      "未拿舟。", 
      "已惊鸥。", 
      "柳外归鸦，点点是离愁。", 
      "空倚阳关三叠曲，歌不尽，水东流。"
    ], 
    "rhythmic": "江神子・江城子"
  }, 
  {
    "author": "刘镇2", 
    "paragraphs": [
      "寒阴漠漠夜来霜。", 
      "阶庭风叶黄。", 
      "归鸦数点带斜阳。", 
      "谁家砧杵忙。", 
      "灯弄幌，月侵廊。", 
      "熏笼添宝香。", 
      "小屏低枕怯更长。", 
      "和云入醉乡。"
    ], 
    "rhythmic": "阮郎归"
  }, 
  {
    "author": "刘镇2", 
    "paragraphs": [
      "金茎露未成霜。", 
      "西风只旧凉。", 
      "蕊仙何事换霞妆。", 
      "恼人秋思长。", 
      "香世界，锦文章。", 
      "花神不覆藏。", 
      "小山骚客政清狂。", 
      "同花入醉乡。"
    ], 
    "rhythmic": "阮郎归"
  }, 
  {
    "author": "刘镇2", 
    "paragraphs": [
      "泠泠水向桥东去。", 
      "漠漠云归溪上住。", 
      "疏风淡月有来时，流水行云无觅处。", 
      "佳人独立相思苦。", 
      "薄袖欺寒修竹暮。", 
      "白头空负雪边春，著意问春春不语。"
    ], 
    "rhythmic": "玉楼春"
  }, 
  {
    "author": "刘镇2", 
    "paragraphs": [
      "看纤云护月，湛河汉，夜声收。", 
      "正玉尘生风，银床坠露，凉叶飕飕。", 
      "襟怀静吞八表，莫登山临水易惊秋。", 
      "闲想多情宋玉，旧来空替人愁。", 
      "温柔。", 
      "乡解老秋不。", 
      "丝竹间秦讴。", 
      "向橙橘香边，持螯把酒，聊伴清游。", 
      "骚人自应念远，与黄花、评泊晋风流。", 
      "明日莼鲈兴动，待寻江上归舟。"
    ], 
    "rhythmic": "木兰花慢"
  }, 
  {
    "author": "刘镇2", 
    "paragraphs": [
      "八十最风流，那谁不喜。", 
      "况是精神可人意。", 
      "太公当日，未必荣华如此。", 
      "儿孙列两行，莱衣戏。", 
      "好景良辰，满堂和气。", 
      "唱个新词管教美。", 
      "愿同彭祖，尚有八百来岁。", 
      "十分才一分，那里暨。"
    ], 
    "rhythmic": "感皇恩"
  }, 
  {
    "author": "刘镇2", 
    "paragraphs": [
      "兰斛藏香，梅瓶浸玉。", 
      "炉烟半袅屏山曲。", 
      "谁烧银烛照黄昏，有人正倚萧萧竹。", 
      "白雪歌翻，红牙板促。", 
      "周郎自是难回目。", 
      "禁寒不饮告推人，春风吹聚眉尖绿。"
    ], 
    "rhythmic": "踏莎行"
  }, 
  {
    "author": "刘镇2", 
    "paragraphs": [
      "和风乍扇，又还是去年，清明重到。", 
      "喜见燕子，巧说千般如人道。", 
      "墙头陌上青梅小。", 
      "是处有、闲花芳草。", 
      "偶然思想，前欢醉赏，牡丹时候。", 
      "当此三春媚景，好连宵恣乐，情怀歌酒。", 
      "纵有珠珍，难买红颜长年少。", 
      "从他乌兔茫茫走。", 
      "更莫待、花残莺老。", 
      "恁时欢笑，休把万金换了。"
    ], 
    "rhythmic": "绛都春"
  }, 
  {
    "author": "张侃", 
    "paragraphs": [
      "冰肌削。", 
      "水沈香透胭脂萼。", 
      "胭脂萼。", 
      "怕愁贪睡，等闲梳掠。", 
      "花前莫惜添杯酌。", 
      "五更嫌怕春风恶。", 
      "春风恶。", 
      "东君不管，此情谁托。"
    ], 
    "rhythmic": "秦楼月・忆秦娥"
  }, 
  {
    "author": "张侃", 
    "paragraphs": [
      "南枝消息凭谁送。", 
      "北枝寒、清晓破馀冻。", 
      "横溪浸疏影，月黄昏、暗香浮动。", 
      "真仙种。", 
      "不与梨华同梦。", 
      "洛阳姚魏争先贡。", 
      "妒纷纷、红紫眩新宠。", 
      "尽雪压风欺，□和羹、此时须用。", 
      "烦珍重。", 
      "莫作桓伊三弄。"
    ], 
    "rhythmic": "月上海棠"
  }, 
  {
    "author": "张侃", 
    "paragraphs": [
      "佳处记曾游，十年重到。", 
      "罨画湖山最春早。", 
      "红梅几树，一夜东风开了。", 
      "矮松修竹外、依然好。", 
      "玉色醺酣，香团娇小。", 
      "消得金尊共倾倒。", 
      "满怀风味，前度何郎今老。", 
      "徘徊疏影里、花应笑。"
    ], 
    "rhythmic": "感皇恩"
  }, 
  {
    "author": "张侃", 
    "paragraphs": [
      "换骨有丹砂，阿谁传与。", 
      "爱惜芳心不轻吐。", 
      "客来烂熳，解得此情良苦。", 
      "有时三两点、胭脂雨。", 
      "旧说江南，红罗亭下，未必春光便如许。", 
      "认桃辨杏，最是渠家低处。", 
      "问花曾怨不、娇无语。"
    ], 
    "rhythmic": "感皇恩"
  }, 
  {
    "author": "曾揆", 
    "paragraphs": [
      "檐雨轻敲夜夜，墙云低度朝朝。", 
      "日长天气已无聊。", 
      "何况洞房人悄。", 
      "眉共新荷不展，心随垂柳频摇。", 
      "午眠仿佛见金翘。", 
      "惊觉数声啼鸟。"
    ], 
    "rhythmic": "西江月"
  }, 
  {
    "author": "曾揆", 
    "paragraphs": [
      "山衔日。", 
      "泪洒西风独立。", 
      "一叶扁舟流水急。", 
      "转头无处觅。", 
      "去则而今已去，忆则如何不忆。", 
      "明日到家应记得。", 
      "寄书回雁翼。"
    ], 
    "rhythmic": "谒金门"
  }, 
  {
    "author": "曾揆", 
    "paragraphs": [
      "深院寂。", 
      "一点春灯衔壁。", 
      "空说销愁须酒力。", 
      "病多禁未得。", 
      "遥望西楼咫尺。", 
      "争信今宵思忆。", 
      "伴我枕头双泪湿。", 
      "梧桐秋雨滴。"
    ], 
    "rhythmic": "谒金门"
  }, 
  {
    "author": "曾揆", 
    "paragraphs": [
      "芙蓉帐冷翠衾单。", 
      "魂梦几曾闲。", 
      "怎禁未许，茫茫烟水，叠叠云山。", 
      "去时频把归期约，远不过春残。", 
      "而今已是，荷花开了，犹倚栏干。"
    ], 
    "rhythmic": "眼儿媚"
  }, 
  {
    "author": "曾揆", 
    "paragraphs": [
      "桐叶凉生夜，藕花香满时。", 
      "几多离思有谁知。", 
      "遥望盈盈一水、抵天涯。", 
      "雨洒征衣泪，月颦分镜眉。", 
      "相逢又是隔年期。", 
      "不似画桥归燕、解于飞。"
    ], 
    "rhythmic": "南柯子・南歌子"
  }, 
  {
    "author": "曹豳", 
    "paragraphs": [
      "今日事。", 
      "何人弄得如此。", 
      "漫漫白骨蔽川原，恨何日已。", 
      "关河万里寂无烟，月明空照芦苇。", 
      "谩哀痛，无及矣。", 
      "无情莫问江水。", 
      "西风落日惨新亭，几人堕泪。", 
      "战和何者是良筹，扶危但看天意。", 
      "只今寂寞薮泽里。", 
      "岂无人、高卧闾里。", 
      "试问安危谁寄。", 
      "定相将、有诏催公起。", 
      "须信前书言犹未。"
    ], 
    "rhythmic": "西河"
  }, 
  {
    "author": "曹豳", 
    "paragraphs": [
      "春闱期近也，望帝乡迢迢，犹在天际。", 
      "懊恨这一双脚底。", 
      "一日厮赶上五六十里。", 
      "争气。", 
      "扶持我去，转得官归，恁时赏你。", 
      "穿对朝靴，安排你在轿儿里。", 
      "更选个、宫样鞋，夜间伴你。"
    ], 
    "rhythmic": "红窗迥"
  }, 
  {
    "author": "周文璞", 
    "paragraphs": [
      "风韵萧疏玉一团。", 
      "更著梅花，轻袅云鬟。", 
      "这回不是恋江南。", 
      "只是温柔，天上人间。", 
      "赋罢闲情共倚阑。", 
      "江月庭芜，总是销魂。", 
      "流苏斜掩烛花寒。", 
      "一样眉尖，两处关山。"
    ], 
    "rhythmic": "一翦梅"
  }, 
  {
    "author": "周文璞", 
    "paragraphs": [
      "还了酒家钱。", 
      "便好安眠。", 
      "大槐宫里著貂蝉。", 
      "行到江南知是梦，雪压渔船。", 
      "盘礴古梅边。", 
      "也信前缘。", 
      "鹅黄雪白又醒然。", 
      "一事最奇君听取。", 
      "明日新年。"
    ], 
    "rhythmic": "浪淘沙"
  }, 
  {
    "author": "王武子", 
    "paragraphs": [
      "画眉人去掩兰房。", 
      "金鸭懒薰香。", 
      "有恨只弹珠泪，无人与说衷肠。", 
      "玉颜云鬓，春花夜月，辜负韶光。", 
      "闲看枕屏风上，不如画底鸳鸯。"
    ], 
    "rhythmic": "朝中措"
  }, 
  {
    "author": "王武子", 
    "paragraphs": [
      "红楼十二春寒恻。", 
      "楼角何人吹玉笛。", 
      "天津桥上旧曾听，三十六宫秋草碧。", 
      "昭华人去无消息。", 
      "江上青山空晚色。", 
      "一声落尽短亭花，无数行人归未得。"
    ], 
    "rhythmic": "玉楼春"
  }, 
  {
    "author": "魏子敬", 
    "paragraphs": [
      "愁盈镜里山，心叠琴中恨。", 
      "露湿玉阑秋，香伴银屏冷。", 
      "云归月正圆，雁到人无信。", 
      "孤损凤皇钗，立尽梧桐影。"
    ], 
    "rhythmic": "生查子"
  }, 
  {
    "author": "韩", 
    "paragraphs": [
      "频听银签，重燃绛蜡，年华衮衮惊心。", 
      "饯旧迎新，能消几刻光阴。", 
      "老来可惯通宵饮，待不眠、还怕寒侵。", 
      "掩清尊。", 
      "多谢梅花，伴我微吟。", 
      "邻娃已试春妆了，更蜂腰簇翠，燕股横金。", 
      "勾引东风，也知芳思难禁。", 
      "朱颜那有年年好，逞艳游、赢取如今。", 
      "恣登临。", 
      "残雪楼台，迟日园林。"
    ], 
    "rhythmic": "高阳台", 
    "tags": [
      "宋词三百首"
    ]
  }, 
  {
    "author": "韩", 
    "paragraphs": [
      "莫上玉楼看。", 
      "花雨斑斑。", 
      "四垂罗幕护朝寒。", 
      "燕子不知人去也，飞认阑干。", 
      "回首几关山。", 
      "後会应难。", 
      "相逢祗有梦魂间。", 
      "可奈梦随春漏短，不到江南。"
    ], 
    "rhythmic": "浪淘沙"
  }, 
  {
    "author": "韩", 
    "paragraphs": [
      "裙色草初青。", 
      "鸭绿波轻。", 
      "试花霏雨湿春晴。", 
      "三十六梯人不到，独唤瑶筝。", 
      "艇子忆逢迎。", 
      "依旧多情。", 
      "朱门只合锁娉婷。", 
      "却逐彩鸾归去路，香陌春城。"
    ], 
    "rhythmic": "浪淘沙"
  }, 
  {
    "author": "韩", 
    "paragraphs": [
      "郎恩深。", 
      "妾思深。", 
      "祗为恩深便有今。", 
      "回纹辜旧吟。", 
      "云沈沈。", 
      "水沈沈。", 
      "一点坚如百炼金。", 
      "郎应知妾心。"
    ], 
    "rhythmic": "长相思"
  }, 
  {
    "author": "韩", 
    "paragraphs": [
      "杜娘家。", 
      "谢娘家。", 
      "楼压官桥柳半遮。", 
      "帘波漾彩霞。", 
      "拾飞花。", 
      "怨飞花。", 
      "望断郎来日又斜。", 
      "东风吹鬓鸦。"
    ], 
    "rhythmic": "长相思"
  }, 
  {
    "author": "韩", 
    "paragraphs": [
      "夜萧萧。", 
      "梦萧萧。", 
      "又趁杨花到谢桥。", 
      "凤沈明月箫。", 
      "来迢迢。", 
      "枉把吟笺寄寂寥。", 
      "飞鸿不受招。"
    ], 
    "rhythmic": "长相思"
  }, 
  {
    "author": "卓田", 
    "paragraphs": [
      "奏赋谒金门，行尽云山无数。", 
      "尚有江天一半，买扁舟东去。", 
      "波神眼底识英雄，阁住半空雨。", 
      "唤起一帆风力，去青天尺五。"
    ], 
    "rhythmic": "好事近"
  }, 
  {
    "author": "卓田", 
    "paragraphs": [
      "千里功名歧路。", 
      "几緉英雄草屦，八座与三台。", 
      "个中来。", 
      "壮士寸心如铁。", 
      "有泪不沾离别。", 
      "剑未斩楼兰。", 
      "莫空还。"
    ], 
    "rhythmic": "昭君怨"
  }, 
  {
    "author": "卓田", 
    "paragraphs": [
      "立秋十日，早露出新凉面。", 
      "斜风急雨，战退炎光一半。", 
      "月上纱窗，疑是广寒宫殿。", 
      "无端宋玉，撩乱生悲怨。", 
      "一年好处，都被秋光占断。", 
      "你且思量，今夜怎生消遣。"
    ], 
    "rhythmic": "品令"
  }, 
  {
    "author": "卓田", 
    "paragraphs": [
      "丈夫只手把吴钩。", 
      "能断万人头。", 
      "如何铁石，打作心肺，却为花柔。", 
      "尝观项籍并刘季，一怒世人愁。", 
      "只因撞着，虞姬戚氏，豪杰都休。"
    ], 
    "rhythmic": "眼儿媚"
  }, 
  {
    "author": "卓田", 
    "paragraphs": [
      "武夷山字，是使君衔上，新来带得。", 
      "便觉闲中多胜事，满眼烟霞泉石。", 
      "云卷尘劳，风生芒竹，去作山中客。", 
      "晓坛朝罢，自然五福天锡。", 
      "当此弧矢悬门，步虚声远，直透云霄碧。", 
      "替却燕姬皓齿，洗尽人间筝笛。", 
      "九曲溪深，千岩壁峭，大寿应难匹。", 
      "辑车有待，日边飞下消息。"
    ], 
    "rhythmic": "酹江月・念奴娇"
  }, 
  {
    "author": "卓田", 
    "paragraphs": [
      "才大文豪，朱衣暗里，今须点头。", 
      "奈兰宫一跌，槐黄时候。", 
      "银袍逐浪，韦带随流。", 
      "过尽鹤书，阅周鹗表，必竟都无名字留。", 
      "空长恨，终不第，齿且先侯。", 
      "休愁。", 
      "有路堪由。", 
      "最喜徐卿百不忧。", 
      "正椿松未老，芝兰竞秀，奇毛雏凤，角犁牛。", 
      "汉殿少年，新丰逆旅，岂肯卑微名位休。", 
      "行将见，长沙召贾，御史除周。"
    ], 
    "rhythmic": "沁园春"
  }, 
  {
    "author": "卓田", 
    "paragraphs": [
      "柳暗千株，翻三荚，当年神岳生申。", 
      "画堂庆会，今日贺生辰。", 
      "宝鸭檀烟薰馥，颂椒觞、频斟。", 
      "殷勤劝，歌喉宛转，恣乐醉红裙。", 
      "荣华兼富贵，如君素享，胜似簪缨。", 
      "虽田彭倚顿，未足多称。", 
      "好是钱流地上，仓箱积、赈济饥贫。", 
      "多阴德，子孙昌盛，指日绿袍新。"
    ], 
    "rhythmic": "满庭芳"
  }, 
  {
    "author": "锦溪", 
    "paragraphs": [
      "华堂庆。", 
      "一岁应须千百岁，乐事如何。", 
      "寿酒斟时妹拜哥。", 
      "爹夸利市。", 
      "笑道看看生舍弟。", 
      "同著莱衣。", 
      "玉树森森奉寿卮。"
    ], 
    "rhythmic": "木兰花・玉楼春"
  }, 
  {
    "author": "锦溪", 
    "paragraphs": [
      "骑鲸直上，问妲娥何日，天生英杰。", 
      "笑下琼楼，还报道，甫近迎长佳节。", 
      "万里无云，一天如水，拥出新团月。", 
      "正当此夜，文星飞下天阙。", 
      "蟾苑元有高枝，至今犹待，自是无心折。", 
      "只爱林泉供笑傲，吟出阳春白雪。", 
      "冠玉精神，希夷仙种，秘受长生诀。", 
      "蓬壶不老，待看兰玉英发。"
    ], 
    "rhythmic": "壶中天・念奴娇"
  }, 
  {
    "author": "锦溪", 
    "paragraphs": [
      "蓬岛仙翁，元来是、神锺岳渎。", 
      "喜遇生申时节，一阳来复。", 
      "荚合朝曾舞翠，月华昨夜圆如玉。", 
      "展红笺、笔染新章，从头录。", 
      "渭川叟，非钩绿。", 
      "鲁公子，非徼福。", 
      "况家传、胡氏长生。", 
      "点额婴儿腾好语，殷勤捧献杯中绿。", 
      "更九番、屈指铿年，为君祝。"
    ], 
    "rhythmic": "满江红"
  }, 
  {
    "author": "李仲光", 
    "paragraphs": [
      "诗书元帅，风流人物，看取方瞳如漆。", 
      "铜驼陌上若相逢，当一笑、摩挲金狄。", 
      "相门事业，中书考第，未数汾阳功绩。", 
      "若将六十寿行年，才数得、百分之一。"
    ], 
    "rhythmic": "鹊桥仙"
  }, 
  {
    "author": "李仲光", 
    "paragraphs": [
      "小红开也，问韶华、今年何事春早。", 
      "尽道福星临照久，勾引东风仙岛。", 
      "一点恩光，列城生意，万物无枯槁。", 
      "圜扉深处，也应满地芳草。", 
      "却怪有脚阳春，如何移向崆峒了。", 
      "父老牵衣留不住，只有攀援遮道。", 
      "翠柏杯中，蟠桃花下，君看朱颜好。", 
      "路人遥指，他年黄阁元老。"
    ], 
    "rhythmic": "百字令・念奴娇"
  }, 
  {
    "author": "李仲光", 
    "paragraphs": [
      "焚香清坐，呼童瀹茗，聊当一杯春酒。", 
      "不须歌舞倩红裙，为祝百千长寿。", 
      "诗书万卷，绮琴三弄，更有新词千首。", 
      "从今日日与遨游，便是天长地久。"
    ], 
    "rhythmic": "鹊桥仙"
  }, 
  {
    "author": "孙惟信", 
    "paragraphs": [
      "寿花戴了。", 
      "山童问、华庚多少。", 
      "待瞒来、又怕旁人笑。", 
      "况戒腊、淳熙可考。", 
      "大衍之用恰恰好。", 
      "学易後、尚一年小。", 
      "谢屐唐衣眉山帽。", 
      "薰风送下蓬岛。", 
      "生巧。", 
      "吕翁昨夜锺离早。", 
      "又曾参、两个先生道。", 
      "又也曾偷桃啖枣。", 
      "百屋堆钱都不要。", 
      "更不要、衮衣茸纛。", 
      "但要酒星花星照。", 
      "鹘笑到老。"
    ], 
    "rhythmic": "失调名"
  }, 
  {
    "author": "孙惟信", 
    "paragraphs": [
      "三叠古阳关。", 
      "轻寒噤、清月满征鞍。", 
      "记玉笋揽衣，翠囊亲赠，绣巾揾脸，金柳初攀。", 
      "自回首，燕台云掩冉，凤阁雨阑珊。", 
      "天有尽头，水无西注，鬓难留黑，带易成宽。", 
      "啼妆，东风悄，菱花在，拟倩锦字封还。", 
      "应想恨蛾凝黛，慵髻堆鬟。", 
      "奈情逐事迁，心随春老，梦和香冷，欢与花残。", 
      "闲煞唾茸窗阁，十二屏山。"
    ], 
    "rhythmic": "风流子"
  }, 
  {
    "author": "孙惟信", 
    "paragraphs": [
      "一朵鞓红，宝钗压髻东风溜。", 
      "年时也是牡丹时，相见花边酒。", 
      "初试夹纱半袖。", 
      "与花枝、盈盈斗秀。", 
      "对花临景，为景牵情，因花感旧。", 
      "题叶无凭，曲沟流水空回首。", 
      "梦云不入小山屏，真个欢难偶。", 
      "别後知他安否。", 
      "软红街、清明还又。", 
      "絮飞春尽，天远书沈，日长人瘦。"
    ], 
    "rhythmic": "烛影摇红"
  }, 
  {
    "author": "孙惟信", 
    "paragraphs": [
      "秋娘窗户。", 
      "梦入阳台雨。", 
      "小别殷勤留不住。", 
      "恨满飞花落絮。", 
      "一天晓月檐西。", 
      "马嘶风拂罗衣。", 
      "分付许多风致，送人行下楼儿。"
    ], 
    "rhythmic": "清平乐"
  }, 
  {
    "author": "孙惟信", 
    "paragraphs": [
      "满阶红影月昏黄，玉炉催换香。", 
      "碧窗娇困懒梳妆。", 
      "粉沾金缕裳。", 
      "鸾髻耸，黛眉长。", 
      "烛光分两行。", 
      "许谁骑鹤上维扬。", 
      "温柔和醉乡。"
    ], 
    "rhythmic": "阮郎归"
  }, 
  {
    "author": "孙惟信", 
    "paragraphs": [
      "璧月小红楼。", 
      "听得吹箫忆旧游。", 
      "霜冷阑干天似水，扬州。", 
      "薄幸声名总是愁。", 
      "尘暗鹔鹴裘。", 
      "针线曾劳玉指柔。", 
      "一梦觉来三十载，休休。", 
      "空为梅花白了头。"
    ], 
    "rhythmic": "南乡子"
  }, 
  {
    "author": "孙惟信", 
    "paragraphs": [
      "风叶敲窗，露蛩吟瓮，谢娘庭院秋宵。", 
      "凤屏半掩，钗花映烛红摇。", 
      "润玉暖，腻云娇。", 
      "染芳情、香透鲛绡。", 
      "断魂留梦，烟迷楚驿，月冷蓝桥。", 
      "谁念卖药文箫。", 
      "望仙城路杳，莺燕迢迢。", 
      "罗衫暗摺，兰痕粉迹都销。", 
      "流水远，乱花飘。", 
      "苦相思、宽尽春腰。", 
      "几时重恁，玉骢过处，小袖轻招。"
    ], 
    "rhythmic": "夜合花"
  }, 
  {
    "author": "孙惟信", 
    "paragraphs": [
      "薄袖禁寒。", 
      "轻妆媚晚，落梅庭院春妍。", 
      "映户盈盈，回倩笑整花钿。", 
      "柳裁云剪腰支小，凤蟠鸦耸髻鬟偏。", 
      "东风里，香步翠摇，蓝桥那日因缘。", 
      "婵娟。", 
      "留慧盼，浑当了、匆匆密爱深怜。", 
      "梦过阑干，犹认冷月秋千。", 
      "杏梢空闹相思眼，燕翎难系断肠笺。", 
      "银屏下，争信有人，真个病也天天。"
    ], 
    "rhythmic": "昼锦堂"
  }, 
  {
    "author": "孙惟信", 
    "paragraphs": [
      "吹箫跨鸾。", 
      "香销夜阑。", 
      "杏花楼上春残。", 
      "绣罗衾半闲。", 
      "衣宽带宽。", 
      "千山万山。", 
      "断肠十二阑干。", 
      "更斜阳暮寒。"
    ], 
    "rhythmic": "醉思凡・醉太平"
  }, 
  {
    "author": "孙惟信", 
    "paragraphs": [
      "小童教写桃符，道人还了常年例。", 
      "神前灶下，祓除清净，献花酌水。", 
      "祷告些儿，也都不是，求名求利。", 
      "但吟诗写字，分数上面，略精进、尽足矣。", 
      "饮量添教不醉。", 
      "好时节、逢场作戏。", 
      "驱傩爆竹，软饧酥豆，通宵不睡。", 
      "四海皆兄弟，阿鹊也、同添一岁。", 
      "愿家家户户，和和顺顺，乐升平世。"
    ], 
    "rhythmic": "水龙吟"
  }, 
  {
    "author": "孙惟信", 
    "paragraphs": [
      "又还到元宵台榭。", 
      "记轻衫短帽，酒朋诗社。", 
      "烂漫向、罗绮丛中，驰骋风流俊雅。", 
      "转头是、三十年话。", 
      "量减才悭，自觉是、欢情衰谢。", 
      "但一点难忘，酒痕香帕。", 
      "如今雪鬓霜髭，嬉游不忺深夜。", 
      "怕相逢、风前月下。"
    ], 
    "rhythmic": "望远行"
  }, 
  {
    "author": "张端义", 
    "paragraphs": [
      "怨春红艳冷。"
    ], 
    "rhythmic": "失调名"
  }, 
  {
    "author": "张端义", 
    "paragraphs": [
      "晓听社雨，犹带馀寒，尚侵襟袖。", 
      "插柳千门，相近禁烟时候。", 
      "鬓坠搔头深旧恨，臂宽条脱添新瘦。", 
      "卷重帘，看双飞燕羽，舞庭花昼。", 
      "谁共语、春来怕酒。", 
      "一段情怀，灯暗更後。", 
      "罨画屏山，今夜梦魂还又。", 
      "愁墨题笺鱼浪远，粉香染泪鲛绡透。", 
      "待相逢，想鸳衾、凤帏依旧。"
    ], 
    "rhythmic": "倦寻芳"
  }, 
  {
    "author": "卫元卿", 
    "paragraphs": [
      "花过雨。", 
      "又是一番红素。", 
      "燕子归来愁不语。", 
      "故巢无觅处。", 
      "谁在玉楼歌舞。", 
      "谁在玉关辛苦。", 
      "若使边尘吹得去。", 
      "东风侯万户。"
    ], 
    "rhythmic": "谒金门"
  }, 
  {
    "author": "卫元卿", 
    "paragraphs": [
      "藕花洲上芙蓉楫，羞郎故移深处。", 
      "弄影萍开，搴香袖，双双飞去。", 
      "垂鞭笑顾。", 
      "问住否横塘，试窥帘户。", 
      "妙舞妍歌，甚时相见定相许。", 
      "归来憔悴锦帐，久尘金犊，连娟黛眉颦妩。", 
      "扇底红铅，愁痕暗渍，消得腰支如杵。", 
      "鸾弦解语。", 
      "镇明月西南，拌人凄楚。", 
      "闷拾杨花，等闲春又负。"
    ], 
    "rhythmic": "齐天乐"
  }, 
  {
    "author": "彭止", 
    "paragraphs": [
      "月闰清秋，时逢诞节，画堂瑞气多多。", 
      "遥瞻南极，瑞彩照盘坡。", 
      "好是年才五十，身当贵、福比山河。", 
      "无些事，方裙短揭，时复自高歌。", 
      "欢娱，当此际，香燃宝鸭，酒酌金荷。", 
      "恣柳腰樱口，左右森罗。", 
      "纵有人人捧拥，争得似、正面嫦娥。", 
      "思量取，朱颜未老，好事莫蹉跎。"
    ], 
    "rhythmic": "满庭芳"
  }, 
  {
    "author": "彭止", 
    "paragraphs": [
      "夜来小雨三更作。", 
      "近水处、小桃开却。", 
      "玉女向晓掀朱箔。", 
      "似与花枝有约。", 
      "绿池上、柳腰纤弱。", 
      "燕子过、谁家院落。", 
      "春衫试着香罗薄。", 
      "无奈东风太恶。"
    ], 
    "rhythmic": "留春令"
  }, 
  {
    "author": "陈", 
    "paragraphs": [
      "角声切。", 
      "何处梅梢弄雪。", 
      "还乡梦，玉井楼前，千朵芙蕖插空碧。", 
      "邻翁问消息。", 
      "为说红尘倦客。", 
      "应怜笑、弓剑旌旗，底事留人未归得。", 
      "淮山旧相识。", 
      "记急处笙歌，静里锋镝。", 
      "隋堤杨柳犹春色。", 
      "嗟十载人事，几番棋局，青油年少已鬓白。", 
      "漫惆怅京国。", 
      "朱墨。", 
      "困无力。", 
      "似病鹤樊笼，老骥羁勒。", 
      "夕阳不系栖林翼。", 
      "待添竹东圃，种松西陌。", 
      "功名休问，吾老矣，付俊杰。"
    ], 
    "rhythmic": "兰陵王"
  }, 
  {
    "author": "陈", 
    "paragraphs": [
      "三十四年台榭，八千馀里江津。", 
      "去时杨柳正轻颦。", 
      "重来桃李少，不似旧时春。", 
      "风扫半空烟雨，玉虹翠浪如新。", 
      "可怜笳鼓送行人。", 
      "白头梳上见，归梦枕边频。"
    ], 
    "rhythmic": "临江仙"
  }, 
  {
    "author": "陈", 
    "paragraphs": [
      "多病倦游，在家又贫，毕竟如何是。", 
      "十万钱，骑鹤更扬州，是人间几曾有底。", 
      "算一生，大都能消几屐，劳神到老成何事。", 
      "趁齿落已双，发丝在两，归寻闲里滋味。", 
      "不见青云路有危机。", 
      "金缕歌声，渐变成悲。", 
      "待思大东门，忆鹤华亭，悔之晚矣。", 
      "休，归去来兮，北山幸有闲田地。", 
      "地瘠宜瓜菜，引泉凿成方沚。", 
      "这仲子蔬园，三公不换，况东陵自来瓜美。", 
      "间走马溪头，倚阑垂钓，解衣自濯清泚。", 
      "酿山泉、时复一中之。", 
      "琴横膝。", 
      "古淡无弦有音徽。", 
      "送归鸿、暮云千里。", 
      "蓬莱自古无路，玄圃何时到，只消曲几蒲团，镇日闲庐打眭。", 
      "这乾坤日月，更远游、问他王子。"
    ], 
    "rhythmic": "哨遍"
  }, 
  {
    "author": "方千里", 
    "paragraphs": [
      "楼前路。", 
      "愁对万点风花，数行烟树。", 
      "依依斜日红收，暮山翠接，平芜尽处。", 
      "小留伫。", 
      "还是画栏凭暖，半扃朱户。", 
      "帘栊尽日无人，消凝怅望，时时自语。", 
      "堪恨行云难系，赋情杨柳，徘徊犹舞。", 
      "追想向来欢娱，怀抱非故。", 
      "题红寄绿，魂断江南句。", 
      "何时见、轻衫雾唾，芳茵莲步。", 
      "燕子西飞去。", 
      "为人试道，相思闷绪。", 
      "空有肠千缕。", 
      "清泪满，斑斑多于春雨。", 
      "忍看鬓发，密堆飞絮。"
    ], 
    "rhythmic": "瑞龙吟"
  }, 
  {
    "author": "方千里", 
    "paragraphs": [
      "燕子池塘，黄鹂院落，海棠庭户。", 
      "东君暗许，借与轻风柔雨。", 
      "奈春光困人正浓，画栏小立慵无语。", 
      "念冶游时节，融怡天气，异乡愁旅。", 
      "朝暮。", 
      "凝情处。", 
      "叹聚散悲欢，岁常十五。", 
      "连飞并羽，未抵鸳朋凤侣。", 
      "算章台、杨柳尚存，楚娥鬓影依旧否。", 
      "再相逢、拼解雕鞍，燕乐同杯俎。"
    ], 
    "rhythmic": "琐窗寒"
  }, 
  {
    "author": "方千里", 
    "paragraphs": [
      "春色遍横塘。", 
      "年华巧、过雨湿残阳。", 
      "正一带翠摇，嫩莎平野，万枝红滴，繁杏低墙。", 
      "恼人是，燕飞盘软舞，莺语咽轻簧。", 
      "还忆旧游，禁烟寒食，共追清赏，曲水流觞。", 
      "回思欢娱处，人空老，花影尚占西厢。", 
      "堪惜翠眉环坐，云鬓分行。", 
      "看恋柳烟光，遮丝藏絮，妒花风雨，飘粉吹香。", 
      "都为酒驱歌使，应也无妨。"
    ], 
    "rhythmic": "风流子"
  }, 
  {
    "author": "方千里", 
    "paragraphs": [
      "长亭今古道，水流暗响，渺渺杂风沙。", 
      "倦游惊岁晚，自叹相思，万里梦还家。", 
      "愁凝望结，但掩泪、慵整铅华。", 
      "更漏长，酒醒人语，睥睨有啼鸦。", 
      "伤嗟。", 
      "回肠千缕，泪眼双垂，遏离情不下。", 
      "还暗思、香翻香烬，深闭窗纱。", 
      "依稀看遍江南画，记隐隐、烟霭蒹葭。", 
      "空健羡，鸳鸯共宿丛花。"
    ], 
    "rhythmic": "渡江云"
  }, 
  {
    "author": "方千里", 
    "paragraphs": [
      "嫩黄上柳，新绿涨池，东风艳冶天色。", 
      "又见乍晴还雨，年华傍寒食。", 
      "春依旧，身是客。", 
      "对丽景、易伤岑寂。", 
      "怅凝望、一带平芜，剪就茵藉。", 
      "前度少年场，醉记旗亭，联句遍窗壁。", 
      "调笑映墙红粉，参差水边宅。", 
      "芦鞭懒过故陌。", 
      "恨未老、渐成尘迹。", 
      "谩无语，立尽斜阳，怀抱谁识。"
    ], 
    "rhythmic": "应天长"
  }, 
  {
    "author": "方千里", 
    "paragraphs": [
      "胜日登临幽趣。", 
      "乘兴去。", 
      "翠壁古木千章，林影生寒雾。", 
      "空蒙冷湿人衣，山路元无雨。", 
      "深涧、斗泻飞泉溜甘乳。", 
      "渔唱晚，看小棹、归前浦。", 
      "笑指官桥，风飐酒旗斜举。", 
      "还脱宫袍，一醉芳杯倒鹦鹉。", 
      "幸有雕章蜡炬。"
    ], 
    "rhythmic": "荔枝香"
  }, 
  {
    "author": "方千里", 
    "paragraphs": [
      "小园花梢雨歇，浪羞泫。", 
      "碧瓦光霁，罗幕香浮，莺啼燕语交加，是处池馆春遍。", 
      "风外、认得笙歌近远。", 
      "醉魂半萦，夜酒吹未散。", 
      "暗忆年时，正日赴、西池宴。", 
      "笑携艳质，郢曲新声妙如剪。", 
      "有愁容易排遣。"
    ], 
    "rhythmic": "荔枝香"
  }, 
  {
    "author": "方千里", 
    "paragraphs": [
      "岁华惯，每到和风丽日欢再理。", 
      "为妙歌新调，粲然一曲，千金轻费。", 
      "记夜阑沈醉。", 
      "更衣换酒珠玑委。", 
      "怅画烛摇影，易积银盘红泪。", 
      "向笙歌底。", 
      "问何人、能道平生，聚合欢娱，离别兴味。", 
      "谁怜露浥烟笼，尽栽培、艳桃秾李。", 
      "谩萦牵，空坐隔千山，情遥万水。", 
      "纵有丹青笔，应难摹画憔悴。"
    ], 
    "rhythmic": "还京乐"
  }, 
  {
    "author": "方千里", 
    "paragraphs": [
      "野亭话别，恨露草芊绵，晓风酸楚。", 
      "怨丝恨缕。", 
      "正杨花碎玉，满城雪舞。", 
      "耿耿无言，暗洒阑干泪雨。", 
      "片帆去。", 
      "纵百种避愁，愁早知处。", 
      "离思都几许。", 
      "但渐惯征尘，斗迷归路。", 
      "乱山似俎。", 
      "更重江浪淼，易沈书素。", 
      "瞪目销魂，自觉孤吟调苦。", 
      "小留伫。", 
      "隔前村、数声箫鼓。"
    ], 
    "rhythmic": "扫花游・扫地游"
  }, 
  {
    "author": "方千里", 
    "paragraphs": [
      "素封谁托。", 
      "空寒潮浪叠，乱山云邈。", 
      "对倦景，无语消魂，但香断露晞，絮飞风薄。", 
      "杜宇声中，动多少、客情离索。", 
      "远阑干伫立，暗记那回，赏遍花药。", 
      "依依岁华自若。", 
      "更低烟暮草，残照孤角。", 
      "□叹息、故里春光，有幽圃名园，算也闲却。", 
      "早早归休，渐过了芳条华萼。", 
      "趁良时，按歌唤舞，旧家院落。"
    ], 
    "rhythmic": "解连环"
  }, 
  {
    "author": "方千里", 
    "paragraphs": [
      "倾国名妹，似晕雪匀酥，无限娇艳。", 
      "素质闲姿，天赋淡蛾丰脸。", 
      "还是睡起慵妆。", 
      "顾鬓影、翠云零乱。", 
      "怅平生、把鉴惊换。", 
      "依约琐窗逢见。", 
      "绣帏凝想鸳鸯荐。", 
      "画屏烘、兽烟葱茜。", 
      "依红傍粉怜香玉，聊慰风流眼。", 
      "空叹倦客断肠，奈听彻、残更急点。", 
      "仗梦魂一到，花月底、休飘散。"
    ], 
    "rhythmic": "玲珑四犯"
  }, 
  {
    "author": "方千里", 
    "paragraphs": [
      "宛转回肠离绪，懒倚危栏，愁登高阁。", 
      "相思何处，人在绣帏罗幕。", 
      "芳年艳齿，枉消虚过，会合丝轻，因缘蝉薄。", 
      "暗想飞云骤雨，雾隔烟遮，相去还是天角。", 
      "怅望不将梦到，素书谩说波浪恶。", 
      "纵有青青发，渐吴霜妆点，容易凋铄。", 
      "欢期何晚，忽忽坐惊摇落。", 
      "顾影无言，清泪湿、但丝丝盈握。", 
      "染斑客袖，归日须问著。"
    ], 
    "rhythmic": "丹凤吟"
  }, 
  {
    "author": "方千里", 
    "paragraphs": [
      "为忆仙姿，相思恨、缠绵未足。", 
      "从别後、沈郎消瘦，带围如束。", 
      "消息三年沈过处，关山千里无飞肉。", 
      "算谁知、中有不平心，弹棋局。", 
      "空想像，金钗卜。", 
      "时畏玩，回纹曲。", 
      "许何时重到，琐窗华屋。", 
      "长得一生花里活，软红深处鸳鸯宿。", 
      "也胜如、骑马著征衫，京尘扑。"
    ], 
    "rhythmic": "满江红"
  }, 
  {
    "author": "方千里", 
    "paragraphs": [
      "看青山绕郭。", 
      "更暮草萋萋，疏烟漠漠。", 
      "无风自花落。", 
      "欲黄昏，谁向官楼吹角。", 
      "刚肠顿弱。", 
      "恨别来、辜负厚约。", 
      "想香闺念旧，还忆去年，共举杯酌。", 
      "寂寞。", 
      "光阴虚度，未说离愁，泪痕先阁。", 
      "珠帘翠幕。", 
      "除相见，是奇药。", 
      "况中年已後，凭高临远，情怀终是易恶。", 
      "早归休，月地云阶，剩追笑乐。"
    ], 
    "rhythmic": "瑞鹤仙"
  }, 
  {
    "author": "方千里", 
    "paragraphs": [
      "倦踏征尘，厌驱匹马，凝望故国犹赊。", 
      "孤馆今宵，乱山何许，平林漠漠烟遮。", 
      "怅过眼光阴似瞬，回首欢娱异昔，流年迅景，霜风败苇惊沙。", 
      "无奈轻离易别，千里意，制泪独长嗟。", 
      "绮窗人远，青门信杳，叙影何时，重见云斜。", 
      "空怨忆、吹箫韵曲，旋锦回文，想像宫商蠹损，机杼生尘，谁为新装晕素华。", 
      "那信自怜，悠扬梦蝶，浮没书鳞，纵有心情，尽为相思，争如傍早归家。"
    ], 
    "rhythmic": "西平乐"
  }, 
  {
    "author": "方千里", 
    "paragraphs": [
      "素秋霁，云横旷野，浪拍孤堞。", 
      "柔橹悲声顿发。", 
      "骊歌恨曲未阕。", 
      "念一寸回肠千缕结。", 
      "柳条在、忍使攀折。", 
      "但怅惘章台路多少，相思拼愁绝。", 
      "凄切。", 
      "去程浩渺空阔。", 
      "奈断梗孤蓬，西风外、蔌蔌残吹咽。", 
      "应暗为行人，伤念离别。", 
      "泪波易竭。", 
      "凝怨怀、羞睹当时明月。", 
      "烟浪无穷青山叠。", 
      "鱼封远、雁书渐歇。", 
      "甚时合、金钗分处缺。", 
      "谩飘荡、海角天涯，再见日，应怜两鬓玲珑雪。"
    ], 
    "rhythmic": "浪淘沙"
  }, 
  {
    "author": "方千里", 
    "paragraphs": [
      "念花边玉漏，帐里鸾笙，曾款良宵。", 
      "缕鸭吹香雾，更轻风动竹，韵响潇潇。", 
      "画檐皓月初挂，帘幕纹摇。", 
      "记罢曲更衣，挑灯细语，酒晕全消。", 
      "迢迢。", 
      "旧时路，纵下马铜驼，谁听扬镰。", 
      "奈可怜庭院，又徘徊虚过，清梦难招。", 
      "断魂暗想幽会，回首渺星桥。", 
      "试仿佛仙源，重寻当日千树桃。"
    ], 
    "rhythmic": "忆旧游"
  }, 
  {
    "author": "方千里", 
    "paragraphs": [
      "园林晴昼，花上黄峰尾。", 
      "莺语怯游人，又还傍、绿杨深避。", 
      "曲池斜迳，草色碧於蓝，栏倦倚。", 
      "帘半起。", 
      "魂断斜阳里。", 
      "江南春尽，渺渺平桥水。", 
      "身在一天涯，问此恨、何时是已。", 
      "飞帆轻桨，催送莫愁来，歌舞地。", 
      "尊酒底。", 
      "不羡东邻美。"
    ], 
    "rhythmic": "蓦山溪"
  }, 
  {
    "author": "方千里", 
    "paragraphs": [
      "丹青闲展小屏山。", 
      "香炉一丝寒。", 
      "织锦回纹，生绡红泪，不语自羞看。", 
      "相思念远关河隔，终日望征鞍。", 
      "不识单栖，忍教良夜，魂梦觅长安。"
    ], 
    "rhythmic": "少年游"
  }, 
  {
    "author": "方千里", 
    "paragraphs": [
      "东风无力扬轻丝。", 
      "芳草雨馀姿。", 
      "浅绿还池，轻黄归柳，老去愿春迟。", 
      "栏干凭暖慵回首，闲把小花枝。", 
      "怯酒情怀，恼人天气，消瘦有谁知。"
    ], 
    "rhythmic": "少年游"
  }, 
  {
    "author": "方千里", 
    "paragraphs": [
      "一枕盘莺锦暖。", 
      "初起懒匀妆面。", 
      "绿云袅娜映娇眼。", 
      "酒入桃腮晕浅。", 
      "翠帘半卷香萦线。", 
      "碍飞燕。", 
      "画屏浅立意闲远。", 
      "春锁深沈小院。"
    ], 
    "rhythmic": "秋蕊香"
  }, 
  {
    "author": "方千里", 
    "paragraphs": [
      "烛彩花光明似昼。", 
      "罗帏夜出倾城秀。", 
      "红锦纹茵双凤斗。", 
      "看舞後。", 
      "腰肢宛胜章台柳。", 
      "眼尾春娇波态溜。", 
      "金樽笑捧纤纤袖。", 
      "一阵粉香吹散酒。", 
      "更漏久。", 
      "消魂独自归时候。"
    ], 
    "rhythmic": "渔家傲"
  }, 
  {
    "author": "方千里", 
    "paragraphs": [
      "冷叶啼螀声恻恻。", 
      "银床晓起清霜积。", 
      "魂断江南烟水国。", 
      "书难得。", 
      "相思此意无人识。", 
      "绿鬓金钗年少客。", 
      "愁来懒傍菱花仄。", 
      "雾阁云窗闲枕席。", 
      "情何适。", 
      "杯盈珠泪还偷滴。"
    ], 
    "rhythmic": "渔家傲"
  }, 
  {
    "author": "方千里", 
    "paragraphs": [
      "西北有高楼。", 
      "淡霭残烟渐渐收。", 
      "几阵凉风生客袖，飕飕。", 
      "心逐年华衮衮流。", 
      "花卉满前头。", 
      "老懒心情万事休。", 
      "独倚栏干无一语，回眸。", 
      "鼓角声中唤起愁。"
    ], 
    "rhythmic": "南乡子"
  }, 
  {
    "author": "方千里", 
    "paragraphs": [
      "春色暮，短艇舣长堤。", 
      "飞絮空随花上下，啼莺占断水东西。", 
      "来往燕争泥。", 
      "桑柘绿，归去觅前溪。", 
      "夜瓮酒香从蚁斗，晓窗眠足任鸡啼。", 
      "犹胜旅情凄。"
    ], 
    "rhythmic": "望江南・忆江南"
  }, 
  {
    "author": "方千里", 
    "paragraphs": [
      "杨柳依依地垂。", 
      "鞠尘波影渐平池。", 
      "霏微细雨出鱼儿。", 
      "先自别来容易瘦，那堪春去不胜悲。", 
      "腰肢宽尽缕金衣。"
    ], 
    "rhythmic": "浣沙溪・浣溪沙"
  }, 
  {
    "author": "方千里", 
    "paragraphs": [
      "无数流莺远近飞。", 
      "垂杨袅袅弄晴晖。", 
      "断肠声里送春归。", 
      "鬓影空思香雾湿，袜尘还想步波微。", 
      "去年花下酒阑时。"
    ], 
    "rhythmic": "浣沙溪・浣溪沙"
  }, 
  {
    "author": "方千里", 
    "paragraphs": [
      "清泪斑斑著意垂。", 
      "消魂迢递一天涯。", 
      "谁能万里布长梯。", 
      "先自楼台飞粉絮，可堪帘幕卷金泥。", 
      "相思心上乳莺啼。"
    ], 
    "rhythmic": "浣沙溪・浣溪沙"
  }, 
  {
    "author": "方千里", 
    "paragraphs": [
      "参差凤铎鸣高屋。", 
      "渐惊觉、清眠熟。", 
      "看夕阳倒影花阴速。", 
      "双燕子、归来宿。", 
      "几曲危肠愁易束。", 
      "问雪鬓、何时重绿。", 
      "料想此情同，应暗损、香肌玉。"
    ], 
    "rhythmic": "迎春乐"
  }, 
  {
    "author": "方千里", 
    "paragraphs": [
      "红深绿暗春无迹。", 
      "芳心荡、冶游客。", 
      "记摇鞭跋马铜驼陌。", 
      "凝睇认、珠帘侧。", 
      "絮满愁城风卷白。", 
      "递多少、相思消息。", 
      "何处约欢期，芳草外、高楼北。"
    ], 
    "rhythmic": "迎春乐"
  }, 
  {
    "author": "方千里", 
    "paragraphs": [
      "池馆春深，海棠枝上斑斑雨。", 
      "酒旗斜举。", 
      "风滚杨花絮。", 
      "游子征衫，凭暖阑干处。", 
      "空凝伫。", 
      "杜鹃啼苦。", 
      "还报南楼鼓。"
    ], 
    "rhythmic": "点绛唇"
  }, 
  {
    "author": "方千里", 
    "paragraphs": [
      "月影娟娟明秀。", 
      "帘波吹皱。", 
      "徘徊空度可怜宵，谩问道、因谁瘦。", 
      "不见芳音长久。", 
      "鳞鸿空有。", 
      "渭城西路恨依然，尚梦想、青青柳。"
    ], 
    "rhythmic": "一落索"
  }, 
  {
    "author": "吴泳", 
    "paragraphs": [
      "翠柔香嫩，乍春风庭院。", 
      "换却幽人读书眼。", 
      "淡鹅黄袅袅，玉破梢头，莺未啭，绿皱池波尚浅。", 
      "王孙才别後，长负芳时，碧草萋萋绣软。", 
      "海棠桃花雨，红湿青衫，春心荡，不省花飞减半。", 
      "待持酒高堂、劝东皇，且爱惜芳菲，留春借暖。"
    ], 
    "rhythmic": "洞仙歌"
  }, 
  {
    "author": "吴泳", 
    "paragraphs": [
      "跨征鞍，横战槊，上襄州。", 
      "便匹马、蹴踏高秋。", 
      "芙蓉未折，笛声吹起塞云愁。", 
      "男儿若欲树功名，须向前头。", 
      "凤雏寒，龙骨朽，蛟渚暗，鹿门幽。", 
      "阅人物、渺渺如沤。", 
      "棋头已动，也须高著局心筹。", 
      "莫将一片广长舌，博取封侯。"
    ], 
    "rhythmic": "上西平・金人捧露盘"
  }, 
  {
    "author": "吴泳", 
    "paragraphs": [
      "额扣龙墀苦。", 
      "对南宫、春风侍女，掉头不顾。", 
      "烽火连营家万里，漠漠黄沙吹雾。", 
      "莽关塞、白狼玄兔。", 
      "如此江山俱破碎，似输棋、局满枰无路。", 
      "弹血泪，迸如雨。", 
      "轻帆且问夔州戍。", 
      "俯江流、桑田屡改，阵图犹故。", 
      "抱此孤忠长耿耿，痛恨年华不与。", 
      "但月落、荒洲绝屿。", 
      "君与鹤山皆人杰，倘功名、到手还须做。", 
      "平滟，洗石鼓。"
    ], 
    "rhythmic": "贺新凉・贺新郎"
  }, 
  {
    "author": "吴泳", 
    "paragraphs": [
      "玉骢已响关头路。", 
      "待携取、功名去。", 
      "慷慨不歌桃叶渡。", 
      "囊书犹在，剑花未落，富有经纶处。", 
      "从军缅想当年赋。", 
      "纵局局翻新只如许。", 
      "但恐归来秋色暮。", 
      "薰炉茗碗，葵根瓠叶，落莫灯前雨。"
    ], 
    "rhythmic": "青玉案"
  }, 
  {
    "author": "吴泳", 
    "paragraphs": [
      "白鹤山人，被推作、诸军都督。", 
      "对朔雪边云，上马龙光郁。", 
      "戊己营西连太白，甲丁旗尾扪箕宿。", 
      "倚梅花、听得凯歌声，横吹曲。", 
      "船易漏，难沃。", 
      "柯易烂，棋难复。", 
      "阅勋名好样，只推吾蜀。", 
      "风撼藕塘猩鬼泣，月吞采石鲸鲵戮。", 
      "管明年、缚取敌人回，持钧轴。"
    ], 
    "rhythmic": "满江红"
  }, 
  {
    "author": "吴泳", 
    "paragraphs": [
      "倦客无家，且随寓、瞻乌爰止。", 
      "浪占得，清溪一曲，水鲜山美。", 
      "菡萏香浮几案上，芙蓉月落吟窗里。", 
      "纵结庐、虽不是吾庐，聊复尔。", 
      "人似玉，神如水。", 
      "歌古调，传新意。", 
      "问老庞何日，携家来此。", 
      "後著岂无棋对待，前锋自有诗当底。", 
      "若新秋、京口酒船来，仍命寄。"
    ], 
    "rhythmic": "满江红"
  }, 
  {
    "author": "吴泳", 
    "paragraphs": [
      "每逢人、都道早归休，何曾猛归来。", 
      "有邵平瓜圃，渊明菊径，谁肯徘徊。", 
      "底是无波去处，空弄一竿桅。", 
      "富贵非吾事，野马浮埃。", 
      "况值清和时候，正青梅未熟，煮酒新开。", 
      "共倒冠落佩，宁使别人猜。", 
      "满朱檐、残花败絮，欲问君、移取石榴栽。", 
      "青湖上，低低架屋，浅浅衔杯。"
    ], 
    "rhythmic": "八声甘州"
  }, 
  {
    "author": "吴泳", 
    "paragraphs": [
      "一片湖光净。", 
      "被游人、撑船刺破，宝菱花镜。", 
      "和靖不来东坡去，欠了骚人逸韵。", 
      "但翠葆、玉钗横鬓。", 
      "碧藕花中人家住，恨幽香、可爱不可近。", 
      "沙鹭起，晚风进。", 
      "功名得手真奇隽。", 
      "黯离怀、长堤翠柳，系愁难尽。", 
      "世上浮荣一时好，人品百年论定。", 
      "且牢守、文章密印。", 
      "秘馆词人能度曲，更不消、檀板标苏姓。", 
      "凌浩渺，纳光景。"
    ], 
    "rhythmic": "贺新郎"
  }, 
  {
    "author": "吴泳", 
    "paragraphs": [
      "风约湖船，微摆撼、水光山色。", 
      "纵夹岸、秋芳冷淡，亦随风拆。", 
      "荷芰尚堪骚客制，兰苕犹许诗人摘。", 
      "最关情、疏雨画桥西，宜探索。", 
      "蓬岛上，神仙宅。", 
      "苍玉佩，青城客。", 
      "把从前文字，委诸河伯。", 
      "涵浸胸中今古藏。", 
      "编排掌上乾坤策。", 
      "却仍携、新草阜陵书，归山泽。"
    ], 
    "rhythmic": "满江红"
  }, 
  {
    "author": "吴泳", 
    "paragraphs": [
      "金柝声中，铁衣影里，仍旧上元。", 
      "况银花鬓，看承春色，蜡珠照坐，暖熟丰年。", 
      "宝月分明无缺玷，须洗尽黄云别看天。", 
      "无限意，且平开莲浦，小作桃源。", 
      "灯花夜来有喜，捷书便驰至军前。", 
      "响乐棚高处，何妨颂圣，体筵侧傍，仍与中贤。", 
      "不会山人行乐意，道刚把风花作事权。", 
      "言不尽，倩梅吹汉曲，莺答虞弦。"
    ], 
    "rhythmic": "洞庭春色・沁园春"
  }, 
  {
    "author": "吴泳", 
    "paragraphs": [
      "兰切膏凝，柳沟燧落，光景乍新。", 
      "正石坛人静，风清绮陌，朱筵灯闹，雨压香尘。", 
      "不似潘郎花作县，且管勾江山当主人。", 
      "看承处，有帘犀透月，蜡凤烧云。", 
      "裴回五花泉上，问谁解攻打愁城。", 
      "算人生行乐，不须富贵，官居游适，必就高明。", 
      "山寺归来簪花笑，笑老去犹能强作春。", 
      "无限事，愿长开醉眼，饱看升平。"
    ], 
    "rhythmic": "洞庭春色・沁园春"
  }, 
  {
    "author": "吴泳", 
    "paragraphs": [
      "莺花旧恨凭谁雪。", 
      "也须管句灯时节。", 
      "黄已上眉峰。", 
      "小槽初滴红。", 
      "好天佳月夕。", 
      "结佩飞霞客。", 
      "醒恐不如酲。", 
      "何妨独屡更。"
    ], 
    "rhythmic": "菩萨蛮"
  }, 
  {
    "author": "李铨", 
    "paragraphs": [
      "一朵千金，帝城谷雨初晴後。", 
      "粉拖香透。", 
      "雅称群芳首。", 
      "把酒题诗，遐想欢如旧。", 
      "花知否。", 
      "故人清瘦。", 
      "长忆同携手。"
    ], 
    "rhythmic": "点绛唇"
  }, 
  {
    "author": "王大烈", 
    "paragraphs": [
      "银潢流派，嫦娥出世。", 
      "正是麦秋天气。", 
      "荧煌一点寿星明，又恰向、今宵呈瑞。", 
      "佳儿龙跳，荣封迩止。", 
      "试问遐龄知几。", 
      "从今旋数一千年，待足了、依前数起。"
    ], 
    "rhythmic": "鹊桥仙"
  }, 
  {
    "author": "王大烈", 
    "paragraphs": [
      "东风吹物，渐入韶华媚。", 
      "和气散千门，更灵鹊、前村报喜。", 
      "月宫仙子，昨夜下瑶台，人传道，诞兰房，喜把金盆洗。", 
      "中郎传业，此事今如意。", 
      "遥想画堂中，有葱葱、云烟滃瑞。", 
      "休言前日，玉燕不来投，看释氏，到明年，又送麒麟至。"
    ], 
    "rhythmic": "蓦山溪"
  }, 
  {
    "author": "程公许", 
    "paragraphs": [
      "晓凉散策，恨西风不贷，一池残绿。", 
      "谁与冰轮撝玉斧，恰好今宵圆足。", 
      "树杪翻光，莎庭转影，零乱昆台玉。", 
      "荡胸清露，闲须浇下醽醁。", 
      "休问湖海飘零，老人心事，似倚岩枯木。", 
      "万里亲知应健否，脉脉此情谁属。", 
      "世虑难平，天高难问，倚遍阑干曲。", 
      "不妨随寓，买园催种松竹。"
    ], 
    "rhythmic": "念奴娇"
  }, 
  {
    "author": "程公许", 
    "paragraphs": [
      "万里飘萍，送江入海，过古润州。", 
      "正羁怀无奈，凭高纵览，烟雨，簇簇渔舟。", 
      "南北区分，江山形胜，忧愤令人扶上楼。", 
      "沈凝久，任斜飞雪片，急洒貂裘。", 
      "英风追想孙刘。", 
      "似黑白两奁棋未收。", 
      "把烟霞饶与，坡仙米老，丹青难觅，摩诘营邱。", 
      "斗野号风，海门残照，长与人间管领愁。", 
      "凭谁问，借天河一挽，洗甲兵休。"
    ], 
    "rhythmic": "沁园春"
  }, 
  {
    "author": "程公许", 
    "paragraphs": [
      "驼褐倚禅榻，丝鬓扬茶烟。", 
      "谁知老子方寸，历历著千年。", 
      "试问汗青馀几，一笑腰黄萦梦，我自乐天全。", 
      "出处两无累，赢取日高眠。", 
      "八千里，西望眼，断霞边。", 
      "弁苍苕碧，随分风月不论钱。", 
      "执手还成轻别，何日归来投社，玉海得同编。", 
      "经世付时杰，觅个钓鱼船。"
    ], 
    "rhythmic": "水调歌头"
  }, 
  {
    "author": "包恢", 
    "paragraphs": [
      "羽觞随曲水，佳气溢双清。", 
      "真贤瑞世，恰与真圣日同生。", 
      "出侍红云一朵，出按皇华六辔，特地福吾闽。", 
      "底是长生箓，八郡咏歌声。", 
      "奏天子，倾义廪，济饥民。", 
      "南州指使，青州公案一般仁。", 
      "却恐紫泥有诏，社稷重臣事业，非晚觐岩宸。", 
      "来岁这般节，宣劝玉堂人。"
    ], 
    "rhythmic": "水调歌头"
  }, 
  {
    "author": "岳甫", 
    "paragraphs": [
      "鲁口天下壮，襟楚带三吴。", 
      "山川表里营垒，屯列拱神都。", 
      "鹦鹉洲前处士，黄鹤楼中仙客，拍手试招呼。", 
      "莫诵昔人句，不食武昌鱼。", 
      "望樊冈，过赤壁，想雄图。", 
      "寂寥霸气，应笑当日阿瞒疏。", 
      "收拾周黄策略，成就孙刘基业，未信赏音无。", 
      "我醉君起舞，明日隔江湖。"
    ], 
    "rhythmic": "水调歌头", 
    "tags": [
      "黄鹤楼"
    ]
  }, 
  {
    "author": "岳甫", 
    "paragraphs": [
      "碧海迢遥，曾窥见、赤城楼堞。", 
      "因傲睨尘寰，犹带凭虚仙骨。", 
      "武库胸中兵十万，文场笔阵诗千百。", 
      "记向来、小是听胪传，居前列。", 
      "世间事，都未说。", 
      "亲为大，官毫末。", 
      "况诸郎锺庆，凤龄英发。", 
      "银菟颁符方易地，金銮寓直行趋阙。", 
      "更相期、尽节早归来，传丹诀。"
    ], 
    "rhythmic": "满江红"
  }, 
  {
    "author": "岳珂", 
    "paragraphs": [
      "试晨妆淡伫，正疏雨、过含章。", 
      "早巧额回春，岭云护雪，十里清香。", 
      "何人剪冰缀玉，仗化工、施巧付东皇。", 
      "瘦尽绮窗寒魄，凄凉画角斜阳。", 
      "孤山西畔水云乡。", 
      "篱落亚疏篁。", 
      "问多少幽姿，半归图画，半入诗囊。", 
      "如今梦回帝国，尚迟迟、依约带湖光。", 
      "多谢胆瓶重见，不堪三弄横羌。"
    ], 
    "rhythmic": "木兰花慢"
  }, 
  {
    "author": "岳珂", 
    "paragraphs": [
      "海棠开後，红雨洒江。", 
      "春风路，窥杏非，剪葵榛。", 
      "绕梅魂。", 
      "满院禽声悄，扶醉起，初睡足，诮不似，玉奴辈，负东昏。", 
      "回首曲江，多少花边卧，高麒麟。", 
      "谩名缰利锁，何日濯尘缨。", 
      "几绊浮生。", 
      "遣区惊。", 
      "试从今数，春归日，留不住，掩重门。", 
      "风雨遇，归阆女，战吴军。", 
      "费温存。", 
      "总被流莺笑，英烂熳，误间关。", 
      "诗卷债，负便腹，遂吟肝。", 
      "长记风光流转，问少陵、曾与春言。", 
      "便联镳相约，一醉卧红云。", 
      "画角城阍。"
    ], 
    "rhythmic": "六州歌头"
  }, 
  {
    "author": "岳珂", 
    "paragraphs": [
      "铜彝绣箔。", 
      "风流不到临春阁。", 
      "婆娑清影来岩壑。", 
      "梅魄兰魂，香染九秋萼。", 
      "蕊仙拥下青瑶幕。", 
      "粟肌透入黄金约。", 
      "有人奚酉逢鱼摸。", 
      "欲插还羞，重把鬓云掠。"
    ], 
    "rhythmic": "醉落魄・一斛珠"
  }, 
  {
    "author": "岳珂", 
    "paragraphs": [
      "小院深深，悄镇日、阴晴无据。", 
      "春未足、闺愁难寄，琴心谁与。", 
      "曲径穿花寻蛱蝶，虚栏傍日教鹦鹉。", 
      "笑十三、杨柳女儿腰，东风舞。", 
      "云外月，风前絮。", 
      "情与恨，长如许。", 
      "想绮窗今夜，为谁凝伫。", 
      "洛浦梦回留佩客，秦楼声断吹箫侣。", 
      "正黄昏时候杏花寒，廉纤雨。"
    ], 
    "rhythmic": "满江红"
  }, 
  {
    "author": "岳珂", 
    "paragraphs": [
      "芙蓉清夜游，杨柳黄昏约。", 
      "小院碧苔深，润透双鸳薄。", 
      "暖玉惯春娇，簌簌花钿落。", 
      "缺月故窥人，影转阑干角。"
    ], 
    "rhythmic": "生查子"
  }, 
  {
    "author": "岳珂", 
    "paragraphs": [
      "瓮城高，盘径近。", 
      "十里笋舆稳。", 
      "欲驾还休，风雨苦无准。", 
      "古来多少英雄，平沙遗恨。", 
      "又总被、长江流尽。", 
      "倩谁问。", 
      "因甚衣带中分，吾家自畦畛。", 
      "落日潮头，慢写属镂愤。", 
      "断肠烟树扬州，兴亡休论。", 
      "正愁尽、河山双鬓。"
    ], 
    "rhythmic": "祝英台近", 
    "tags": [
      "长江"
    ]
  }, 
  {
    "author": "岳珂", 
    "paragraphs": [
      "澹烟横，层雾敛。", 
      "胜概分雄占。", 
      "月下鸣榔，风急怒涛飐。", 
      "关河无限清愁，不堪临鉴。", 
      "正霜鬓、秋风尘染。", 
      "漫登览。", 
      "极目万里沙场，事业频看剑。", 
      "古往今来，南北限天堑。", 
      "倚楼谁弄新声，重城正掩。", 
      "历历数、西州更点。"
    ], 
    "rhythmic": "祝英台近"
  }, 
  {
    "author": "岳珂", 
    "paragraphs": [
      "天然灵种，遍尘寰、不许一枝分植。", 
      "瀛海沈沈群玉宴，迥出八仙标格。", 
      "珠幄留云，翠绡笼雪，浅露宫黄额。", 
      "无双亭下，未容凡卉连璧。", 
      "犹是射虎归来，朱阑独倚，曾作东风客。", 
      "素态自羞时态改，何必铅华倾国。", 
      "舞影鸾孤，绕心蝶倦，占断春消息。", 
      "月明十里，坐中还记曾识。"
    ], 
    "rhythmic": "酹江月・念奴娇"
  }, 
  {
    "author": "朱藻", 
    "paragraphs": [
      "障泥油壁人归後，满院花阴。", 
      "楼影沈沈。", 
      "中有伤春一片心。", 
      "闲穿绿树寻梅子，斜日笼明。", 
      "团扇风轻。", 
      "一径杨花不避人。"
    ], 
    "rhythmic": "采桑子"
  }, 
  {
    "author": "陈以庄", 
    "paragraphs": [
      "晚来江阔潮平，越船吴榜催人去。", 
      "稽山滴翠，胥涛溅恨，一襟离绪。", 
      "访柳章台，问桃仙浦，物华如故。", 
      "向秋娘渡口，泰娘桥畔，依稀是、相逢处。", 
      "窈窕青门紫曲，罗新、衣翻金缕，旧音恍记，轻拢慢拈，哀弦危柱。", 
      "金屋难成，阿娇已远，不堪春暮。", 
      "听一声杜宇，红殷绿老，雨花风絮。"
    ], 
    "rhythmic": "水龙吟"
  }, 
  {
    "author": "陈以庄", 
    "paragraphs": [
      "晓梦莺呼起。", 
      "便安排、诗家厨传，酒家行李。", 
      "点检花边新雨露，春在万家生齿。", 
      "道官似、锦溪清驶。", 
      "但便有人耕绿野，正不妨、鼓吹频来此。", 
      "方觅句，且夷俟。", 
      "画桥西畔多春意。", 
      "记年年、曾来几度，落花流水。", 
      "信到水穷云起处，依约辋川竹里。", 
      "兴未属、王孙公子。", 
      "料想明年端门里，有传柑宴罢黄封醉。", 
      "肯回首，万杉底。"
    ], 
    "rhythmic": "贺新郎"
  }, 
  {
    "author": "陈以庄", 
    "paragraphs": [
      "亭兰风蕙，昨日山阴曲。", 
      "又过五峰来，听华堂、管弦丝竹。", 
      "今年风物，著意庆生朝，□鹤舞，黑猿吟，花下眠青鹿。", 
      "九龄五福，盛事人皆祝。", 
      "谁识种春翁，等浮云、飞蚊过目。", 
      "上方渴士，忠节起闻孙，金坡近，玉堂深，莫羡春田绿。"
    ], 
    "rhythmic": "蓦山溪"
  }, 
  {
    "author": "苏", 
    "paragraphs": [
      "望关河、试穷遥眼，新愁似丝千缕。", 
      "刘郎豪气今何在，应是九疑三楚。", 
      "堪恨处。", 
      "便拚得、一生寂寞长羁旅。", 
      "无人寄语。", 
      "但吊麦伤桃，边松倚竹，空忆旧诗句。", 
      "文章事，到底将身自误。", 
      "功名难料迟暮。", 
      "鹑衣箪食年年瘦，受侮世间儿女。", 
      "君信否。", 
      "尽县簿高门，岁晚谁青顾。", 
      "何如引起。", 
      "任槎上张骞，山中李广，商略尽风度。"
    ], 
    "rhythmic": "摸鱼儿"
  }, 
  {
    "author": "苏", 
    "paragraphs": [
      "十载尊前，放歌起舞，人间酒户诗流。", 
      "尽期君凌厉，羽翮高秋。", 
      "世事几如人意，儒冠还负身谋。", 
      "叹天生李广，才气无双，不得封侯。", 
      "榆关万里，一去飘然，片云甚处神州。", 
      "应怅望、家人父子，重见无由。", 
      "陇水寂寥传恨，淮山宛转供愁。", 
      "这回休也，燕鸿南北，长隔英游。"
    ], 
    "rhythmic": "雨中花・夜行船"
  }, 
  {
    "author": "许", 
    "paragraphs": [
      "西风又转芦花雪。", 
      "故人犹隔关山月。", 
      "金雁一声悲。", 
      "玉腮双泪垂。", 
      "绣衾寒不暖。", 
      "愁远天无岸。", 
      "夜夜卜灯花。", 
      "几时郎到家。"
    ], 
    "rhythmic": "菩萨蛮"
  }, 
  {
    "author": "王迈", 
    "paragraphs": [
      "天上一灯满，引起万灯明。", 
      "不知今夕何夕，平地有蓬瀛。", 
      "西母瑶池称寿，南守锋车催觐，二美一时并。", 
      "一点魁星现，长侍老人星。", 
      "心事好，天与寿，鬓长青。", 
      "不将锺鼎为乐，念念在朝廷。", 
      "此母宜生此子，须有医时良策，寿国福苍生。", 
      "子自坐黄阁，母自课黄庭。"
    ], 
    "rhythmic": "水调歌头"
  }, 
  {
    "author": "王迈", 
    "paragraphs": [
      "人物渺然，蕙兰椒艾，孰臭孰香。", 
      "昔尹公和靖，与龟山老，虽同名节，却异行藏。", 
      "尹在当年，深居养道，亲见兵戈兴洛阳。", 
      "杨虽出，又何畀於蔡，何救於章。", 
      "公今为尹为杨。", 
      "这一著须平心较量。", 
      "正南洲潢弄，西淮鼎沸，廷绅噤舌，举国如狂。", 
      "招鹤亭前，居然高卧，许大乾坤谁主张。", 
      "公须起，要擎天一柱，支架明堂。"
    ], 
    "rhythmic": "沁园春"
  }, 
  {
    "author": "王迈", 
    "paragraphs": [
      "出了罗浮洞。", 
      "有多情、梅花雪片，殷勤相送。", 
      "见说け然琴鹤外，诗压牛腰较重。", 
      "去管甚、群儿嘲弄。", 
      "岭海三年持翠节，料无时、不作家山梦。", 
      "驰玉勒，归金凤。", 
      "金凤池，乃所居也。", 
      "一门朱紫环昆仲。", 
      "看阶庭、森森兰玉，慈颜欢动。", 
      "宰相时来须著做，且舞莱衣侍奉。", 
      "却不信、大才难用。", 
      "时事多艰人物少，便中兴、谁辨浯溪颂。", 
      "为大厦，要梁栋。"
    ], 
    "rhythmic": "贺新郎"
  }, 
  {
    "author": "王迈", 
    "paragraphs": [
      "此是河清宴。", 
      "觉朝来、薰风满入，生绡团扇。", 
      "太守愁眉才一展，且喜街头米贱。", 
      "且莫管、官租难办。", 
      "绕砌苔钱无限数，更莲池、雨过珠零乱。", 
      "尽买得，凌波面。", 
      "家山乐事真堪羡。", 
      "记年时、荔支新熟，荷筒齐劝。", 
      "底事来寻蕉鹿梦，赢得乾忙似箭。", 
      "笑富贵、都如邮传。", 
      "做了丰年还百姓，便莼鲈、归兴催张翰。", 
      "看卿等，上霄汉。"
    ], 
    "rhythmic": "贺新郎"
  }, 
  {
    "author": "王迈", 
    "paragraphs": [
      "忆昔同时召。", 
      "正青山、亲提玉尺，量材廊庙。", 
      "当日班行比元祐，北玉西珠照耀。", 
      "一转首、宫商移调。", 
      "君自乌台登骑省，觉精神、风采增清峭。", 
      "数贤者，一不肖。", 
      "酒酣耳热惟长啸。", 
      "便翩翩、辍班荷橐，一麾闽峤。", 
      "堪笑狂生无用处，垂老云耕月钓。", 
      "这富贵、非由人要。", 
      "畴昔评君如玉雪，好け然、琴鹤风尘表。", 
      "清献後，又有赵。"
    ], 
    "rhythmic": "贺新郎"
  }, 
  {
    "author": "王迈", 
    "paragraphs": [
      "璎珞珠垂缕。", 
      "看花冠、端容丽服，补陀岩主。", 
      "只坐尘缘蹉一念，朱紫丛中得度。", 
      "人世福、夫人兼五。", 
      "银鹿诸孙来定省，对金屏、绣幕辉云母。", 
      "人顶礼，柳行路。", 
      "所居地名柳行。", 
      "朝朝口诵琅函句。", 
      "觉从来、寿人福善，老夭无误。", 
      "消得天恩封福国，锦诰鸾翔凤舞。", 
      "听来岁、日边佳语。", 
      "上殿肩舆帘蹙绣，遣佳儿、扶掖天应许。", 
      "笑陈媪，三题柱。", 
      "有陈夫人者，"
    ], 
    "rhythmic": "贺新郎"
  }, 
  {
    "author": "王迈", 
    "paragraphs": [
      "昔元城、一生清峭，南都高卧坚壁。", 
      "留耕便是元城样，何肯枉吾寻尺。", 
      "曾直笔。", 
      "说社稷安危，屡叩龙墀额。", 
      "明时逐客。", 
      "却惠顾丹山，来持翠节，对此一湾碧。", 
      "澄清暇，无奈登临有癖。", 
      "梅山时访仙迹。", 
      "神仙偏喜公心事，一见莞然前席。", 
      "闲不得。", 
      "有先见蓍龟，消得君王忆。", 
      "天阍不隔。", 
      "要济险孤舟，支倾一柱，公外向谁觅。"
    ], 
    "rhythmic": "摸鱼儿"
  }, 
  {
    "author": "王迈", 
    "paragraphs": [
      "首尾四年，台省好官，都做一回。", 
      "便前头更有，合当做底，何妨且恁，猛省归来。", 
      "甲第新成，开尊行乐，脆管繁弦十二钗。", 
      "回头笑，这狂生无用，削尽官阶。", 
      "狂生真个狂哉。", 
      "泼性气年来全未灰。", 
      "有龙鳞凤翼，不能攀附，牛衣渔具，早已安排。", 
      "烂煮园蔬，熟煨山芋，白发苍颜穷秀才。", 
      "官休做，莫狂无处著，送去琼崖。"
    ], 
    "rhythmic": "沁园春"
  }, 
  {
    "author": "王迈", 
    "paragraphs": [
      "层台云外，阅古今、多少兴衰成败。", 
      "老木千章，若个是、南国甘棠遗爱。", 
      "群籁号风，繁阴蔽日，有此清凉界。", 
      "宾朋在坐，朗然心目明快。", 
      "更向会景亭前，登高吊古，此景何人会。", 
      "岁岁春来春又去，独有灵台春在。", 
      "早稻炊香，晚禾摇穗，管取三登泰。", 
      "酿成春酒，把杯行乐须再。"
    ], 
    "rhythmic": "念奴娇"
  }, 
  {
    "author": "王迈", 
    "paragraphs": [
      "一笑樽前，数雄甲辰，几位上台。", 
      "有唐裴相，徜徉绿野，我朝富老，游戏昆台。", 
      "淮蔡功成，惊天动地，似胜单车和虏回。", 
      "谁知道，活流民数万，赛过平淮。", 
      "君侯初度奇哉。", 
      "五百岁、三贤前後来。", 
      "任朱幡西向，不妨为富，义旗北指，也解为裴，将相功名，时来便做，且醉红蕖三百杯。", 
      "相期处，要千年汗竹，名节崔嵬。"
    ], 
    "rhythmic": "沁园春"
  }, 
  {
    "author": "王迈", 
    "paragraphs": [
      "曾侍螭头立。", 
      "吐危言、婴鳞编虎，扶持鳌极。", 
      "谁炼精金铸刚卯，气节毅然镇国。", 
      "肯顾恋、眼前官职。", 
      "碧水丹山持翠节，这福星、特为吾闽出。", 
      "发义廪，无难色。", 
      "如今世道难扶植。", 
      "直还他、温公德量，魏公风力。", 
      "此事又关宗社福，仍系苍生休戚。", 
      "且称寿、公生人日。", 
      "炼得内丹成熟後，看河车、常运方瞳碧。", 
      "五百岁，作良弼。"
    ], 
    "rhythmic": "贺新郎"
  }, 
  {
    "author": "王迈", 
    "paragraphs": [
      "芳菲春二月。", 
      "正软红尘里，踏青时节。", 
      "山川孕人杰。", 
      "好赤城丹洞，丰姿奇绝。", 
      "云霄阀阅。", 
      "个精神、清如玉雪。", 
      "看谈兵议论，风霆舞剑，刚肠如铁。", 
      "闻说。", 
      "年方英妙，已向城边，飞书驰捷。", 
      "誓清击楫。", 
      "宁久此，淹车辙。", 
      "对花朝称寿，朱颜未老，尽有功名事业。", 
      "便张韩刘岳传名，何如一叶。"
    ], 
    "rhythmic": "瑞鹤仙"
  }, 
  {
    "author": "王迈", 
    "paragraphs": [
      "明日元宵，蔼佳气、清凉金粟。", 
      "人道是、史君寿母，宴瑶池曲。", 
      "九十春来萱草茂，三千年後蟠桃熟。", 
      "看鳌头、名字未多时，分符竹。", 
      "熏宝篆，张银烛。", 
      "佳庆事，人人祝。", 
      "况平反阴德，在长生箓。", 
      "最喜芸香怀玉燕，安排锦帐骑银鹿。", 
      "待雕轩、文驷上堤沙，如天福。"
    ], 
    "rhythmic": "满江红"
  }, 
  {
    "author": "王迈", 
    "paragraphs": [
      "轻暖轻寒，正春满、河阳花县。", 
      "谁报道，金铃声响，百花开遍。", 
      "天上谪仙人瑞世，佛中有宰官身现。", 
      "好看承、金母上瑶池，开华宴。", 
      "争捧取，金樽劝。", 
      "更把取，丹砂炼。", 
      "要朱颜长对，舞裙歌扇。", 
      "准拟来年称寿日，沈香亭里春生面。", 
      "有安期、大枣伴蟠桃，年年献。"
    ], 
    "rhythmic": "满江红"
  }, 
  {
    "author": "王迈", 
    "paragraphs": [
      "见山堂上，画帘卷、犹是清和天气。", 
      "绿水红莲，雅称得、瑶碧冰壶标致，名在丹台，籍通紫府，游戏人间世。", 
      "三洪华阀，自应生此人瑞。", 
      "好是佳旦称觞，班衣拜舞，有雏相对。", 
      "後院婵娟争劝酒，端午彩丝双系。", 
      "管取来年，雪罗风葛，荣被君恩赐。", 
      "黑头公相，直须眉寿千岁。"
    ], 
    "rhythmic": "念奴娇"
  }, 
  {
    "author": "王迈", 
    "paragraphs": [
      "橙黄橘绿佳期，诘朝又报阳来复。", 
      "笼葱瑞气，天教蟠绕，名门乔木。", 
      "上界仙人，来游西塾，骖鸾跨鹤。", 
      "有如椽彩笔，笺天万字，□呈了、琅玕腹。", 
      "不愿班行鸣玉。", 
      "问君王、再分符竹。", 
      "棣华辉映，庭萱春好，举杯相属。", 
      "伯氏乘轺，诸公须又，安排除目。", 
      "这堆床牙笏，人人道是，太夫人福。"
    ], 
    "rhythmic": "水龙吟"
  }, 
  {
    "author": "王迈", 
    "paragraphs": [
      "老今朝，载酒渡江，送孟吉州。", 
      "遇舟之人士，来前问政，此公官去，莫也宜留。", 
      "老子曰嘻，我游宦海，几度遭他风打头。", 
      "君休问，但正因遇坎，行则乘流。", 
      "江皋一叶惊秋。", 
      "雁过也、严明白鹭洲。", 
      "笑如今休顾，从前堕甑，无心相逐，等是虚舟。", 
      "啄黍鸡肥，新酒熟，且作山中万户侯。", 
      "林泉好，却输公一著，先我归休。"
    ], 
    "rhythmic": "沁园春"
  }, 
  {
    "author": "王迈", 
    "paragraphs": [
      "家里逢重九，新篘熟浊醪。", 
      "弟兄乘兴共登高。", 
      "右手茱杯、左手笑持螯。", 
      "官里逢重九，归心切大刀。", 
      "美人痛饮读离骚。", 
      "因感秋英、饷我菊花糕。"
    ], 
    "rhythmic": "南歌子"
  }, 
  {
    "author": "王迈", 
    "paragraphs": [
      "夜来斗庵，左顾绿云，右盼素娥。", 
      "好态浓意远，随宜梳洗，轻轻莲步，艳艳秋波。", 
      "妒宠争妍，娇痴无际，齐劝诗翁金叵罗。", 
      "翁微笑、□一时饮尽，谁少谁多。", 
      "月娥。", 
      "唱後颜酡。", 
      "莫也怕、浮云妒月麽。", 
      "问苏州刺史，旧欢如梦，江州司马，衫湿如何。", 
      "翠幕空垂，唾花无迹，忍听樽前飞燕歌。", 
      "销凝处，正潇潇烟雨，偏恼东坡。"
    ], 
    "rhythmic": "沁园春"
  }, 
  {
    "author": "叶路钤", 
    "paragraphs": [
      "伛指循良吏。", 
      "祗吴公、传不书名，一人而已。", 
      "彷佛三生来展骥。", 
      "就种棠阴千里。", 
      "又还是、治平为最。", 
      "绣线渐添红日影，恰搀前、七日冬书至。", 
      "吾道长，佛出世。", 
      "公清但酌螺川水。", 
      "屏星躔次吴头，极星先比。", 
      "节谊家声香国史。", 
      "中有千秋生意。", 
      "宜衮衮、公侯昌炽。", 
      "充育登庸元有样，况甬东、一脉山东气。", 
      "珠峰畔，又呈瑞。"
    ], 
    "rhythmic": "贺新凉・贺新郎"
  }, 
  {
    "author": "叶路钤", 
    "paragraphs": [
      "天启黄旗运，复见汉黄香。", 
      "名高黄榜，飞黄腾踏入鸳行。", 
      "文彩苏黄而上，政事龚黄而右，黄纸选循良。", 
      "黄见眉间色，卿月照黄堂。", 
      "调黄锺，舞黄鹤，醉鹅黄。", 
      "黄云催熟，黄童老叟庆金穰。", 
      "闲展黄庭一卷，自爱黄花晚节，黄阁日偏长。", 
      "印佩黄金斗，黄发半苍苍。"
    ], 
    "rhythmic": "水调歌头"
  }, 
  {
    "author": "曾开国", 
    "paragraphs": [
      "望层霄、五云开处。", 
      "屏星光射螺浦。", 
      "复来七日冬将至，恰则岳神生甫。", 
      "梅半吐。", 
      "试索笑巡檐，稍稍香风度。", 
      "花娇欲语。", 
      "问昔日治平，吴公无传，今请为公歌襦裤。", 
      "□□□，玉粒家家丰贮。", 
      "因人岂关天数。", 
      "金城千里谁能护，前召又逢後杜。", 
      "□□□。", 
      "见说道、长安新筑沙堤路。", 
      "班催鹭序。", 
      "垂色醉蟠桃，胸中色线，待把衮衣补。"
    ], 
    "rhythmic": "摸鱼儿"
  }, 
  {
    "author": "彭耜", 
    "paragraphs": [
      "素馨花、在枝无几。", 
      "秋入阑干十二。", 
      "那茉莉、如今已矣。", 
      "只有兰英菊蕊。", 
      "霜蟹年时，香橙天气。", 
      "总是悲秋意。", 
      "问宋玉、当日如何，对此凄凉风月，怎生存济。", 
      "还未知、幽人心事。", 
      "望得眼穿心碎。", 
      "青鸟不来，彩鸾何处，云锁三山翠。", 
      "是碧霄有路，要归归又无计。", 
      "奈何他、水长天远，身又何曾生翼。", 
      "手拈芙蓉，耳听鸿雁，怕有丹书至。", 
      "纵人间富贵，一岁复一岁。", 
      "此心终日绕香盘，在篆畦儿里。"
    ], 
    "rhythmic": "十二时・忆少年"
  }, 
  {
    "author": "彭耜", 
    "paragraphs": [
      "吾家何处。", 
      "对落日残鸦，乱花飞絮。", 
      "五湖四海，千岩万壑，已把此生分付。", 
      "怎得海棠心绪，更没鸳鸯债负。", 
      "春正好，叹流光有限，老山无数。", 
      "归去。", 
      "君试觑。", 
      "紫燕黄鹂，愁怕韶华暮。", 
      "细雨斜风，断烟芳草，暑往寒来几度。", 
      "锁却心猿意马，缚住金鸟玉兔。", 
      "今古事，似一江流水，此怀难诉。"
    ], 
    "rhythmic": "喜迁莺"
  }, 
  {
    "author": "彭耜", 
    "paragraphs": [
      "中秋皓月，隔霄光倍照尘寰。", 
      "九龙喷香水，胜沈檀。", 
      "白家珠明协瑞，尊者诞人间。", 
      "世称生佛子、派接清原。"
    ], 
    "rhythmic": "婆罗门引"
  }, 
  {
    "author": "赵葵", 
    "paragraphs": [
      "束发领西藩。", 
      "百万雄兵掌握间，召到庙堂无一事，遭弹。", 
      "昨日公卿今日闲。", 
      "拂晓出长安。", 
      "莫待西风割面寒。", 
      "羞见钱塘江上柳，何颜。", 
      "瘦仆牵驴过远山。"
    ], 
    "rhythmic": "南乡子", 
    "tags": [
      "钱塘江"
    ]
  }, 
  {
    "author": "方味道", 
    "paragraphs": [
      "纶巾少驻家山，北窗睡觉南薰起。", 
      "黄庭细看，长生秘诀，神仙奇趣。", 
      "奈此苍生，愿苏炎熟，仰为霖雨。", 
      "趁丹心未老，将整顿乾坤，手为经理。", 
      "好是今年庆事。", 
      "抱奇孙、一门佳气。", 
      "蓬山振佩，麟符重锡，褒纶新美。", 
      "玉树参庭，桂枝分种，香浮兰芷。", 
      "看他年、接武三槐，长是伴、庄椿岁。"
    ], 
    "rhythmic": "庄椿岁・水龙吟"
  }, 
  {
    "author": "黄机", 
    "paragraphs": [
      "问讯西园，一春几何，君今再游。", 
      "记流觞亭北，偷拈酒戏，凌云台上，暗度诗阄。", 
      "略略花痕，差差柳意，十日不来红绿稠。", 
      "须重醉，便功名了後，白发争休。", 
      "定谁骑鹤扬州。", 
      "任书放床头盏瓮头。", 
      "况殷勤莺燕，能歌更舞，轻狂蜂蝶，欲去还留。", 
      "岁月易忘，姓名须载，笔势翩翩回万牛。", 
      "归来晚，有烛明金剪，香暖珠篝。"
    ], 
    "rhythmic": "沁园春"
  }, 
  {
    "author": "黄机", 
    "paragraphs": [
      "六月云初，人争议公，公无阻伤。", 
      "记传飞急羽，舟还海道，弥漫白水，路入沙场。", 
      "万姓三军，倚公为命，法有逗遛公自当。", 
      "君还信，似崔嵬砥柱，屹立瞿塘。", 
      "此行阴德难量。", 
      "到论定才知滋味长。", 
      "看鱼肥蟹健，妻孥共乐，酒稻熟，翁媪相将。", 
      "何以报公，祝公千岁，多少人家烧夜香。", 
      "凌烟上，更声名凛凛，冠剑堂堂。"
    ], 
    "rhythmic": "沁园春"
  }, 
  {
    "author": "黄机", 
    "paragraphs": [
      "问讯梅梢，小春近也，花应渐开。", 
      "记华堂此日，红牙丝竹，欢声昨夜，翠玉樽。", 
      "雾节童童，金曳曳，人自阆风玄圃来。", 
      "嬉游处，任沧波变陆，劫火成灰。", 
      "行天看取龙媒。", 
      "笑卫霍当年如此哉。", 
      "有笔头文字，何妨挥洒，胸中兵甲，解洗氛埃。", 
      "见说君王，防秋才了，便著芝泥封诏催。", 
      "功名事，付孱颜燕石，突兀云台。"
    ], 
    "rhythmic": "沁园春"
  }, 
  {
    "author": "黄机", 
    "paragraphs": [
      "日过西窗，客枕梦回，庭空放衙。", 
      "记海棠洞里，泥金宝，酴架下，油壁钿车。", 
      "醉墨题诗，蔷薇露重，满壁飞鸦行整斜。", 
      "争知道，向如今漂泊，望断天涯。", 
      "小桃一半蒸霞。", 
      "更两岸垂杨浑未花。", 
      "便解貂贳酒，消磨春恨，量珠买笑、酬答年华。", 
      "对面青山，招之不至，说与浮云休苦遮。", 
      "山深处，见炊烟又起，知有人家。"
    ], 
    "rhythmic": "沁园春"
  }, 
  {
    "author": "黄机", 
    "paragraphs": [
      "暑风清微，梅腮渐红，麦须未黄。", 
      "恨牡丹多病，医治费巧，酴易老，点缀无方。", 
      "客里光阴，愁中意绪，想美人兮山水长。", 
      "销凝处，有龙丝坠简，来唤持觞。", 
      "华堂。", 
      "剩贮春光。", 
      "粲一行珠玑时样妆。", 
      "更燕留轻态，词翻古调，莺娇欲啭，曲度新腔。", 
      "玉漏声沈，银潢影泻，酒犹烧心字香。", 
      "归来也，判明虬永日，瑞锦鸳鸯。"
    ], 
    "rhythmic": "沁园春"
  }, 
  {
    "author": "黄机", 
    "paragraphs": [
      "问讯仙翁，殷勤为底，来万山中。", 
      "想橘边丹井，鹤寻旧约，松间碧洞，鹿养新茸。", 
      "雾节亭亭，星曳曳，导以浮丘双玉童。", 
      "嬉游处，尽祥烟瑞雨，霁月光风。", 
      "欢声已与天通。", 
      "更日夜郴江流向东。", 
      "定催归有谓，泥香芝检，留行无计，路熟花骢。", 
      "如侍严凝，密陪清燕，吴水欢然相会逢。", 
      "年年里，对春如酒好，酒似春浓。"
    ], 
    "rhythmic": "沁园春"
  }, 
  {
    "author": "黄机", 
    "paragraphs": [
      "人物眇然，落落晓星，如君几何。", 
      "有飘摇长袖，工持月斧，寂寥遗韵，妙鼓云和。", 
      "政事文章，特其馀事，英气横空时浩歌。", 
      "还堪笑，似龙文古鼎，谁复摩挲。", 
      "青丝系马庭柯。", 
      "为小驻寿君金叵罗。", 
      "说一时伟望，齐高岳麓，二年遗爱，拍满湘波。", 
      "世事多端，细凭商略，痛处不须言语多。", 
      "从今去，好经从乌府，躐上銮坡。"
    ], 
    "rhythmic": "沁园春"
  }, 
  {
    "author": "黄机", 
    "paragraphs": [
      "有美一人，昔在何居，今方见之。", 
      "俨琼缨翠弁，气清芬只，珠幢绛节，光陆离兮。", 
      "吾道非耶，世情复尔，天骥昂藏不受羁。", 
      "还知否，定曲高寡和，才大难施。", 
      "行吟湘水之湄。", 
      "看云卷云舒无定姿。", 
      "想粲然长笑，物皆有用，时哉易失，我亦奚为。", 
      "袖手旁观，何如小试，欲脱囊中失利锥。", 
      "君休叹，正梅花将发，尘满征衣。"
    ], 
    "rhythmic": "沁园春"
  }, 
  {
    "author": "黄机", 
    "paragraphs": [
      "问讯翁、底事到人间，人间足嬉游。", 
      "向文边书意，诗边著语，□满南州。", 
      "逸韵高情总似，野水荡孤舟。", 
      "所未能忘者，药鼎茶瓯。", 
      "政恐功名相，便扶摇直上，龙尾螭头。", 
      "想尘缘终薄，归去老菟裘。", 
      "有当年、东邻西舍，办鸡豚、相与燕春秋。", 
      "阶庭里，儿孙衮衮，飞度骅骝。"
    ], 
    "rhythmic": "八声甘州"
  }, 
  {
    "author": "黄机", 
    "paragraphs": [
      "击碎珊瑚树。", 
      "为留春、怕春欲去，驶如风雨。", 
      "春不留兮君休问，付与流莺自语。", 
      "但莫赋、绿波南浦。", 
      "世上功名花梢露。", 
      "政何如、一笑翻金缕。", 
      "系白日，莫教暮。", 
      "苍头引马城西路。", 
      "趁池亭、荻芽尚短，梅心未苦。", 
      "小雨欲晴晴不定，漠漠云飞轻絮。", 
      "算行乐、春来几度。", 
      "鞭影不摇鞍小据。", 
      "过横塘、试把前山数。", 
      "双白鹭，忽飞去。"
    ], 
    "rhythmic": "乳燕飞・贺新郎"
  }, 
  {
    "author": "黄机", 
    "paragraphs": [
      "兴泼元同宇。", 
      "唤君来、浮君大白，为君起舞。", 
      "满袖斑斑功名泪，百岁风吹急雨。", 
      "愁与恨、凭谁分付。", 
      "醉里狂歌空漫触，且休歌、只倩琵琶诉。", 
      "人不语，弦自语。", 
      "诗成更将君自赋。", 
      "渺楼头、烟迷碧草，云连芳树。", 
      "草树那能知人意，怅望关河梦阻。", 
      "有心事、笺天天许。", 
      "绣帽轻裘真男子，政何须、纸上分今古。", 
      "未办得，赋归去。"
    ], 
    "rhythmic": "乳燕飞・贺新郎"
  }, 
  {
    "author": "黄机", 
    "paragraphs": [
      "秋意今如许。", 
      "怪征鞍、底事匆匆，翩然难驻。", 
      "斗帐屏围山六曲，怕见琐窗欲暮。", 
      "倩谁伴、梧桐疏雨。", 
      "路入衡阳天一角，更山环、水绕无重数。", 
      "容易□，便难阻。", 
      "相思才信相思苦。", 
      "省疏狂、迷歌酒，把人轻误。", 
      "问取归期何日是，指点庭前幽树。", 
      "定冷蕊、疏花将吐。", 
      "此去西风吹雁过，家身心、别後安平否。", 
      "聊慰我，至诚处。"
    ], 
    "rhythmic": "乳燕飞・贺新郎"
  }, 
  {
    "author": "黄机", 
    "paragraphs": [
      "惜春归、送春惟有，乱红扑蔌如雨。", 
      "乱红也怨春狼藉，得泪痕无数。", 
      "肠断处。", 
      "更唤起、琼鹊催发长亭路。", 
      "征鞍难驻。", 
      "但脉脉含颦，嗔人底事，刚爱逐春去。", 
      "阑干凭，芳草斜阳凝伫。", 
      "愁连满眼堰树。", 
      "不理金钗溜。", 
      "鸾镜一奁香雾。", 
      "花谁主。", 
      "怅□□、玉容寂寞春知否。", 
      "单衣懒御。", 
      "任门外东风，流莺声里，尽日搅飞絮。"
    ], 
    "rhythmic": "摸鱼儿"
  }, 
  {
    "author": "黄机", 
    "paragraphs": [
      "晴江衮衮东流，为谁流得新愁去。", 
      "新愁都在，长亭望际，扁舟行处。", 
      "歌罢翻香，梦回呵酒，别来无据。", 
      "恨荼䕷吹尽，樱桃过了，便只恁、成孤负。", 
      "须信情锺易感，数良辰、佳期应误。", 
      "才高自叹，彩云空咏，凌波谩赋。", 
      "团扇尘生，吟笺泪渍，一觞慵举。", 
      "但丁宁双燕，明年还解，寄平安否。"
    ], 
    "rhythmic": "水龙吟"
  }, 
  {
    "author": "黄机", 
    "paragraphs": [
      "平湖百亩。", 
      "种满湖莲叶，绕堤杨柳。", 
      "冉冉波光，辉辉烟影，空翠湿沾襟袖。", 
      "静惬邻鸡啼午，暖逼沙鸥眠昼。", 
      "西园路，更红尘不断，蝶酣蜂瘦。", 
      "知否。", 
      "堪画处，野荠芜菁，地铺茵绣。", 
      "桃李阴边，桑麻丛里，斜矗酒帘夸酒。", 
      "竹寺小依山趾，茅店平窥津口。", 
      "春又晚，正香风有客，倚阑搔首。"
    ], 
    "rhythmic": "喜迁莺"
  }, 
  {
    "author": "黄机", 
    "paragraphs": [
      "叹镜中白发，元不向、酒边栽。", 
      "奈诗习未除，客愁易感，剩要安排。", 
      "浮名任他有命，怕青山、颇怪不归来。", 
      "出屋长松招鹤，绕渠流水行杯。", 
      "浪驱羸马踏江淮。", 
      "幽梦苦相催。", 
      "甚狭路崎，雄心突兀，谁忍徘徊。", 
      "此事正烦公等，笑曹刘、只合作舆台。", 
      "我自人间屈曲，青云有眼休回。"
    ], 
    "rhythmic": "木兰花慢"
  }, 
  {
    "author": "黄机", 
    "paragraphs": [
      "政胡尘满野，问谁与、作坚城。", 
      "有老子行年，平头六十，无限声名。", 
      "向来试陈大略，便群儿、啁哳耳边鸣。", 
      "争识规模先定，破羌终属营平。", 
      "吾心惟有忠城。", 
      "羞媚妩，做逢迎。", 
      "谓干戈锋镝，动关民命，此不宜轻。", 
      "听渠自分勇怯，奈何他、天理若持衡。", 
      "只把从前不杀，也应换得长生。"
    ], 
    "rhythmic": "木兰花慢"
  }, 
  {
    "author": "黄机", 
    "paragraphs": [
      "问功名何处，算只合、付悠悠。", 
      "怕僮仆揶揄，长年为客，楚尾吴头。", 
      "春来故园渐好，似不应、不醉把春休。", 
      "剩买蒌蒿荻笋，河豚已上渔舟。", 
      "人间太半足闲愁。", 
      "蓑笠梦汀洲。", 
      "向桃杏花边，招邀同社，秉烛来游。", 
      "连台听渠拗倒，更麴生、元不厌诛求。", 
      "世事翻云覆雨，满怀何止离忧。"
    ], 
    "rhythmic": "木兰花慢"
  }, 
  {
    "author": "黄机", 
    "paragraphs": [
      "芽鼓声中，又妆点、千红万绿。", 
      "春试手，银花影粲，雪梅香馥。", 
      "归梦不知家近远，飞帆正挂天西北。", 
      "记年时、歌舞绮罗丛，凭谁续。", 
      "烟水迥，云山簇。", 
      "劳怅望，伤追逐。", 
      "把蛛丝鹊喜，意□占卜。", 
      "月正圆时羞独照，夜偏长处怜孤宿。", 
      "悔从前、轻被利名牵，征尘扑。"
    ], 
    "rhythmic": "满江红"
  }, 
  {
    "author": "黄机", 
    "paragraphs": [
      "万灶貔貅，便直欲、扫清关洛。", 
      "长淮路、夜亭警燧，晓营吹角。", 
      "绿鬓将军思饮马，黄头奴子惊闻鹤。", 
      "想中原、父老已心知，今非昨。", 
      "狂鲵剪，於菟缚。", 
      "单于命，春冰薄。", 
      "政人人自勇，翘关还槊。", 
      "旗帜倚风飞电影，戈铤射月明霜锷。", 
      "且莫令、榆柳塞门秋，悲摇落。"
    ], 
    "rhythmic": "满江红"
  }, 
  {
    "author": "黄机", 
    "paragraphs": [
      "云暗山昏，西风撼、一天悲雨。", 
      "隐君问、短墙修竹，故园何处。", 
      "九月江南无雁到，素书封了谁传与。", 
      "待从头、拚却把心宽，还如故。", 
      "吴姬唱，燕姬舞。", 
      "持玉，温琼醑。", 
      "恨人生欢会，一年几许。", 
      "莫上小楼高处望，楼前诘曲来时路。", 
      "便直须、匹马两苍头，东归去。"
    ], 
    "rhythmic": "满江红"
  }, 
  {
    "author": "黄机", 
    "paragraphs": [
      "春愁几许，似春云蔼蔼，连空无数。", 
      "□□眉尖偏易得，没个因由分付。", 
      "杨柳烟浓，海棠花暗，绿涨墙头路。", 
      "小楼应是，有人和泪凝伫。", 
      "长记宝轴妆成，鸳鸯绣懒，轻笑歌金缕。", 
      "香雪精神依旧否，风月谁怜虚度。", 
      "带减衣宽，十分憔悴，两下平分取。", 
      "黄昏可更，子规声碎烟坞。"
    ], 
    "rhythmic": "酹江月・念奴娇"
  }, 
  {
    "author": "黄机", 
    "paragraphs": [
      "东篱成趣，有西风解事，催开丛菊。", 
      "碎摺黄金谁试手，一一清香堪掬。", 
      "露湿凉轻，霞凝寒重，秀发如新沐。", 
      "宫妆匀就，岂知红紫粗俗。", 
      "因念昔日渊明，微官不受，归伴花幽独。", 
      "弹压秋光三径里，浊酒床头初熟。", 
      "饮剧肠宽，醉深吻燥，更把纶巾漉。", 
      "此翁无恙，唤渠同醉船玉。"
    ], 
    "rhythmic": "酹江月・念奴娇"
  }, 
  {
    "author": "黄机", 
    "paragraphs": [
      "此日足可惜，心事正崔嵬。", 
      "江淮踏遍，经岁相识定谁来。", 
      "每向酒边长叹，更向花边长笑，意虑叵能猜。", 
      "邂逅忽相遇，有客在尘埃。", 
      "脱儒冠，著武弁，太多才。", 
      "笔墨争似，钩戟容易到云台。", 
      "馀子何须转手，便把平生胸臆，勇去莫徘徊。", 
      "事业上金石，人世自叹哀。"
    ], 
    "rhythmic": "水调歌头"
  }, 
  {
    "author": "黄机", 
    "paragraphs": [
      "金篆锁岩穴，玉斧凿山湫。", 
      "飞泉溅沫无数，六月自生秋。", 
      "夭矫长松千岁，上有泠然天籁，清响眇难收。", 
      "亭屋创新观，客鞅棹还留。", 
      "推名利，付飘瓦，寄虚舟。", 
      "蒸羔酿秫，醅瓮戢戢蚁花浮。", 
      "唤取能歌能舞，乘兴携将高处，杯酌荐球。", 
      "径醉双股直，白眼视庸流。"
    ], 
    "rhythmic": "水调歌头"
  }, 
  {
    "author": "黄机", 
    "paragraphs": [
      "百年忠愤，无泪洒江。", 
      "曹刘事，埋露草，锁烟榛。", 
      "哭英魂。", 
      "此恨谁知者，时把剑，频看镜，徒自苦，拳破裂，眼眵昏。", 
      "从古时哉去速，鄹人子、反袂伤麟。", 
      "望家山何在，衮衮已缨。", 
      "欲划还生。", 
      "猛堪惊。", 
      "膏肓危病，宁有药，针匕具，献无门。", 
      "荆州启，条旧画，汉将军。", 
      "已不存。", 
      "便合囊封去，苍庾地，尚间关。", 
      "此不用，心漫有，恐无干。", 
      "人世欢哀数耳，天或者、又假人言。", 
      "又一番春尽，高柳暗如云。", 
      "梦断重阍。"
    ], 
    "rhythmic": "六州歌头"
  }, 
  {
    "author": "黄机", 
    "paragraphs": [
      "将军何日，去筑受降城。", 
      "三万骑，貔貅虎，戮鲵鲸。", 
      "洗沧溟。", 
      "试上金山望，中原路，平於掌，百年事，心未语，泪先倾。", 
      "若若累累印绶，偏安久、大义谁明。", 
      "倚危栏欲遍，江水亦吞声。", 
      "目断苹汀。", 
      "海门青。", 
      "停杯与问，焉用此，手虽子，积如京。", 
      "波神怒，风浩浩，勃然兴。", 
      "卷龙腥。", 
      "似把渠忠愤，伸恳请，翠华巡。", 
      "呼壮士，挽河汉，荡材枪。", 
      "长算直须先定，如细故、休苦营营。", 
      "正清愁满抱，鸥鹭却多情。", 
      "飞过邮亭。"
    ], 
    "rhythmic": "六州歌头"
  }, 
  {
    "author": "黄机", 
    "paragraphs": [
      "别院春深，华堂昼永，嘉宴初启。", 
      "翠玉樽，红牙丝管，睡鸭沈烟里。", 
      "弄晴云态，行空絮影，漠漠似飞如坠。", 
      "最多情，紫绵团就，错落乱星流地。", 
      "史君自有，元龙豪气，唤客且休辞醉。", 
      "蝶困蜂酣，燕娇莺姹，欢意浓如此。", 
      "侃其笑语，止乎礼义，衣佩细纫兰芷。", 
      "遥归去，残更欲尽，晓鸦又起。"
    ], 
    "rhythmic": "永遇乐"
  }, 
  {
    "author": "黄机", 
    "paragraphs": [
      "日薄风柔，池面欲平还皱。", 
      "纹楸玉子，磔磔敲春昼。", 
      "衾绣半卷，花气浓薰香兽。", 
      "小团初试，辘轳银。", 
      "梦断阳台，甚情怀、似病酒。", 
      "风奁羞对，比年时更瘦。", 
      "双燕乍归，寄与绿笺红豆。", 
      "那堪又是、牡丹时候。"
    ], 
    "rhythmic": "传言玉女"
  }, 
  {
    "author": "黄机", 
    "paragraphs": [
      "西园啼鸟。", 
      "留得春多少。", 
      "客里情怀无日好。", 
      "愁损连天芳草。", 
      "博山灰冷香残。", 
      "微风吹满银笺。", 
      "卓午花阴不动，一双蝴蝶团。"
    ], 
    "rhythmic": "清平乐"
  }, 
  {
    "author": "黄机", 
    "paragraphs": [
      "晓窗晴日。", 
      "一点黄金橘。", 
      "万事如毛随日出。", 
      "多少人间头白。", 
      "未春长恨春迟。", 
      "春来生怕春归。", 
      "办取揭天箫鼓，莫教孤负荼䕷。"
    ], 
    "rhythmic": "清平乐"
  }, 
  {
    "author": "黄机", 
    "paragraphs": [
      "烟融雨腻。", 
      "春去三之二。", 
      "了却兰亭修禊事。", 
      "判与仙翁一醉。", 
      "方壶日月偏长。", 
      "清容花草吹香。", 
      "办取此身强健，功名饱看诸郎。"
    ], 
    "rhythmic": "清平乐"
  }, 
  {
    "author": "黄机", 
    "paragraphs": [
      "粉墙朱阁映垂杨。", 
      "晴绿小池塘。", 
      "东风暖，单衣初试，昼日偏长。", 
      "两鬓飞云影，钿合未梳妆。", 
      "阑干侧畔，闲抛荔子，惊散鸳鸯。"
    ], 
    "rhythmic": "眼儿媚"
  }, 
  {
    "author": "黄机", 
    "paragraphs": [
      "东风挟雨苦无端。", 
      "恻恻送轻寒。", 
      "那堪更向，湘湾六六，浅处留船。", 
      "诗阄酒戏成孤负，春事已阑珊。", 
      "离愁都在，落花枝上，杜宇声边。"
    ], 
    "rhythmic": "眼儿媚"
  }, 
  {
    "author": "黄机", 
    "paragraphs": [
      "莫嗔日日话思归。", 
      "归也却便宜。", 
      "东邻招茗，西邻唤酒，一笑开眉。", 
      "人生万事无缘足，待足是何时。", 
      "妻能纺绩，儿能耕获，未必寒饥。"
    ], 
    "rhythmic": "眼儿媚"
  }, 
  {
    "author": "黄机", 
    "paragraphs": [
      "风又雨。", 
      "墙外落红无数。", 
      "人不归来春不住。", 
      "佳期还已误。", 
      "细细一团愁绪，薄疏狂何处。", 
      "化作青鸾飞得去。", 
      "问天天亦许。"
    ], 
    "rhythmic": "谒金门"
  }, 
  {
    "author": "黄机", 
    "paragraphs": [
      "风雨後。", 
      "枝上绿肥红瘦。", 
      "乐事参差团不就。", 
      "一春如病酒。", 
      "楼外暖烟杨柳。", 
      "忆得年时携手。", 
      "燕子双双来未久。", 
      "颇知人意否。"
    ], 
    "rhythmic": "谒金门"
  }, 
  {
    "author": "黄机", 
    "paragraphs": [
      "愁万叠。", 
      "春在雨条烟叶。", 
      "翠袖倚风寒霎霎。", 
      "傍阑看乳鸭。", 
      "何处一声啼。", 
      "架上荼䕷欲雪。", 
      "绣被薰香香未歇。", 
      "可怜音信绝。"
    ], 
    "rhythmic": "谒金门"
  }, 
  {
    "author": "黄机", 
    "paragraphs": [
      "冬十月。", 
      "记取生申时节。", 
      "梅傍小春融绛雪。", 
      "浅寒犹未却。", 
      "且醉笙歌蕉叶。", 
      "富贵不须频说。", 
      "国太夫人头半白。", 
      "看君金印烨。"
    ], 
    "rhythmic": "谒金门"
  }, 
  {
    "author": "黄机", 
    "paragraphs": [
      "玉粲冰寒。", 
      "月痕侵画栏。", 
      "客里安愁无地，为徙倚、到更残。", 
      "问花花不言。", 
      "嗅香香欲阑。", 
      "消得个温存处，山六曲、翠屏间。"
    ], 
    "rhythmic": "霜天晓角"
  }, 
  {
    "author": "黄机", 
    "paragraphs": [
      "寒江夜宿。", 
      "长啸江之曲。", 
      "水底鱼龙惊动，风卷地、浪翻屋。", 
      "诗情吟未足。", 
      "酒兴断还续。", 
      "草草兴亡休问，功名泪、欲盈掬。"
    ], 
    "rhythmic": "霜天晓角"
  }, 
  {
    "author": "黄机", 
    "paragraphs": [
      "长江千里。", 
      "中有英雄泪。", 
      "却笑英雄自苦，兴亡事、类如此。", 
      "浪高风又起。", 
      "歌悲声未止。", 
      "但愿诸公强健，吞海上、醉而已。"
    ], 
    "rhythmic": "霜天晓角", 
    "tags": [
      "长江"
    ]
  }, 
  {
    "author": "黄机", 
    "paragraphs": [
      "江涵落日。", 
      "风转飞帆急。", 
      "问讯蛾眉好在，无一语、送行客。", 
      "闲情眠未得。", 
      "倚窗消酒力。", 
      "却怕鱼龙惊动，且莫要、夜吹笛。"
    ], 
    "rhythmic": "霜天晓角"
  }, 
  {
    "author": "黄机", 
    "paragraphs": [
      "红溅罗裙三月二。", 
      "露桃开、柳眠又起。", 
      "百尺游丝，莺留燕，判与南园一醉。", 
      "历历斜阳明野水。", 
      "倚危阑、暮云千里。", 
      "说似游人，直须烧烛，早晚绿阴青子。"
    ], 
    "rhythmic": "夜行船"
  }, 
  {
    "author": "黄机", 
    "paragraphs": [
      "东梁山。", 
      "西梁山。", 
      "占断长江相对闲。", 
      "古今双鬓斑。", 
      "天漫漫。", 
      "水漫漫。", 
      "人事如潮多往还。", 
      "浅颦深恨间。"
    ], 
    "rhythmic": "长相思", 
    "tags": [
      "长江"
    ]
  }, 
  {
    "author": "黄机", 
    "paragraphs": [
      "云容晓色相涵。", 
      "趣征骖。", 
      "碎点遥山如豆、是淮南。", 
      "路渐远。", 
      "家渐远。", 
      "恨难堪。", 
      "□见窗花叶底、鬓毵毵。"
    ], 
    "rhythmic": "乌夜啼"
  }, 
  {
    "author": "黄机", 
    "paragraphs": [
      "试单衣，扶短策，沙路净如洗。", 
      "乍雨还晴，花柳自多丽。", 
      "争知话别南楼，片帆天际，便孤了、同心连理。", 
      "镇萦系。", 
      "谩有罗带香囊，殷红斗轻翠。", 
      "一纸浓愁，无处倩双鲤。", 
      "可堪飞梦悠悠，春风无赖，时吹过、乱莺声里。"
    ], 
    "rhythmic": "祝英台近"
  }, 
  {
    "author": "黄机", 
    "paragraphs": [
      "黄花似钿，芙蓉如面，秋事凄然向晚。", 
      "风流从古记登高，又处处、悲丝急管。", 
      "有愁万斛，有才八斗，慷慨时惊俗眼。", 
      "明年一笑复谁同，料天远、争如人远。"
    ], 
    "rhythmic": "鹊桥仙"
  }, 
  {
    "author": "黄机", 
    "paragraphs": [
      "漠漠波浮云影，遥遥天接山痕。", 
      "一声渔唱起苹汀。", 
      "名利缘渠唤醒。", 
      "短棹拟携西子，长吟时吊湘灵。", 
      "白鸥容我作同盟。", 
      "占取两湖清影。"
    ], 
    "rhythmic": "西江月"
  }, 
  {
    "author": "黄机", 
    "paragraphs": [
      "拈翠低垂嫩萼，匀红倒簇繁英。", 
      "纤消得比佳人。", 
      "酒入香肌成晕。", 
      "帘幕阴阴窗牖，阑干曲曲池亭。", 
      "枝头不起梦春酲。", 
      "莫遣流莺唤醒。"
    ], 
    "rhythmic": "西江月"
  }, 
  {
    "author": "黄机", 
    "paragraphs": [
      "秋萧索。", 
      "梧桐落尽西风恶。", 
      "西风恶。", 
      "数声新雁，数声残角。", 
      "离愁不管人飘泊。", 
      "年年孤负黄花约。", 
      "黄花约。", 
      "几重庭院，几重帘幕。"
    ], 
    "rhythmic": "忆秦娥"
  }, 
  {
    "author": "黄机", 
    "paragraphs": [
      "短策飘飘胜著鞭。", 
      "携壶与客洗愁颜。", 
      "兴到为君拚剧饮。", 
      "狂甚。", 
      "论诗说剑口澜翻。", 
      "画烛烧残花影褪。", 
      "长鲸要使百川乾。", 
      "醉处不知谁氏子。", 
      "只记。", 
      "开窗临水便迎山。"
    ], 
    "rhythmic": "定风波"
  }, 
  {
    "author": "黄机", 
    "paragraphs": [
      "三年万里黄尘路。", 
      "只欠江湖去。", 
      "扁舟二月下湘湾。", 
      "过了洞庭青草、又春残。", 
      "□□□□□□□。", 
      "□□□□□。", 
      "□□□□□□□。", 
      "□□□□□□、□□□。"
    ], 
    "rhythmic": "虞美人", 
    "tags": [
      "洞庭湖"
    ]
  }, 
  {
    "author": "黄机", 
    "paragraphs": [
      "云树参差，烟芜平远。", 
      "沙头只欠飞来雁。", 
      "西风方做一分秋，凄凉已觉难消遣。", 
      "窗底灯寒，帐前香暖。", 
      "回肠偏学车轮转。", 
      "剩衾闲枕自无眠，谯门更著梅花怨。"
    ], 
    "rhythmic": "踏莎行"
  }, 
  {
    "author": "黄机", 
    "paragraphs": [
      "碧树凉惊画扇。", 
      "窗户齐开，秋意参差满。", 
      "先自离愁裁不断。", 
      "蛩更作声声怨。", 
      "山绕千重溪百转。", 
      "隔了溪山，梦也无由见。", 
      "归计凭谁占近远。", 
      "银缸昨夜花如糁。"
    ], 
    "rhythmic": "蝶恋花"
  }, 
  {
    "author": "黄机", 
    "paragraphs": [
      "鸿雁几时来，目断暮山凝碧。", 
      "别後故园无恙，定芙蓉堪折。", 
      "休文多病废吟诗，有酒怕浮白。", 
      "不是孤他诗酒，更孤他风月。"
    ], 
    "rhythmic": "好事近"
  }, 
  {
    "author": "黄机", 
    "paragraphs": [
      "梧竹因依山尽头。", 
      "潇潇疏雨後，几分秋。", 
      "轻凉无数入西楼。", 
      "凭栏久，满眼动离愁。", 
      "飞鹭下汀洲。", 
      "怕知鸿雁到，带书否。", 
      "诗阄酒戏一齐休。", 
      "人如削，身在水边洲。"
    ], 
    "rhythmic": "小重山"
  }, 
  {
    "author": "黄机", 
    "paragraphs": [
      "绿阴窗几明如拭，粉黛初匀。", 
      "无限芳心。", 
      "翻动牙签却＿人。", 
      "多娇爱学秋来曲，微颤朱唇。", 
      "别後销魂。", 
      "字底依稀记指痕。"
    ], 
    "rhythmic": "丑奴儿・采桑子"
  }, 
  {
    "author": "黄机", 
    "paragraphs": [
      "秋点长，秋梦短。", 
      "怕见黄昏庭院。", 
      "风，雨萧骚。", 
      "倚窗魂欲销。", 
      "候蛛丝，占鹊喜。", 
      "依旧浓愁一纸。", 
      "红袖，翠钿蔫。", 
      "泪痕犹未乾。"
    ], 
    "rhythmic": "更漏子"
  }, 
  {
    "author": "黄机", 
    "paragraphs": [
      "西风淅淅。", 
      "满眼芙蓉红欲滴。", 
      "无限相思。", 
      "百叠青山百曲溪。", 
      "凭谁说与。", 
      "依带别来宽几许。", 
      "好片心肠。", 
      "不道秋来早晚凉。"
    ], 
    "rhythmic": "减字木兰花"
  }, 
  {
    "author": "黄机", 
    "paragraphs": [
      "上已清明都过了，客愁惟有心知。", 
      "子规昨夜忽催归。", 
      "驿程那复记，魂梦已先飞。", 
      "回首故园花与柳，枝枝叶叶相思。", 
      "归来拚得典春衣。", 
      "绿阴幽远处，不管尽情啼。"
    ], 
    "rhythmic": "临江仙"
  }, 
  {
    "author": "黄机", 
    "paragraphs": [
      "凤翥鸾飞空燕子，宝香犹惹流苏。", 
      "旧欢凄断数行书。", 
      "终山方种玉，合浦忽还珠。", 
      "午枕梦圆春寂寂，依然刻雪肌肤。", 
      "觉来烟雨满平芜。", 
      "客情殊索莫，肯唤一尊无。"
    ], 
    "rhythmic": "临江仙"
  }, 
  {
    "author": "黄机", 
    "paragraphs": [
      "帘幕深沈。", 
      "灯暗香销夜正深。", 
      "花落画檐鸣细雨，岑岑。", 
      "滴破相思万里心。", 
      "晓色未平分。", 
      "翠被寒生不自禁。", 
      "待得梦成翻恶况，堪颦。", 
      "飞雁新来也误人。"
    ], 
    "rhythmic": "南乡子"
  }, 
  {
    "author": "黄机", 
    "paragraphs": [
      "细听楼头漏箭移。", 
      "客床寒枕不胜。", 
      "凄凉夜角偏多恨，吹到梅花第几枝。", 
      "人间阔，雁参差。", 
      "相思惟有梦相知。", 
      "谢他窗外芭蕉雨，叶叶声声伴别离。"
    ], 
    "rhythmic": "鹧鸪天"
  }, 
  {
    "author": "黄机", 
    "paragraphs": [
      "柳际梅边腊雪乾。", 
      "钗头蝴蝶又成团。", 
      "飘零萍梗江湖客，冷落笙箫灯火天。", 
      "浇浊酒，惜流年。", 
      "牙旗夜市几时穿。", 
      "太平乐事终须在，老去心情恐不然。"
    ], 
    "rhythmic": "鹧鸪天"
  }, 
  {
    "author": "黄机", 
    "paragraphs": [
      "济楚偏宜淡薄妆。", 
      "冰涵清润玉生香。", 
      "祗因梦峡成云雨，便拟吹箫跨凤皇。", 
      "新间阻，旧思量。", 
      "多情翻不似垂杨。", 
      "年年才到春三月，百计飞花入洞房。"
    ], 
    "rhythmic": "鹧鸪天"
  }, 
  {
    "author": "黄机", 
    "paragraphs": [
      "池落开遍莲房老。", 
      "秋声已入梧桐表。", 
      "葵扇与桃笙。", 
      "尚宜相带行。", 
      "危亭三百尺。", 
      "爽气真堪挹。", 
      "瀹茗且盘旋。", 
      "翩翩吾欲仙。"
    ], 
    "rhythmic": "菩萨蛮"
  }, 
  {
    "author": "黄机", 
    "paragraphs": [
      "相思绕遍天涯路。", 
      "相思不识行人处。", 
      "多病怕逢春。", 
      "那堪春正深。", 
      "日高梳洗懒。", 
      "鸾镜香尘掩。", 
      "双鬓绿鬔松。", 
      "一帘花信风。"
    ], 
    "rhythmic": "菩萨蛮"
  }, 
  {
    "author": "黄机", 
    "paragraphs": [
      "惜山不厌山行远。", 
      "山中禽鸟频惊见。", 
      "小雨似怜春。", 
      "霏霏容易晴。", 
      "青裙田舍妇。", 
      "饷前村去。", 
      "溪水想平腰。", 
      "唤船依断桥。"
    ], 
    "rhythmic": "菩萨蛮"
  }, 
  {
    "author": "黄机", 
    "paragraphs": [
      "绿锁窗前双凤奁。", 
      "调朱匀粉玉纤纤。", 
      "妆成谁解尽情看。", 
      "柳转光风丝袅娜，花明晴日锦斓斑。", 
      "一春心事在眉尖。"
    ], 
    "rhythmic": "浣溪沙"
  }, 
  {
    "author": "黄机", 
    "paragraphs": [
      "绿绮空弹恨未平。", 
      "可堪执手送行人。", 
      "碧酒谩将珍重意，莫辞斟。", 
      "我定忆君吟渭北，君须思我赋停云。", 
      "未信高山流水曲，断知音。"
    ], 
    "rhythmic": "浣溪沙"
  }, 
  {
    "author": "黄机", 
    "paragraphs": [
      "流转春光又一年。", 
      "春愁尽日两眉尖。", 
      "草草幽欢能几许，已天边。", 
      "会得音书生羽翼，免教魂梦役关山。", 
      "帘卷落花千万点，雨如烟。"
    ], 
    "rhythmic": "浣溪沙"
  }, 
  {
    "author": "黄机", 
    "paragraphs": [
      "日转雕栏午漏分。", 
      "井梧落尽小窗明。", 
      "宝床丝索懒关心。", 
      "愁压春山应脉脉，困凝秋水想沈沈。", 
      "低头时露一湾金。"
    ], 
    "rhythmic": "浣溪沙"
  }, 
  {
    "author": "黄机", 
    "paragraphs": [
      "墨绿衫儿窄窄裁。", 
      "翠荷斜领云堆。", 
      "几时踪迹下阳台。", 
      "歌罢樱桃和露小，舞馀杨柳趁风回。", 
      "唤人休诉十分杯。"
    ], 
    "rhythmic": "浣溪沙"
  }, 
  {
    "author": "黄机", 
    "paragraphs": [
      "著破春衫走路尘。", 
      "子规啼断不禁闻。", 
      "功名似我却羞人。", 
      "象板且须歌皓齿，袅蹄何苦惜黄金。", 
      "尊前休负此生身。"
    ], 
    "rhythmic": "浣溪沙"
  }, 
  {
    "author": "黄机", 
    "paragraphs": [
      "忆自别郎时，数到郎归日。", 
      "及至郎归郎又行，泪脸香红湿。", 
      "残梦怕寻思，绣慵收拾。", 
      "夏簟青青白昼长，背倚阑干立。"
    ], 
    "rhythmic": "卜算子"
  }, 
  {
    "author": "黄机", 
    "paragraphs": [
      "政槐云浓翠，榴火殷红，暑风凉细。", 
      "紫府神仙，向人间游戏。", 
      "瑞节珠幢，琼缨宝佩，炯冰壶标致。", 
      "经济规模，登庸衣钵，家传如此。", 
      "礼乐醇儒，诗书元帅，尽洗凡踪，平吞馀子。", 
      "敬简堂深，且从容一醉。", 
      "庆社绵绵，功名衮衮，比衡山湘水。", 
      "更把阳和，从头付与，满门桃李。"
    ], 
    "rhythmic": "醉蓬莱", 
    "tags": [
      "衡山"
    ]
  }, 
  {
    "author": "黄机", 
    "paragraphs": [
      "初藕花发。", 
      "薰风庭院凉成霎。", 
      "碧纱金缕笼香雪。", 
      "记得年时，心事凭栏说。", 
      "如今陡顿音书绝。", 
      "夜窗羞见团团月。", 
      "锦囊尘暗黄金。", 
      "留取多情，归好时节。"
    ], 
    "rhythmic": "醉落魄・一斛珠"
  }, 
  {
    "author": "黄机", 
    "paragraphs": [
      "十年不作湖湘客。", 
      "亭堠催行色。", 
      "浅山荒草记当时。", 
      "竹篱边羸马、向人嘶。", 
      "书生万字平戎策。", 
      "苦泪风前滴。", 
      "莫辞衫袖障征尘。", 
      "自苦英雄之楚、又之秦。"
    ], 
    "rhythmic": "虞美人"
  }, 
  {
    "author": "黄机", 
    "paragraphs": [
      "云情雨意才端的。", 
      "津鼓催行色。", 
      "因缘虽浅是因缘。", 
      "犹胜当初无分、小留连。", 
      "刘郎双鬓青堪照。", 
      "君也方年少。", 
      "尊前不用苦沾衣。", 
      "未信桃源别後、路成迷。"
    ], 
    "rhythmic": "虞美人"
  }, 
  {
    "author": "黄机", 
    "paragraphs": [
      "钗头蝴蝶。", 
      "趁舞梅边雪。", 
      "酒泻黄光夺月。", 
      "岁岁年年蕉叶。", 
      "边城莺唤春归。", 
      "沙场马到秋肥。", 
      "□□熊韬虎略，换渠金甲牙旗。"
    ], 
    "rhythmic": "清平乐"
  }, 
  {
    "author": "黄机", 
    "paragraphs": [
      "风韶烟腻。", 
      "春事三之二。", 
      "说与人生行乐耳。", 
      "富贵古来如此。", 
      "西园已有心期。", 
      "姚黄魏紫开时。", 
      "纤指金荷潋滟，香唇银竹参差。"
    ], 
    "rhythmic": "清平乐"
  }, 
  {
    "author": "黄机", 
    "paragraphs": [
      "醉来玉树倚风前。", 
      "举吟鞭。", 
      "指青帘。", 
      "乌帽低昂，摇兀似乘船。", 
      "傍路谁家妆束巧，斜映日，半窥帘。", 
      "寻欢端合趁芳年。", 
      "对弦。", 
      "且陶然。", 
      "纸上从渠，刘蹶与嬴颠。", 
      "漠漠绿阴春复夏，多少事，总悬天。"
    ], 
    "rhythmic": "江城子"
  }, 
  {
    "author": "黄机", 
    "paragraphs": [
      "松梢擎雪，竹枝溥露，炯炯照人清韵。", 
      "仙家谱系合长生，元不藉、药炉丹井。", 
      "凌云壮志，垂天健翮，九万扶摇路稳。", 
      "发闻政最有公车，定飞下、日边音信。"
    ], 
    "rhythmic": "鹊桥仙"
  }, 
  {
    "author": "黄机", 
    "paragraphs": [
      "一番雨过，江头绿涨，催唤扁舟解去。", 
      "重来言语是相宽，怎得似、而今且住。", 
      "阳关声断，同心未绾，簌簌泪珠无数。", 
      "秋鸿春燕往还时，莫忘了、锦笺分付。"
    ], 
    "rhythmic": "鹊桥仙"
  }, 
  {
    "author": "黄机", 
    "paragraphs": [
      "薄情也见，多情也见，不似这番著相。", 
      "如何容易买归舟，报南浦、桃花绿涨。", 
      "随君无计，留君无计，赢得泪珠两行。", 
      "夕阳明处一回头，有人在、高楼凝望。"
    ], 
    "rhythmic": "鹊桥仙"
  }, 
  {
    "author": "黄机", 
    "paragraphs": [
      "子规声老又残春。", 
      "犹作未归人。", 
      "天意不能怜客，何事苦教贫。", 
      "归去也，莫逡巡。", 
      "好从今。", 
      "秧田车水，麦陇腰镰，总是关心。"
    ], 
    "rhythmic": "诉衷情"
  }, 
  {
    "author": "黄机", 
    "paragraphs": [
      "寒食清明都过了，客中无计留春。", 
      "东风吹雨更愁人。", 
      "系船芳草岸，始信是官身。", 
      "怅望故园烟水阔，几时匹马。", 
      "别肠何止似车轮。", 
      "天天不管，转作两眉颦。"
    ], 
    "rhythmic": "临江仙"
  }, 
  {
    "author": "黄机", 
    "paragraphs": [
      "驳云行雨苦无多。", 
      "晴也快如梭。", 
      "春思正难拘束，客愁谁为销磨。", 
      "寻花觅谶，传杯托意，种种蹉跎。", 
      "消息不来云锦，泪痕湿满香罗。"
    ], 
    "rhythmic": "朝中措"
  }, 
  {
    "author": "黄机", 
    "paragraphs": [
      "逢逢船鼓绿杨津。", 
      "彼此是行人。", 
      "先自离愁无数，那堪病酒伤春。", 
      "岸花樯燕，低飞款语，满面殷勤。", 
      "後会不知何日，因风时惠嘉音。"
    ], 
    "rhythmic": "朝中措"
  }, 
  {
    "author": "黄机", 
    "paragraphs": [
      "征路迢迢，征旗猎猎，征袖徘徊。", 
      "扑簌珠泪，怕闻别语，慵举离杯。", 
      "春风花柳齐开。", 
      "只唤做、愁端恨媒。", 
      "一片衷肠，十分好事，等待回来。"
    ], 
    "rhythmic": "柳梢青"
  }, 
  {
    "author": "黄机", 
    "paragraphs": [
      "绮窗拨断琵琶索，一一相思。", 
      "一一相思。", 
      "无限柔情说似谁。", 
      "银钩欲写回文曲，泪满乌丝。", 
      "泪满乌丝。", 
      "薄知他知不知。"
    ], 
    "rhythmic": "丑奴儿・采桑子"
  }, 
  {
    "author": "黄机", 
    "paragraphs": [
      "二十年间，旧游踪迹，梦飞岳麓湘湾。", 
      "征衫再理，秋老菊花天。", 
      "为客问君何好，爱水光、山色争妍。", 
      "经行处，旗亭酤酒，曾记屋东偏。", 
      "噫其，吾甚矣，不渐蹇拙，欲斗婵娟。", 
      "办轻舆短艇，强载衰颜。", 
      "人道郴阳无雁，奈情锺、藕断丝联。", 
      "须相忆，新诗赋就，时复寄吴笺。"
    ], 
    "rhythmic": "满庭芳"
  }, 
  {
    "author": "黄机", 
    "paragraphs": [
      "西风猎猎。", 
      "又是登高节。", 
      "一片情怀无处说。", 
      "秋满江头红叶。", 
      "谁怜鬓影凄凉。", 
      "新来更点吴霜。", 
      "孤负萸囊菊盏，年年客里重阳。"
    ], 
    "rhythmic": "清平乐"
  }, 
  {
    "author": "黄机", 
    "paragraphs": [
      "秋向晚。", 
      "秋晚蕙根犹暖。", 
      "碧染罗裙湘水浅。", 
      "羞红微到脸。", 
      "绣帘围遍。", 
      "月薄霜明庭院。", 
      "妆罢宝奁慵不掩。", 
      "无风香自满。"
    ], 
    "rhythmic": "谒金门"
  }, 
  {
    "author": "黄机", 
    "paragraphs": [
      "づ文王前子，自不与、世人同。", 
      "况地望既华，天资更伟，云骥行空。", 
      "年少才名蜚动，泛星槎、曾到广寒宫。", 
      "桂子香浓秋月，桃花浪暖春风。", 
      "神仙之说朦胧。", 
      "铅与汞、亦何功。", 
      "政磐石规模，维城事业，倚重周宗。", 
      "休要碧油红旆，趁黑头、时节做三公。", 
      "堂上双亲未老，稳看金紫重重。"
    ], 
    "rhythmic": "木兰花慢"
  }, 
  {
    "author": "严羽", 
    "paragraphs": [
      "日近觚棱，秋渐满、蓬莱双阙。", 
      "正钱塘江上，潮头如雪。", 
      "把酒送君天上去，琼裾玉佩鸿列。", 
      "丈夫儿、富贵等浮云，看名节。", 
      "天下事，吾能说。", 
      "今老矣，空凝绝。", 
      "对西风慷慨，唾壶歌缺。", 
      "不洒世间儿女泪，难堪亲友中年别。", 
      "问相思、他日镜中看，萧萧发。"
    ], 
    "rhythmic": "满江红", 
    "tags": [
      "钱塘江"
    ]
  }, 
  {
    "author": "严羽", 
    "paragraphs": [
      "问讯溪庄，景如之何，吾为平章。", 
      "自月湖不见，江山零落，骊塘去後，烟月凄凉。", 
      "有老先生，如梅峰者，健笔纵横为发扬。", 
      "还添得，石屏诗句，一段风光。", 
      "主人雅兴徜徉。", 
      "每携客临流泛羽觞。", 
      "想归来松菊，小烦管领，同盟鸥鹭，未许相忘。", 
      "我道其间，如斯人物，只合盛之白玉堂。", 
      "还须把，扁舟借我，散发沧浪。"
    ], 
    "rhythmic": "沁园春"
  }, 
  {
    "author": "严仁", 
    "paragraphs": [
      "兰芷湘东国。", 
      "正愁予、一江红叶，水程孤驿。", 
      "欲写潇湘无限意，那得如椽彩笔。", 
      "但满眼、西风萧瑟。", 
      "我所思兮何处所，在镡津、津上沧湾侧。", 
      "谁氏子，阆风客。", 
      "阆风仙客才无敌。", 
      "赋悲秋、抑扬顿挫，流篱沈郁。", 
      "百赋千诗朝复暮，解道波涛春力。", 
      "忆共尔、乘槎吹笛。", 
      "八表神游吾梦见，渺洞庭、青草烟波隔。", 
      "空怅望，楚天碧。"
    ], 
    "rhythmic": "贺新郎", 
    "tags": [
      "洞庭湖"
    ]
  }, 
  {
    "author": "严仁", 
    "paragraphs": [
      "碧浪摇春渚。", 
      "浸虚檐、蒲萄滉漾，翠绡掀舞。", 
      "委曲经过台下路，载取落花东去。", 
      "问花亦、漂流良苦。", 
      "花不能言应有恨，恨十分、都被春风误。", 
      "同此恨，有飞絮。", 
      "人生聚散元无据。", 
      "尽凭阑、一尊相对，苹州春暮。", 
      "嫉色冲冲空怅望，泪尽世间儿女。", 
      "君不见、千金求赋。", 
      "飞燕婕妤今何在，看黏云、江影伤千古。", 
      "流不去，断魂处。"
    ], 
    "rhythmic": "贺新郎"
  }, 
  {
    "author": "严仁", 
    "paragraphs": [
      "说到城南杜。", 
      "尽风流、至今人号，去天尺五。", 
      "家世联翩苍玉佩，自有文章机杼。", 
      "看鸾凤、九霄轩翥。", 
      "文阵堂堂新得隽，正少年、壮气虹霓吐。", 
      "拈彩笔，月城去。", 
      "出关相送梅千树。", 
      "雪连空、马蹄特特，晓寒人度。", 
      "帝里春浓花似海，催入明光奏赋。", 
      "须快展、亨衢阔步。", 
      "随世功名真漫浪，要平生、所学期无负。", 
      "须记得，别时语。"
    ], 
    "rhythmic": "贺新郎"
  }, 
  {
    "author": "严仁", 
    "paragraphs": [
      "五月人间挥汗雨。", 
      "离恨一襟何处去。", 
      "双溪楼下碧千寻，双溪楼上匏尊举。", 
      "晚凉生绿树。", 
      "渔灯几点依洲渚。", 
      "莫狂歌，潭空月净，惨惨瘦蛟舞。", 
      "变化往来无定所。", 
      "求剑刻舟应笑汝。", 
      "只今谁是晋司空，斗牛奕奕红光吐。", 
      "我来空吊古，与君同记凭阑语。", 
      "问沧波，乘槎此去，流到天河否。"
    ], 
    "rhythmic": "归朝欢"
  }, 
  {
    "author": "严仁", 
    "paragraphs": [
      "云表金茎珠璀璨。", 
      "当日投怀惊玉燕。", 
      "文章议论压西廱，风流姓字翔东观。", 
      "紫皇嗟见晚。", 
      "祥麟五色留金殿。", 
      "大江西，铜章墨绶，暂尔烦君绾。", 
      "十二金钗扶玉盏。", 
      "锦瑟摐摐随急管。", 
      "兽炉烟动彩云高，秋声拍碎红牙板。", 
      "趣君归翰苑。", 
      "莱衣焕烂潘舆稳。", 
      "任方瞳，从今看到，弱水波清浅。"
    ], 
    "rhythmic": "归朝欢"
  }, 
  {
    "author": "严仁", 
    "paragraphs": [
      "朱户绿窗深窈窕。", 
      "闪闪华旗红干小。", 
      "相逢斜柳绊轻舟，渚香不断苹花老。", 
      "西风吹梦草。", 
      "题诗未了还惊觉。", 
      "独伤心，凄凉故馆，月过西楼悄。", 
      "楼外斜河低浸斗。", 
      "夜已如何夜将晓。", 
      "心期欲寄赤鳞鱼，秋云不动秋江渺。", 
      "相思千里道。", 
      "多情直被无情恼。", 
      "玉台前，请君试看，华发添多少。"
    ], 
    "rhythmic": "归朝欢"
  }, 
  {
    "author": "严仁", 
    "paragraphs": [
      "翼然新榜高亭，翰林铁画燕公手。", 
      "滁阳盛事，何人重继，湟川太守。", 
      "太守谓谁，文章的派，醉翁贤胃。", 
      "对千峰削翠，双溪注玉，端不减、琅琊秀。", 
      "坐啸清香画戟，听丁丁、滴花晴漏。", 
      "棠阴昼寂，细赓宾客，竹枝杨柳。", 
      "只恐明朝，绨封趣觐，未容借寇。", 
      "尽江山识赏，盐梅事业，焕青毡旧。"
    ], 
    "rhythmic": "水龙吟"
  }, 
  {
    "author": "严仁", 
    "paragraphs": [
      "飚车飞上蓬莱，不须更跨琴高鲤。", 
      "砉然长啸，天风洞，云涛无际。", 
      "我欲乘桴，从兹浮海，约任公子。", 
      "办虹竿千丈，钩五十，亲点对、连鳌饵。", 
      "谁榜佳名空翠。", 
      "紫阳仙、去骑箕尾。", 
      "银钩铁画，龙拿凤翥，留人间世。", 
      "更忆东山，哀筝一曲，洒沾襟泪。", 
      "到而今，幸有高亭遗爱，寓甘棠意。"
    ], 
    "rhythmic": "水龙吟"
  }, 
  {
    "author": "严仁", 
    "paragraphs": [
      "城头杰观峥嵘，重阑下瞰苍龙脊。", 
      "镂珉盘础，雕檀竦楶，玲珑金碧。", 
      "华子冈头，麻源谷口，神仙窟宅。", 
      "道至今清夜，月明风冷，常隐隐、闻笙笛。", 
      "翠壁烟霞缥缈，更寒泉、飞空千尺。", 
      "数峰江上，孤舟天际，夕阳红湿。", 
      "抖擞征尘，浩然长啸，跨青鸾翼。", 
      "向凤岗西望，遥酾斗酒，酹文章伯。"
    ], 
    "rhythmic": "水龙吟"
  }, 
  {
    "author": "严仁", 
    "paragraphs": [
      "惨淡望京阙，慷慨梦天山。", 
      "引杯中夜看剑，壮气刷幽燕。", 
      "鼍鼓满天催曙，画角连云啸月，吹断戍瓶烟。", 
      "犀角赤兔马，虎帐绿熊毡。", 
      "仗汉节，伸大义，伐可汗。", 
      "青冥更下斧钺，赤子要君安。", 
      "铁骑千群观猎，宫样十眉环座，听鸣弦。", 
      "莫厌兜鍪冷，归去又貂蝉。"
    ], 
    "rhythmic": "水调歌头"
  }, 
  {
    "author": "严仁", 
    "paragraphs": [
      "东风吹雾雨，更吹起、夹衣寒。", 
      "正莽莽丛林，潭潭伐鼓，郁郁焚兰。", 
      "阑干曲、多少意，看青烟如篆绕溪湾。", 
      "桑柘绿阴犹薄，杏桃红雨初翻。", 
      "飞花片片走潺。", 
      "问何日西还。", 
      "叹扰扰人生，纷纷离合，渺渺悲欢。", 
      "想云、何处也，对芳时、应只在人间。", 
      "惆怅回纹锦字，断肠斜日云山。"
    ], 
    "rhythmic": "木兰花慢"
  }, 
  {
    "author": "严仁", 
    "paragraphs": [
      "杰阁青红天半倚。", 
      "万里归舟，更近阑干舣。", 
      "木落山寒凫雁起。", 
      "一声渔笛沧洲尾。", 
      "千古文章黄太史。", 
      "扪虱高风，长照冰壶里。", 
      "何以荐君秋菊蕊。", 
      "癯瓢为酌西江水。"
    ], 
    "rhythmic": "蝶恋花", 
    "tags": [
      "长江"
    ]
  }, 
  {
    "author": "严仁", 
    "paragraphs": [
      "院静日长花气暖。", 
      "一簇娇红，得见春深浅。", 
      "风送生香来近远。", 
      "笑声只在秋千畔。", 
      "目力未穷肠已断。", 
      "一寸芳心，更逐游丝乱。", 
      "朱户对开帘卷半。", 
      "日斜江上春风晚。"
    ], 
    "rhythmic": "蝶恋花"
  }, 
  {
    "author": "严仁", 
    "paragraphs": [
      "一径萧条落叶深。", 
      "离肠凄断月明砧。", 
      "征鸿送恨连云起，促织惊秋傍砌吟。", 
      "风悄悄，夜沈沈。", 
      "鸳机坐冷晓霜侵。", 
      "挑成锦字心相向，未必君心似妾心。"
    ], 
    "rhythmic": "鹧鸪天"
  }, 
  {
    "author": "严仁", 
    "paragraphs": [
      "多病春来事事慵。", 
      "偶因扑蝶到庭中。", 
      "落红万叠花经雨，斜碧千条柳因风。", 
      "深院宇，小帘栊。", 
      "几年离别恰相逢。", 
      "擎觞未饮心先醉，为有春愁似酒浓。"
    ], 
    "rhythmic": "鹧鸪天"
  }, 
  {
    "author": "严仁", 
    "paragraphs": [
      "行尽春山春事空。", 
      "别愁离恨满江东。", 
      "三更鼓润官楼雨，五夜灯残客舍风。", 
      "寒淡淡，晓胧胧。", 
      "黄鸡催断丑时钟。", 
      "紫骝嚼勒金衔响，冲破飞花一道红。"
    ], 
    "rhythmic": "鹧鸪天"
  }, 
  {
    "author": "严仁", 
    "paragraphs": [
      "一曲危弦断客肠。", 
      "津桥捩柂转牙樯。", 
      "江心云带蒲帆重，楼上风吹粉泪香。", 
      "瑶草碧，柳芽黄。", 
      "载将离恨过潇湘。", 
      "请君看取东流水，方识人间别意长。"
    ], 
    "rhythmic": "鹧鸪天"
  }, 
  {
    "author": "严仁", 
    "paragraphs": [
      "病去那知春事深。", 
      "流莺唤起惜春心。", 
      "桐舒碧叶悭三寸，柳引金丝可一寻。", 
      "怜绣阁，对云岑。", 
      "苦无多力懒登临。", 
      "翠罗衫底寒犹在，弱骨难支瘦不禁。"
    ], 
    "rhythmic": "鹧鸪天"
  }, 
  {
    "author": "严仁", 
    "paragraphs": [
      "高杏酣酣出短墙。", 
      "垂杨袅袅蘸池塘。", 
      "文鸳藉草眠春昼，金鲫吹波弄夕阳。", 
      "闲倚镜，理明妆。", 
      "自翻银叶炷衙香。", 
      "鸣鞭已过青楼曲，不是刘郎定阮郎。"
    ], 
    "rhythmic": "鹧鸪天"
  }, 
  {
    "author": "严仁", 
    "paragraphs": [
      "公子诗成著锦袍。", 
      "王家桃叶旧妖娆。", 
      "檀槽急斜金雁，彩袖翩跹翠翘。", 
      "沈水过，懒重烧。", 
      "十分浓醉十分娇。", 
      "复罗帐里春寒少，只恐香酥拍渐消。"
    ], 
    "rhythmic": "鹧鸪天"
  }, 
  {
    "author": "严仁", 
    "paragraphs": [
      "春风只在园西畔。", 
      "荠菜花繁胡蝶乱。", 
      "冰池晴绿照还空，香径落红吹已断。", 
      "意长翻恨游丝短。", 
      "尽日相思罗带缓。", 
      "宝奁明月不欺人，明日归来君试看。"
    ], 
    "rhythmic": "玉楼春", 
    "tags": [
      "宋词三百首"
    ]
  }, 
  {
    "author": "严仁", 
    "paragraphs": [
      "鳃花轻拂紫绵香。", 
      "琼杯初暖妆。", 
      "贪凭雕槛看鸳鸯。", 
      "无心上绣床。", 
      "风絮乱。", 
      "恣轻狂。", 
      "恼人依旧忙。", 
      "梦随残雨下高唐。", 
      "悠悠春梦长。"
    ], 
    "rhythmic": "阮郎归"
  }, 
  {
    "author": "严仁", 
    "paragraphs": [
      "花明柳暗，一天春色绕朱楼。", 
      "断鸿声唤人愁。", 
      "欲问归鸿何处，身世自悠悠。", 
      "正东风留滞，楚尾吴头。", 
      "追思旧游。", 
      "叹双鬓、飒惊秋。", 
      "可惜等闲孤了，酒令花筹。", 
      "断弦难续，谩题诗、分付水东流。", 
      "流不到、蓬岛瀛洲。"
    ], 
    "rhythmic": "婆罗门引"
  }, 
  {
    "author": "严仁", 
    "paragraphs": [
      "拍堤春水蘸垂杨。", 
      "水流花片香。", 
      "弄花喈柳小鸳鸯。", 
      "一双随一双。", 
      "帘半卷，露新妆。", 
      "春衫是柳黄。", 
      "倚阑看处背斜阳。", 
      "风流暗断肠。"
    ], 
    "rhythmic": "醉桃源・阮郎归"
  }, 
  {
    "author": "严仁", 
    "paragraphs": [
      "晓色未分明，敲动月边鼍鼓。", 
      "卯酒一杯径醉，又别君南浦。", 
      "春江如席照晴空，大舶夹双橹。", 
      "肠断斜阳渡口，正落红如雨。"
    ], 
    "rhythmic": "好事近"
  }, 
  {
    "author": "严仁", 
    "paragraphs": [
      "一声水调解兰舟。", 
      "人间无此愁。", 
      "无情江水东流去，与我泪争流。", 
      "人已远，更回头。", 
      "苦凝眸。", 
      "断魂何处，梅花岸曲，小小红楼。"
    ], 
    "rhythmic": "诉衷情"
  }, 
  {
    "author": "严仁", 
    "paragraphs": [
      "最无端，官楼画角轻吹。", 
      "一声来、深闺深处，把人好梦惊回。", 
      "许多愁、尽教奴受，些个事、未必君知。", 
      "泪滴兰衾，寒生珠幌，翠云撩乱枕频欹。", 
      "窗儿上、几条残月，斜玉界罗帷。", 
      "更堪听，霜摧败叶，静扣朱扉。", 
      "念别离、千里万里，问何日是归期。", 
      "关情处、鱼来雁往，断肠是、兔走乌飞。", 
      "美景良辰，赏心乐事，风流孤负缕金衣。", 
      "谩赢得、花颜玉骨，瘦损为相思。", 
      "归须早，刘郎双鬓，莫遣成丝。"
    ], 
    "rhythmic": "多丽"
  }, 
  {
    "author": "严仁", 
    "paragraphs": [
      "清晓莺啼红树。", 
      "又一双飞去。", 
      "日高花气扑人来，独自价、伤春无绪。", 
      "别後暗宽金缕。", 
      "倩谁传语。", 
      "一春不忍上高楼，为怕见、分携处。"
    ], 
    "rhythmic": "一落索"
  }, 
  {
    "author": "严仁", 
    "paragraphs": [
      "柳陌通云径，琼梳启翠楼。", 
      "桃花纸薄渍冰油。", 
      "记得年时诗句、为君留。", 
      "晓绿千层出，春红一半休。", 
      "门前溪水泛花流。", 
      "流到西州犹是、故家愁。"
    ], 
    "rhythmic": "南柯子・南歌子"
  }, 
  {
    "author": "严仁", 
    "paragraphs": [
      "征鸿点破空云碧。", 
      "丹霞染出新秋色。", 
      "返照落平洲。", 
      "半江红锦流。", 
      "风清渔笛晚。", 
      "寸寸愁肠断。", 
      "寄语笛休横。", 
      "只消三两声。"
    ], 
    "rhythmic": "菩萨蛮"
  }, 
  {
    "author": "严参", 
    "paragraphs": [
      "曰归去来，归去来兮，吾将安归。", 
      "但有东篱菊，有西园桂，有南溪月，有北山薇。", 
      "蜂则有房，鱼还有穴，蚁有楼台兽有依。", 
      "吾应有、云中旧隐，竹里柴扉。", 
      "人间征路熹微。", 
      "看处处丹枫白露晞。", 
      "况寒原衰草，牛羊来下，淡烟秋水，鲈鳜初肥。", 
      "自笑平生，颓然骨相，只合持竿坐钓矶。", 
      "都休也，对西风无语，落日斜晖。"
    ], 
    "rhythmic": "沁园春"
  }, 
  {
    "author": "严参", 
    "paragraphs": [
      "竹焉美哉，爱竹者谁，曰君子欤。", 
      "向佳山水处，筑宫一亩，好风烟里，种玉千馀。", 
      "朝引轻霏，夕延凉月，此外尘埃一点无。", 
      "须知道，有乐其乐者，吾爱吾庐。", 
      "竹之清也何如。", 
      "应料得诗人清矣乎。", 
      "况满庭秀色，对拈彩笔，半窗凉影，伴读残书。", 
      "休说龙吟，莫言凤啸，且道高标谁胜渠。", 
      "君试看，正绕坡云气，似渭川图。"
    ], 
    "rhythmic": "沁园春"
  }, 
  {
    "author": "张辑", 
    "paragraphs": [
      "梧桐雨细。", 
      "渐滴作秋声，被风惊碎。", 
      "润逼衣篝，线袅蕙炉沈水。", 
      "悠悠岁月天涯醉。", 
      "一分秋、一分憔悴。", 
      "紫箫吟断，素笺恨切，夜寒鸿起。", 
      "又何苦、凄凉客里。", 
      "负草堂春绿，竹溪空翠。", 
      "落叶西风，吹老几番尘世。", 
      "从前谙尽江湖味。", 
      "听商歌、归兴千里。", 
      "露侵宿酒，疏帘淡月，照人无寐。"
    ], 
    "rhythmic": "疏帘淡月・桂枝香"
  }, 
  {
    "author": "张辑", 
    "paragraphs": [
      "笛唤春风起。", 
      "向湖边、腊前折柳，问君何意。", 
      "孤负梅花立晴昼，一舸凄凉雪底。", 
      "但小阁、琴棋而已。", 
      "佳客清朝留不住，为康庐、只在家窗里。", 
      "湓浦去，两程耳。", 
      "草堂旧日谈经地。", 
      "更从容、南山北水，庾楼重倚。", 
      "万卷心胸几今古，牛斗多年紫气。", 
      "正江上、风寒如此。", 
      "且趁霜天鲈鱼好，把貂裘、换酒长安市。", 
      "明夜去，月千里。"
    ], 
    "rhythmic": "貂裘换酒・贺新郎"
  }, 
  {
    "author": "张辑", 
    "paragraphs": [
      "短髯怀古，更文游台上，秋生吟兴。", 
      "闻说坡仙来把酒，月底频留清影。", 
      "极目平芜，孤城四水，画角西风劲。", 
      "曲阑犹在，十分心事谁领。", 
      "词卷空落人间，黄楼何处，回首愁深省。", 
      "斜照寒鸦知几度，梦想当年名胜。", 
      "只有山川，曾窥翰墨，仿佛馀风韵。", 
      "旧游休问，柳花淮甸春冷。"
    ], 
    "rhythmic": "淮甸春・念奴娇"
  }, 
  {
    "author": "张辑", 
    "paragraphs": [
      "西风扬子江头路。", 
      "扁舟雨晴呼渡。", 
      "岸隔瓜洲，津横蒜石，摇尽波声千古。", 
      "诗仙一去。", 
      "但对峙金焦，断矶青树。", 
      "欲下斜阳，长淮渺渺正愁予。", 
      "中流笑与客语。", 
      "把貂裘为浣，半生尘土。", 
      "品水烹茶，看碑忆鹤，恍似旧曾游处。", 
      "聊凭陆谞。", 
      "问八极神游，肯重来否。", 
      "如此江山，更苍烟白露。"
    ], 
    "rhythmic": "如此江山・齐天乐"
  }, 
  {
    "author": "张辑", 
    "paragraphs": [
      "载酒岳阳楼，秋入洞庭深碧。", 
      "极目水天无际，正白苹风急。", 
      "月明不见宿鸥惊，醉把玉阑拍。", 
      "谁解百年心事，恰钓船横笛。"
    ], 
    "rhythmic": "钓船笛・好事近", 
    "tags": [
      "洞庭湖", 
      "岳阳楼"
    ]
  }, 
  {
    "author": "张辑", 
    "paragraphs": [
      "杯行将半，月来犹未，潇洒水亭无暑。", 
      "清宵数客一阑秋，对冰雪、荷花似语。", 
      "雄边台上，文游台上，咫尺红云容与。", 
      "天风吹送广寒秋，正画舸、湖光佳处。"
    ], 
    "rhythmic": "广寒秋・鹊桥仙"
  }, 
  {
    "author": "张辑", 
    "paragraphs": [
      "看朱成碧。", 
      "曾醉梅花侧。", 
      "相遇匆匆相别，又争似、不相识。", 
      "南北。", 
      "千里隔。", 
      "几时重见得。", 
      "最苦子规啼处，一片月、当窗白。"
    ], 
    "rhythmic": "月当窗・霜天晓角"
  }, 
  {
    "author": "张辑", 
    "paragraphs": [
      "山无情。", 
      "水无情。", 
      "杨柳飞花春雨晴。", 
      "征衫长短亭。", 
      "拟行行。", 
      "重行行。", 
      "吟到江南第几程。", 
      "江南山渐青。"
    ], 
    "rhythmic": "山渐青・长相思"
  }, 
  {
    "author": "张辑", 
    "paragraphs": [
      "风凄凄。", 
      "井阑络纬惊秋啼。", 
      "惊秋啼。", 
      "凉侵好梦，月正楼西。", 
      "卷帘望月知心谁。", 
      "关河空隔长相思。", 
      "长相思。", 
      "碧云暮合，有美人兮。"
    ], 
    "rhythmic": "碧云深・忆秦娥"
  }, 
  {
    "author": "张辑", 
    "paragraphs": [
      "来翦莼丝，江头一阵鸣蓑雨。", 
      "孤篷归路。", 
      "吹得苹花暮。", 
      "短发萧萧，笑与沙鸥语。", 
      "休归去。", 
      "玉龙嘶处。", 
      "邀月过南浦。"
    ], 
    "rhythmic": "南浦月・点绛唇"
  }, 
  {
    "author": "张辑", 
    "paragraphs": [
      "带醉归时，月华犹在吹箫处。", 
      "晚愁情绪。", 
      "忘却匆匆语。", 
      "客里风霜，诗鬓空如许。", 
      "江南去。", 
      "岸花迎橹。", 
      "遥隔沙头雨。"
    ], 
    "rhythmic": "沙头雨・点绛唇"
  }, 
  {
    "author": "张辑", 
    "paragraphs": [
      "春寂寞。", 
      "帘底蕙炉烟薄。", 
      "听尽归鸿书怎托。", 
      "相思天一角。", 
      "象笔鸾笺闲却。", 
      "秀句与谁商略。", 
      "睡起愁怀何处著。", 
      "无风花自落。"
    ], 
    "rhythmic": "花自落・谒金门"
  }, 
  {
    "author": "张辑", 
    "paragraphs": [
      "花半湿。", 
      "睡起一窗晴色。", 
      "千里江南真咫尺。", 
      "醉中归梦直。", 
      "前度兰舟送客。", 
      "双鲤沈沈消息。", 
      "楼外垂杨如此碧。", 
      "问春来几日。"
    ], 
    "rhythmic": "垂杨碧・谒金门"
  }, 
  {
    "author": "张辑", 
    "paragraphs": [
      "小楼柳色未春深。", 
      "湘月牵情入苦吟。", 
      "翠袖风前冷不禁。", 
      "怕登临。", 
      "几曲阑干万里心。"
    ], 
    "rhythmic": "阑干万里心・忆王孙"
  }, 
  {
    "author": "张辑", 
    "paragraphs": [
      "小楼春浅。", 
      "记钓帘看雪，袖沾芳片。", 
      "似不似、柳絮因风，更细与品题，屡呵冰砚。", 
      "宛转吟情，纵真草、凤笺都遍。", 
      "到灯前笑谑，酒祓峭寒，移尽更箭。", 
      "而今柳阴满院。", 
      "知花空雪似，人隔春远。", 
      "叹万事、流水斜阳，谩赢得前诗，醉污团扇。", 
      "脉脉重来，算惟有、画阑曾见。", 
      "把千种旧愁，付与杏梁语燕。"
    ], 
    "rhythmic": "杏梁燕・解连环"
  }, 
  {
    "author": "张辑", 
    "paragraphs": [
      "深夜沉沉尊酒。", 
      "酒醒客衾寒透。", 
      "城角挟霜飞，吹得月如清昼。", 
      "僝僽。", 
      "僝僽。", 
      "比著梅花谁瘦。"
    ], 
    "rhythmic": "比梅・如梦令"
  }, 
  {
    "author": "张辑", 
    "paragraphs": [
      "江头又见新秋。", 
      "几多愁。", 
      "塞草连天何处、是神州。", 
      "英雄恨，古今泪，水东流。", 
      "惟有渔竿明月、上瓜洲。"
    ], 
    "rhythmic": "月上瓜洲・相见欢"
  }, 
  {
    "author": "张辑", 
    "paragraphs": [
      "客西湖，听夜雨。", 
      "更向别离处。", 
      "小小船窗，香雪照尊俎。", 
      "断肠一曲秋风，行云不语。", 
      "总写入、征鸿无数。", 
      "认眉妩。", 
      "唤醒岩壑风流，丹砂有奇趣。", 
      "羞杀秦郎，淮海谩千古。", 
      "要看自作新词，双鸾飞舞。", 
      "趁月底、重修箫谱。"
    ], 
    "rhythmic": "月底修箫谱・祝英台近", 
    "tags": [
      "西湖"
    ]
  }, 
  {
    "author": "张辑", 
    "paragraphs": [
      "卧虹千尺界湖光。", 
      "冷浸月茫茫。", 
      "当日三高何处，渔唱入凄凉。", 
      "人世事，纵轩裳。", 
      "梦黄梁。", 
      "有谁蓑笠，一钓丝风，吹尽荷香。"
    ], 
    "rhythmic": "一丝风・诉衷情令"
  }, 
  {
    "author": "张辑", 
    "paragraphs": [
      "新凉窗户。", 
      "闲对琴言语。", 
      "弹到无人知得处。", 
      "两袖五湖烟雨。", 
      "坐中斗转参横。", 
      "珠躔碎落瑶觥。", 
      "忆著故山萝月，今宵应为谁明。"
    ], 
    "rhythmic": "忆萝月・清平乐"
  }, 
  {
    "author": "张辑", 
    "paragraphs": [
      "人在玉屏闲，逗晓柳丝风急。", 
      "帘外杏花微雨，罩春红愁湿。", 
      "单衣初试曲尘罗，中酒病无力。", 
      "应是绣床慵困，倚秋千斜立。"
    ], 
    "rhythmic": "倚秋千・好事近"
  }, 
  {
    "author": "张辑", 
    "paragraphs": [
      "柳户朝云湿，花窗午篆清。", 
      "东风未放十分晴。", 
      "留恋海棠颜色、过清明。", 
      "垒润栖新燕，笼深锁旧莺。", 
      "琵琶可是不堪听。", 
      "无奈愁人把做、断肠声。"
    ], 
    "rhythmic": "断肠声・南歌子"
  }, 
  {
    "author": "张辑", 
    "paragraphs": [
      "嫩凉生晓，怪今朝湖上，秋风无迹。", 
      "古寺桂香山色外，肠断幽丛金碧。", 
      "骤雨俄来，苍烟不见，苔径孤吟屐。", 
      "系船高柳，晚蝉嘶破愁寂。", 
      "且约携酒高歌，与鸥相好，分坐渔矶石。", 
      "算只藕花知我意，犹把红芳留客。", 
      "楼阁空蒙，管弦清润，一水盈盈隔。", 
      "不如休去，月悬良夜千尺。"
    ], 
    "rhythmic": "念奴娇"
  }, 
  {
    "author": "张辑", 
    "paragraphs": [
      "竹间棋，池上字。", 
      "风日共清美。", 
      "谁道春深，湘绿涨沙觜。", 
      "更添杨柳无情，恨烟颦雨，却不把、扁舟偷系。", 
      "去千里。", 
      "明日知几重山，後朝几重水。", 
      "对酒相思、争似且留醉。", 
      "奈何琴剑匆匆，而今心事，在月夜、杜鹃声里。"
    ], 
    "rhythmic": "祝英台近"
  }, 
  {
    "author": "张辑", 
    "paragraphs": [
      "春寂寂。", 
      "画阑背倚春风立。", 
      "春风立。", 
      "楚山无数，暮天云碧。", 
      "琴心写遍愁何极。", 
      "断肠谁与传消息。", 
      "传消息。", 
      "当年情墨，泪痕犹湿。"
    ], 
    "rhythmic": "忆秦娥"
  }, 
  {
    "author": "张辑", 
    "paragraphs": [
      "夏果初收唤绿华。", 
      "冰盘巧簇映金瓜。", 
      "荷香飞上玉流霞。", 
      "明月长留千岁色，蟠桃多结几番花。", 
      "谁知罗带有丹砂。"
    ], 
    "rhythmic": "浣溪沙"
  }, 
  {
    "author": "张辑", 
    "paragraphs": [
      "暮天云阔。", 
      "懒泛琴三叠。", 
      "恰有梅花相伴，窗儿上、一枝月。", 
      "忆别。", 
      "恁时节。", 
      "吟情谁共说。", 
      "枕偶成清梦，画角晓、更愁绝。"
    ], 
    "rhythmic": "霜天晓角"
  }, 
  {
    "author": "张辑", 
    "paragraphs": [
      "迢递关山身历遍，烟霞胜处曾游。", 
      "九江江畔系孤舟。", 
      "匡庐如画里，南望插天浮。", 
      "瀑布香炉齐五老，层层爽气陵秋。", 
      "何须魂梦觅瀛洲。", 
      "云松终可卜，我与谪仙俦。"
    ], 
    "rhythmic": "临江仙", 
    "tags": [
      "庐山"
    ]
  }, 
  {
    "author": "张辑", 
    "paragraphs": [
      "莲舟玉字，得真人亲授。", 
      "圯上家风又还有。", 
      "问因何五马，踏月云台。", 
      "秋色里，却赏烟霞袖手。", 
      "酒边听说剑，歌舞升平，方许君为赤松友。", 
      "任浊世纷纭，海水扬尘，再相见、雪髯依旧。", 
      "且岁岁、中秋後逾旬，更半月东离，菊花重九。"
    ], 
    "rhythmic": "洞仙歌"
  }, 
  {
    "author": "张辑", 
    "paragraphs": [
      "醉发吹凉，但拂剑、狂歌而已。", 
      "倩谁问、九霄黄鹤，更曾来未。", 
      "玉女窗深松昼静，研朱重点参同契。", 
      "记前回、赤水得玄珠，骊龙睡。", 
      "空扰扰，人间世。", 
      "除学道，无真是。", 
      "把洪崖肩拍，挹浮丘袂。", 
      "朝驾长风沧岛上，夜骑明月青天际。", 
      "更几时、回首旧山川，三千岁。"
    ], 
    "rhythmic": "满江红"
  }, 
  {
    "author": "张辑", 
    "paragraphs": [
      "雨蕊方桃，晴梢渐杏，东风娇语弦管。", 
      "爱香帘约馀寒，唤舞袖翻嫩暖。", 
      "红颜清健，旧墨竹、扶疏手段。", 
      "且碧窗、写就黄庭，画楫海山开卷。", 
      "春自好、得花不淡。", 
      "花又好、得春不浅。", 
      "晓莺瑶佩秋生，月蘸翠尊波满。", 
      "长逢花处，笑西母、霜娥偷换。", 
      "要日边、争看貂蝉，彩侍更迎宣劝。"
    ], 
    "rhythmic": "东风第一枝"
  }, 
  {
    "author": "张辑", 
    "paragraphs": [
      "柳风双燕语。", 
      "问有谁留人，岸花去橹。", 
      "星辰快平步。", 
      "俯圜扉草色，青青如许。", 
      "儿童拥路。", 
      "玉溪边、当年杜母。", 
      "料从今、指点山川，总是绣衣行处。", 
      "回顾。", 
      "东堂深窈，楚帖长春，竹尊清午。", 
      "红云帝所。", 
      "摇佩玉，更容与。", 
      "把蓬莱一笑，几番清浅，绿野为花作谱。", 
      "向花前、三叠琴心，看苍鹤舞。"
    ], 
    "rhythmic": "瑞鹤仙"
  }, 
  {
    "author": "张辑", 
    "paragraphs": [
      "欲雨凉生，初弦月在，画戟香中清啸。", 
      "旋种芙蕖，深夏木兰芳沼。", 
      "银汉入、天镜搀秋，福星度、雪阑争照。", 
      "又谁写、万幅莼波，一江佳思到鱼鸟。", 
      "吴儿眉语笑里，要见圜扉绿遍，平畴青绕。", 
      "羽扇纶巾，萧洒玉貌长好。", 
      "问千年、庆会风云，正此日、静春花草。", 
      "更弦管、非雾非烟，鹤声帘幕晓。"
    ], 
    "rhythmic": "绮罗香"
  }, 
  {
    "author": "张辑", 
    "paragraphs": [
      "东泽先生，谁说能诗，兴到偶然。", 
      "但平生心事，落花啼鸟，多年盟好，白石清泉。", 
      "家近宫亭，眼中庐阜，九叠屏开云锦边。", 
      "出门去，且掀髯大笑，有钓鱼船。", 
      "一丝风里婵娟。", 
      "爱月在沧波上下天。", 
      "更丛书观遍，笔床静昼，篷窗睡起，茶灶疏烟。", 
      "黄鹤来迟，丹砂成未，何日风流葛稚川。", 
      "人间世，听江湖诗友，号我东仙。"
    ], 
    "rhythmic": "沁园春"
  }, 
  {
    "author": "张辑", 
    "paragraphs": [
      "绿阴凉尊俎。", 
      "映双旌、飞翻新带，日边恩露。", 
      "千里湖山添鲜碧，玉宇光浮眉妩。", 
      "料范老、应难独步。", 
      "君亦胸中兵十万，把甘霖、小小春东楚。", 
      "江上早，一犁雨。", 
      "赤城霞起连天姥。", 
      "有丹经、亲曾密授，八篇奇语。", 
      "道骨仙风骑鲸客，合侍红云帝所。", 
      "且画戟、清香时度。", 
      "散入邦人箫鼓里，恰春留、芍药丛歌舞。", 
      "还更咏，大鹏赋。"
    ], 
    "rhythmic": "贺新郎"
  }, 
  {
    "author": "张辑", 
    "paragraphs": [
      "鹊喜花间晓。", 
      "惜凝香、低将帘卷，海棠开早。", 
      "前度登楼清啸月，吹入春风不老。", 
      "後五日、花朝方到。", 
      "趁舞罗衣花讯暖，拈吟髭、玉勒迎东笑。", 
      "留肯往，春邮小。", 
      "庐峰青里壶天好。", 
      "一千春、棋声昼永，剑光云表。", 
      "绛雪骊珠看丹转，金鼎龙盘虎绕。", 
      "且未可、飞仙蓬岛。", 
      "河洛烟芜眠狐兔，握风雪、办此升平了。", 
      "却共我，拾瑶草。"
    ], 
    "rhythmic": "贺新郎"
  }, 
  {
    "author": "张辑", 
    "paragraphs": [
      "飞鸿又作秋空字，凄凄旧游湘浦。", 
      "凉思带愁深，渺苍茫何许。", 
      "岁华知几度。", 
      "奈双鬓、不禁吟苦。", 
      "独倚危楼，叶声摇暮，玉阑无语。", 
      "尺素。", 
      "欲传将，故人远、天涯屡惊回顾。", 
      "心事只琴知，漫闲相尔汝。", 
      "甚时江海去。", 
      "算空负、白苹鸥侣。", 
      "更谁与、翦烛西窗，且醉听山雨。"
    ], 
    "rhythmic": "徵招"
  }, 
  {
    "author": "张辑", 
    "paragraphs": [
      "望瀛洲尺五，听海客、诧登临。", 
      "记岛月分秋，天星降夕，神璧精金。", 
      "他年作霖雨手，且明光奏赋寓良箴。", 
      "槐府黑头旧业，芹宫青岁雄襟。", 
      "。", 
      "宝勒向东吟。", 
      "戏彩看而今。", 
      "更袜步黄云，琴弹碧玉，汇泽杯斟。", 
      "争先长至几日，料春风多喜鹊传音。", 
      "梅蕴和羹心在，线添补衮工深。"
    ], 
    "rhythmic": "木兰花慢"
  }, 
  {
    "author": "张辑", 
    "paragraphs": [
      "记澄湖抱练，画舫参差，闹花时节。", 
      "油壁鸣堤，有障萦屏列。", 
      "燕草香融，鸦条香浅，似渭城烟雪。", 
      "急管斜阳，卫娘葱，带围寒怯。", 
      "苏小闲情，绿杨如织，阑槛东边，好山千叠。", 
      "料得如今，也翠销红歇。", 
      "何限繁华，春来都付与，数声啼。", 
      "谩怆羁魂，扁舟买醉，谢公明月。"
    ], 
    "rhythmic": "醉蓬莱"
  }, 
  {
    "author": "张辑", 
    "paragraphs": [
      "孤鸿遥下夕阳寒。", 
      "秋清怀抱宽。", 
      "篱根香满菊金团。", 
      "客中邀客看。", 
      "呼浊酒，共清欢。", 
      "五弦随意弹。", 
      "西窗仍见好溪山。", 
      "几年谁倚栏。"
    ], 
    "rhythmic": "好溪山"
  }, 
  {
    "author": "张辑", 
    "paragraphs": [
      "清吟湘碧。", 
      "马首春风驿。", 
      "闻说西湖梅早，又邀我、能诗客。", 
      "书尺知到日。", 
      "月随人合璧。", 
      "儿拟山庄劝酒，田家酿，尽得。"
    ], 
    "rhythmic": "山庄劝酒", 
    "tags": [
      "西湖"
    ]
  }, 
  {
    "author": "张辑", 
    "paragraphs": [
      "忆昔风流秋社里，几人冰雪襟期。", 
      "凉风吹散梦参差。", 
      "寒灯多少恨，长笛不堪吹。", 
      "别去化龙潭上水，东来不寄相思。", 
      "白鸥应笑太忘机。", 
      "沙头重载酒，休负桂花枝。"
    ], 
    "rhythmic": "临江仙"
  }, 
  {
    "author": "张辑", 
    "paragraphs": [
      "露漏沈沈，洞房灯悄，鹊翻庭树。", 
      "夜凉如水，人倚玉箫何处。", 
      "澹纵横、疏星断河，点衣黄叶飞四五。", 
      "向此时感旧，非关宋玉，悲秋情绪。", 
      "追念章台路。", 
      "共缓辔芳尘，妒花惹絮。", 
      "旧游梦寐，总付相思新句。", 
      "想风流还在匆匆，暗惊鬓底霜几缕。", 
      "凭危栏、立尽归鸿，脆角凝清曙。"
    ], 
    "rhythmic": "琐窗寒"
  }, 
  {
    "author": "张辑", 
    "paragraphs": [
      "清明小院杏花开。", 
      "半启朱扉燕子来。", 
      "晓起梳头对玉台。", 
      "照香腮。", 
      "羞睹惊鸿瘦影回。"
    ], 
    "rhythmic": "画娥眉・忆王孙"
  }, 
  {
    "author": "苏茂一", 
    "paragraphs": [
      "云浦苍寒，烟堤幕翠，旧痕新涨。", 
      "春愁十里，冉冉碧丝摇荡。", 
      "记登临、少年思豪，唾壶击玉歌清壮。", 
      "到如今梦里，秋风鸿阵，晚波渔唱。", 
      "惆怅。", 
      "重来处，望画舫天边，辔丝原上。", 
      "山阴秀句，付与一声云响。", 
      "正东湖、谁家柳下，午阴漠漠人荡桨。", 
      "最堪怜、白发周郎，为江山自赏。"
    ], 
    "rhythmic": "琐窗寒"
  }, 
  {
    "author": "苏茂一", 
    "paragraphs": [
      "竹翠藏烟，杏红流水归何处。", 
      "透帘穿户。", 
      "更洒黄昏雨。", 
      "织锦题书，谁寄愁情去。", 
      "浑无绪。", 
      "绿杨千缕。", 
      "不似真眉妩。"
    ], 
    "rhythmic": "点绛唇"
  }, 
  {
    "author": "苏茂一", 
    "paragraphs": [
      "结垂杨，临广陌，分袂唱阳关。", 
      "稳上征鞍。", 
      "目极万重山。", 
      "归鸿欲到伊行，丁宁须记，写一封、书报平安。", 
      "渐春残。", 
      "是他红褪香收，绡泪点斑斑。", 
      "枕上盟言。", 
      "都做梦中看。", 
      "销魂啼鴂声中，杨花飞处，斜阳下、愁倚阑干。"
    ], 
    "rhythmic": "祝英台近"
  }, 
  {
    "author": "史愚", 
    "paragraphs": [
      "深院宇。", 
      "寂寂不禁风雨。", 
      "苔迳流钱青莫数。", 
      "银泥蜗篆古。", 
      "满院多应无主。", 
      "却被痴儿拈取。", 
      "穿向柳丝喧笑语。", 
      "买将春色去。"
    ], 
    "rhythmic": "谒金门"
  }, 
  {
    "author": "赵灌园", 
    "paragraphs": [
      "看尽公卿，都输与、云山居士。", 
      "肯掉了、龙章金印，归来闾里。", 
      "云染笔头成五色，山来胸次堆空翠。", 
      "更结庐、近在白鸥边，弄烟水。", 
      "祗恐怕，明天子。", 
      "黄纸唤，先生起。", 
      "教依前插脚，孔鸾丛里。", 
      "岩壑烟沙真作戏，貂蝉衮绣从兹始。", 
      "酌凤凰、池沼九天浆，三千岁。"
    ], 
    "rhythmic": "满江红"
  }, 
  {
    "author": "葛长庚", 
    "paragraphs": [
      "一溪碧。", 
      "何处桃花流出。", 
      "春光好，寻个□□，小小篮舆漫行适。", 
      "苍苔满白石。", 
      "涧底阴风凛栗。", 
      "疑无路，幽壑琮琤，峡转山回入林僻。", 
      "千峰呈翠色。", 
      "时亦有声声，樵唱渔笛。", 
      "忽然一树樱桃白。", 
      "又回头一顾，掀髯一笑，诗情酒思正豪逸。", 
      "虎蹄过新迹。", 
      "幂幂。", 
      "雾如织。", 
      "见异草珍禽，问名不识。", 
      "山灵勒驾雨来急。", 
      "欲游观未已，仆言日夕。", 
      "看来看去，似那里，似少室。"
    ], 
    "rhythmic": "兰陵王"
  }, 
  {
    "author": "葛长庚", 
    "paragraphs": [
      "三峰碧。", 
      "缥渺烟光树色。", 
      "高寒处，上有猿啼，鹤唳天风夜萧瑟。", 
      "山形似笔格。", 
      "人道江南第一。", 
      "游紫观，月殿星坛，积翠楼前吹铁笛。", 
      "客来访灵迹。", 
      "闻王郭当年，曾此驻锡。", 
      "二仙为谒浮丘伯。", 
      "从骖鸾去後，云深难觅。", 
      "丹炉灰冷杵声寂。", 
      "依然旧泉石。", 
      "泉石。", 
      "最幽阒。", 
      "更禽静花闲，松茂竹密。", 
      "清都绛阙无消息。", 
      "共羽衣挥麈，感今怀昔。", 
      "堪嗟人世，似梦里，驹过隙。"
    ], 
    "rhythmic": "兰陵王"
  }, 
  {
    "author": "葛长庚", 
    "paragraphs": [
      "桃花瘦。", 
      "寒食清明前後。", 
      "新燕子，禁得馀寒，风雨把人苦僝僽。", 
      "梅粒今如豆。", 
      "减却春光多少。", 
      "空自有，满树山茶，似语如愁卧晴昼。", 
      "幽人展襟袖。", 
      "惜莺花未老，江山如旧。", 
      "杜鹃声里同携手。", 
      "叹陌上芳草，堤边垂柳。", 
      "一春十病九因酒。", 
      "愁来独搔首。", 
      "豆蔻。", 
      "枝头小。", 
      "应可惜年华，孤负时候。", 
      "九十韶光那得久。", 
      "问芍药觅醉，牡丹索笑。", 
      "三万六千，能几度，君知否。"
    ], 
    "rhythmic": "兰陵王"
  }, 
  {
    "author": "葛长庚", 
    "paragraphs": [
      "嫩雨如尘，娇云似织，未肯便晴。", 
      "见海棠花下，飞来双燕，垂杨深处，啼断孤莺。", 
      "绿砌苔香，红桥水暖，笑拈吟髭行复行。", 
      "幽寻懒、就半窗残睡，一枕初醒。", 
      "消凝。", 
      "次第清明。", 
      "渺南北东西草又青。", 
      "念镜中勋业，韶光冉冉，尊前今古，银发星星。", 
      "青鸟无凭，丹霄有约，独倚东风无限情。", 
      "谁知有，这春山万点，杜宇千声。"
    ], 
    "rhythmic": "沁园春"
  }, 
  {
    "author": "葛长庚", 
    "paragraphs": [
      "暂聚如萍，忽散似云，无可奈何。", 
      "向天涯海角，两行别泪，风前月下，一片离骚。", 
      "啼罢栖乌，望穷芳草，此恨与之谁较多。", 
      "昏黄後，对青灯感慨，白酒悲歌。", 
      "梦中作梦知麽。", 
      "忆往事落花流水呵。", 
      "更凭高□远，沈腰不瘦，怅今怀昔，潘鬓须皤。", 
      "去燕来鸿，寻梅问柳，寸念从他寒暑熬。", 
      "消魂处，但烟光缥渺，山色周遭。"
    ], 
    "rhythmic": "沁园春"
  }, 
  {
    "author": "葛长庚", 
    "paragraphs": [
      "锦绣文章，圭璋闻望，碧落侍郎。", 
      "昨履声渐近，星辰避次，竹符重剖，湖海生光。", 
      "委羽天空，石桥水冷，每为众生时雨滂。", 
      "君知否，是民心襦库，吏胆冰霜。", 
      "少须召入鹓行。", 
      "也不念无人荷紫囊。", 
      "有本朝曾旦，移春手段，旧家羲献，补月心肠。", 
      "此去三山，却登八座，已准金瓯姓氏香。", 
      "还朝处，双凫作对，五马成行。"
    ], 
    "rhythmic": "沁园春"
  }, 
  {
    "author": "葛长庚", 
    "paragraphs": [
      "大丈夫儿，冰肝玉胆，砺山带河。", 
      "算此身此世，无过驹隙，一名一利，未值鸿毛。", 
      "相府如潭，侯门似海，那得烟霄尔许高。", 
      "当初我，是乘云御气，几百千遭。", 
      "此生勋业无多。", 
      "也手种梅花三百窠。", 
      "又底曾嗅著，庙堂钟鼎，底曾拈得，帏幄弓刀。", 
      "玉帝遥知，金书何晚，时有鹤鸣於九皋。", 
      "如今且，向风前浪舞，月下高歌。"
    ], 
    "rhythmic": "沁园春"
  }, 
  {
    "author": "葛长庚", 
    "paragraphs": [
      "三径就荒，松菊犹存，归去来兮。", 
      "叹折腰为米，弃家因酒，往之不谏，来者堪追。", 
      "形役奚悲，途迷未远，今是还知悟昨非。", 
      "舟轻扬，问征夫前路，晨色熹微。", 
      "欢迎童稚嘻嘻。", 
      "羡出岫云闲鸟倦飞。", 
      "有南窗寄傲，东皋舒啸，西畴春事，植杖耘耔。", 
      "矫首遐观，壶觞自酌，寻壑临流聊赋诗。", 
      "琴书外，且乐天知命，复用何疑。"
    ], 
    "rhythmic": "沁园春"
  }, 
  {
    "author": "葛长庚", 
    "paragraphs": [
      "乍雨还晴，似寒而暖，春事已深。", 
      "是妇鸠乳燕，说教鱼跃，豪蜂醉蝶，撩得莺吟。", 
      "斗茗分香，脱禅衣夹，回首清明上已临。", 
      "芳菲处，在梨花金屋，杨柳琼林。", 
      "如今。", 
      "诗酒心襟。", 
      "对好景良辰似有妊。", 
      "念恨如芳草，知他多少，梦和飞絮，何处追寻。", 
      "病酒时光，困人天气，早有秋秧吐嫩针。", 
      "兰亭路，渐流觞曲水，修禊山阴。"
    ], 
    "rhythmic": "沁园春"
  }, 
  {
    "author": "葛长庚", 
    "paragraphs": [
      "吹面无寒，沾衣不湿，岂不快哉。", 
      "正杏花雨嫩，红飞香砌，柳枝风软，绿映芳台。", 
      "燕似谈禅，莺如演史，犹有海棠连夜开。", 
      "清明也，尚阴晴莫准，蜂蝶休猜。", 
      "朝来。", 
      "应问苍苔。", 
      "甚几日都成锦绣堆。", 
      "念四方宾友，不堪渭树，一年春事，已属庭槐。", 
      "宿酒难醒，多情易老，争奈传杯不放杯。", 
      "如何好，看秋千戏剧，蹴鞠恢谐。"
    ], 
    "rhythmic": "沁园春"
  }, 
  {
    "author": "葛长庚", 
    "paragraphs": [
      "渭水秋深，湓江春老，洞庭一湖。", 
      "问城南古树，如今在否，洛中狂客，还更来无。", 
      "独上君山，渺观岩石，八百里鲸波泛巨区。", 
      "何曾错，有茶中上灶，酒里仙姑。", 
      "终须。", 
      "度了肩吾。", 
      "稽首终南锺大夫。", 
      "自太平寺里，题诗去後，东林沈宅，大醉归欤。", 
      "天上筵多，人间到少，更不向庐山索鳜鱼。", 
      "如何好，好借君黄鹤，上我清都。"
    ], 
    "rhythmic": "沁园春", 
    "tags": [
      "庐山", 
      "洞庭湖"
    ]
  }, 
  {
    "author": "葛长庚", 
    "paragraphs": [
      "且说罗浮，自从石洞，水帘以还。", 
      "是向时景泰，初来卓锡，旧家勾漏，曾此修丹。", 
      "药院空存，铁桥如故，上更有朱仙朝斗坛。", 
      "飞云顶，在石桥高处，杳霭之间。", 
      "山前。", 
      "拾得清闲。", 
      "也分我烟霞数亩宽。", 
      "自竹桥人去，青莲馥郁，柴门闭了，绿柳回环。", 
      "白酒初篘，清风徐至，有桃李时新饤几盘。", 
      "仙家好，这许多快活，做甚时官。"
    ], 
    "rhythmic": "沁园春"
  }, 
  {
    "author": "葛长庚", 
    "paragraphs": [
      "要做神仙，炼丹工夫，亦有何难。", 
      "向雷声震处，一阳来复，玉炉火炽，金鼎烟寒。", 
      "女乘龙，金公跨虎，片晌之间结大还。", 
      "丹田里，有白鸦一个，飞入泥丸。", 
      "河车运入山。", 
      "全不动纤毫过玉关。", 
      "把龟蛇乌兔，生擒活捉，霎时云雨，一点成丹。", 
      "白雪漫天，黄芽满地，服此刀圭永驻颜。", 
      "常温养，使脱胎换骨，身在云端。"
    ], 
    "rhythmic": "沁园春"
  }, 
  {
    "author": "葛长庚", 
    "paragraphs": [
      "岁去年来，思量人生，空自沈埋。", 
      "既这回冬至，一阳来复，便须修炼，更莫疑猜。", 
      "好个鼎炉，见成铅汞，片晌工夫结圣胎。", 
      "人身里，三千世界，十二楼台。", 
      "周年造化安排。", 
      "只在这些些真妙哉。", 
      "要先擒日月，後攒星斗，黄庭中畔，化作琼瑰。", 
      "谁会天机，分明说破，恰似江头雪里梅。", 
      "丹成後，做些功行，归去蓬莱。"
    ], 
    "rhythmic": "沁园春"
  }, 
  {
    "author": "葛长庚", 
    "paragraphs": [
      "黄鹤楼前，吹笛之时，先生朗吟。", 
      "想剑光飞过，朝游南岳，墨篮放下，夜醉东邻。", 
      "铛煮山川，粟藏世界，有明月清风知此音。", 
      "呵呵笑，笑酿成白酒，散尽黄金。", 
      "知音。", 
      "自有相寻。", 
      "休踏破葫芦折断琴。", 
      "唱白苹红蓼，庐山日暮，西风黄叶，渭水秋深。", 
      "三入岳阳，再游湓浦，自一去优游直至今。", 
      "桃源路，尽不妨来往，时共登临。"
    ], 
    "rhythmic": "沁园春", 
    "tags": [
      "庐山", 
      "衡山", 
      "黄鹤楼"
    ]
  }, 
  {
    "author": "葛长庚", 
    "paragraphs": [
      "客里家山，记踏来时，水曲山崖。", 
      "被滩声喧枕，鸡声破晓，匆匆惊觉，依旧天涯。", 
      "抖擞征衣，寒欺晓袂，回首银河西未斜。", 
      "尘埃债，叹有如此发，空为伊华。", 
      "古来客况堪嗟。", 
      "尽贫也输他□在家。", 
      "料驿舍旁边，月痕白处，暗香微度，应是梅花。", 
      "拣折一枝，路逢南雁，和两字平安寄与他。", 
      "教知道，有长亭短堠，五饭三茶。"
    ], 
    "rhythmic": "沁园春"
  }, 
  {
    "author": "葛长庚", 
    "paragraphs": [
      "层峦叠巘浮空，断崖直下分三井。", 
      "苍苔路古，鹿鸣芝涧，猿号松岭。", 
      "露浥凤箫，烟迷枸杞，绿深翠冷。", 
      "笑携筇一到，登高眺远，是多少、仙家景。", 
      "长念青春易老，尚区区、枯蓬断梗。", 
      "人间天上，喟然俯仰，只身孤影。", 
      "世事空花，春心泥絮，此回还省。", 
      "向琼台双阙，结间茅屋，坐千峰顶。"
    ], 
    "rhythmic": "水龙吟"
  }, 
  {
    "author": "葛长庚", 
    "paragraphs": [
      "云屏漫锁空山，寒猿啼断松枝翠。", 
      "芝英安在，术苗已老，徒劳屐齿。", 
      "应记洞中，凤箫锦瑟，镇常歌吹。", 
      "怅苍苔路杳，石门信断，无人问、溪头事。", 
      "回首暝烟无际，但纷纷、落花如泪。", 
      "多情易老，青鸾何处，书成难寄。", 
      "欲问双娥，翠蝉金凤，向谁娇媚。", 
      "想分香旧恨，刘郎去後，一溪流水。"
    ], 
    "rhythmic": "水龙吟"
  }, 
  {
    "author": "葛长庚", 
    "paragraphs": [
      "残蟾明远照。", 
      "正一番霜讯，四山秋老。", 
      "孤村带清晓。", 
      "有鸣鞭归骑，乱林啼鸟。", 
      "青帘缥缈。", 
      "懒行时，持杯自笑。", 
      "甚年来、破帽凋裘，惯得淡烟荒草。", 
      "多少。", 
      "客愁羁思，雨泊风餐，水边云杪。", 
      "西窗正好。", 
      "疏竹外，粉墙小。", 
      "念归期相近，梦魂无奈，不为罗轻寒悄。", 
      "怕无人、料理黄花，等闲过了。"
    ], 
    "rhythmic": "瑞鹤仙"
  }, 
  {
    "author": "葛长庚", 
    "paragraphs": [
      "赋情多懒率。", 
      "每醉後疏狂，醒来瓢忽。", 
      "无心恋簪祓。", 
      "漫才高子建，韵欺王勃。", 
      "胸中绝物。", 
      "所容者、诗兵酒卒。", 
      "一两时，调发将来，扫尽闷妖愁孽。", 
      "莫说。", 
      "杀人一万，自损三千，到底臲亶。", 
      "悬河口讷。", 
      "非夙世，无灵骨。", 
      "把湖山牌印，莺花权柄，牒过清风朗月。", 
      "且束之、高阁休休，这回更不。"
    ], 
    "rhythmic": "瑞鹤仙"
  }, 
  {
    "author": "葛长庚", 
    "paragraphs": [
      "月如酥，天似玉，长啸弄孤影。", 
      "十二楼台，昨梦暗寻省。", 
      "自怜露满衣襟，风吹毛发，浑无寐、寒宵漏永。", 
      "捧香鼎。", 
      "翻起一片龙涎，梅花对人冷。", 
      "庭户冰清，何处鹤声警。", 
      "少时烛暗梧窗，烟生苔砌，晓钟动。", 
      "忽然心醒。"
    ], 
    "rhythmic": "祝英台近"
  }, 
  {
    "author": "葛长庚", 
    "paragraphs": [
      "二月一番雨，昨夜一声雷。", 
      "枪旗争展，建溪春色占先魁。", 
      "采取枝头雀舌，带露和烟捣碎，炼作紫金堆。", 
      "碾破香无限，飞起绿尘埃。", 
      "汲新泉，烹活火，试将来。", 
      "放下兔毫瓯子，滋味舌头回。", 
      "唤醒青州从事，战退睡魔百万，梦不到阳台。", 
      "两腋清风起，我欲上蓬莱。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "渺渺烟霄风露冷，夜未艾、凉蟾似水。", 
      "海山外、五云散彩，三峰凝翠。", 
      "一鹤横空何缥缈，见殿阁、笙歌拥罗绮。", 
      "笑劳生，空如尺，恋槿花篱。", 
      "於中青鸾唱美。", 
      "丹鹤舞奇。", 
      "有粉娥琼女，齐捧芳卮。", 
      "天真皇人陈玳席，宴太姥，思之暗生悲。", 
      "念如今，红尘满面，漫洒晚风泪。"
    ], 
    "rhythmic": "菊花新"
  }, 
  {
    "author": "葛长庚", 
    "paragraphs": [
      "十二楼台，但前回旧迹。", 
      "想琪花似雪，忘了还思。", 
      "朝暮痴痴地。", 
      "只有老天知。", 
      "却自省、玉阶金砌。", 
      "错抛离。", 
      "梧桐声颤，窗外草蛩吟细。", 
      "醉魂觉，又听秋鸿悲呖。", 
      "极目寒空，叹未有紫云梯。", 
      "绛阙消息子。", 
      "也无一二、枉垂涕。"
    ], 
    "rhythmic": "菊花新"
  }, 
  {
    "author": "葛长庚", 
    "paragraphs": [
      "宝鸭温香，诉丝城寸意。", 
      "记当年事，闷本愁基。", 
      "人间天上，只争得那些儿。", 
      "吃禁持。", 
      "却念九霄风味。", 
      "清晨雁字。", 
      "一句句在天如在纸。", 
      "只得向风前，默默自喈惜。", 
      "业债俱消，还未了、甚时已。", 
      "一日里。", 
      "滴了俺儿来泪。"
    ], 
    "rhythmic": "菊花新"
  }, 
  {
    "author": "葛长庚", 
    "paragraphs": [
      "念我东皇大帝儿。", 
      "是操觚弄翰之职。", 
      "飞落尘寰，似此度，算应希。", 
      "向这里。", 
      "安能便、策景御气。", 
      "灰头土面、千河水。", 
      "把我如何洗。", 
      "纵便有铢衣，已失眉峰翠。", 
      "看看皓首，瞒不过镜台儿。", 
      "除是去、青松下、碧云底。"
    ], 
    "rhythmic": "菊花新"
  }, 
  {
    "author": "葛长庚", 
    "paragraphs": [
      "弱水去蓬莱，四万八千里。", 
      "远漠漠，俯仰天水青无际。", 
      "鸟飞不到船去难，渺无依。", 
      "翦锦字。", 
      "云信待凭鸾翼。", 
      "青芝素瀑，草舍儿、隐隐烟霞里。", 
      "向闲处，批风切月烹天地，三岛十洲，去有日，几何时。", 
      "胎仙就，直待鹤书来至。"
    ], 
    "rhythmic": "菊花新"
  }, 
  {
    "author": "葛长庚", 
    "paragraphs": [
      "铜壶四水。", 
      "寒生素被。", 
      "夜迢迢，烟月熹微。", 
      "池浸霜荷，槛竹响，井枫飞。", 
      "宝枕潭无梦，念忡忡地。", 
      "形留神往，镇日价、忘食应忘寐。", 
      "省得起，都是天上仙家事。", 
      "珠歌舞，酌玉液，饭云子。", 
      "怎得麒麟脯，更教知味。"
    ], 
    "rhythmic": "菊花新"
  }, 
  {
    "author": "葛长庚", 
    "paragraphs": [
      "有个闷甚处，一向如痴醉。", 
      "独倚住危阑，坐咬无名指。", 
      "金鱼玉雁一从去，绝消息。", 
      "念念怀天帝。", 
      "密与冥契。", 
      "晴霞照水。", 
      "叹细草新蒲寒萋萋。", 
      "对夕照，树色烟光相紫翠。", 
      "花落莺啼。", 
      "把往事似川逝。", 
      "光阴速，何时是伊归日。"
    ], 
    "rhythmic": "菊花新"
  }, 
  {
    "author": "葛长庚", 
    "paragraphs": [
      "雪牖风轩度岁。", 
      "时听芭蕉，雨声凄恻。", 
      "情多易感，渐不觉鬓成丝。", 
      "忽又成千古，诮如梦里。", 
      "西山南浦尽秋意。", 
      "一望芦花飞。", 
      "有一点沙鸥，点破松梢翠。", 
      "凄然念起。", 
      "觉两腋凉飙细。", 
      "诗兴浑飞在渔乡橘里。"
    ], 
    "rhythmic": "菊花新"
  }, 
  {
    "author": "葛长庚", 
    "paragraphs": [
      "忽水远天长，笑把玉龙嘶。", 
      "一声声，吹断寒云沧波里。", 
      "幽愁暗恨，弄皓月，怨白日。", 
      "问太虚不尚，则成休矣。", 
      "云心鹤性，死也要冲霄，乘风去。", 
      "分自有、终合仙飞。", 
      "感古怀今聊把笔。", 
      "落叶寒蝉悲。", 
      "使人增怨抑。"
    ], 
    "rhythmic": "菊花新"
  }, 
  {
    "author": "葛长庚", 
    "paragraphs": [
      "阁山云冷风萧瑟。", 
      "野猿啼罢蟾光白。", 
      "听彻太清弦。", 
      "断肠云水天。", 
      "金陵君此去。", 
      "秋入蒹葭浦。", 
      "兴满即回辕。", 
      "明年二月春。"
    ], 
    "rhythmic": "菩萨蛮"
  }, 
  {
    "author": "葛长庚", 
    "paragraphs": [
      "春又去。", 
      "愁杀一声杜宇。", 
      "昨夜海棠无□□。", 
      "晓来闻燕语。", 
      "缥缈佳人何处。", 
      "镇日愁肠万缕。", 
      "千里无家归未得，春风知我苦。"
    ], 
    "rhythmic": "谒金门"
  }, 
  {
    "author": "葛长庚", 
    "paragraphs": [
      "金液还丹诀，无中养就儿。", 
      "别无他术，只要神水入华池。", 
      "采取天真铅汞，片晌自然交媾，一点紫金脂。", 
      "十月周天火，玉鼎产琼芝。", 
      "你休痴，今说破，莫生疑。", 
      "乾坤运用，大都不过坎和离。", 
      "石里缘何怀玉，因甚珠藏蚌腹，借此显天机。", 
      "何况妙中妙，未易与君知。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "吃了几辛苦，学得这些儿。", 
      "蓬头赤脚，街头巷尾打无为。", 
      "都没蓑衣笠子，多少风烟雨雪，便是活阿鼻。", 
      "一具骷髅骨，忍尽万千饥。", 
      "头不梳，面不洗，且憨痴。", 
      "自家屋里，黄金满地有谁知。", 
      "这里一声惭愧，那里一声调数，满面笑嘻嘻。", 
      "白鹤青云上，记取这般时。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "有一修行法，不用问师傅。", 
      "教君只是，饥来吃饭困来眠。", 
      "何必移精运气，也莫行功打坐，但去净心田。", 
      "终日无思虑，便是活神仙。", 
      "不憨痴，不狡诈，不风颠。", 
      "随缘饮啄，算来命也付之天。", 
      "万事不由计较，造物主张得好，凡百任天然。", 
      "世味只如此，拚做几千年。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "一个清闲客，无事挂心头。", 
      "包巾纸袄，单瓢只笠自逍遥。", 
      "只把随身风月，便做自家受用，此外复何求。", 
      "倒指两三载，行过百来州。", 
      "百来州，云渺渺，水悠悠。", 
      "水流云散，於今几度蓼花秋。", 
      "一任乌飞兔走，我亦不知寒暑，万事总休休。", 
      "问我金丹诀，石女跨泥牛。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "不用寻神水，也莫问华池。", 
      "黄芽白雪，算来总是假名之。", 
      "只这坤牛乾马，便是离龙坎虎，不必更猜疑。", 
      "药物无斤两，火候不须时。", 
      "偃月炉，朱砂鼎，总皆非。", 
      "真铅真汞不炼，之炼要何为。", 
      "自己金公女，渐渐打成一块。", 
      "胎息象婴儿。", 
      "不信张平叔，你更问他谁。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "要做神仙去，工夫譬似闲。", 
      "一阳初动，玉炉起火炼还丹。", 
      "捉住天魂地魄，不与龙腾虎跃，满鼎汞花乾。", 
      "一任河车运，径路入泥丸。", 
      "飞金精，采木液，过三关。", 
      "金木间隔，如何上得玉京山。", 
      "寻得曹溪路脉，便把华池神水，结就紫金团。", 
      "免得饥寒了，天上即人间。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "草涨一湖绿，天ぇ四山青。", 
      "这千年里，几多兴废不容声。", 
      "无分貂金佩玉，不梦歌钟食鼎，何处有车旌。", 
      "便念旌阳剑，枉自染蛟腥。", 
      "生诸葛，少马援，尚云萍。", 
      "醉乡日月，飘然身世付刘伶。", 
      "知道东门黄犬，不似西山白鹭，风月了平生。", 
      "起来忽清啸，惊落夜潭星。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "杜宇伤春去，蝴蝶喜风清。", 
      "一犁梅雨，前村布谷正催耕。", 
      "天际银蟾映水，谷口锦云横野，柳外乱蝉鸣。", 
      "人在斜阳里，几点晚鸦声。", 
      "采杨梅，摘卢橘，朱樱。", 
      "奉陪诸友，今宵烂饮过三更。", 
      "同入醉中天地，松竹森森翠幄，酣睡绿苔茵。", 
      "起舞弄明月，天籁奏箫笙。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "一个江湖客，万里水云身。", 
      "鸟啼春去，烟光树色正黄昏。", 
      "洞口寒泉漱石，岭外孤猿啸月，四顾寂无人。", 
      "梦魂归碧落，泪眼看红尘。", 
      "烟，风惨惨，暗消魂。", 
      "南中诸友，而今何处问浮萍。", 
      "青鸟不来松老，黄鹤何之石烂，叹世一伤神。", 
      "回首南柯梦，静对北山云。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "昔在虚皇府，被谪下人间。", 
      "笑骑白鹤，醉吹铁笛落星湾。", 
      "十二玉楼无梦，三十六天夜静，花雨洒琅。", 
      "瑶台归未得，忍听洞中猿。", 
      "也休休，无情绪，炼金丹。", 
      "从来天上，神仙官府更严难。", 
      "翻忆三千神女，齐唱霓裳一曲，月里舞青鸾。", 
      "此恨凭谁诉，云满武夷山。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "昔在虚皇府，啸咏紫云中。", 
      "不知何事，误蒙天谪与公同。", 
      "偶到金华洞口，忽见懒翁老子，挺挺众中龙。", 
      "握手归仙隐，谈笑起天风。", 
      "忽相逢，一转瞬，酒杯空。", 
      "几时再会，唱赓词翰倒金锺。", 
      "只恐武夷山里，千古猿啼鹤唳，未便蹑飞虹。", 
      "公欲归仙去，我欲继公踪。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "误触紫清帝，谪下汉山川。", 
      "既来尘世，奇奇怪怪被人嫌。", 
      "懒去蓬莱三岛，且看江南风月，一住数千年。", 
      "天风自霄汉，吹到剑峰前。", 
      "做些诗，吃些酒，放些颠。", 
      "木精石怪，时时唤作地行仙。", 
      "朝隐四山猿鹤，夜枕一天星斗，纸被裹云眠。", 
      "梦为蝴蝶去，依约在三天。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "一叶飞何处，天地起西风。", 
      "夜来酒醒，月华千顷浸帘栊。", 
      "塞外宾鸿来也，十里碧莲香满，泽国蓼花红。", 
      "万象正萧爽，秋雨滴梧桐。", 
      "钓台边，人把钓，兴何浓。", 
      "吴江波上，烟寒水冷翦丹枫。", 
      "光景暗中催去，览镜朱颜犹在，回首鹫巢空。", 
      "铁笛一声晓，唤起玉渊龙。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "江上春山远，山下暮云长。", 
      "相留相送，时见双燕语风樯。", 
      "满目飞花万点，回首故人千里，把酒沃愁肠。", 
      "回雁峰前路，烟树正苍苍。", 
      "漏声残，灯焰短，马蹄香。", 
      "浮云飞絮，一身将影向潇湘。", 
      "多少风前月下，逦天涯海角，魂梦亦凄凉。", 
      "又是春将暮，无语对斜阳。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "两鬓青丝发，双眼黑方瞳。", 
      "人皆道是，昭庆一个老仙翁。", 
      "暂别蓬莱弱水，自把星冠月帔，玉佩舞薰风。", 
      "醉入桃源路，归去不知踪。", 
      "举云，鸣铁笛，抚丝桐。", 
      "满前剑弁森列，稽首捧金锺。", 
      "挺挺松形鹤貌，任待桑田变海，宝鼎粒丹红。", 
      "玉帝下明诏，独骑上瑶空。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "忆昔秦时，中秋日、武夷九曲。", 
      "烟寂寂、斜阳数尺，寒鸦枯木。", 
      "三十六峰凝晓翠，一溪流水生秋绿。", 
      "正满林、桂子散天香，飞金粟。", 
      "神仙客，金丹熟。", 
      "玉诏下，云生足。", 
      "岩头新换骨，尚粘红肉。", 
      "夜半月华明似昼，玉皇降辇铺淆。", 
      "笑曾孙、回首幔亭前，空松竹。"
    ], 
    "rhythmic": "满江红"
  }, 
  {
    "author": "葛长庚", 
    "paragraphs": [
      "昨夜娥，游洞府、醉归天阙。", 
      "缘底事、玉簪坠地，水神不说。", 
      "持向水晶宫里去，晓来捧出将饶舌。", 
      "被薰风、吹作满天香，谁分别。", 
      "芳而润，清且洁。", 
      "白似玉，寒於雪。", 
      "想玉皇後苑，应无此物。", 
      "只得赋诗空赏叹，教人不敢轻攀折。", 
      "笑李粗、梅瘦不如他，真奇绝。"
    ], 
    "rhythmic": "满江红"
  }, 
  {
    "author": "葛长庚", 
    "paragraphs": [
      "树色冥，山烟暮、鸟归日落。", 
      "凭阑处、眼空宇宙，心游碧落。", 
      "古往今来天地里，人间那有扬州鹤。", 
      "幸而今、天付与青山，甘寥寞。", 
      "好花木，多岩壑。", 
      "得萧散，耐淡泊。", 
      "把他人比并，我还不错。", 
      "一曲瑶琴知此意，从前心事都忘却。", 
      "况新秋、不饮更何时，何时乐。"
    ], 
    "rhythmic": "满江红"
  }, 
  {
    "author": "葛长庚", 
    "paragraphs": [
      "明日如今，我已是、天涯行客。", 
      "相别後、麻姑山上，齐云亭侧。", 
      "几个黄昏劳怅想，几宵皓月遥思忆。", 
      "与二仙、不但此今生，皆畴昔。", 
      "频到此，欢无极。", 
      "今去也，来无的。", 
      "念浪萍风絮，东西南北。", 
      "七八年中相契密，三千里外来将息。", 
      "怅金丹、未就玉天辽，还凄恻。"
    ], 
    "rhythmic": "满江红"
  }, 
  {
    "author": "葛长庚", 
    "paragraphs": [
      "钧天高处，元自有、琼楼玉阙。", 
      "又那更、九霞隐映，五云斗绝。", 
      "八面玲珑光不夜，四围晃耀寒如月。", 
      "有广寒、宫殿隐娥，冰壶洁。", 
      "飘飘去，天风冽。", 
      "星河外，花飞雪。", 
      "见三千神女，尊前一阕。", 
      "来到人间浑似梦，未能归去空悲咽。", 
      "问仙都、此去几由旬，归心热。"
    ], 
    "rhythmic": "满江红"
  }, 
  {
    "author": "葛长庚", 
    "paragraphs": [
      "豆蔻丁香，待则甚、如今休也。", 
      "争知道、本来面目，风光洒洒。", 
      "底事到头鸾凤侣，不如躲脱鸳鸯社。", 
      "好说与、几个正迷人，休嗟讶。", 
      "纱窗外，梅花下。", 
      "酒醒也，教人怕。", 
      "把翠云翦却，缁衣披挂。", 
      "柳翠已参弥勒了，赵州要勘台山话。", 
      "想而今、心似白芙蕖，无人画。"
    ], 
    "rhythmic": "满江红"
  }, 
  {
    "author": "葛长庚", 
    "paragraphs": [
      "问苍江、旧盟鸥鹭。", 
      "年来景物谁主。", 
      "悠悠客鬓知何似，吹满西风尘土。", 
      "浑未悟。", 
      "漫自许。", 
      "功名谈笑侯千户。", 
      "春衫戏舞。", 
      "怕三径都荒，一犁未把，猿鹤笑君误。", 
      "君且住。", 
      "未必心期尽负。", 
      "江山秋事如许。", 
      "月明风静苹花路。", 
      "枕试听鸣橹。", 
      "还又去。", 
      "道唤取。", 
      "陶泓要草归来赋。", 
      "相思最苦。", 
      "是野水连天，渔榔四处，蓑笠占烟雨。"
    ], 
    "rhythmic": "摸鱼儿"
  }, 
  {
    "author": "葛长庚", 
    "paragraphs": [
      "雨肥梅、亭台初夏。", 
      "昙花开向前夜。", 
      "纯阳鹤会先三日，何处神仙降驾。", 
      "知得也。", 
      "□□是、西山彭抗来胎化。", 
      "平生性野。", 
      "自倒指今年，七旬有六，使节半天下。", 
      "焚金兽，毋惜满斟玉。", 
      "儿孙况又潇洒。", 
      "公今骨相如松在，一掬精神堪画。", 
      "於今且。", 
      "□□炼、金丹成了为凭藉。", 
      "归心莲社。", 
      "便做得乃翁，年登八百，未是寿长者。"
    ], 
    "rhythmic": "摸鱼儿"
  }, 
  {
    "author": "葛长庚", 
    "paragraphs": [
      "这身儿、从来业障。", 
      "一生空自劳攘。", 
      "生生死死皆如梦，更莫别生妄想。", 
      "没伎俩。", 
      "只管去、天台雁荡寻方广。", 
      "几人不省。", 
      "被妻子萦缠，生涯拘束，甘自归黄壤。", 
      "世间事，一斤两个八两。", 
      "问谁能去俯仰。", 
      "道义重了轻富贵，却笑输回来往。", 
      "休勉强。", 
      "老先生、从来恬淡无妆幌。", 
      "一声长啸，把拄杖横肩，草鞋贴脚，四海平如掌。"
    ], 
    "rhythmic": "摸鱼儿"
  }, 
  {
    "author": "葛长庚", 
    "paragraphs": [
      "跨飞鸾、醉吹瑶笛，蓬莱知在何处。", 
      "薰风飘散荷花露。", 
      "梦觉已非帝所，忘归路。", 
      "谁知道、人间别有神仙侣。", 
      "身游枢府。", 
      "奈诏入玉楼，猛骑箕尾，四海忆霖雨。", 
      "问王母。", 
      "天上桃红几度。", 
      "蕊宫今是谁主。", 
      "明年甲子从头数，春入鬟云鬓雾。", 
      "如今去。", 
      "是处里、福田都著黄金布。", 
      "庭前玉树。", 
      "看子早生孙，孙还生子，岁岁彩衣舞。"
    ], 
    "rhythmic": "摸鱼儿"
  }, 
  {
    "author": "葛长庚", 
    "paragraphs": [
      "南枝漏泄，一点春光别。", 
      "无蝶无蜂正霜雪。", 
      "向竹梢疏处，瘦影横斜，真个是、潇洒冰肌玉骨。", 
      "黄昏人静，踏碎阶前月。", 
      "忍冻相看惜攀折。", 
      "巡檐空索笑，似笑无言，夜悄悄、仙入寒风清冽。", 
      "更那堪、画角恼幽人，又满地落英，愁肠万结。"
    ], 
    "rhythmic": "洞仙歌"
  }, 
  {
    "author": "葛长庚", 
    "paragraphs": [
      "百雉城边，乱花深处，竹间一笑双清。", 
      "天公解事，为我弄阴晴。", 
      "雨过槐阴绿净，女墙外、杨柳丝轻。", 
      "堪嗟惜，诗尤酒，镜里失青春。", 
      "清和，如许在，莺莺燕燕，相与忘情。", 
      "谪仙风度，命代万人英。", 
      "游戏琴棋书画，人间世、别有方瀛。", 
      "後，玄裳效舞，所欠董双成。"
    ], 
    "rhythmic": "满庭芳"
  }, 
  {
    "author": "葛长庚", 
    "paragraphs": [
      "烟霄凝碧。", 
      "问紫府清都，今夕何夕。", 
      "桐阴下、幽情远，与秋无极。", 
      "念陈迹、虎殿虬宫，记往事、龙箫凤笛。", 
      "露华冷，蟾光白。", 
      "云影净，天籁息。", 
      "知得。", 
      "是蓬莱不远，身无羽翼。", 
      "广寒宫、舞彻霓裳，白玉台、歌罢瑶席。", 
      "争不思下界，有人岑寂。", 
      "羡博望、两泛仙槎，与曼倩、三偷蟠实。", 
      "把丹鼎，暗融液。", 
      "乘云气，醉挥斥。", 
      "嗟惜。", 
      "但城南老树，人谁我识。"
    ], 
    "rhythmic": "瑶台月"
  }, 
  {
    "author": "葛长庚", 
    "paragraphs": [
      "懒散家风，清虚活计，与君说破。", 
      "淡酒三杯，浓茶一碗，静处乾坤大。", 
      "倚藤临水，步屧登山，白日只随缘过。", 
      "自归来，曲肱隐几，但祗恁和衣卧。", 
      "柴扉草户，包巾纸袄，未必有人似我。", 
      "我醉还歌，我歌且舞，一恁憨痴好。", 
      "绿水青山，清风明月，自有人间仙岛。", 
      "且偎随、补破遮寒，烧榾柮火。"
    ], 
    "rhythmic": "永遇乐"
  }, 
  {
    "author": "葛长庚", 
    "paragraphs": [
      "银月凄凉，绮霞明灭，秋色如此。", 
      "露满清襟，风生衰鬓，夜已三更矣。", 
      "寻思往事，千头万绪，回首诮如梦里。", 
      "指烟霄，不如归去，不知今夕何夕。", 
      "鹑衣百结，脂垢腻，犹是小蛮针指。", 
      "对酒逢诗，高吟大笑，四海今谁似。", 
      "荷亭竹阁，共风同月，此会今生能几。", 
      "君须记，去来聚散，只□底是。"
    ], 
    "rhythmic": "永遇乐"
  }, 
  {
    "author": "葛长庚", 
    "paragraphs": [
      "行到竹林头，探得梅花消息。", 
      "冷蕊疏英如许，更无人知得。", 
      "冰枯雪老岁年徂，俯仰自嗟惜。", 
      "醉卧梅花影里，有何人相识。"
    ], 
    "rhythmic": "好事近"
  }, 
  {
    "author": "葛长庚", 
    "paragraphs": [
      "何事雁来迟，独步秋园默默。", 
      "莫恨桂花开尽，有菊花堪惜。", 
      "回头顾影背斜阳，听西风萧瑟。", 
      "无限诗情酒思，那早梅知得。"
    ], 
    "rhythmic": "好事近"
  }, 
  {
    "author": "葛长庚", 
    "paragraphs": [
      "楼前凝望。", 
      "见水满一溪，云满千嶂。", 
      "将晚欲行无绪，欲眠无况。", 
      "岩花涧草春无极，倚东风、忽然惆怅。", 
      "淡烟飞过，幽禽叫断，远钟嘹亮。", 
      "为底事、沈吟一晌。", 
      "念只影飘浮，寸心虚旷。", 
      "无限游丝落絮，此怀难状。", 
      "江湖淮海行将遍，觉诗肠、酒胆超畅。", 
      "一丘一壑归来，念我旧家天上。"
    ], 
    "rhythmic": "桂枝香"
  }, 
  {
    "author": "葛长庚", 
    "paragraphs": [
      "夜月照千峰。", 
      "影满荷池静袅风。", 
      "明日今宵还感慨，梧桐。", 
      "叶叶随云扬碧空。", 
      "聚散与谁同。", 
      "野鹤孤云有底踪。", 
      "别处要知相忆处，无穷。", 
      "总在青山夕照中。"
    ], 
    "rhythmic": "南乡子"
  }, 
  {
    "author": "葛长庚", 
    "paragraphs": [
      "前度几相逢。", 
      "此日游从乐不同。", 
      "竹阁荷亭欢聚处，雍容。", 
      "如在蓬莱第一宫。", 
      "夜半月朦胧。", 
      "秉烛东园风露中。", 
      "明日匆匆还入浙，忡忡。", 
      "却把音书寄远鸿。"
    ], 
    "rhythmic": "南乡子"
  }, 
  {
    "author": "葛长庚", 
    "paragraphs": [
      "五羊安在。", 
      "城市何曾改。", 
      "十万人家阛阓，东亦海、西亦海。", 
      "年年蒲涧会。", 
      "地接蓬莱界。", 
      "老树知他一剑，千山外、万山外。"
    ], 
    "rhythmic": "霜天晓角"
  }, 
  {
    "author": "葛长庚", 
    "paragraphs": [
      "且尽杯中酒。", 
      "问平生、湖海心期，更如君否。", 
      "渭树江云多少恨，离合古今非偶。", 
      "更风雨、十常八九。", 
      "长铗歌弹明月堕，对萧萧、客鬓闲携手。", 
      "还怕折，渡头柳。", 
      "小楼夜久微凉透。", 
      "倚危阑、一池倒影，半空星斗。", 
      "此会明年知何处，苹未秋风未久。", 
      "漫输与、鹭朋鸥友。", 
      "已办扁舟松江去，与鲈鱼、莼菜论交旧。", 
      "因念此，重回首。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "梦绕荷花国。", 
      "遍□□、橘州柳市，芙蓉巷陌。", 
      "桂社兰乡白苹里，月冷波寒之夕。", 
      "有孤鹜、落霞知得。", 
      "一鹤横空云漠漠，见梅梢、万粒真珠滴。", 
      "犹未把，寒香惜。", 
      "画楼何处吹瑶笛。", 
      "便□□、酥颦玉笑，露松霜瘠。", 
      "姑射真人游紫府，下戏三江七泽。", 
      "此莫是、冰魂雪魄。", 
      "半逐风飞半随水，半在枝、半落苍苔白。", 
      "酒醒後，晓窗碧。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "是雨还堪拾。", 
      "道非花、又从帘外，受风吹入。", 
      "扑落梅梢穿度竹，恐是鲛人诉泣。", 
      "积至暮、萤光熠熠。", 
      "色映万山迷远近，满空浮、似片应如粒。", 
      "忘炼得，我双睫。", 
      "吟肩耸处飞来急。", 
      "故撩人、粘衣噀袖，嫩香堪浥。", 
      "细听疑无伊复有，贪看一行一立。", 
      "见僧舍、茶烟飘湿。", 
      "天女不知维摩事，漫三千、世界缤纷集。", 
      "是翦水、谁能及。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "晓雾须收霁。", 
      "牡丹花、如人半醉，抬头不起。", 
      "雪炼作冰冰作水。", 
      "十朵未开三四。", 
      "又加以、风禁雨制。", 
      "□是东吴春色盛，尽移根、换叶分黄紫。", 
      "所贵者，称姚魏。", 
      "其间一种尤姝丽。", 
      "似佳人、素罗裙在，碧罗衫底。", 
      "中有一花边两蕊。", 
      "恰似妆成小字。", 
      "看不足、如何可比。", 
      "白玉杯将青玉绿，据晴香、暖艳还如此。", 
      "微笑道，有些是。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "飞尽桃花片。", 
      "倚东风、高吟大啸，开怀消遣。", 
      "芍药牡丹开未遍。", 
      "不道韶华如电。", 
      "无心向、小庭幽院。", 
      "秉烛夜游虽不倦，奈一番、风雨花容变。", 
      "春去也，无人见。", 
      "何处莺莺啼不断。", 
      "探後园、红稀翠减，青稠绿满。", 
      "蝶在花间犹死恋。", 
      "早有行人摇扇。", 
      "故自要、与春为饯。", 
      "笑指白云归去好，对夕阳、泻酒凭谁荐。", 
      "柳深处，有双燕。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "谓是无情者。", 
      "又如何、临歧欲别，泪珠如洒。", 
      "此去兰舟双桨急，两岸秋山似画。", 
      "况已是、芙蓉开也。", 
      "小立西风杨柳岸，觉衣单、略说些些话。", 
      "重把我，袖儿把。", 
      "小词做了和愁写。", 
      "送将归、要相思处，月明今夜。", 
      "客里不堪仍送客，平昔交游亦寡。", 
      "况惨惨、苍梧之野。", 
      "未可凄凉休哽咽，更明朝、後日才方罢。", 
      "却默默，斜阳下。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "风雨今如此。", 
      "问行人、如何有得，许多儿泪。", 
      "为探木犀开也未，只有芙蓉而已。", 
      "九十日、秋光能几。", 
      "千里送人须一别，却思量、我了思量你。", 
      "去则是，住则是。", 
      "归归我亦行行矣。", 
      "便行行、不须回首，也休萦系。", 
      "一似天边双鸣雁，一个飞从东际。", 
      "那一个、又飞西际。", 
      "毕竟人生都是梦，再相逢、除是青霄里。", 
      "却共饮，却共醉。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "露白天如洗。", 
      "淡烟轻、疏林映带，远山横翠。", 
      "对此情怀成甚也，云断小楼风细。", 
      "独倚遍、画阑十二。", 
      "花馆云窗成憔悴。", 
      "听宾鸿、天外声嘹唳。", 
      "但不过，闷而已。", 
      "房栊深静难成寐。", 
      "夜迢迢、银台绛蜡，伴人垂泪。", 
      "巴得暂时朦胧地。", 
      "还又匆匆惊起。", 
      "漫自展、云间锦字。", 
      "往後各收千张纸。", 
      "念梦劳魂役空凝睇。", 
      "终不负，骖鸾志。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "醉见千山面。", 
      "晚晴初、蝉声未了，鸟声尤远。", 
      "知道仙人丹灶在，尚有陈灰犹暖。", 
      "但只恐、松枯石烂。", 
      "笑问年华应不换，又如何、洞里笙箫断。", 
      "还念我，去归晚。", 
      "千岩万壑猿啼遍。", 
      "一思量、一回懊恨，一回泪眼。", 
      "岂是自家无仙骨，尚被红尘牵绊。", 
      "要分此、烟霞一半。", 
      "当日朱仙和葛老，更老黄、亦合同萧散。", 
      "上帝近，永容懒。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "仙鹊梁银汉。", 
      "见青原白鹭一点，秋光犹嫩。", 
      "青鸟密传云外信，王母夜临香案。", 
      "与河鼓、天孙为伴。", 
      "太素真人乘此景，到芗城、即嗣胡忠简。", 
      "南极上，星璀璨。", 
      "松溪居士多词翰。", 
      "是神仙风骨，元自无心仕宦。", 
      "人道月卿临总饷，便合机廷揆馆。", 
      "还又爱、山林萧散。", 
      "玉女金钟萦暖响，指灵椿、仙鹤祈遐算。", 
      "公自有，青精饭。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "倏又西风起。", 
      "这一年光景，早过三分之二。", 
      "燕去鸿来何日了，多少世间心事。", 
      "待则甚、功成名遂。", 
      "枫叶荻花动凉思，又寻思、江上琵琶泪。", 
      "还感慨，劳梦寐。", 
      "愁来长是朝朝醉。", 
      "划地成、宋玉伤感，三闾憔悴。", 
      "况是凄凉寸心碎。", 
      "目断水苍山翠。", 
      "更送客、长亭分袂。", 
      "阁皂山前梧桐雨，起风樯、露舶无穷意。", 
      "君此去，趁秋霁。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "一别蓬莱馆。", 
      "看桑田成海，又见松枯石烂。", 
      "目断虚皇无极处，安得殿头宣唤。", 
      "指归路、钧天早晚。", 
      "此去罡风三万里，但九霞、渺渺青云远。", 
      "望不极，空泪眼。", 
      "瑶池昔会群仙宴。", 
      "此秋来、荻花枫叶，令人凄惋。", 
      "满面朱尘那忍见，酒病花愁何限。", 
      "知几度、春莺秋雁。", 
      "从此飞神腾碧落，向清都、来往应无间。", 
      "丹渐熟，骨将换。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "遥想阳明洞。", 
      "夜深时、猿啼鹤唳，露寒烟重。", 
      "家在神霄归未得，十二玉楼无梦。", 
      "梦里听、瑶琴三弄。", 
      "醉卧长安人不识，晚秋天、此意西风共。", 
      "黄金印，吾何用。", 
      "云衢高策青鸾鞚。", 
      "把天书玉篆，留与世人崇奉。", 
      "垂手入廛长是醉，醉则从教懵懂。", 
      "那些子、凝然不动。", 
      "一剑行空神鬼惧，金粟儿、日向丹田种。", 
      "把得稳，任放纵。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "万顷湖光绿。", 
      "是处里、芙蓉金盏，木犀金粟。", 
      "御飘飘行水谷，正是蟹香橙熟。", 
      "山色似、风梳雨沐。", 
      "携取阿娇命豪杰，过北山、疃处南山曲。", 
      "寒烟淡，晴鸦浴。", 
      "巨觥数引苍髭矗。", 
      "便论诗说剑，人各有怀西北。", 
      "两见西风客京国，多在红楼金屋。", 
      "凝情处、落霞孤鹜。", 
      "蒲柳凄凉今如许，问功名、志在何时足。", 
      "更簪取，一枝菊。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "极目神霄路。", 
      "斗柄南、丹华翠景，红霞紫雾。", 
      "手折琪花今似梦，十二楼台何处。", 
      "犹记得、当时伴侣。", 
      "东府西台知谁主，忆当时、自泻金瓶雨。", 
      "人间事，等风絮。", 
      "上皇赫赫雷霆主。", 
      "我何缘、清都绛阙，遽成千古。", 
      "白鹤青乌消息断，梦想鸾歌凤舞。", 
      "应未得、翻身归去。", 
      "业债须教还净尽，这一回、尝遍红尘苦。", 
      "归举似，西王母。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "昔在神霄府。", 
      "是上皇娇惜，便自酣歌醉舞。", 
      "来此人间不知岁，仍是酒龙诗虎。", 
      "做弄得、襟情如许。", 
      "俯仰红尘几今古。", 
      "算风灯、泡沫无凭处。", 
      "即有这，烟霄路。", 
      "淮山浙岸潇湘浦。", 
      "一寻思、柳亭枫驿，泪珠溅俎。", 
      "此去何时又相会，离恨萦人如缕。", 
      "更天也、愁人风雨。", 
      "语燕啼莺莫相管，请各家、占取闲亭坞。", 
      "人事尽，天上去。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "倚剑西湖道。", 
      "望弥漫、苍葭绿苇，翠芜青草。", 
      "华表凄凉市朝古，极目暗伤怀抱。", 
      "秋色与、芰荷俱老。", 
      "桂棹兰舟聊遣兴，仗金风、吹使芙蓉破。", 
      "柳阴里，堪少坐。", 
      "衷肠底事君知那。", 
      "要繁弦急管，又且沈酣则个。", 
      "烟水冥茫黄叶断，嘹唳数声雁过。", 
      "醉归去、山寒云暮。", 
      "整日消闲镇来往，问城南、老树知渠麽。", 
      "黄鹤氅，青纱帽。"
    ], 
    "rhythmic": "贺新郎", 
    "tags": [
      "西湖"
    ]
  }, 
  {
    "author": "葛长庚", 
    "paragraphs": [
      "风送寒蟾影。", 
      "望银河、一轮皎洁，宛如金饼。", 
      "料得故人千里共，使我寸心耿耿。", 
      "浑无奈、天长夜永。", 
      "万树萧森猿啸罢，觉水边、林下非人境。", 
      "睡不著，酒方醒。", 
      "芙蓉池馆梧桐井。", 
      "悄不知、今夕何夕，寒光万顷。", 
      "年少风流多感慨，况此良辰美景。", 
      "须对此、大拼酩酊。", 
      "满目新寒舞黄落，嗟此身、何事如萍梗。", 
      "桂花下，露华冷。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "俯仰天粘水。", 
      "尽□□、山河大地，光涵表里。", 
      "一夜春风搜万象，檐外雨声不已。", 
      "到晓来、六花靡靡。", 
      "瑶树琪林寒彻骨，知谁家、娇女慵梳洗。", 
      "且捏个，小狮子。", 
      "琼楼架就东皇喜。", 
      "□□使、玉龙战罢，柳绵飞起。", 
      "千古佳人诗句在，一任如盐似米。", 
      "君试看、岩头溪底。", 
      "刹刹尘尘银世界，记当年、曾赴瑶池会。", 
      "玉清境，还如此。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "银汉千丝雨。", 
      "被东风作恶，吹落满空柳絮。", 
      "恰自江南消息断，才此六花飞舞。", 
      "最好是、鹅毛鹤羽。", 
      "万顷平田三尺玉，月明中、不见沙头鹭。", 
      "苍烟里，一渔父。", 
      "鹊桥半夜寒云妒。", 
      "到晓来、千岩万壑，了无认处。", 
      "极目四方银世界，五凤楼前如许。", 
      "应自感、伤心凝伫。", 
      "人在神霄玉清府，小狮儿、捏就无佳句。", 
      "骑汗漫，好归去。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "月插青螺髻。", 
      "柳梢头、夕阳荏苒，西风摇曳。", 
      "数粒苍山粘远汉，树色烟光紫翠。", 
      "飞骑气、半醒半醉。", 
      "剑跨秋空磨星斗，指琼童、不得鸣金辔。", 
      "恐惊动，紫清帝。", 
      "浮云飞度蓬莱水。", 
      "忆山中、松寒露冷，猿啼鹤唳。", 
      "家在武夷岩谷里，一亩烟霞活计。", 
      "叹拈指、人生百岁。", 
      "兰畹芝田几今古，洞门前、小鹿衔花戏。", 
      "不知有，人间世。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "静看春容瘦。", 
      "未清明、荼䕷避席，蔷薇出昼。", 
      "花里流莺骂桃李，似与东风管句。", 
      "怕虚度、兰亭时候。", 
      "我也别来天上夕，向年时、感叹湖山旧。", 
      "旧日事，君知否。", 
      "玉皇驾出清都晓。", 
      "就御前、三千神女，指麾八九。", 
      "化作花神下人世，如把粉团搦就。", 
      "又一似、玉盘在手。", 
      "莫是蕊珠亲付属，教小心、劝我杯儿酒。", 
      "也只得，为陪笑。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "极目飙尘表。", 
      "醉酣时、楼中起舞，楼前舒啸。", 
      "坐见四山烟雾散，是处落花啼鸟。", 
      "忽惊下、九天星斗。", 
      "双鹤飞来风露爽，一声声、清唳苍松杪。", 
      "奈对景，不酾酒。", 
      "旧家三点蓬莱小。", 
      "有琼台双阙，长是香花缭绕。", 
      "铁笛夜吹金剑吼，恨此瀛洲路杳。", 
      "知几度、琪林春老。", 
      "闲倚朱阑思昨梦，对江山、感慨无人晓。", 
      "但千里，月华皎。"
    ], 
    "rhythmic": "贺新郎"
  }, 
  {
    "author": "葛长庚", 
    "paragraphs": [
      "一夜清寒，千红晓粲，春不曾知。", 
      "细看如何，醉时西子，睡底杨妃。", 
      "尽皆蜀种垂丝。", 
      "晴日暖、薰成锦围。", 
      "说与东风，也须爱惜，且莫吹飞。"
    ], 
    "rhythmic": "柳梢青"
  }, 
  {
    "author": "葛长庚", 
    "paragraphs": [
      "鹤使南翔。", 
      "词珍翰绮，谊暖情香。", 
      "如在琼台，梦回初饮，月液云浆。", 
      "风吹芦叶冥茫。", 
      "夕照外、山高水长。", 
      "遥想东楼，琪花玉树，梅影昏黄。"
    ], 
    "rhythmic": "柳梢青"
  }, 
  {
    "author": "葛长庚", 
    "paragraphs": [
      "五马风流，销金帐暖，药玉船宽。", 
      "放下荷囊，携来铜虎，又举熊幡。", 
      "棠阴已接三山。", 
      "此列郡、彼食大藩。", 
      "柳雪萦旗，东风拦马，父老争看。"
    ], 
    "rhythmic": "柳梢青"
  }, 
  {
    "author": "葛长庚", 
    "paragraphs": [
      "剑倚青天笛倚楼。", 
      "云影悠悠。", 
      "鹤影悠悠。", 
      "好同携手上瀛洲。", 
      "身在阎浮。", 
      "业在阎浮。", 
      "一段红云绿树愁。", 
      "今也休休。", 
      "古也休休。", 
      "夕阳西去水东流。", 
      "富又何求。", 
      "贵又何求。"
    ], 
    "rhythmic": "一剪梅・一翦梅"
  }, 
  {
    "author": "葛长庚", 
    "paragraphs": [
      "苹花零乱秋亭暮。", 
      "篱落江村路。", 
      "棹歌摇曳钓船归。", 
      "搅碎清风千顷、碧琉璃。", 
      "山衔初月明疏柳。", 
      "平野垂星斗。", 
      "莫辞沈醉伴孤吟。", 
      "他日江南江北、两关心。"
    ], 
    "rhythmic": "虞美人"
  }, 
  {
    "author": "葛长庚", 
    "paragraphs": [
      "淡烟凝翠锁寒芜。", 
      "斜阳挂碧梧。", 
      "沙头三两雁相呼。", 
      "萧萧风卷芦。", 
      "何处笛，一声孤。", 
      "岸边人钓鱼。", 
      "快帆一夜泊桐庐。", 
      "问人沽酒无。"
    ], 
    "rhythmic": "阮郎归"
  }, 
  {
    "author": "葛长庚", 
    "paragraphs": [
      "思量世事，几千般翻覆，是非多少。", 
      "随分随缘天地里，心与江山不老。", 
      "道在天先，神游物外，自有长生宝。", 
      "洞门无锁，悄无一个人到。", 
      "一条柱杖横肩，芒鞋紧峭，正风清月好。", 
      "惊觉百年浑似梦，空被利名萦绕。", 
      "野鹤纵横，孤云自在，对落花芳草。", 
      "来朝拂袖，谁来南岳寻我。"
    ], 
    "rhythmic": "酹江月・念奴娇", 
    "tags": [
      "衡山"
    ]
  }, 
  {
    "author": "葛长庚", 
    "paragraphs": [
      "孤村篱落，玉亭亭、为问何其清瘦。", 
      "欲语还愁谁索笑，临水嫣然自照。", 
      "甘受凄凉，不求识赏，风致何高妙。", 
      "松挨竹拶，更堪霜雪。", 
      "争奈终是冰肌，也过了几个，晴昏雨晓。", 
      "冷艳寒香空自惜，後夜山高月小。", 
      "满地苍苔，一声哀角，疏影归幽渺。", 
      "世无和靖，三花两蕊不少。"
    ], 
    "rhythmic": "酹江月・念奴娇"
  }, 
  {
    "author": "葛长庚", 
    "paragraphs": [
      "当初误触，紫微君、谪下神霄玉府。", 
      "醉後骑龙吹铁笛，酒醒不知何处。", 
      "绛阙寥寥，红尘扰扰，老泪滂如雨。", 
      "人间天上，桑田沧海如许。", 
      "遥想十二楼前，琪花开已遍，鸾歌鹤舞。", 
      "梦到三天还又落，愁听空中箫鼓。", 
      "独倚阑干，笑拈花片，细写思归字。", 
      "东风还会，为伊吹上天去。"
    ], 
    "rhythmic": "酹江月・念奴娇"
  }, 
  {
    "author": "葛长庚", 
    "paragraphs": [
      "寄言天上，石麒麟、化作人间英物。", 
      "醉拥诗兵驱笔阵，百万词锋退壁。", 
      "世事空花，赏心泥絮，一点红炉雪。", 
      "识时务者，当今惟有俊杰。", 
      "我本浩气天成，才逢知已，便又清狂发。", 
      "富贵於我如浮云，且看云生云灭。", 
      "羊石论交，鹅湖惜别，别恨多於发。", 
      "共君千里，登楼何患无月。"
    ], 
    "rhythmic": "酹江月・念奴娇"
  }, 
  {
    "author": "葛长庚", 
    "paragraphs": [
      "罗浮山下，正秋高气爽，凄凉风物。", 
      "瘦落丹枫飞紫翠，峭拔青山石壁。", 
      "客鬓萧疏，诗肠清苦，病骨如冰雪。", 
      "怒髯铁立，有怀不下三杰。", 
      "袖里宝剑生寒，中宵起舞，引酒清歌发。", 
      "襟曲屡兴猿鹤梦，坐看月痕生灭。", 
      "露沁桃花，云笼芝草，任长莓苔发。", 
      "如今话别，橙黄橘绿时月。"
    ], 
    "rhythmic": "酹江月・念奴娇"
  }, 
  {
    "author": "葛长庚", 
    "paragraphs": [
      "旧家宋玉，是何人、偏到秋来凄惨。", 
      "细雨疏风天气冷，离别令人销黯。", 
      "樯燕飞归，岸花吹送，自是生怀感。", 
      "挑灯酌酒，平生明目张胆。", 
      "二十年在江湖，枫亭柳驿，往事都曾览。", 
      "胸次可吞云梦九，也没尘埃一糁。", 
      "木落山高，云寒雁断，水瘦溪痕减。", 
      "不知把菊，又在何处轩槛。"
    ], 
    "rhythmic": "酹江月・念奴娇"
  }, 
  {
    "author": "葛长庚", 
    "paragraphs": [
      "海天秋老，夜凄清、坐对香温金鸭。", 
      "听得寒蝉声断续，一似离歌相答。", 
      "鸿雁初来，骅骝欲去，永夜烧红蜡。", 
      "不须别酒，有时亦呷一呷。", 
      "丈夫南北东西，何天不可，鸣剑雄开匣。", 
      "岂特东湖徐孺子，下得陈蕃之榻。", 
      "黄叶声乾，碧莲香减，枕上凉萧飒。", 
      "出门一笑，四方风起云合。"
    ], 
    "rhythmic": "酹江月・念奴娇"
  }, 
  {
    "author": "葛长庚", 
    "paragraphs": [
      "道人於世，已忘情、尚更区区饯别。", 
      "栖碧先生辞蕙帐，夜夜猿声凄切。", 
      "剑上星寒，琴中风惨，眉宇飞黄色。", 
      "一杯判袂，出门烟水空阔。", 
      "我今流落江南，朝朝还暮暮，千愁万结。", 
      "那更荻花枫叶景，又见长亭短驿。", 
      "世事空花，人情风絮，山外云千叠。", 
      "君还到阙，为言踪迹风雪。"
    ], 
    "rhythmic": "酹江月・念奴娇"
  }, 
  {
    "author": "葛长庚", 
    "paragraphs": [
      "桃花开尽，正溪南溪北，春风春雨。", 
      "寒食清明都过了，愁杀一声杜宇。", 
      "醉跨蹇驴，踏翻芳草，满满斟鹦鹉。", 
      "游仙梦觉，不知身在何处。", 
      "因甚青鸟不来，一年春事，拈指都如许。", 
      "人在白云流水外，多少莺啼燕语。", 
      "遣兴成诗，烹茶解酒，日落蔷薇坞。", 
      "玉龙嘶断，乱鸦惊起无数。"
    ], 
    "rhythmic": "酹江月・念奴娇"
  }, 
  {
    "author": "葛长庚", 
    "paragraphs": [
      "汉江北泻，下长淮、洗尽胸中今古。", 
      "楼橹横波征雁远，谁见鱼龙夜舞。", 
      "鹦鹉洲云，凤凰池月，付与沙头鹭。", 
      "功名何处，年年惟见春絮。", 
      "非不豪似周瑜，壮如黄祖，亦随秋风度。", 
      "野草闲花无限数，渺在西山南浦。", 
      "黄鹤楼人，赤乌年事，江汉亭前路。", 
      "浮萍无据，水天几度朝暮。"
    ], 
    "rhythmic": "酹江月・念奴娇", 
    "tags": [
      "黄鹤楼"
    ]
  }, 
  {
    "author": "葛长庚", 
    "paragraphs": [
      "绿菏十里吐秋香，湖水掌平如镜。", 
      "日落云收天似洗，况又月明风静。", 
      "露逼葭蒲，烟迷菱芡，缩尽寒鸦颈。", 
      "两枝画桨，柳阴浓处乘兴。", 
      "遥想和靖东坡，当年曾胜赏，一觞一咏。", 
      "是则湖山常不老，前辈风流去尽。", 
      "我兴还诗，我欢则酒，醉则还草圣。", 
      "明朝却去，冷泉天竺双径。"
    ], 
    "rhythmic": "酹江月・念奴娇"
  }, 
  {
    "author": "葛长庚", 
    "paragraphs": [
      "多才夸李白，美貌说潘安。", 
      "一朝成万古，又徒闲。", 
      "如何猛省，心地种仙蟠。", 
      "堪叹人间事，泡沫风灯，阿谁肯做飞仙。", 
      "莫思量、骏马与高轩。", 
      "快乐任天然。", 
      "最坚似松柏、更凋残。", 
      "有何凭据，谁易复谁难。", 
      "长啸青云外，自嗟自笑，了无恨海愁山。"
    ], 
    "rhythmic": "促拍满路花"
  }, 
  {
    "author": "葛长庚", 
    "paragraphs": [
      "满洞苔钱。", 
      "买断风烟。", 
      "笑桃花流落晴川。", 
      "石楼高处，夜夜啼猿。", 
      "看二更云，三更月，四更天。", 
      "细草如毡。", 
      "独枕空拳。", 
      "与山糜、野鹿同眠。", 
      "残霞未散，淡雾沈绵。", 
      "是晋时人，唐时洞，汉时仙。"
    ], 
    "rhythmic": "行香子"
  }, 
  {
    "author": "葛长庚", 
    "paragraphs": [
      "倚危亭。", 
      "恨如芳草，萋萋划尽还生。", 
      "念柳外青鸾去後，洞中白鹤归来，恍然暗惊。", 
      "吾家渺在瑶京。", 
      "夜月一帘花影，春风十里松鸣。", 
      "奈昨梦、前尘渐随流水，凤箫歌杳，水长天远，那堪片片飞霞弄晚，丝丝细雨笼晴。", 
      "正消凝。", 
      "子规又啼数声。"
    ], 
    "rhythmic": "八六子"
  }, 
  {
    "author": "葛长庚", 
    "paragraphs": [
      "潇洒江梅，似玉妆珠缀，密蕊疏枝。", 
      "霜风应是，不许蝶近蜂欺。", 
      "嫣然自笑，与山矾、共水仙期。", 
      "还亦有，青松翠竹，同今凛冽年时。", 
      "何事向人如恨，带苍苔，半倚临水荒篱。", 
      "孤山嫩寒放晓，尚忆前诗。", 
      "黄昏顾影，说横斜、清浅今谁。", 
      "他自是，移春手段，微云淡月应知。"
    ], 
    "rhythmic": "汉宫春"
  }, 
  {
    "author": "葛长庚", 
    "paragraphs": [
      "云散雨初晴，蝉噪林逾静。", 
      "古寺敲钟暮掩门，灯映琉璃影。", 
      "浩气镇长存，昨梦还重省。", 
      "独倚阑干啸一声，毛发萧萧冷。"
    ], 
    "rhythmic": "卜算子"
  }, 
  {
    "author": "葛长庚", 
    "paragraphs": [
      "古寺枕空山，楼上昏钟静。", 
      "饥鼠偷灯尾蘸油，悄悄无人影。", 
      "长剑匣中鸣，今古深思省。", 
      "此夕行藏独倚楼，风雨凄凄冷。"
    ], 
    "rhythmic": "卜算子"
  }, 
  {
    "author": "葛长庚", 
    "paragraphs": [
      "渔火海边明，烟锁千山静。", 
      "独坐僧窗夜未央，寂寞孤灯影。", 
      "感慨辄兴怀，往事无人省。", 
      "江汉飘浮二十年，一枕西风冷。"
    ], 
    "rhythmic": "卜算子"
  }, 
  {
    "author": "葛长庚", 
    "paragraphs": [
      "雨过山花向晚香。", 
      "烟丝空翠柳微茫。", 
      "旧家丹灶何人葛，今日帘泉阿姥黄。", 
      "犀角枕，象牙床。", 
      "椰心织簟昼生凉。", 
      "杯行无算何曾醉，不觉罗浮日月长。"
    ], 
    "rhythmic": "鹧鸪天"
  }, 
  {
    "author": "葛长庚", 
    "paragraphs": [
      "西畔双松百尺长。", 
      "当时亲自见刘王。", 
      "山前今日莲花水，往者将军洗马塘。", 
      "南粤路，汉宫墙。", 
      "晚风历历说兴亡。", 
      "摩挲东晋苍苔灶，细说仙翁炼药方。"
    ], 
    "rhythmic": "鹧鸪天"
  }, 
  {
    "author": "葛长庚", 
    "paragraphs": [
      "翠幄张天见未曾。", 
      "驼峰鹅掌出庖烹。", 
      "醉酣浑是迷天地，但见尊前万点星。", 
      "人似玉，酒如饧。", 
      "果盘簇饤不知名。", 
      "东风吹我三山下，如在神霄上帝庭。"
    ], 
    "rhythmic": "鹧鸪天"
  }, 
  {
    "author": "葛长庚", 
    "paragraphs": [
      "冷雨疏风凉漠漠。", 
      "云去云来，万里秋阴薄。", 
      "笑倚玉阑呼白鹤。", 
      "烟笼素月青天角。", 
      "竹影松声浑似昨。", 
      "醉胆如天，谁道词源涸。", 
      "满地苍苔霜叶落。", 
      "今宵不饮何时乐。"
    ], 
    "rhythmic": "蝶恋花"
  }, 
  {
    "author": "葛长庚", 
    "paragraphs": [
      "绿暗红稀春已暮。", 
      "燕子衔泥，飞入谁家去。", 
      "柳絮欲停风不住。", 
      "杜鹃声里山无数。", 
      "白马青衫无定据。", 
      "好底林泉，信脚随缘寓。", 
      "拼却此生心已许。", 
      "一川风月聊为主。"
    ], 
    "rhythmic": "蝶恋花"
  }, 
  {
    "author": "葛长庚", 
    "paragraphs": [
      "楼上风光都占断。", 
      "楼下风光，还许诗人管。", 
      "管领风光谁是伴。", 
      "一堤杨柳开青眼。", 
      "波面琉璃花影乱。", 
      "玉笋持杯，画舸歌声颤。", 
      "醉里寻春春不见。", 
      "夕阳芳草连天远。"
    ], 
    "rhythmic": "蝶恋花"
  }, 
  {
    "author": "葛长庚", 
    "paragraphs": [
      "碎梅花一断肠。", 
      "送斜阳。", 
      "风烟缥缈月微茫。", 
      "又昏黄。", 
      "平野寒芜何处断，接天长。", 
      "短篱浅水橘青黄。", 
      "度清香。"
    ], 
    "rhythmic": "杨柳枝"
  }, 
  {
    "author": "葛长庚", 
    "paragraphs": [
      "要做神仙，炼丹工夫，譬之似闲。", 
      "耽姹女乘龙，金公御虎，玉炉火炽，土釜灰寒。", 
      "铅里藏银，砂中取汞，神水华池上下间。", 
      "山田内，有一条径路，直透泥丸。", 
      "一声雷震山。", 
      "真橐龠、飞冲夹脊关。", 
      "见白雪漫天，黄芽满地，龟蛇缭绕，乌兔掀翻。", 
      "自古乾坤，这些离坎，九转烹煎结大还。", 
      "灵丹就，未飞升上阙，且在人寰。"
    ], 
    "rhythmic": "沁园春"
  }, 
  {
    "author": "葛长庚", 
    "paragraphs": [
      "土釜温温火，橐龠动春雷。", 
      "三田升降，一条径路属灵台。", 
      "自有真龙真虎，和合天然铅汞，赤子结真胎。", 
      "水里捉明月，心地觉花开。", 
      "一转功，三十日，九旬来。", 
      "抽添气候，炼成白血换骷骸。", 
      "四象五形聚会，只在一方凝结，方寸绝纤埃。", 
      "人在泥丸上，归路入蓬莱。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "一个奇男子，万象落心胸。", 
      "学书学剑，两般都没个成功。", 
      "要去披缁学佛，首下一拳轻快，打破太虚空。", 
      "末後生华发，再拜玉清翁。", 
      "二十年，空挫过，只飘蓬。", 
      "这回归去，武夷山下第三峰。", 
      "住我旧时庵子，碗水把柴升米，活火煮教浓。", 
      "笑指归时路，弱水海之东。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "苦苦谁知苦，难难也是难。", 
      "寻思访道，不知行过几重山。", 
      "吃尽风僝雨僽，那见霜凝雪冻，饥了又添寒。", 
      "满眼无人问，何处扣玄关。", 
      "好因缘，传口诀，炼金丹。", 
      "街头巷尾，无言暗地自生欢。", 
      "虽是蓬头垢面，今已九旬来地，尚且是童颜。", 
      "未下飞升诏，且受这清闲。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "天下云游客，气味偶相投。", 
      "暂时相聚，忽然云散水空流。", 
      "饱饫闽中风月，又爱浙间山水，杖屦且逍遥。", 
      "太上包中下，只得个无忧。", 
      "是和非，名与利，一时休。", 
      "自家醒了，不成得恁地埋头。", 
      "任是南州北郡，不问大张小李，过此便相留。", 
      "且吃随缘饭，莫作俗人愁。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "未遇明师者，日夜苦忧惊。", 
      "及乎遇了，得些口诀又忘情。", 
      "可惜蹉跎过了，不念精衰气竭，碌碌度平生。", 
      "何不回头看，下手采来烹。", 
      "天下人，知得者，不能行。", 
      "可怜埋没，如何恁地不惺惺。", 
      "只见口头说著，方寸都无些子，只管看丹经。", 
      "地狱门开了，急急办前程。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "堪笑廛中客，都总是迷流。", 
      "冤家缠缚，算来不是你风流。", 
      "不解去寻活路，只是担枷负锁，不肯放教休。", 
      "三万六千日，受尽百年忧。", 
      "得人身，休蹉过，急须修。", 
      "乌飞兔走刹那，又是死临头。", 
      "只这眼前快乐，难免无常两字，何似出尘囚。", 
      "炼就金丹去，万劫自逍遥。"
    ], 
    "rhythmic": "水调歌头"
  }, 
  {
    "author": "葛长庚", 
    "paragraphs": [
      "广寒宫里，散天花、点点空中柳絮。", 
      "是处楼台皆似玉，半夜风声不住。", 
      "万里盐城，千家珠瓦，无认蓬莱处。", 
      "但呼童、且去探梅花，攀那树。", 
      "垂帘未敢掀开，狮儿初捏就，佳人偷觑。", 
      "溪畔渔翁蓑又重，几点沙鸥无语。", 
      "竹折庭前，松僵路畔，满目都如许。", 
      "问要晴，更待积痕消，须无雨。"
    ], 
    "rhythmic": "念奴娇"
  }, 
  {
    "author": "葛长庚", 
    "paragraphs": [
      "鼎用乾坤，药须乌兔，恁时方炼金丹。", 
      "水中虎吼，火里赤龙蟠。", 
      "况是兑铅震汞，自元谷、上至泥丸。", 
      "些儿事，坎离复垢，返老作童颜。", 
      "五行，全四象，不调停火候，间断如闲。", 
      "六天罡所指，玉出昆山。", 
      "不动纤毫云雨，顷刻处、直透三关。", 
      "黄庭内，一阳来复，丹就片时间。"
    ], 
    "rhythmic": "满庭芳"
  }, 
  {
    "author": "葛长庚", 
    "paragraphs": [
      "两种汞铅，黄婆感合，如如真虎真龙。", 
      "周年造化，蹙在片时中。", 
      "炉里温温种子，玄珠象、气透三宫。", 
      "金木处，炼成赤水，白血自流通。", 
      "无中。", 
      "胎已兆，见龟蛇乌兔，恍惚相逢。", 
      "但坎离既济，复垢交融。", 
      "了得真空命脉，天地里、万物春风。", 
      "阴阳外，天然夫妇，一点便成功。"
    ], 
    "rhythmic": "满庭芳"
  }, 
  {
    "author": "葛长庚", 
    "paragraphs": [
      "因看斗柄，运周天、顿悟神仙妙诀。", 
      "一点真阳生坎位，点却离宫之缺。", 
      "造物无声，水中起火，妙在虚危穴。", 
      "今年冬至，梅花依旧凝雪。", 
      "先圣此日闭关，不通来往，皆为群生设。", 
      "物物□含生育意，正在子初亥末。", 
      "自古乾坤，这些离坎，日日无休歇。", 
      "如今识破，金乌飞入蟾窟。"
    ], 
    "rhythmic": "酹江月・念奴娇"
  }, 
  {
    "author": "葛长庚", 
    "paragraphs": [
      "阴阳内感相交结。", 
      "有铅汞、分八卦罗列。", 
      "金鼎炼黄芽，正一阳时节。", 
      "子後午前方进火，向玉炉、烹成白雪。", 
      "通彻。", 
      "这玄关、深奥难轻泄。", 
      "因师指诀幽微，把金丹大药，将来分说。", 
      "捉住虎龙精，自然日月。", 
      "造化天机人怎晓，换俗骨、永无魔折。", 
      "超越。", 
      "望仙都稽首，朝元金阙。"
    ], 
    "rhythmic": "珍珠帘・真珠帘"
  }, 
  {
    "author": "刘克庄", 
    "paragraphs": [
      "胜处可宫，平处可田，泉土尤甘美。", 
      "深复深，路绝住人稀。", 
      "有人兮、盘旋於此。", 
      "送子归。", 
      "是他隐居求志。", 
      "是要明主媒当世。", 
      "嗟此意谁论，其言甚壮，孔颜犹有遗旨。", 
      "大丈夫之被遇於时。", 
      "入则坐庙朝出旗麾。", 
      "列屋名姬，夹道武夫，满前才子。", 
      "噫。", 
      "有命存焉，吾非恶此而逃之。", 
      "富贵人所欲，如之何、幸而致。", 
      "向茂树堪休，清泉可濯，谷中别有闲天地。", 
      "况脍细於丝，蕨甜似蜜，采於山，钓於水。", 
      "大丈夫不遇之所为。", 
      "唐处士、依稀是吾师。", 
      "觉山林、尊如朝市。", 
      "五侯门下宾客，扰扰趋形势。", 
      "嗟盘之乐，谁争子所，占断千秋万岁。", 
      "呼童秣马更膏车，便与君，从此逝矣。"
    ], 
    "rhythmic": "哨遍"
  }, 
  {
    "author": "刘克庄", 
    "paragraphs": [
      "维摩病起，兀坐等枯株。", 
      "清晨里，谁来问，是文殊。", 
      "遣名姝。", 
      "夺尽群花色，浴才出，酲初解，千万态，娇无力，困相扶。", 
      "绝代佳人，不入金张室，却访吾庐。", 
      "对茶铛禅榻，笑杀此翁臞。", 
      "珠髻金壶。", 
      "始消渠。", 
      "忆承平日，繁华事，修成谱，写成图。", 
      "奇绝甚，欧公记，蔡公书。", 
      "古来无。", 
      "一自京华隔，问姚魏、竟何如。", 
      "多应是，彩云散，劫灰馀。", 
      "野鹿衔将花去，休回首、河洛丘墟。", 
      "漫伤春吊古，梦绕汉唐都。", 
      "歌罢欷歔。"
    ], 
    "rhythmic": "六州歌头"
  }, 
  {
    "author": "刘克庄", 
    "paragraphs": [
      "敕使竟空反，公不出梅关。", 
      "当年玉座记忆，仄席问平安。", 
      "羽扇尉佗城上，野服仙游阁下，辽鹤几时还。", 
      "赖有蜀耆旧，健笔与书丹。", 
      "青油士，珠履客，各凋残。", 
      "四方蹙蹙靡骋，独此尚宽闲。", 
      "丞相祠堂何处，太傅石碑堕泪，木老瀑泉寒。", 
      "往者不可作，置酒且登山。"
    ], 
    "rhythmic": "水调歌头"
  }, 
  {
    "author": "刘克庄", 
    "paragraphs": [
      "遣作岭头使，似戍玉门关。", 
      "来时送者，举酒珍重祝身安。", 
      "街畔小儿拍笑，马上是翁矍铄，头与璧俱还。", 
      "何处得仙诀，发白颊犹丹。", 
      "屋茅破，篱菊瘦，架签残。", 
      "老夫自计甚审，忙定不如闲。", 
      "客难扬雄拓落，友笑王良来往，面汗背芒寒。", 
      "再拜谢不敏，早晚乞还山。"
    ], 
    "rhythmic": "水调歌头"
  }, 
  {
    "author": "刘克庄", 
    "paragraphs": [
      "老子颇更事，打透利名关。", 
      "百年扰扰于役，何异入槐安。", 
      "梦里偶然得意，醒後才堪发笑，蚁穴驾车还。", 
      "恰佩南柯印，彷佛毂曾丹。", 
      "客未散，日初，酒犹残。", 
      "向来幻境安在，回首总成闲。", 
      "莫问浮云起灭，且跨刚风游戏，露冷玉箫寒。", 
      "寄语抱朴子，候我石楼山。"
    ], 
    "rhythmic": "水调歌头"
  }, 
  {
    "author": "刘克庄", 
    "paragraphs": [
      "半世惯歧路，不怕唱阳关。", 
      "朝来印绶解去，今夕枕初安。", 
      "莫是散场优孟，又似下棚傀儡，脱了戏衫还。", 
      "老去事多忘，公莫笑师丹。", 
      "笔端花，胸中锦，两消残。", 
      "江湖水草空旷，何必养天闲。", 
      "久苦诸君共事，更尽一杯别酒，风露夜深寒。", 
      "回首行乐地，明日隔云山。"
    ], 
    "rhythmic": "水调歌头"
  }, 
  {
    "author": "刘克庄", 
    "paragraphs": [
      "落日几呼渡，佳夕每留关。", 
      "有时来照清浅，鬓云似潘安。", 
      "一曲亲蒙君赐，两岸更无人迹，惟见鹭飞还。", 
      "隙地欠栽接，蕉荔杂黄丹。", 
      "柳全疏，松尚幼，怕摧残。", 
      "旁人笑我痴计，管钥费防闲。", 
      "翁意在乎林壑，客亦知夫水月，满腹贮清寒。", 
      "赋咏差有愧，赤壁与滁山。"
    ], 
    "rhythmic": "水调歌头"
  }, 
  {
    "author": "刘克庄", 
    "paragraphs": [
      "羯虏问周鼎，柱史出秦关。", 
      "苦求句漏，何意身世远差安。", 
      "不见跕鸢堕水，时有飞鸿遵渚，乐此久忘还。", 
      "采药寓言耳，胸次有灵丹。", 
      "钓游处，榕叶暗，荻花残。", 
      "自翁仙後千载，输与水鸥闲。", 
      "我读内篇未竟，忽被急符驱去，洞闭白云寒。", 
      "回首愧幽子，隐约海中山。"
    ], 
    "rhythmic": "水调歌头"
  }, 
  {
    "author": "刘克庄", 
    "paragraphs": [
      "怪事广寒殿，此夕不开关。", 
      "林间乌鹊相贺，暂得一枝安。", 
      "只在浮云深处，谁驾长风挟取，明镜忽飞还。", 
      "玉兔呼不应，难觅臼中丹。", 
      "酒行深，歌听彻，笛吹残。", 
      "嫦娥老去孤另，离别匹如闲。", 
      "待得银盘擎出，只怕玉峰醉倒，衰病不禁寒。", 
      "卿去我欲睡，孤负此湖山。"
    ], 
    "rhythmic": "水调歌头"
  }, 
  {
    "author": "刘克庄", 
    "paragraphs": [
      "老年有奇事，天放两中秋。", 
      "使君飞榭千尺，缥缈见麟洲。", 
      "景物东徐城上，岁月北征诗里，圆缺几时休。", 
      "俯仰慨今昔，惟酒可浇愁。", 
      "风露高，河汉澹，素光流。", 
      "贾胡野老相庆，四海十分收。", 
      "竞看姮娥金镜，争信仙人玉斧，费了一番修。", 
      "衰晚笔无力，谁伴赋黄楼。"
    ], 
    "rhythmic": "水调歌头"
  }, 
  {
    "author": "刘克庄", 
    "paragraphs": [
      "岁晚太玄草，深悔赋长杨。", 
      "向来户外之屦，已饱各飞扬。", 
      "阁上青藜安在，院里金莲去矣，且爱短檠光。", 
      "衰懒倦宾客，谁访老任棠。", 
      "叹时人，怜黠小，笑鲐黄。", 
      "汝曹变灭臭腐，侬底愈芬香。", 
      "苦羡阿龙则甚，学取幼安亦可，坐穴几藜床。", 
      "零落雁行小，敢不举君觞。"
    ], 
    "rhythmic": "水调歌头"
  }, 
  {
    "author": "刘克庄", 
    "paragraphs": [
      "何处相逢，登宝钗楼，访铜雀台。", 
      "唤厨人斫就，东溟鲸脍，圉人呈罢，西极龙媒。", 
      "天下英雄，使君与操，馀子谁堪共酒杯。", 
      "车千两，载燕南赵北，剑客奇才。", 
      "饮酣画鼓如雷。", 
      "谁信被晨鸡轻唤回。", 
      "叹年光过尽，功名未立，书生老去，机会方来。", 
      "使李将军，遇高皇帝，万户侯何足道哉。", 
      "披衣起，但凄凉感旧，慷慨生哀。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "岁暮天寒，一剑飘然，幅巾布裘。", 
      "尽缘云鸟道，跻攀绝顶，拍天鲸浸，笑傲中流。", 
      "畴昔奇君，紫髯铁面，生子当如孙仲谋。", 
      "争知道，向中年犹未，建节封侯。", 
      "南来万里何求。", 
      "因感慨桥公成远游。", 
      "叹名姬骏马，都成昨梦，只鸡斗酒，谁吊新丘。", 
      "天地无情，功名有命，千古英雄只麽休。", 
      "平生客，独羊昙一个，洒泪西州。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "我羡君归，一路秋风，芙蓉木犀。", 
      "想慈颜望久，灵乌乍噪，新眉画就，郎马频嘶。", 
      "忙脱征衫，快呼斗酒，细为家人说建溪。", 
      "争知道，这中年怀抱，最怕分携。", 
      "丈夫南北东西。", 
      "应笑杀离筵粉泪啼。", 
      "怅佳人来未，碧云冉冉，王孙去後，芳草萋萋。", 
      "明日相思，山重水复，古道人稀茅店鸡。", 
      "元龙老，有高楼百尺，谁共登梯。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "一卷阴符，二石硬弓，百斤宝刀。", 
      "更玉花骢喷，鸣鞭电抹，乌丝阑展，醉墨龙跳。", 
      "牛角书生，虬髯豪客，谈笑皆堪折简招。", 
      "依稀记，曾请缨系粤，草檄征辽。", 
      "当年目视云霄。", 
      "谁信道凄凉今折腰。", 
      "怅燕然未勒，南归草草，长安不见，北望迢迢。", 
      "老去胸中，有些磊块，歌罢犹须著酒浇。", 
      "休休也，但帽边鬓改，镜里颜凋。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "我梦见君，戴飞霞冠，著宫锦袍。", 
      "与牧之高会，齐山诗酒，谪仙同载，采石风涛。", 
      "万卷星罗，千篇电扫，肯学穷儿事楚骚。", 
      "掀髯啸，有鱼龙鼓舞，狐兔悲嗥。", 
      "英雄埋没蓬蒿。", 
      "谁摸索当年刘与曹。", 
      "叹事机易失，功名难偶，诛茅西崦，种秫东皋。", 
      "栅有鸡豚，庭无羔雁，道是先生索价高。", 
      "人间窄，待相期海上，共摘蟠桃。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "有个头陀，形等枯株，心犹死灰。", 
      "幸春山笋贱，无人争吃，夜炉芋美，与客同煨。", 
      "何处幡花，忽相导引，莫是天宫迎赴斋。", 
      "又疑道，向毗耶城里，讲席初开。", 
      "这边尚自徘徊。", 
      "笑那里纷纷早见猜。", 
      "有尊神奋杵，拳粗似钵，名缁竖拂，喝猛如雷。", 
      "老子无能，山僧不会，谁误檀那举请哉。", 
      "山中去，便百千亿劫，休下山来。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "我所思兮，延陵季子，别来九春。", 
      "笑是非浮论，白衣苍狗，文章定价，秋月华星。", 
      "独步岷峨，後身坡颍，何必荀家有二仁。", 
      "中朝里，看叔兮衮斧，伯也丝纶。", 
      "洛中曾识机云。", 
      "记玉立堂堂九尺身。", 
      "叹苕溪渔艇，幽人孤往，雁山马鬣，吊客谁经。", 
      "宣室厘残，玄都花谢，回首旧游存几人。", 
      "新腔美，堪洗空恩怨，唤起交情。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "莫羡渠侬，白玉成楼，黄金筑台。", 
      "也不消颠怪，骑驎被发，谁能委曲，令鸠为媒。", 
      "鬓有二毛，袖闲双手，只了持螯与把杯。", 
      "公过矣，赏陈登豪气，杜牧粗才。", 
      "便烦问讯张雷。", 
      "甚斗宿无光剑不回。", 
      "想阁中鸣佩，时携客去，壁间悬榻，近有谁来。", 
      "撤我虎皮，让君牛耳，谁道两贤相厄哉。", 
      "中年後，向歌阑易感，乐极生哀。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "辽鹤重来，不见繁华，只见凋残。", 
      "甚都无人咏，何郎诗句，也无人报，书记平安。", 
      "闾里俱非，江山略是，纵有高楼莫倚栏。", 
      "沈吟处，但萤飞草际，雁起芦间。", 
      "不辞露宿风餐。", 
      "怕万里归来双鬓斑。", 
      "算这边赢得，黑貂裘敞，那边输了，翡翠衾寒。", 
      "檄草流传，吟笺倚阁，开到琼花亦懒看。", 
      "君记取，向中州差乐，塞地无欢。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "华发萧萧，归碧鸡坊，出金马门。", 
      "把一枝色笔，掷还郭璞，些儿残锦，回乞天孙。", 
      "永免朝参，更无宣锁，送老三家水竹村。", 
      "休休也，任巫阳来下，未易招魂。", 
      "茅檐安得庖阍。", 
      "倩便了沽来酒满樽。", 
      "叹角巾东路，吾寻初服，上书北阙，子漫危言。", 
      "漏院霜靴，火城雪辔，得似先生败絮温。", 
      "安危事，付布衣融泰，鼎足膺蕃。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "载籍以来，於宇宙间，有功者谁。", 
      "自唐尧咨禹，水行由地，宗周微管，夏变为夷。", 
      "谢傅棋边，莱公骰畔，淝水澶渊送捷旗。", 
      "天不偶，生堂堂国老，真太平基。", 
      "雅怀厌倦台司。", 
      "新天子殷勤留帝师。", 
      "向朝堂衮绣，万羊非泰，湖山绦褐，两鹤相随。", 
      "寿过溪，德如淇澳，进了丹书作抑诗。", 
      "蒯缑客，愿年年岁岁，来献新词。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "驯於蹇驴，清於赐驹，我行尔从。", 
      "幸柴车堪驾，何惭韩众，药苗可采，长伴庞公。", 
      "野涧泉甘，阳坡草暖，有柏叶松枝充短供。", 
      "修梦想，去游灵囿沼，入望夷宫。", 
      "与夸夺子争雄。", 
      "生与死未知谁手中。", 
      "况嗾獒者众，放人少，大将触网，小亦伤弓。", 
      "风月和柔，山林深密，折角何如且养茸。", 
      "二虫喜，各衔花拜跪，来寿樗翁。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "剥啄谁欤，户外一宾，布衣麻鞋。", 
      "有舌端雄辨，机锋破的，袖中行卷，锦绣成堆。", 
      "阍启上宾，侬观诸老，个主人公喜挽推。", 
      "怎奈向，今十分衰飒，非昔形骸。", 
      "阍言宾怒如雷。", 
      "因底事朱门晏未开。", 
      "假使汝主公，做他将相，懒迎揖客，紧闭翘材。", 
      "病叟惭惶，尊官宁耐，待铁拐先生旋出来。", 
      "宾性急，怀生毛名纸，兴尽而回。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "老子衰颓，晚与亲朋，约法三章。", 
      "有谈除目者，勒回车马，谈时事者，麾出门墙。", 
      "已挂衣冠，怕言轩冕，犯令先当举罚觞。", 
      "书尺里，但平安二字，多少深长。", 
      "溪翁苦未相忘。", 
      "我今有双鱼烦寄将。", 
      "道荒芜羞对，宫中莲烛，昏花难映，阁上藜光。", 
      "闻庙瑟音，识关雎乱，诗学专门尽不妨。", 
      "百年後，尚庶几申白，不数韦康。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "天造梅花，有许孤高，有许芬芳。", 
      "似湘娥凝望，敛君山黛，明妃远嫁，作汉宫妆。", 
      "冷艳谁知，素标难亵，又似夷齐饿首阳。", 
      "幽雅意，纵写之缣楮，未得毫芒。", 
      "曾经诸老平章。", 
      "只一个孤山说影香。", 
      "便诏书存问，漫招处士，节旄落尽，早屈中郎。", 
      "日暮天寒，山空月堕，茅舍清於白玉堂。", 
      "宁淡杀，不敢凭羌笛，告诉凄凉。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "畴昔遭逢，薰殿之琴，清庙之璋。", 
      "谢锦袍打扮，佯狂太白，黄冠结裹，老大知章。", 
      "种杏仙人，看桃君子，得似篱边嗅晚香。", 
      "从人笑，笑安车迎晚，只履归忙。", 
      "後身定作班扬。", 
      "彼撼树蚍蜉不自量。", 
      "偶有时戏笔，官奴藏去，有时醉坠，宗武扶将。", 
      "永别鸾，已盟猿鹤，肯学周出草堂。", 
      "从人笑，我韩公齿豁，张镐眉苍。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "惭愧清朝，罢贡包茅，住发牙璋。", 
      "便羊裘归去，难留严子，牛衣病卧，肯泣王章。", 
      "畴昔忧天，如今怀土，田舍鸡肥社酒香。", 
      "甘雨足，且免扶锄苦，免踏车忙。", 
      "先生少拟荀扬。", 
      "晚自觉才衰可斗量。", 
      "甚都无白凤，飞来玄草，亦无紫气，下烛干将。", 
      "待得新亭，倒持手版，何似抽还政事堂。", 
      "荣与辱，算到头由我，不属苍苍。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "吉梦维何，男子之祥，载弄之璋。", 
      "嗟我辰安在，斯文後死，力侔元气，手抉天章。", 
      "学稼田荒，炼丹灶壤，稽首南华一瓣香。", 
      "休休也，免王良友笑，屑往来忙。", 
      "浮名斗挹箕扬。", 
      "世岂有明珠百斛量。", 
      "叹种来瑶草，年深未熟，挑成锦字，道远难将。", 
      "迁转不行，形容尽变，盍改称呼号瞎堂。", 
      "遗弓远，怆帝乡云白，禹会山苍。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "余少之时，赋如仲宣，檄如孔璋。", 
      "也曾观万舞，铺陈商颂，曾闻九奏，制作尧章。", 
      "抖擞空囊，存留谏笏，犹带虚皇案畔香。", 
      "今归矣，省听鸡骑马，趁早朝忙。", 
      "榻前密启明扬。", 
      "宰物者方持玉尺量。", 
      "元未尝弃汝，自云耄及，无宁寿我，或者天将。", 
      "富有图书，贫无钗泽，不似安昌列後堂。", 
      "新腔好，任伊川看见，非亵穹苍。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "昔卧龙公，北走曹瞒，西克刘璋。", 
      "看沙头八阵，百神呵护，渭滨一表，三代文章。", 
      "绝笑渠侬，平生奸伪，死未忘情履与香。", 
      "筹笔处，遣子丹引去，仲达奔忙。", 
      "纷纷跋扈飞扬。", 
      "这老子高深未易量。", 
      "但纶巾指授，关河震动，灵旗征讨，夷汉宾将。", 
      "到得市朝，变为陵谷，千载尝丞相堂。", 
      "锦城外，有啭鹂音好，古柏皮苍。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "少工艺文，朱丝练弦，黄流在璋。", 
      "值虞廷戛击，箫韶之乐，周王寿考，追琢其章。", 
      "汾水雁飞，鼎湖龙远，魂返今无异域香。", 
      "浮生短，更两轮屋角，来去荒忙。", 
      "人言八十鹰扬。", 
      "笑千岁如何尺捶量。", 
      "但负图龟马，藏之为宝，舐丹鸡犬，去不能将。", 
      "友鲁申公，师浮丘伯，尚可教书村学堂。", 
      "投老泪，瞻越山紫翠，陵树青苍。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "安得奇材，颈系单于，首提子璋。", 
      "便做些功业，胜穷措大，聚萤武子，吞凤君章。", 
      "笑杀竖儒，错翻故纸，屈马何曾有艳香。", 
      "榆塞外，恰枣红时候，想羽书忙。", 
      "腰钱骑鹤维扬。", 
      "分表事谁能预测量。", 
      "叹防身一剑，壮图濩落，建侯万里，老境相将。", 
      "读枕函书，宝家藏笏，免使他人笑弗堂。", 
      "吾衰矣，虽尚存右臂，不解擎苍。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "帝赐玄圭，臣妾潘衡，奴隶侯璋。", 
      "因封还除目，见鬼质，窜涂贽卷，取怨奇章。", 
      "肯比寒儒，自夸秘宝，十袭庭寸许香。", 
      "下岩石，要朝朝磨试，不论闲忙。", 
      "何须狗监揄扬。", 
      "这衡尺曾经圣手量。", 
      "纵埋之地下，居然光怪，栖之梁上，亦恐偷将。", 
      "蓬户无人，花村有犬，添几重茅覆野堂。", 
      "交游少，约文房四友，泛浩摩苍。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "历事三朝，觐而执圭，祭而裸璋。", 
      "更宫莲引入，视淮南草，御屏录了，露会稽章。", 
      "贪膜外荣，遗身後臭，晔也平生漫传香。", 
      "颜发改，独丹基无恙，事在休忙。", 
      "曹丘生莫游扬。", 
      "这瞎汉还曾自配量。", 
      "已化为胡蝶，穿花栩栩，懒陪鹭，佩玉锵锵。", 
      "机蹉面前，钟闻饭後，我上堂时众下堂。", 
      "从前错，欲区区手援，天下黔苍。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "莫信人言，虺不如熊，瓦不如璋。", 
      "为孟坚补史，班昭才学，中郎传业，蔡琰词章。", 
      "尽洗铅华，亦无璎珞，犹带檀国里香。", 
      "笑贫女，尚寒机轧轧，催嫁衣忙。", 
      "好逑不数潘杨。", 
      "占梦者曾言大秤量。", 
      "待银河浪静，金针穿了，蓝桥路近，玉杵携将。", 
      "倩似凝之，媲如道韫，帘卷燕飞王谢堂。", 
      "恁时节，看孙皆朱紫，翁未皤苍。"
    ], 
    "rhythmic": "沁园春"
  }, 
  {
    "author": "刘克庄", 
    "paragraphs": [
      "青女初晴，向丑梢枯干，幻出妍姿。", 
      "休烦苑史翦彩，别有神司。", 
      "东皇太乙，敕瑶姬、淡傅胭脂。", 
      "还似得、华清汤暖，薄绡半卸冰肌。", 
      "应笑楚宫痴绝，略施朱则个，便妒蛾眉。", 
      "唐人更无籍在，浪比红儿。", 
      "祥云难聚，且丁宁、铁笛轻吹。", 
      "拼醉倒，花间一霎，莫教绛雪离披。"
    ], 
    "rhythmic": "汉宫春"
  }, 
  {
    "author": "刘克庄", 
    "paragraphs": [
      "多谢句芒，露十分春信，一种仙姿。", 
      "主人领客卜夜，也唤分司。", 
      "天葩国艳，几曾烦、薄粉浓脂。", 
      "微似有，酒潮玉颊，更无粟起香肌。", 
      "犹记老婆年少，爱斜簪宝髻，浅印红眉。", 
      "回头笑他桃杏，太赤些儿。", 
      "而今零落，更禁当、多少风吹。", 
      "君看取，梢头点滴，绝胜树下纷披。"
    ], 
    "rhythmic": "汉宫春"
  }, 
  {
    "author": "刘克庄", 
    "paragraphs": [
      "酷爱名花，本不贪妖艳，惟赏幽姿。", 
      "乌台旧案累汝，牵惹随司。", 
      "冰层雪积，独伊家、点绛凝脂。", 
      "应冷笑，海棠醉睡，牡丹未免丰肌。", 
      "舞殿歌台此际，各新涂妆额，别画宫眉。", 
      "那知有人淡泊，不识虫儿。", 
      "春莺去也，玉参差、分付谁吹。", 
      "空传得，暗香疏影，琐窗卷了还披。"
    ], 
    "rhythmic": "汉宫春"
  }, 
  {
    "author": "刘克庄", 
    "paragraphs": [
      "墙角残红，恍徐娘虽老，尚有丰姿。", 
      "纷纶绛节导从，不要街司。", 
      "随波万点，似阿房、漂出残脂。", 
      "休懊恼，丹铅褪尽，本来冰雪为肌。", 
      "老子平生心铁，被色香牵动，愁上双眉。", 
      "且祝东风小缓，沥酒芒儿。", 
      "道伊解冻，甚潘郎、鬓雪难吹。", 
      "犹忆侍，钧天广宴，万红舞袖披披。"
    ], 
    "rhythmic": "汉宫春"
  }, 
  {
    "author": "刘克庄", 
    "paragraphs": [
      "京辇相逢，忆茂陵临御，俱诣天官。", 
      "绛纱玉斧咫尺，先引头班。", 
      "桃花满观，与贞元、朝士同看。", 
      "归骑晚，春城笳吹，冶游侵晓方还。", 
      "回首龙髯何在，漫共谈前事，泪洒桥山。", 
      "谁怜白头柱史，独出函关。", 
      "君如春柳，到而今、也带苍颜。", 
      "凭寄语，江州司马，琵瑟且止休弹。"
    ], 
    "rhythmic": "汉宫春"
  }, 
  {
    "author": "刘克庄", 
    "paragraphs": [
      "老子今年，忽七旬加七，饱阅炎凉。", 
      "夜窗犹坐书案，点勘偏旁。", 
      "浮荣膜外，这些儿、感谢苍苍。", 
      "试看取，名园甲第，主人几个还乡。", 
      "淇澳溪二叟，向王朝抑抑，牧野洋洋。", 
      "申公被蒲轮算，来议明堂。", 
      "平章前哲，驾青牛、去底差强。", 
      "自括，山歌送酒，不消假手长房。"
    ], 
    "rhythmic": "汉宫春"
  }, 
  {
    "author": "刘克庄", 
    "paragraphs": [
      "此老先生，尚不留东阁，肯博西凉。", 
      "我侬争敢，来近思旷之旁。", 
      "朱颜未改，绝胜如、蔡义张苍。", 
      "元自有，安丹灶地，何须求白云乡。", 
      "欲缀小词称寿，□譬如河伯，观海盳洋。", 
      "遥知垂弧甲第，置酒华堂。", 
      "且吟梁甫，谁管他、冶子田强。", 
      "试问取，壶翁仙诀，几时传与君房。"
    ], 
    "rhythmic": "汉宫春"
  }, 
  {
    "author": "刘克庄", 
    "paragraphs": [
      "吉语西来，已衮归行阙，册拜头厅。", 
      "唐家岂可，一日轻去玄龄。", 
      "洛英蜀客，老成人、几半朝廷。", 
      "但管取，三边无警，活他百万生灵。", 
      "槐第安排敕设，有藕如船大，有枣如瓶。", 
      "瑶环瑜珥绕席，个个宁馨。", 
      "一般奇特，中台星、拜老人星。", 
      "谁知得，眉攒万国，华筵少醉多醒。"
    ], 
    "rhythmic": "汉宫春"
  }, 
  {
    "author": "刘克庄", 
    "paragraphs": [
      "公似寒梅，向层冰积雪，越样清奇。", 
      "仙溪前辈相望，可比方谁。", 
      "百篇剀切，似君谟、又似当时。", 
      "更正简，相君颛面，崇清老子庞眉。", 
      "未可卷怀袖手，续平泉庄记，绿野堂诗。", 
      "苦言譬如食榄，回味方思。", 
      "嗣皇访落，怪鹤书、直恁来迟。", 
      "烦借问，二童一马，几时入尉瞻仪。"
    ], 
    "rhythmic": "汉宫春"
  }, 
  {
    "author": "刘克庄", 
    "paragraphs": [
      "谢病归来，便文殊相问，懒下禅床。", 
      "雀罗晨有剥啄，颠倒衣裳。", 
      "袖中贽卷，原夫辈、安敢争强。", 
      "若不是，子期苗裔，也应通谱元常。", 
      "村叟鸡鸣籁动，更休烦箫管，自协宫商。", 
      "酒边唤回柳七，压倒秦郎。", 
      "一觞一咏，老尚书、闲杀何妨。", 
      "烦问讯，雪洲健否，别来莫有新腔。"
    ], 
    "rhythmic": "汉宫春"
  }, 
  {
    "author": "刘克庄", 
    "paragraphs": [
      "绕篱寻菊，菊犹迟、舍北芙蓉浑未。", 
      "却是小山丛桂里，一夜天香飘坠。", 
      "约束奴兵，丁宁稚子，莫扫青苔砌。", 
      "风高露冷，倚栏疑匪人世。", 
      "客有载酒过余，朗吟招隐，洗尽悲秋意。", 
      "白发长官穷似虱，刚被天公调戏。", 
      "遍地堆金，满空雨粟，不济渊明事。", 
      "残英剩馥，明朝犹可同醉。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "老夫白首，尚儿嬉、废圃一番料理。", 
      "餐饮落英并坠露，重把离骚拈起。", 
      "野艳幽香，深黄浅白，占断西风里。", 
      "飞来双蝶，绕丛欲去还止。", 
      "尝试诠次群芳，梅花差可，伯仲之间耳。", 
      "佛说诸天金色界，未必庄严如此。", 
      "尚友灵均，定交元亮，结好天随子。", 
      "篱边坡下，一杯聊泛霜蕊。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "比如去岁前年，今朝差觉门庭静。", 
      "玉轴锦标无一首，知道先生远佞。", 
      "假使文殊，携诸菩萨，来问维摩病。", 
      "无花堪散，亦无香积斋衬。", 
      "回首雪浪惊心，黄茅过顶，瘴毒如炊甑。", 
      "山鬼海神俱长者，饶得书生穷命。", 
      "不慕飞仙，不贪成佛，不要钻天令。", 
      "年年今日，白头母子家庆。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "卯君来处，与眉州仙子，依稀同日。", 
      "一自前朝龚蔡後，颇觉壶山岑寂。", 
      "谁料端平，继居遗补，复有斯人出。", 
      "幅巾林下，姓名玉座长忆。", 
      "须信谄语尤甘，忠言最苦，橄榄何如蜜。", 
      "诸老萧疏星欲晓，留取南都铁壁。", 
      "洛社自佳，镜湖虽好，莫问君王乞。", 
      "年年岁岁，大家同做真率。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "禁中张宴，苦留公、未许归寻初服。", 
      "千载君臣鱼有水，不比严光文叔。", 
      "火德中天，客星一夕，草草聊同宿。", 
      "重来凝碧，依然赓载相属。", 
      "过眼夸夺纷纷，浮云野马，几度棋翻局。", 
      "客话凤池三入事，洗耳湖光一曲。", 
      "伯始泉荒，稚圭圃冷，占断西风菊。", 
      "年年岁岁，金英常泛芳醁。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "素馨茉莉，向炎天、别有一般标致。", 
      "淡妆绰约堪□□，导引海山大士。", 
      "从者谁欤，青藜阁下，汉卯金之子。", 
      "云阶月地，夜深凉意如水。", 
      "客又疑这仙翁，唐玄都观里，咏桃花底。", 
      "且赌樽前身见在，休管汉唐时事。", 
      "坡颍归迟，机云发早，得似侬兄弟。", 
      "屦来户外，但言二叟犹醉。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "天风浩动，扫残暑、推上一轮圆魄。", 
      "爱举眉山公旧话，与客泛舟赤壁。", 
      "一自奎星，去朝帝所，叹洞箫声息。", 
      "空馀二赋，至今凄动金石。", 
      "长记诗境平生，诗豪酒圣，亦自仙中谪。", 
      "畴昔停桡追欢处，忍听邻人吹笛。", 
      "董相林荒，贺公湖在，俯仰成陈迹。", 
      "两翁已矣，年年孤负今夕。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "少时独步词场，引弦百发无虚矢。", 
      "岁晚却蒙昆体力，世业工修鞋底。", 
      "曾裂白麻，曾涂墨敕，谪堕俄徵起。", 
      "鼎湖龙去，老臣何以堪此。", 
      "回首当日遭逢，譬如春梦，误入华胥里。", 
      "推枕黄粱犹未熟，封拜几王侯矣。", 
      "似瓮中蛇，似蕉中鹿，又似槐中蚁。", 
      "先人书在，尚堪追补遗史。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "此翁双手，顿闲处、且把香篝笼袖。", 
      "西掖北门辞不要，肯要南柯太守。", 
      "小小亭台，些些竹木，何必灵和柳。", 
      "地行仙里，合推侬做班首。", 
      "取次著绝交书，续归田录，谁掣先生肘。", 
      "莫遣朝衣梅醭了，留祝南山之寿。", 
      "苍妓上厅，老僧封院，得似樗庵叟。", 
      "虚名身後，生前且一杯酒。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "梦中忘却，已闲退、谏草犹藏怀袖。", 
      "文不会、铺张粉饰，武又安能战守。", 
      "秃似葫芦，辣於姜桂，衰飒同蒲柳。", 
      "没安顿处，不如归去丘首。", 
      "岁晚筋力都非，任空花眩眼，枯杨生肘。", 
      "客举前修三数个，待与刘君为寿。", 
      "或号憨郎，或称钝汉，或自呼聱叟。", 
      "一篇齐物，读时咽以卮酒。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "戏衫抛了，下棚去、谁笑郭郎长袖。", 
      "小小草庵无宝贝，何必神呵鬼守。", 
      "黄奶篝灯，青奴拂榻，莫要他桃柳。", 
      "客来问字，此翁高卧摇首。", 
      "彷佛曾子当年，商歌满屋，衣不完衿肘。", 
      "混沌若教休凿窍，巧历安知其寿。", 
      "文叔故人，仲华几个，输与羊裘叟。", 
      "浮生如寄，切身之物惟酒。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "老逢初度，小儿女、盘问翁翁年纪。", 
      "屈指先贤，彷佛似，当日申公归邸。", 
      "跛子形骸，瞎堂顶相，更折当门齿。", 
      "麒麟阁上，定无人物如此。", 
      "追忆太白知章，自骑鲸去後，酒徒无几。", 
      "恶客相寻，道先生、清晓中酲慵起。", 
      "不袖青蛇，不骑黄鹤，混迹红尘里。", 
      "彭聃安在，吾师淇澳君子。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "并游英俊，从头数、富贵消磨谁纪。", 
      "道眼看来，叹人生如寄，家如旅邸。", 
      "教婢羹藜，课奴种韭，聊诳残牙齿。", 
      "草堂绵，百年栖托於此。", 
      "岁晚笔秃无花，探怀中残锦，翦裁馀几。", 
      "腰脚顽麻，赐他灵寿杖，也难扶起。", 
      "离绝交游，变更名姓，日暮空山里。", 
      "老儋复出，不知谁氏之子。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "四朝遗老，须眉白、巧历不知其纪。", 
      "真唤九重为座主，肯谒侯门王邸。", 
      "晚会耆英，未论爵德，乡曲无如齿。", 
      "酒酣度曲，妙音久不闻此。", 
      "堪叹化鹤重来，但累累华表，旧人存几。", 
      "散尽黄金，留箧中团扇，怕秋风起。", 
      "结绮歌阑，披香宴悄，放出深宫里。", 
      "颠毛虽秃，尚堪封管城子。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "太丘晚节，把家事、一切传他谌纪。", 
      "业已休休，又谁解露绶，会稽郡邸。", 
      "张丈殷兄，阮生朱老，相与为唇齿。", 
      "酒楼犹记，谪仙尝醉於此。", 
      "一二耆旧贻书，新来强健否，问年今几。", 
      "谢傅当时，却因个甚，抛了东山起。", 
      "对局含嚬，闻筝堕泪，围在愁城里。", 
      "吾评晋士，不如归去来子。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "隆乾间事，两翁有、手泽遗编曾纪。", 
      "余掌兰台修纂到，景定初开忠邸。", 
      "起复麻，奋涂归笔，嚼碎张巡齿。", 
      "德音犹在，非卿何足语此。", 
      "老来兹事都休，问门前宾客，今朝来几。", 
      "达汝空函，投伊大瓮内，谁曾提起。", 
      "丹汞灰飞，黄粱炊熟，跳出槐宫里。", 
      "儿童不识，秃翁定是谁子。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "轮云世故，千万态、过眼谁能殚纪。", 
      "只履携归消许急，日暮行人问邸。", 
      "麝以脐灾，绒为尾累，焚象都因齿。", 
      "後之览者，亦将有感於此。", 
      "检点洛下同盟，萧疏甚，白发戴花人几。", 
      "一觉，笑仆家越石，闻鸡而起。", 
      "颜发俱非，头皮犹在，胜捉来官里。", 
      "俗间俚耳，未曾闻这腔子。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "自填曲子，自歌之、岂是行家官样。", 
      "眼瞎背驼方引去，羞杀陈搏种放。", 
      "摺起残编，寄声太乙，不必烦藜杖。", 
      "陈人束阁，让他来者居上。", 
      "安乐值几多钱，且幅巾绦褐，准云台象。", 
      "长扇矮壶山南北，忘却晓随天仗。", 
      "六逸七贤，五更三老，元不论资望。", 
      "香山误矣，渔翁何减为相。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "小孙盘问翁翁，今朝怎不陈弧矢。", 
      "翁道暮年惟只眼，不比六根全底。", 
      "常日谈玄，馀龄守黑，赤眚从何起。", 
      "鬓须雪白，可堪委顿如此。", 
      "心知病有根苗，短檠吹了，世界朦胧里。", 
      "纵有金篦能去翳，不敢复囊萤矣。", 
      "但愿从今，疾行如鹿，更细书如蚁。", 
      "都无用处，留他教传麟史。"
    ], 
    "rhythmic": "念奴娇"
  }, 
  {
    "author": "刘克庄", 
    "paragraphs": [
      "旁人嘲我。", 
      "甚鬓毛都秃，齿牙频堕。", 
      "不记是、何代何年，尽元祐熙宁，侬常喑麽。", 
      "退下驴儿，今老矣、岂堪推磨。", 
      "要挂冠神武，几番说了，这回真个。", 
      "亲朋纷纷来贺。", 
      "况弟兄对榻，儿女团坐。", 
      "愿世世、相守茅檐，便宰相时来，二郎休作。", 
      "白伫乌巾，谁信道、神仙曾过。", 
      "拣人间、有松风处，曲肱高卧。"
    ], 
    "rhythmic": "解连环"
  }, 
  {
    "author": "刘克庄", 
    "paragraphs": [
      "揆余初度。", 
      "笑汝曹绯绿，乃翁苍素。", 
      "一甲子、带水拖泥，今岁谢君恩，放还山去。", 
      "政事堂中，把手版、分明抽付。", 
      "向门前客道，老子出游，人不知处。", 
      "小车万花引路。", 
      "又谁能记得，观里千树。", 
      "老冉冉、欢意阑珊，纵桃叶多情，难唤同渡。", 
      "买只船儿，稳载取、笔床茶具。", 
      "便芸瓜、一生一世，胜侯千户。"
    ], 
    "rhythmic": "解连环"
  }, 
  {
    "author": "刘克庄", 
    "paragraphs": [
      "悬弧之旦。", 
      "忆争骑竹马，各怀金弹。", 
      "恨岁月、去我堂堂，向酒畔愁生，镜中颜换。", 
      "灶壤丹飞，慢追悔、邺侯婚宦。", 
      "已发心忏悔，免去猴冠，卸下麟楦。", 
      "依稀仆家铁汉。", 
      "虽未梢老寿，初节魔难。", 
      "幸闻早、省了柳枝，更送了朝云，尘念俱断。", 
      "丈室萧然，独病与、乐天相伴。", 
      "但归依西方，拈起向来一瓣。"
    ], 
    "rhythmic": "解连环"
  }, 
  {
    "author": "刘克庄", 
    "paragraphs": [
      "左弧悬了。", 
      "把柴门闩定，悄无人到。", 
      "惭傀得、一二亲朋，□□□□□，温存枯槁。", 
      "玉轴银钩，撺掇我、比磻溪老。", 
      "乏琼琚可报，惟有声声，司马称好。", 
      "卷收绒鞯锦袄。", 
      "且行拾遗穗，醉藉芳草。", 
      "做一个、物外闲人，省山重担擎，天大烦恼。", 
      "昔似龙鸾，今踏飒、不惊鱼鸟。", 
      "愿从兹、享回仙寿，准汾阳考。"
    ], 
    "rhythmic": "解连环"
  }, 
  {
    "author": "刘克庄", 
    "paragraphs": [
      "瀛洲真学士，为底事、在红尘。", 
      "为语触宫围，沈香亭里，谪仙人。", 
      "为亲近君侧者，见万言策子刘。", 
      "为是尚方请剑，汉廷多惮朱云。", 
      "君言往事勿重陈。", 
      "且斗酒边身。", 
      "也不会区区，算他甲子，记甚庚寅。", 
      "尔曹譬如朝菌，又安知、老柏与灵椿。", 
      "世上荣华难保，古来名节如新。"
    ], 
    "rhythmic": "木兰花慢"
  }, 
  {
    "author": "刘克庄", 
    "paragraphs": [
      "病翁将耳顺，牙齿落、鬓毛疏。", 
      "也惭愧君恩，放还田舍，免诣公车。", 
      "儿时某丘某水，到如今、老矣可樵渔。", 
      "宝马华轩无分，蹇驴破帽如初。", 
      "俘名箕斗竟成虚。", 
      "磨折总因渠。", 
      "帝锡余别号，江湖聱叟，山泽仙。", 
      "樽前未宜感慨，事犹须、看岁晏何如。", 
      "卫武耄年作戒，伏生九十传书。"
    ], 
    "rhythmic": "木兰花慢"
  }, 
  {
    "author": "刘克庄", 
    "paragraphs": [
      "古人吾不见，君莫是、郑当时。", 
      "更筑就山房，躬耕谷口，名动京师。", 
      "诸公任他衮衮，与杜陵野老共襟期。", 
      "有客至门先喜，得钱沽酒何疑。", 
      "昔年连辔柳边归。", 
      "陈迹恍难追。", 
      "况种桃道士，看花君子，回首皆非。", 
      "相逢故人问讯，道刘郎、老去久无诗。", 
      "把作一场春梦，觉来莫要寻思。"
    ], 
    "rhythmic": "木兰花慢"
  }, 
  {
    "author": "刘克庄", 
    "paragraphs": [
      "水亭凝望久，期不至、拟还差。", 
      "隔翠幌银屏，新眉初画，半面犹遮。", 
      "须臾淡烟薄霭，被西风扫尽不留些。", 
      "失了白衣苍狗，夺回雪兔金蟆。", 
      "乘云径到玉皇家。", 
      "人世鼓三挝。", 
      "试自判此生，更看几度，小住为佳。", 
      "何须如钩似玦，便相将、只有半菱花。", 
      "莫遣素娥知道，和他发也苍华。"
    ], 
    "rhythmic": "木兰花慢"
  }, 
  {
    "author": "刘克庄", 
    "paragraphs": [
      "海滨蓑笠叟，驼背曲、鹤形。", 
      "定不是凡人，古来贤哲，多隐於渔。", 
      "任公子、龙伯氏，思量来岛大上钩鱼。", 
      "又说巨鳌吞饵，牵翻员峤方壶。", 
      "溪老子雪眉须。", 
      "肘後有丹书。", 
      "被西伯载归，营丘茅土，牧野檀车。", 
      "世间久无是事，问苔矶、痴坐待谁欤。", 
      "只怕先生渴睡，钓竿拂著珊瑚。"
    ], 
    "rhythmic": "木兰花慢"
  }, 
  {
    "author": "刘克庄", 
    "paragraphs": [
      "郡人元未识，新太守、定何如。", 
      "待说向诸贤，西桥人物，个个清臞。", 
      "相将下车许久，但凝香之乐一些无。", 
      "残漏几筹视事，浓油一盏观书。", 
      "旁人徒见两轮朱。", 
      "玉色未尝腴。", 
      "有无穷阴骘，三农衣食，万衲钟鱼。", 
      "尔侬迎新送旧，似君侯、清约更谁欤。", 
      "欲举一杯寿酒，却愁破费兵厨。"
    ], 
    "rhythmic": "木兰花慢"
  }, 
  {
    "author": "刘克庄", 
    "paragraphs": [
      "新来衰态见，书懒读，镜休看。", 
      "笑量窄才悭，卷无警策，杯有留残。", 
      "思量减些年甲，怎奈何、须与鬓难瞒。", 
      "假使诏催上道，不如敕放还山。", 
      "数年前乞挂衣冠。", 
      "耄矣尚盘桓。", 
      "且行歌拾穗，未应天上，解胜人间。", 
      "仙家更无理会，至今传、都厕处刘安。", 
      "莫怪是翁矍铄，止缘老子痴顽。"
    ], 
    "rhythmic": "木兰花慢"
  }, 
  {
    "author": "刘克庄", 
    "paragraphs": [
      "维摩居士室，晨有鹊、噪檐声。", 
      "排闼者谁欤，冶容服，宝髻珠璎。", 
      "疑是毗耶城里，那天魔、变作散花人。", 
      "姑射神仙雪艳，开元妃子春酲。", 
      "延第一次西京。", 
      "姚魏是知名。", 
      "向欧九记中，思公屏上，描画难成。", 
      "一自朝陵使去，赚洛阳、花鸟望升平。", 
      "感慨桑榆暮景，抉挑草木微情。"
    ], 
    "rhythmic": "木兰花慢"
  }, 
  {
    "author": "刘克庄", 
    "paragraphs": [
      "怪新年、倚楼看镜，清狂浑不如旧。", 
      "暮云千里伤心处，那更乱蝉疏柳。", 
      "凝望久。", 
      "怆故国，百年陵阙谁回首。", 
      "功名大谬。", 
      "叹采药名山，读书精舍，此计几时就。", 
      "封侯事，久矣输人妙手。", 
      "沧洲聊作渔叟。", 
      "高冠长剑浑闲物，世上切身惟酒。", 
      "千载後。", 
      "君试看，拔山扛鼎俱乌有。", 
      "英雄骨朽。", 
      "问顾曲周郎，而今还解，来听小词否。"
    ], 
    "rhythmic": "摸鱼儿"
  }, 
  {
    "author": "刘克庄", 
    "paragraphs": [
      "甚春来、冷烟凄雨，朝朝迟了芳信。", 
      "蓦然作暖晴三日，又觉万姝娇困。", 
      "霜点鬓。", 
      "潘令老，年年不带看花分。", 
      "才情减尽。", 
      "怅玉局飞仙，石湖绝笔，孤负这风韵。", 
      "倾城色，懊恼佳人薄命。", 
      "墙头岑寂谁问。", 
      "东风日暮无聊赖，吹得胭脂成粉。", 
      "君细认。", 
      "花共酒，古来二事天尤吝。", 
      "年光去迅。", 
      "漫绿叶成阴，青苔满地，做得异时恨。"
    ], 
    "rhythmic": "摸鱼儿"
  }, 
  {
    "author": "刘克庄", 
    "paragraphs": [
      "便披蓑、荷锄归去，何须身著宫锦。", 
      "与谁共话桑麻事，朱老阮生尤稔。", 
      "筛样饼。", 
      "瓮样茧，长须赤脚供樵饪。", 
      "清流浊品。", 
      "尽扫去胸中，置诸膜外，对酒莫辞饮。", 
      "华胥梦，怕杀人惊晓枕。", 
      "疏窗惟月来闯。", 
      "一生常被弓旌误，且告朝家追寝。", 
      "愁个甚。", 
      "君管取，有薇堪采松堪荫。", 
      "茅山再任。", 
      "幸不是谋臣，又非世将，免犯道家禁。"
    ], 
    "rhythmic": "摸鱼儿"
  }, 
  {
    "author": "刘克庄", 
    "paragraphs": [
      "抽还手版，受用处、十分轻省。", 
      "便衣翦家机，饭炊躬稼，且免支移系省。", 
      "帝悯龙锺蠲朝谒，予长假、毋烦申省。", 
      "笑木石虚斋，暮年忺做，端明提省。", 
      "闲冷。", 
      "橐金散尽，书筒来省。", 
      "有小小楼儿，看山待月，绝胜崔公望省。", 
      "两鹤随轩，一奴负锸，此外诸馀从省。", 
      "把一身本末，绿章奏过，泰玄都省。"
    ], 
    "rhythmic": "转调二郎神・二郎神"
  }, 
  {
    "author": "刘克庄", 
    "paragraphs": [
      "黄粱梦觉，忽跳出、北扉西省。", 
      "今似得何人，老僧退院，秀才下省。", 
      "罢草河西淮南诏，没一字、谘尚书省。", 
      "已交侣樵渔，免教人道，弥封官省。", 
      "多幸。", 
      "条冰解去，新衔全省。", 
      "笑杀太师光，赐灵寿杖，有诏扶他入省。", 
      "死谥醉侯，生封诗伯，此事不关朝省。", 
      "便茅屋、送老云边，也胜倚金华省。"
    ], 
    "rhythmic": "转调二郎神・二郎神"
  }, 
  {
    "author": "刘克庄", 
    "paragraphs": [
      "一筇两屦，导从比、在京差省。", 
      "更不草白麻，不批黄敕，稍觉心清力省。", 
      "幸有善和书堪读，何必然藜芸省。", 
      "且阁起庄骚，专看老易，课程尤省。", 
      "梦境。", 
      "槐阴禁苑，药翻纶省。", 
      "纸裹里，有青铜钱三百，送与酒家展省。", 
      "吊李白坟，挂徐君剑，零落端平同省。", 
      "仅留得、老子婆娑，怎不拂衣华省。"
    ], 
    "rhythmic": "转调二郎神・二郎神"
  }, 
  {
    "author": "刘克庄", 
    "paragraphs": [
      "近来塞上，喜蜡弹、羽书清省。", 
      "更万灶分屯，百年和籴，惭傀而今半省。", 
      "蒙鞑残兵骑猪遁，永绝生猺侵省。", 
      "做个太平民，戴花身健，催租符省。", 
      "何幸。", 
      "行人来密，佥军抽省。", 
      "但进有都俞，退无科琐，不用依时出省。", 
      "子厚南宫，仲舒西掖，又报岑参东省。", 
      "趁此际、纳禄悬车，亦为大司农省。"
    ], 
    "rhythmic": "转调二郎神・二郎神"
  }, 
  {
    "author": "刘克庄", 
    "paragraphs": [
      "人言官冗，老病底、法当先省。", 
      "况行则蹒跚，立时跛倚，幸免做他两省。", 
      "客怕逢迎书慵答，得省处、而今姑省。", 
      "笑落尽桃花，仆家梦得，重来郎省。", 
      "凉冷。", 
      "衣差薄，蒲葵堪省。", 
      "叹三纪单栖，二毛纯白，情味似潘骑省。", 
      "鬻马遣姬，惟书与画，点检依然难省。", 
      "也不用、畜犬防偷，老去睡眠常省。"
    ], 
    "rhythmic": "转调二郎神・二郎神"
  }, 
  {
    "author": "刘克庄", 
    "paragraphs": [
      "寒相催。", 
      "暖相催。", 
      "催了开时催谢时。", 
      "丁宁花放迟。", 
      "角声吹。", 
      "笛声吹。", 
      "吹了南枝吹北枝。", 
      "明朝成雪飞。"
    ], 
    "rhythmic": "长相思"
  }, 
  {
    "author": "刘克庄", 
    "paragraphs": [
      "朝有时。", 
      "暮有时。", 
      "潮水犹知日两回。", 
      "人生长别离。", 
      "来有时。", 
      "去有时。", 
      "燕子犹知社後归。", 
      "君行无定期。"
    ], 
    "rhythmic": "长相思"
  }, 
  {
    "author": "刘克庄", 
    "paragraphs": [
      "风萧萧。", 
      "雨萧萧。", 
      "相送津亭折柳条。", 
      "春愁不自聊。", 
      "烟迢迢。", 
      "水迢迢。", 
      "准拟江边驻画桡。", 
      "舟人频报潮。"
    ], 
    "rhythmic": "长相思"
  }, 
  {
    "author": "刘克庄", 
    "paragraphs": [
      "烟凄凄。", 
      "草凄凄。", 
      "野火原头烧断碑。", 
      "不知名姓谁。", 
      "印累累。", 
      "冢累累。", 
      "千万人中几个归。", 
      "荣华朝露晞。"
    ], 
    "rhythmic": "长相思"
  }, 
  {
    "author": "刘克庄", 
    "paragraphs": [
      "劝一杯。", 
      "复一杯。", 
      "短锸相随死便埋。", 
      "英雄安在哉。", 
      "眉不开。", 
      "怀不开。", 
      "幸有江边旧钓台。", 
      "拂衣归去来。"
    ], 
    "rhythmic": "长相思"
  }, 
  {
    "author": "刘克庄", 
    "paragraphs": [
      "曾看洛阳旧谱。", 
      "只许姚黄独步。", 
      "若比广陵花。", 
      "太亏他。", 
      "旧日王侯园圃。", 
      "今日荆榛孤兔。", 
      "君莫说中州。", 
      "怕花愁。"
    ], 
    "rhythmic": "昭君怨"
  }, 
  {
    "author": "刘克庄", 
    "paragraphs": [
      "后土宫中标韵。", 
      "天上人间一本。", 
      "道号玉真妃。", 
      "字琼姬。", 
      "我与花曾半面。", 
      "流落天涯重见。", 
      "莫把玉箫吹。", 
      "怕惊飞。"
    ], 
    "rhythmic": "昭君怨"
  }, 
  {
    "author": "刘克庄", 
    "paragraphs": [
      "一个恰雷州住。", 
      "一个又廉州去。", 
      "名姓在金瓯。", 
      "不如休。", 
      "昨日沙堤行马。", 
      "今日都门飘瓦。", 
      "君莫上长竿。", 
      "下来难。"
    ], 
    "rhythmic": "昭君怨"
  }, 
  {
    "author": "刘克庄", 
    "paragraphs": [
      "繁灯夺霁华。", 
      "戏鼓侵明发。", 
      "物色旧时同，情味中年别。", 
      "浅画镜中眉，深拜楼西月。", 
      "人散市声收，渐入愁时节。"
    ], 
    "rhythmic": "生查子", 
    "tags": [
      "宋词三百首"
    ]
  }, 
  {
    "author": "刘克庄", 
    "paragraphs": [
      "金甲雕戈，记当日、辕门初立。", 
      "磨盾鼻、一挥千纸，龙蛇犹湿。", 
      "铁马晓嘶营壁冷，楼船夜渡风涛急。", 
      "有谁怜、猿臂故将军，无功级。", 
      "平戎策，从军什。", 
      "零落尽，慵收拾。", 
      "把茶经香传，时时温习。", 
      "生怕客谈榆塞事，且教儿咏花间集。", 
      "叹臣之壮也不如人，今何及。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "老子年来，颇自许、心肠铁石。", 
      "尚一点、消磨未尽，爱花成癖。", 
      "懊恼每嫌寒勒住，丁宁莫被晴烘坼。", 
      "柰暄风烈日太无情，如何得。", 
      "张画烛，频频惜。", 
      "凭素手，轻轻摘。", 
      "更几番雨过，彩云无迹。", 
      "今夕不来花下饮，明朝空向枝头觅。", 
      "对残红满院杜鹃啼，添愁寂。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "赤日黄埃，梦不到、清溪翠麓。", 
      "空健羡、君家别墅，几株幽独。", 
      "骨冷肌清偏要月，天寒日暮尤宜竹。", 
      "想主人、杖履绕千回，山南北。", 
      "宁委涧，嫌金屋。", 
      "宁映水，羞银烛。", 
      "叹出群风韵，背时装束，竞爱东邻姬傅粉，谁怜空谷人如玉。", 
      "笑林逋、何逊漫为诗，无人读。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "满腹诗书，馀事到、穰苴兵法。", 
      "新受了、乌公书币，著鞭垂发。", 
      "黄纸红旗喧道路，黑风青草空巢穴。", 
      "向幼安、宣子顶头行，方奇特。", 
      "溪峒事，听侬说。", 
      "龚遂外，无长策。", 
      "便献俘非勇，纳降非怯。", 
      "帐下健儿休尽锐，草间赤子俱求活。", 
      "到崆峒、快寄凯歌来，宽离别。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "落日登楼，谁管领、倦游狂客。", 
      "待唤起、沧浪渔父，隔江吹笛。", 
      "看水看山身尚健，忧晴忧雨头先白。", 
      "对暮云、不见美人来，遥天碧。", 
      "山中鹤，应相忆。", 
      "沙上鹭，浑相识。", 
      "想石田茅屋，草深三尺。", 
      "空有鬓如潘骑省，断无面见陶彭泽。", 
      "便倒倾、海水浣衣尘，难湔涤。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "天壤王郎，数人物、方今第一。", 
      "谈笑里、风霆惊座，云烟生笔。", 
      "落落元龙湖海气，琅琅董相天人策。", 
      "问如何、十载尚青衫，诸侯客。", 
      "易爱底，些官职。", 
      "难保底，些名节。", 
      "拟闭门投辖，剧谈三日。", 
      "畴昔评君天下宝，当为天下苍生惜。", 
      "向临分、慷慨出商声，摧金石。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "鹤驭来时，长占定、一年清绝。", 
      "九万里、纤云收尽，帝青空阔。", 
      "月露偏为丹桂地，风霜欲放黄花节。", 
      "听玉笙、缥缈度缑山，吹初彻。", 
      "曾直把，龙鳞批。", 
      "曾戏取，鲸牙拔。", 
      "向绛河濯足，咸池晞发。", 
      "俗子底量吾辈事，天仙不在臞儒列。", 
      "世岂无、瑶草与蟠桃，堪攀掇。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "怪雨盲风，留不住、江边行色。", 
      "烦问讯、冥鸿高士，钓鳌词客。", 
      "千百年传吾辈话，二三子系斯文脉。", 
      "听王郎、一曲玉箫声，凄金石。", 
      "发处，怡山碧。", 
      "垂钓处，沧溟白。", 
      "笑而今拙宦，他年遗直。", 
      "只愿常留相见面，未宜轻屈平生膝。", 
      "有狂谈、欲吐且休休，惊邻壁。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "往日封章，曾耸动、君王颜色。", 
      "今似得、三闾公子，四明狂客。", 
      "古不能箝言者口，天方欲寿中朝脉。", 
      "算人间、岂有病无医，须针石。", 
      "年冉冉，袍犹碧。", 
      "心耿耿，头先白。", 
      "笑臣舒迂缓，臣山愚直。", 
      "拂袖归来羞炙手，望尘拜了难伸膝。", 
      "把富春濑与首阳山，图斋壁。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "三黜归来，饭疏食、浑无愠色。", 
      "中年後、家如旅舍，身如行客。", 
      "轩冕岂非疣赘具，烟霞已是膏盲脉。", 
      "有些儿、隙地更疏泉，堆卷石。", 
      "邻媪饷，新篘碧。", 
      "溪友卖，鲜鳞白。", 
      "向陈编冷笑，孔明元直。", 
      "俗事不教污两耳，宴居聊可盘双膝。", 
      "取当年、行脚一枝筇，悬高壁。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "畴昔胪传，仗下奏、祥云五色。", 
      "何况是、西山弟子，鹤山宾客。", 
      "上帝照临忠义胆，老师付授文章脉。", 
      "问此君、彷佛似何人，徂徕石。", 
      "园官菜，登盘碧。", 
      "田舍米，翻匙白。", 
      "懒投诗见素，寄书杓直。", 
      "德耀不嫌为隐髻，龟儿已解摇吟膝。", 
      "有谁怜、给札老相如，家徒壁。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "下见西山，料他日、面无惭色。", 
      "君记取、不为吕党，亦非秦客。", 
      "有意挽回当世事，无方延得诸贤脉。", 
      "笑海波、渺渺几时平，空衔石。", 
      "园五亩，纷红碧。", 
      "家四世，传清白。", 
      "任天孙笑拙，女媭嫌直。", 
      "老去何烦援以手，向来不要加诸膝。", 
      "待深山、深处著茅斋，看青壁。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "八十加三，人尽讶、还童返少。", 
      "争信道、夜舂晓织，总曾经了。", 
      "凛凛共姜当日誓，谆谆孟母平生教。", 
      "到如今、象服拥鱼轩，天之报。", 
      "如船藕，如瓜枣。", 
      "斑衣舞，金锺。", 
      "望秋宵一点，老人星照。", 
      "尘世少如娘福寿，上苍知得儿忠孝。", 
      "待看他、孙子又生孙，添怀抱。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "著破青鞋，浑不忆、踏他龙尾。", 
      "更冷笑、痴人擘划，二三百岁。", 
      "殇子彭篯谁寿夭，灵均渔父争醒醉。", 
      "向江天、极目羡禽鱼，悠然矣。", 
      "杯中物，姑停止。", 
      "床头易，聊抛废。", 
      "慨事常八九，不如人意。", 
      "白雪调高尤协律，落霞语好终伤绮。", 
      "待烦公、老手一摩挲，文公记。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "昨日梢头，点点似、玉尘珠砾。", 
      "一夜里、天公染就，金丹颜色。", 
      "体质翻嫌西子白，浓妆却笑东邻赤。", 
      "尽重重、帘幕不能遮，香消息。", 
      "寒日短，霜飞急。", 
      "未摇落，须怜惜。", 
      "且乱簪破帽，旋呼鸣瑟。", 
      "便好移来云月地，莫教归去栴檀国。", 
      "怕彩鸾、隐见霎时间，寻无迹。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "祷祝封姨，休把做、扬沙吹砾。", 
      "费西帝、许多薰染，浓香深色。", 
      "满插铜匜芳气烈，高张画烛祥光赤。", 
      "向先生、鼻观细参来，三千息。", 
      "人老大，年华急。", 
      "花妖艳，天公惜。", 
      "到一枝摇落，千林萧瑟。", 
      "摘蕊莫教轻糁地，返魂依旧能倾国。", 
      "待彩云、月下再来时，寻陈迹。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "月露晶英，融结做、秦宫块砾。", 
      "长殿後、一年芳事，十分秋色。", 
      "织女机边云锦烂，天台赋里晴霞赤。", 
      "恍女仙、空际驾翔鸾，来游息。", 
      "装束晚，飘零急。", 
      "今不乐，空追惜。", 
      "欠红牙按舞，朱弦调瑟。", 
      "岂是时无花鸟使，是他自择风霜国。", 
      "任落英、狼藉委苍苔，稀行迹。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "谁把灵丹，点化了、荒园瓦砾。", 
      "奇特处、恰当秋杪，不争春色。", 
      "因甚素娥脂粉艳，怪他白帝车旗赤。", 
      "叹暮年、无句比红儿，芳心息。", 
      "狂飙起，行云急。", 
      "开与谢，俱堪惜。", 
      "唤妓行按酒，客来操瑟。", 
      "扑鼻微香薰世界，解颜一笑迷人国。", 
      "怕匆匆、归去广寒宫，难踪迹。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "楮叶工夫，辛苦似、镂冰炊砾。", 
      "君看取、天公巧处，自然形色。", 
      "发彩已非前度绿，眼花休问何时赤。", 
      "又谁能、月下待红娘，传音息。", 
      "投辖饮，追欢急。", 
      "持帚扫，痴心惜。", 
      "有埙篪谐律，不宵竽瑟。", 
      "点点散来居士室，丛丛生占骚人国，便高烧、绛蜡写乌丝，留真迹。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "糁径红裀，莫要放、儿童抛砾。", 
      "知渠是、仙家变幻，佛家空色。", 
      "青女无端工翦彩，紫姑有崇曾迷赤。", 
      "但双双、戏蝶绕空枝，飞还息。", 
      "鲸量减，驹阴急。", 
      "芳事过，馀情惜。", 
      "漫新腔窈渺，奏云和瑟。", 
      "飘荡随他红叶水，萧条化作青芜国。", 
      "忆桥边、池上共攀翻，空留迹。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "梅雨初收，浑不辨、东坡南荡。", 
      "清旦里、鼓铙动地，车轮空巷。", 
      "画舫稍渐京辇俗，红旗会踏吴儿浪。", 
      "共葬鱼娘子斩蛟翁，穷欢赏。", 
      "麻与麦，俱成长。", 
      "蕉与荔，应来享。", 
      "有累臣泽畔，感时惆怅。", 
      "纵使菖蒲生九节，争如白发长千丈。", 
      "但浩然一笑独醒人，空悲壮。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "说与行云，且撋就、嫦娥今夕。", 
      "俄变见、金蛇能紫，玉蟾能白。", 
      "九万里风清黑眚，三千世界纯银色。", 
      "想天寒、桂老已吹香，堪攀摘。", 
      "湘妃远，谁鸣瑟。", 
      "桓伊去，谁横笛。", 
      "叹素光如旧，朱颜非昔。", 
      "老去欢悰无奈减，向来酒量常嫌窄。", 
      "倩何人、天外挽冰轮，应留得。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "天上人间，好时节、无过初夏。", 
      "君记取、瞿昙生後，纯阳来也。", 
      "风骨清如野鹤，门庭低小才旋马。", 
      "更旁无红粉有青奴，堪娱夜。", 
      "鲸口吸，银瓶泻。", 
      "蝇头字，篝灯写。", 
      "数而今铁笔，谁如公者。", 
      "便合去开丞相阁，未应牵入耆英社。", 
      "待调羹事了却归来，寻前话。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "屈指耆英，谁似得、三朝元老。", 
      "尚留个、管夷吾在，何忧江表。", 
      "世道方占公出处，裔夷争问今年貌。", 
      "怎不移、此手整乾坤，长闲了。", 
      "灵寿却，斑衣绕。", 
      "如瓶李，如瓜枣。", 
      "把禅龛闭定，怕蒲轮到。", 
      "师尚父年浑未艾，中书令考犹为少。", 
      "看画盆、岁岁浴曾玄，添怀抱。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "笳鼓春城，处处有、丰年语笑。", 
      "浑忘却、金莲前导，青藜下照。", 
      "白雪唱来遍寡和，朱颜老去难重少。", 
      "羡遨头、四十已专城，真英妙。", 
      "奎文宠，崇儒教。", 
      "田毛喜，宽租诏。", 
      "有舂陵之什，无潮州表。", 
      "怪雨盲风稀发作，华星秋月争光耀。", 
      "看来年、此夜侍端门，开佳兆。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "奎墨西来，落笔处、亲蒙天笑。", 
      "谁信道、郡人生怕，福星移照。", 
      "宾客唱予还和汝，使君安老兼怀少。", 
      "况醉能同乐醒能文，新腔妙。", 
      "无诸国，渐声教。", 
      "元结辈，宣明诏。", 
      "恍梦中辽鹤，重来华表。", 
      "一盏勘书殊简径，万灯侍辇曾荣耀。", 
      "怪晴檐、乾鹊语查查，公归兆。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "江左惟公，争些子、吾其衽发。", 
      "谈笑里、旄头泛扫，斗杓旋斡。", 
      "投一粒丹元气转，下三数著输棋活。", 
      "把晋朝王谢传同看，谁优劣。", 
      "飞凯奏，清夔峡。", 
      "蠲和籴，宽畿浙。", 
      "有三千功行，待从头说。", 
      "玉斝满斟长寿酒，冰轮探借中秋月。", 
      "更慈帏、喜见凤将雏，添丹穴。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "见宰官身，出只手、擎他宇宙。", 
      "筹边外、招徕名胜，登崇勋旧。", 
      "不下莱公扶景德，又如涑水开元祐。", 
      "尽从渠、干贽及吾门，归斯受。", 
      "上林苑，多花柳。", 
      "祁连塞，稀刁斗。", 
      "更红旗破贼，黄云栖亩。", 
      "阿母瑶池枝上实，仙人太华峰头藕。", 
      "泻铜盘、沆瀣入金卮，为公寿。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "礼乐衣冠，浑靠定、堂堂国老。", 
      "出双手、把天裂处，等闲补了。", 
      "谢傅东山心未遂，周郎赤壁功犹小。", 
      "事难於张赵两元台，扶炎绍。", 
      "恢鹤禁，迎商皓。", 
      "开兔苑，延枚叟。", 
      "喜奎星来聚，旄头都扫。", 
      "重译争询裴令貌，御诗也祝汾阳考。", 
      "更何须、远向海山求，安期枣。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "压倒群芳，天赋与、十分秾艳。", 
      "娇嫩处、有情皆惜，无香何慊。", 
      "恰则才如针粟大，忽然谁把胭脂染。", 
      "放迟开、不肯婿梅花，羞寒俭。", 
      "时易过，春难占。", 
      "欢事薄，才情欠。", 
      "觉芳心欲诉，冶容微敛。", 
      "四畔人来攀折去，一番雨有离披渐。", 
      "更那堪、几阵夜来风，吹千点。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "嫌杀双轮，驾行客、之燕适粤。", 
      "也不喜、船儿无赖，载他江浙。", 
      "荡子不归鸳被冷，昭君远嫁毡车发。", 
      "叹子规、闲管昔人愁，啼成血。", 
      "渭城柳，争攀折。", 
      "关山月，空圆缺。", 
      "有琵琶改语，锦书难说。", 
      "若要人生长美满，除非世上无离别。", 
      "算古今、此恨似连环，何时绝。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "年年岁岁今朝，左弧悬罢浑无事。", 
      "吾衰久矣，我辰安在，老之将至。", 
      "懒写京书，怕看除目，败人佳思。", 
      "把东篱掩定，北窗开了，悠然酌、颓然睡。", 
      "客有过门投贽。", 
      "道先生访华胥氏。", 
      "谁能辛苦，陪他绮语，记他奇字。", 
      "屈指先贤，戴花老监，岂其苗裔。", 
      "待异时约取，宽夫彦国，入耆英会。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "先生放逐方归，不如前辈抽身早。", 
      "台郎旧秩，看来俗似，散人新号。", 
      "起舞非狂，行吟非怨，高眠非傲。", 
      "叹终南捷径，太行盘谷，用卿法、从吾好。", 
      "闭了草庐长啸。", 
      "後将军来时休报。", 
      "床头书在，古人出处，今人非笑。", 
      "制个淡词，呷些薄酒，野花簪帽。", 
      "愿云台任满，又还因任，赛汾阳考。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "病翁一榻萧然，不知世有欢娱事。", 
      "雀罗庭院，载醪客去，催租人至。", 
      "报答秋光，要些酒量，要些诗思。", 
      "奈长鲸罢吸，寒蛩息响，查瓯外、惟贪睡。", 
      "穷巷幸无干贽。", 
      "或相过、莫知谁氏。", 
      "柴门草户，阙人守舍，任伊题字。", 
      "自和山歌，国风之变，离骚之裔。", 
      "待从今向去，年年强健，插花高会。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "平生酷爱渊明，偶然一出归来早。", 
      "题诗信意，也书甲子，也书年号。", 
      "陶侃孙儿，孟嘉甥子，疑狂疑傲。", 
      "与柴桑樵牧，斜川鱼鸟，同盟後、归於好。", 
      "除了登临吟啸。", 
      "事如天、莫相谘报。", 
      "田园闲静，市朝翻覆，回头堪笑。", 
      "节序催人，东篱把菊，西风吹帽。", 
      "做先生处士，一生一世，不论资考。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "祁公一度貂蝉，先生三度貂蝉了。", 
      "燔柴升辂，银蟾烛夜，金乌腾晓。", 
      "喜动龙颜，瑞班虹玉，归功元老。", 
      "纵擎天力倦，明农心切，先还取、中书考。", 
      "末著留侯难办，算除非、烦他商皓。", 
      "紫芝产遍，赤松待久，何时高蹈。", 
      "人世无过，鱼羹饭美，布衾铭好。", 
      "待角巾东路，蹇驴北阜，伴公游钓。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "依然这後村翁，阿谁改换新曹号。", 
      "虚名砂砾，旁观冷笑，何曾明道。", 
      "吟歇後诗，说无生话，热瞒村獠。", 
      "被儿童盘问，先生因甚，身顽健、年多少。", 
      "不茹园公芝草。", 
      "不曾餐、安期瓜枣。", 
      "要知甲子，陈抟差大，邵雍差小。", 
      "肯学痴人，据鞍求用，染髭藏老。", 
      "待眉毛覆面，看千桃谢，阅三松倒。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "儿童不识樗翁。", 
      "挽衣借问年今几。", 
      "少如彦国，大如君实，披襟高比。", 
      "德业天渊，有些似处，须眉而已。", 
      "愿老身无事，小车乘兴，名园内、行窝里。", 
      "做取出关周史。", 
      "莫做他、下山园绮。", 
      "从人谤道，是浮丘伯，是庚桑子。", 
      "背伛肩高，幅巾藜杖，敞袍穿履。", 
      "向画图上面，十分似个，见端门底。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "即令七十平头，岂能久作人间客。", 
      "左车牙落，半分臂小，几茎须白。", 
      "挟种树书，举障尘扇，著游山屐。", 
      "任蛙蟆胜负，鱼龙变化，侬方在、华胥国。", 
      "岛大功名官职。", 
      "眼中花、须臾无迹。", 
      "小儿破贼，二郎作相，有何奇特。", 
      "同辈萧疏，且留铁汉，要摩铜狄。", 
      "向宝钗楼里，天津桥上，月明横笛。"
    ], 
    "rhythmic": "水龙吟"
  }, 
  {
    "author": "蒋捷", 
    "paragraphs": [
      "翠鸳双穗冷。", 
      "莺声唤转，春风芳景。", 
      "花涌□香，此度徐妆偏称。", 
      "水月仙人院宇，到处有、西湖如镜。", 
      "烟岫暝。", 
      "纤葱误指，莲峰篁岭。", 
      "料想小阁初逢，正浪拍红猊，袖飞金饼。", 
      "楼倚斜晖，暗把佳期重省。", 
      "万种惺忪笑语，□一点、温柔情性。", 
      "钗倦整。", 
      "盈盈背灯娇影。"
    ], 
    "rhythmic": "玉漏迟", 
    "tags": [
      "西湖"
    ]
  }, 
  {
    "author": "蒋捷", 
    "paragraphs": [
      "宛转怜香，徘徊顾影，临芳更倚苔身。", 
      "多谢残英，飞来远远随人。", 
      "回头却望晴檐下，等几番、小摘微薰。", 
      "到而今、独袅鞭梢，笑不成春。", 
      "愁吟未了烟林晓，有垂杨夹路，也为轻嚬。", 
      "今夜山窗，还□□绕梨云。", 
      "行囊不是吴笺少，问倩谁、去写花真。", 
      "待归时，叶底红肥，细雨如尘。"
    ], 
    "rhythmic": "高阳台"
  }, 
  {
    "author": "蒋捷", 
    "paragraphs": [
      "玉窗蝇字记春寒，满茸丝红处。", 
      "画翠鸳、双展金蜩翅。", 
      "未抵我、愁红腻。", 
      "芳心一点天涯去。", 
      "絮蒙蒙遮住。", 
      "旧对花、弹阮纤琼指。", 
      "为粉靥、空弹泪。"
    ], 
    "rhythmic": "探春令"
  }, 
  {
    "author": "蒋捷", 
    "paragraphs": [
      "黄云水驿秋笳噎。", 
      "吹人双鬓如雪。", 
      "愁多无奈处，谩碎把、寒花轻绝。", 
      "红云转入香心里，夜渐深、人语初歇。", 
      "此际愁更别。", 
      "雁落影、西窗斜月。"
    ], 
    "rhythmic": "秋夜雨"
  }, 
  {
    "author": "蒋捷", 
    "paragraphs": [
      "金衣露湿莺喉噎。", 
      "春情不解分雪。", 
      "宝筝弦断尽，但万缕、闲愁难绝。", 
      "长红小白谁亭馆，过禁烟、弹指芳歇。", 
      "今夜休要别。", 
      "且醉宿、缃桃花月。"
    ], 
    "rhythmic": "秋夜雨"
  }, 
  {
    "author": "蒋捷", 
    "paragraphs": [
      "髹车转急风如噎。", 
      "冰丝松藕新雪。", 
      "有人凉满袖，怕汗湿、红梢犹绝。", 
      "三更梦断敲荷雨，细听来、疏点还歇。", 
      "茉莉标致别。", 
      "占断了、纱厨香月。"
    ], 
    "rhythmic": "秋夜雨"
  }, 
  {
    "author": "蒋捷", 
    "paragraphs": [
      "红麟不暖瓶笙噎。", 
      "炉灰一片晴雪。", 
      "醉无香嗅醒，但手把、新橙闲绝。", 
      "更深冻损梅花也，听画堂、箫鼓方歇。", 
      "想是天气别。", 
      "豫借与、春风三月。"
    ], 
    "rhythmic": "秋夜雨"
  }, 
  {
    "author": "蒋捷", 
    "paragraphs": [
      "梨边风紧雪难晴。", 
      "千点照溪明。", 
      "吹絮窗低，唾茸窗小，人隔翠阴行。", 
      "而今白鸟横飞处，烟树渺乡城。", 
      "两袖春寒，一襟春恨，斜日淡无情。"
    ], 
    "rhythmic": "少年游"
  }, 
  {
    "author": "蒋捷", 
    "paragraphs": [
      "枫林红透晚烟青。", 
      "客思满鸥汀。", 
      "二十年来，无家种竹，犹借竹为名。", 
      "春风未了秋风到，老去万缘轻。", 
      "只把平生，闲吟闲咏，谱作棹歌声。"
    ], 
    "rhythmic": "少年游"
  }, 
  {
    "author": "蒋捷", 
    "paragraphs": [
      "学唱新腔。", 
      "秋千架上，钗股敲双。", 
      "柳雨花风，翠松裙褶，红腻鞋帮。", 
      "归来门掩银釭。", 
      "淡月里、疏钟渐撞。", 
      "娇欲人扶，醉嫌人问，斜倚楼窗。"
    ], 
    "rhythmic": "柳梢青"
  }, 
  {
    "author": "蒋捷", 
    "paragraphs": [
      "人影窗纱。", 
      "是谁来折花。", 
      "折则从他折去，知折去、向谁家。", 
      "檐牙。", 
      "枝最佳。", 
      "折时高折些。", 
      "说与折花人道，须插向、鬓边斜。"
    ], 
    "rhythmic": "霜天晓角"
  }, 
  {
    "author": "陈德武", 
    "paragraphs": [
      "东南第一名州，西湖自古多佳丽。", 
      "临堤台榭，画船楼阁，游人歌吹。", 
      "十里荷花，三秋桂子，四山晴翠。", 
      "使百年南渡，一时豪杰，都忘却、平生志。", 
      "可惜天旋时异。", 
      "藉何人、雪当年耻。", 
      "登临形胜，感伤今古，发挥英气。", 
      "力士推山，天吴移水，作农桑地。", 
      "借钱塘潮汐，为君洗尽，岳将军泪。"
    ], 
    "rhythmic": "水龙吟", 
    "tags": [
      "西湖"
    ]
  }, 
  {
    "author": "陈德武", 
    "paragraphs": [
      "山拱罗城四面，柳营横接江东。", 
      "十年前事影随风。", 
      "今日宛如春梦。", 
      "天下几多邮驿，人生到处飘蓬。", 
      "丹霞楼上再相逢。", 
      "横笛为君三弄。"
    ], 
    "rhythmic": "西江月"
  }, 
  {
    "author": "陈德武", 
    "paragraphs": [
      "珑山西峙，浙江东逝，谁馀一箭临冲。", 
      "凤舞龙飞，地灵人杰，当年树此勋庸。", 
      "强弩万夫雄。", 
      "令冯夷退舍，海若潜锋。", 
      "拥石成堤，百川约束障西东。", 
      "至今人物蕃丰。", 
      "仰功扬山立，德润川容。", 
      "乐极西湖，愁多南渡，他都是梦魂空。", 
      "感古恨无穷。", 
      "叹表忠无观，古墓谁封。", 
      "棹舣钱塘，浊醪和泪洒秋风。"
    ], 
    "rhythmic": "望海潮", 
    "tags": [
      "西湖"
    ]
  }, 
  {
    "author": "陈德武", 
    "paragraphs": [
      "驿楼岁暮萧条，小桃何事迎人笑。", 
      "无言如诉，命暌王母，信沈青鸟。", 
      "靥瘦繁霜，脂销零雨，梦寒清晓。", 
      "自刘郎去後，天台路隔，知孤负、春多少。", 
      "今日玉骢来到。", 
      "喜相逢、菱花孤照。", 
      "清幽谁伴，黄花告谢，芙蓉云老。", 
      "早趁东风，移根换叶，脱身池沼。", 
      "卜佳期，前度琴心一曲，作相思调。"
    ], 
    "rhythmic": "水龙吟"
  }, 
  {
    "author": "陈德武", 
    "paragraphs": [
      "冬夜如年，客枕无眠，怎到天明。", 
      "待数残二十五、寒更点，听馀一百八、晓钟声。", 
      "雨却敲篷，滩头激缆，总与离人诉不平。", 
      "遍闻得，我浚深恨海，砌起愁城。", 
      "问君何事牵萦。", 
      "想最苦人间是别情。", 
      "念千山万水，沈鱼阻雁，一身两地，燕煎莺。", 
      "绣枕痕多，锦衾香冷，意有巫山梦不成。", 
      "怎撇下，这两字相思，万里虚名。"
    ], 
    "rhythmic": "沁园春"
  }, 
  {
    "author": "陈德武", 
    "paragraphs": [
      "时序去如流矢，人生宛如飞蓬。", 
      "石湾江上又逢冬。", 
      "且喜一场初动。", 
      "但见堪舆杳杳，更连山水重重。", 
      "凄凉云物雨蒙蒙。", 
      "惟足睡中归梦。"
    ], 
    "rhythmic": "西江月"
  }, 
  {
    "author": "陈德武", 
    "paragraphs": [
      "山涯海角，天高地厚，长安举首何妨。", 
      "万水朝宗，众星环极，平生此志无忘。", 
      "亭上一翱翔。", 
      "见烟收雾敛，凤翥龙骧。", 
      "海色沧凉，金乌拍翅上扶桑。", 
      "遥瞻咫尺清光。", 
      "物无遐不烛，有隐皆彰。", 
      "发蔀心劳，之官路远，篙师又促归航。", 
      "不敢久徜徉。", 
      "抱梧桐绮实，葵藿心肠。", 
      "假我双翰，一朝飞上五云乡。"
    ], 
    "rhythmic": "望海潮"
  }, 
  {
    "author": "陈德武", 
    "paragraphs": [
      "自淮阳别後，一回首、又穷年。", 
      "叹蓬逐旋飚，叶随流水，星散维垣。", 
      "南来忽闻归兴，岂苍天、故意要储贤。", 
      "云慢凌司马赋，风偏动季鹰船。", 
      "梅窗夜月见修妍。", 
      "骏辔忆连钱。", 
      "命画桨溪流，篮舆山郭，囊锦诗篇。", 
      "休辞岁寒远道，对松篁、莫慰寂寥边。", 
      "尘榻谁为我下，酒杯惟待君传。"
    ], 
    "rhythmic": "木兰花慢"
  }, 
  {
    "author": "陈德武", 
    "paragraphs": [
      "对江云日暮，又那更、夜如年。", 
      "见霜满晴空，山衔星斗，月挂城垣。", 
      "知心故人间阻，几何时、尊酒会多贤。", 
      "冷落巴山夜雨，凄凉剡水寒船。", 
      "孱容羞睹镜中研。", 
      "远水与天连。", 
      "怪梦有馀甜，酒无好味，诗不成篇。", 
      "刀圭解生毛羽，向晨风、飞傍彩云边。", 
      "报道东君到也，一枝春信先传。"
    ], 
    "rhythmic": "木兰花慢"
  }, 
  {
    "author": "陈德武", 
    "paragraphs": [
      "一春看又尽，问何日、是归年。", 
      "望五岭重关，九嶷叠翠，满目藩垣。", 
      "苍梧几时舣棹，许论文、高议仰英贤。", 
      "夜立残花影月，朝盼尽柳阴船。", 
      "天台山水世间研。", 
      "天老赤城连。", 
      "好收拾兰庄，白云深处，咏卜居篇。", 
      "重寻旧游莺燕，恐无心、待雁夕阳边。", 
      "声迹今犹密迩，鸾笺莫厌频传。"
    ], 
    "rhythmic": "木兰花慢"
  }, 
  {
    "author": "陈德武", 
    "paragraphs": [
      "三分春色，十分官事，令人孤负芳菲。", 
      "歌燕簧莺，语花舞柳，园林好处谁知。", 
      "还忆旧游时。", 
      "对海棠驻马，红药题诗。", 
      "一别东君，回顾又是隔年期。", 
      "相思远在天涯。", 
      "镇海填恨臆，山锁愁眉。", 
      "杜宇能言，鹧鸪有泪，慢劳蝴蝶于飞。", 
      "景与少年宜。", 
      "把榆分新火，香透罗衣。", 
      "风月常存，双鱼报道早来归。"
    ], 
    "rhythmic": "望海潮"
  }, 
  {
    "author": "陈德武", 
    "paragraphs": [
      "惜花心事，不由人、蝴蝶梦魂先觉。", 
      "刚纳绣鞋行掠鬓，仰见斗横林杪。", 
      "昨日深红，今朝轻白，颜色殊昏晓。", 
      "此中滋味，料他尘世知少。", 
      "问二十四番风，寒梅并绛楝，始终俱好。", 
      "须看未开开又谢，多少落英颠倒。", 
      "彩缀隋园，鹿游唐苑，哀乐无凭祷。", 
      "此音谁寄，凭阑犹把琴抱。"
    ], 
    "rhythmic": "百字谣・念奴娇"
  }, 
  {
    "author": "陈德武", 
    "paragraphs": [
      "古今明月，魄生明後，积渐圆还缺。", 
      "秋解伤神春最好，衾枕几番铺设。", 
      "十二瑶台，千金一刻，横竹休吹彻。", 
      "绣帘高揭，戒他莫把灯爇。", 
      "夜久谁共婵娟，掩孤帏睡去，此情尤切。", 
      "梦驾彩鸾何处觅，飞上玉楼琼阙。", 
      "舞按霓裳，歌扬红豆，高处风光别。", 
      "鸟声惊觉，冲冠怒竖吾发。"
    ], 
    "rhythmic": "百字谣・念奴娇"
  }, 
  {
    "author": "陈德武", 
    "paragraphs": [
      "晚临湘浦，忆鲛人、曾许泪珠绡帕。", 
      "盥掬空明和月待，宫锁水晶深夜。", 
      "跃壁初圆，浮金不定，敌眼寒光射。", 
      "水心龙镜，喜来翻不成把。", 
      "最恨对面娥，舞霓裳掌上，（缺词文）"
    ], 
    "rhythmic": "百字谣・念奴娇"
  }, 
  {
    "author": "陈德武", 
    "paragraphs": [
      "（缺词文）"
    ], 
    "rhythmic": "百字谣・念奴娇"
  }, 
  {
    "author": "陈德武", 
    "paragraphs": [
      "南冠一载，西流万里，离怀孰不伤情。", 
      "富贵邯郸，雨云巫峡，回头一梦空惊。", 
      "谁辱又谁荣。", 
      "问当时道德，今日功名。", 
      "楚水吴山，向来多少送和迎。", 
      "长安古道长亭。", 
      "叹马啼不驻，车辙难停。", 
      "薇老首阳，芝深商谷，时遥雾拥云平。", 
      "此意已羞评。", 
      "但金缄白雪，锦佩青萍。", 
      "采竹昆仑，有时吹作凤凰鸣。"
    ], 
    "rhythmic": "望海潮"
  }, 
  {
    "author": "陈德武", 
    "paragraphs": [
      "祖觞东馆，移舟南渡，江天云树离离。", 
      "盘谷渔樵，舞雩风咏，渴心常望云霓。", 
      "知与故人齐。", 
      "念翼残犹铩，足蹶还羁。", 
      "百折江流，峡猿水鸟助孤凄。", 
      "几回梦绕山西。", 
      "耐疏篷夜雨，惊枕晨鸡。", 
      "对无声诗，哦有声画，仪形已见端倪。", 
      "回首暮云迷。", 
      "又桐飞金井，燕落乌衣。", 
      "有意相思，双鳞乘羽莫教迟。"
    ], 
    "rhythmic": "望海潮"
  }, 
  {
    "author": "陈德武", 
    "paragraphs": [
      "凤舞汉阳月丽，龙吟汉水波飞。", 
      "行云何事驻天涯。", 
      "横玉危阑四倚。", 
      "问岳阳三度後，看尘世几番棋。", 
      "鹤群何处未归来。", 
      "冷落吴头楚尾。"
    ], 
    "rhythmic": "西江月"
  }, 
  {
    "author": "陈德武", 
    "paragraphs": [
      "为问云间滕六，天工何事依违。", 
      "冬时三白不时为。", 
      "今日驾言春瑞。", 
      "瘦损穷彭泽柳，禁持杀傅岩梅。", 
      "仁风反掌霁天威。", 
      "都做一江流水。"
    ], 
    "rhythmic": "西江月"
  }, 
  {
    "author": "陈德武", 
    "paragraphs": [
      "疏散履穿东郭，流离马没蓝关。", 
      "瓜洲谁问卧袁安。", 
      "孤负新年月半。", 
      "铁瓮成银瓮出，金山做玉山看。", 
      "无知儿女不知寒。", 
      "冰箸掌中争看。"
    ], 
    "rhythmic": "西江月"
  }, 
  {
    "author": "陈德武", 
    "paragraphs": [
      "压雪江山亦老，迎春草木俱新。", 
      "雪销春去逐飞轮。", 
      "谁识静中机运。", 
      "浊浊坝头泥土，攘攘市上风尘。", 
      "为何不住往来人。", 
      "都被利名淘尽。"
    ], 
    "rhythmic": "西江月"
  }, 
  {
    "author": "陈德武", 
    "paragraphs": [
      "有信江头春色，无凭天上浮云。", 
      "白衣苍狗又何频。", 
      "岂是随风情性。", 
      "法受三千谪路，翻成万里思亲。", 
      "瓜洲中道不逢人。", 
      "谁寄江南春信。"
    ], 
    "rhythmic": "西江月"
  }, 
  {
    "author": "陈德武", 
    "paragraphs": [
      "昨夜城头望牛斗。", 
      "金气横空作龙吼。", 
      "朝天尺一鹤飞书，尊前夺我龙头友。", 
      "风流江左後。", 
      "青毡旧物曾坚守。", 
      "念侨居、淮阳九载，闲却丝纶手。", 
      "花骢欲系无长柳。", 
      "玉箸频挥翻短袖。", 
      "凤凰台近月重圆，紫薇花暖香依旧。", 
      "功名随分有。", 
      "论交要在知心友。", 
      "唱阳关、一杯别酒，先祝斯文寿。"
    ], 
    "rhythmic": "归朝欢"
  }, 
  {
    "author": "陈德武", 
    "paragraphs": [
      "陵山载酒，泗河扬柁，尊前折尽将离。", 
      "才试牛刀，俄惊凫舄，令人去後多思。", 
      "休唱别离词。", 
      "看玉函星铁，骑佩铜丝。", 
      "丹凤鸣阳，碧梧栖尔最高枝。", 
      "等闲展对声词。", 
      "对一庭明月，千里邦畿。", 
      "西涧家声，玉堂人物，夜窗梦果心期。", 
      "才思浩无涯。", 
      "若深航濂洛，峻驾峨眉。", 
      "胸抱相思，银筝锦字莫教迟。"
    ], 
    "rhythmic": "望海潮"
  }, 
  {
    "author": "陈德武", 
    "paragraphs": [
      "飞雨一番，杜宇数声，东君又回。", 
      "对花垂粉泪，舟移洛甫，柳眉颦黛，马走章台。", 
      "南架海棠，北窗红药，都是当年手自裁。", 
      "伤离别，想今朝去也，明日重来。", 
      "轩车且莫相催。", 
      "待细把衷肠诉此怀。", 
      "这画阑六曲，懒和月倚，朱帘十二，不与风开。", 
      "青杏园林，朱樱酪酒，争似和羹雪後梅。", 
      "那时节，好都将心事，分付多才。"
    ], 
    "rhythmic": "沁园春"
  }, 
  {
    "author": "陈德武", 
    "paragraphs": [
      "风送深冬，雪消残腊，天时人事相催。", 
      "堂北迎萱，水东问柳，阿谁报道春回。", 
      "土牛装罢，候葭、先飞律灰。", 
      "宜春宝字，是处人家，罗绮筵开。", 
      "三年客里情怀。", 
      "千里亲闱，一寸灵台。", 
      "彩燕金钗，青丝生菜，还思纤手安排。", 
      "韶光是也，可人的、如今再来。", 
      "介他眉寿，但愿年年，春酒盈杯。"
    ], 
    "rhythmic": "庆春宫・高阳台"
  }, 
  {
    "author": "陈德武", 
    "paragraphs": [
      "日色隐花萼，清夜宴华晴。", 
      "梁州新曲初就，锦瑟按银筝。", 
      "中坐太真妃子，列坐亲封秦虢，歌笑尽倾城。", 
      "百斛金尊倒，一醉玉山倾。", 
      "扶上马，东小玉，右双成。", 
      "绛纱笼烛高照，宫漏已三更。", 
      "抱得禄儿归去，酒醒三郎何处，忽听鼓鼙惊。", 
      "可惜马嵬恨，不得寄丹青。"
    ], 
    "rhythmic": "水调歌头"
  }, 
  {
    "author": "陈德武", 
    "paragraphs": [
      "花骢柳外频嘶，使君底事拼人去。", 
      "圮桥风月，睢陵桃李，几回良遇。", 
      "我待君来，他催君去，谁留君住。", 
      "想尊空北海，诗成东阁，这都是、欢娱处。", 
      "宝月才圆又缺，况人生、会难离易。", 
      "驭风无计，缩地无术，问天无语。", 
      "枯海为炉，赭山为炭，尽烧愁绪。", 
      "把一心天地，一家南北，此身堪寄。"
    ], 
    "rhythmic": "水龙吟"
  }, 
  {
    "author": "陈德武", 
    "paragraphs": [
      "推枕床羞下。", 
      "临鸾眉不画。", 
      "妒深谁复白圭瑕。", 
      "怕怕怕。", 
      "飞燕班姬，昭君延寿，孰知淫雅。", 
      "背倚荼縻架。", 
      "泪满鲛绡帕。", 
      "白头吟断怨琵琶。", 
      "罢罢罢。", 
      "采柏卖珠，牵萝补屋，顺天生化。"
    ], 
    "rhythmic": "醉春风"
  }, 
  {
    "author": "陈德武", 
    "paragraphs": [
      "好是三春景，都在百花轩。", 
      "美人眠不成梦，早已绣帘掀。", 
      "分付海棠睡足，检点牡丹开未，桃李寂无言。", 
      "叶露联珠络，枝月坠金盆。", 
      "树铃索，高障槛，补篱藩。", 
      "丁宁莺燕蜂蝶，上下莫争翻。", 
      "遥想韶光九十，只恐花飞一片，瘦减玉颜温。", 
      "不惮银瓶冷，汲井沃芳根。"
    ], 
    "rhythmic": "水调歌头"
  }, 
  {
    "author": "陈德武", 
    "paragraphs": [
      "三五嫦娥月，夜色正婵娟。", 
      "自从窃药归去，天上几千年。", 
      "试问广寒高处，为甚缺多圆少，此理孰为权。", 
      "弦望知天定，离合可人怜。", 
      "典宫锦，歌水调，载楼船。", 
      "谪仙居士何在，月色尚依然。", 
      "遥想人生百岁，三万六千良夜，能得几时圆。", 
      "莫遣金盆落，达曙照无眠。"
    ], 
    "rhythmic": "水调歌头"
  }, 
  {
    "author": "陈德武", 
    "paragraphs": [
      "莲衬凌波步，笋浴影娥东。", 
      "晚妆脂粉犹腻，雪洁弄春溶。", 
      "却似玉盘拈指，莫是金环脱腕，宝镜逐华容。", 
      "好个明珠颗，落在掌窝中。", 
      "可人意，拿不住，握还空。", 
      "骑鲸便欲深取，恐触卧骊龙。", 
      "奈玉春纤冻也，那壁团圆何处，有影却无踪。", 
      "不上广寒殿，便入水晶宫。"
    ], 
    "rhythmic": "水调歌头"
  }, 
  {
    "author": "陈德武", 
    "paragraphs": [
      "梦足芙蓉曙，步入牡丹丛。", 
      "试将枝叶枚数，宠紫与娇红。", 
      "如诉如歌体态，轻暖轻寒天气，春色把人烘。", 
      "百斛沈檀味，两腋麝兰风。", 
      "春衫透，罗袜沁，暗回中。", 
      "芳心能有多少，一点束千里。", 
      "只恐避丝行露，漫惹狂蜂轻蝶，珍重惜仪容。", 
      "兰蕙修芳佩，苹藻荐公宫。"
    ], 
    "rhythmic": "水调歌头"
  }, 
  {
    "author": "陈德武", 
    "paragraphs": [
      "不语佳人，多才名友，天遣伴吾幽独。", 
      "令姿潘岳，太素何郎，争似一丛红玉。", 
      "谁为织云锦裳，天孙巧处，暗空机轴。", 
      "别离间、陡觉春风一度，电光惊目。", 
      "因念著、旧日欢娱，清平歌曲。", 
      "板按玉人横竹。", 
      "金盆月落，银烛纱笼，一刻千金难赎。", 
      "微醉欲醒未醒，声声唤起，睡何时足。", 
      "待移根、与赋归来，敢比渊明松菊。"
    ], 
    "rhythmic": "惜馀春慢・选冠子"
  }, 
  {
    "author": "陈德武", 
    "paragraphs": [
      "庭院深沈绝俗埃。", 
      "绿苔因雨上层阶。", 
      "画帘低卷燕归来。", 
      "月似有情中夜入，花何无语向人开。", 
      "谩劳飞梦到天台。"
    ], 
    "rhythmic": "浣溪沙"
  }, 
  {
    "author": "陈德武", 
    "paragraphs": [
      "时序去如流水，功名冷似寒灰。", 
      "尽教江庾赋多才。", 
      "一刻千金难买。", 
      "客里月圆月缺，尊前花落花开。", 
      "春来何处带愁来。", 
      "春去此愁还在。"
    ], 
    "rhythmic": "西江月"
  }, 
  {
    "author": "陈德武", 
    "paragraphs": [
      "昨夜狂风今日雨。", 
      "风雨相催，断送春归去。", 
      "万计千方留不住。", 
      "春归毕竟归何处。", 
      "好鸟如歌花解舞。", 
      "花鸟无情，也诉离愁苦。", 
      "流水落花芳草渡。", 
      "明年好记归时落。"
    ], 
    "rhythmic": "蝶恋花"
  }, 
  {
    "author": "陈德武", 
    "paragraphs": [
      "月落桐梢杜宇啼。", 
      "云埋芳树鹧鸪飞。", 
      "夜阑分作送春诗。", 
      "山上安山经几载，口中添口又何时。", 
      "相思一曲诉伊谁。"
    ], 
    "rhythmic": "浣溪沙"
  }, 
  {
    "author": "陈德武", 
    "paragraphs": [
      "自东君别後，对花柳、愈无聊。", 
      "但旅寓年年，梦添夜夜，饭减朝朝。", 
      "应怜此情何似，却梅天、风雨正潇潇。", 
      "奁玉有谁暖眼，带围漫自松腰。", 
      "深沈庭院好香烧。", 
      "水远玉人遥。", 
      "念信阻鸾笺，调空绿绮，字满鲛绡。", 
      "东君也知人意，几黄昏、天际送兰桡。", 
      "锦荔堂前载酒，梧桐月下吹箫。"
    ], 
    "rhythmic": "木兰花慢"
  }, 
  {
    "author": "陈德武", 
    "paragraphs": [
      "娥眉淡伫。", 
      "未约心先许。", 
      "坐待不来来又去。", 
      "直到碧窗深处。", 
      "雨云偏妒妖娇。", 
      "几孤三五良宵。", 
      "要见残妆新画，多应暮暮朝朝。"
    ], 
    "rhythmic": "清平乐"
  }, 
  {
    "author": "陈德武", 
    "paragraphs": [
      "天孙自织。", 
      "经纬天南北。", 
      "明月楼台高百尺。", 
      "玉手昔曾亲摘。", 
      "种榆人去何年。", 
      "乘槎偶认张骞。", 
      "报道秋期近也，好将巧思相传。"
    ], 
    "rhythmic": "清平乐"
  }, 
  {
    "author": "陈德武", 
    "paragraphs": [
      "呼来吸去。", 
      "毕竟为谁主。", 
      "软力慢扶花柳舞。", 
      "禁不住颠狂处。", 
      "等闲天易凉炎。", 
      "每教人爱人嫌。", 
      "最是相思病起，呼儿紧下珠帘。"
    ], 
    "rhythmic": "清平乐"
  }, 
  {
    "author": "陈德武", 
    "paragraphs": [
      "丝丝线线。", 
      "惹起云根燕。", 
      "万里江山春欲遍。", 
      "多在梨花庭院。", 
      "经旬一见通宵。", 
      "恍如身在蓝桥。", 
      "记与巫山神女，不禁暮暮朝朝。"
    ], 
    "rhythmic": "清平乐"
  }, 
  {
    "author": "陈德武", 
    "paragraphs": [
      "随风情性。", 
      "聚散元无定。", 
      "雨过黄昏收拾尽。", 
      "送出月明花影。", 
      "谁言出岫无心。", 
      "腾腾飞上巫岑。", 
      "梦断不知何处，玉人鬓上斜簪。"
    ], 
    "rhythmic": "清平乐"
  }, 
  {
    "author": "陈德武", 
    "paragraphs": [
      "娇声娇语。", 
      "却似深闺女。", 
      "三叠琴心音一缕。", 
      "躲在绿阴深处。", 
      "此音宁与人知。", 
      "此身不与人欺。", 
      "薄暮背将斜月，噤声飞上高枝。"
    ], 
    "rhythmic": "清平乐"
  }, 
  {
    "author": "陈德武", 
    "paragraphs": [
      "三三两两。", 
      "夜夜教人想。", 
      "偷入霜绡斜隙帐。", 
      "直到珊瑚枕上。", 
      "玉人梦绕江南。", 
      "输他一饷肥甘。", 
      "莫恨我心儿毒，只因你口儿馋。"
    ], 
    "rhythmic": "清平乐"
  }, 
  {
    "author": "陈德武", 
    "paragraphs": [
      "轻姿傅粉。", 
      "学得偷香俊。", 
      "百紫千红人未问。", 
      "先与芳心折损。", 
      "一生天赋风流。", 
      "不知节去蜂愁。", 
      "堪笑庄周老子，将身梦里追游。"
    ], 
    "rhythmic": "清平乐"
  }, 
  {
    "author": "陈德武", 
    "paragraphs": [
      "黄梅雨住。", 
      "青草池塘暮。", 
      "轻许天然乐两部。", 
      "遥想周郎不顾。", 
      "生憎利口喃喃。", 
      "凭谁井塞泥缄。", 
      "最是玉人枕上，几回梦断江南。"
    ], 
    "rhythmic": "清平乐"
  }, 
  {
    "author": "陈德武", 
    "paragraphs": [
      "星星散散。", 
      "绕地无人管。", 
      "一点寒光虽有烂。", 
      "飞不到河西畔。", 
      "画堂花暗银釭。", 
      "井阑添个双双。", 
      "欲照相思两字，藉风扶过虚窗。"
    ], 
    "rhythmic": "清平乐"
  }, 
  {
    "author": "陈德武", 
    "paragraphs": [
      "啾啾唧唧。", 
      "夜夜鸣东壁。", 
      "如诉如歌如涕泣。", 
      "乱我离怀似织。", 
      "画堂帘幕沈深。", 
      "美人睡稳香衾。", 
      "懒妇知眠到晓，尔虫枉自劳心。"
    ], 
    "rhythmic": "清平乐"
  }, 
  {
    "author": "陈德武", 
    "paragraphs": [
      "陌上轮蹄满。", 
      "花间蜂蝶乱，画帘低卷对南山。", 
      "□□□。", 
      "轻暖轻寒，乍晴乍雨，风流云散。", 
      "罗袖伤春晚。", 
      "纨扇惊秋换。", 
      "谁将白雪污青鬟。", 
      "懒懒懒。", 
      "金星笙歌，茅檐风月，悲欢相伴。"
    ], 
    "rhythmic": "醉春风"
  }, 
  {
    "author": "陈德武", 
    "paragraphs": [
      "好是春光秋色，天工巧处，都上花枝。", 
      "更值云情雨态，净沐芳姿。", 
      "醉相扶、霓裳舞困，眠未得、宫锦淋漓。", 
      "有谁知。", 
      "眼空相对，心系相思。", 
      "相思。", 
      "鲛绡帕上，珠悬红泪，水洗胭脂。", 
      "寂寞阑干，无言暗忆旧游时。", 
      "五花骢、载将郎去，双喜鹊、报道郎归。", 
      "卜佳期。", 
      "梦回巫峡，春在瑶池。"
    ], 
    "rhythmic": "玉蝴蝶"
  }, 
  {
    "author": "陈德武", 
    "paragraphs": [
      "濯锦丰姿，新凉台阁。", 
      "懊悔巫云太轻薄。", 
      "琵琶未诉衣衫湿，菱花不照胭脂落。", 
      "凤凰池，鸳鸯殿，重金钥。", 
      "春色画船何处泊。", 
      "秋色丹青人难摸。", 
      "可惜风流总闲却。", 
      "此情不与人知道，知时只恐人挠著。", 
      "碧窗前，银灯下，陪孤酌。"
    ], 
    "rhythmic": "千秋岁引"
  }, 
  {
    "author": "陈德武", 
    "paragraphs": [
      "金井梧桐飞报，秋期近也，乌鹊成桥。", 
      "为问双星何事，长待今宵。", 
      "别今年、新歌暂展，更五鼓、旧恨重摇。", 
      "黯魂销。", 
      "两情脉脉，一水迢迢。", 
      "寂寥。", 
      "寄言儿女，纵能多巧笑，奚暇相调。", 
      "暗想离愁，人间天上古来饶。", 
      "但心坚、天长地久，何意在、雨暮云朝。", 
      "宝香烧。", 
      "无缘驾海，有分吹箫。"
    ], 
    "rhythmic": "玉蝴蝶"
  }, 
  {
    "author": "陈德武", 
    "paragraphs": [
      "值升平海宇，又春色、与俱还。", 
      "向杨柳楼台，海棠庭院，红药阑干。", 
      "可人好风良月，都收拾入锦囊间。", 
      "心事已超尘外，天公分付人间。", 
      "世途陆海拥波澜。", 
      "回首梦中看。", 
      "想酒醒罗浮，云空巫峡，饭熟邯郸。", 
      "从兹破琴煮鹤，猗阑不用对人弹。", 
      "粗足少游衣食，何妨司马江山。"
    ], 
    "rhythmic": "木兰花慢"
  }, 
  {
    "author": "陈德武", 
    "paragraphs": [
      "问津扬子江头，滔滔潮汐东流去。", 
      "六朝文物，千年陈迹，几更乌兔。", 
      "天限东南，水流今古，地分吴楚。", 
      "喜壮游千里，桑弧蓬矢，功名事、儒生语。", 
      "翘首石头城北，簇楼台、远连芳树。", 
      "雪销天气，澄江如练，碧峰无数。", 
      "银瓮春回，金山钟晓，梦闲鸥鹭。", 
      "早归来，尽日风平人静，孤舟横渡。"
    ], 
    "rhythmic": "水龙吟"
  }, 
  {
    "author": "陈德武", 
    "paragraphs": [
      "城头初鼓，天街上、渐渐行人声悄。", 
      "半窗风月，一枕新凉，睡熟不知天晓。", 
      "最是家山千里，远劳归梦，待说离情难觉。", 
      "觉来时，帘外数声啼鸟。", 
      "谁道。", 
      "为甚新来消瘦，底事恹恹烦恼。", 
      "不是悲花，非干病酒，有个离肠难扫。", 
      "怅望江南，天际白云飞处，念我高堂人老。", 
      "寸草心，朝夕怎宽怀抱。"
    ], 
    "rhythmic": "望远行"
  }, 
  {
    "author": "陈德武", 
    "paragraphs": [
      "记当年时，离筵上、把梅花折。", 
      "还经尽、江南烟雨，淮阳风雪。", 
      "寒食清明都过了，看看又到端阳节。", 
      "倚阑干、屈指数流光，经年别。", 
      "心一寸、愁肠结。", 
      "千里梦、三更月。", 
      "□晓来寒透，不堪愁绝。", 
      "羞见慈乌啼反哺，厌闲乳燕调新舌。", 
      "睹禽物、愈觉倍伤情，归心切。"
    ], 
    "rhythmic": "满江红"
  }, 
  {
    "author": "陈德武", 
    "paragraphs": [
      "阑葺疏芦，帘编小苇，好个清幽公馆。", 
      "栽槐夹道，种菊盈轩，景物便堪咏玩。", 
      "门外一番雨馀，嫩绿缘枝，浅清清眼。", 
      "悄无人，一枕新凉睡觉，燕泥香暖。", 
      "蓦地里、对景伤怀，思量无限。", 
      "回首故园春远。", 
      "松期竹待，壑诮林嘲，苦被浮名牵绊。", 
      "一种思情最长，万叠江山，怎生遮断。", 
      "向北堂见了，忘忧萱草，此心方满。"
    ], 
    "rhythmic": "惜馀春慢・选冠子"
  }, 
  {
    "author": "陈德武", 
    "paragraphs": [
      "疏帘揭。", 
      "云端仰见娟娟月。", 
      "娟娟月。", 
      "不应何恨，照人离别。", 
      "闭门独睡空愁绝。", 
      "娥梦里低低说。", 
      "低低说。", 
      "悲欢离合，阴晴圆缺。"
    ], 
    "rhythmic": "忆秦娥"
  }, 
  {
    "author": "陈德武", 
    "paragraphs": [
      "雾失南楼，云低东阁。", 
      "枝头不见南飞鹊。", 
      "娥何事太多情，今宵故误年时约。", 
      "天易阴晴，人多哀乐。", 
      "从来此事难凭度。", 
      "匆匆又是隔年期，且烧银烛酬高酌。"
    ], 
    "rhythmic": "踏莎行"
  }, 
  {
    "author": "陈德武", 
    "paragraphs": [
      "新酒初香菊半含。", 
      "月也三三。", 
      "日也三三。", 
      "登高已约上崭岩。", 
      "世事相担。", 
      "风雨相担。", 
      "头上茱萸颠倒簪。", 
      "身在河南。", 
      "心在江南。", 
      "渊明何日解征骖。", 
      "俯也何惭。", 
      "仰也何惭。"
    ], 
    "rhythmic": "一翦梅"
  }, 
  {
    "author": "陈德武", 
    "paragraphs": [
      "三径芳根自不群。", 
      "每於霜後播清芳。", 
      "枝头蛱蝶如羞见，篱外征鸿不可闻。", 
      "情脉脉，思纷纷。", 
      "绕窗吟咏理馀薰。", 
      "卷帘人在西风里，知是新来瘦几分。"
    ], 
    "rhythmic": "鹧鸪天"
  }, 
  {
    "author": "陈德武", 
    "paragraphs": [
      "声迹随风，浪痕如霰。", 
      "蓝桥路远无由见。", 
      "黄昏肠断倚阑时，看看数尽南飞雁。", 
      "日理丝机，宵拈针线。", 
      "春秋不管莺和燕。", 
      "欲将心事诉佳期，回文直上金銮殿。"
    ], 
    "rhythmic": "踏莎行"
  }, 
  {
    "author": "陈德武", 
    "paragraphs": [
      "梅压宫妆，柳横眉黛。", 
      "都将留得春光在。", 
      "弄琴台上忽相逢，吹箫月下曾相待。", 
      "海燕春归，江鸿秋迈。", 
      "到头总是恩和爱。", 
      "佳期约在白云间，一团和气春如海。"
    ], 
    "rhythmic": "踏莎行"
  }, 
  {
    "author": "张炎", 
    "paragraphs": [
      "波暖绿粼粼，燕飞来、好是苏堤才晓。", 
      "鱼没浪痕圆，流红去、翻笑东风难扫。", 
      "荒桥断浦，柳阴撑出扁舟小。", 
      "回首池塘青欲遍，绝似梦中芳草。", 
      "和云流出空山，甚年年净洗，花香不了。", 
      "新渌乍生时，孤村路、犹忆那回曾到。", 
      "馀情渺渺。", 
      "茂林觞咏如今悄。", 
      "前度刘郎归去後，溪上碧桃多少。"
    ], 
    "rhythmic": "南浦"
  }, 
  {
    "author": "张炎", 
    "paragraphs": [
      "接叶巢莺，平波卷絮，断桥斜日归船。", 
      "能几番游，看花又是明年。", 
      "东风且伴蔷薇住，到蔷薇、春已堪怜。", 
      "更凄然。", 
      "万绿西泠，一抹荒烟。", 
      "当年燕子知何处，但苔深韦曲，草暗斜川。", 
      "见说新愁，如今也到鸥边。", 
      "无心再续笙歌梦，掩重门、浅醉闲眠。", 
      "莫开帘。", 
      "怕见飞花，怕听啼鹃。"
    ], 
    "rhythmic": "高阳台", 
    "tags": [
      "宋词三百首"
    ]
  }, 
  {
    "author": "张炎", 
    "paragraphs": [
      "看方壶拥翠，太极垂光，积雪初晴。", 
      "阊阖开黄道，正绿章封事，飞上层青。", 
      "古台半压琪树，引袖拂寒星。", 
      "见玉冷闲坡，金明邃宇，人住深清。", 
      "幽寻。", 
      "自来去，对华表千年，天籁无声。", 
      "别有长生路，看花开花落，何处无春。", 
      "露台深锁丹气，隔水唤青禽。", 
      "尚记得归时，鹤衣散影都是云。"
    ], 
    "rhythmic": "忆旧游"
  }, 
  {
    "author": "张炎", 
    "paragraphs": [
      "萧疏野柳嘶寒马，芦花深、还见游猎。", 
      "山势北来，甚时曾到，醉魂飞越。", 
      "酸风自咽。", 
      "拥吟鼻、征衣暗裂。", 
      "正凄迷，天涯羁旅，不似灞桥雪。", 
      "谁念而今老，懒赋长杨，倦怀休说。", 
      "空怜断梗梦依依，岁华轻别。", 
      "待击歌壶，怕如意、和冰冻折。", 
      "且行行，平沙万里尽是月。"
    ], 
    "rhythmic": "凄凉犯"
  }, 
  {
    "author": "张炎", 
    "paragraphs": [
      "杨万里，笑当年底事，中分南北。", 
      "须信平生无梦到，却向而今游历。", 
      "老柳官河，斜阳古道，风定波犹直。", 
      "野人惊问，泛槎何处狂客。", 
      "迎面落叶萧萧，水流沙共远，都无行迹。", 
      "衰草凄迷秋更绿，惟有闲鸥独立。", 
      "浪挟天浮，山邀云去，银浦横空碧。", 
      "扣舷歌断，海蟾飞上孤白。"
    ], 
    "rhythmic": "壶中天・念奴娇"
  }, 
  {
    "author": "张炎", 
    "paragraphs": [
      "平沙催晓，野水惊寒，遥岑寸碧烟空。", 
      "万里冰霜，一夜换却西风。", 
      "晴梢渐无坠叶，撼秋声、都是梧桐。", 
      "情正远，奈吟湘赋楚，近日偏慵。", 
      "客里依然清事，爱窗深帐暖，戏拣香筒。", 
      "片霎归程，无奈梦与心同。", 
      "空教故林怨鹤，掩闲门、明月山中。", 
      "春又小，甚梅花、犹自未逢。"
    ], 
    "rhythmic": "声声慢"
  }, 
  {
    "author": "张炎", 
    "paragraphs": [
      "候馆深灯，辽天断羽，近日音书疑绝。", 
      "转眼伤心，慵看剩歌残阕。", 
      "才忘了、还著思量，待去也、怎禁离别。", 
      "恨只恨、桃叶空江，殷勤不似谢红叶。", 
      "良宵谁念哽咽。", 
      "对熏炉象尺、闲伴凄切。", 
      "独立西风，犹忆旧家时节。", 
      "随款步、花密藏春，听私语、柳疏嫌月。", 
      "今休问，燕约莺期，梦游空趁蝶。"
    ], 
    "rhythmic": "绮罗香"
  }, 
  {
    "author": "张炎", 
    "paragraphs": [
      "波荡兰觞，邻分杏酪，昼辉冉冉烘晴。", 
      "索飞仙，戏船移景，薄游也自人。", 
      "短桥虚市，听隔柳、谁家卖饧。", 
      "月题争系，油壁相连，笑语逢迎。", 
      "池亭小队秦筝。", 
      "就地围香，临水湔裙。", 
      "冶态飘云，醉妆扶玉，未应闲了芳情。", 
      "旅怀无限，忍不住、低低问春。", 
      "梨花落尽，一点新愁，曾到西泠。"
    ], 
    "rhythmic": "庆春宫・高阳台"
  }, 
  {
    "author": "张炎", 
    "paragraphs": [
      "莺柳烟堤。", 
      "记未吟青子，曾比红儿。", 
      "娴娇弄春微透，鬟翠双垂。", 
      "不道留仙不住，便无梦、吹到南枝。", 
      "相看两流落，掩面凝羞，怕说当时。", 
      "凄凉歌楚调，袅馀音不放，一朵云飞。", 
      "丁香枝上，几度款语深期。", 
      "拜了花梢淡月，最难忘、弄影牵衣。", 
      "无端动人处，过了黄昏，犹道休归。"
    ], 
    "rhythmic": "国香"
  }, 
  {
    "author": "刘克庄", 
    "paragraphs": [
      "不须更问旁人，劝君自拂青铜照。", 
      "幅巾短褐，有些野逸，有些村拗。", 
      "两度呼来，也曾批敕，也曾还诏。", 
      "笑先生此手，今堪何用，苔矶上、堪垂钓。", 
      "白雪新腔高妙。", 
      "把侬家、调疏称道。", 
      "六韬未试，抑诗未作，如何归老。", 
      "玉带金貂，星儿快活，天来烦恼。", 
      "待自笺年甲，缴还官职，换山翁号。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "行藏自决於心，不消谋及门前客。", 
      "平生慕用，著书玄晏，挂冠贞白。", 
      "帝奖孤高，别加九锡，一筇双屐。", 
      "更赐之车服，胙之茅土，依稀在、槐安国。", 
      "频领竹宫清职。", 
      "仰飞仙、犹龙无迹。", 
      "与谁同去，挑包徐甲，负辕班特。", 
      "蹉过明师，且寻狎友，杜康仪狄。", 
      "笑谢公旷达，暮年垂泪，听桓郎笛。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "先生避谤山栖，戒门不纳高轩客。", 
      "谁欤来者，吟诗张碧，诙谐侯白。", 
      "礼数由他，谢郎著帽，王郎穿屐。", 
      "且问花随柳，举杯邀月，那须预、人家国。", 
      "香案旁边供职。", 
      "鸟飞空、何曾留迹。", 
      "翁铁汉，两贤安在，百夫之特。", 
      "但愿王师，早俘颉利，早禽长狄。", 
      "便太平无事，卖薪沽酒，骑牛腰笛。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "当年玉立清扬，屋梁落月偏相照。", 
      "而今衰飒，形骸百丑，情怀十拗。", 
      "久已饰巾、尚堪扶杖，听山东诏。", 
      "尽後车载汝，营丘封汝，何必在、溪钓。", 
      "晚悟儋书玄妙。", 
      "懒从他、锺离传道。", 
      "不论资望推排，也做五更三老。", 
      "宋玉多悲，唐衢喜哭，好闲烦恼。", 
      "问天公，扑断散人二字，赐龟蒙号。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "此翁饱阅人间，三生似是刘宾客。", 
      "若论辈行，早陪韩柳，晚交元白。", 
      "老矣安能，为人取履，与人争屐。", 
      "叹酒泉郡远，醉乡路绝，今何处、堪开国。", 
      "解去冰衔华职。", 
      "遍空山、难寻行迹。", 
      "道旁喘月，田间卧草，也胜郊特。", 
      "宰相□□，周公留召，娄公容狄。", 
      "喜时平身健，三行社饮，一声樵笛。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "病夫鬓秃颜苍，不堪持向清溪照。", 
      "一生枘凿，壮夫瞋懦，通人嫌拗。", 
      "让当行家，勒浯西颂，草淮南诏。", 
      "幸脱离沮洳，浮游江海，悠然逝、毋吞钓。", 
      "宴坐蒲团观妙。", 
      "怪痴儿、舂粮求道。", 
      "古人尚齿，迎他商皓，拜他庞老。", 
      "鸠杖蒲轮，把身束缚，替人愁恼。", 
      "煞为僧不了，下梢犹要，紫衣师号。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "斋不是凡人，海山仙圣知来处。", 
      "清英融结，佩瑶台月，饮金茎露。", 
      "翰墨流行，禁中有本，御前停箸。", 
      "向弘文馆里，薰风殿上，亲属和、微凉句。", 
      "已被昭阳人妒。", 
      "更那堪、鼎成龙去。", 
      "曾传宝苑，曾将玉杵，付长生兔。", 
      "地覆天翻，河清海浅，朱颜常驻。", 
      "算给扶朝者，临雍拜者，下梢须做。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "此翁幸自偏盲，那堪右目生微翳。", 
      "羽流禳谢，缁郎忏悔，天乎无罪。", 
      "客曰不然，也因口腹，也因瞻视。", 
      "汝夜披黄卷，日餐丹荔，贻伊戚、将谁怼。", 
      "长智都缘更事。", 
      "尽今生、十分珍卫。", 
      "暮年怕杀，汗青蠹简，擘红高会。", 
      "也莫贪他，君谟旧谱，子云奇字。", 
      "特邀张司业，看花题竹，韩家园内。"
    ], 
    "rhythmic": "水龙吟"
  }, 
  {
    "author": "刘克庄", 
    "paragraphs": [
      "松桂各参天。", 
      "石桥下，新种一池莲。", 
      "似仙子御风，来从姑射，地灵献宝，产向蓝田。", 
      "曾入先生虚白屋，不喜傅朱铅。", 
      "记茂叔溪头，深衣听讲，远公社里，素衲安禅。", 
      "山间。", 
      "多红鹤，端相久，蓦地飞去蹁跹。", 
      "但蝶戏鹭翘，有时偷近旁边。", 
      "对月中乍可，伴娥孤另，墙头谁肯，窥玉三年。", 
      "俗客浓妆，安知国艳天然。"
    ], 
    "rhythmic": "风流子"
  }, 
  {
    "author": "刘克庄", 
    "paragraphs": [
      "凉月如冰，素涛翻雪，人世依约三更。", 
      "扁舟乘兴，莫计水云程。", 
      "忽到一洲奇绝，花无数、多不知名。", 
      "浑疑是，芙蓉城里，又似牡丹坪。", 
      "蓬莱，应不远，天风海浪，满目凄清。", 
      "更一声铁笛，石裂龙惊。", 
      "回顾尘寰局促，挥袂去、散发骑鲸。", 
      "蘧蘧觉，元来是梦，钟动野鸡鸣。"
    ], 
    "rhythmic": "满庭芳"
  }, 
  {
    "author": "刘克庄", 
    "paragraphs": [
      "吾少多奇节。", 
      "颇揶揄、玉关定远，壶头新息。", 
      "一剑防身行万里，选甚南溟北极。", 
      "看塞雁、衔来秋色。", 
      "不但槊棋夸妙手，管城君、亦自无勍敌。", 
      "终贾辈，恐难匹。", 
      "酒肠诗胆新来窄。", 
      "向西风、登高望远，乱山斜日。", 
      "安得良弓并快马，聊与诸公角力。", 
      "漫醉把、栏干频拍。", 
      "莫恨寒蟾离海晚，待与君、秉烛游今夕。", 
      "欢易买，健难得。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "北望神州路。", 
      "试平章、这场公事，怎生分付。", 
      "记得太行山百万，曾入宗爷驾驭。", 
      "今把作、握蛇骑虎。", 
      "君去京东豪杰喜，想投戈、下拜真吾父。", 
      "谈笑里，定齐鲁。", 
      "两河萧瑟惟狐兔。", 
      "问当年、祖生去後，有人来否。", 
      "多少新亭挥泪客，谁梦中原块土。", 
      "算事业、须由人做。", 
      "应笑书生心胆怯，向车中、闭置如新妇。", 
      "空目送，塞鸿去。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "尽说番和汉。", 
      "这琵琶、依稀似曲，蓦然弦断。", 
      "作麽一年来一度，欺得南人技短。", 
      "叹几处、城危如卵。", 
      "元凯後身居玉帐，报胡儿、休作寻常看。", 
      "布严令，运奇算。", 
      "开门决斗雌雄判。", 
      "笑中宵、奚车毡屋，兽惊禽散。", 
      "个个巍冠横尘柄，谁了君王此段。", 
      "也莫靠、长江能限。", 
      "不论周郎并幼度，便仲尼、复起嗟微管。", 
      "驰露布，筑京观。"
    ], 
    "rhythmic": "贺新郎", 
    "tags": [
      "长江"
    ]
  }, 
  {
    "author": "刘克庄", 
    "paragraphs": [
      "宣引东华去。", 
      "似当年、文皇亲擢，马周徒步。", 
      "殿上风霜生白简，下殿扁舟已具。", 
      "怎不与、官家留住。", 
      "古有一言腰相印，谁教他、满箧婴鳞疏。", 
      "还笏退，不回顾。", 
      "新来边报犹飞羽。", 
      "问诸公、可无长策，少宽明主。", 
      "攀槛朱云头雪白，流落如今底处。", 
      "但一片、丹心如故。", 
      "赖有越台堪眺望，那中原、莫已平安否。", 
      "风色恶，海天暮。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "驿骑联翩至。", 
      "道台家、筹边方急，酒行姑止。", 
      "作麽携将琴鹤去，不管州人堕泪。", 
      "富与贵、平生无味。", 
      "可但红尘难著脚，便山林、未有安身地。", 
      "搔白发，兀相对。", 
      "前身小范疑公是。", 
      "忆当年、天章阁上，建明尤伟。", 
      "庆历诸贤方得路，便不容他老子。", 
      "须著放、延州城里。", 
      "一句殷勤牢记取，在朝廷、最好图西事。", 
      "何必向，玉关外。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "飞诏从天下。", 
      "道中朝、名流欲尽，君王思贾。", 
      "时事祗今堪痛哭，未可徐徐俟驾。", 
      "好著手、扶将宗社。", 
      "多少法筵龙象众，听灵山、属付些儿话。", 
      "千百世，要传写。", 
      "子方行矣乘骢马。", 
      "又送他、江南太史，去游毡厦。", 
      "老我伴身惟有影，倚遍风轩月榭。", 
      "怅玉手、何时重把。", 
      "君向柳边花底问，看贞元、朝士谁存者。", 
      "桃满观，几开谢。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "南国秋容晚。", 
      "晓寒轻、菊花台榭，拒霜池馆。", 
      "试向壶山堂上望，万顷黄云刈遍。", 
      "总吃著、君侯方寸。", 
      "不要汉廷夸击断，要史家、编入循良传。", 
      "春脚到，福星见。", 
      "家家香火人人愿。", 
      "要还他、庆元狨座，建炎蝉冕。", 
      "稳奉安舆迎两国，谁谓山遥水远。", 
      "福寿比、河沙难算。", 
      "来岁而今黄花节，早骖鸾、入侍瑶池宴。", 
      "风浩荡，海清浅。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "深院榴花吐。", 
      "画帘开、衣纨扇，午风清暑。", 
      "儿女纷纷夸结束，新样钗符艾虎。", 
      "早已有、游人观渡。", 
      "老大逢场慵作戏，任陌头、年少争旗鼓。", 
      "溪雨急，浪花舞。", 
      "灵均标致高如许。", 
      "忆生平、既纫兰佩，更怀椒糈。", 
      "谁信骚魂千载後，波底垂涎角黍。", 
      "又说是、蛟馋龙怒。", 
      "把似而今醒到了，料当年、醉死差无苦。", 
      "聊一笑，吊千古。"
    ], 
    "rhythmic": "贺新郎", 
    "tags": [
      "宋词三百首"
    ]
  }, 
  {
    "author": "刘克庄", 
    "paragraphs": [
      "湛湛长空黑。", 
      "更那堪、斜风细雨，乱愁如织。", 
      "老眼平生空四海，赖有高楼百尺。", 
      "看浩荡、千崖秋色。", 
      "白发书生神州泪，尽凄凉、不向牛山滴。", 
      "追往事，去无迹。", 
      "少年自负凌云笔。", 
      "到而今、春华落尽，满怀萧瑟。", 
      "常恨世人新意少，爱说南朝狂客。", 
      "把破帽、年年拈出。", 
      "若对黄花孤负酒，怕黄花、也笑人岑寂。", 
      "鸿北去，日西匿。"
    ], 
    "rhythmic": "贺新郎", 
    "tags": [
      "宋词三百首"
    ]
  }, 
  {
    "author": "刘克庄", 
    "paragraphs": [
      "绝顶规危榭。", 
      "跨高寒、鸟飞不过，云生其下。", 
      "斤斸无声人按堵，翕曶青红变化。", 
      "览城郭、山川如画。", 
      "阁老凤楼修造手，笑谈间、突出凌云厦。", 
      "台上景，买无价。", 
      "唾壶麈尾登临暇。", 
      "似当年、滁阳太守，欧阳公也。", 
      "倾倒赣江供砚滴，判断雪天月夜。", 
      "更唤取、邹枚司马。", 
      "铜雀凌歊歌舞散，访残砖、断甓无存者。", 
      "馀翰墨，被风雅。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "动地东风起。", 
      "画桥西、绕溪桑柘，漫山桃李。", 
      "寂寂墙阴苍苔径，犹印前回屐齿。", 
      "惊岁月、飙驰云驶。", 
      "太息攀翻长亭树，是先生、手种今如此。", 
      "君不乐，欲何俟。", 
      "傍人错会渊明意。", 
      "笑斯翁、皇皇汲汲，登山临水。", 
      "佳处径呼篮舆去，彷佛柴桑栗里。", 
      "从我者、门生儿子。", 
      "尝试平章先贤传，屈原醒、不似刘伶醉。", 
      "拼酩酊，卧花底。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "鹊报千林喜。", 
      "还猛省、谢家池馆，早寒天气。", 
      "要与瑶姬叙离索，草草杯盘藉地。", 
      "怅减尽、何郎才思。", 
      "不愿玉堂并金屋，愿年年、岁岁花间醉。", 
      "餐秀色，挹高致。", 
      "西园飞盖东山妓。", 
      "问何如、半山雪里，孤山烟外。", 
      "管甚夜深风露冷，人与长瓶共睡。", 
      "任翠羽、枝头多事。", 
      "老子平生无他过，为梅花、受取风流罪。", 
      "簪白发，莫教坠。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "溪上收残雨。", 
      "倚画栏、薄绵乍脱，日阴亭午。", 
      "闹市不知春色处，散在荒园废墅。", 
      "渐小白、长红无数。", 
      "客子虽非河阳令，也随缘、暂作莺花主。", 
      "那可负，瓮中醑。", 
      "碧云四合千岩暮。", 
      "恨匆匆、余方有事，子姑归去。", 
      "趁取群芳未摇落，暇日提鱼就煮。", 
      "叹激电、光阴如许。", 
      "回首明年何处在，问桃花、尚记刘郎否。", 
      "公莫笑，醉中语。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "曾与瑶姬约。", 
      "恍相逢、翠裳摇曳，珠韝联络。", 
      "风露青冥非人世，揽结玉龙骖鹤。", 
      "爱万朵、千条纤弱。", 
      "祷祝花神怜惜取，问开时、晴雨须斟酌。", 
      "枝上雪，莫消却。", 
      "恼人匹似中狂药。", 
      "凭危栏、烛光交映，乐声遥作。", 
      "身上春衫香薰透，看到参横月落。", 
      "算茉莉、犹低一著。", 
      "坐有缑山王郎子，倚玉箫、度曲难为酢。", 
      "君不饮，铸成错。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "想赴瑶池约。", 
      "向东风、名姬骏马，翠鞯金络。", 
      "太液池边鹄群下，又似南楼呼鹤。", 
      "画不就、纤娇弱。", 
      "罗帕封香来天上，泻铜盘、沆瀣供清酌。", 
      "春去也，被留却。", 
      "芳魂再返应无药。", 
      "似诗咏、绿衣黄里，感伤而作。", 
      "爱惜尚嫌蜂采去，何况流莺蹴落。", 
      "且放下、珠帘遮著。", 
      "除却江南黄九外，有何人、敢与花酬酢。", 
      "君认取，莫教错。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "浅把宫黄约。", 
      "细端相、普陀烟里，金身珠络。", 
      "萼绿华轻罗袜小，飞下祥云仙鹤。", 
      "朵朵赛、蜂腰纤弱。", 
      "已被色香撩病思，尽鹅儿、酒美无多酌。", 
      "看不足，怕残却。", 
      "人间难得伤春药。", 
      "更枝头、流莺呼起，少年狂作。", 
      "留取姚家花相伴，羞与万红同落。", 
      "未肯让、蜡梅先著。", 
      "乐府今无黄绢手，问斯人、清唱何人酢。", 
      "休草草，认题错。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "一梦扬州事。", 
      "画堂深、金瓶万朵，元戎高会。", 
      "座上祥云层层起，不减洛中姚魏。", 
      "叹别後、关山迢递。", 
      "国色天香何处在，想东风、犹忆狂书记。", 
      "惊岁月，一弹指。", 
      "数枝清晓烦驰骑。", 
      "向小窗、依稀重见，芜城妖丽。", 
      "料得花怜侬消瘦，侬亦怜花憔悴。", 
      "漫怅望、竹西歌吹。", 
      "老矣应无骑鹤日，但春衫、点点当时泪。", 
      "那更有，旧情味。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "草草池亭宴。", 
      "又何须、珠韝络臂，琵琶遮面。", 
      "宾主一时词翰手，倏忽龙蛇满案。", 
      "传写处、尘飞莺啭。", 
      "但得时平鱼稻熟，这腐儒、不用青精饭。", 
      "阴雾扫，霁华见。", 
      "使君偿了丰年愿。", 
      "便从今、也无敲扑，也无厨传。", 
      "试拂笼纱看壁记，几个标名渠观。", 
      "想九牧、闻风争羡。", 
      "此老饱知民疾苦，早归来、载笔薰风殿。", 
      "诗有讽，赋无劝。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "梦断钧天宴。", 
      "怪人间、曲吹别调，局翻新面。", 
      "不是先生喑哑了，怕杀乌台旧案。", 
      "但掩耳、蝉嘶禽啭。", 
      "老去把茅依地主，有瓦盆盛酒荷包饭。", 
      "停造请、免朝见。", 
      "少狂误发功名愿。", 
      "苦贪他、生前死後，美官佳传。", 
      "白发归来还自笑，管辖希夷古观。", 
      "看一道、冰衔堪羡。", 
      "妃子将军瞋未已，问匡山、何似金銮殿。", 
      "休更待，杜鹃劝。"
    ], 
    "rhythmic": "贺新郎", 
    "tags": [
      "庐山"
    ]
  }, 
  {
    "author": "刘克庄", 
    "paragraphs": [
      "风露驱炎毒。", 
      "记仙翁、飘然谪堕，吹笙骑鹄。", 
      "历历汉初秦季事，山下瓜犹未熟。", 
      "过眼见、群雄分鹿。", 
      "想得拂衣游汗漫，试回头、刘项俱蛮触。", 
      "斫鲸脍，脯麟肉。", 
      "越人好事因成俗。", 
      "拥遨头、如云士女，山南山北。", 
      "问讯先生无恙否，齐鲁干戈满目。", 
      "且游戏、扶胥黄木。", 
      "不是世无瓜样枣，便有来、肯饱痴儿腹。", 
      "聊举酒，笑相属。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "此腹元空洞。", 
      "少年时、诸公过矣，上天吹送。", 
      "老大被他禁害杀，身与浮名孰重。", 
      "这鼓笛、休休拈弄。", 
      "彩笔掷还残锦去，愿今生、来世无妖梦。", 
      "且饭犊，莫吞凤。", 
      "新来喑哑如翁仲。", 
      "羡王郎、骖鸾缥缈，玉箫吹动。", 
      "应笑夔州村里女，灸面生愁进奉。", 
      "要绝代、倾城安用。", 
      "今古何人知此理，有吾家、酒德先生颂。", 
      "三万卷，漫充栋。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "主判茅君洞。", 
      "有檐间、查查喜鹊，晓来传送。", 
      "几度黄符披戴了，此度君恩越重。", 
      "被贺监、天随调弄。", 
      "做取散人千百岁，笑渠侬、一霎邯郸梦。", 
      "歌而过，凤兮凤。", 
      "灌园织屦希陈仲。", 
      "问先生、加齐卿相，可无心动。", 
      "除却醴泉中太乙，拣个名山自奉。", 
      "那捷径、输他藏用。", 
      "有耳不曾闻黜陟，免教人、贬驳徂徕颂。", 
      "服兰佩，结茅栋。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "谪下神清洞。", 
      "更遭他、揶揄黠鬼，路旁遮送。", 
      "薄命书生鸡肋尔，却笑尊拳忒重。", 
      "破故纸、谁教翻弄。", 
      "一枕茅檐春睡美，便周公、大圣何须梦。", 
      "门前客，任题凤。", 
      "卜邻羊仲并求仲。", 
      "愿春来、西畴雨足，土膏犁动。", 
      "白发巡官占岁稔，不问京房翼奉。", 
      "槔与瓮、从今无用。", 
      "醉与老农同击壤，莫随人、投献嘉禾颂。", 
      "在陋巷，胜华栋。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "妾出於微贱。", 
      "小年时、朱弦弹绝，玉笙吹遍。", 
      "粗识国风关雎乱，羞学流莺百啭。", 
      "总不涉、闺情春怨。", 
      "谁向西邻公子说，要珠鞍、迎入梨花院。", 
      "身未动，意先懒。", 
      "主家十二楼连苑。", 
      "那人人、靓妆按曲，绣帘初卷。", 
      "道是华堂箫管唱，笑杀鸡坊拍衮。", 
      "回首望、侯门天远。", 
      "我有平生离鸾操，颇哀而不愠微而婉。", 
      "聊一奏，更三叹。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "鬓雪今千缕。", 
      "更休休、痴心呆望，故人明主。", 
      "晚学瞿聃无所得，不解飞升灭度。", 
      "似晓鼓、冬冬挝五。", 
      "散尽朝来汤饼客，且烹鸡、要饭茅容母。", 
      "怕回首，太行路。", 
      "麟台学士微云句。", 
      "便樽前、周郎复出，审音无误。", 
      "安得春莺雪儿辈，轻拍红牙按舞。", 
      "也莫笑、侬家蛮语。", 
      "老去山歌尤协律，又何须、手笔如燕许。", 
      "援琴操，促筝柱。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "放逐身蓝缕。", 
      "被门前、群鸥戏狎，见推盟主。", 
      "若把士师三黜比，老子多他两度。", 
      "袖手看、名场呼五。", 
      "不会车边望尘拜，免他年、青史羞潘母。", 
      "句曲洞，是归路。", 
      "平生怕道萧萧句。", 
      "况新来、冠敧弁侧，醉人多误。", 
      "管甚是非并礼法，顿足低昂起舞。", 
      "任百鸟、喧啾春语。", 
      "欲托朱弦写悲壮，这琴心、脉脉谁堪许。", 
      "君按拍，我调柱。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "国脉微如缕。", 
      "问长缨、何时入手，缚将戎主。", 
      "未必人间无好汉，谁与宽些尺度。", 
      "试看取、当年韩五。", 
      "岂有谷城公付授，也不干、曾遇骊山母。", 
      "谈笑起，两河路。", 
      "少时棋柝曾联句。", 
      "叹而今、登楼揽镜，事机频误。", 
      "闻说北风吹面急，边上冲梯屡舞。", 
      "君莫道、投鞭虚语。", 
      "自古一贤能制难，有金汤、便可无张许。", 
      "快投笔，莫题柱。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "万字如针缕。", 
      "忆王郎、丹墀大对，气为文主。", 
      "贵近旁观俱失色，仰止如天圣度。", 
      "笑杜牧、成名居五。", 
      "晚面清光犹苦谏，似封人、恳切言君母。", 
      "谪尘世，错行路。", 
      "当时宜和薰风句。", 
      "又那知、青云一跌，被才名误。", 
      "输与灵和殿前柳，柔软随风学舞。", 
      "怪两鸟、新来停语。", 
      "不是先生高索价，问何时、宰相先生许。", 
      "举杯祝，莫倾柱。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "身畔无丝缕。", 
      "但从前、裳练，做他家主。", 
      "甲子一周加二纪，兔走乌飞几度。", 
      "赛孔子、如来三五。", 
      "鹤发萧萧无可截，要一杯、留客惭陶母。", 
      "门外草，欲迷路。", 
      "朗吟白雪阳春句。", 
      "待夫君、骊驹不至，鹊声还误。", 
      "老去聊攀莱子例，倒著斑衣戏舞。", 
      "记田舍、火炉头语。", 
      "肘後黄金腰下印，有高堂、未敢将身许。", 
      "且扇枕，莫倚柱。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "辇路东风里。", 
      "试回头、金闺昨梦，侵寻三纪。", 
      "岁晚岿然灵光殿，仆与君侯而已。", 
      "漫过眼、几番桃李。", 
      "珠履金钗常满座，问谁人、得似张公子。", 
      "驰骥，佩龟紫。", 
      "宿云收尽檐声止。", 
      "玳筵开、高台风月，後堂罗绮。", 
      "恰近洛人修禊节，莫惜飞觞临水。", 
      "怕则怕、追锋徵起。", 
      "此老一生江海客，愿风云、际会从今始。", 
      "宁郁郁，久居此。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "老去光阴驶。", 
      "向西风、疏林变缬，残霞成绮。", 
      "尚喜暮年腰脚健，不碍登山临水。", 
      "算自古、英游能几。", 
      "客与桓公俱臭腐，独流传、吹帽狂生尔。", 
      "後来者，亦犹此。", 
      "篮舆伊轧柴桑里。", 
      "问黄花、没些消息，空篱而已。", 
      "赖有一般芙蓉月，偏照先生怀里。", 
      "且觅个、栏干同倚。", 
      "检点樽前谁见在，忆平生、共插茱萸底。", 
      "欢未足，饮姑止。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "忆昔俱年少。", 
      "向斯晨、登高怀古，赋诗舒啸。", 
      "追数樽前插花客，人物并皆佳妙。", 
      "禁几度、西风残照。", 
      "元子寄奴曾富贵，到而今、一一消磨了。", 
      "君不乐，後人笑。", 
      "山南山北添华表。", 
      "叹归来、谢池草合，黄台瓜少。", 
      "老去爱持齐物论，谁管彭殇寿夭。", 
      "待细说、教天知道。", 
      "不羡两苏并二宋，愿弟兄、岁岁同吹帽。", 
      "杯到手，莫辞。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "何必游嵩少。", 
      "屋边山、松风浩荡，虎龙吟啸。", 
      "旧效楚人悲秋作，晚爱陶诗高妙。", 
      "发如此、临流羞照。", 
      "屈指向来夸毗子，被西风、一笔都勾了。", 
      "曾不满，达人笑。", 
      "当年玉振於江表。", 
      "怅而今、老身空在，欢娱全少。", 
      "假使真如彭祖寿，蒙叟犹嗤渠夭。", 
      "偶落笔、不经人道。", 
      "岁晚连床谈至晓，胜冈头、出没看乌帽。", 
      "君举白，我频釂。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "人老难重少。", 
      "强追陪、李侯痛饮，刘郎清啸。", 
      "报答秋光无一字，虚说君房语妙。", 
      "且匣起、青铜休照。", 
      "赖有多情篱下菊，待西风、不肯先开了。", 
      "留晚节，发孤笑。", 
      "孔璋客绍衡依表。", 
      "有谁怜、戴花翁病，插萸人少。", 
      "生不逢场闲则剧，年似龚生犹夭。", 
      "吃紧处、无人曾道。", 
      "到得扶他迂叟出，算貂蝉、未抵深衣帽。", 
      "街酒贱，更沽釂。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "犹记臣之少。", 
      "兴狂时、过陈遵饮，对孙登啸。", 
      "岁晚登临多感慨，但觉齐山诗妙。", 
      "任蓉月、柳风吹照。", 
      "金印不来丹飞去，拟神仙、富贵都差了。", 
      "空铸错，与人笑。", 
      "九年前拜悬车表。", 
      "试回看、柴桑菊老，玄都花少。", 
      "周也曾言殇子寿，佛以白头为夭。", 
      "末後句、岩头曾道。", 
      "头似秃鹙巾裹懒，最不宜蝉冕宜僧帽。", 
      "杯中物，直须釂。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "行乐尤宜少。", 
      "忆坡公、洞箫听罢，划然长啸。", 
      "四海共知霜鬓满，莫问近来何妙。", 
      "也不记、金莲曾照。", 
      "老没太官糕酒分，把茱萸、便准登高了。", 
      "齐得丧，等嘻笑。", 
      "集无韩子潮州表。", 
      "数当时、南迁者众，北归人少。", 
      "赤壁玉堂均一梦，此岂蛮烟能夭。", 
      "与同叔、俱尝知道。", 
      "谁向进贤冠底说，画出来、不似眉山帽。", 
      "秋菊盏，献公釂。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "鹏赋年犹少。", 
      "晚飘蓬、夜郎秋浦，渔歌猿啸。", 
      "骏马名姬俱散去，参透南华微妙。", 
      "敛万丈、光芒回照。", 
      "妃子将军瞋个甚，老先生、拂袖金闺了。", 
      "供玉齿，粲然笑。", 
      "解骖赖有汾阳老。", 
      "叹今人、布衣交薄，绨袍情少。", 
      "黄祖斗筲何足算，鹦鹉才高命夭。", 
      "与贺监、其归同道。", 
      "脱下锦袍与呆底，谪仙人、白伫乌纱帽。", 
      "邀素月，入杯釂。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "低局从头错。", 
      "解危机、除非唤取，国棋来著。", 
      "不信胡儿能胆大，南岸安他阵脚。", 
      "谈笑里、乌巢空幕。", 
      "西起岷峨东海岱，有捷旗、露布无宵柝。", 
      "莘渭後，到秋壑。", 
      "淮田犁遍吴田荻。", 
      "问台家、山河宇宙，是谁擎托。", 
      "自觉怀中残锦尽，采色彰施技薄。", 
      "视柳雅、韩碑瞠若。", 
      "稽首鲁公黄发颂，世何人、堪继奚斯作。", 
      "楚狂语，莫删却。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "宿雨轻飘洒。", 
      "少年时、追欢记节，同人于野。", 
      "老去登临无脚力，徙倚屋东篱榭。", 
      "但极目、海山如画。", 
      "千古惟传吹帽汉，大将军、野马尘埃也。", 
      "须彩笔，为陶写。", 
      "鹤归旧里空悲咤。", 
      "叹原头、累累高冢，洛英凋谢。", 
      "留得香山病居士，却入渔翁保社。", 
      "怅谁伴、先生情话。", 
      "樽有葡萄簪有菊，西凉州、不似东篱下。", 
      "休唤醒，利名者。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "拂袖归来也。", 
      "懒追陪、竹林嵇阮，兰亭王谢。", 
      "谁与此翁相暖热，赖有平生伯雅。", 
      "且放意、高吟闲话。", 
      "山鸟山花皆上客，又何须、胜似公荣者。", 
      "胸磊块，总浇下。", 
      "盘龙痴绝求鹅炙。", 
      "这先生、黄齑瓮熟，味珍无价。", 
      "酒颂一篇差要妙，庄列诸书土苴。", 
      "任礼法、中人嘲骂。", 
      "君特未知其趣耳，若还知、火急来投社。", 
      "共秉烛，惜今夜。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "过眼光阴驶。", 
      "忆垂髫、留连节物，逢场游戏。", 
      "初试綀衣弄纨扇，斗采菖蒲涧里。", 
      "今发白、颜苍如此。", 
      "艾子萧郎方用事，怪先生、苦死纫兰芷。", 
      "君不乐，欲何俟。", 
      "头标夺得群儿喜。", 
      "向溪边、旁观助噪，叹吾衰矣。", 
      "欲建鼓旗无气力，唤起龙泉改委。", 
      "但酒户、加封而已。", 
      "晚觉醉乡差快活，那独醒、公子真呆底。", 
      "聊洗净，笛筝耳。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "家有仙禽二。", 
      "早追随、先生杖屦，互乡童子。", 
      "旦旦池边三薰沐，夜夜山中警睡。", 
      "且伴我、人间游戏。", 
      "此老生平哀大陆，到末梢、始忆华亭唳。", 
      "评往事，败佳思。", 
      "古云鹤算谁能纪。", 
      "叹归来、山川如故，人民非是。", 
      "但愿主君高飞去，莫爱乘轩禄位。", 
      "更赛过、令威千岁。", 
      "假使焦山真羽化，待华阳贞逸铭方瘗。", 
      "我拍手，渠展翅。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "上林全树，曾借君栖宿。", 
      "朝过瑶台暮群玉。", 
      "忽翩然、脱下宫锦袍来，□□□，却向齐州受箓。", 
      "等闲挥醉笔，咳唾千篇，长与诗家窃膏馥。", 
      "身是酒星文星，刚被诗人，□唤做、禁中颇牧。", 
      "便散发、骑鲸去何妨，从我者谁欤，安期徐福。"
    ], 
    "rhythmic": "洞仙歌"
  }, 
  {
    "author": "刘克庄", 
    "paragraphs": [
      "眇难揽镜，跛尤难穿履。", 
      "赖有胡公菊潭水。", 
      "信医言、断了重碧轻红，禁害杀，不遣高吟大醉。", 
      "古来稀七十，添许多年，赢得笺天致君事。", 
      "莫问客去门前，金尽床头，留宝扇、御诗珍秘。", 
      "畴昔慕、乖崖老尚书，到晚节依稀，有些儿似。"
    ], 
    "rhythmic": "洞仙歌"
  }, 
  {
    "author": "刘克庄", 
    "paragraphs": [
      "物微生处远，往还来、非但稻粱求。", 
      "似爱长安日，怕阴山雪，善自为谋。", 
      "个里幸无鸣镝，随意占沙洲。", 
      "归兴何妨待，风景和柔。", 
      "昔到衡阳回去，今随阳避地，遍海南头。", 
      "与西川流寓，彼此各淹留。", 
      "未得云中消息，登望乡台了又登楼。", 
      "江天阔，几行草字，字字含愁。"
    ], 
    "rhythmic": "八声甘州"
  }, 
  {
    "author": "刘克庄", 
    "paragraphs": [
      "拙者平生，不曾乞得天孙巧。", 
      "那回忝扈属车来，岂是齐卿小。", 
      "此膝不曾屈了。", 
      "更休文、腰难运掉。", 
      "前贤样子，表圣宜休，申公告老。", 
      "凉簟安眠，绝胜儤直铃声搅。", 
      "集中大半是诗词，幸没潮州表。", 
      "月夕花朝咏啸。", 
      "叹人间、愁多乐少。", 
      "蓬莱有路，办个船儿，逆风也到。"
    ], 
    "rhythmic": "烛影摇红"
  }, 
  {
    "author": "刘克庄", 
    "paragraphs": [
      "雨凄迷，风料峭。", 
      "情绪被花恼。", 
      "白白红红，满地无人扫。", 
      "可堪解佩盟寒，坠楼命薄，更杜宇、枝头闲。", 
      "绿阴绕。", 
      "青帝结束匆匆，转眼朱明了。", 
      "怕与春辞，茗玉山倒。", 
      "後期觉做明年，春年年好，却不道、明年人老。"
    ], 
    "rhythmic": "祝英台近"
  }, 
  {
    "author": "刘克庄", 
    "paragraphs": [
      "南岳後，累任作祠官。", 
      "试说与君看。", 
      "仙都玉局才交卸，新衔又管华州山。", 
      "怪先生，吟胆壮，饮肠宽。", 
      "去岁拥、旌旗称太守。", 
      "今岁带、称漫叟。", 
      "慵入闹，惯投闲。", 
      "有时拂袖寻种放，有时携枕就陈抟。", 
      "任旁人，嘲潦倒，笑痴顽。"
    ], 
    "rhythmic": "最高楼", 
    "tags": [
      "衡山"
    ]
  }, 
  {
    "author": "刘克庄", 
    "paragraphs": [
      "周郎後，直数到清真。", 
      "君莫是前身。", 
      "八音相应谐韶乐，一声未了落梁尘。", 
      "笑而今，轻郢客，重巴人。", 
      "只少个、绿珠横玉笛。", 
      "更少个、雪儿弹锦瑟。", 
      "欺贺晏，压黄秦。", 
      "可怜樵唱并菱曲，不逢御手与龙巾。", 
      "且醉眠，篷底月，瓮间春。"
    ], 
    "rhythmic": "最高楼"
  }, 
  {
    "author": "刘克庄", 
    "paragraphs": [
      "吾衰矣，百事且随缘。", 
      "只字不笺天。", 
      "几曾三宿为归计，更巴一岁是希年。", 
      "记儿时，闻祖父，说隆乾。", 
      "我不与、少年争遇合。", 
      "你莫共、老僧争戒腊。", 
      "靴皱面，垂肩。", 
      "锦袍夺去饶之问，虎皮撤起付伊川。", 
      "剩空身，无长物，可飞仙。"
    ], 
    "rhythmic": "最高楼"
  }, 
  {
    "author": "刘克庄", 
    "paragraphs": [
      "吾衰矣，不慕勒燕然。", 
      "不爱画凌烟。", 
      "此生惭愧支离叟，何功消受水衡钱。", 
      "错教人，占卦气，算流年。", 
      "漫摘取、野花簪一朵。", 
      "更拣取、小词填一个。", 
      "素发、暖丹田。", 
      "罗浮杖胜如旌节，华阳巾不减貂蝉。", 
      "这先生，非散圣，即仙。"
    ], 
    "rhythmic": "最高楼"
  }, 
  {
    "author": "刘克庄", 
    "paragraphs": [
      "辛亥後，六请挂衣冠。", 
      "甲子始休官。", 
      "白驹恰则来空谷，青牛早已出函关。", 
      "笑狂生，还笏易，上竿难。", 
      "也莫爱、宫中请内相。", 
      "也莫爱、堂中呼六丈。", 
      "但祷祝，要痴顽。", 
      "懒挥玉斧重修月，不扶铁拐会登山。", 
      "免飞升，长快活，戏人间。"
    ], 
    "rhythmic": "最高楼"
  }, 
  {
    "author": "刘克庄", 
    "paragraphs": [
      "臣少也，豪举泛星槎。", 
      "飘逸吐天葩。", 
      "穆陵误奖推儒宿，龙泉曾唤做行家。", 
      "今耄矣，文跌宕，字麻茶。", 
      "同队者、多为公与相。", 
      "广坐里、都无兄与丈。", 
      "生有限，望犹奢。", 
      "补还瞎子重开卷，放教跛子出看花。", 
      "地行仙，疑是汝，不争些。"
    ], 
    "rhythmic": "最高楼"
  }, 
  {
    "author": "刘克庄", 
    "paragraphs": [
      "金闺彦，荷蒉过山前。", 
      "把钓坐溪边。", 
      "呼来每得天颜笑，放归犹作地行仙。", 
      "尽教人，避俗，谤逃禅。", 
      "且缄了、淳夫三味口。", 
      "更袖了、坡公三制手。", 
      "宁殿後，不争先。", 
      "小於卫武二十岁，大於绛老两三年。", 
      "这高名，并上寿，几人全。"
    ], 
    "rhythmic": "最高楼"
  }, 
  {
    "author": "刘克庄", 
    "paragraphs": [
      "橐泉梦断夜初长。", 
      "别馆凄凉。", 
      "细思二十年前事，叹人琴、已矣俱亡。", 
      "改尽潘郎鬓发，消残荀令衣香。", 
      "多年布被冷如霜。", 
      "到处同床。", 
      "箫声一去无消息，但回首、天海茫茫。", 
      "旧日风烟草树，而今总断人肠。"
    ], 
    "rhythmic": "风入松"
  }, 
  {
    "author": "刘克庄", 
    "paragraphs": [
      "归鞍尚欲小徘徊。", 
      "逆境难排。", 
      "人言酒是消忧物，奈病馀、孤负金罍。", 
      "萧瑟捣衣时候，凄凉鼓缶情怀。", 
      "远林摇落晚风哀。", 
      "野店犹开。", 
      "多情惟是灯前影，伴此翁、同去同来。", 
      "逆旅主人相问，今回老似前回。"
    ], 
    "rhythmic": "风入松"
  }, 
  {
    "author": "刘克庄", 
    "paragraphs": [
      "残更难睚抵年长。", 
      "晓月凄凉。", 
      "芙蓉院落深深闭，叹芳卿、今在今亡。", 
      "绝笔无求凰曲，痴心有返魂香。", 
      "起来休镊鬓边霜。", 
      "半被堆床。", 
      "定归兜率蓬莱去，奈人间、无路茫茫。", 
      "缘断漫三弹指，忧来欲九回肠。"
    ], 
    "rhythmic": "风入松"
  }, 
  {
    "author": "刘克庄", 
    "paragraphs": [
      "攀翻宰树暂徘徊。", 
      "草草安排。", 
      "昔人徒步陈鸡絮，愧公家、仆马觥罍。", 
      "华表旧愁满目，黄粱残梦伤怀。", 
      "欲将庄列等欢哀。", 
      "对卷慵开。", 
      "凭高指点虚无路，问何年、辽鹤归来。", 
      "宿酒得风渐解，小舆待月同回。"
    ], 
    "rhythmic": "风入松"
  }, 
  {
    "author": "刘克庄", 
    "paragraphs": [
      "玉笛钿车当日事，东涂西抹都曾。", 
      "等闲曲子压和凝。", 
      "纵游非草草，已醉强惺惺。", 
      "今向三家村送老，身如罢讲吴僧。", 
      "高楼百尺不须登。", 
      "半炉烧叶火，一盏勘书灯。"
    ], 
    "rhythmic": "临江仙"
  }, 
  {
    "author": "刘克庄", 
    "paragraphs": [
      "落魄长官江海客，少豪万里寻春。", 
      "而今樵悴向溪滨。", 
      "断无觞咏兴，惟有簿书尘。", 
      "手插海棠三百本，等闲妆点芳辰。", 
      "他年绛雪映红云。", 
      "丁宁风与月，记取种花人。"
    ], 
    "rhythmic": "临江仙"
  }, 
  {
    "author": "刘克庄", 
    "paragraphs": [
      "去岁越王台上饮，席间二客如龙。", 
      "凭高吊古壮怀同。", 
      "马嘶千嶂暮，乐奏半天中。", 
      "今岁三家村市里，故人各自西东。", 
      "菊花时节酒樽空。", 
      "可怜双雪鬓，禁得几秋风。"
    ], 
    "rhythmic": "临江仙"
  }, 
  {
    "author": "刘克庄", 
    "paragraphs": [
      "不见仙湖能几日，尘沙变尽形容。", 
      "夜来月冷露华浓。", 
      "都忘茅屋下，但记画船中。", 
      "两岸绿阴犹未合，更须补竹添松。", 
      "最怜几树木芙蓉。", 
      "手栽才数尺，别後为谁红。"
    ], 
    "rhythmic": "临江仙"
  }, 
  {
    "author": "刘克庄", 
    "paragraphs": [
      "去岁诣公车。", 
      "天语勤渠。", 
      "绛纱玉斧照寒儒。", 
      "恰似昔人曾梦到，帝所清都。", 
      "骨相太清臞。", 
      "谪堕须臾。", 
      "今年黄敕换称呼。", 
      "只为此翁霜鬓秃，老不中书。"
    ], 
    "rhythmic": "浪淘沙"
  }, 
  {
    "author": "刘克庄", 
    "paragraphs": [
      "早岁类寒蛩。", 
      "晚节遭逢。", 
      "曾开黄卷侍重瞳。", 
      "归去青藜光照窗，阶药翻红。", 
      "出昼颇匆匆。", 
      "主眷犹浓。", 
      "除官全似紫阳翁。", 
      "换个新衔头面改，又似包公。"
    ], 
    "rhythmic": "浪淘沙"
  }, 
  {
    "author": "刘克庄", 
    "paragraphs": [
      "纸帐素屏遮。", 
      "全似僧家。", 
      "无端霜月闯窗纱。", 
      "唤起玉关征戍梦，几叠寒笳。", 
      "岁晚客天涯。", 
      "短发苍华。", 
      "今年衰似去年些。", 
      "诗酒新来俱倚阁，孤负梅花。"
    ], 
    "rhythmic": "浪淘沙"
  }, 
  {
    "author": "刘克庄", 
    "paragraphs": [
      "叠嶂碧周遮。", 
      "游子思家。", 
      "掩藏白发赖乌纱。", 
      "落日倚楼千万恨，社鼓城笳。", 
      "老去淡生涯。", 
      "虚掷年华。", 
      "腊茶盂子太清些。", 
      "待得痴儿公事毕，谢了梅花。"
    ], 
    "rhythmic": "浪淘沙"
  }, 
  {
    "author": "刘克庄", 
    "paragraphs": [
      "目力已茫茫。", 
      "缝菊为囊。", 
      "论衡何必帐中藏。", 
      "却爱素馨清鼻观，采伴禅床。", 
      "风露送新凉。", 
      "山麝开房。", 
      "旋吹银烛闭华堂。", 
      "无奈纱厨遮不住，一地闻香。"
    ], 
    "rhythmic": "浪淘沙"
  }, 
  {
    "author": "刘克庄", 
    "paragraphs": [
      "元规端委，得似幼舆丘壑。", 
      "人言此辈宜高阁。", 
      "几载种天随菊，采庞公药。", 
      "龙尾道、难安汗脚。", 
      "浮荣菌蕣，选甚庶官从橐。", 
      "对床句、子真佳作。", 
      "安用羡伊结驷，叹侬罗雀。", 
      "呼便了、沽来共酌。"
    ], 
    "rhythmic": "凤凰阁"
  }, 
  {
    "author": "刘克庄", 
    "paragraphs": [
      "樵柯烂，丹灶熟，一跳出红尘。", 
      "斗紫一双龙奋贽，帝青九万里为程。", 
      "赤脚踏层云。", 
      "鞭鸾上，骑麟下，彷佛睹。", 
      "洒马鬃泉苏赤地，翻蟾滴水涨沧溟。", 
      "笑杀懵仙人。"
    ], 
    "rhythmic": "法驾导引"
  }, 
  {
    "author": "刘克庄", 
    "paragraphs": [
      "陌上行人怪府公。", 
      "还是诗穷。", 
      "还是文穷。", 
      "下车上马太匆匆。", 
      "来是春风。", 
      "去是秋风。", 
      "阶衔免得带兵农。", 
      "嬉到昏钟。", 
      "睡到斋钟。", 
      "不消提岳与知宫。", 
      "唤作山翁。", 
      "唤作溪翁。"
    ], 
    "rhythmic": "一翦梅"
  }, 
  {
    "author": "刘克庄", 
    "paragraphs": [
      "束缊宵行十里强。", 
      "挑得诗囊。", 
      "抛了衣囊。", 
      "天寒路滑马蹄僵。", 
      "元是王郎。", 
      "来送刘郎。", 
      "酒酣耳热说文章。", 
      "惊倒邻墙。", 
      "推倒胡床。", 
      "旁观拍手笑疏狂。", 
      "疏又何妨。", 
      "狂又何妨。"
    ], 
    "rhythmic": "一翦梅"
  }, 
  {
    "author": "刘克庄", 
    "paragraphs": [
      "日月跳丸，光阴脱兔。", 
      "登临不用深怀古。", 
      "向来吹帽插花人，尽随残照西风去。", 
      "老矣征衫，飘然客路。", 
      "炊烟三两人家住。", 
      "欲携斗酒答秋光，山深无觅黄花处。"
    ], 
    "rhythmic": "踏莎行"
  }, 
  {
    "author": "刘克庄", 
    "paragraphs": [
      "驱鹊营桥，呼蟾出海，朝朝暮暮遥相望。", 
      "谁知风雨此时来，银河便有些波浪。", 
      "玉兔迷离，金鸡嘲晰，二星无语空惆怅。", 
      "元来上界也多魔，天孙长怨牵牛旷。"
    ], 
    "rhythmic": "踏莎行"
  }, 
  {
    "author": "刘克庄", 
    "paragraphs": [
      "年年跃马长安市。", 
      "客舍似家家似寄。", 
      "青钱换酒日无何，红烛呼庐宵不寐。", 
      "易挑锦妇机中字。", 
      "难得玉人心下事。", 
      "男儿西北有神州，莫滴水西桥畔泪。"
    ], 
    "rhythmic": "玉楼春", 
    "tags": [
      "宋词三百首"
    ]
  }, 
  {
    "author": "刘克庄", 
    "paragraphs": [
      "金风淅淅，银河淡淡，长少群贤毕会。", 
      "平生心事曲生知，怪此夕、惺惺相对。", 
      "玄花生眼，新霜点鬓，不肯遮藏老态。", 
      "人间何处有仙方，擘划得、二三百岁。"
    ], 
    "rhythmic": "鹊桥仙"
  }, 
  {
    "author": "刘克庄", 
    "paragraphs": [
      "御屏录了，冰衔换了，酷似香山居士。", 
      "草堂丹灶莫留他，且领取、忠州刺史。", 
      "移来芳树，摘来珍果，压尽来禽青李。", 
      "三千年一荐金盘，又不是、玄都栽底。"
    ], 
    "rhythmic": "鹊桥仙"
  }, 
  {
    "author": "刘克庄", 
    "paragraphs": [
      "阁中芸冷，观中桃谢，谁问贞元朝士。", 
      "吾宗一句好书绅，但记取、毋污青史。", 
      "不交平勃，不游田窦，也不朋他牛李。", 
      "平章此去似何人，似洛社、戴花舞底。"
    ], 
    "rhythmic": "鹊桥仙"
  }, 
  {
    "author": "刘克庄", 
    "paragraphs": [
      "出通明殿，入耆英社，谁似侍郎洪福。", 
      "掌中元自有三珠，更检校、诸孙夜读。", 
      "管他莱相，管他鹤相，留我本来面目。", 
      "希夷一枕未曾醒，笑人世，几回翻局。"
    ], 
    "rhythmic": "鹊桥仙"
  }, 
  {
    "author": "刘克庄", 
    "paragraphs": [
      "俱登瀛馆，俱还洛社，各自健如黄犊。", 
      "不消外监与留台，也不要、嵩山崇福。", 
      "我如原父，君如贡父，且把汉书重读。", 
      "韩公当局等闲过，又看到、温公当局。"
    ], 
    "rhythmic": "鹊桥仙"
  }, 
  {
    "author": "刘克庄", 
    "paragraphs": [
      "去年无麦，今年多稼，尽是君侯心地。", 
      "向来寺寺总拘桩，今有不拘桩底寺。", 
      "省仓展日，米场镌价，万落千村蒙惠。", 
      "更将补纳放宽些，便是个、西京循史。"
    ], 
    "rhythmic": "鹊桥仙"
  }, 
  {
    "author": "刘克庄", 
    "paragraphs": [
      "香芸辟蠹，青藜烛阁，天上宝书万轴。", 
      "前回读得未精详，更罚走、一遭重读。", 
      "松风如故，丹炉如故，坐阅人间陵谷。", 
      "回头调戏窃桃儿，且宁耐、等他桃熟。"
    ], 
    "rhythmic": "鹊桥仙"
  }, 
  {
    "author": "刘克庄", 
    "paragraphs": [
      "有时块坐，有时扶起，门外草深三尺。", 
      "山禽肯唤我为哥，句句道、哥行不得。", 
      "此儿害跛，群儿拍手，次第加公九锡。", 
      "不消长尘短辕车，但乞取、一枝鹤膝。"
    ], 
    "rhythmic": "鹊桥仙"
  }, 
  {
    "author": "刘克庄", 
    "paragraphs": [
      "女孙笄珥，男孙袍笏，少长今朝咸集。", 
      "且留晚节伴寒香，莫要似、春华性急。", 
      "大招吟了，巫咸下了，未爱修门重入。", 
      "我侬不做佛漳闽，免大雪、庭中呆立。"
    ], 
    "rhythmic": "鹊桥仙"
  }, 
  {
    "author": "刘克庄", 
    "paragraphs": [
      "一封奏御，九重知己，不假吹嘘送上。", 
      "从今稳稳到蓬莱，三万里、没些风浪。", 
      "臣年虽老，臣卿尚少，一片丹心葵向。", 
      "何须远比马宾王，且做取、本朝种放。"
    ], 
    "rhythmic": "鹊桥仙"
  }, 
  {
    "author": "刘克庄", 
    "paragraphs": [
      "我如龚胜，君如龚舍，拂袖同归乡里。", 
      "共骑竹马有谁存，总唤入、耆英社里。", 
      "苍华尚黑，黄婆方旺，争问翁年今几。", 
      "一门两个老人星，直看见、孙儿生子。"
    ], 
    "rhythmic": "鹊桥仙"
  }, 
  {
    "author": "刘克庄", 
    "paragraphs": [
      "蒲鞭渐弛，筒渐少，安用知他帘外。", 
      "从今也莫察渊鱼，做到不忍欺田地。", 
      "四民香火，五营笳吹，来献一杯寿水。", 
      "大家赞祝太夫人，长伴取、鲁侯燕喜。"
    ], 
    "rhythmic": "鹊桥仙"
  }, 
  {
    "author": "刘克庄", 
    "paragraphs": [
      "申白苛留。", 
      "绮园浪出，老不知羞。", 
      "输与先生，一枝鹤膝，一领羊裘。", 
      "便教赐履营丘。", 
      "争似把、渔竿到头。", 
      "冷落磻溪，张皇牧野，著甚来由。"
    ], 
    "rhythmic": "柳梢青"
  }, 
  {
    "author": "刘克庄", 
    "paragraphs": [
      "前度看花白发郎。", 
      "平生痼疾是清狂。", 
      "幸然无事污青史，省得教人奏赤章。", 
      "游侠窟，少年场。", 
      "输他群谢与诸王。", 
      "居人不识庚桑楚，弟子谁从魏伯阳。"
    ], 
    "rhythmic": "鹧鸪天"
  }, 
  {
    "author": "刘克庄", 
    "paragraphs": [
      "诗变齐梁体已浇。", 
      "香奁新制出唐朝。", 
      "纷纷竞奏桑间曲，寂寂谁知爨下焦。", 
      "挥彩笔，展红绡。", 
      "十分峭措称妖娆。", 
      "可怜才子如公瑾，未有佳人敌小乔。"
    ], 
    "rhythmic": "鹧鸪天"
  }, 
  {
    "author": "刘克庄", 
    "paragraphs": [
      "尽是手成持，合得天饶借。", 
      "风雨於花有底雠，著意相陵藉。", 
      "做暖逼教开，做冷催教谢。", 
      "不负明年花下人，只负栽花者。"
    ], 
    "rhythmic": "卜算子"
  }, 
  {
    "author": "刘克庄", 
    "paragraphs": [
      "片片蝶衣轻，点点猩红小。", 
      "道是天公不惜花，百种千般巧。", 
      "朝见树头繁，暮见枝头少。", 
      "道是天公果惜花，雨洗风吹了。"
    ], 
    "rhythmic": "卜算子"
  }, 
  {
    "author": "刘克庄", 
    "paragraphs": [
      "乱似盎中丝，密似风中絮。", 
      "行遍茫茫禹迹来，底是无愁处。", 
      "好客挽难留，俗事推难去。", 
      "惟有翻身入醉乡，愁欲来无路。"
    ], 
    "rhythmic": "卜算子"
  }, 
  {
    "author": "刘克庄", 
    "paragraphs": [
      "开阁广延贤，负扆勤求旧。", 
      "应念南宫老舍人，闲袖丝纶手。", 
      "两制必当仁，五福无过寿。", 
      "且喜新年不要□，天要开元祐。"
    ], 
    "rhythmic": "卜算子"
  }, 
  {
    "author": "刘克庄", 
    "paragraphs": [
      "东圳宁馨儿，南国循良守。", 
      "先把炉熏祝帝尧，次祝君侯寿。", 
      "广致米商船，多酿兵厨酒。", 
      "客有须眉似盖延，许至华堂否。"
    ], 
    "rhythmic": "卜算子"
  }, 
  {
    "author": "刘克庄", 
    "paragraphs": [
      "已怪社愆期，尚喜巢如故。", 
      "过了清明未肯来，莫被春寒误。", 
      "常傍画檐飞，忽委空梁去。", 
      "忘却王家与谢家，别有衔泥处。"
    ], 
    "rhythmic": "卜算子"
  }, 
  {
    "author": "刘克庄", 
    "paragraphs": [
      "老圃献花来，异域移根至。", 
      "相对炎官火伞中，便有清凉意。", 
      "淡薄古梳妆，娴雅仙标致。", 
      "欲起涪翁再品花，压了山矾弟。"
    ], 
    "rhythmic": "卜算子"
  }, 
  {
    "author": "刘克庄", 
    "paragraphs": [
      "宿雨频飘洒。", 
      "欢喜西畴耕者。", 
      "终朝连夜。", 
      "有珠玑鸣瓦。", 
      "渐白水、青秧鸥鹭下。", 
      "老学种花兼学稼。", 
      "心两挂。", 
      "这几树、海棠休也。"
    ], 
    "rhythmic": "朝天子"
  }, 
  {
    "author": "刘克庄", 
    "paragraphs": [
      "纤云扫迹。", 
      "万顷玻璃色。", 
      "醉跨玉龙游八极。", 
      "历历天青海碧。", 
      "水晶宫殿飘香。", 
      "群仙方按霓裳。", 
      "消得几多风露，变教人世清凉。"
    ], 
    "rhythmic": "清平乐"
  }, 
  {
    "author": "刘克庄", 
    "paragraphs": [
      "风高浪快。", 
      "万里骑蟾背。", 
      "曾识姮娥真体态。", 
      "素面元无粉黛。", 
      "身游银阙珠宫。", 
      "俯看积气蒙蒙。", 
      "醉里偶摇桂树，人间唤作凉风。"
    ], 
    "rhythmic": "清平乐"
  }, 
  {
    "author": "刘克庄", 
    "paragraphs": [
      "宫腰束素。", 
      "只怕能轻举。", 
      "好筑避风台护取。", 
      "莫遣惊鸿飞去。", 
      "一团香玉温柔。", 
      "笑颦俱有风流。", 
      "贪与萧郎眉语，不知舞错伊州。"
    ], 
    "rhythmic": "清平乐"
  }, 
  {
    "author": "刘克庄", 
    "paragraphs": [
      "休弹别鹤。", 
      "泪与弦俱落。", 
      "欢事中年如水薄。", 
      "怀抱那堪作恶。", 
      "昨宵月露高楼。", 
      "今朝烟雨孤舟。", 
      "除是无身方了，有身长有闲愁。"
    ], 
    "rhythmic": "清平乐"
  }, 
  {
    "author": "刘克庄", 
    "paragraphs": [
      "冰轮万里。", 
      "云卷天如洗。", 
      "先向海山生大士。", 
      "却诞卯金之子。", 
      "冰盆荔子堪尝。", 
      "胆瓶茉莉尤香。", 
      "震旦人人炎热，补陀夜夜清凉。"
    ], 
    "rhythmic": "清平乐"
  }, 
  {
    "author": "刘克庄", 
    "paragraphs": [
      "人间喘汗。", 
      "无计翻银汉。", 
      "有个至人来震旦。", 
      "宴坐补陀岩畔。", 
      "吾闻福寿难量。", 
      "待看海底生桑。", 
      "乞取净瓶一滴，普教大地清凉。"
    ], 
    "rhythmic": "清平乐"
  }, 
  {
    "author": "刘克庄", 
    "paragraphs": [
      "老不计生朝，惭愧阿连书尺。", 
      "雪鬓霜髭不管，管眼腰黄赤。", 
      "待将心事自笺天，莫费子公力。", 
      "乞赐先生处士，换一张黄敕。"
    ], 
    "rhythmic": "好事近"
  }, 
  {
    "author": "刘克庄", 
    "paragraphs": [
      "小鬟解事高烧烛。", 
      "群花围绕樗蒲局。", 
      "道是五陵儿。", 
      "风骚满肚皮。", 
      "玉鞭鞭玉马。", 
      "戏走章台下。", 
      "笑杀灞桥翁。", 
      "骑驴风雪中。"
    ], 
    "rhythmic": "菩萨蛮"
  }, 
  {
    "author": "刘克庄", 
    "paragraphs": [
      "游人绝。", 
      "绿阴满野芳菲歇。", 
      "芳菲歇。", 
      "养蚕天气，采茶时节。", 
      "枝头杜宇啼成血。", 
      "陌头杨柳吹成雪。", 
      "吹成雪。", 
      "淡烟微雨，江南三月。"
    ], 
    "rhythmic": "忆秦娥"
  }, 
  {
    "author": "刘克庄", 
    "paragraphs": [
      "修禊节。", 
      "晋人风味终然别。", 
      "终然别。", 
      "当时宾主，至今清绝。", 
      "等闲写就兰亭帖。", 
      "岂知留与人闲说。", 
      "人闲说。", 
      "永和之岁，暮春之月。"
    ], 
    "rhythmic": "忆秦娥"
  }, 
  {
    "author": "刘克庄", 
    "paragraphs": [
      "泥滑滑。", 
      "一声声唤征鞍发。", 
      "征鞍发。", 
      "客亭杨柳，不禁攀折。", 
      "荀郎衣上香初歇。", 
      "萧郎心下书难说。", 
      "书难说。", 
      "霎时吹散，一生愁绝。"
    ], 
    "rhythmic": "忆秦娥"
  }, 
  {
    "author": "刘克庄", 
    "paragraphs": [
      "春酲薄。", 
      "梦中球马豪如昨。", 
      "豪如昨。", 
      "月明横笛，晓寒吹角。", 
      "古来成败难描摸。", 
      "而今却悔当时错。", 
      "当时错。", 
      "铁衣犹在，不堪重著。"
    ], 
    "rhythmic": "忆秦娥"
  }, 
  {
    "author": "刘克庄", 
    "paragraphs": [
      "梅谢了。", 
      "塞垣冻解鸿归早。", 
      "鸿归早。", 
      "凭伊问讯，大梁遗老。", 
      "浙河西面边声悄。", 
      "淮河北去炊烟少。", 
      "炊烟少。", 
      "宣和宫殿，冷烟衰草。"
    ], 
    "rhythmic": "忆秦娥"
  }, 
  {
    "author": "刘克庄", 
    "paragraphs": [
      "思邈方书去失，休文老病来攻。", 
      "新年筋力太龙锺。", 
      "腰似铁锚儿重。", 
      "雅拜怎生搢笏，徐行也要扶筇。", 
      "田翁邀饮不能从。", 
      "难伴诸公上雍。"
    ], 
    "rhythmic": "西江月"
  }, 
  {
    "author": "刘克庄", 
    "paragraphs": [
      "恰为仙佛做生辰。", 
      "公又绂麒麟。", 
      "黑白几枰屡变，丹青百奏如新。", 
      "都门饯底，洛中画底，莫是前身。", 
      "虽老不扶灵寿，有时更上蒲轮。"
    ], 
    "rhythmic": "朝中措"
  }, 
  {
    "author": "刘克庄", 
    "paragraphs": [
      "受持鼻祖五千言。", 
      "留得谷神存。", 
      "伴我赋诗茅屋，饶渠待诏金门。", 
      "此翁岁晚，有书充栋，有酒盈樽。", 
      "君看多花早落，孰如仙李蟠根。"
    ], 
    "rhythmic": "朝中措"
  }, 
  {
    "author": "刘克庄", 
    "paragraphs": [
      "仙风道骨北山翁。", 
      "万卷著胸中。", 
      "涣若宦情冰释，作□醉面桃红。", 
      "千林冻槁，一枝雪艳，消息先通。", 
      "颜色□青精饭，姓名在碧纱笼。"
    ], 
    "rhythmic": "朝中措"
  }, 
  {
    "author": "刘克庄", 
    "paragraphs": [
      "海天万顷碧玻璃。", 
      "风露洗炎曦。", 
      "鹦鹉绿毛导从，蟾□雪色追随。", 
      "分明来处，补陀大士，先後同时。", 
      "觅取善财童子，膝边要个孙儿。"
    ], 
    "rhythmic": "朝中措"
  }, 
  {
    "author": "刘克庄", 
    "paragraphs": [
      "君看郭西景，浑不减孤山。", 
      "飞楼突兀百尺，轮奂侈前观。", 
      "绝唱新词寡和，堕泪旧碑无恙，往事付惊澜。", 
      "不见辽鹤返，惟对水鸥闲。", 
      "又何必，珠翠盛，管弦欢。", 
      "唾壶麈尾潇洒，领客上高寒。", 
      "丞相功存宗庙，祭酒义兼家国，世事尚相关。", 
      "风月寓意耳，莫作晋人看。"
    ], 
    "rhythmic": "水调歌头"
  }, 
  {
    "author": "刘克庄", 
    "paragraphs": [
      "辜负东风约。", 
      "忆曾将、淮南草木，笔端笼络。", 
      "后土祠中明月夜，忽有瑶姬跨鹤。", 
      "迥不比、水仙低弱。", 
      "天上人间惟一本，倒千锺、琼露花前酌。", 
      "追往事，怎忘却。", 
      "移根应费仙家药。", 
      "漫回头、关山信断，堡城笳作。", 
      "问讯而今平安否，莫遣玉箫惊落。", 
      "但画卷、依稀描著。", 
      "白发愧无渡江曲，与君家、子敬相酬酢。", 
      "新旧恨，两交错。"
    ], 
    "rhythmic": "贺新郎"
  }, 
  {
    "author": "刘克庄", 
    "paragraphs": [
      "晓色朦胧，佳色在、黄堂深处。", 
      "记当日、霓旌飞下，鸾翔凤翥。", 
      "兰省旧游隆注简，竹符新剖宽忧顾。", 
      "有江南、千里好溪山，留君住。", 
      "牙板唱，花裀舞。", 
      "云液滑，霞觞举。", 
      "顾朱颜绿鬓，年年如许。", 
      "见说相门须出相，何时再筑沙堤路。", 
      "看便飞、丹诏日边来，朝天去。"
    ], 
    "rhythmic": "满江红"
  }, 
  {
    "author": "刘克庄", 
    "paragraphs": [
      "风露洗玉宇，星斗灿银潢。", 
      "云间笙鹤来下，人世变凄凉。", 
      "九转金丹成後，一朵红云深处，玉立侍虚皇。", 
      "却笑跨夺子，草草梦黄粱。", 
      "君记否，齐桓□，鲁灵光。", 
      "中原公案未了，直下欠人当。", 
      "试问玉门关外，何似金銮殿上，此段及平章。", 
      "富贵倘来耳，万代姓名香。"
    ], 
    "rhythmic": "水调歌头"
  }, 
  {
    "author": "刘克庄", 
    "paragraphs": [
      "风流八十，是人间妆点，孩儿眉额。", 
      "再著三星添上面，又是一般奇特。", 
      "且置零头，举将成数，算起君须识。", 
      "从今十倍，恰当彭祖八百。", 
      "更把百倍添来，庄椿身世，又十头添撇。", 
      "况迈非熊年纪在，管取方来勋业。", 
      "子既生孙，孙还又子，堆几床牙笏。", 
      "瑶池会宴，饱看几度桃实。"
    ], 
    "rhythmic": "乳燕飞・贺新郎"
  }, 
  {
    "author": "刘克庄", 
    "paragraphs": [
      "昔人风调谁高，二疏盛日还乡里。", 
      "公卿祖道，百城围尽，争传佳事。", 
      "闻自垂车日，都门外、送车凡几。", 
      "今世无工，尽置之勿道，煌处、独青史。", 
      "佳甚东阳山水。", 
      "是昔时、钓游某地。", 
      "风流脱似，洛中耆老，一人而已。", 
      "好为霞觞，正庭阶、彩衣荣侍。", 
      "便明朝有诏，启门解说，值先生醉。"
    ], 
    "rhythmic": "水龙吟"
  }, 
  {
    "author": "赵癯斋", 
    "paragraphs": [
      "闻掀髯、岭头长啸，梅花一夜香吐。", 
      "正看鸣凤朝阳影，何事惊鸿翩举。", 
      "来又去。", 
      "但赢得、儿童拍手笑无据。", 
      "人间何处。", 
      "有九曲栽芹，一峰横砚，江上听春雨。", 
      "功名事，不信朝鳞暮羽。", 
      "九关虎豹如许。", 
      "午桥见有闲风月，正自不妨嘉趣。", 
      "君记取。", 
      "人尽道、东山安石难留住。", 
      "伏龙三顾。", 
      "待报了君恩，勋铭彝鼎，归作子期侣。"
    ], 
    "rhythmic": "买陂塘・摸鱼儿"
  }, 
  {
    "author": "程正同", 
    "paragraphs": [
      "久矣无循吏。", 
      "自当年、弘宽去後，风流谁继。", 
      "律令喜为鹰击勇，无复柔桑驯雉。", 
      "何幸见、真儒小试。", 
      "手种海棠三百本，有几多、遗爱人须记。", 
      "潘岳县，未为贵。", 
      "文章政事通枫陛。", 
      "看傅岩、霖雨岁旱，要须均施。", 
      "玉色温其山似立，气禀新秋清厉。", 
      "便好据、经纶要地。", 
      "却笑庞才非百里，骤天衢、自合还天骥。", 
      "卮酒祝，八千岁。"
    ], 
    "rhythmic": "贺新郎"
  }, 
  {
    "author": "程正同", 
    "paragraphs": [
      "富敌陶猗，才卑贾马，气吞曹刘。", 
      "更妓娱安石，东山名胜，樽盈文举，北海风流。", 
      "事冷千年，身兼八子，豪举伊谁与匹俦。", 
      "应还笑，为天将降任，未欲东周。", 
      "优游。", 
      "宁久淹留。", 
      "管蓬矢桑弧志早酬。", 
      "有棠棣联芳，庭萱不老，砌兰擢秀，蟾桂传秋。", 
      "要颂椿龄，若将柏叶，婢膝奴颜应合羞。", 
      "直须是，功名期会，同跨鳌头。"
    ], 
    "rhythmic": "沁园春"
  }, 
  {
    "author": "程正同", 
    "paragraphs": [
      "五柳先生，宦情无几，赋成归去来兮。", 
      "吾归何所，任运且随时。", 
      "曾向高人问道，清妙处、已悟希夷。", 
      "谁能羡，胸中芥子，容易纳须弥。", 
      "竹林，新职事，神交狂客，志慕天随。", 
      "但能乐天知命，夫复何疑。", 
      "多谢故人念我，平安报、不必纲维。", 
      "饮君酒，愿君同寿，此外本无为。"
    ], 
    "rhythmic": "满庭芳"
  }, 
  {
    "author": "程正同", 
    "paragraphs": [
      "曾把隋珠抵鹊来。", 
      "拓弓花下不虚开。", 
      "醉馀戏把行人弹，堪笑齐王谩筑台。", 
      "穿兔手，落雕材。", 
      "狭斜衢路共徘徊。", 
      "流星一点高飞处，笑坐金鞍歌落梅。"
    ], 
    "rhythmic": "思越人・朝天子"
  }, 
  {
    "author": "程正同", 
    "paragraphs": [
      "少年不入利名场。", 
      "花柳作家乡。", 
      "一片由甲口觜，几多耍俏心肠。", 
      "周郎学识，秦郎风度，柳七文章。", 
      "聊借生绡一幅，与君写尽行藏。"
    ], 
    "rhythmic": "朝中措"
  }, 
  {
    "author": "阳枋", 
    "paragraphs": [
      "乐意相关莺对语，春风遍满天涯。", 
      "生香不断树交花。", 
      "个中皆实理，何处是浮华。", 
      "收敛回来还夜气，一轮明月千家。", 
      "看梅休用隔窗纱。", 
      "清光辉皎洁，疏影自横斜。"
    ], 
    "rhythmic": "临江仙"
  }, 
  {
    "author": "阳枋", 
    "paragraphs": [
      "白尽蒹葭，衰从蒲柳，我只松筠节。", 
      "君民尧舜，老翁揩眼勋业。"
    ], 
    "rhythmic": "念奴娇"
  }, 
  {
    "author": "周端臣", 
    "paragraphs": [
      "西园昨夜，又一番、阑风伏雨。", 
      "清晨按行处。", 
      "有新绿照人，乱红迷路。", 
      "归吟窗低，但瓶几留连春住。", 
      "窥晴小蝶翩翩，等闲飞来似相妒。", 
      "迟暮。", 
      "家山信杳，奈锦字难凭，清梦无据。", 
      "春尽江头，啼鹃最凄苦。", 
      "蔷薇几度花开，误风前、翠樽谁举。", 
      "也应念、留滞周南，思归未赋。"
    ], 
    "rhythmic": "清夜游"
  }, 
  {
    "author": "周端臣", 
    "paragraphs": [
      "问春为谁来、为谁去，匆匆太速。", 
      "流水落花，夕阳芳草，此恨年年相触。", 
      "细履名园，闲看嘉树，蔼翠阴成簇。", 
      "争知也被韶华，换却诗人鬓边绿。", 
      "小花深院静，旋引清尊，自歌新曲。", 
      "燕子不归来，风絮乱吹帘竹。", 
      "误文姬、凝望久，心事想劳频卜。", 
      "但门掩黄昏，数声啼鴂，又唤起、相思一掬。"
    ], 
    "rhythmic": "春归怨"
  }, 
  {
    "author": "周端臣", 
    "paragraphs": [
      "霭芳阴未解，乍天气、过元宵。", 
      "讶客袖犹寒，吟窗易晓，春色无聊。", 
      "梅梢。", 
      "尚留顾藉，滞东风、未肯雪轻飘。", 
      "知道诗翁欲去，递香要送兰桡。", 
      "清标。", 
      "会上丛霄。", 
      "千里阻、九华遥。", 
      "料今朝别後，他时有梦，应梦今朝。", 
      "河桥。", 
      "柳愁未醒，赠行人、又恐越魂销。", 
      "留取归来系马，翠长千缕柔条。"
    ], 
    "rhythmic": "木兰花慢"
  }, 
  {
    "author": "周端臣", 
    "paragraphs": [
      "华堂帘幕飘香雾。", 
      "一搦楚腰轻束素。", 
      "翩跹舞态燕还惊，绰约妆容花尽妒。", 
      "樽前谩咏高唐赋。", 
      "巫峡云深留不住。", 
      "重来花畔倚阑干，愁满阑干无倚处。"
    ], 
    "rhythmic": "玉楼春"
  }, 
  {
    "author": "周端臣", 
    "paragraphs": [
      "芙蓉苑。", 
      "记试酒清狂，鞭游遍。", 
      "翠红照眼。", 
      "凝芳露、洗出青霞一片。", 
      "垂杨两岸。", 
      "窥镜底、新妆深浅。", 
      "应料似、锦帐行春，三千粉春矜艳。", 
      "邂逅系马堤边，念玉笋轻攀，笑簪同欢。", 
      "岁华暗换。", 
      "西风路、几许愁肠凄断。", 
      "仙城梦黯。", 
      "还又是、六桥秋晚。", 
      "凝望处，烟淡云寒，人归雁远。"
    ], 
    "rhythmic": "六桥行"
  }, 
  {
    "author": "周端臣", 
    "paragraphs": [
      "苏堤路。", 
      "正密柳烘烟，嫩莎收雨。", 
      "野芳竞吐。", 
      "山如画、隐隐云藏山坞。", 
      "六桥徙倚。", 
      "喧处处、行春箫鼓。", 
      "鸥影外、一片湖光，夷犹彩舟来去。", 
      "凝想禊饮花前，爱裙幄围香，款留连步。", 
      "旧踪未改，还曾记、揽结亭边芳树。", 
      "愁情几许。", 
      "更多似、一天飞絮。", 
      "空自有、花畔黄鹂，知人笑语。"
    ], 
    "rhythmic": "六桥行"
  }, 
  {
    "author": "周端臣", 
    "paragraphs": [
      "四山烟霭未分明。", 
      "宿雨破新晴。", 
      "万顷湖光，一堤柳色，人在画图行。", 
      "清明过了春无几，花事已飘零。", 
      "莫待斜阳，便寻归棹，家隔两重城。"
    ], 
    "rhythmic": "少年游"
  }, 
  {
    "author": "周端臣", 
    "paragraphs": [
      "青嶂绕，翠堤斜。", 
      "晴绮散馀霞。", 
      "一湖春水碧无瑕。", 
      "可惜画船遮。", 
      "燕交飞，莺对语。", 
      "风软香尘凝路。", 
      "一年春事又扬花。", 
      "诗酒□韶华。"
    ], 
    "rhythmic": "喜迁莺令・喜迁莺"
  }, 
  {
    "author": "周端臣", 
    "paragraphs": [
      "怕听黄昏雨。", 
      "到黄昏、陡顿潇潇，雨声不住。", 
      "香冷罗衾愁无寐，难奈凄凄楚楚。", 
      "暗试把、佳期重数。", 
      "楼外一行征雁过，更偏来、撩理芳心苦。", 
      "心自苦，向谁诉。", 
      "菱花憔悴羞人觑。", 
      "欢红低翠黯，不似旧家眉妩。", 
      "目断阳台幽梦阻，孤负朝朝暮暮。", 
      "怕泪落、瑶筝慵拊。", 
      "手拈梅花春又近，料人间、别有安排处。", 
      "云碧袖，为君舞。"
    ], 
    "rhythmic": "贺新郎"
  }, 
  {
    "author": "赵福元", 
    "paragraphs": [
      "一剑凌风，跨六鳌头，登群玉峰。", 
      "听金童宣敕，琼胎掇送，大唐进士，圣宋仙翁。", 
      "琪树玲珑，宝花散漫，香霭天枝绕绛空。", 
      "後五日，有竹湖公相，梦叶非熊。", 
      "峥嵘得子如龙。", 
      "傲南墅修篁皓鹤中。", 
      "似银瓶碾月，一清彻底，玉虹贯斗，千丈蟠胸。", 
      "洛殿催班，燃灯赐对，九万鹏程瞬息通。", 
      "蟠桃宴，与蟾宫双桂，长伴乔松。"
    ], 
    "rhythmic": "沁园春"
  }, 
  {
    "author": "赵福元", 
    "paragraphs": [
      "斗柄御寅，序启苍涂，气转洪钧。", 
      "正乾坤交泰，圣贤相遇，风声虎啸，雾滃龙兴。", 
      "华渚流虹，璇枢绕电，期迈三朝嵩降申。", 
      "真希有，庆吾皇万岁，重臣千春。", 
      "枫震宠数来频。", 
      "绾叠组累累辉楚城。", 
      "看袍将赐锦，带仍佩玉，十行丹诏，单骑红尘。", 
      "入赞中兴，泰阶上宰，寿域八荒歌太平。", 
      "运化笔，管烘□桃李，又一番新。"
    ], 
    "rhythmic": "沁园春"
  }, 
  {
    "author": "赵福元", 
    "paragraphs": [
      "珠斗阑干，银河清浅，梦籋帝关。", 
      "见六丁拥道，一声传跸，翠幢舞凤，彩扇交鸾。", 
      "寿祝天齐，神夸岳降，报到明朝重整班。", 
      "璇星烂，有赤松黄石，雾凑苍坛。", 
      "仙风绿鬓朱颜。", 
      "才奏罢呼麟游海山。", 
      "命飞琼步月，瑶台凝净，云英捣雪，玉杵光寒。", 
      "鹤立芝庭，龟迎荷□，鼎看翩翩彩袖翻。", 
      "留春醉，醉何须归去，常在人寰。"
    ], 
    "rhythmic": "沁园春"
  }, 
  {
    "author": "赵福元", 
    "paragraphs": [
      "吮煤弄笔。", 
      "草圣寰中君第一。", 
      "电脚摇光。", 
      "骤雨旋风声满堂。", 
      "豪厘巧辨。", 
      "唤起羲之当北面。", 
      "醉眼摩娑。", 
      "错认书颠作酒颠。"
    ], 
    "rhythmic": "减字木兰花"
  }, 
  {
    "author": "赵福元", 
    "paragraphs": [
      "裙曳湘波六幅缣。", 
      "风流体段总无嫌。", 
      "歌翻檀口朱缨小，拍弄红牙玉笋纤。", 
      "腔子里，字儿添。", 
      "嘲撩风月性多般。", 
      "憎声里金珠迸，惊起梁尘落无帘。"
    ], 
    "rhythmic": "鹧鸪天"
  }, 
  {
    "author": "李亿", 
    "paragraphs": [
      "镜鸾分影，望天涯肠断，悄无红叶。", 
      "几度秋风吹翠被，一缕幽香难灭。", 
      "燕卜新梁，花移别槛，回首春如客。", 
      "欢情何在，绿杨空销愁色。", 
      "可是今古风流，小乔姝丽，只许周郎得。", 
      "金谷珠帘空百尺，不碍梦魂飞入。", 
      "钗股盟深，旧缘未断，月有重圆日。", 
      "蓝桥路近，乘云先问消息。"
    ], 
    "rhythmic": "念奴娇"
  }, 
  {
    "author": "李亿", 
    "paragraphs": [
      "画楼酒醒春心悄。", 
      "残月悠悠芳梦晓。", 
      "娇汗浸低鬟。", 
      "屏山云雨阑。", 
      "香车河汉路。", 
      "又是匆匆去。", 
      "鸾扇护明妆。", 
      "含情看绿杨。"
    ], 
    "rhythmic": "菩萨蛮"
  }, 
  {
    "author": "李亿", 
    "paragraphs": [
      "翠壶浸雪明谣夜，初疑玉虬飞动。", 
      "莫弄紫箫吹，堕寒琼惊梦。", 
      "把红炉对拥。", 
      "怕清魄，不禁霜重。", 
      "爱护殷勤，待长留作，道人香供。", 
      "尘暗古南州，风流远、谁寻故枝么凤。", 
      "谩举目销凝，对愁云曚暡。", 
      "向霞扉月洞。", 
      "且嚼蕊、细开春瓮。", 
      "这奇绝，好唤苍髯，与竹君来共。"
    ], 
    "rhythmic": "徵招"
  }, 
  {
    "author": "刘颉", 
    "paragraphs": [
      "莺老梅黄，水寒烟淡，断香谁与添温。", 
      "宝缸初上，花影伴芳尊。", 
      "细细轻帘半卷，凭阑对、山色黄昏。", 
      "人千里，小楼幽草，何处梦王孙。", 
      "十年，羁旅兴，舟前水峄，马上烟村。", 
      "记小亭香墨，题恨犹存。", 
      "几夜江湖旧梦，空凄怨、多少销魂。", 
      "归鸦被，角声惊起，微雨暗重门。"
    ], 
    "rhythmic": "满庭芳"
  }, 
  {
    "author": "冯取洽", 
    "paragraphs": [
      "九日明朝是。", 
      "问宜轩何事，今朝众宾交至。", 
      "长记每年八月八，曾庆饮仙出世。", 
      "直推到、於今何意。", 
      "要待千崖秋气爽，向东篱、试探花开未。", 
      "挝急鼓，舞长袂。", 
      "主人臭味花相似。", 
      "笑争春、红紫低昂，转头扫地。", 
      "独占西风摇落候，旋屑黄金点缀。", 
      "做得个、秋花元帅。", 
      "旧说东阳流菊水，饮之者、寿过百馀岁。", 
      "泛此酒，劝公醉。"
    ], 
    "rhythmic": "贺新郎"
  }, 
  {
    "author": "冯取洽", 
    "paragraphs": [
      "自愿卑栖翼。", 
      "似沧洲、白鸟悠悠，静依拳石。", 
      "聊寄一梯云木表，俯视霁虹千尺。", 
      "乐江上、山间声色。", 
      "镜样清流环样绕，笑赐湖、一曲夸唐敕。", 
      "尘外趣，有谁识。", 
      "飞来妙墨痕犹湿。", 
      "走盘珠流出，不火食人胸膈。", 
      "三叹阳春知和寡，但觉光生虚室。", 
      "何处觅，倚歌箫客。", 
      "他日玉林来得否，待平分、风月供吟笔。", 
      "添一友，共闲逸。"
    ], 
    "rhythmic": "贺新郎"
  }, 
  {
    "author": "冯取洽", 
    "paragraphs": [
      "句里思黄九。", 
      "笑王郎、不奈寒芳，腰围如柳。", 
      "得似江郎饶雅趣，时揽黄花诳口。", 
      "吐妙语、与之争秀。", 
      "闲绕珍从吟不尽，尽风前、露下栾栾瘦。", 
      "香自足，岂劳嗅。", 
      "一尊问我能同否。", 
      "叹双溪、冷落篱边，傲霜犹有。", 
      "浩唱云笺金缕调，兴发小槽珠酒。", 
      "待唤醒、早春梅友。", 
      "独恨爱花人易老，漫一年，好景还依旧。", 
      "东望处，立良久。"
    ], 
    "rhythmic": "贺新郎"
  }, 
  {
    "author": "冯取洽", 
    "paragraphs": [
      "梦折营门柳。", 
      "送君归、暂戏斑衣，又拢征袖。", 
      "到得皇州风景异，只有湖山似旧。", 
      "把感慨、寓之杯酒。", 
      "雨抹晴妆西子样，且平章、剩赋诗千首。", 
      "富与贵，本来有。", 
      "青油幕底筹攻守。", 
      "拥貔貅、朝气凌云，夜锋冲斗。", 
      "蜀祲淮氛犹在眼，一扫正须健帚。", 
      "又何惜、驱弛奔走。", 
      "快展韬铃资世用，看归来、金印悬双肘。", 
      "倾玉斝，为亲寿。"
    ], 
    "rhythmic": "贺新郎"
  }, 
  {
    "author": "冯取洽", 
    "paragraphs": [
      "那得身无事。", 
      "问双溪老子，而今万缘空否。", 
      "正使尘牢偿未了，毕竟难昏灵府。", 
      "已笑唾、功名如土。", 
      "五十九年风雨过，算非非、是是何须数。", 
      "垂老也，信缘度。", 
      "绿阴朱夏回清暑。", 
      "叹病来、觞怯流霞，扇闲白羽。", 
      "方念生初增感慨，谁寄乐章新语。", 
      "知是我、花庵庵主。", 
      "一别三年惟梦见，定何时、相对倾琼醑。", 
      "惊世路，有豺虎。"
    ], 
    "rhythmic": "贺新郎"
  }, 
  {
    "author": "冯取洽", 
    "paragraphs": [
      "知彼须知此。", 
      "问筹边、攻守规模，云何则是。", 
      "景色愔愔犹日暮，壮士无由吐气。", 
      "又安得、将如廉李。", 
      "燕坐江沱甘自蹙，笑腐儒、枉楦朝家紫。", 
      "用与舍，徒为耳。", 
      "黄芦白苇迷千里。", 
      "叹长淮、篱落空疏，仅馀残垒。", 
      "读父兵书宁足恃，击楫谁盟江水。", 
      "有识者、知其庸矣。", 
      "多少英雄沈草野，岂堂堂、吾国无君子。", 
      "起诸葛，总戎事。"
    ], 
    "rhythmic": "贺新郎"
  }, 
  {
    "author": "冯取洽", 
    "paragraphs": [
      "问讯花庵主。", 
      "这一宗、拍板门槌，是谁亲付。", 
      "逢翰墨场聊作戏，那个是真实语。", 
      "算惟有、青山堪住。", 
      "玉立林幽真脱洒，又何妨、白石和泉煮。", 
      "底用判，云游据。", 
      "朝三暮四从渠赋。", 
      "且随缘、家养园收，自然成趣。", 
      "此外盘蜗馀一室，人我两俱无负。", 
      "要参到、道心微处。", 
      "尽作逃禅逃得密，也难遮、拨草来寻路。", 
      "应为拨，懒残芋。"
    ], 
    "rhythmic": "贺新郎"
  }, 
  {
    "author": "冯取洽", 
    "paragraphs": [
      "二老交相访。", 
      "正不妨、勃窣媻姗，舍车而杖。", 
      "忆在蓉村新雨过，门外春流浩荡。", 
      "中有个、列仙臞相。", 
      "把酒论诗饶胜韵，更柳边、花底同心赏。", 
      "临别句，几回唱。", 
      "忽传风驭来溪上。", 
      "遣儿曹、策马郊迎，老怀欣畅。", 
      "争讶金华佳父子，飞下蓬莱昆阆。", 
      "有四士、追随仙仗。", 
      "我爱君如何次道，便令人、直欲倾家酿。", 
      "歌妙曲，郑声放。"
    ], 
    "rhythmic": "贺新郎"
  }, 
  {
    "author": "冯取洽", 
    "paragraphs": [
      "往事休寻访。", 
      "幸老来、筋力差强，未须扶杖。", 
      "收脚八风波外立，一片虚空荡荡。", 
      "误寿者、本来无相。", 
      "今日不知何日也，便戊申、重见何须赏。", 
      "大梦曲，此时唱。", 
      "团栾儿女溪堂上。", 
      "且一觞、一咏陶然，此情堪畅。", 
      "漫说神仙华屋好，缥缈峤壶蓬阆。", 
      "这浮幻、也难凭仗。", 
      "何似熏风来岁岁，蔼一家、和气如春酿。", 
      "婚嫁了，尽闲放。"
    ], 
    "rhythmic": "贺新郎"
  }, 
  {
    "author": "冯取洽", 
    "paragraphs": [
      "我爱□君，结屋并山，友松竹梅。", 
      "有倦游孤剑，暂悬素壁，醉吟行履，时印苍苔。", 
      "得失不惊，知恬交养，浩浩胸中何壮哉。", 
      "须知道，似骅骝万里，道路方开。", 
      "相期湖上舒怀。", 
      "莫放过花枝与酒杯。", 
      "况上天已办，河东新赋，圜桥乐得，海内英才。", 
      "矍铄溪翁，据鞍一笑，画饼功名赋倘来。", 
      "长堤上，正柳花荷气，尽可追陪。"
    ], 
    "rhythmic": "沁园春"
  }, 
  {
    "author": "冯取洽", 
    "paragraphs": [
      "人事好乖，云散风流，暗思去年。", 
      "记竹舆伊轧，报临村里，筇枝颠倒，忙返溪边。", 
      "翦韭新炊，寻桃小酌，取次欢谣俱可编。", 
      "难忘处，是阳春一曲，群唱尊前。", 
      "新晴又放花天。", 
      "况家酿堪携不用钱。", 
      "想有人如玉，已过南市，无人伴我，重醉西阡。", 
      "旧约难凭，新词堪赋，乐事赏心那得全。", 
      "归来也，命儿将此意，写以朱弦。"
    ], 
    "rhythmic": "沁园春"
  }, 
  {
    "author": "冯取洽", 
    "paragraphs": [
      "一雨霈然，六合全清，空无点埃。", 
      "喜秋容新沐，为谁媚妩，凉蟾留照，正尔徘徊。", 
      "蜡屐清游，渔蓑淡话，富贵於予何有哉。", 
      "双溪上，总旧盟鸥鹭，来往无猜。", 
      "烟霞竹石松梅。", 
      "更无数幽花陆续开。", 
      "渐黄鸡啄黍，肥堪一箸，浮蛆拍瓮，美可三杯。", 
      "儿解应门，翁方索句，俗客来时莫放来。", 
      "青山好，尽从今日日，闼不妨排。"
    ], 
    "rhythmic": "沁园春"
  }, 
  {
    "author": "冯取洽", 
    "paragraphs": [
      "举世纷纷，风靡波流，名氛利埃。", 
      "有幽人嘉遁，长年修洁，寒花作伴，竟日徘徊。", 
      "餐荐夕英，杯迎朝露，世味何如此味哉。", 
      "扬扬蝶，尽弄芳来往，我又奚猜。", 
      "双溪约玉林梅。", 
      "拟真到庄门一扣开。", 
      "奈衢山风急，勒教回驾，横圹水弱，未许浮杯。", 
      "恨结停云，神驰落月，白雪风前忽堕来。", 
      "教儿唱，侑蓑翁一醉，无闷堪排。"
    ], 
    "rhythmic": "沁园春"
  }, 
  {
    "author": "冯取洽", 
    "paragraphs": [
      "问讯柳溪，溪上柳容，胡为带埃。", 
      "叹阳春陡变，孰为披拂，赏音难遇，谁与徘徊。", 
      "好在湖山，吾容不辱，寄径垂条岂偶哉。", 
      "休摇荡，且深根宁极，免俗人猜。", 
      "何妨傍竹依梅。", 
      "待青眼春回一笑开。", 
      "尽攀丝弄叶，效颦施黛，笼鞯拂帽，藉阴传杯。", 
      "未碍飞绵，一高千丈，风力微时稳下来。", 
      "天难问，便陶门汉苑，一任安排。"
    ], 
    "rhythmic": "沁园春"
  }, 
  {
    "author": "冯取洽", 
    "paragraphs": [
      "禀气之中，具圣之和，生逢令辰。", 
      "算三春仲月，方才破二，百年大齐，恰则平分。", 
      "立玉林深，散花庵小，中有け然自在身。", 
      "诗何似，似苏州闲远，庾府清新。", 
      "青鞋布袜乌巾。", 
      "试勇往蓉溪一问津。", 
      "有心香一瓣，心声一阕，更携阿艾，同寿灵椿。", 
      "劫劫长存，生生不息，宁极深根秋又春。", 
      "聊添我，作风流二老，岁岁寻盟。"
    ], 
    "rhythmic": "沁园春"
  }, 
  {
    "author": "冯取洽", 
    "paragraphs": [
      "有孤竹君，音节拂云，谥曰洞箫。", 
      "纵柳郎填就，周郎顾罢，欠伊品藻，律也难调。", 
      "惭愧何郎。", 
      "呜呜袅袅，翻入颚唇齿舌喉。", 
      "谁知道，是郭郎亲授，共贯同条。", 
      "後来一辈枵枵。", 
      "甚声响都如鹦鹉娇。", 
      "叹秦青已往，嘉荣何在，念奴骨朽，李八魂消。", 
      "试向尊前，听君一曲。", 
      "前辈风流未觉凋。", 
      "冯郎老，但点头咽唾，拼解金貂。"
    ], 
    "rhythmic": "沁园春"
  }, 
  {
    "author": "冯取洽", 
    "paragraphs": [
      "林叶润而密，莺语老犹娇。", 
      "懒翁哪记生日，兀兀度昏朝。", 
      "勘破富贫贵贱，参透死生寿夭，至竟本同条。", 
      "胸次绝疑碍，物外自超遥。", 
      "又何尝，贪七贵，慕三乔。", 
      "溪山吾所自有，宜钓更堪樵。", 
      "窃笑傍门小法，休觅驻颜大药，揠长只伤苗。", 
      "造化大炉耳，愚智一齐销。"
    ], 
    "rhythmic": "水调歌头"
  }, 
  {
    "author": "冯取洽", 
    "paragraphs": [
      "雪霁春已半，露重午方喧。", 
      "一筇拄上高绝，便觉眼前宽。", 
      "指点数家楼阁，检校一村花柳，绿水接青烟。", 
      "峦岫竞围绕，风日更清妍。", 
      "闹媒蜂，纷使蝶，菜花繁。", 
      "少年正尔行乐，谁复顾华颠。", 
      "自有此丘此坂，那得游人箫鼓，暖响出中天。", 
      "归步不妨晚，恰则月初弦。"
    ], 
    "rhythmic": "水调歌头"
  }, 
  {
    "author": "冯取洽", 
    "paragraphs": [
      "高堂素壁，漫生绡十幅，图张消暑。", 
      "不奈火云烧六合，逃也略无逃处。", 
      "小派秋声，巨筛凉点，吸欻来何许。", 
      "故人词翰，此时飞落蓬户。", 
      "何幸一笑掀髯，停杯浩唱，三叹遗音古。", 
      "雪碗冰瓯无表里，更贮三危鲜露。", 
      "咀咽生香，清寒入梦，展转忘宵曙。", 
      "对床误喜，与君同听风雨。"
    ], 
    "rhythmic": "念奴娇"
  }, 
  {
    "author": "冯取洽", 
    "paragraphs": [
      "宝镜缘空，玉簪点水，荡摇千顷寒光。", 
      "正江妃月姊，斗理明妆。", 
      "扶阑一笑开诗眼，少容我、吟讽其旁。", 
      "一川风露，满怀冰雪，云海弥茫。", 
      "不妨倚醉乘狂。", 
      "问天公觅取，几曲渔乡。", 
      "听小楼哀管，偷弄初凉。", 
      "夜深欢极忘归去，锦江酿透碧筒香。", 
      "对花无语，花应笑我，不似张郎。"
    ], 
    "rhythmic": "金菊对芙蓉"
  }, 
  {
    "author": "冯取洽", 
    "paragraphs": [
      "叹年光婉晚，蒲柳质、易惊秋。", 
      "况念远怀人，停云幂幂，时雨飕飕。", 
      "西风堕来雁信，似知予、竟日倚溪楼。", 
      "报道归调汤剂，不知谁护衣篝。", 
      "悠然富贵不须求。", 
      "安乐万缘休。", 
      "但饱饭煎茶，婆娑永日，也胜闲愁。", 
      "寒花自便寂寞，怕纷纷、蝶引与蜂勾。", 
      "莫问障从何起，祗凭心有天游。"
    ], 
    "rhythmic": "木兰花慢"
  }, 
  {
    "author": "冯取洽", 
    "paragraphs": [
      "叹刘郎、那回轻别，霏霏三落红雨。", 
      "玄都观里应遗恨，一抹断烟残缕。", 
      "愁望处。", 
      "想雾暗云深，忘却来时路。", 
      "新花旧主。", 
      "记客羽流商，裁红翦翠，山径日将暮。", 
      "空枝上，时有幽禽对语。", 
      "声声如问来否。", 
      "人生行乐须闻健，衰老念谁免此。", 
      "吾所与。", 
      "在溪上深深，锦绣千花坞。", 
      "何时定去。", 
      "但对酒思君，呼儿为我，频唱小桃句。"
    ], 
    "rhythmic": "摸鱼儿"
  }, 
  {
    "author": "冯取洽", 
    "paragraphs": [
      "秋到双溪溪上树。", 
      "叶叶凉声，未省来何许。", 
      "尽拓溪楼窗与户。", 
      "倚阑清夜窥河鼓。", 
      "那得吟朋同此住。", 
      "独对秋芳，欲寄花无处。", 
      "杖履相从曾有语。", 
      "未来先自愁君去。"
    ], 
    "rhythmic": "蝶恋花"
  }, 
  {
    "author": "冯取洽", 
    "paragraphs": [
      "老子齐头六十，新年第一今朝。", 
      "放开怀抱不须焦。", 
      "万事付之一笑。", 
      "烟柳效颦翠敛，露桃献笑红妖。", 
      "已拼行乐到元宵。", 
      "尚可追随年少。"
    ], 
    "rhythmic": "西江月"
  }, 
  {
    "author": "赵以夫", 
    "paragraphs": [
      "凤历开新，正微和乍转，丽景初晓。", 
      "五荚蓂舒，光映玉阶瑶草。", 
      "在在东风语笑。", 
      "庆此日、虹流电绕。", 
      "鲸波静，翠涌鳌山，嵩呼声动云表。", 
      "绛节霓旌缥缈。", 
      "望珠星灿烂，紫微深窈。", 
      "琬液香浮，露湿蟠桃犹小。", 
      "叠叠仙韶九奏，知春到、人间多少。", 
      "蓬莱外，若木扶疏，万年枝上长好。"
    ], 
    "rhythmic": "万年歌"
  }, 
  {
    "author": "赵以夫", 
    "paragraphs": [
      "正绿阴浓，莺声懒，庭院轻寒烟薄。", 
      "天然花富贵，逞夭红殷紫，叠葩重萼。", 
      "醉艳酣春，妍姿露，翠羽轻明如削。", 
      "檀心鸦黄嫩，似离情愁绪，万丝交错。", 
      "更银烛相辉，玉瓶微浸，宛然京洛。", 
      "朝来风雨恶。", 
      "拍、低张青油幕。", 
      "便好倩、佳人插帽，贵客传笺，趁良辰、赏心行乐。", 
      "四美难并也，须拼醉、莫辞杯勺。", 
      "被花恼、情无著。", 
      "长笛何处，一笑江头高阁。", 
      "极暮水云漠漠。"
    ], 
    "rhythmic": "大"
  }, 
  {
    "author": "赵以夫", 
    "paragraphs": [
      "江南春早。", 
      "问江上寒梅，占春多少。", 
      "自照疏星冷，祗许春风到。", 
      "幽香不知甚处，但迢迢、满汀烟草。", 
      "回首谁家竹外，有一枝斜好。", 
      "记当年、曾共花前笑。", 
      "念玉雪襟期，有谁知道。", 
      "唤起罗浮梦，正参横月小。", 
      "凄凉更吹塞管，漫相思，鬓华惊老。", 
      "待觅西湖半曲，对霜天清晓。"
    ], 
    "rhythmic": "孤鸾", 
    "tags": [
      "西湖"
    ]
  }, 
  {
    "author": "赵以夫", 
    "paragraphs": [
      "得水能仙，似汉皋遗佩，碧波寒月。", 
      "蓝玉暖生烟，称缟袂黄冠，素姿芳洁。", 
      "亭亭独立风前，照冰壶澄彻。", 
      "当时事，琴心妙处谁传，顿成愁绝。", 
      "六出自天然，更一味清香浑胜雪。", 
      "西湖秋菊寒泉，似坡老风流，至今人说。", 
      "殷勤折伴梅边，听玉龙吹裂。", 
      "丁宁道，百年兄弟，相看晚节。"
    ], 
    "rhythmic": "金盏子", 
    "tags": [
      "西湖"
    ]
  }, 
  {
    "author": "赵以夫", 
    "paragraphs": [
      "蜀锦移芳，巫云散彩，天孙翦取相寄。", 
      "金屋看承，玉台凝盼，尚忆旧家风味。", 
      "生香绝艳，说不尽、天然富贵。", 
      "脸嫩浑疑看损，肌柔只愁吹起。", 
      "花神为谁著意。", 
      "把韶华、总归姝丽。", 
      "可是老来心事，不成春思。", 
      "却羡宫袍仙子。", 
      "调曲曲清平似翻水。", 
      "笑嘱东风，殷勤劝醉。"
    ], 
    "rhythmic": "天香"
  }, 
  {
    "author": "赵以夫", 
    "paragraphs": [
      "南国收寒，东郊放暖，条风初回台榭。", 
      "小燕横钗，闹蛾低鬓，根底吴娃妖冶。", 
      "纤手传生菜，向人道、新春来也。", 
      "莫须沈醉樽前，这些风景无价。", 
      "长记年年此日，迎著个牛儿，彩鞭羞打。", 
      "金幡，星星华发，得似家山闲暇。", 
      "都把心期事，待问讯、柳边花下。", 
      "箫鼓声中，温存小楼深夜。"
    ], 
    "rhythmic": "探春慢"
  }, 
  {
    "author": "赵以夫", 
    "paragraphs": [
      "屑璐飘寒，镂金献巧，妆成水晶亭榭。", 
      "飞絮悠扬，散花零乱，绝胜翠娇红冶。", 
      "粉艳嘻嘻道，尽飞上、使君须也。", 
      "多情莫笑衰翁，旧时梁苑声价。", 
      "窗外小梅羞涩，倩羯鼓尊前，慢敲轻打。", 
      "鲸海停波，鹤谯宾月，赢得残年清暇。", 
      "心事知谁会，但梦绕、越王城下。", 
      "白玉青丝，且同醉吟春夜。"
    ], 
    "rhythmic": "探春慢"
  }, 
  {
    "author": "赵以夫", 
    "paragraphs": [
      "宝胜宾春，华灯照夜，穷冬浑然如客。", 
      "炉焰鳞红，杯深翡翠，早减三分寒力。", 
      "一笑团栾处，恰喜得、雪消风息。", 
      "苔枝数蕊明珠，恍疑香麝初拆。", 
      "懊恨东君无准，甚朝做重阴，暮还晴色。", 
      "唤燕呼莺，雕花镂叶，机巧可曾休得。", 
      "静里无穷意，漫看尽、纷纷红白。", 
      "且听新腔，红牙玉纤低拍。"
    ], 
    "rhythmic": "探春慢"
  }, 
  {
    "author": "赵以夫", 
    "paragraphs": [
      "重整登高屐。", 
      "群玉峰头，万里秋无极。", 
      "远山青欲滴。", 
      "新雁过、飘缈孤云天北。", 
      "烟入小桥低，水痕退、寒流澄碧。", 
      "对佳辰，惊心客里，鬓丝堪摘。", 
      "风流晋宋诸贤，骑台龙山，俯仰皆陈迹。", 
      "凭阑看落日。", 
      "嗟往事、唯有黄花如昔。", 
      "醉袖舞西风，任教笑、参差凫。", 
      "但回首、东篱久负，有谁知得。"
    ], 
    "rhythmic": "龙山会"
  }, 
  {
    "author": "赵以夫", 
    "paragraphs": [
      "九日无风雨。", 
      "一笑凭高，浩气横秋宇。", 
      "群峰青可数。", 
      "寒城小、一水萦回如缕。", 
      "西北最关情，漫遥指、东徐南楚。", 
      "黯销魂，斜阳冉冉，雁声悲苦。", 
      "今朝黄菊依然，重上南楼，草草成欢聚。", 
      "诗朋休浪赋。", 
      "旧题处、俯仰已随尘土。", 
      "莫放酒行疏，清漏短、凉蟾当午。", 
      "也全胜、白衣未至，独醒凝伫。"
    ], 
    "rhythmic": "龙山会"
  }, 
  {
    "author": "赵以夫", 
    "paragraphs": [
      "佳节明朝九。", 
      "彩舫凌虚，共醉西风酒。", 
      "湖光蓝滴透。", 
      "云浪碎、巧学波纹吹皱。", 
      "碧落杳无边，但玉削，千峰寒瘦。", 
      "留连久，秋容似洗，月华如昼。", 
      "回头南楚东徐，暝霭苍烟，处处空刁斗。", 
      "山公今健否。", 
      "功名事、付与年时交旧。", 
      "白发苦欺人，尚堪插、黄花盈首。", 
      "归去也、东篱好在，觅渊明友。"
    ], 
    "rhythmic": "龙山会"
  }, 
  {
    "author": "赵以夫", 
    "paragraphs": [
      "黄叶舞碧空，临水处、照眼红苞齐吐。", 
      "柔情媚态，伫立西风如诉。", 
      "遥想仙家城阙，十万绿衣童女。", 
      "云飘缈，玉娉婷，隐隐彩鸾飞舞。", 
      "樽前更风度。", 
      "记天香国色，曾占春暮。", 
      "依然好在，还伴清霜凉露。", 
      "一曲阑干敲遍，悄无语。", 
      "空相顾。", 
      "残月淡，酒阑时、满城钟鼓。"
    ], 
    "rhythmic": "芙蓉月"
  }, 
  {
    "author": "赵以夫", 
    "paragraphs": [
      "微云拂斜月，万籁声沈。", 
      "凉露暗坠桐阴。", 
      "蛾眉乞得天孙巧，楼上穿针。", 
      "佳期鹊相误，到年时此夕，欢浅愁深。", 
      "人间儿女，说风流，直到如今。", 
      "河汉几曾风浪，因景物牵情，自是人心。", 
      "长记秋庭往事，钿花翦翠，钗股分金。", 
      "道人无著，正萧然、竹枕衾。", 
      "梦回时，天淡星稀，闲弄一曲瑶琴。"
    ], 
    "rhythmic": "夜飞鹊・夜飞鹊慢"
  }, 
  {
    "author": "赵以夫", 
    "paragraphs": [
      "一夜金风，吹成万粟，枝头点点明黄。", 
      "扶疏月殿影，雅澹道家装。", 
      "阿谁倩、天女散浓香。", 
      "十分熏透霓裳。", 
      "徘徊处，玉绳低转，人静天凉。", 
      "底事小山幽咏，浑未识清妍，空自情伤。", 
      "忆佳人、执手诉离湘。", 
      "招蟾魄、和酒吸秋光。", 
      "碧云日暮何妨。", 
      "惆怅久，瑶琴微弄，一曲清商。"
    ], 
    "rhythmic": "秋蕊香"
  }, 
  {
    "author": "赵以夫", 
    "paragraphs": [
      "晓风薄。", 
      "苔枝上、翦成万点冰萼。", 
      "暗香无处著。", 
      "立马断魂，晴雪篱落。", 
      "横溪略。", 
      "恨寄驿、音书辽邈。", 
      "梦绕扬州东阁。", 
      "风流旧日何郎，想依然林壑。", 
      "离索。", 
      "引杯自酌。", 
      "相看冷淡，一笑人如削。", 
      "水云寒漠漠。", 
      "底处群仙，飞来霜鹤。", 
      "芳姿绰约。", 
      "正月满、瑶台珠箔。", 
      "徙倚阑干寂寞。", 
      "尽分付，许多愁，城头角。"
    ], 
    "rhythmic": "角招"
  }, 
  {
    "author": "赵以夫", 
    "paragraphs": [
      "玉壶冻裂琅折，逼人衣袂。", 
      "暖絮张空飞，失前山横翠。", 
      "欲低还又起。", 
      "似妆点、满园春意。", 
      "记忆当时，剡中情味，一溪云水。", 
      "天际。", 
      "绝行人，高吟处，依稀灞桥邻里。", 
      "更翦翦梅花，落云阶月地。", 
      "化工真解事。", 
      "强勾引、老来诗思。", 
      "楚天暮，驿使不来，怅曲阑独倚。"
    ], 
    "rhythmic": "徵招"
  }, 
  {
    "author": "赵以夫", 
    "paragraphs": [
      "十里春风，二分明月，蕊仙飞下琼楼。", 
      "看冰花翦翦，拥碎玉成球。", 
      "想长日、云阶伫立，太真肌骨，飞燕风流。", 
      "敛群芳、清丽精神，都付扬州。", 
      "雨窗数朵，梦惊回、天际香浮。", 
      "似阆苑花神，怜人冷落，骑鹤来游。", 
      "为问竹西风景，长空谈、烟水悠悠。", 
      "又黄昏羌管，孤城吹起新愁。"
    ], 
    "rhythmic": "扬州慢"
  }, 
  {
    "author": "赵以夫", 
    "paragraphs": [
      "粱苑吟新，高阳饮散，玉容寂寞妆楼。", 
      "故人应念我，折赠水晶球。", 
      "不须倩、东风说与，吹箫云路，解佩江流。", 
      "似天涯、邂逅相逢，低问东州。", 
      "为花更醉，细香、酒面酥浮。", 
      "记桥月同看，帘风共笑，仙枕曾游。", 
      "无奈乍晴还雨，江天暮、飞絮悠悠。", 
      "莫先教偷取，春归满地清愁。"
    ], 
    "rhythmic": "扬州慢"
  }, 
  {
    "author": "赵以夫", 
    "paragraphs": [
      "众芳凋谢。", 
      "堪爱处、老圃寒花幽野。", 
      "照眼如画。", 
      "烂然满地金钱，买断金钱无价。", 
      "古香逸韵似高人，更野服、黄冠潇洒。", 
      "向霜夜。", 
      "冷笑暖春，桃李夭冶。", 
      "襟期问与谁同，记往昔、独自徘怀篱下。", 
      "采采盈把。", 
      "此时一段风流，赖得白衣陶写。", 
      "而今为米负初心，且细摘、轻浮三雅。", 
      "沈醉也。", 
      "梦落故国茅舍。"
    ], 
    "rhythmic": "惜黄花"
  }, 
  {
    "author": "赵以夫", 
    "paragraphs": [
      "爱东湖六月，十里香风，翡翠铺平。", 
      "误入红云里，似当年太乙，约我寻盟。", 
      "叶舟荡漾寒碧，分得一襟冰。", 
      "渐际晚轻阴，修蒲舞绿，倦柳梳青。", 
      "娉婷。", 
      "黯无语。", 
      "想怨女三千，长日宫庭。", 
      "六六阑干曲，有玉儿才貌，谁与看承。", 
      "柔情一点无奈，频付酒杯行。", 
      "到夜静人归，凉蟾自照鸥鹭汀。"
    ], 
    "rhythmic": "忆旧游慢"
  }, 
  {
    "author": "赵以夫", 
    "paragraphs": [
      "望红渠影里，冉冉斜阳，十里堤平。", 
      "唤起江湖梦，向沙鸥住处，细说前盟。", 
      "水乡六月无暑，寒玉散清冰。", 
      "笑老去心情，也将醉眼，镇为花青。", 
      "亭亭。", 
      "步明镜，似月浸华清，人在秋庭。", 
      "照夜银河落，想粉香湿露，恩泽初承。", 
      "十洲缥缈何许，风引彩舟行。", 
      "尚忆得西施，馀情袅袅烟水汀。"
    ], 
    "rhythmic": "忆旧游慢"
  }, 
  {
    "author": "赵以夫", 
    "paragraphs": [
      "红香湿月，翠影停云，罗袜尘生步。", 
      "并肩私语。", 
      "知何事、暗遣玉容泣露。", 
      "闲情最苦。", 
      "任笑道、争妍似妒。", 
      "倒银河，秋夜双星，不到佳期误。", 
      "拟把江妃共赋。", 
      "当时携手，烟水深处。", 
      "明珠溅雨。", 
      "凝脂滑、洗出一番铅素。", 
      "凭谁说与。", 
      "莫便化、彩鸾飞去。", 
      "待玉童，双节来迎，为作芙蓉主。"
    ], 
    "rhythmic": "解语花"
  }, 
  {
    "author": "赵以夫", 
    "paragraphs": [
      "乍冷还暄，小春时候今朝转。", 
      "三分历日二分休，镜里清霜满。", 
      "云幕低垂不展。", 
      "矮窗明、红麟初暖。", 
      "老来活计，浊酒三杯，黄庭一卷。", 
      "万里关河，朔风吹到边声远。", 
      "倚楼脉脉数归鸿，谁会愁深浅。", 
      "最苦山寒日短。", 
      "但梅花、相看岁晚。", 
      "何人金屋，巧啭歌莺，慢调筝雁。"
    ], 
    "rhythmic": "烛影摇红"
  }, 
  {
    "author": "赵以夫", 
    "paragraphs": [
      "桂香消，梧影瘦，黄菊迷深院。", 
      "倚西风，看落日，长江东去如练。", 
      "先生底事，有赋飘然。", 
      "刚到为田园。", 
      "独醒何为，持杯自劝。", 
      "未能免。", 
      "休把茱萸吟玩。", 
      "但管年年健。", 
      "千古事、几凭阑。", 
      "吾生早、九十强半。", 
      "欢娱终日，富贵何时，一笑醉乡宽。", 
      "倒载归来，回廊月满。"
    ], 
    "rhythmic": "薄媚", 
    "tags": [
      "长江"
    ]
  }, 
  {
    "author": "赵以夫", 
    "paragraphs": [
      "秋入书帏，漏箭初长，熏炉未灰。", 
      "向酒边陶写，韩情杜思，案头料理，汉蠹秦煨。", 
      "天有高情，世无慧眼，刚道先生是不斋。", 
      "人都笑，这当行铺席，又不成开。", 
      "忘怀。", 
      "物外徘徊。", 
      "与鸥鹭同盟两莫猜。", 
      "似琉璃匣里，光涵牛斗，凤凰台上，声挟风雷。", 
      "宝汞一钱，冰衔三字，浮利浮名安在哉。", 
      "太平也，要泥金镂玉，除是公来。"
    ], 
    "rhythmic": "沁园春"
  }, 
  {
    "author": "赵以夫", 
    "paragraphs": [
      "客问吾年，吾将老矣，今五十三。", 
      "似北海先生，过之又过，善财童子，参到无参。", 
      "官路太行，世情沧海，何止嵇康七不堪。", 
      "归来也，是休官令尹，有发瞿昙。", 
      "千岩。", 
      "秀色如蓝。", 
      "新著个楼儿恰对南。", 
      "看浮云自在，百般态度，长江无际，一碧虚涵。", 
      "荔子江珧，莼羹鲈，一曲春风酒半酣。", 
      "凭阑处，正空流皓月，光满寒潭。"
    ], 
    "rhythmic": "沁园春", 
    "tags": [
      "长江"
    ]
  }, 
  {
    "author": "赵以夫", 
    "paragraphs": [
      "自笑声来，骨相无奇，壬三甲三。", 
      "觉紫宸班里，都忘故步，维摩室内，添个新参。", 
      "壮也不如，老之将至，今日将军战岂堪。", 
      "江湖客，况诗肥贾岛，笔瘦王昙。", 
      "纷纷纡紫脱蓝。", 
      "送水北山人又水南。", 
      "喜支离得佚，散材可寿，一丘自足，万象中涵。", 
      "脍炙功名，膏盲富贵，举世黄梁梦正酣。", 
      "知谁健，且茹芝商岭，饮菊胡潭。"
    ], 
    "rhythmic": "沁园春"
  }, 
  {
    "author": "赵以夫", 
    "paragraphs": [
      "满酌蓬莱酒。", 
      "最苦是、中年作恶，送人时候。", 
      "一夜朔风吹石裂，惊得梅花也瘦，更衣袂、严霜寒透。", 
      "卷起潮头无丈尺，甚扁舟、拍上三江口。", 
      "明月冷，载归否。", 
      "分携欲折无垂柳。", 
      "但层楼徙倚，两眉空皱。", 
      "海阔天高无处问，万事不堪回首。", 
      "况目断、孤鸿去後。", 
      "玉样松鲈今正美，想子真、微笑还招手。", 
      "且为我，饮三斗。"
    ], 
    "rhythmic": "贺新郎"
  }, 
  {
    "author": "赵以夫", 
    "paragraphs": [
      "葵扇秋来贱。", 
      "阿谁知、初回轻暑，又教题遍。", 
      "不是琵琶知音少，无限如簧巧啭。", 
      "倩说似、长门休怨。", 
      "莫把蛾眉与人妒，但疏梅、淡月深深院。", 
      "临宝鉴，欲妆懒。", 
      "少时声价倾粱苑。", 
      "到中年，也曾落魄，雾收云卷。", 
      "待入汉庭金马去，洒笔长江滚滚。", 
      "好留取、才名久远。", 
      "过眼荣华俱尘土，听关睢、盈耳离骚婉。", 
      "歌不足，为嗟叹。"
    ], 
    "rhythmic": "贺新郎", 
    "tags": [
      "长江"
    ]
  }, 
  {
    "author": "赵以夫", 
    "paragraphs": [
      "载酒阳关去。", 
      "正西湖、连天烟草，满堤晴絮。", 
      "采翠撷芳游冶处，应和娇弦艳鼓。", 
      "看柳外、画船无数。", 
      "万倾琉璃浑镜净，陡风波、汹汹鱼龙舞。", 
      "谈笑里，遽如许。", 
      "流觞满引浇离绪。", 
      "便东西、斜阳立马，绿波前浦。", 
      "自是莼鲈高兴动，恰值春山杜宇。", 
      "漫回首、软红香雾。", 
      "咫尺佳人千里隔，望空江、明月横洲渚。", 
      "清梦断，恨如缕。"
    ], 
    "rhythmic": "贺新郎", 
    "tags": [
      "西湖"
    ]
  }, 
  {
    "author": "赵以夫", 
    "paragraphs": [
      "草色庭前绿。", 
      "掩重门、国香伴我，画帘幽独。", 
      "无奈熏风吹绿绮，闲理离骚旧曲。", 
      "觉鼻观、微闻清馥。", 
      "可是花神嫌冷淡，碧丛中、炯炯骈双玉。", 
      "相对久，各欢足。", 
      "冰姿带露如新沐。", 
      "想当年、夷齐二子，独清孤竹。", 
      "千古英雄尘土尽，凛凛西山云木。", 
      "总付与、一尊。", 
      "学得汉宫娇姊妹，便承恩、贮向黄金屋。", 
      "终不似，在空谷。"
    ], 
    "rhythmic": "贺新郎"
  }, 
  {
    "author": "赵以夫", 
    "paragraphs": [
      "碾破长空绿。", 
      "看银蟾、一轮似水，照人清独。", 
      "缥缈风摇环佩碎，疑是英茎妙曲。", 
      "忽散作、天花芬馥。", 
      "帝子双双来洞户，炯肌肤、冰雪颜如玉。", 
      "愁易老，意难足。", 
      "楚江万顷疏汤沐。", 
      "想佳人，依然携手，碧云修竹。", 
      "葱玲珑方寸许，清过千重夏木。", 
      "速就我、同倾湘。", 
      "追忆兰亭当日事，尽凄凉、也胜卢仝屋。", 
      "应不到，羡金谷。"
    ], 
    "rhythmic": "贺新郎"
  }, 
  {
    "author": "赵以夫", 
    "paragraphs": [
      "春事浑如客。", 
      "趁新晴、花骢骄骏，衫轻窄。", 
      "腊瓮初倾光欲动，笑把黄甘旋擘。", 
      "更喜得、酒朋诗敌。", 
      "陶写襟怀觞咏里，似风流、王谢当年集。", 
      "忘尔汝，任争席。", 
      "疏帘画舫梅妆白。", 
      "看斜阳、波心镜面，照伊颜色。", 
      "飘缈笙歌天上谱，一刻千金莫惜。", 
      "谁信道、高楼占得。", 
      "柳外暝烟人去也，但月钩、冷浸阑干湿。", 
      "知过了，几寒食。"
    ], 
    "rhythmic": "贺新郎"
  }, 
  {
    "author": "赵以夫", 
    "paragraphs": [
      "投老归来，记踏青堤上，三度逢君。", 
      "寒窗冷淡活计，明月空尊。", 
      "红红白白，又一番、春色撩人。", 
      "谁信道，闲中天地，园林几见成尘。", 
      "今夕偶无风雨，便满城箫鼓，来往纷纷。", 
      "鳌山宝灯照夜，罗绮千门。", 
      "珠帘尽卷，看娉婷、水上行云。", 
      "应自笑，周郎少日，风流羽扇纶巾。"
    ], 
    "rhythmic": "汉宫春"
  }, 
  {
    "author": "赵以夫", 
    "paragraphs": [
      "冰花炯炯。", 
      "记那回占断，春风鳌顶。", 
      "独抱寒香，得意西湖酒初醒。", 
      "为问玉堂富贵，争得似、山中深靓。", 
      "向岁晚，竹翠松苍，闲伴一枝冷。", 
      "南浦，水万顷。", 
      "想月湿断矶，云弄疏影。", 
      "粉英落尽。", 
      "孤鹤长鸣夜方永。", 
      "将见青青似豆，又迤逦、传黄风景。", 
      "听报道、催去也，再调玉鼎。"
    ], 
    "rhythmic": "暗香", 
    "tags": [
      "西湖"
    ]
  }, 
  {
    "author": "赵以夫", 
    "paragraphs": [
      "晴空漠膜。", 
      "怪雪来底处，飘满篱落。", 
      "元是花神，管领春风，幽香忽遍林壑。", 
      "玉仙缓辔江城路，全不羡、扬州东阁。", 
      "似天教、瑶佩琼裾，荐与翠尊冰勺。", 
      "闻道儿童好语，丰年瑞覆斗，占取红萼。", 
      "驿使飞驰，羹鼎安排，速趁良辰行乐。", 
      "联镳一一清都客，也肯把、山翁同约。", 
      "醉归来、梦断西窗，怕听丽谯悲角。"
    ], 
    "rhythmic": "疏影"
  }, 
  {
    "author": "赵以夫", 
    "paragraphs": [
      "长啸蹑高寒，回首万山，空翠零乱。", 
      "渺渺清秋，与斜阳天远。", 
      "引光禄、清吟兴动，忆龙山、旧游梦断。", 
      "夹衣初试，破帽多情，自笑霜蓬短。", 
      "黄花长好在，一俯仰、节物惊换。", 
      "紫蟹青橙，觅东篱幽伴。", 
      "感今古、风凄霜冷，想关河、烟昏月淡。", 
      "举杯相属，殷勤更把茱萸看。"
    ], 
    "rhythmic": "尾犯"
  }, 
  {
    "author": "赵以夫", 
    "paragraphs": [
      "绣地残英，画空飞絮，东风又送春归。", 
      "雨足郊，相将翠密成帷。", 
      "燕莺犹恋芳菲。", 
      "向枝头、叶底依依。", 
      "留春不住，绿波渺渺，碧草萋萋。", 
      "锦帆开晓，彩仗迎熏，峰回路转，月淡天低。", 
      "红云影里，群仙报道班齐。", 
      "九奏箫韶，算人间、无此埙。", 
      "步新堤。", 
      "金鼎调羹也，梅子黄时。"
    ], 
    "rhythmic": "燕春台"
  }, 
  {
    "author": "赵以夫", 
    "paragraphs": [
      "锦里春回，玉墀天近，东风稳送雕鞯。", 
      "祖帐移来，光流万斛金莲。", 
      "十分香月娟娟。", 
      "照人间、一点魁躔。", 
      "此时新事，飞来双凤，催上甘泉。", 
      "寻思京洛，少日芳游，柳遥禁雪，花淡宫烟。", 
      "鳌山涌翠，通宵脆管繁弦。", 
      "再见升平，想红云、飘缈群仙。", 
      "看明年。", 
      "金殿传柑宴，衮绣貂蝉。"
    ], 
    "rhythmic": "燕春台"
  }, 
  {
    "author": "赵以夫", 
    "paragraphs": [
      "寒宽一雁落。", 
      "正万里相思，被渠惊觉。", 
      "春风字字吹香雪，唤起西湖盟约。", 
      "当时醉处，仿佛记、青楼珠箔。", 
      "又不是，南国花迟，徘徊酒边慵酌。", 
      "家山月色依然，想竹外横枝，玉明冰薄。", 
      "而今话昨。", 
      "空对景、怅望美人天角。", 
      "清尊淡薄。", 
      "便翠羽、殷勤难托。", 
      "休品入、三叠琴心，教人瘦却。"
    ], 
    "rhythmic": "玉烛新", 
    "tags": [
      "西湖"
    ]
  }, 
  {
    "author": "赵以夫", 
    "paragraphs": [
      "重门翠锁，笑侯鲭断绝，又逢寒食。", 
      "社瓮初开春浩荡，荠蕨漫山谁摘。", 
      "榆火传新，柳绵吹老，愁绪空千忆。", 
      "百花过了，游蜂将次成蜜。", 
      "追思共醉西湖，诗朋馀几，俯仰成悲恻。", 
      "月射波心光万丈，犹想当时颜色。", 
      "黄鹄翩翩，白驹皎皎，莫待山灵勒。", 
      "金貂箬笠，问渠还肯相易。"
    ], 
    "rhythmic": "念奴娇", 
    "tags": [
      "西湖"
    ]
  }, 
  {
    "author": "赵以夫", 
    "paragraphs": [
      "尊前一笑，问梅花消息，几枝开遍。", 
      "咳唾随风人似玉，寒夜春生酒面。", 
      "故里天遥，殊乡岁晚，忍对骊驹宴。", 
      "无情潮汐，可能为我留恋。", 
      "目断雪棹烟帆，匆匆轻别，岂是如鸿燕。", 
      "要趁盘椒供燕喜，舞袖斓斑双旋。", 
      "屈指重来，扬鞭催去，想在金銮殿。", 
      "云萍无据，莫辞蘸甲深劝。"
    ], 
    "rhythmic": "念奴娇"
  }, 
  {
    "author": "赵以夫", 
    "paragraphs": [
      "梅花度曲，被多情勾引，枝枝看遍。", 
      "暗忆孤山今夜月，疏影横斜镜面。", 
      "萼绿凌风，云英怯冷，未放瑶池宴。", 
      "人间蜂蝶，也知无计迷恋。", 
      "闻道管领多才，清词好句，泥落空梁燕。", 
      "好换蕊珠供彩笔，莫待随风面旋。", 
      "千岁蟠虬，双栖么凤，咫尺蓬莱殿。", 
      "湖边春暗，料应日日酬劝。"
    ], 
    "rhythmic": "念奴娇"
  }, 
  {
    "author": "赵以夫", 
    "paragraphs": [
      "忆惜少年日，吴江上、长啸步垂虹。", 
      "看飞出玉轮，十分端正，幻成冰壑，一碧澄空。", 
      "当此际，醉魂游帝所，凉袂扬秋风。", 
      "桂殿凤笙，妙音何处，莼羹鲈脍，清兴谁同。", 
      "今宵欢娱地，千钧笔、模写拟付良工。", 
      "无奈云沈顾兔，雨挂痴龙。", 
      "误骚客宿吟，杯仙梦醉，负他佳节，戏我衰翁。", 
      "毕竟孤光长在，後夜重逢。"
    ], 
    "rhythmic": "风流子"
  }, 
  {
    "author": "赵以夫", 
    "paragraphs": [
      "一江渌净，算阅尽、燕鸿来去。", 
      "便系日绳长，修蟾斧妙，教驻韶华未许。", 
      "白白红红多多态，问底事、东皇无语。", 
      "但碧草烟淡，落花流水，不堪回伫。", 
      "晴雨。", 
      "陡寒乍热，清阴庭户。", 
      "任诗卷抛荒，棋秤休务，寂寞风帘舞絮。", 
      "我酌君斟，我词君唱，谁似卿卿箫史。", 
      "拼酩酊，断送春归，恰好听鸠呼妇。"
    ], 
    "rhythmic": "二郎神"
  }, 
  {
    "author": "赵以夫", 
    "paragraphs": [
      "野塘暗碧，渐点点、翠钿明镜。", 
      "想昼永珠帘，人闲金屋，时倚妆台照影。", 
      "睡起阑干凝思处，漫数尽、归鸦栖暝。", 
      "知月下莺黄，云边蛾绿，为谁低整。", 
      "曾倩。", 
      "雁传鹊报，心期千定。", 
      "奈柳絮浮云，桃花流水，长是参差不并。", 
      "莫怨春归，莫愁柘老，蚕已三眠将醒。", 
      "肠断句，枉费丹青，漠漠水遥烟回。"
    ], 
    "rhythmic": "二郎神"
  }, 
  {
    "author": "赵以夫", 
    "paragraphs": [
      "玉梅吹霁雪，觉和气、满南州。", 
      "更连夕晴光，一番小雨，朝霭全收。", 
      "人情不知底事，但黄童白叟总追游。", 
      "驾海千寻彩岫，涨空万点星球。", 
      "风流。", 
      "秀色明眸。", 
      "金莲步、度轻柔。", 
      "任往来燕席，香风引舞，清官随讴。", 
      "何曾见痴太守，已登车、去也又迟留。", 
      "人似多情皓月，十分照我当楼。"
    ], 
    "rhythmic": "木兰花慢"
  }, 
  {
    "author": "赵以夫", 
    "paragraphs": [
      "倾国精神，娇无力、亭亭向谁。", 
      "还知否，羞沈月姊，妒杀风姨。", 
      "满地胭脂春欲老，平池翡翠水新肥。", 
      "祗花王、富贵占韶光，真绝奇。", 
      "香暗动，人未知。", 
      "翻玉拍，度金衣。", 
      "任轻红殷紫，对景偏宜。", 
      "闻道洛阳夸此地，因思京国太平时。", 
      "向沈香亭北按新词，乘醉归。"
    ], 
    "rhythmic": "满江红"
  }, 
  {
    "author": "赵以夫", 
    "paragraphs": [
      "古城阴、一川新浸，天然尘外幽绝。", 
      "谁家幻出千机锦，疑是蕊仙云织。", 
      "环燕席。", 
      "便纵有万花，此际无颜色。", 
      "清风两腋。", 
      "炯玉树森前，碧筒满注，共作醉乡客。", 
      "长堤路，还忆西湖景物。", 
      "游船曾点空碧。", 
      "当时总负凌云气，俯仰顿成今昔。", 
      "愁易极。", 
      "更对景销凝，怅望天西北。", 
      "归来日夕。", 
      "但展转无眠，风棂水馆，冷浸五更月。"
    ], 
    "rhythmic": "摸鱼儿", 
    "tags": [
      "西湖"
    ]
  }, 
  {
    "author": "赵以夫", 
    "paragraphs": [
      "塞楼吹断梅花，晓风瑟瑟添凄咽。", 
      "关河万里，烟尘四野，眼前都别。", 
      "击楫功名，椎锋意气，是人都说。", 
      "问周郎何日，小乔到手，为君赋，酹江月。", 
      "休把愁肠暗结。", 
      "又相将、鲁云书节。", 
      "锦围放密，金樽任满，歌声莫歇。", 
      "赢得朝朝，半醒半醉，佯痴佯劣。", 
      "尽瞢腾，深入无何，管甚须鬓成雪。"
    ], 
    "rhythmic": "水龙吟"
  }, 
  {
    "author": "赵以夫", 
    "paragraphs": [
      "谁家明镜飞空，海天绀碧浮秋霁。", 
      "西风淡荡，纤云卷尽，小星疑坠。", 
      "宇宙冰壶，襟怀玉界，飘然仙思。", 
      "炯灵犀一点，蟾辉万丈，长相射、清清地。", 
      "祗又桂花长好，照人间、几番荣悴。", 
      "年年此夕，持杯嚼露，挥毫翻水。", 
      "宝瑟凄清，玉箫飘缈，佩环声碎。", 
      "唤谪仙起舞，古今同梦，不知何世。"
    ], 
    "rhythmic": "水龙吟"
  }, 
  {
    "author": "赵以夫", 
    "paragraphs": [
      "竞渡楚乡事，夸胜锦缠头。", 
      "湖光渌净，转胜雪浪舞潜虬。", 
      "刚道琉璃宝苑，移作水晶珠阙，鳌顶出中流。", 
      "一钓惊天地，能动此心不。", 
      "活千年，封万户，等虚舟。", 
      "渺然身世，烟水浩荡一沙鸥。", 
      "听得长淮风景，唤起离骚往恨，杜若满汀洲。", 
      "相对老榕下，五月已先秋。"
    ], 
    "rhythmic": "水调歌・水调"
  }, 
  {
    "author": "赵以夫", 
    "paragraphs": [
      "千机云锦里。", 
      "看并蒂新房，骈头芳蕊。", 
      "清标艳态，两两翠裳霞袂。", 
      "似是商量心事。", 
      "倚绿叶、无言相对。", 
      "天蘸水。", 
      "彩舟过处，鸳鸯惊起。", 
      "飘缈漾影摇香，对刘阮风流，双仙姝丽。", 
      "闲情不断，犹恋人间欢会。", 
      "莫待西风吹老，荐玉醴、碧筒拼醉。", 
      "清露底。", 
      "明月一襟归思。"
    ], 
    "rhythmic": "双瑞莲"
  }, 
  {
    "author": "赵以夫", 
    "paragraphs": [
      "水天一色。", 
      "正四野秋高，千古愁极。", 
      "多少黄花密意，付他欢伯。", 
      "楼前马戏星球过，又依稀、东徐陈迹。", 
      "一时豪俊，风流济济，酒朋诗敌。", 
      "画不就、江东暮碧。", 
      "想阅尽千帆，来往潮汐。", 
      "烟草萋迷，此际为谁心恻。", 
      "引杯抚剑凭高处，黯消魂、目断天北。", 
      "至今人笑，新亭坐间，泪珠空滴。"
    ], 
    "rhythmic": "桂枝香"
  }, 
  {
    "author": "赵以夫", 
    "paragraphs": [
      "青霄望极。", 
      "际万里月明，无点云色。", 
      "一片冰壶世界，水乡先得。", 
      "年年客里惊秋半，倚西风、鬓华吹白。", 
      "觅闲无路，相逢且醉，好天凉夕。", 
      "听曲曲、仙韶促拍。", 
      "趁画舸飞空，雪浪翻激。", 
      "行乐风流，暗省旧时京国。", 
      "插空翠巇连星麓，但波痕、浮动金碧。", 
      "不如归去，扁舟五湖，钓竿渔笛。"
    ], 
    "rhythmic": "桂枝香"
  }, 
  {
    "author": "赵以夫", 
    "paragraphs": [
      "云雁将秋，露萤照夜，凉透窗户。", 
      "星网珠疏，月奁金小，清绝无点暑。", 
      "天孙河鼓，东西相望，隐隐光流华渚。", 
      "妆楼上，青瓜玉果，多少呆儿痴女。", 
      "金针暗度，珠丝密结，便有系人心处。", 
      "经岁离思，霎时欢爱，愁绪空万缕。", 
      "人间天上，一般情味，枉了锦笺嘱付。", 
      "又何似，吹笙仙子，跨黄鹤去。"
    ], 
    "rhythmic": "永遇乐"
  }, 
  {
    "author": "赵以夫", 
    "paragraphs": [
      "翠绡心事，红楼欢宴，深夜沈沈无暑。", 
      "竹边荷外再相逢，又还是、浮云飞去。", 
      "锦笺尚湿，珠香未歇，空惹闲愁千缕。", 
      "寻思不似鹊桥人，犹自得、一年一度。"
    ], 
    "rhythmic": "鹊桥仙"
  }, 
  {
    "author": "赵以夫", 
    "paragraphs": [
      "天凉来傍荷花饮。", 
      "携手看云锦。", 
      "城头玉漏已三更。", 
      "耳畔微闻新雁、几声声。", 
      "兰膏影里春山秀。", 
      "久立还成皱。", 
      "酒阑天外月华流。", 
      "我醉欲眠、卿且去来休。"
    ], 
    "rhythmic": "虞美人"
  }, 
  {
    "author": "赵以夫", 
    "paragraphs": [
      "素娥冷淡愁无奈。", 
      "小作施朱态。", 
      "霓裾霞佩下瑶台。", 
      "一朵绿云围绕、送春来。", 
      "玄霜捣尽丹砂就。", 
      "拼醉长生酒。", 
      "羡君幽壑狎流年。", 
      "把住西风长对、广寒仙。"
    ], 
    "rhythmic": "虞美人"
  }, 
  {
    "author": "赵以夫", 
    "paragraphs": [
      "翡翠丛中，万点星球小。", 
      "怪得鼻观香清，凉馆熏风透。", 
      "冰盘快剥轻红，滑凝水晶皱。", 
      "风姿，姑射仙人正年少。", 
      "红尘一骑，曾博妃子笑。", 
      "休比葡萄，也尽压江瑶倒。", 
      "诗情放逸，更判琼浆和月酹。", 
      "细度冰霜新调。"
    ], 
    "rhythmic": "荔枝香近・荔枝香"
  }, 
  {
    "author": "赵以夫", 
    "paragraphs": [
      "几点垂垂北斗，一床悄悄西风。", 
      "山河天地点尘空。", 
      "月殿蟾蜍欲动。", 
      "舌本琼浆甘彻，鼻端玉蕊香通。", 
      "棋边切莫笑衰翁。", 
      "个里本来空洞。"
    ], 
    "rhythmic": "西江月"
  }, 
  {
    "author": "赵以夫", 
    "paragraphs": [
      "露蕊香肌娇秀。", 
      "燕脂微透。", 
      "蕊宫仙子驾祥鸾，被风卷、霞衣皱。", 
      "轻翦倩他红袖。", 
      "簪来盈首。", 
      "直须沈醉此花前，怕花到、明朝瘦。"
    ], 
    "rhythmic": "一落索"
  }, 
  {
    "author": "赵以夫", 
    "paragraphs": [
      "水亭横枕荷花浦。", 
      "觉水面、香来去。", 
      "亭上佳人云态度。", 
      "天然娇韵，十分撋就，唱尽黄金缕。", 
      "耳边低道清无暑。", 
      "我欲卿卿卿且住。", 
      "自笑风情衰几许。", 
      "一床明月，五更残梦，不到阳台路。"
    ], 
    "rhythmic": "青玉案"
  }, 
  {
    "author": "赵以夫", 
    "paragraphs": [
      "一种分香自月宫。", 
      "人间清绝处，小山丛。", 
      "谁将仙米掷虚空。", 
      "丹砂碎，糁遍碧云中。", 
      "好是窦家风。", 
      "年年秋色里，又香浓。", 
      "风流全在主人翁。", 
      "青青鬓，相映脸潮红。"
    ], 
    "rhythmic": "小重山"
  }, 
  {
    "author": "赵以夫", 
    "paragraphs": [
      "梅共雪。", 
      "著个玉人三绝。", 
      "醉倒醉乡无宝屑。", 
      "照人些子月。", 
      "催得花王先发。", 
      "一曲阳春圆滑。", 
      "疑是嵬坡留锦袜。", 
      "至今香未歇。"
    ], 
    "rhythmic": "谒金门"
  }, 
  {
    "author": "赵以夫", 
    "paragraphs": [
      "正三边月静，万国年丰，菊多梅小。", 
      "吐玉擎香，蔼黄都清晓。", 
      "龙驾徐驱，貂冠夹侍，天也和人笑。", 
      "紫陌欢谣，如今事事，胜端平好。", 
      "玉带垂虹，衮衣华日，秋水精神，仙容貌。", 
      "长对凝旒，不羡商岩老。", 
      "胸次乾坤，掌中霖雨，造化知多少。", 
      "便好重将，绛人甲子，数中书考。"
    ], 
    "rhythmic": "醉蓬莱"
  }, 
  {
    "author": "赵以夫", 
    "paragraphs": [
      "正愁予，可堪去马便骈骈。", 
      "拟折一枝。", 
      "堤上万垂丝。", 
      "离思无边，离席易散，落日照清漪。", 
      "苦是禁城催鼓，虚床难寐，梦魂无路归飞。", 
      "陡寒还热，急雨随晴，化工无准，将息偏难，更向分携处、立多时。", 
      "吟鬓凋霜，世味嚼蜡，病骨怯朝衣。", 
      "我有一壶风月，荔丹芝紫，约君同话心期。"
    ], 
    "rhythmic": "凤归云"
  }, 
  {
    "author": "赵以夫", 
    "paragraphs": [
      "倚晴空。", 
      "爱湖光潋滟，楼影青红。", 
      "彩丝金黍，水边还又相逢。", 
      "怀沙人问，二千年、犹带酸风。", 
      "骚人洒墨香浓。", 
      "幽情要眇，雅调惺松。", 
      "天上菖蒲五色，倩掺掺素手，分入雕锺。", 
      "新欢往恨，一时付与歌童。", 
      "斜阳正好，且留连、休要匆匆。", 
      "应须倒尽郫筒。", 
      "归鞭笑指，月挂苍龙。"
    ], 
    "rhythmic": "芰荷香"
  }, 
  {
    "author": "郑觉斋", 
    "paragraphs": [
      "弄玉轻盈，飞琼淡泞，袜尘步下迷楼。", 
      "试新妆才了，炷沈水香球。", 
      "记晓剪、春冰驰送，金瓶露湿，缇骑新流。", 
      "甚天中月色，被风吹梦南州。", 
      "尊前相见，似羞人、踪迹萍浮。", 
      "问弄雪飘枝，无双亭上，何日重游。", 
      "我欲缠腰骑鹤，烟霄远、旧事悠悠。", 
      "但凭阑无语，烟花三月春愁。"
    ], 
    "rhythmic": "扬州慢"
  }, 
  {
    "author": "郑觉斋", 
    "paragraphs": [
      "卷帘酒醒，怕无言、慵理残妆啼粉。", 
      "记绾同心双绣带，珠箔青楼花满。", 
      "琢玉传情，断金订约，总是愁根本。", 
      "谁知薄悻，肯於长处寻短。", 
      "旧日掌上芙蓉，新来成刺，变却风流眼。", 
      "自信华年风度在，未怕香红春晚。", 
      "恩不相酬，怨难重合，往事冰澌泮。", 
      "分明诀绝，股钗还我一半。"
    ], 
    "rhythmic": "念奴娇"
  }, 
  {
    "author": "郑觉斋", 
    "paragraphs": [
      "秋夜永。", 
      "叶叶梧桐霜冷。", 
      "皓月窥人深院静。", 
      "孤鸿窗外影。", 
      "情是相思深井。", 
      "恩是相思修绠。", 
      "别後信音浑不定。", 
      "银瓶何处引。"
    ], 
    "rhythmic": "谒金门"
  }, 
  {
    "author": "张榘", 
    "paragraphs": [
      "塞鸿来早。", 
      "正碧瓦霜轻，玉麟寒少。", 
      "昨夜南枝，一点阳和先到。", 
      "黄昏半窗淡月，照青青、谢池春草。", 
      "此际虚斋心事，与此花俱好。", 
      "算巡檐、索共梅花笑。", 
      "是千古风流，少陵曾道。", 
      "争似油幢下，对一枝春小。", 
      "江城惯听画角，且休教、玉关人老。", 
      "好试和羹手段，向凤池春晓。"
    ], 
    "rhythmic": "孤鸾"
  }, 
  {
    "author": "张榘", 
    "paragraphs": [
      "春小寒轻，南枝一夜阳和转。", 
      "东君先递玉麟香，冷蕊幽芳满。", 
      "应把朱帘暮卷。", 
      "更何须、金猊烟暖。", 
      "千山月淡，万里尘清，酒樽经卷。", 
      "楼上胡床，笑谈声里机谋远。", 
      "甲兵百万出胸中，谁谓江流浅。", 
      "憔悴狂胡计短。", 
      "定相将、来朝悔晚。", 
      "功名做了，金鼎和羹，卷藏袍雁。"
    ], 
    "rhythmic": "烛影摇红"
  }, 
  {
    "author": "张榘", 
    "paragraphs": [
      "正挑灯、共听檐雨，问谁催动行色。", 
      "风前千点离亭恨，惟有落梅知得。", 
      "王谢宅。", 
      "记前度斜阳，燕子曾相识。", 
      "花香露。", 
      "无计强追随，阳关声断，回首暮云隔。", 
      "文章贯，合上薇垣梧掖。", 
      "征鞍底事江北。", 
      "青衫莫对韩彭著，还是玉麟佳客。", 
      "须记忆。", 
      "有衿佩锵锵，正愿依重席。", 
      "荼䕷未折。", 
      "次第牡丹开，一樽留待，相与醉寒食。"
    ], 
    "rhythmic": "摸鱼儿"
  }, 
  {
    "author": "张榘", 
    "paragraphs": [
      "正桃花、渐蜚红雨，依稀一半春色。", 
      "东风十里离亭恨，杨柳丝丝如织。", 
      "远又忆。", 
      "向雪月梅边，陶写吟情逸。", 
      "清愁拍拍。", 
      "算祗暮山知，栖鸦斜照，春树渺空碧。", 
      "文章贯，合整垂云健翼。", 
      "翔鸾底用栖棘。", 
      "要寻玉洞烟霞胜，聊趁麟符蜚檄。", 
      "归骑急。", 
      "看尘袂方清，有恩纶催入。", 
      "凫仙倦舄。", 
      "相与问孤山，开樽抵掌，一舸画桥侧。"
    ], 
    "rhythmic": "摸鱼儿"
  }, 
  {
    "author": "张榘", 
    "paragraphs": [
      "西风乱叶溪桥树。", 
      "秋在黄花羞涩处。", 
      "满袖尘埃推不去。", 
      "马蹄浓露，鸡声淡月，寂历荒村路。", 
      "身名多被儒冠误。", 
      "十载重来漫如许。", 
      "且尽清樽公莫舞。", 
      "六朝旧事，一江流水，万感天涯暮。"
    ], 
    "rhythmic": "青玉案"
  }, 
  {
    "author": "张榘", 
    "paragraphs": [
      "风色转东南。", 
      "翠拥层峦。", 
      "杏花疏雨逗清寒。", 
      "锺阜石城何处是，烟霭漫漫。", 
      "行旆已西关。", 
      "一霎时间。", 
      "芳樽聊复挽馀欢。", 
      "明日断魂分付与，万叠云山。"
    ], 
    "rhythmic": "浪淘沙"
  }, 
  {
    "author": "张榘", 
    "paragraphs": [
      "雨过暮天南。", 
      "高下青峦。", 
      "小楼燕子话春寒。", 
      "多少夕阳芳草地，雾掩烟漫。", 
      "别恨正相关。", 
      "心上眉间。", 
      "离歌一曲间悲欢。", 
      "後夜月明何处梦，锺阜容山。"
    ], 
    "rhythmic": "浪淘沙"
  }, 
  {
    "author": "张榘", 
    "paragraphs": [
      "暮云低锁荒台，凭阑四望天垂地。", 
      "曼花半夜，蜚香缭绕，昔人曾记。", 
      "往事悠悠，物华非旧，江山仍丽。", 
      "怅斜阳芳草，长安不见，谁共洒、新亭泪。", 
      "开放青峦旧址。", 
      "动骚人、一番词意。", 
      "青油幕里，相忘鱼鸟，水边云际。", 
      "却恨清游，未能追逐，区区僚底。", 
      "问何时，脱了尘埃墨绶，为虚斋醉。"
    ], 
    "rhythmic": "水龙吟"
  }, 
  {
    "author": "张榘", 
    "paragraphs": [
      "春事三分之二，落花庭院轻寒。", 
      "翠屏围梦宝熏残。", 
      "窗外流莺声乱。", 
      "睡起犹支雪腕，觉来慵整云鬟。", 
      "闲拈乐府凭阑干。", 
      "宿酒才醒一半。"
    ], 
    "rhythmic": "西江月"
  }, 
  {
    "author": "张榘", 
    "paragraphs": [
      "荆溪清晓。", 
      "问昨夜南枝，几分春到。", 
      "一点幽芳，不待陇头音耗。", 
      "亭亭水边月下，胜人间、等闲花草。", 
      "此际风流谁似，有懒窝诗老。", 
      "向虚檐、淡然索笑。", 
      "任雪压霜欺，精神越好。", 
      "最喜庭除，下映紫兰娇小。", 
      "孤山好寻旧约，况和羹、用功宜早。", 
      "移傍玉阶深处，趁天香缭绕。"
    ], 
    "rhythmic": "孤鸾"
  }, 
  {
    "author": "张榘", 
    "paragraphs": [
      "暮天丝雨轻寒，二分春色看看过。", 
      "梅花谢了，苍苔万点，香残粉污。", 
      "犹喜墙头，一枝娇袅，杏腮微露。", 
      "算几回逗晓，朱阑独倚，悄只怕、东风大。", 
      "浮世名缰利锁。", 
      "这区区、要须识破。", 
      "沧波夜月，翠微云树，依然还我。", 
      "重结鸥盟，细听莺语，自歌自和。", 
      "问黄沙飞镞，红尘走马，又还知麽。"
    ], 
    "rhythmic": "水龙吟"
  }, 
  {
    "author": "张榘", 
    "paragraphs": [
      "昼长帘幕低垂，时时风度杨花过。", 
      "梁间燕子，芹随香觜，频沾泥污。", 
      "苦被流莺，蹴翻花影，一阑红露。", 
      "看残梅飞尽，枝头微认，青青子、些儿大。", 
      "谁道洞门无锁。", 
      "翠苔藓、何曾踏破。", 
      "好天良夜，清风明月，正须著我。", 
      "闲展蛮笺，寄情词调，唱成谁和。", 
      "问晓山亭下，山茶经雨，早来开麽。"
    ], 
    "rhythmic": "水龙吟"
  }, 
  {
    "author": "张榘", 
    "paragraphs": [
      "先来花较开迟，怎禁风雪摧残过。", 
      "红英紫萼，从他点缀，翻成沾污。", 
      "一点清香，几多秾艳，紧藏不露。", 
      "伴杨花散漫，逡巡堆积，纤粟处、妆成大。", 
      "多谢东君造化。", 
      "把群阴、一朝除破。", 
      "千机锦绣，露浓香软，中间坐我。", 
      "嚼徵含商，振金敲玉，埙篪相和。", 
      "问西湖，别有一番桃李，肯同游麽。"
    ], 
    "rhythmic": "水龙吟", 
    "tags": [
      "西湖"
    ]
  }, 
  {
    "author": "张榘", 
    "paragraphs": [
      "近家添得园亭，晓山时看飞云过。", 
      "拥石栽梅，疏池傍竹，剪除芜污。", 
      "更喜南墙，杏腮桃脸，含羞微露。", 
      "算莺花世界，都来十亩，规模好、何须大。", 
      "开放两眉上锁。", 
      "把春前、新醅拨破。", 
      "病酒无聊，且容觞客，无多酌我。", 
      "底用歌喉，柳边自有，鸣禽相和。", 
      "逗归来，折得花枝教看，似人人麽。"
    ], 
    "rhythmic": "水龙吟"
  }, 
  {
    "author": "张榘", 
    "paragraphs": [
      "楚湘旧俗，记包黍沈流，缅怀忠节。", 
      "谁挽汨罗千丈雪，一洗些魂离别。", 
      "赢得儿童，红丝缠臂，佳话年年说。", 
      "龙舟争渡，搴旗捶鼓骄劣。", 
      "谁念词客风流，菖蒲桃柳，忆闺门铺设。", 
      "嚼徵含商陶雅兴，争似年时娱悦。", 
      "青杏园林，一樽煮酒，当为浇凄切。", 
      "南薰应解，把君愁袂吹裂。"
    ], 
    "rhythmic": "念奴娇"
  }, 
  {
    "author": "张榘", 
    "paragraphs": [
      "三闾何在，把离骚细读，几番击节。", 
      "蓠蕙椒兰纷江渚，较以艾萧终别。", 
      "清浊同流，醉醒一梦，此恨谁能说。", 
      "忠魂耿耿，只凭天辨优劣。", 
      "须信千古湘流，彩丝缠黍，端为英雄设。", 
      "堪笑儿童浮昌，悲愤翻为嬉悦。", 
      "三叹灵均，竟罹谗网，我独中情切。", 
      "薰风窗户，榴花知为谁裂。"
    ], 
    "rhythmic": "念奴娇"
  }, 
  {
    "author": "张榘", 
    "paragraphs": [
      "金炉就裙纹折。", 
      "香烬低云月。", 
      "玉钿黏唾上眉心。", 
      "不似寿阳檐下、六花清。", 
      "翠禽飞起南枝动。", 
      "惊破西湖梦。", 
      "仗谁为作水龙声。", 
      "吹绽寒葩诗眼、为君青。"
    ], 
    "rhythmic": "虞美人", 
    "tags": [
      "西湖"
    ]
  }, 
  {
    "author": "张榘", 
    "paragraphs": [
      "小蛮才把鸳衾折。", 
      "妆就梳横月。", 
      "探梅不似旧年心。", 
      "却爱窗前纸帐、十分清。", 
      "朔风吹起寒云动。", 
      "午寝都无梦。", 
      "黄昏更被竹枝声。", 
      "唤起醒醒相对、一灯青。"
    ], 
    "rhythmic": "虞美人"
  }, 
  {
    "author": "张榘", 
    "paragraphs": [
      "龙香浅渍罗屏褶。", 
      "睡思低眉月。", 
      "闲愁闲闷不关心。", 
      "心似窗前梅影、一般清。", 
      "绣帏交掩流苏动。", 
      "一觉华胥梦。", 
      "枕山轻戛宝钗声。", 
      "粉褪香腮零乱、鬓鸦青。"
    ], 
    "rhythmic": "虞美人"
  }, 
  {
    "author": "张榘", 
    "paragraphs": [
      "静寿先生，笑傲四并，醉眠窝。", 
      "甚一枰棋壤，掉头不顾，同舟风紧，袖手高歌。", 
      "太白词华，更生忠愤，为问山林老得麽。", 
      "须知道，有淮碑未作，浯石当磨。", 
      "年来君子无多。", 
      "试屈指、如公能几何。", 
      "况刍荛公论，新曾推许，冕旒异眷，行见搜罗。", 
      "泽润生民，洗清兵甲，待挽钱塘江上波。", 
      "功名就，访蟠桃把玩，铜狄摩挲。"
    ], 
    "rhythmic": "沁园春", 
    "tags": [
      "钱塘江"
    ]
  }, 
  {
    "author": "张榘", 
    "paragraphs": [
      "双阁护仙境，万壑渺清秋。", 
      "台躔光动银汉，神秀孕公侯。", 
      "胸次千崖灏气，笔底三江流水，姓字桂香浮。", 
      "十载洞庭月，今喜照扬州。", 
      "捧丹诏，升紫殿，建碧油。", 
      "胡儿深避沙漠，铃阁轻裘。", 
      "点检召棠遗爱，酝酿潘舆喜色，英裔蔚文彪。", 
      "整顿乾坤定，千岁侍宸旒。"
    ], 
    "rhythmic": "凯歌", 
    "tags": [
      "洞庭湖"
    ]
  }, 
  {
    "author": "张榘", 
    "paragraphs": [
      "爱日烘晴，梅梢春动，晓窗客梦方还。", 
      "江天万里，高低烟树，四望犹拥螺鬟。", 
      "是谁邀滕六，酿薄暮、同云冱寒。", 
      "却元来是，铃阁露熏，俄忽老青山。", 
      "都尽道、年来须更好，无缘农事，雨涩风悭。", 
      "鹅池夜半，衔枚飞渡，看樽俎折冲间。", 
      "尽青油谈笑，琼花露、杯深量宽。", 
      "功名做了，云台写作画图看。"
    ], 
    "rhythmic": "飞雪满堆山・飞雪满群山"
  }, 
  {
    "author": "张榘", 
    "paragraphs": [
      "平山老柳。", 
      "寄多少胜游，春愁诗瘦。", 
      "万叠翠屏，一抹江烟浑如旧。", 
      "晴空栏槛今何有。", 
      "寂寞文章身後。", 
      "唤回奇事，青油上客，放怀樽酒。", 
      "知不。", 
      "全淮万里，羽书静，草绿长亭津堠。", 
      "小队出郊，花底赓酬闲时候。", 
      "和薰筹幕垂春昼。", 
      "坐看蓉池波皱。", 
      "主宾同会风云，盛名可久。"
    ], 
    "rhythmic": "绛都春"
  }, 
  {
    "author": "张榘", 
    "paragraphs": [
      "谁云万事转头空。", 
      "春寓不言中。", 
      "底问垂杨在否，年年一度东风。", 
      "凭高慨古，英雄亦泪，我辈情锺。", 
      "事业正须老手，清吟留与山翁。"
    ], 
    "rhythmic": "朝中措"
  }, 
  {
    "author": "张榘", 
    "paragraphs": [
      "鹤城秋晓。", 
      "又庆生朝到。", 
      "人与月，年年好。", 
      "黑头公相贵，膝下欢娱笑。", 
      "君知否。", 
      "个般福分人间少。", 
      "塞上西风老。", 
      "红入霜前枣。", 
      "日日有，平安报。", 
      "慈颜酡晕浅，一呷金杯小。", 
      "香缭绕。", 
      "寿星明处台星照。"
    ], 
    "rhythmic": "千秋岁"
  }, 
  {
    "author": "张榘", 
    "paragraphs": [
      "严城寂寞山缭绕。", 
      "觉寒透、貂裘峭。", 
      "云压江天风破晓。", 
      "飞琼万顷，看来浑似，泽国芦花老。", 
      "玉山不怕频频倒。", 
      "要笔阵、纵横快挥扫。", 
      "见说今年梅较早。", 
      "笑将名胜，千锺万字，谁似邦侯好。"
    ], 
    "rhythmic": "青玉案"
  }, 
  {
    "author": "张榘", 
    "paragraphs": [
      "少时贪看琼林绕。", 
      "任马上、寒威峭。", 
      "昨暮六花飞逗晓。", 
      "拥衾慵起，鬓丝笼帽，顿觉年来老。", 
      "朱阑翠竹枝枝倒。", 
      "把玉、棱层趁风扫。", 
      "楼上一樽须放早。", 
      "同云收尽，红轮初上，对面狼峰好。"
    ], 
    "rhythmic": "青玉案"
  }, 
  {
    "author": "张榘", 
    "paragraphs": [
      "龙香熏被罗屏绕。", 
      "任窗外、风儿峭。", 
      "鸳枕梦回鸡唱晓。", 
      "丫鬟惊笑，琼枝低亚，错认梅花老。", 
      "红炉兽炭装还倒。", 
      "强梳洗、忙将黛眉扫。", 
      "贪趁清欢争怕早。", 
      "弓靴微湿，玉纤频袖，塑出狮儿好。"
    ], 
    "rhythmic": "青玉案"
  }, 
  {
    "author": "张榘", 
    "paragraphs": [
      "思昔买臣，怀绶会稽，年犹五旬。", 
      "算初无功用，维持国事，但将富贵，夸耀时人。", 
      "未若先生，方当强仕，掌握长淮百万军。", 
      "难摹写，是擎天拄地，纬武经文。", 
      "河滨。", 
      "胡马嘶春。", 
      "便密运机筹出万全。", 
      "拥熊旗指授，鹰扬や啖，毡裘胆落，鼠逸狐奔。", 
      "褒诏飞来，威名加盛，从此不须关玉门。", 
      "归朝也，看云台画像，金鼎调元。"
    ], 
    "rhythmic": "沁园春"
  }, 
  {
    "author": "张榘", 
    "paragraphs": [
      "社新相识。", 
      "恍瞻君、丰神气貌，飘然仙白。", 
      "笔底三江鲸浪注，胸次一瓯冰雪。", 
      "怎不做、龙门上客。", 
      "坎止流行元无定，敢一朝、挨却尘泥迹。", 
      "且剩把，锦云织。", 
      "试看自古贤侯伯。", 
      "一时间、失虽暂失，得还终得。", 
      "儋石空无君家事，百万付之一掷。", 
      "渐养就、抟风鹏翼。", 
      "任你祖鞭先著了，占鸥天、浩荡观浮没。", 
      "挈富贵，等儿剧。"
    ], 
    "rhythmic": "金缕曲・贺新郎"
  }, 
  {
    "author": "张榘", 
    "paragraphs": [
      "襟度天为侣。", 
      "价平生、放浪江湖，浮云行住。", 
      "倒挽峡流归笔底，衮衮二并四具。", 
      "何尚友、沧波鸥鹭。", 
      "藻黻皇猷君能事，况贤书、两度登天府。", 
      "急著手，佐明主。", 
      "晴风一舸来瓜步。", 
      "剪灯花、樽酒论诗，顿忘羁旅。", 
      "逗晓蛮笺传金缕，一片瑰词绮语。", 
      "甚独茧、抽成长绪。", 
      "当代壑翁文章伯，定不教、弹铗轻辞去。", 
      "留共济，孤舟渡。"
    ], 
    "rhythmic": "贺新凉・贺新郎"
  }, 
  {
    "author": "张榘", 
    "paragraphs": [
      "瑶姬妙格。", 
      "冰姿微带霜痕拆。", 
      "一般恼杀多情客。", 
      "风弄横枝，残月半窗白。", 
      "孤山仙种曾移得。", 
      "结根久傍王猷宅。", 
      "欲笺心事呼云翮。", 
      "为报年芳，萍梗正南北。"
    ], 
    "rhythmic": "醉落魄・一斛珠"
  }, 
  {
    "author": "张榘", 
    "paragraphs": [
      "猛思量、窝初度，鲁云呈瑞时节。", 
      "平山杨柳苍茫外，犹是乡关明月。", 
      "春漏泄。", 
      "定知有、梅花先向江南发。", 
      "烟波梦阔。", 
      "谩约住西风，呼将塞雁，把酒为君说。", 
      "君看取，世道羊肠屈摺。", 
      "依然熟路轻辙。", 
      "林泉暂洗经纶手，桐柏夜香熏彻。", 
      "趋魏阙。", 
      "指天上星辰，平步仪清切。", 
      "蟠桃未结。", 
      "待做著功名，却寻曼倩，相与带花折。"
    ], 
    "rhythmic": "摸鱼儿"
  }
]