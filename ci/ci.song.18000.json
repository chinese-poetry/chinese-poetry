[
  {
    "author": "王清观", 
    "paragraphs": [
      "邯郸梦里武陵溪。", 
      "春色醉冥迷。", 
      "花压帽檐欹，谩赢得、红尘满衣。", 
      "青蛇飞起，黄龙喝住，才是酒醒时。", 
      "和露饮刀圭。", 
      "待月满、长空鹤归。"
    ], 
    "rhythmic": "太常引"
  }, 
  {
    "author": "熊则轩", 
    "paragraphs": [
      "波有颓澜，渴无冷镬，谁言制邑为难。", 
      "汾阳善政，只在笑谈间。", 
      "三载刑清讼简，官事辨、俗阜民安。", 
      "帘垂昼，焚香宴坐，犹得半清闲。", 
      "西风，催入觐，声驰当道，名达朝端。", 
      "任锦溪溪上，卧辙攀辕。", 
      "从此燕辕北去，好官样、留与人看。", 
      "扁舟稳，图书外，惟有月俱还。"
    ], 
    "rhythmic": "满庭芳"
  }, 
  {
    "author": "阮溪", 
    "paragraphs": [
      "东阳四载，但好事、一一为民做了。", 
      "谈笑半闲风月里，管甚讼庭生草。", 
      "瓯茗炉香，菜羹淡饭，此外无烦恼。", 
      "问侯何苦，自饥只要民饱。", 
      "犹念甘旨相违，白云万里，不得随昏晓。", 
      "暂舍苍生归定省，回首又看父老。", 
      "听得乖崖，交章力荐，道此官员好。", 
      "且来典宪，中书还二十四考。"
    ], 
    "rhythmic": "大江乘・念奴娇"
  }, 
  {
    "author": "危西麓", 
    "paragraphs": [
      "西风吹锦水，朝天路、冉冉两凫飞。", 
      "看父老袅花，苦遮去辙，儿童骑竹，争问归期。", 
      "帐簇马前纷蔽日，实绩纪行碑。", 
      "冰饮三年，从容官事，棠阴百里，悠久民思。", 
      "圣明衿遐远，关山道，应是来骤华丝。", 
      "画绣过家，莱庭彩舞斑衣。", 
      "便稳奉安舆，江南向暖，早传言语，樵曲先知。", 
      "重约旧临，倪耄迎候杭西。"
    ], 
    "rhythmic": "风流子"
  }, 
  {
    "author": "汪元量", 
    "paragraphs": [
      "一个兰舟，双桂桨、顺流东去。", 
      "但满目、银光万顷，凄其风露。", 
      "渔火已归鸿雁汊，棹歌更在鸳鸯浦。", 
      "渐夜深、芦叶冷飕飕，临平路。", 
      "吹铁笛，鸣金谷。", 
      "丝玉脍，倾香醑。", 
      "且浩歌痛饮，藕花深处。", 
      "秋水长天迷远望，晓风残月空凝伫。", 
      "问人间、今夕是何年，清如许。"
    ], 
    "rhythmic": "满江红"
  }, 
  {
    "author": "汪元量", 
    "paragraphs": [
      "越山云，越江水，越王台。", 
      "个中景、尽可徘徊。", 
      "凌高放目，使人胸次共崔嵬。", 
      "黄鹂紫燕报春晚，劝我衔杯。", 
      "古时事，今时泪，前人喜，後人哀。", 
      "正醉里、歌管成灰。", 
      "新愁旧恨，一时分付与潮回。", 
      "鹧鸪啼歇夕阳去，满地风埃。"
    ], 
    "rhythmic": "金人捧露盘"
  }, 
  {
    "author": "汪元量", 
    "paragraphs": [
      "晓拂菱花巧画眉。", 
      "猩罗新翦作春衣。", 
      "恐春归去，无处看花枝。", 
      "已恨东风成去客，更教飞燕舞些时。", 
      "惜花人醉，头上插花归。"
    ], 
    "rhythmic": "相思引"
  }, 
  {
    "author": "汪元量", 
    "paragraphs": [
      "吴山深。", 
      "越山深。", 
      "空谷佳人金玉音。", 
      "有谁知此心。", 
      "夜沈沈。", 
      "漏沈沈。", 
      "闲却梅花一曲琴。", 
      "月高松竹林。"
    ], 
    "rhythmic": "长相思"
  }, 
  {
    "author": "汪元量", 
    "paragraphs": [
      "一片风流，今夕与谁同乐。", 
      "月台花馆，慨尘埃漠漠。", 
      "豪华荡尽，只有青山如洛。", 
      "钱塘依旧，潮生潮落。", 
      "万点灯光，羞照舞钿歌箔。", 
      "玉梅消瘦，恨东皇命薄。", 
      "昭君流泪，手拈琵琶弦索。", 
      "离愁聊寄，画楼哀角。"
    ], 
    "rhythmic": "传言玉女"
  }, 
  {
    "author": "汪元量", 
    "paragraphs": [
      "独倚浙江楼，满耳怨笳哀笛。", 
      "犹有梨园声在，念那人天北。", 
      "海棠憔悴怯春寒，风雨怎禁得。", 
      "回首华清池畔，渺露芜烟荻。"
    ], 
    "rhythmic": "好事近"
  }, 
  {
    "author": "汪元量", 
    "paragraphs": [
      "西园春暮。", 
      "乱山迷行路。", 
      "风卷残花堕红雨。", 
      "念旧巢燕子，飞傍谁家，斜阳外、长笛一声今古。", 
      "繁华流水去。", 
      "舞歇歌沈，忍见遗钿种香土。", 
      "渐橘树方生，桑枝才长，都付与、沙门为主。", 
      "便关防、不放贵游来，又突兀梯空，楚王宫宇。"
    ], 
    "rhythmic": "洞仙歌"
  }, 
  {
    "author": "汪元量", 
    "paragraphs": [
      "金陵故都最好，有朱楼迢递。", 
      "嗟倦客、又此凭高，槛外已少佳致。", 
      "更落尽梨花，飞尽杨花，春也成憔悴。", 
      "问青山、三国英雄，六朝奇伟。", 
      "麦甸葵丘，荒台败垒。", 
      "鹿豕衔枯荠。", 
      "正朝打孤城，寂寞斜阳影里。", 
      "听楼头、哀笳怨角，未把酒、愁心先醉。", 
      "渐夜深，月满秦淮，烟笼寒水。", 
      "凄凄惨惨，冷冷清清，灯火渡头市。", 
      "慨商女不知兴废。", 
      "隔江犹唱庭花，馀音亹亹。", 
      "伤心千古，泪痕如洗。", 
      "乌衣巷口青芜路，认依稀、王谢旧邻里。", 
      "临春结绮。", 
      "可怜红粉成灰，萧索白杨风起。", 
      "因思畴昔，铁索千寻，谩沈江底。", 
      "挥羽扇、障西尘，便好角巾私第。", 
      "清谈到底成何事。", 
      "回首新亭，风景今如此。", 
      "楚囚对泣何时已。", 
      "叹人间、今古真儿戏。", 
      "东风岁岁还来，吹入锺山，几重苍翠。"
    ], 
    "rhythmic": "莺啼序"
  }, 
  {
    "author": "汪元量", 
    "paragraphs": [
      "绿芜城上，怀古恨依依。", 
      "淮山碎。", 
      "江波逝。", 
      "昔人非。", 
      "今人悲。", 
      "惆怅隋天子。", 
      "锦帆里。", 
      "环朱履。", 
      "丛香绮。", 
      "展旌旗。", 
      "荡涟猗。", 
      "击鼓挝金，拥琼玉吹。", 
      "姿意游嬉。", 
      "斜日晖晖。", 
      "乱莺啼。", 
      "销魂此际。", 
      "君臣醉。", 
      "貔貅弊。", 
      "事如飞。", 
      "山河坠。", 
      "烟尘起。", 
      "风凄凄。", 
      "雨霏霏。", 
      "草木皆垂泪。", 
      "家国弃。", 
      "竟忘归。", 
      "笙歌地。", 
      "欢娱地。", 
      "尽荒畦。", 
      "唯有当时皓月，依然挂、杨柳青枝。", 
      "听堤边渔叟，一笛醉中吹。", 
      "兴废谁知。"
    ], 
    "rhythmic": "六州歌头"
  }, 
  {
    "author": "汪元量", 
    "paragraphs": [
      "鼓鞞惊破霓裳，海棠亭北多风雨。", 
      "歌阑酒罢，玉啼金泣，此行良苦。", 
      "驼背模糊，马头匼匝，朝朝暮暮。", 
      "自都门燕别，龙艘锦缆，空载得、春归去。", 
      "目断东南半壁，怅长淮、已非吾土。", 
      "受降城下，草如霜白，凄凉酸楚。", 
      "粉阵红围，夜深人静，谁宾谁主。", 
      "对渔灯一点，羁愁一搦，谱琴中语。"
    ], 
    "rhythmic": "水龙吟"
  }, 
  {
    "author": "汪元量", 
    "paragraphs": [
      "官舍悄，坐到月西斜。", 
      "永夜角声悲自语，客心愁破正思家。", 
      "南北各天涯。", 
      "肠断裂，搔首一长嗟。", 
      "绮席象床寒玉枕，美人何处醉黄花。", 
      "和泪拈琵琶。"
    ], 
    "rhythmic": "望江南・忆江南"
  }, 
  {
    "author": "汪元量", 
    "paragraphs": [
      "我向河南来，伊向河西去。", 
      "客里相逢只片时，无计留伊住。", 
      "去住总由伊，莫把眉头聚。", 
      "安得并州快剪刀，割断相思路。"
    ], 
    "rhythmic": "卜算子"
  }, 
  {
    "author": "汪元量", 
    "paragraphs": [
      "天上人家，醉王母、蟠桃春色。", 
      "被午夜、漏声催箭，晓光侵阙。", 
      "花覆千官鸾阁外，香浮九鼎龙楼侧。", 
      "恨黑风、吹雨湿霓裳，歌声歇。", 
      "人去後，书应绝。", 
      "肠断处，心难说。", 
      "更那堪杜宇，满山啼血。", 
      "事去空流东汴水，愁来不见西湖月。", 
      "有谁知、海上泣蝉娟，菱花缺。"
    ], 
    "rhythmic": "满江红", 
    "tags": [
      "西湖"
    ]
  }, 
  {
    "author": "汪元量", 
    "paragraphs": [
      "一霎浮云，都掩尽、日无光色。", 
      "遥望处、浮图对峙，梵王新阙。", 
      "燕子自飞关北外，杨花闲度楼西侧。", 
      "慨金鞍、玉勒早朝人，经年歇。", 
      "昭君去，空愁绝。", 
      "文姬去，难言说。", 
      "想琵琶哀怨，流泪成血。", 
      "蝴蝶梦中千种恨，杜鹃声里三更月。", 
      "最无情、鸿雁自南飞，音书缺。"
    ], 
    "rhythmic": "满江红"
  }, 
  {
    "author": "汪元量", 
    "paragraphs": [
      "十年愁眼泪巴巴。", 
      "今日思家。", 
      "明日思家。", 
      "一团燕月照窗纱。", 
      "楼上胡笳。", 
      "塞上胡笳。", 
      "玉人劝我酌流霞。", 
      "急拈琵琶。", 
      "缓拈琵琶。", 
      "一从别後各天涯。", 
      "欲寄梅花。", 
      "莫寄梅花。"
    ], 
    "rhythmic": "一翦梅"
  }, 
  {
    "author": "汪元量", 
    "paragraphs": [
      "燕子留君君欲去。", 
      "征马频嘶不住。", 
      "握手空相觑。", 
      "泪珠成缕。", 
      "眉峰聚。", 
      "恨入金徽孤凤语。", 
      "愁得文君更苦。", 
      "今夜西窗雨。", 
      "断肠能赋。", 
      "江南句。"
    ], 
    "rhythmic": "惜分飞"
  }, 
  {
    "author": "汪元量", 
    "paragraphs": [
      "莎草被长洲。", 
      "吴江拍岸流。", 
      "忆故家、西北高楼。", 
      "十载客窗憔悴损，搔短鬓、独悲秋。", 
      "人在塞边头。", 
      "断鸿书寄不。", 
      "记当年、一片闲愁。", 
      "舞罢羽衣尘满面，谁伴我、广寒游。"
    ], 
    "rhythmic": "唐多令"
  }, 
  {
    "author": "汪元量", 
    "paragraphs": [
      "潋滟湖光绿正肥。", 
      "苏堤十里柳丝垂。", 
      "轻便燕子低低舞，小巧莺儿恰恰啼。", 
      "花似锦，酒成池。", 
      "对花对酒两相宜。", 
      "水边莫话长安事，且请卿卿吃蛤蜊。"
    ], 
    "rhythmic": "鹧鸪天"
  }, 
  {
    "author": "汪元量", 
    "paragraphs": [
      "记得年时想荼䕷。", 
      "蝴蝶满园飞。", 
      "一双宝马，两行箫管，月下扶归。", 
      "而今寂寞人何处，脉脉泪沾衣。", 
      "空房独守，风穿帘子，雨隔窗儿。"
    ], 
    "rhythmic": "眼儿媚"
  }, 
  {
    "author": "汪元量", 
    "paragraphs": [
      "汉家宫阙动高秋。", 
      "人自伤心水自流。", 
      "今日晴明独上楼。", 
      "恨悠悠。", 
      "白尽梨园子弟头。"
    ], 
    "rhythmic": "忆王孙"
  }, 
  {
    "author": "汪元量", 
    "paragraphs": [
      "吴王此地有楼台。", 
      "风雨谁知长绿苔。", 
      "半醉闲吟独自来。", 
      "小徘徊。", 
      "惟见江流去不回。"
    ], 
    "rhythmic": "忆王孙"
  }, 
  {
    "author": "汪元量", 
    "paragraphs": [
      "长安不见使人愁。", 
      "物换星移几度秋。", 
      "一自佳人坠玉楼。", 
      "莫淹留。", 
      "远别秦城万里游。"
    ], 
    "rhythmic": "忆王孙"
  }, 
  {
    "author": "汪元量", 
    "paragraphs": [
      "阵前金甲受降时。", 
      "园客争偷御果枝。", 
      "白发宫娃不解悲。", 
      "理征衣。", 
      "一片春帆带雨飞。"
    ], 
    "rhythmic": "忆王孙"
  }, 
  {
    "author": "汪元量", 
    "paragraphs": [
      "鹧鸪飞上越王台。", 
      "烧接黄云惨不开。", 
      "有客新从赵地回。", 
      "转堪哀。", 
      "岩畔古碑空绿苔。"
    ], 
    "rhythmic": "忆王孙"
  }, 
  {
    "author": "汪元量", 
    "paragraphs": [
      "离宫别苑草萋萋。", 
      "对此如何不泪垂。", 
      "满槛山川漾落晖。", 
      "昔人非。", 
      "惟有年年秋雁飞。"
    ], 
    "rhythmic": "忆王孙"
  }, 
  {
    "author": "汪元量", 
    "paragraphs": [
      "上阳宫里断肠时。", 
      "春半如秋意转迷。", 
      "独坐纱窗刺绣迟。", 
      "泪沾衣。", 
      "不见人归见燕归。"
    ], 
    "rhythmic": "忆王孙"
  }, 
  {
    "author": "汪元量", 
    "paragraphs": [
      "华清宫树不胜秋。", 
      "云物凄凉拂曙流。", 
      "七夕何人望斗牛。", 
      "一登楼。", 
      "水远山长步步愁。"
    ], 
    "rhythmic": "忆王孙"
  }, 
  {
    "author": "汪元量", 
    "paragraphs": [
      "五陵无树起秋风。", 
      "千里黄云与断蓬。", 
      "人物萧条市井空。", 
      "思无穷。", 
      "惟有青山似洛中。"
    ], 
    "rhythmic": "忆王孙"
  }, 
  {
    "author": "汪元量", 
    "paragraphs": [
      "慈元殿、薰风宝鼎，喷香云飘坠。", 
      "环立翠羽，双歌丽调，舞腰新束，舞缨新缀。", 
      "金莲步、轻摇彩凤儿，翩翻作戏。", 
      "便似月里仙娥谪来，人间天上，一番游戏。", 
      "圣人乐意。", 
      "任乐部、韶声沸。", 
      "众妃欢也，渐调笑微醉。", 
      "竞奉霞觞，深深愿、圣母寿如松桂。", 
      "迢递。", 
      "更万年千岁。"
    ], 
    "rhythmic": "凤鸾双舞"
  }, 
  {
    "author": "汪元量", 
    "paragraphs": [
      "滟滟平湖，双双画桨，小小船儿。", 
      "袅袅珠歌，翩翩翠舞，续续弹丝。", 
      "山南山北游□，看十里、荷花未归。", 
      "缓引壶觞，个人未醉，要我吟诗。"
    ], 
    "rhythmic": "柳梢青"
  }, 
  {
    "author": "汪元量", 
    "paragraphs": [
      "馆娃艳骨。", 
      "见数枝雪里，争开时节。", 
      "底事化工，著衣阳和暗偷泄。", 
      "偏把红膏染质，都点缀、枝头如血。", 
      "最好是、院落黄昏，压栏照水清绝。", 
      "风韵自迥别。", 
      "谩记省故家，玉手曾折。", 
      "翠条袅娜，犹学宫妆舞残月。", 
      "肠断江南倦客，歌未了、琼壶敲缺。", 
      "更忍见，吹万点、满庭绛雪。"
    ], 
    "rhythmic": "暗香"
  }, 
  {
    "author": "汪元量", 
    "paragraphs": [
      "虬枝茜萼。", 
      "使轻盈态度，香透帘幕。", 
      "净洗铅华，浓抹胭脂，风前伴我孤酌。", 
      "诗翁瘦硬□□□，断不被、春风熔铄。", 
      "有陇头、折赠殷勤，又恐暮笳吹落。", 
      "寂寞。", 
      "孤山月夜，玉人万里外，空想前约。", 
      "雁足书沈，马上弦哀，不尽寒阴砂漠。", 
      "昭君滴滴红冰泪，但顾影、未梳掠。", 
      "等恁时、环佩归来，却慰此况萧索。"
    ], 
    "rhythmic": "疏影"
  }, 
  {
    "author": "汪元量", 
    "paragraphs": [
      "迟日侵阶，和风入户，朱弦欲奏还倦。", 
      "一幅鸾笺，五云飞下，赐予内家琴苑。", 
      "音随指动，犹彷佛、虞薰再见。", 
      "妙处谁能解心，和平自无哀怨。", 
      "猩罗帕封古洗，有龙涎、渗花千片。", 
      "骤睹瑶台清品，眼明如电。", 
      "白桐窗竹几，渐缕缕腾腾细成篆。", 
      "就祝金闺，天长地远。"
    ], 
    "rhythmic": "天香"
  }, 
  {
    "author": "王学文", 
    "paragraphs": [
      "记当年、舞衫零乱，霖铃忍按新阕。", 
      "杜鹃枝上东风晚，点点泪痕凝血。", 
      "芳信歇。", 
      "念初试琵琶，曾识关山月。", 
      "悲弦易绝。", 
      "奈笑罢颦生，曲终愁在，谁解寸肠结。", 
      "浮云事，又作南柯梦彻。", 
      "一簪聊寄华发。", 
      "乾坤桑海无穷事，才历昆明初劫。", 
      "谁共说。", 
      "都付与焦桐，写入梅花叠。", 
      "黄花送客。", 
      "休更问湘魂，独醒何在，沈醉浩歌发。"
    ], 
    "rhythmic": "摸鱼儿"
  }, 
  {
    "author": "王清惠", 
    "paragraphs": [
      "太液芙蓉，浑不似、旧时颜色。", 
      "曾记得、春风雨露，玉楼金阙。", 
      "名播兰簪妃后里，晕潮莲脸君王侧。", 
      "忽一声、颦鼓揭天来，繁华歇。", 
      "龙虎散，风云灭。", 
      "千古恨，凭谁说。", 
      "对山河百二，泪盈襟血。", 
      "客馆夜惊尘土梦，宫车晓碾关山月。", 
      "问嫦娥、於我肯从容，同圆缺。"
    ], 
    "rhythmic": "满江红"
  }, 
  {
    "author": "章丽贞", 
    "paragraphs": [
      "吴山秋。", 
      "越山秋。", 
      "吴越两山相对愁。", 
      "长江不尽流。", 
      "风飕飕。", 
      "雨飕飕。", 
      "万里归人空白头。", 
      "南冠泣楚囚。"
    ], 
    "rhythmic": "长相思", 
    "tags": [
      "长江"
    ]
  }, 
  {
    "author": "袁正真", 
    "paragraphs": [
      "南高峰。", 
      "北高峰。", 
      "南北高峰云淡浓。", 
      "湖山图画中。", 
      "采芙蓉。", 
      "赏芙蓉。", 
      "小小红船西复东。", 
      "相思无路通。"
    ], 
    "rhythmic": "长相思"
  }, 
  {
    "author": "金德淑", 
    "paragraphs": [
      "春睡起，积雪满燕山。", 
      "万里长城横玉带，六街灯火已阑珊，人立蓟楼间。", 
      "空懊恼，独客此时还。", 
      "辔压马头金错落，鞍笼驼背锦斓班。", 
      "肠断唱门关。"
    ], 
    "rhythmic": "望江南・忆江南"
  }, 
  {
    "author": "连妙淑", 
    "paragraphs": [
      "寒料峭，独立望长城。", 
      "木落萧萧天远大，□声羌管遏云行。", 
      "归客若为情。", 
      "樽酒尽，勒马问归程。", 
      "渐近芦沟桥畔路，野墙荒驿夕阳明。", 
      "长短几邮亭。"
    ], 
    "rhythmic": "望江南・忆江南"
  }, 
  {
    "author": "黄静淑", 
    "paragraphs": [
      "君去也，晓出蓟门西。", 
      "鲁酒千杯人不醉，臂鹰健卒马如飞。", 
      "回首隔天涯。", 
      "云黯黯，万里雪霏霏。", 
      "料得江南人到早，水边篱落忽横枝。", 
      "清兴少人知。"
    ], 
    "rhythmic": "望江南・忆江南"
  }, 
  {
    "author": "陶明淑", 
    "paragraphs": [
      "秋夜永，月影上阑干。", 
      "客枕梦回燕塞冷，角声吹彻五更寒。", 
      "无语翠眉攒。", 
      "天渐晚，把酒泪先弹。", 
      "塞北江南千万里，别君容易见君难。", 
      "何处是长安。"
    ], 
    "rhythmic": "望江南・忆江南"
  }, 
  {
    "author": "柳华淑", 
    "paragraphs": [
      "何处笛，觉妾梦难谐。", 
      "春色恼人眠不得，卷帘移步下香阶。", 
      "呵冻卜金钗。", 
      "人去也，毕竟信音乖。", 
      "翠锁双蛾空宛转，雁行筝柱强安排。", 
      "终是没情怀。"
    ], 
    "rhythmic": "望江南・忆江南"
  }, 
  {
    "author": "杨慧淑", 
    "paragraphs": [
      "江北路，一望雪皑皑。", 
      "万里打围鹰隼急，六军刁斗去还来。", 
      "归客别金台。", 
      "江北酒，一饮动千杯。", 
      "客有黄金如粪土，薄情不肯赎奴回。", 
      "挥泪洒黄埃。"
    ], 
    "rhythmic": "望江南・忆江南"
  }, 
  {
    "author": "华清淑", 
    "paragraphs": [
      "燕塞雪，片片大如拳。", 
      "蓟上酒楼喧鼓吹，帝城车马走骈阗。", 
      "羁馆独凄然。", 
      "燕塞月，缺了又还圆。", 
      "万里妾心愁更苦，十春和泪看婵娟。", 
      "何日是归年。"
    ], 
    "rhythmic": "望江南・忆江南"
  }, 
  {
    "author": "梅顺淑", 
    "paragraphs": [
      "风渐软，暖气满天涯。", 
      "莫道穷阴春不透，今朝楼上见桃花。", 
      "花外碾香车。", 
      "围步帐，羯鼓杂琵琶。", 
      "压酒燕妓骑细马，秋千高挂彩绳斜。", 
      "知是阿谁家。"
    ], 
    "rhythmic": "望江南・忆江南"
  }, 
  {
    "author": "吴昭淑", 
    "paragraphs": [
      "今夜永，说剑引杯长。", 
      "坐拥地炉生石炭，灯前细雨好烧香。", 
      "呵手理丝簧。", 
      "君且住，烂醉又何妨。", 
      "别後相思天万里，江南江北永相忘。", 
      "真个断人肠。"
    ], 
    "rhythmic": "望江南・忆江南"
  }, 
  {
    "author": "周容淑", 
    "paragraphs": [
      "春去也，白雪尚飘零。", 
      "万里归人骑快马，到家时节藕花馨。", 
      "那更忆长城。", 
      "妾薄命，两鬓渐星星。", 
      "忍唱乾淳供奉曲，断肠人听断肠声。", 
      "肠断泪如倾。"
    ], 
    "rhythmic": "望江南・忆江南"
  }, 
  {
    "author": "吴淑真", 
    "paragraphs": [
      "塞门桂月。", 
      "蔡琰琴心切。", 
      "弹到笳声悲处，千万恨、不能雪。", 
      "愁绝。", 
      "泪还北。", 
      "更与胡儿别。", 
      "一片关山怀抱，如何对、别人说。"
    ], 
    "rhythmic": "霜天晓角"
  }, 
  {
    "author": "张琼英", 
    "paragraphs": [
      "太液芙蓉，浑不似、丹青颜色。", 
      "常记得、春风雨露，玉楼金阙。", 
      "名播兰簪妃后里，晕生莲脸君王侧。", 
      "忽一声、颦鼓拍天来，繁华歇。", 
      "龙虎散，风云灭。", 
      "千古恨，凭谁说。", 
      "对山河百二，泪痕沾血。", 
      "客馆夜惊尘土梦，宫车晓转关山月。", 
      "问嫦娥、垂顾肯相容，同圆缺。"
    ], 
    "rhythmic": "满江红"
  }, 
  {
    "author": "詹玉", 
    "paragraphs": [
      "一规古蟾魄。", 
      "瞥过宣和几春色。", 
      "知那个、柳松花怯。", 
      "曾磋玉团香，涂云抹月。", 
      "龙章凤刻。", 
      "是如何、儿女消得。", 
      "便孤了、翠鸾何限，人更在天北。", 
      "磨灭。", 
      "古今难别。", 
      "幸相从、蓟门仙客。", 
      "萧然林下秋叶。", 
      "对云淡星疏，眉青影白。", 
      "佳人已倾国。", 
      "赢得痴铜旧画。", 
      "兴亡事，道人知否，见了也华发。"
    ], 
    "rhythmic": "霓裳中序第一"
  }, 
  {
    "author": "詹玉", 
    "paragraphs": [
      "吟发萧萧。", 
      "正古槎秋入，河汉银涛。", 
      "红云甚家院落，一片笙箫。", 
      "晋时言语，问何人、还肯逍遥。", 
      "知几度、落花啼鸟，乡歌犹在儿曹。", 
      "游帷旧时明月，照满庭空翠，剪剪春梢。", 
      "西山笑人底事，流浪宫袍。", 
      "江湖近日，说神仙、多在渔樵。", 
      "千古意，水沈香里，孤枫阴落重霄。"
    ], 
    "rhythmic": "汉宫春"
  }, 
  {
    "author": "詹玉", 
    "paragraphs": [
      "晚云归，小楼又作阴凉。", 
      "霎儿间，恨桐招雨，西风叶叶商量。", 
      "醒时心、又还南浦，愁边句、多在夕阳。", 
      "菱碗笼青，莲瓶拖艳，旋倾花水咽茶香。", 
      "怨蛩有、许多言语，说动软心肠。", 
      "夜沈沈，几条凉月，界破晴窗。", 
      "共绣帘吹絮未久，却孤剑水云乡。", 
      "自家书、未能成字，邻家笛、且莫吹商。", 
      "好梦偏悭，闲情未了，隔墙又唱秋娘。", 
      "帕绡衣、旧时香折，戏封做书囊。", 
      "鸳鸯字，见时千万，绣一双双。"
    ], 
    "rhythmic": "多丽"
  }, 
  {
    "author": "詹玉", 
    "paragraphs": [
      "紫薇花露，潇洒作凉云，点商勾羽。", 
      "字字飞仙，下笔一帘风雨。", 
      "江亭月观今如许。", 
      "叹飘零、墨香千古。", 
      "夕阳芳草，落花流水，依然南浦。", 
      "甚两两、凌风驾虎。", 
      "恁天孙标致，月娥眉妩。", 
      "一笑生春，那学世间儿女。", 
      "笔床砚滴曾窥处，有西山、青眼如故。", 
      "素笺寄与，玉箫声彻，凤鸣鸾舞。"
    ], 
    "rhythmic": "桂枝香"
  }, 
  {
    "author": "詹玉", 
    "paragraphs": [
      "拖阴笼晚暝，商量清苦，阵阵打篷声。", 
      "分明都是泪，不道今宵，篷底有离人。", 
      "松涛摇睡，梦不稳、难湿巫云。", 
      "几点儿、泪痕跳响，休要醒时听。", 
      "销魂。", 
      "灯下无语，□泣梨花，掩重门夜永。", 
      "应是添、伤春滋味，中酒心情。", 
      "东风湖上香泥软，明日去、天色须晴。", 
      "相见也，洛阳沽酒旗亭。"
    ], 
    "rhythmic": "渡江云"
  }, 
  {
    "author": "詹玉", 
    "paragraphs": [
      "一篷儿别苦。", 
      "是谁家、花天月地儿女。", 
      "紫曲藏娇，惯锦窠金翠，玉璈钟吕。", 
      "绮席传宣，笑声里、龙楼三鼓。", 
      "歌扇题诗，舞袖笼香，几曾尘土。", 
      "因甚留春不住。", 
      "怎知道人间，匆匆今古。", 
      "金屋银屏，被西风吹换，蓼汀苹渚。", 
      "如此江山，应悔却、西湖歌舞。", 
      "载取断云何处。", 
      "江南烟雨。"
    ], 
    "rhythmic": "三姝媚", 
    "tags": [
      "西湖"
    ]
  }, 
  {
    "author": "詹玉", 
    "paragraphs": [
      "泊沙河。", 
      "月钩儿挂浪，惊起两鱼梭。", 
      "浅碧依痕，嫩凉生润，山色轻染修蛾。", 
      "钓船在、绿杨阴下，蓦听得、扇底有吴歌。", 
      "一段风情，西湖和靖，赤壁东坡。", 
      "往事水流云去，叹山川良是，富贵人多。", 
      "老树高低，疏星明淡，只有今古销磨。", 
      "是几度、潮生潮落，甚人海、空只恁风波。", 
      "闲著江湖尽宽，谁有渔蓑。"
    ], 
    "rhythmic": "一萼红", 
    "tags": [
      "西湖"
    ]
  }, 
  {
    "author": "詹玉", 
    "paragraphs": [
      "相逢唤醒金华梦，吴尘暗斑吟发。", 
      "倚担评花，认旗沽酒，历历行歌奇迹。", 
      "吹香弄碧。", 
      "又坡柳风情，逋梅月色。", 
      "画鼓红船，满湖春水断桥客。", 
      "当时何限怪侣，甚花天月地，人被云隔。", 
      "却载苍烟，更招白鹭，一醉修江又别。", 
      "今回记得。", 
      "再折柳穿鱼，赏花催雪。", 
      "如此湖山，忍教人更说。"
    ], 
    "rhythmic": "齐天乐"
  }, 
  {
    "author": "詹玉", 
    "paragraphs": [
      "斜河一道界相思。", 
      "好秋都上眉。", 
      "鸾笺象管写心啼。", 
      "搦愁题做诗。", 
      "添别恨，卜欢期。", 
      "灯花红几时。", 
      "看看月上小窗儿。", 
      "夜香今夜迟。"
    ], 
    "rhythmic": "阮郎归"
  }, 
  {
    "author": "詹玉", 
    "paragraphs": [
      "从黄石容履，一编书，曾佐汉王关。", 
      "甚殷勤佳约，茹芝人共，引鹤差鸾。", 
      "借手便成羽翼，方略正如闲。", 
      "说道赤松去，还在人间。", 
      "紫绶青春如许，是南辰尊宿，北斗天官。", 
      "问沙堤早晚，喜色满长安。", 
      "传宣能勾凤诏，便玉除前面领仙班。", 
      "功名了，却茶烟琴月，慢慢东山。"
    ], 
    "rhythmic": "八声甘州"
  }, 
  {
    "author": "詹玉", 
    "paragraphs": [
      "沈云别浦。", 
      "又何苦扁舟，青衫尘土。", 
      "客里相逢，洒洒舌端飞雨。", 
      "只今便把如伊吕。", 
      "是当年、渔翁樵父。", 
      "少知音者，苍烟吾社，白鸥吾侣。", 
      "是如此英雄辛苦。", 
      "知从前、几个适齐去鲁。", 
      "一剑西风，大海鱼龙掀舞。", 
      "自来多被清谈误。", 
      "把刘琨、埋没千古。", 
      "扣舷一笑，夕阳西下，大江东去。"
    ], 
    "rhythmic": "桂枝香"
  }, 
  {
    "author": "詹玉", 
    "paragraphs": [
      "淡淡青山两点春。", 
      "娇羞一点口儿樱。", 
      "一梭儿玉一啤０着合阒屑髯樱衩坊ㄏ掠稣丫２辉娓鲆蚕辍"
    ], 
    "rhythmic": "浣溪沙"
  }, 
  {
    "author": "詹玉", 
    "paragraphs": [
      "红雨争妍，芳尘生润，将春都揉成泥。", 
      "分明蕙风薇露，持搦花枝。", 
      "款款汗酥薰透，娇羞无奈湿云痴。", 
      "偏厮称，霓裳霞佩，玉骨冰肌。", 
      "梅不似，兰不似，风流处，那更著意闻时。", 
      "蓦地生绡扇底，嫩凉浮动好风微。", 
      "醉得浑无气力，海棠一色睡胭脂。", 
      "闲滋味，人花气，韩寿争知。"
    ], 
    "rhythmic": "庆清朝慢・庆清朝"
  }, 
  {
    "author": "王沂孙", 
    "paragraphs": [
      "孤峤蟠烟，层涛蜕月，骊宫夜采铅水。", 
      "讯远槎风，梦深薇露，化作断魂心字。", 
      "红瓷候火，还乍识、冰环玉指。", 
      "一缕萦帘翠影，依稀海天云气。", 
      "几回娇半醉。", 
      "翦春灯、夜寒花碎。", 
      "更好故溪飞雪，小窗深闭。", 
      "荀令如今顿老，总忘却、樽前旧风味。", 
      "谩惜馀熏，空篝素被。"
    ], 
    "rhythmic": "天香", 
    "tags": [
      "宋词三百首"
    ]
  }, 
  {
    "author": "王沂孙", 
    "paragraphs": [
      "古婵娟，苍鬟素靥，盈盈瞰流水。", 
      "断魂十里。", 
      "叹绀缕飘零，难系离思。", 
      "故山岁晚谁堪寄。", 
      "琅玕聊自倚。", 
      "谩记我、绿蓑冲雪，孤舟寒浪里。", 
      "三花两蕊破蒙茸，依依似有恨，明珠轻委。", 
      "云卧稳，蓝衣正、护春憔悴。", 
      "罗浮梦、半蟾挂晓，么凤冷、山中人乍起。", 
      "又唤取、玉奴归去，馀香空翠被。"
    ], 
    "rhythmic": "花犯"
  }, 
  {
    "author": "王沂孙", 
    "paragraphs": [
      "绀葩乍坼。", 
      "笑烂漫娇红，不是春色。", 
      "换了素妆，重把青螺轻拂。", 
      "旧歌共渡烟江，却占玉奴标格。", 
      "风霜峭、瑶台种时，付与仙骨。", 
      "闲门昼掩凄侧。", 
      "似淡月梨花，重化清魄。", 
      "尚带睡痕香凝，怎忍攀摘。", 
      "嫩绿渐满溪阴，蔌蔌粉云飞出。", 
      "芳艳冷、刘郎未应认得。"
    ], 
    "rhythmic": "露华"
  }, 
  {
    "author": "王沂孙", 
    "paragraphs": [
      "晚寒伫立，记铅轻黛浅，初认冰魂。", 
      "绀罗衬玉，犹凝茸唾香痕。", 
      "净洗妒春颜色，胜小红、临水湔裙。", 
      "烟渡远，应怜旧曲，换叶移根。", 
      "山中去年人到，怪月悄风轻，闲掩重门。", 
      "琼肌瘦损，那堪燕子黄昏。", 
      "几片故溪浮玉，似夜归、深雪前村。", 
      "芳梦冷，双禽误宿粉云。"
    ], 
    "rhythmic": "露华"
  }, 
  {
    "author": "王沂孙", 
    "paragraphs": [
      "柳下碧粼粼，认麴尘乍生，色嫩如染。", 
      "清溜满银塘，东风细、参差縠纹初遍。", 
      "别君南浦，翠眉曾照波痕浅。", 
      "再来涨绿迷旧处，添却残红几片。", 
      "葡萄过雨新痕，正拍拍轻鸥，翩翩小燕。", 
      "帘影蘸楼阴，芳流去，应有泪珠千点。", 
      "沧浪一舸，断魂重唱苹花怨。", 
      "采香幽径鸳鸯睡，谁道湔裙人远。"
    ], 
    "rhythmic": "南浦"
  }, 
  {
    "author": "王沂孙", 
    "paragraphs": [
      "柳外碧连天，漾翠纹渐平，低蘸云影。", 
      "应是雪初消，巴山路、蛾眉乍窥清镜。", 
      "绿痕无际，几番漂荡江南恨。", 
      "弄波素袜知甚处，空把落红流尽。", 
      "何时橘里莼乡，泛一舸翩翩，东风归兴。", 
      "孤梦绕沧浪，苹花岸、漠漠雨昏烟暝。", 
      "连筒接缕，故溪深掩柴门静。", 
      "只愁双燕衔芳去，拂破蓝光千顷。"
    ], 
    "rhythmic": "南浦"
  }, 
  {
    "author": "王沂孙", 
    "paragraphs": [
      "风声从臾，云意商量，连朝滕六迟疑。", 
      "茸帽貂裘，兔园准拟吟诗。", 
      "红炉旋添兽炭，办金船、羔酒熔脂。", 
      "问翦水，恁工夫犹未，还待何时。", 
      "休被梅花争白，好夸奇斗巧，早遍琼枝。", 
      "彩索金铃，佳人等塑狮儿。", 
      "怕寒绣帏慵起，梦梨云、说与春知。", 
      "莫误了，约王猷、船过剡溪。"
    ], 
    "rhythmic": "声声慢"
  }, 
  {
    "author": "王沂孙", 
    "paragraphs": [
      "霜楮刳皮，冰花擘茧，满腔絮湿湘帘。", 
      "抱瓮工夫，何须待吐吴蚕。", 
      "水香玉色难裁翦，更绣针、茸线休拈。", 
      "伴梅花，暗卷春风，斗帐孤眠。", 
      "篝熏鹊锦熊毡。", 
      "任粉融脂涴，犹怯痴寒。", 
      "我睡方浓，笑他欠此清缘。", 
      "揉来细软烘烘暖，尽何妨、挟纩装锦。", 
      "酒魂醒，半榻梨云，起坐诗禅。"
    ], 
    "rhythmic": "高阳台"
  }, 
  {
    "author": "王沂孙", 
    "paragraphs": [
      "琼妃卧月。", 
      "任素裳瘦损，罗带重结。", 
      "石径春寒，碧藓参差，相思曾步芳。", 
      "离魂分破东风恨，又梦入、水孤云阔。", 
      "算如今、也厌娉婷，带了一痕残雪。", 
      "犹记冰奁半掩，冷枝画未就，归棹轻折。", 
      "几度黄昏，忽到窗前，重想故人初别。", 
      "苍虬欲卷涟漪去，慢蜕却、连环香骨。", 
      "早又是，翠荫蒙茸，一似一枝清绝。"
    ], 
    "rhythmic": "疏影"
  }, 
  {
    "author": "王沂孙", 
    "paragraphs": [
      "阴积龙荒，寒度雁门，西北高楼独倚。", 
      "怅短景无多，乱山如此。", 
      "欲唤飞琼起舞，怕搅碎、纷纷银河水。", 
      "冻云一片，藏花护玉，未教轻坠。", 
      "清致。", 
      "悄无似。", 
      "有照水一枝，已搀春意。", 
      "误几度凭栏，莫愁凝睇。", 
      "应是梨花梦好，未肯放、东风来人世。", 
      "待翠管、吹破苍茫，看取玉壶天地。"
    ], 
    "rhythmic": "无闷"
  }, 
  {
    "author": "王沂孙", 
    "paragraphs": [
      "渐新痕悬柳，澹彩穿花，依约破初暝。", 
      "便有团圆意，深深拜，相逢谁在香径。", 
      "画眉未稳，料素娥、犹带离恨。", 
      "最堪爱、一曲银钩小，宝帘挂秋冷。", 
      "千古盈亏休问。", 
      "叹慢磨玉斧，难补金镜。", 
      "太液池犹在，凄凉处、何人重赋清景。", 
      "故山夜永。", 
      "试待他、窥户端正。", 
      "看云外山河，还老尽、桂花影。"
    ], 
    "rhythmic": "眉妩", 
    "tags": [
      "宋词三百首"
    ]
  }, 
  {
    "author": "王沂孙", 
    "paragraphs": [
      "晓寒慵揭珠帘，牡丹院落花开未。", 
      "玉栏干畔，柳丝一把，和风半倚。", 
      "国色微酣，天香乍染，扶春不起。", 
      "自真妃舞罢，谪仙赋後，繁华梦、如流水。", 
      "池馆家家芳事。", 
      "记当时、买栽无地。", 
      "争如一朵，幽人独对，水边竹际。", 
      "把酒花前，剩拚醉了，醒来还醉。", 
      "怕洛中、春色匆匆，又入杜鹃声里。"
    ], 
    "rhythmic": "水龙吟"
  }, 
  {
    "author": "王沂孙", 
    "paragraphs": [
      "世间无此娉婷，玉环未破东风睡。", 
      "将开半敛，似红还白，馀花怎比。", 
      "偏占年华，禁烟才过，夹衣初试。", 
      "叹黄州一梦，燕宫绝笔，无人解、看花意。", 
      "犹记华阴同醉。", 
      "小阑干、月高人起。", 
      "千枝媚色，一庭芳景，清寒似水。", 
      "银烛延娇，绿房留艳，夜深花底。", 
      "怕明朝、小雨蒙蒙，便化作燕支泪。"
    ], 
    "rhythmic": "水龙吟"
  }, 
  {
    "author": "王沂孙", 
    "paragraphs": [
      "晓霜初著青林，望中故国凄凉早。", 
      "萧萧渐积，纷纷犹坠，门荒径悄。", 
      "渭水风生，洞庭波起，几番秋杪。", 
      "想重崖半没，千峰尽出，山中路、无人到。", 
      "前度题红杳杳。", 
      "溯宫沟、暗流空绕。", 
      "啼螀未歇，飞鸿欲过，此时怀抱。", 
      "乱影翻窗，碎声敲砌，愁人多少。", 
      "望吾庐甚处，只应今夜，满庭谁扫。"
    ], 
    "rhythmic": "水龙吟", 
    "tags": [
      "洞庭湖"
    ]
  }, 
  {
    "author": "王沂孙", 
    "paragraphs": [
      "淡妆不扫蛾眉，为谁伫立羞明镜。", 
      "真妃解语，西施净洗，娉婷顾影。", 
      "薄露初匀，纤尘不染，移根玉井。", 
      "想飘然一叶，飕飕短发，中流卧、浮烟艇。", 
      "可惜瑶台路迥。", 
      "抱凄凉、月中难认。", 
      "相逢还是，冰壶浴罢，牙床酒醒。", 
      "步袜空留，舞裳微褪，粉残香冷。", 
      "望海山依约，时时梦想，素波千顷。"
    ], 
    "rhythmic": "水龙吟"
  }, 
  {
    "author": "王沂孙", 
    "paragraphs": [
      "翠云遥拥环妃，夜深按彻霓裳舞。", 
      "铅华净洗，涓涓出浴，盈盈解语。", 
      "太液荒寒，海山依约，断魂何许。", 
      "甚人间、别有冰肌雪艳，娇无奈、频相顾。", 
      "三十六陂烟雨。", 
      "旧凄凉、向谁堪诉。", 
      "如今谩说，仙姿自洁，芳心更苦。", 
      "罗袜初停，玉珰还解，早凌波去。", 
      "试乘风一叶，重来月底，与修花谱。"
    ], 
    "rhythmic": "水龙吟"
  }, 
  {
    "author": "王沂孙", 
    "paragraphs": [
      "屋角疏星，庭阴暗水，犹记藏鸦新树。", 
      "试折梨花，行人小阑深处。", 
      "听粉片、簌簌飘阶，有人在、夜窗无语。", 
      "料如今，门掩孤灯，画屏尘满断肠句。", 
      "佳期浑似如水，还见梧桐几叶，轻敲朱户。", 
      "一片秋声，应作两边愁绪。", 
      "江路远、归雁无凭，写绣笺、倩谁将去。", 
      "谩无聊，犹掩芳樽，醉听深夜雨。"
    ], 
    "rhythmic": "绮罗香"
  }, 
  {
    "author": "王沂孙", 
    "paragraphs": [
      "玉杵馀丹，金刀剩彩，重染吴江孤树。", 
      "几点朱铅，几度怨啼秋暮。", 
      "惊旧梦、绿鬓轻凋，诉新恨、绛唇微注。", 
      "最堪怜，同拂新霜，绣蓉一镜晚妆妒。", 
      "千林摇落渐少，何事西风老色，争妍如许。", 
      "二月残花，空误小车山路。", 
      "重认取，流水荒沟，怕犹有、寄情芳语。", 
      "但凄凉、秋苑斜阳，冷枝留醉舞。"
    ], 
    "rhythmic": "绮罗香"
  }, 
  {
    "author": "王沂孙", 
    "paragraphs": [
      "夜滴研朱，晨妆试酒，寒树偷分春艳。", 
      "赋冷吴江，一片试霜犹浅。", 
      "惊汉殿、绛点初凝，认隋苑、彩枝重翦。", 
      "问仙丹，炼熟何迟，少年色换已秋晚。", 
      "疏枝频撼暮雨，消得西风几度，舞衣吹断。", 
      "绿水荒沟，终是赋情人远。", 
      "空一似、零落桃花，又等闲、误他刘阮。", 
      "且留取，闲写幽情，石阑三四片。"
    ], 
    "rhythmic": "绮罗香"
  }, 
  {
    "author": "王沂孙", 
    "paragraphs": [
      "碧痕初化池塘草，荧荧野光相趁。", 
      "扇薄星流，盘明露滴，零落秋原飞磷。", 
      "练裳暗近。", 
      "记穿柳生凉，度荷分暝。", 
      "误我残编，翠囊空叹梦无准。", 
      "楼阴时过数点，倚阑人未睡，曾赋幽恨。", 
      "汉苑飘苔，秦陵坠叶，千古凄凉不尽。", 
      "何人为省。", 
      "但隔水馀晖，傍林残影。", 
      "已觉萧疏，更堪秋夜永。"
    ], 
    "rhythmic": "齐天乐"
  }, 
  {
    "author": "王沂孙", 
    "paragraphs": [
      "绿槐千树西窗悄，厌厌昼眠惊起。", 
      "饮露身轻，吟风翅薄，半翦冰笺谁寄。", 
      "凄凉倦耳。", 
      "漫重拂琴丝，怕寻冠珥。", 
      "短梦深宫，向人犹自诉憔悴。", 
      "残虹收尽过雨，晚来频断续，都是秋意。", 
      "病叶难留，纤柯易老，空忆斜阳身世。", 
      "窗明月碎。", 
      "甚已绝馀音，尚遗枯蜕。", 
      "鬓影参差，断魂青镜里。"
    ], 
    "rhythmic": "齐天乐"
  }, 
  {
    "author": "王沂孙", 
    "paragraphs": [
      "一襟馀恨宫魂断，年年翠阴庭树。", 
      "乍咽凉柯，还移暗叶，重把离愁深诉。", 
      "西窗过雨。", 
      "怪瑶佩流空，玉筝调柱。", 
      "镜暗妆残，为谁娇鬓尚如许。", 
      "铜仙铅泪似洗，叹携盘去远，难贮零露。", 
      "病翼惊秋，枯形阅世，消得斜阳几度。", 
      "馀音更苦。", 
      "甚独抱清高，顿成凄楚。", 
      "谩想薰风，柳丝千万缕。"
    ], 
    "rhythmic": "齐天乐", 
    "tags": [
      "宋词三百首"
    ]
  }, 
  {
    "author": "王沂孙", 
    "paragraphs": [
      "冷烟残水山阴道，家家拥门黄叶。", 
      "故里鱼肥，初寒雁落，孤艇将归时节。", 
      "江南恨切。", 
      "问还与何人，共歌新阙。", 
      "换尽秋芳，想渠西子更愁绝。", 
      "当时无限旧事，叹繁华似梦，如今休说。", 
      "短褐临流，幽怀倚石，山色重逢都别。", 
      "江云冻结。", 
      "算只有梅花，尚堪攀折。", 
      "寄取相思，一枝和夜雪。"
    ], 
    "rhythmic": "齐天乐"
  }, 
  {
    "author": "王沂孙", 
    "paragraphs": [
      "十洲三岛曾行处，离情几番凄惋。", 
      "坠叶重题，枯条旧折，萧飒那逢秋半。", 
      "登临顿懒。", 
      "更葵箑难留，苎衣将换。", 
      "试语孤怀，岂无人与共幽怨。", 
      "迟迟终是也别，算何如趁取，凉生江满。", 
      "挂月催程，收风借泊，休忆征帆已远。", 
      "山阴路畔。", 
      "纵鸣壁犹蛩，过楼初雁。", 
      "政恐黄花，笑人归较晚。"
    ], 
    "rhythmic": "齐天乐"
  }, 
  {
    "author": "王沂孙", 
    "paragraphs": [
      "思飘飘。", 
      "拥仙姝独步，明月照苍翘。", 
      "花候犹迟，庭阴不扫，门掩山意萧条。", 
      "抱芳恨、佳人分薄，似未许、芳魄化春娇。", 
      "雨涩风悭，雾轻波细，湘梦迢迢。", 
      "谁伴碧樽雕俎，笑琼肌皎皎，绿鬓萧萧。", 
      "青凤啼空，玉龙舞夜，遥睇河汉光摇。", 
      "未须赋、疏香淡影，且同倚、枯藓听吹箫。", 
      "听久馀音欲绝，寒透鲛绡。"
    ], 
    "rhythmic": "一萼红"
  }, 
  {
    "author": "王沂孙", 
    "paragraphs": [
      "玉婵娟。", 
      "甚春馀雪尽，犹未跨青鸾。", 
      "疏萼无香，柔条独秀，应恨流落人间。", 
      "记曾照、黄昏淡月，渐瘦影、移上小阑干。", 
      "一点清魂，半枝空色，芳意班班。", 
      "重省嫩寒清晓，过断桥流水，问信孤山。", 
      "冰粟微销，尘衣不浣，相见还误轻攀。", 
      "未须讶、东南倦客，掩铅泪、看了又重看。", 
      "故国吴天树老，雨过风残。"
    ], 
    "rhythmic": "一萼红"
  }, 
  {
    "author": "王沂孙", 
    "paragraphs": [
      "占芳菲。", 
      "趁东风妩媚，重拂淡燕支。", 
      "青凤衔丹，琼奴试酒，惊换玉质冰姿。", 
      "甚春色、江南太早，有人怪、和雪杏花飞。", 
      "藓佩萧疏，茜裙零乱，山意霏霏。", 
      "空惹别愁无数，照珊瑚海影，冷月枯枝。", 
      "吴艳离魂，蜀妖浥泪，孤负多少心期。", 
      "岁寒事、无人共省，破丹雾、应有鹤归时。", 
      "可惜鲛绡碎翦，不寄相思。"
    ], 
    "rhythmic": "一萼红"
  }, 
  {
    "author": "王沂孙", 
    "paragraphs": [
      "翦丹云。", 
      "怕江皋路冷，千叠护清芬。", 
      "弹泪绡单，凝妆枕重，惊认消瘦冰魂。", 
      "为谁趁、东风换色，任绛雪、飞满绿罗裙。", 
      "吴苑双身，蜀城高髻，忽到柴门。", 
      "欲寄故人千里，恨燕支太薄，寂寞春痕。", 
      "玉管难留，金樽易泣，几度残醉纷纷。", 
      "谩重记、罗浮梦觉，步芳影、如宿杏花村。", 
      "一树珊瑚淡月，独照黄昏。"
    ], 
    "rhythmic": "一萼红"
  }, 
  {
    "author": "王沂孙", 
    "paragraphs": [
      "小庭深。", 
      "有苍苔老树，风物似山林。", 
      "侵户清寒，捎池急雨，时听飞过啼禽。", 
      "扫荒径、残梅似雪，甚过了、人日更多阴。", 
      "压酒人家，试灯天气，相次登临。", 
      "犹记旧游亭馆，正垂杨引缕，嫩草抽簪。", 
      "罗带同心，泥金半臂，花畔低唱轻斟。", 
      "又争信、风流一别，念前事、空惹恨沈沈。", 
      "野服山筇醉赏，不似如今。"
    ], 
    "rhythmic": "一萼红"
  }, 
  {
    "author": "王沂孙", 
    "paragraphs": [
      "万珠悬碧。", 
      "想炎荒树密，□□□□。", 
      "恨绛娣、先整吴帆，政鬟翠逞娇，故林难别。", 
      "岁晚相逢，荐青子、独夸冰颊。", 
      "点红盐乱落，最是夜寒，酒醒时节。", 
      "霜槎猬芒冻裂。", 
      "把孤花细嚼，时咽芳冽。", 
      "断味惜、回涩馀甘，似重省家山，旧游风月。", 
      "崖蜜重尝，到了输他清绝。", 
      "更留人、绀丸半颗，素瓯泛雪。"
    ], 
    "rhythmic": "解连环"
  }, 
  {
    "author": "王沂孙", 
    "paragraphs": [
      "蓝缸花半绽。", 
      "正西窗凄凄，断萤新雁。", 
      "别久逢稀，谩相看华发，共成销黯。", 
      "总是飘零，更休赋、梨花秋苑。", 
      "何况如今，离思难禁，俊才都减。", 
      "今日山高江浅。", 
      "又月落帆空，酒醒人远。", 
      "彩袖乌纱，解愁人、惟有断歌幽婉。", 
      "一信东风，再约看、红腮青眼。", 
      "只恐扁舟西去，苹花弄晚。"
    ], 
    "rhythmic": "三姝媚"
  }, 
  {
    "author": "王沂孙", 
    "paragraphs": [
      "红缨悬翠葆。", 
      "渐金铃枝深，瑶阶花少。", 
      "万颗燕支，赠旧情、争奈弄珠人老。", 
      "扇底清歌，还记得、樊姬娇小。", 
      "几度相思，红豆都销，碧丝空袅。", 
      "芳意荼䕷开早。", 
      "正夜色瑛盘，素蟾低照。", 
      "荐笋同时，叹故园春事，已无多了。", 
      "赠满筠笼，偏暗触、天涯怀抱。", 
      "谩想青衣初见，花阴梦好。"
    ], 
    "rhythmic": "三姝媚"
  }, 
  {
    "author": "王沂孙", 
    "paragraphs": [
      "玉局歌残，金陵句绝，年年负却薰风。", 
      "西邻窈窕，独怜入户飞红。", 
      "前度绿阴载酒，枝头色比舞裙同。", 
      "何须拟，蜡珠作蒂，缃彩成丛。", 
      "谁在旧家殿阁，自太真仙去，扫地春空。", 
      "朱幡护取，如今应误花工。", 
      "颠倒绛英满径，想无车马到山中。", 
      "西风後，尚馀数点，还胜春浓。"
    ], 
    "rhythmic": "庆清朝"
  }, 
  {
    "author": "王沂孙", 
    "paragraphs": [
      "明玉擎金，纤罗飘带，为君起舞回雪。", 
      "柔影参差，幽芳零乱，翠围腰瘦一捻。", 
      "岁华相误，记前度、湘皋怨别。", 
      "哀弦重听，都是凄凉，未须弹彻。", 
      "国香到此谁怜，烟冷沙昏，顿成愁绝。", 
      "花恼难禁，酒销欲尽，门外冰澌初结。", 
      "试招仙魄，怕今夜、瑶簪冻折。", 
      "携盘独出，空想咸阳，故宫落月。"
    ], 
    "rhythmic": "庆宫春・高阳台"
  }, 
  {
    "author": "王沂孙", 
    "paragraphs": [
      "残萼梅酸，新沟水绿，初晴节序暄妍。", 
      "独立雕栏，谁怜枉度华年。", 
      "朝朝准拟清明近，料燕翎、须寄银笺。", 
      "又争知、一字相思，不到呤边。", 
      "双蛾不拂青鸾冷，任花阴寂寂，掩户闲眠。", 
      "屡卜佳期，无凭却恨金钱。", 
      "何人寄与天涯信，趁东风、急整归船。", 
      "纵飘零，满院杨花，犹是春前。"
    ], 
    "rhythmic": "高阳台"
  }, 
  {
    "author": "王沂孙", 
    "paragraphs": [
      "驼褐轻装，狨鞯小队，冰河夜渡流澌。", 
      "朔雪平沙，飞花乱拂蛾眉。", 
      "琵琶已是凄凉调，更赋情、不比当时。", 
      "想如今，人在龙庭，初劝金卮。", 
      "一枝芳信应难寄，向山边水际，独抱相思。", 
      "江雁孤回，天涯人自归迟。", 
      "归来依旧秦淮碧，问此愁、还有谁知。", 
      "对东风，空似垂杨，零乱千丝。"
    ], 
    "rhythmic": "高阳台"
  }, 
  {
    "author": "王沂孙", 
    "paragraphs": [
      "残雪庭阴，轻寒帘影，霏霏玉管春葭。", 
      "小帖金泥，不知春在谁家。", 
      "相思一夜窗前梦，奈个人、水隔天遮。", 
      "但凄然，满树幽香，满地横斜。", 
      "江南自是离愁苦，况游骢古道，归雁平沙。", 
      "怎得银笺，殷勤与说年华。", 
      "如今处处生芳草，纵凭高、不见天涯。", 
      "更消他，几度东风，几度飞花。"
    ], 
    "rhythmic": "高阳台", 
    "tags": [
      "宋词三百首"
    ]
  }, 
  {
    "author": "王沂孙", 
    "paragraphs": [
      "商飚乍发，渐淅淅初闻，萧萧还住。", 
      "顿惊倦旅。", 
      "背青灯吊影，起吟愁赋。", 
      "断续无凭，试立荒庭听取。", 
      "在何许。", 
      "但落叶满阶，惟有高树。", 
      "迢递归梦阻。", 
      "正老耳难禁，病怀凄楚。", 
      "故山院宇。", 
      "想边鸿孤唳，砌蛩私语。", 
      "数点相和，更著芭蕉细雨。", 
      "避无处。", 
      "这闲愁、夜深尤苦。"
    ], 
    "rhythmic": "扫花游・扫地游"
  }, 
  {
    "author": "王沂孙", 
    "paragraphs": [
      "小庭荫碧，遇骤雨疏风，剩红如扫。", 
      "翠交径小。", 
      "问攀条弄蕊，有谁重到。", 
      "谩说青青，比似花时更好。", 
      "怎知道。", 
      "□一别汉南，遗恨多少。", 
      "清昼人悄悄。", 
      "任密护帘寒，暗迷窗晓。", 
      "旧盟误了。", 
      "又新枝嫩子，总随春老。", 
      "渐隔相思，极目长亭路杳。", 
      "扰怀抱。", 
      "听蒙茸、数声啼鸟。"
    ], 
    "rhythmic": "扫花游・扫地游"
  }, 
  {
    "author": "王沂孙", 
    "paragraphs": [
      "卷帘翠湿，过几阵残寒，几番风雨。", 
      "问春住否。", 
      "但匆匆暗里，换将花去。", 
      "乱碧迷人，总是江南旧树。", 
      "谩凝伫。", 
      "念昔日采香，今更何许。", 
      "芳径携酒处。", 
      "又荫得青青，嫩苔无数。", 
      "故林晚步。", 
      "想参差渐满，野塘山路。", 
      "倦枕闲床，正好微曛院宇。", 
      "送凄楚。", 
      "怕凉声、又催秋暮。"
    ], 
    "rhythmic": "扫花游・扫地游"
  }, 
  {
    "author": "王沂孙", 
    "paragraphs": [
      "满庭嫩碧，渐密叶迷窗，乱枝交路。", 
      "断红甚处。", 
      "但匆匆换得，翠痕无数。", 
      "暗影沈沈，静锁清和院宇。", 
      "试凝伫。", 
      "怕一点旧香，犹在幽树。", 
      "浓阴知几许。", 
      "且拂簟清眠，引筇闲步。", 
      "杜郎老去。", 
      "算寻芳较晚，倦怀难赋。", 
      "纵胜花时，到了愁风怨雨。", 
      "短亭暮。", 
      "谩青青、怎遮春去。"
    ], 
    "rhythmic": "扫花游・扫地游"
  }, 
  {
    "author": "王沂孙", 
    "paragraphs": [
      "趁酒梨花，催诗柳絮，一窗春怨。", 
      "疏疏过雨，洗尽满阶芳片。", 
      "数东风、二十四番，几番误了西园宴。", 
      "认小帘朱户，不如飞去，旧窠双燕。", 
      "曾见。", 
      "双蛾浅。", 
      "自别後，多应黛痕不展。", 
      "扑蝶花阴，怕看题诗团扇。", 
      "试凭他、流水寄情，潮红不到春更远。", 
      "但无聊、病酒厌厌，夜月荼縻院。"
    ], 
    "rhythmic": "锁窗寒・琐寒窗"
  }, 
  {
    "author": "王沂孙", 
    "paragraphs": [
      "料峭东风，廉纤细雨，落梅飞尽。", 
      "单衣恻恻，再整金猊香烬。", 
      "误千红、试妆较迟，故园不似清明近。", 
      "但满庭柳色，柔丝羞舞，淡黄犹凝。", 
      "芳景。", 
      "还重省。", 
      "向薄晓窥帘，嫩阴枕。", 
      "桐花渐老，已做一番风信。", 
      "又看看、绿遍西湖，早催塞北归雁影。", 
      "等归时、为带将归，并带江南恨。"
    ], 
    "rhythmic": "锁窗寒・琐寒窗", 
    "tags": [
      "西湖"
    ]
  }, 
  {
    "author": "王沂孙", 
    "paragraphs": [
      "出谷莺迟，踏沙雁少，阴庭宇。", 
      "东风似水，尚掩沈香双户。", 
      "凭莓阶、雪痕乍铺，那回已趁飞梅去。", 
      "奈柳边占得，一庭新暝，又还留住。", 
      "前度。", 
      "西园路。", 
      "记半袖争持，斗娇眉妩。", 
      "琼肌暗怯，醉立千红深处。", 
      "问如今、山馆水村，共谁翠幄蕙炷。", 
      "最难禁、向晚凄凉，化作梨花雨。"
    ], 
    "rhythmic": "锁窗寒・琐寒窗"
  }, 
  {
    "author": "王沂孙", 
    "paragraphs": [
      "疏帘蝶粉，幽径燕泥，花间小雨初足。", 
      "又是禁城寒食，轻舟泛晴渌。", 
      "寻芳地，来去熟。", 
      "尚彷佛、大堤南北。", 
      "望杨柳、一片阴阴，摇曳新绿。", 
      "重访艳歌人，听取春声，犹是杜郎曲。", 
      "荡漾去年春色，深深杏花屋。", 
      "东风曾共宿。", 
      "记小刻、近窗新竹。", 
      "旧游远，沈醉归来，满院银烛。"
    ], 
    "rhythmic": "应天长"
  }, 
  {
    "author": "王沂孙", 
    "paragraphs": [
      "扫芳林。", 
      "几番风雨，匆匆老尽春禽。", 
      "渐薄润侵衣不断，嫩凉随扇初生。", 
      "晚窗自吟。", 
      "沈沈。", 
      "幽径芳寻。", 
      "暗霭苔香帘净，萧疏竹影庭深。", 
      "谩淡却蛾眉，晨妆慵扫，宝钗虫散，绣屏鸾破，当时暗水和云泛酒，空山留月听琴。", 
      "料如今。", 
      "门前数重翠阴。"
    ], 
    "rhythmic": "八六子"
  }, 
  {
    "author": "王沂孙", 
    "paragraphs": [
      "洗芳林、夜来风雨。", 
      "匆匆还送春去。", 
      "方才送得春归了，那又送君南浦。", 
      "君听取。", 
      "怕此际、春归也过吴中路。", 
      "君行到处。", 
      "便快折湖边，千条翠柳，为我系春住。", 
      "春还住。", 
      "休索吟春伴侣。", 
      "残花今已尘土。", 
      "姑苏台下烟波远，西子近来何许。", 
      "能唤否。", 
      "又恐怕、残春到了无凭据。", 
      "烦君妙语。", 
      "更为我将春，连花带柳，写入翠笺句。"
    ], 
    "rhythmic": "摸鱼儿"
  }, 
  {
    "author": "王沂孙", 
    "paragraphs": [
      "玉帘寒、翠痕微断，浮空清影零碎。", 
      "碧芽也抱春洲怨，双卷小缄芳字。", 
      "还又似。", 
      "系罗带相思，几点青钿缀。", 
      "吴中旧事。", 
      "怅酪乳争奇，鲈鱼谩好，谁与共秋醉。", 
      "江湖兴，昨夜西风又起。", 
      "年年轻误归计。", 
      "如今不怕归无准，却怕故人千里。", 
      "何况是。", 
      "正落日垂虹，怎赋登临意。", 
      "沧浪梦里。", 
      "纵一舸重游，孤怀暗老，馀恨渺烟水。"
    ], 
    "rhythmic": "摸鱼儿"
  }, 
  {
    "author": "王沂孙", 
    "paragraphs": [
      "啼门静，落叶阶深，秋声又入吾庐。", 
      "一枕新凉，西窗晚两疏疏。", 
      "旧香旧色换却，但满川、残柳荒蒲。", 
      "茂陵远，任岁华苒苒，老尽相如。", 
      "昨夜西风初起，想莼边呼棹，桔後思书。", 
      "短景凄然，残歌共叩铜壶。", 
      "当时送行共约，雁归时、人赋归欤。", 
      "雁归也，问人归、如雁也无。"
    ], 
    "rhythmic": "声声慢"
  }, 
  {
    "author": "王沂孙", 
    "paragraphs": [
      "高寒户牖，虚白尊罍，千山尽入孤光。", 
      "玉影如空，天葩暗落清香。", 
      "平生此兴不浅，记当年、独据胡床。", 
      "怎知道，是岁华换却，处处堪伤。", 
      "已是南楼曲断，纵疏花淡月，也只凄凉。", 
      "冷雨斜风，何况独掩西窗。", 
      "天涯故人总老，谩相思、永夜相望。", 
      "断梦远，趁秋声、一片渡江。"
    ], 
    "rhythmic": "声声慢"
  }, 
  {
    "author": "王沂孙", 
    "paragraphs": [
      "迎门高髻，倚扇清吭，娉婷未数西州。", 
      "浅拂朱铅，春风二月梢头。", 
      "相逢靓妆俊语，有旧家、京洛风流。", 
      "断肠句，试重拈彩笔，与赋闲愁。", 
      "犹记凌波欲去，问明珰罗袜，却为谁留。", 
      "枉梦相思，几回南浦行舟。", 
      "莫辞玉樽起舞，怕重来、燕子空楼。", 
      "谩惆怅，抱琵琶、闲过此秋。"
    ], 
    "rhythmic": "声声慢"
  }, 
  {
    "author": "王沂孙", 
    "paragraphs": [
      "雨叶吟蝉，露草流萤，岁华将晚。", 
      "对静夜无眠，稀星散、时度绛河清浅。", 
      "甚处画角凄凉，引轻寒催燕。", 
      "西楼外，斜月未沈，风急雁行吹断。", 
      "此际怎消遣。", 
      "要相见、除非待梦见。", 
      "盈盈洞房泪眼，看人似、冷落过秋纨扇。", 
      "痛惜小院桐阴，空啼鸦零乱。", 
      "厌厌地，终日为伊，香愁粉怨。"
    ], 
    "rhythmic": "金盏子"
  }, 
  {
    "author": "王沂孙", 
    "paragraphs": [
      "日衔山，山带雪。", 
      "笛弄晚风残月。", 
      "湘梦断，楚魂迷。", 
      "金河秋雁飞。", 
      "别离心，思忆泪。", 
      "锦带已伤憔悴。", 
      "蛩韵急，杵声寒。", 
      "征衣不用宽。"
    ], 
    "rhythmic": "更漏子"
  }, 
  {
    "author": "王沂孙", 
    "paragraphs": [
      "桂嫩传香，榆高送影，轻罗小扇凉生。", 
      "正鸳机梭静，凤渚桥成。", 
      "穿线人来月底，曝衣花入风庭。", 
      "看星残靥碎，露滴珠融，笑掩云扃。", 
      "彩盘凝望仙子，但三星隐隐，一水盈盈。", 
      "暗想恁肩私语，鬓乱钗横。", 
      "蛛网飘丝恨，玉签传点催明。", 
      "算人间待巧，似恁匆匆，有甚心情。"
    ], 
    "rhythmic": "锦堂春・锦堂春慢"
  }, 
  {
    "author": "王沂孙", 
    "paragraphs": [
      "醉凝眸。", 
      "是楚天秋晓，湘岸云收。", 
      "草绿兰红，浅浅小汀洲。", 
      "芰荷香里鸳鸯浦，恨菱歌、惊起眠鸥。", 
      "望去帆，一片孤光，棹声伊轧橹声柔。", 
      "愁窥汴堤翠柳，曾舞送当时，锦缆龙舟。", 
      "拥倾国、纤腰皓齿，笑倚迷楼。", 
      "空令五湖夜月，也羞照、三十六宫秋。", 
      "正朗吟，不觉回桡，水花枫叶两悠悠。"
    ], 
    "rhythmic": "青房并蒂莲"
  }, 
  {
    "author": "王沂孙", 
    "paragraphs": [
      "露掌秋深，花签漏永，那堪此夕新晴。", 
      "正纤尘飞尽，万籁无声。", 
      "金镜开奁弄影，玉壶盛水侵棱。", 
      "纵帘斜树隔，烛暗花残，不碍虚明。", 
      "美人凝恨歌黛，念径年间阻，只恐云生。", 
      "早是宫鞋鸳小，翠鬓蝉轻。", 
      "蟾润妆梅夜发，桂熏仙骨香清。", 
      "看蛾此际，多情又似无情。"
    ], 
    "rhythmic": "锦堂春・锦堂春慢"
  }, 
  {
    "author": "王沂孙", 
    "paragraphs": [
      "妾似春蚕抽缕。", 
      "君似筝弦移柱。", 
      "无语结同心，满地落花飞絮。", 
      "归去。", 
      "归去。", 
      "遥指乱云遮处。"
    ], 
    "rhythmic": "如梦令"
  }, 
  {
    "author": "王沂孙", 
    "paragraphs": [
      "扫西风门径，黄叶凋零，白云萧散。", 
      "柳换枯阴，赋归来何晚。", 
      "爽气霏霏，翠蛾眉妩，聊慰登临眼。", 
      "故国如尘，故人如梦，登高还懒。", 
      "数点寒英，为谁零落，楚魄难招，暮寒堪揽。", 
      "步屧荒篱，谁念幽芳远。", 
      "一室秋灯，一庭秋雨，更一声秋雁。", 
      "试引芳樽，不知消得，几多依黯。"
    ], 
    "rhythmic": "醉蓬莱"
  }, 
  {
    "author": "王沂孙", 
    "paragraphs": [
      "层绿峨峨，纤琼皎皎，倒压波痕清浅。", 
      "过眼年华，动人幽意，相逢几番春换。", 
      "记唤酒寻芳处，盈盈褪妆晚。", 
      "已销黯。", 
      "况凄凉、近来离思，应忘却、明月夜深归辇。", 
      "荏苒一枝春，恨东风、人似天远。", 
      "纵有残花，洒征衣、铅泪都满。", 
      "但殷勤折取，自遣一襟幽怨。"
    ], 
    "rhythmic": "法曲献仙音", 
    "tags": [
      "宋词三百首"
    ]
  }, 
  {
    "author": "王沂孙", 
    "paragraphs": [
      "花边短笛。", 
      "初结孤山约。", 
      "雨悄风轻寒漠漠。", 
      "翠镜秦鬟钗别，同折幽芳怨摇落。", 
      "素裳薄。", 
      "重拈旧红萼。", 
      "叹携手、转离索。", 
      "料青禽、一梦春无几，後夜相思，素蟾低照，谁扫花阴共酌。"
    ], 
    "rhythmic": "淡黄柳"
  }, 
  {
    "author": "王沂孙", 
    "paragraphs": [
      "泛孤艇、东皋过遍。", 
      "尚记当日，绿阴门掩。", 
      "屐齿莓阶，酒痕罗袖事何限。", 
      "欲寻前迹，空惆怅、成秋苑。", 
      "自约赏花人，别後总、风流云散。", 
      "水远。", 
      "怎知流水外，却是乱山尤远。", 
      "天涯梦短。", 
      "想忘了、绮疏雕槛。", 
      "望不尽、苒苒斜阳，抚乔木、年华将晚。", 
      "但数点红英，犹识西园凄婉。"
    ], 
    "rhythmic": "长亭怨・长亭怨慢", 
    "tags": [
      "宋词三百首"
    ]
  }, 
  {
    "author": "王沂孙", 
    "paragraphs": [
      "褪粉轻盈琼靥，护香重叠冰绡。", 
      "数枝谁带玉痕描。", 
      "夜夜东风不扫。", 
      "溪上横斜影淡，梦中落莫魂销。", 
      "峭寒未肯放春娇。", 
      "素被独眠清晓。"
    ], 
    "rhythmic": "西江月"
  }, 
  {
    "author": "王沂孙", 
    "paragraphs": [
      "白石飞仙，紫霞凄调。", 
      "断歌人听知音少。", 
      "几番幽梦欲回时，旧家池馆生青草。", 
      "风月交游，山川怀抱。", 
      "凭谁说与春知道。", 
      "空留离恨满江南，相思一夜苹花老。"
    ], 
    "rhythmic": "踏莎行"
  }, 
  {
    "author": "王沂孙", 
    "paragraphs": [
      "小窗银烛。", 
      "轻鬟半拥钗横玉。", 
      "数声春调清真曲。", 
      "拂拂朱帘，残影乱红扑。", 
      "垂杨学画蛾眉绿。", 
      "年年芳草迷金谷。", 
      "如今休把佳期卜。", 
      "一掬春情，斜月杏花屋。"
    ], 
    "rhythmic": "醉落魄・一斛珠"
  }, 
  {
    "author": "王沂孙", 
    "paragraphs": [
      "揉碎花心，吟碎淡黄雪。"
    ], 
    "rhythmic": "醉落魄・一斛珠"
  }, 
  {
    "author": "王沂孙", 
    "paragraphs": [
      "翠簟一池秋水，半床露、半床月。"
    ], 
    "rhythmic": "霜天晓角"
  }, 
  {
    "author": "王沂孙", 
    "paragraphs": [
      "恰似断魂江上柳，越春深越瘦。"
    ], 
    "rhythmic": "谒金门"
  }, 
  {
    "author": "王沂孙", 
    "paragraphs": [
      "挑云研雪。"
    ], 
    "rhythmic": "失调名"
  }, 
  {
    "author": "黄公绍", 
    "paragraphs": [
      "望湖天。", 
      "望湖天。", 
      "绿杨深处鼓。", 
      "好是年年三二月，湖边日日看划船。"
    ], 
    "rhythmic": "潇湘神"
  }, 
  {
    "author": "黄公绍", 
    "paragraphs": [
      "斗轻桡。", 
      "斗轻桡。", 
      "雪中花卷棹声摇。", 
      "天与玻璃三万顷，尽教看得几吴舠。"
    ], 
    "rhythmic": "潇湘神"
  }, 
  {
    "author": "黄公绍", 
    "paragraphs": [
      "看龙舟。", 
      "看龙舟。", 
      "两堤未斗水悠悠。", 
      "一片笙歌催闹晚，忽然鼓棹起中流。"
    ], 
    "rhythmic": "潇湘神"
  }, 
  {
    "author": "黄公绍", 
    "paragraphs": [
      "贺灵鼍。", 
      "贺灵鼍。", 
      "几年翠舞与珠歌。", 
      "看到日斜犹未足，涌金门外涌金波。"
    ], 
    "rhythmic": "潇湘神"
  }, 
  {
    "author": "黄公绍", 
    "paragraphs": [
      "马如龙。", 
      "马如龙。", 
      "飞过苏堤健斗风。", 
      "柳下系船青作缆，湖边荐酒碧为筒。"
    ], 
    "rhythmic": "潇湘神"
  }, 
  {
    "author": "黄公绍", 
    "paragraphs": [
      "绣周张。", 
      "绣周张。", 
      "楼台帘幕絮高扬。", 
      "谁赋珠宫并贝阙，怀王去後去沈湘。"
    ], 
    "rhythmic": "潇湘神"
  }, 
  {
    "author": "黄公绍", 
    "paragraphs": [
      "棹如飞。", 
      "棹如飞。", 
      "水中万鼓起潜螭。", 
      "最是玉莲堂上好，跃来夺锦看吴儿。"
    ], 
    "rhythmic": "潇湘神"
  }, 
  {
    "author": "黄公绍", 
    "paragraphs": [
      "建云斿。", 
      "建云斿。", 
      "土风到处总相犹。", 
      "朝了霍山朝岳帝，十分打扮是杭州。"
    ], 
    "rhythmic": "潇湘神"
  }, 
  {
    "author": "黄公绍", 
    "paragraphs": [
      "踏青青。", 
      "踏青青。", 
      "西泠桥畔草连汀。", 
      "扑得龙船儿一对，画阑倚遍看游人。"
    ], 
    "rhythmic": "潇湘神"
  }, 
  {
    "author": "黄公绍", 
    "paragraphs": [
      "月明中。", 
      "月明中。", 
      "满湖春水望难穷。", 
      "欲学楚歌歌不得，一场离恨两眉峰。"
    ], 
    "rhythmic": "潇湘神"
  }, 
  {
    "author": "黄公绍", 
    "paragraphs": [
      "客子光阴，又还是、杏花阡陌。", 
      "枕听、一窗夜雨，怎生禁得。", 
      "银蜡痕消珠凤小，翠衾香冷文鸳拆。", 
      "叹人生、时序百年心，萍踪迹。", 
      "声不断，楼头滴。", 
      "行不住，街头屐。", 
      "倩新来双燕，探晴消息。", 
      "可煞东君多著意，柳丝染出西湖色。", 
      "待牡丹、开处十分春，催寒食。"
    ], 
    "rhythmic": "满江红", 
    "tags": [
      "西湖"
    ]
  }, 
  {
    "author": "黄公绍", 
    "paragraphs": [
      "山围宽碧，月十分圆满，十分春暮。", 
      "匹似涌金门外看，添得绿阴佳树。", 
      "野阔星垂，天高云敛，不受红尘污。", 
      "徘徊水影，闲中自有佳处。", 
      "乘兴著我扁舟，山阴夜色，渺渺流光溯。", 
      "望美人兮天一角，我欲凌风飞去。", 
      "世事浮沈，人生圆缺，得似烟波趣。", 
      "兴怀赤壁，大江千古东注。"
    ], 
    "rhythmic": "念奴娇"
  }, 
  {
    "author": "黄公绍", 
    "paragraphs": [
      "思晴好，去上竹山窠。", 
      "自古常言光霁好，如今却恨雨声多。", 
      "奈此坐愁何。"
    ], 
    "rhythmic": "望江南・忆江南"
  }, 
  {
    "author": "黄公绍", 
    "paragraphs": [
      "思晴好，试卜那朝晴。", 
      "古木荒村云，孤灯败壁夜冥冥。", 
      "不寐听檐声。"
    ], 
    "rhythmic": "望江南・忆江南"
  }, 
  {
    "author": "黄公绍", 
    "paragraphs": [
      "思晴好，小驻岂无因。", 
      "花上半旬春社雨，松间三宿暮山云。", 
      "转住是愁人。"
    ], 
    "rhythmic": "望江南・忆江南"
  }, 
  {
    "author": "黄公绍", 
    "paragraphs": [
      "思晴好，春透海棠枝。", 
      "刻惜许多过时了，可怜生是我来迟。", 
      "不见软红时。"
    ], 
    "rhythmic": "望江南・忆江南"
  }, 
  {
    "author": "黄公绍", 
    "paragraphs": [
      "思晴好，天运几乘除。", 
      "祗为晴多还又雨，谁知雨过是晴初。", 
      "那得绿阴乎。"
    ], 
    "rhythmic": "望江南・忆江南"
  }, 
  {
    "author": "黄公绍", 
    "paragraphs": [
      "思晴好，路滑少人行。", 
      "早信雨能留得住，尽教尽日自舟横。", 
      "直等到清明。"
    ], 
    "rhythmic": "望江南・忆江南"
  }, 
  {
    "author": "黄公绍", 
    "paragraphs": [
      "思晴好，我欲问花神。", 
      "刚道社公旧水，一回旧也一回新。", 
      "不是雨般春。"
    ], 
    "rhythmic": "望江南・忆江南"
  }, 
  {
    "author": "黄公绍", 
    "paragraphs": [
      "思晴好，松路翠光寒。", 
      "夜夜竹窠常梦到，天天後土几时乾。", 
      "极目雾漫漫。"
    ], 
    "rhythmic": "望江南・忆江南"
  }, 
  {
    "author": "黄公绍", 
    "paragraphs": [
      "思晴好，日影漏些儿。", 
      "油菜花间蝴蝶舞，刺桐枝上鹁鸠啼。", 
      "闲坐看春犁。"
    ], 
    "rhythmic": "望江南・忆江南"
  }, 
  {
    "author": "黄公绍", 
    "paragraphs": [
      "思晴好，晨起望篱东。", 
      "毕竟阴晴排日子，大都行止听天公。", 
      "且住此山中。"
    ], 
    "rhythmic": "望江南・忆江南"
  }, 
  {
    "author": "黄公绍", 
    "paragraphs": [
      "翠奁空、红鸾蘸影，嫣然弄妆晚。", 
      "雾鬟低颤。", 
      "飞嫩藕仙裳，清思无限。", 
      "象床试锦新翻样，金屏连绣展。", 
      "最好似、阿环娇困，云酣春帐暖。", 
      "寻思水边赋娟娟，新霜□旧约，西风庭院。", 
      "肠断处，秋江上、彩云轻散。", 
      "凭谁向、一筝过雁。", 
      "细说与、眉心杨柳怨。", 
      "且趁此、菊花天气，年年寻醉伴。"
    ], 
    "rhythmic": "花犯"
  }, 
  {
    "author": "黄公绍", 
    "paragraphs": [
      "乱红飞雨。", 
      "怅春心一似，腾腾闷暑。", 
      "密绾柔情，暗传芳意，人在垂杨深宇。", 
      "晓雪一帘幽梦，半点檀心知否。", 
      "春不管，想粉香凝泪，翠颦含趣。", 
      "谁念芳径小，新绿笺笺，问讯今何许。", 
      "玉冷钗头，罗宽带眼，缥缈青鸾难遇。", 
      "望断碧云深处，倚遍画阑将暮。", 
      "空惆怅，更江头桃叶，溜横波渡。"
    ], 
    "rhythmic": "喜迁莺"
  }, 
  {
    "author": "黄公绍", 
    "paragraphs": [
      "身到瑶池。", 
      "正□永芙蓉，素鸾飞。", 
      "绿云淡笼波面，鸳影差差。", 
      "青冥世界，向龙宫、涌出江妃。", 
      "凝望久，夜凉如水，人间惆怅芳时。", 
      "池上方壶仙伯，是珊珊月佩，绰棹冰肌。", 
      "重来碧环胜处，笑引琼卮。", 
      "谁歌白雪，坐中客、赛过玄晖。", 
      "醉归也，玉绳低转，晓风轻拂荷衣。"
    ], 
    "rhythmic": "汉宫春"
  }, 
  {
    "author": "黄公绍", 
    "paragraphs": [
      "银云卷晴缥缈，卧长龙一带。", 
      "柳丝蘸、几簇柔烟，两市帘栋如画。", 
      "芳草岸、弯环半玉，鳞鳞曲港双流会。", 
      "看碧天连水，翻成箭样风快。", 
      "白露横江，一苇万顷，问灵槎何在。", 
      "空翠湿衣不胜寒，日华金掌沆瀣。", 
      "花平、绿文衬步，琼田涌出神仙界。", 
      "黛眉修，依约雾鬟，在秋波外。", 
      "阁嘘青蜃，楼啄彩虹，飞盖蹴鳌背。", 
      "灯火暮，相轮倒影，偷睇别浦，片片归帆，远自天际。", 
      "舞蛟幽壑，栖鸦古木，有人翦取松江水，忆细鳞巨口鱼堪。", 
      "波涵笠泽，时见静影浮光，霏阴万貌千态。", 
      "蒹葭深处，应有闲鸥，寄语休见怪。", 
      "倩洗却、香红尘面，买个扁舟，身世飘萍，名利微芥。", 
      "阑干拍遍，除东曹掾，与天随子是我辈，尽胸中、著得乾坤大。", 
      "亭前无限惊涛，总把遥吟，月明满载。"
    ], 
    "rhythmic": "莺啼序"
  }, 
  {
    "author": "黄公绍", 
    "paragraphs": [
      "雁带愁来寒事早。", 
      "西风把鬓华吹老。", 
      "猛省中秋，都来几日，先自木樨开了。", 
      "轻阴天弄晓。", 
      "平白地、被花相恼。", 
      "一枕云闲，半窗秋晓，时有阵香吹到。"
    ], 
    "rhythmic": "明月棹孤舟・夜行船"
  }, 
  {
    "author": "黄公绍", 
    "paragraphs": [
      "蟾苑萧疏，云岩芳馥。", 
      "仙娥寄种来溪曲。", 
      "晓烟薰上古龙涎，西风展破黄金粟。", 
      "庾岭未梅，陶园休菊。", 
      "天教占取清香独。", 
      "胆瓶枕畔两三枝，梦回疑在瑶台宿。"
    ], 
    "rhythmic": "踏莎行"
  }, 
  {
    "author": "黄公绍", 
    "paragraphs": [
      "银菟分竹，是君王亲付。", 
      "州在扶舆最清处。", 
      "紫云楼、记取天语丁宁，襦绔手，好好为吾摩拊。", 
      "望公如望月，见说郴江，父老多时问来暮。", 
      "旌旆试初凉，紫马西来，青丝络、秋风满路。", 
      "早桔井丹成入仙班，有乔木前芳，事须公做。"
    ], 
    "rhythmic": "洞仙歌"
  }, 
  {
    "author": "黄公绍", 
    "paragraphs": [
      "世情冰尽。", 
      "算耐久祗是，陇头芳信。", 
      "惆怅人间，几千年□，留得陆郎馀韵。", 
      "朔云解识花意，遮断疏狂蝶粉。", 
      "岁寒了，狂风传香远，月移影近。", 
      "清润。", 
      "无点涴，不曰坚乎，如玉真难尽。", 
      "除宋广平，与林和靖，肉眼有谁能认。", 
      "仙丰道骨如许，相对霜髯雪鬓。", 
      "长健也，好年年管领，春光随分。"
    ], 
    "rhythmic": "喜迁莺"
  }, 
  {
    "author": "彭履道", 
    "paragraphs": [
      "劝客新楼，鸣筝上酒，夜凉人爱秋深。", 
      "何似过、赏心佳处，依约湖阴。", 
      "东望寒光缥缈，烟水阔、短笛销沈。", 
      "阑干近，胜时种柳，清到如今。", 
      "凌波又成误约，自佩环飞去，暗想遗音。", 
      "重省江城倦客，醉拥秋衾。", 
      "谁家一掬红泪，孤雁远、湿逗罗襟。", 
      "石城晓，数声又递寒砧。"
    ], 
    "rhythmic": "凤凰台上忆吹箫"
  }, 
  {
    "author": "彭履道", 
    "paragraphs": [
      "章台路。", 
      "西出重城几步。", 
      "秦楼晓、花气未明，一霎空蒙洗高树。", 
      "行人半倚户。", 
      "飞去黄鹂自语。", 
      "秋千小，不系柳条，惟有轻阴约飞絮。", 
      "钿车暗相遇。", 
      "早拂拭红巾，初放鹦鹉。", 
      "闻歌犹是淋铃处。", 
      "掩面鸣筝，倚垆呼酒，东风重记旧眉妩。", 
      "报伊共歌舞。", 
      "西去。", 
      "屡回顾。", 
      "渐客舍荒凉，嘶马先驻。", 
      "玉关万里知何许。", 
      "但倦拥荒泽，瓜洲难渡。", 
      "将军垂老，望故国，夜寒苦。"
    ], 
    "rhythmic": "兰陵王"
  }, 
  {
    "author": "彭履道", 
    "paragraphs": [
      "银云缥缈。", 
      "正石梁倒挂，飞下晴昊。", 
      "早挽悬河，高泻鲸宫，洪声百步低小。", 
      "分明仙仗崆峒过，又化作，归帆杳杳。", 
      "倚参差，翠影红霞，远落明湖残照。", 
      "曾共呼龙夭矫。", 
      "几回过月下，先种瑶草。", 
      "九叠屏风，青鸟冥冥，更约谪仙重到。", 
      "昨梦骑黄鹄，飞不去、和天也笑。", 
      "等恁时、秋夜携琴，已落洞天霜晓。"
    ], 
    "rhythmic": "疏影"
  }, 
  {
    "author": "韦居安", 
    "paragraphs": [
      "绕苕城、水平坡渺，双明遥睇无际。", 
      "就中惟有鱼湾好，占得西关佳致。", 
      "杨柳外、羡泛宅浮家，当日元真子。", 
      "溪山信美。", 
      "叹陈迹犹存，前贤已往，谁会景中意。", 
      "萧闲甚，筑屋三间近水。", 
      "汀洲香泛兰芷。", 
      "清风明月知多少，肯滞软红尘里。", 
      "垂钓饵。", 
      "这春水生时，剩有桃花鳜。", 
      "烦襟净洗。", 
      "待办取轻蓑，来分半席，相对弄清泚。"
    ], 
    "rhythmic": "摸鱼儿"
  }, 
  {
    "author": "柴元彪", 
    "paragraphs": [
      "春到云中早。", 
      "恰梅花、雪後□□，锁窗寒悄。", 
      "鼓吹喧天灯市闹，在处鳌山蓬岛。", 
      "正新岁、金鸡唱晓。", 
      "一点魁星光焰里，这水晶、庭院知多少。", 
      "鸣凤舞，洞箫袅。", 
      "太平官府人嘻笑。", 
      "道紫微、魁星聚会，参差联照。", 
      "借地栽花河阳县，桃李芳菲正好。", 
      "暖沁入、东风池沼。", 
      "百里楼台天不夜，看祥烟、瑞谒相缭绕。", 
      "生意满，翠庭草。"
    ], 
    "rhythmic": "唱金缕・贺新郎"
  }, 
  {
    "author": "柴元彪", 
    "paragraphs": [
      "秋云元自无心，那曾系得归心住。", 
      "阳关酒尽，灞桥人远，也须别去。", 
      "□□□□，□□□□，□□□□。", 
      "有哀雁声声，愁蛩切切，悄悄地、听人语。", 
      "回首琵琶旧恨，叹西风、□兴如许。", 
      "江左百年，风流云散，不堪重举。", 
      "怎得归来，樵歌互答，自相容与。", 
      "又何须□□，三五蟾光，重阳风雨。"
    ], 
    "rhythmic": "水龙吟"
  }, 
  {
    "author": "柴元彪", 
    "paragraphs": [
      "浅柳平芜，乱烟疏雨。", 
      "雁声叫彻芦花渚。", 
      "亭前落叶又西风，断送离怀无著处。", 
      "切切归期，盈盈尺素。", 
      "断魂正在西兴渡。", 
      "满船空载暮愁来，潮头一吼推将去。"
    ], 
    "rhythmic": "踏莎行"
  }, 
  {
    "author": "柴元彪", 
    "paragraphs": [
      "去年走马章台路。", 
      "送酒无人，寂寞黄花雨。", 
      "又是重阳秋欲暮。", 
      "西风此恨谁分付。", 
      "无限归心归不去。", 
      "却梦佳人，约我花间住。", 
      "蓦地觉来无觅处。", 
      "雁声叫断潇湘浦。"
    ], 
    "rhythmic": "蝶恋花"
  }, 
  {
    "author": "柴元彪", 
    "paragraphs": [
      "晚晴初，斜照里。", 
      "远水连天，天外帆千里。", 
      "百尺高楼谁独倚。", 
      "滴落梧桐，一片相思泪。", 
      "马又嘶，风又起。", 
      "断续寒砧，又送黄昏至。", 
      "明月照人人不睡。", 
      "愁雁声声，更切愁人耳。"
    ], 
    "rhythmic": "苏幕遮"
  }, 
  {
    "author": "柴元彪", 
    "paragraphs": [
      "阳关可是登高路。", 
      "算到底、不如归去。", 
      "时节近中秋，那更黄花雨。", 
      "酒病恹恹，羁愁缕缕。", 
      "且是没人分诉。", 
      "何似白云深，更向深深处。"
    ], 
    "rhythmic": "海棠春"
  }, 
  {
    "author": "柴元彪", 
    "paragraphs": [
      "候馆天寒灯半灭。", 
      "对着灯儿泪咽。", 
      "此恨难分说。", 
      "能禁几度黄花别。", 
      "乍转寒更敲未歇。", 
      "蛩语更添凄恻。", 
      "今夜归心切。", 
      "砧声敲碎谁家月。"
    ], 
    "rhythmic": "惜分飞"
  }, 
  {
    "author": "柴元彪", 
    "paragraphs": [
      "丹碧归来，天荒地老，华发相催。", 
      "见说钱塘，北高峰更崔嵬。", 
      "琼林侍宴簪花处，二十年、满地苍苔。", 
      "倩阿谁，为我起居，坡柳逋梅。", 
      "凄凉往事休重省，且凭阑感慨，抚景衔杯。", 
      "冷暖由天，任他花谢花开。", 
      "知心只有西湖月，尚依依、照我徘徊。", 
      "更多情，不间朝昏，潮去潮来。"
    ], 
    "rhythmic": "高阳台", 
    "tags": [
      "西湖"
    ]
  }, 
  {
    "author": "东冈", 
    "paragraphs": [
      "排云拓月，向天上移下，神仙华屋。", 
      "画栋飞檐千万落，黼黼城南乔木。", 
      "出谷莺迁，趋庭燕尔，袍绾登科绿。", 
      "嫦娥分付，广寒今夜花烛。", 
      "遥想高越于门，烂盈百辆，夹道争车毂。", 
      "春满剡溪溪上路，一任瑶华飞六。", 
      "舆奉潘慈，楼高华萼，坐享齐眉福。", 
      "庭槐列戟，公侯衮衮相属。"
    ], 
    "rhythmic": "百字令・念奴娇"
  }, 
  {
    "author": "范文", 
    "paragraphs": [
      "清泪如铅。", 
      "叹咸阳送远，露冷铜仙。", 
      "岩花粉堕雪，津柳暗生烟。", 
      "寒食後，暮江边。", 
      "草色更芊芊。", 
      "四十年，留春意绪，不似今年。", 
      "山阴欲棹归船。", 
      "暂停杯雨外，舞剑灯前。", 
      "重逢应未卜，此别转堪怜。", 
      "凭急管，倩繁弦。", 
      "思苦调难传。", 
      "望故乡，都将往事，付与啼鹃。"
    ], 
    "rhythmic": "意难忘"
  }, 
  {
    "author": "叶李", 
    "paragraphs": [
      "君来路。", 
      "吾归路。", 
      "来来去去何时住。", 
      "公田关子竟何如，国事当时谁汝误。", 
      "雷州户。", 
      "崖州户。", 
      "人生会有相逢处。", 
      "客中颇恨乏蒸羊，聊赠一篇长短句。"
    ], 
    "rhythmic": "失调名"
  }, 
  {
    "author": "梁栋", 
    "paragraphs": [
      "一场春梦，待从头，说与旁人听著。", 
      "罨画溪山红锦障，舞燕歌莺台阁。", 
      "碧海倾春，黄金买夜，犹道看承薄。", 
      "雕香剪玉，今生今世盟约。", 
      "须信欢乐过情，闲嗔冷妒，一阵东风恶。", 
      "韵白娇红消瘦尽，江北江南零落。", 
      "骨朽心存，恩深缘浅，忍把罗衣著。", 
      "蓬莱何处，云涛天际冥漠。"
    ], 
    "rhythmic": "念奴娇"
  }, 
  {
    "author": "梁栋", 
    "paragraphs": [
      "枕寒流、碧萦衣带，高台平与云倚。", 
      "燕来莺去谁为主，磨灭谪仙吟墨。", 
      "愁思里。", 
      "待说与山灵，还又羞拈起。", 
      "萧韶已矣。", 
      "甚竹实风摧，桐阴雨瘦，景物变新丽。", 
      "江山在，认得刘郎阿寄。", 
      "年来声誉休废。", 
      "英雄不博胭脂井，谁念故人衰悴。", 
      "时有几。", 
      "便凤去台空，莫厌频游此。", 
      "兴亡过耳。", 
      "任北雪迷空，东风换绿，都付梦和醉。"
    ], 
    "rhythmic": "摸鱼儿"
  }, 
  {
    "author": "梁栋", 
    "paragraphs": [
      "怨东风。", 
      "把韶华付去，李小桃红。", 
      "黄落山空，香销水冷，此际才与君逢。", 
      "敛秋思、愁肠九结，拥翠袖、应费剪裁工。", 
      "晕脸迎霜，幽姿泣露，寂寞谁同。", 
      "休笑梳妆淡薄，看浮花浪蕊，眼底俱空。", 
      "夜帐云闲，寒城月浸，有人吟遍深丛。", 
      "自前度、王郎去後，旧游处、烟草接吴宫。", 
      "惟有芳卿寄言，蹙损眉峰。"
    ], 
    "rhythmic": "一萼红"
  }, 
  {
    "author": "莫", 
    "paragraphs": [
      "镜寒香歇江城路，今度见春全懒。", 
      "断云过雨，花前歌扇，梅边酒盏。", 
      "离思相欺，万丝萦绕，一襟销黯。", 
      "但年光暗换，人生易感，西归水、南飞雁。", 
      "也拟与愁排遣。", 
      "奈江山、遮拦不断。", 
      "娇讹梦语，湿荧啼袖，迷心醉眼。", 
      "绣毂华茵，锦屏罗荐，何时拘管。", 
      "但良宵空有，亭亭霜月，作相思伴。"
    ], 
    "rhythmic": "水龙吟"
  }, 
  {
    "author": "莫", 
    "paragraphs": [
      "绿杨芳径莺声小。", 
      "帘幕烘香桃杏晓。", 
      "馀寒犹峭雨疏疏，好梦自惊人悄悄。", 
      "凭君莫问情多少。", 
      "门外江流罗带绕。", 
      "直饶明日便相逢，已是一春闲过了。"
    ], 
    "rhythmic": "玉楼春"
  }, 
  {
    "author": "莫", 
    "paragraphs": [
      "三两信凉风，七八分圆月。", 
      "愁绪到今年，又与前年别。", 
      "衾单容易寒，独暗相将灭。", 
      "欲识此时情，听取鸣蛩说。"
    ], 
    "rhythmic": "生查子"
  }, 
  {
    "author": "莫", 
    "paragraphs": [
      "红底过丝明，绿外飞绵小。", 
      "不道东风上海棠，白地春归了。", 
      "月笛曲栏留，露舃芳池绕。", 
      "争得闲情似旧时，遍索檐花笑。"
    ], 
    "rhythmic": "卜算子"
  }, 
  {
    "author": "莫", 
    "paragraphs": [
      "听春教、燕颦莺诉。", 
      "朝朝花困风雨。", 
      "六桥忘却清明後，碧尽柳丝千缕。", 
      "蜂蝶侣。", 
      "正闲觅闲花，闲草闲歌舞。", 
      "最怜西子。", 
      "尚薄薄云情，盈盈波泪，点点旧眉妩。", 
      "流红记，空泛秋宫怨句。", 
      "才色何处娇妒。", 
      "落红无风限随风絮。", 
      "诗恨有谁曾遇。", 
      "堪恨处。", 
      "恨二十四番，花信催花去。", 
      "东君暗苦。", 
      "更多嘱多情，多愁杜宇，多诉断肠语。"
    ], 
    "rhythmic": "摸鱼儿"
  }, 
  {
    "author": "姚云文", 
    "paragraphs": [
      "渺人间、蓬瀛何许，一朝飞入梁苑。", 
      "辋川梯洞层瑰出，带取鬼愁龙怨。", 
      "穷游宴。", 
      "谈笑里，金风吹折桃花扇。", 
      "翠华天远。", 
      "怅莎沼黏萤，锦屏烟合，草露泣苍藓。", 
      "东华梦，好在牙樯雕辇。", 
      "画图历历曾见。", 
      "落红万点孤臣泪，斜日牛羊春晚，摩双眼。", 
      "看尘世，鳌宫又报鲸波浅。", 
      "吟鞘拍断。", 
      "便乞与娲皇，化成精卫，真不尽遗恨。"
    ], 
    "rhythmic": "摸鱼儿"
  }, 
  {
    "author": "姚云文", 
    "paragraphs": [
      "开岁春迟，早赢得、一白潇潇。", 
      "风窗淅簌，梦惊金帐春娇。", 
      "是处貂裘透暖，任尊前回舞，红倦柔腰。", 
      "今朝。", 
      "亏陶家、茶鼎寂寥。", 
      "料得东皇戏剧，怕蛾儿街柳，先斗元宵。", 
      "宇宙低迷，倩谁分、浅凸深凹。", 
      "休嗟空花无据，便真个、琼雕玉琢，总是虚飘。", 
      "虚飘。", 
      "且沈醉，趁楼头、零片未消。"
    ], 
    "rhythmic": "玲珑玉"
  }, 
  {
    "author": "姚云文", 
    "paragraphs": [
      "笑花神较懒，似忘却、趁清明。", 
      "更油幄晴悭，箬庵寒浅，湿重红云。", 
      "东君似怜花透，环碧ㄓ、遮住怕渠惊。", 
      "惆怅犊车人远，绿杨深闭重城。", 
      "香名。", 
      "谁误娉婷。", 
      "曾注谱、上金屏。", 
      "问洛中亭馆、竹西鼓吹，人醉花醒。", 
      "且莫煎酥涴却，一枝枝、封蜡付铜瓶。", 
      "三十六宫春在，人间风雨无情。"
    ], 
    "rhythmic": "木兰花慢"
  }, 
  {
    "author": "姚云文", 
    "paragraphs": [
      "近重阳、偏多风雨，绝怜此日暄明。", 
      "问秋香浓未，待携客、出西城。", 
      "正自羁怀多感，怕荒台高处，更不胜情。", 
      "向尊前、又忆洒酒插花人。", 
      "只座上、已无老兵。", 
      "凄情。", 
      "浅醉还醒。", 
      "愁不肯、与诗平。", 
      "记长楸走马，雕弓ㄇ柳，前事休评。", 
      "紫萸一枝传赐，梦谁到、汉家陵。", 
      "尽乌纱、便随风去，要天知道，华发如此星星。", 
      "歌罢涕零。"
    ], 
    "rhythmic": "紫萸香慢", 
    "tags": [
      "宋词三百首"
    ]
  }, 
  {
    "author": "姚云文", 
    "paragraphs": [
      "燕窠香湿，误天涯芳信。", 
      "社近阴晴未前定。", 
      "听莺簧宛转，似羽疑宫，歌未断，落落旧愁都醒。", 
      "疏狂追少日，杜曲樊楼，拼把黄金买春恨。", 
      "回首武陵溪，花待郎归，洞云深、未知春尽。", 
      "问杨柳梢头几分青，消不得，朝来雨寒一阵。"
    ], 
    "rhythmic": "洞仙歌"
  }, 
  {
    "author": "姚云文", 
    "paragraphs": [
      "柳花引过横塘路，萦回曲蹊通圃。", 
      "插槿编篱，挨梅砌石，次第海棠成坞。", 
      "吟筇独拄。", 
      "待寻访斜桥，水边窥户。", 
      "已约青山，云深不碍客来处。", 
      "繁华阅人无数。", 
      "问旧日平原，君还知否。", 
      "啼鸟窗幽，画阴人寂，慵困不如飞絮。", 
      "匆匆燕语。", 
      "似迎得春来，且留春住。", 
      "惜取名花，一枝堪寄与。"
    ], 
    "rhythmic": "齐天乐"
  }, 
  {
    "author": "姚云文", 
    "paragraphs": [
      "春到海棠花几信。", 
      "堠馆馀寒，欲雨征衣润。", 
      "燕认杏梁栖未稳。", 
      "牡丹忽报清明近。", 
      "恨入青山连晓镜。", 
      "香雪柔酥，应被春消尽。", 
      "绣阁深深人半醒。", 
      "烛花贴在金钗影。"
    ], 
    "rhythmic": "蝶恋花"
  }, 
  {
    "author": "姚云文", 
    "paragraphs": [
      "昨夜佳人凭酒。", 
      "隔著罗衾厮守。", 
      "听彻五更钟，陡觉霜飞寒逗。", 
      "却又。", 
      "却又。", 
      "陪笑倩人温手。"
    ], 
    "rhythmic": "如梦令"
  }, 
  {
    "author": "姚云文", 
    "paragraphs": [
      "卷丝丝、雨织半晴天，棹歌发清舷。", 
      "甚苍虬怒耀，灵鼍急吼，雪涌平川。", 
      "楼外榴裙几点，描破绿杨烟。", 
      "把画罗遥指，助啸争先。", 
      "憔悴潘郎曾记，得青龙千舸，采石矶边。", 
      "叹内家帖子，闲却缕金笺。", 
      "觉素标、插头如许，尽风情、终不似斗赢船。", 
      "人声断，虚斋半掩，月印枯禅。"
    ], 
    "rhythmic": "八声甘州"
  }, 
  {
    "author": "赵必", 
    "paragraphs": [
      "办一枝藤，蜡一双屐，纵步翠微深处。", 
      "无限芳心，付与蜂媒蝶侣。", 
      "红堆里、杏脸匀妆，翠围外、柳腰娇舞。", 
      "有吟翁、热恼心肠，肯拈出、美成佳句。", 
      "九十光阴箭过，趁取芳晴追逐，春风杖屦。", 
      "消得几番，风和雨、春归去。", 
      "怅莺老、对景多愁，倩燕语、苦难留住。", 
      "秋千影里送斜阳，梨花深院宇。"
    ], 
    "rhythmic": "绮罗香"
  }, 
  {
    "author": "赵必", 
    "paragraphs": [
      "一时四美，对重阳、那更无风无雨。", 
      "尘世难逢开口笑，不饮黄花有语。", 
      "云谷春生，星岩秋好，引领群仙去。", 
      "满襟霁月，山中一洗尘雾。", 
      "濂翁旧说犹存，渊明独爱菊，风流千古。", 
      "拄杖笑谈卿与我，不减晋人风度。", 
      "破帽敧风，空尊眠月，也有悠然趣。", 
      "秋容未老，晚香尤有佳处。"
    ], 
    "rhythmic": "念奴娇"
  }, 
  {
    "author": "赵必", 
    "paragraphs": [
      "画阑直。", 
      "千红万碧。", 
      "无端被，怪雨狂风，柳花禁春色。", 
      "寻芳遍楚国。", 
      "谁识。", 
      "五陵俊客。", 
      "流水远，题叶无情，雁足不来杳笺尺。", 
      "浮生等萍迹。", 
      "才卸却归鞍，坐未温席。", 
      "匆匆还又京华食。", 
      "叹聚少离多，漂零因甚，江南逢梅望寄驿。", 
      "美人兮天北。", 
      "悲恻。", 
      "恨成积。", 
      "怅钗玉尘生，猊金烟寂。", 
      "绿杨芳草情何极。", 
      "偏懒拨琵琶，愁听羌笛。", 
      "梨花院落，黄昏後，珠泪滴。"
    ], 
    "rhythmic": "兰陵王"
  }, 
  {
    "author": "赵必", 
    "paragraphs": [
      "旧梦忆钱塘。", 
      "笙歌里、几度醉斜阳。", 
      "曾载月一篷，眠杨柳岸，买春深巷，过杏花墙。", 
      "肠恼断，香鬟盘凤髻，樱口啭莺簧。", 
      "钗玉分轻，梦孤宵枕，歌纨蠹久，愁对春觞。", 
      "司空曾见惯，相逢处，还又联步西厢。", 
      "底用十分迷殢，翠阵红行。", 
      "记鸳荚题情，离怀如诉，鲛绡粉湿、别泪犹香。", 
      "年少抛人易去，苦也相妨。"
    ], 
    "rhythmic": "风流子"
  }, 
  {
    "author": "赵必", 
    "paragraphs": [
      "春光才一半，春未老、谁肯放春归。", 
      "问买春价数，酒边商略，寻春巷陌，鞭影参差。", 
      "春无尽，春莺调巧舌，春燕垒香泥。", 
      "好趁春光，爱花惜柳，莫教春去，柳怨花悲。", 
      "春心犹未足，春帏暖，炉薰香透春衣。", 
      "说与重欢後约，春以为期。", 
      "记春雁回时，锦笺须寄，春山锁处，珠泪长垂。", 
      "多少愁风恨雨，惟有春知。"
    ], 
    "rhythmic": "风流子"
  }, 
  {
    "author": "赵必", 
    "paragraphs": [
      "东南半壁乾坤窄，渺人物、消磨尽。", 
      "官爵网罗，功名钓饵，眼底纷纷蛙井。", 
      "暮更朝令。", 
      "捍格了多少，英雄豪俊。", 
      "身事悠悠，儒冠误矣文章病。", 
      "休休蕉鹿梦省。", 
      "早牛衣无恙，鸥盟未冷。", 
      "相越平吴，终成底用，不似五湖舟稳。", 
      "浩歌狂饮。", 
      "休说我命通，待他心肯。", 
      "浮世南柯，梦邯郸一枕。"
    ], 
    "rhythmic": "齐天乐"
  }, 
  {
    "author": "赵必", 
    "paragraphs": [
      "沧浪矶外，小舣兰舟，旋沽竹叶。", 
      "雨过溪肥，波心荡漾鸥对唼。", 
      "烟晚乃渔歌，和橹声咿轧。", 
      "要泛五湖，祗恐西施羞怯。", 
      "年少飘零，鬓未霜，底须轻镊。", 
      "江南归雁，寄来鸳笺细阅。", 
      "盟言誓语，满鲛绡罗箧。", 
      "撩弄相思，琴心寸寸三叠。"
    ], 
    "rhythmic": "华胥引"
  }, 
  {
    "author": "赵必", 
    "paragraphs": [
      "魏紫姚黄。", 
      "属吟翁管领，曾醉春觞。", 
      "盟寒钗凤股，灰冷宝猊香。", 
      "前事远，此心凉。", 
      "去也棹沧浪。", 
      "把年时、芳情付与，鸳颈交相。", 
      "灯前吊影成双。", 
      "叹星星丝鬓，老矣潘郎。", 
      "愁偏欺客枕，样不入时妆。", 
      "尘面目，铁心肠。", 
      "归隐又何妨。", 
      "小滩头、曲竿直钓，谁识严光。"
    ], 
    "rhythmic": "意难忘"
  }, 
  {
    "author": "赵必", 
    "paragraphs": [
      "远远渔村鼓。", 
      "斜阳外、宾鸿三两飞度。", 
      "茅檐春小，白云隐几，青山当户。", 
      "骚翁底事飘蓬，浑忘却、耕徒钓侣。", 
      "何时寻、斗酒江鲈，悠悠千古坡赋。", 
      "风流种柳渊明，折腰五斗，身为名苦。", 
      "有秫田贰顷，菊松三迳，不如归去。", 
      "山灵休勒俗驾，容我卧、草堂深处。", 
      "问故园、怨鹤啼猿，今无恙否。"
    ], 
    "rhythmic": "宴清都"
  }, 
  {
    "author": "赵必", 
    "paragraphs": [
      "乳燕双飞，黄莺百啭，深深庭户。", 
      "海棠开遍，零乱一帘红雨。", 
      "绣帘低、卷起春风，香肩倦倚娇无语。", 
      "叹玉堂底事。", 
      "匆匆聚散，又江南旅。", 
      "春暮。", 
      "人何处。", 
      "想歌馆睡浓，日高丈五。", 
      "旧迷未醒，莫负孤眠凤侣。", 
      "长安道、载酒寻芳，故园桃李还忆否。", 
      "早旧来、整过阑干，花下携春俎。"
    ], 
    "rhythmic": "锁窗寒・琐寒窗"
  }, 
  {
    "author": "赵必", 
    "paragraphs": [
      "东风吹长嫩葆。", 
      "花坞穿青窈。", 
      "玉管新声，金铃颤响惊青鸟。", 
      "行乐莫草草。", 
      "春光闹。", 
      "鸳浴垂杨沼。", 
      "红娇小。", 
      "梳宫样、髻云钗凤斜倒。", 
      "酒边轻别，一枕相思到晓。", 
      "巫山难梦到。", 
      "愁觉。", 
      "一些心事谁表。"
    ], 
    "rhythmic": "隔浦莲・隔浦莲近拍"
  }, 
  {
    "author": "赵必", 
    "paragraphs": [
      "远迎风，回避暑。", 
      "人似荷花，笑隔荷花语。", 
      "无限情云并意雨。", 
      "惊散鸳鸯，兰棹波心举。", 
      "约重游，轻别去。", 
      "断桥风月，梦断飘蓬旅。", 
      "旧日秋娘犹在否。", 
      "雁足不来，声断衡阳浦。"
    ], 
    "rhythmic": "苏幕遮"
  }, 
  {
    "author": "赵必", 
    "paragraphs": [
      "红纷绿闹东风透，暖得枳花香也。", 
      "雪柳拈金，玉梅铺粉，妆点春光无价。", 
      "鳌蓬如画。", 
      "簇万顷芙蕖，桂华相射。", 
      "艳冶逢迎，香尘满路飘兰麝。", 
      "人生行乐聊尔，况良辰美景，好天晴夜。", 
      "茧帖争先，芋郎卜巧，细说成都旧话。", 
      "传觞立马。", 
      "看翠阵珠围，歌朋舞社。", 
      "酒尽更阑，月在蒲萄架。"
    ], 
    "rhythmic": "齐天乐"
  }, 
  {
    "author": "赵必", 
    "paragraphs": [
      "月浸芙蕖，冰壶天地波凝碧。", 
      "太平歌舞醉东风，花市人如织。", 
      "桃李一城春色。", 
      "玉梅娇、闹娥无力。", 
      "粉围红阵，灯火楼台，绮罗巷陌。", 
      "乐事还同，遨头引领神仙客。", 
      "高烧银烛照红妆，香雾穿瑶席。", 
      "款款檀牙细拍。", 
      "醉金尊、东方未白。", 
      "传柑相遗，探茧争先，明年何夕。"
    ], 
    "rhythmic": "烛影摇红"
  }, 
  {
    "author": "赵必", 
    "paragraphs": [
      "看做官来，只似儿时，掷选官图。", 
      "如琼崖儋岸，浑么便去，翰林给舍，喝采曾除。", 
      "都一掷间，许多般样，输了还赢赢了输。", 
      "回头看，这浮云富贵，到底花虚。", 
      "吾生谁毁谁誉。", 
      "任荆棘丛丛满仕途。", 
      "叹塞翁失马，祸也福也，蕉间得鹿，真欤梦欤。", 
      "何怨何尤，自歌自笑，天要吾侪更读书。", 
      "归去也，向竹松深处，结个茅庐。"
    ], 
    "rhythmic": "沁园春"
  }, 
  {
    "author": "赵必", 
    "paragraphs": [
      "绣口琅玕腹。", 
      "美人兮、阳春一曲，华貂难续。", 
      "唤醒荷花归棹梦，犹忆红尘迷目。", 
      "只消得、乌飞兔逐。", 
      "往事已随流水去，眇愁予、郁郁哀时俗。", 
      "恨千缕，泪一掬。", 
      "不使清史流芳馥。", 
      "也不须、荣华富贵，尊前频祝。", 
      "但得山中茅屋在，莫遣鹤悲猿哭。", 
      "随意种、荼薇蹢躅。", 
      "莼菜可羹鲈可鲙，听渔舟、晚唱清溪曲。", 
      "醉又醒，唤芳醁。"
    ], 
    "rhythmic": "贺新郎"
  }, 
  {
    "author": "赵必", 
    "paragraphs": [
      "赤城中。", 
      "奏鹤笙一曲，玉佩丁东。", 
      "蒲节後七日，宴翠阆琼宫。", 
      "年年王母来称寿，醉蟠桃、几度东风。", 
      "簇花间五马，轻裘短帽，雪鬓吟翁。", 
      "魁宿耀三雍。", 
      "曾归车共载，非虎非熊。", 
      "急流勇退，渊底卧骊龙。", 
      "山中不用官三品，垫角巾、人慕林宗。", 
      "记亳州旧事，画鸱夷子，献与恭公。"
    ], 
    "rhythmic": "夏日燕黉堂"
  }, 
  {
    "author": "赵必", 
    "paragraphs": [
      "百岁人能几，七十世间稀。", 
      "何况先生八十，蔗境美如饴。", 
      "好与七松处士，更与梅花君子，永结岁寒知。", 
      "菊节先五日，满酌紫霞卮。", 
      "美成词，山谷字，老坡诗。", 
      "三径田园如昨，久矣赋归辞。", 
      "不是商山四皓，便是香山九老，红颊白须眉。", 
      "九十尚入相，绿竹颂猗猗。"
    ], 
    "rhythmic": "水调歌头"
  }, 
  {
    "author": "赵必", 
    "paragraphs": [
      "寿酒浮萸菊。", 
      "记年年、重阳嘉节，开尊华屋。", 
      "绿鬓朱颜春不改，彼美人兮如玉。", 
      "有锦绣、珠玑满腹。", 
      "户外红尘飞不到，受人间、倒大清闲福。", 
      "数花甲，才八六。", 
      "十分秋色呈新绿。", 
      "一簇儿、池馆亭台，左梅右竹。", 
      "柳下系船花下饮，不减西园金谷。", 
      "更桔外、安排棋局。", 
      "独立小桥明月夜，唤莺莺、低唱双飞曲。", 
      "有子也，万事足。"
    ], 
    "rhythmic": "贺新郎"
  }, 
  {
    "author": "赵必", 
    "paragraphs": [
      "低唱芙蓉菊。", 
      "有吟翁、坐拥红娇，宴黄金屋。", 
      "恰则绂鳞三日後，灿灿盘珠玉。", 
      "不待梦、燕怀枫腹。", 
      "自是嫦娥分桂种，伴灵椿、千岁延清福。", 
      "回笑我，龟藏六。", 
      "归欤老圃锄春绿。", 
      "吾菟裘、三径荒苔，一庭瘦竹。", 
      "欲隐贫无山可买，聊尔徜徉盘谷。", 
      "更管甚、云台玉局。", 
      "紧闭柴门传语客，道主人、高枕南窗曲。", 
      "有酒蟹，此生足。"
    ], 
    "rhythmic": "贺新郎"
  }, 
  {
    "author": "赵必", 
    "paragraphs": [
      "沙上盟鸥鹭。", 
      "笑吟翁、梦今不到，草堂深处。", 
      "金屋重重春睡暖，傍翠偎香步步。", 
      "已自摘、蟠桃三度。", 
      "旧日画眉情性在，更君房、妙绝文章语。", 
      "消受得，乘鸾侣。", 
      "楼中燕燕谁家住。", 
      "又从新、移根换叶，栽花千树。", 
      "第一信风春事觉，莫遣绿羞红污。", 
      "早早做、阑干遮护。", 
      "天上姻缘千里合，喜乘槎、先入银河路。", 
      "人似玉，衣金缕。"
    ], 
    "rhythmic": "贺新郎"
  }, 
  {
    "author": "赵必", 
    "paragraphs": [
      "如此风涛，又断送、一番蒲节。", 
      "何处寄、黍简彩线，龙馋蛟啮。", 
      "已矣骚魂招不返，兰枯蕙老馀香歇。", 
      "俯仰间、万事总成陈，新愁结。", 
      "梅子雨，荷花月。", 
      "消几度，头如雪。", 
      "叹英雄虚老，凄其一吷。", 
      "回首百年歌舞地，胥涛点点孤臣血。", 
      "问长江、此恨几时平，茫无说。"
    ], 
    "rhythmic": "满江红", 
    "tags": [
      "长江"
    ]
  }, 
  {
    "author": "赵必", 
    "paragraphs": [
      "烧灯过也，倩东风、又翦芙蕖千朵。", 
      "翠阵珠围依然是，旧日笙歌社火。", 
      "一曲乘莺，万钱骑鹤，仙子来蓬岛。", 
      "金尊满酌，不妨斜戴花帽。", 
      "人生能几欢娱，趁良辰美景，绿娇红小。", 
      "洞里桃花应笑道，前度刘郎未老。", 
      "眼雨眉云，情香粉态，恨不相逢早。", 
      "明年今夕，犀钱玉果分我。"
    ], 
    "rhythmic": "念奴娇"
  }, 
  {
    "author": "赵必", 
    "paragraphs": [
      "中年怕别，唱阳关未了，情怀先恶。", 
      "回首西湖十年梦，几夜檐花清酌。", 
      "人世如萍，客愁似海，吟鬓俱非昨。", 
      "风涛如许，只应高卧林壑。", 
      "菊松尽可归欤，叹折腰为米，渊明已错。", 
      "相越平吴，终成底事，一舸五湖差乐。", 
      "细和陶诗，径寻坡隐，时访峰头鹤。", 
      "罗浮咫尺，春风寄我梅萼。"
    ], 
    "rhythmic": "念奴娇", 
    "tags": [
      "西湖"
    ]
  }, 
  {
    "author": "赵必", 
    "paragraphs": [
      "西园饮歇。", 
      "倚阑干、玉箫声彻。", 
      "荷枯菊老秋芳歇。", 
      "两蕊三花、九月南州雪。", 
      "何郎情思逋仙骨。", 
      "观桃墙杏成疏阔。", 
      "醉骑玉凤游银阙。", 
      "满树西风、吹动暗香月。"
    ], 
    "rhythmic": "醉落魄・一斛珠"
  }, 
  {
    "author": "赵必", 
    "paragraphs": [
      "只为相思怕上楼。", 
      "离莺一操恨悠悠。", 
      "十二翠屏烟篆冷，晓窗秋。", 
      "绣线未拈心已懒，花笺欲寄写还羞。", 
      "懊恨郎边无个信，暮云愁。"
    ], 
    "rhythmic": "浣溪沙"
  }, 
  {
    "author": "赵必", 
    "paragraphs": [
      "红娇翠溜歌喉急。", 
      "旧弦拨断新腔入。", 
      "往事水东流。", 
      "菱花晓带秋。", 
      "帏香双凤集。", 
      "清泪层绡湿。", 
      "残梦五更头。", 
      "酒醒依旧愁。"
    ], 
    "rhythmic": "菩萨蛮"
  }, 
  {
    "author": "赵必", 
    "paragraphs": [
      "凤凰台上听吹箫。", 
      "银烛万红摇。", 
      "要觅琼浆玉饮，隔墙便是蓝桥。", 
      "大儿清彻，小乔初嫁，雨腻云娇。", 
      "愁怕沈郎销瘦，不堪十万缠腰。"
    ], 
    "rhythmic": "朝中措"
  }, 
  {
    "author": "赵必", 
    "paragraphs": [
      "冰肌玉骨为谁癯。", 
      "只为故人疏。", 
      "憔悴粉销香减，风流不似当初。", 
      "聚能几日，匆匆又散，骑鹤西湖。", 
      "整整一年相别，到家传语林逋。"
    ], 
    "rhythmic": "朝中措", 
    "tags": [
      "西湖"
    ]
  }, 
  {
    "author": "赵必", 
    "paragraphs": [
      "桔肥梅小蜡橙黄。", 
      "薄薄板桥霜。", 
      "春透谢娘庭院，雅宜倚玉偎香。", 
      "旧情如纸，新情如海，冷热心肠。", 
      "谁为移根换叶，桃花自识刘郎。"
    ], 
    "rhythmic": "朝中措"
  }, 
  {
    "author": "赵必", 
    "paragraphs": [
      "湖海相逢尽赏音。", 
      "囊中粒剂值千金。", 
      "单传扁鹊卢医术，不用杨高郭玉针。", 
      "三斛火，一壶冰。", 
      "蓝桥捣熟隔云深。", 
      "无方可疗相思病，有药难医薄幸心。"
    ], 
    "rhythmic": "鹧鸪天"
  }, 
  {
    "author": "黎廷瑞", 
    "paragraphs": [
      "鲍鱼腥断，楚将军、鞭虎驱龙而起。", 
      "空费咸阳三月火，铸就金刀神器。", 
      "垓下兵稀，阴陵道隘，月黑云如垒。", 
      "楚歌哄发，山川都姓刘矣。", 
      "悲泣呼醒虞姬，和伊死别，雪刃飞花髓。", 
      "霸业休休骓不逝，英气乌江流水。", 
      "古庙颓垣，斜阳老树，遗恨鸦声里。", 
      "兴亡休问，高陵秋草空翠。"
    ], 
    "rhythmic": "大江东去・念奴娇"
  }, 
  {
    "author": "黎廷瑞", 
    "paragraphs": [
      "密炬瑶霞光颤酒。", 
      "翠柏红椒，细翦青丝韭。", 
      "且劝金樽千万寿。", 
      "年时芳梦休回首。", 
      "小雨轻寒风满袖，下却帘儿，莫道梅花瘦。", 
      "万点鹅黄春色透。", 
      "玉箫吹上江南柳。"
    ], 
    "rhythmic": "蝶恋花"
  }, 
  {
    "author": "黎廷瑞", 
    "paragraphs": [
      "恨巨灵、多事凿长江，消沈几英雄。", 
      "恨乌江亭长，天机轻泄，说与重瞳。", 
      "更恨南阳耕叟，撺掇紫髯翁。", 
      "一弹金陵土，战虎争龙。", 
      "杯酒凤凰台上，对石城流水，锺阜诸峰。", 
      "问六朝陵阙，何处是遗踪。", 
      "後庭花、更无留声，渺春潮、残照笛声中。", 
      "悲欢梦，芜城杨柳，几度春风。"
    ], 
    "rhythmic": "八声甘州", 
    "tags": [
      "长江"
    ]
  }, 
  {
    "author": "黎廷瑞", 
    "paragraphs": [
      "不知玄武湖中，一瓢春水何人借。", 
      "裁冰翦雨，等闲占断，桃花春社。", 
      "古阜花城，玉龙盐虎，夕阳图画。", 
      "是东风吹就，明朝吹散，又还是、东风也。", 
      "回首当时光景，渺秦淮、绿波东下。", 
      "滔滔江水，依依山色，悠悠物化。", 
      "璧玉琼花，世间消得，几多朝夜。", 
      "笑乌衣、不管春寒，只管说、兴亡话。"
    ], 
    "rhythmic": "水龙吟"
  }, 
  {
    "author": "黎廷瑞", 
    "paragraphs": [
      "醉罢黑瑶池。", 
      "渺渺春云海峤归。", 
      "画楝珠帘成昨梦，谁知。", 
      "百姓人家几度非。", 
      "相对语斜晖。", 
      "肠断江城柳絮飞。", 
      "再见玉郎应不认，堪悲。", 
      "也被缁尘染素衣。"
    ], 
    "rhythmic": "南乡子"
  }, 
  {
    "author": "黎廷瑞", 
    "paragraphs": [
      "秋怀骚屑。", 
      "卧听萧萧叶。", 
      "四壁寒蛩吟不歇，旧恨新愁都说。", 
      "疏疏雨打栖鸦。", 
      "月痕犹在窗纱。", 
      "一夜西风能紧，明朝瘦也黄花。"
    ], 
    "rhythmic": "清平乐"
  }, 
  {
    "author": "黎廷瑞", 
    "paragraphs": [
      "别易见时难。", 
      "万水千山。", 
      "参商烟树暮云间。", 
      "料想凤凰城里梦，夜夜归鞍。", 
      "杨柳小楼闲。", 
      "倚遍阑干。", 
      "东风翦翦雨珊珊。", 
      "落尽桃花无可落，只管春寒。"
    ], 
    "rhythmic": "浪淘沙"
  }, 
  {
    "author": "黎廷瑞", 
    "paragraphs": [
      "一曲离愁浅黛嚬。", 
      "云帆渺渺下烟津。", 
      "山长水远客愁新。", 
      "柳絮低迷千里梦，桃花荡洋一江春。", 
      "小楼疏雨可怜人。"
    ], 
    "rhythmic": "浣溪沙"
  }, 
  {
    "author": "黎廷瑞", 
    "paragraphs": [
      "彩云空，香雨霁。", 
      "一梦千年事。", 
      "碧幌如烟，却扇试新睡。", 
      "恁时杨柳阑干，芙蓉池馆，还只似、如今天气。", 
      "远山翠。", 
      "空相思，淡扫修眉，盈盈照秋水。", 
      "落日西风，借问雁来未。", 
      "只愁雁到来时，又无消息，只落得，一番憔悴。"
    ], 
    "rhythmic": "祝英台近"
  }, 
  {
    "author": "黎廷瑞", 
    "paragraphs": [
      "腰缠十万贯，骑鹤上扬州。", 
      "诗翁那得有此，天地一扁舟。", 
      "二十四番风信，二十四桥风景，正好及春游。", 
      "挂席欲东下，烟雨暗层楼。", 
      "紫绮冠，绿玉杖，黑貂裘。", 
      "沧波万里，浩荡踪迹寄浮鸥。", 
      "想杀南台御史，笑杀南州孺子，何事此淹留。", 
      "远思渺无极，日夜大江流。"
    ], 
    "rhythmic": "水调歌・水调"
  }, 
  {
    "author": "黎廷瑞", 
    "paragraphs": [
      "千亩君封，新移就、美泉天禄。", 
      "形制古，椰樽嫌窄，瓠壶嫌俗。", 
      "爱酒步兵缘业重，平生所愿何时足。", 
      "再来生、竟堕此林中，充其腹。", 
      "秋入洞，鉴金筑。", 
      "春出户，跳珠玉。", 
      "想宜城九酝，叶光凝绿。", 
      "驴背夕阳同倒载，醉乡只在筼筜谷。", 
      "问东坡、何独饮松醪，还思肉。"
    ], 
    "rhythmic": "满江红"
  }, 
  {
    "author": "黎廷瑞", 
    "paragraphs": [
      "回棹百花洲。", 
      "迢迢碧玉流。", 
      "听笛声、何处高楼。", 
      "如此江山无此客，虽有酒、奈何秋。", 
      "呼月出云头。", 
      "问渠能饮不。", 
      "笑人间、元自无愁。", 
      "可惜月翁呼不出，呼得出、载同游。"
    ], 
    "rhythmic": "唐多令"
  }, 
  {
    "author": "黎廷瑞", 
    "paragraphs": [
      "游丝千万暖风柔，只系得春愁。", 
      "恨杀啼莺句引，孤他语燕攀留。", 
      "纵然留住，香红吹尽，春也堪羞。", 
      "去去不堪回首，斜阳一点西楼。"
    ], 
    "rhythmic": "朝中措"
  }, 
  {
    "author": "黎廷瑞", 
    "paragraphs": [
      "暖云挟雨洗尘埃。", 
      "地峭寒翠。", 
      "燕儿知否，莺儿知否，厮句春回。", 
      "小楼日日重帘卷，应是把人猜。", 
      "杏花如许，桃花如许，不见归来。"
    ], 
    "rhythmic": "眼儿媚"
  }, 
  {
    "author": "黎廷瑞", 
    "paragraphs": [
      "曲屏深院赴幽期。", 
      "心事梦云知。", 
      "佩环零乱何处，江上草离离。", 
      "日平西，天似幕，月如眉。", 
      "依稀还记，两岸杨花，送上船时。"
    ], 
    "rhythmic": "诉衷情"
  }, 
  {
    "author": "黎廷瑞", 
    "paragraphs": [
      "帆影斜阳里。", 
      "与芦花、分风飞过，落星遗此。", 
      "瓦老苔荒钟鼓陋，斑剥，残碑无几。", 
      "想此处、阅人多矣。", 
      "天上白榆犹落去，况人间、一瞬浮花蕊。", 
      "问五老，笑而已。", 
      "仙翁当日曾挥麈。", 
      "拍阑干、浩歌音响，振鱼龙耳。", 
      "九十馀年无人问，遗韵半江烟水。", 
      "慨宇宙、风涛如许。", 
      "安得六丁移此石，去横身、作个中流砥。", 
      "长唱罢，冥鸿起。"
    ], 
    "rhythmic": "贺新郎"
  }, 
  {
    "author": "黎廷瑞", 
    "paragraphs": [
      "巨舟双橹鸣鹅鹳。", 
      "千万顷、玻璃面。", 
      "宇宙浮萍堪永叹。", 
      "黄唐开辟，秦隋争战。", 
      "不把江山换。", 
      "芦花新雪秋撩乱。", 
      "何处渔舟起孤管。", 
      "一片古愁萦不断。", 
      "平沙矮树，溪烟荒岸。", 
      "落日西风雁。"
    ], 
    "rhythmic": "青玉案"
  }, 
  {
    "author": "黎廷瑞", 
    "paragraphs": [
      "远山如簇，对楼前、浓抹淡妆新翠。", 
      "应是西湖湖上景，移过江南千里。", 
      "旧日春光，重归杨柳，苒苒黄金缕。", 
      "市声分付，画桥之外流水。", 
      "最好叠观泥金，危城带粉，文笔双峰倚。", 
      "烟寺晚钟渔浦笛，都入王维画里。", 
      "枕方床，凭阑往古，世界浮萍耳。", 
      "湖天风紧，白鸥欲下还起。"
    ], 
    "rhythmic": "酹江月・念奴娇", 
    "tags": [
      "西湖"
    ]
  }, 
  {
    "author": "黎廷瑞", 
    "paragraphs": [
      "锦袍何处，向旧江、衰草寒芦萧瑟。", 
      "瀛馆神仙挥玉尘，唤醒诗酒魂魄。", 
      "走电飞红，惊涛触石，举目乾坤窄。", 
      "油然归去，短篷多载风月。", 
      "好在雨外云根，水边石上，鸥鹭盟重结。", 
      "见说西湖湖上路，香沁梅梢新雪。", 
      "驾白麒麟，鞭青鸾凤，次第孤山客。", 
      "吾今西啸，寄诗先与逋仙说。"
    ], 
    "rhythmic": "酹江月・念奴娇", 
    "tags": [
      "西湖"
    ]
  }, 
  {
    "author": "黎廷瑞", 
    "paragraphs": [
      "小小黄花尔许愁。", 
      "楚事悠悠。", 
      "晋事悠悠。", 
      "荒芜三径渺中洲。", 
      "开几番秋。", 
      "落几番秋。", 
      "不是孤芳万古留。", 
      "餐亦堪羞。", 
      "采亦堪羞。", 
      "离骚赋罢酒新篘。", 
      "醒也风流。", 
      "醉也风流。"
    ], 
    "rhythmic": "一翦梅"
  }, 
  {
    "author": "黎廷瑞", 
    "paragraphs": [
      "荒城落日西风，满街芳草无行路。", 
      "楼台羽化，萤飞故苑，蛩吟残础。", 
      "不减承平，半湖秋月，隔溪烟树。", 
      "慨江南风景，一朝如许，教人恨、王夷甫。", 
      "对酒强推愁去。", 
      "酒醒来、愁还如故。", 
      "青萍三尺，阴符一卷，土花尘蠹。", 
      "试问黄花，花知余否，沈吟无语。", 
      "拍阑干，空羡平沙落雁，沧波归鹭。"
    ], 
    "rhythmic": "水龙吟"
  }, 
  {
    "author": "黎廷瑞", 
    "paragraphs": [
      "清明寒食。", 
      "过了空相忆。", 
      "千里音书无处觅。", 
      "渺渺乱芜摇碧。", 
      "苍天雨细风斜。", 
      "小楼燕子谁家。", 
      "只道春寒都尽，一分犹在桐花。"
    ], 
    "rhythmic": "清平乐"
  }, 
  {
    "author": "黎廷瑞", 
    "paragraphs": [
      "云根屋。", 
      "东风四壁花如玉。", 
      "花如玉。", 
      "水仙伤婉。", 
      "山矾伤俗。", 
      "高标懒趁时妆束。", 
      "一丘一壑便幽独。", 
      "便幽独。", 
      "商山四皓，首阳孤竹。"
    ], 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "paragraphs": [
      "罗浮暮。", 
      "青松林下相逢处。", 
      "相逢处。", 
      "缟衣素袂，沈吟无语。", 
      "行云飞入瑶台路。", 
      "梦回飘渺香风度。", 
      "香风度。", 
      "参横月落，几声翠羽。"
    ], 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "paragraphs": [
      "叶叶里。", 
      "一枝冷浸铜瓶水。", 
      "铜瓶水。", 
      "飞英簇簇，砚屏香几。", 
      "夜来雪片敲窗纸。", 
      "半衾芳梦相料理。", 
      "相料理。", 
      "梨花漠漠，江南千里。"
    ], 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "paragraphs": [
      "春脉脉。", 
      "含章檐下妆宫额。", 
      "妆宫额。", 
      "也还点画，春烟茅结。", 
      "人间天上俱清绝。", 
      "风流大似东坡客。", 
      "东坡客。", 
      "玉堂如玉，雪堂如雪。"
    ], 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "paragraphs": [
      "红苞拆。", 
      "巡檐一笑风情别。", 
      "风情别。", 
      "广平空道，心肠如铁。", 
      "灞桥更有狂吟客。", 
      "短鞭破帽貂裘窄。", 
      "貂裘窄。", 
      "瘦驴卓耳，一鞍风雪。"
    ], 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "paragraphs": [
      "春来了。", 
      "孤根矫树花开早。", 
      "花开早。", 
      "水村山郭，嫩红晴晓。", 
      "陇头何处鳞鸿香。", 
      "一枝欲寄行人少。", 
      "行人少。", 
      "大江南岸，北风低草。"
    ], 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "paragraphs": [
      "齐山硕。", 
      "扫开残雪簪花饮。", 
      "簪花饮。", 
      "樽前人唱，暗香疏影。", 
      "枝南枝北迢迢恨。", 
      "春风旧梦难重省。", 
      "难重省。", 
      "小窗斜月，薄酲残醒。"
    ], 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "paragraphs": [
      "花孤冷。", 
      "海棠聘与花应肯。", 
      "花应肯。", 
      "海棠只是，无香堪恨。", 
      "香无却有仙风韵。", 
      "能争几日芳期近。", 
      "芳期近。", 
      "东风何事，不留花等。"
    ], 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "paragraphs": [
      "醒人眼。", 
      "一枝玉雪疏篱晚。", 
      "疏篱晚。", 
      "精神旷逸。", 
      "风姿凝远。", 
      "幽香零乱无人管。", 
      "依依春恨天涯满。", 
      "天涯满。", 
      "霜城戍角，月楼羌管。"
    ], 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "paragraphs": [
      "幽香歇。", 
      "玉龙吹彻花如雪。", 
      "花如雪。", 
      "小桥流水，不胜愁绝。", 
      "横梢翦入生绡墨。", 
      "翠阴青子盈盈结。", 
      "盈盈结。", 
      "淡烟微雨，江南三月。"
    ], 
    "rhythmic": "秦楼月・忆秦娥"
  }, 
  {
    "author": "李震", 
    "paragraphs": [
      "楼据湖山背。", 
      "倚高寒、尘飞不到，越山相对。", 
      "老月腾辉群动息，独坐清分沆瀣。", 
      "更满听、潮声澎湃。", 
      "醉里诗成神鬼泣，景苍凉、又在新诗外。", 
      "浑忘却、功名债。", 
      "凭谁妙笔能图绘。", 
      "羡中郎、前身摩诘，宛然心会。", 
      "拈出清宵无限意，半幅溪藤光怪。", 
      "方信有、人间仙界。", 
      "云淡天低奇绝处，笑僧殊、未识丹青在。", 
      "留此轴，夸千载。"
    ], 
    "rhythmic": "贺新郎"
  }, 
  {
    "author": "陈纪", 
    "paragraphs": [
      "趁拍哀弦促。", 
      "听泠泠、弦间细语，手间推覆。", 
      "莺语间关花底滑，急雨斜穿梧竹。", 
      "又涧底、松风簌簌。", 
      "铁拨弦春夜永，对金钗锺乳人如玉。", 
      "敲象板，翦银烛。", 
      "六么声断凉州续。", 
      "怅梅花、岁晚天寒，佳人空谷。", 
      "有限弦声无限意，沦落天涯幽独。", 
      "顿唤起、闲愁千斛。", 
      "贺老定场无处问，到如今，只鼓昭君曲。", 
      "呼羯鼓，泻。"
    ], 
    "rhythmic": "贺新郎"
  }, 
  {
    "author": "陈纪", 
    "paragraphs": [
      "断桥流水，见横斜清浅，一枝孤袅。", 
      "清气乾坤能有几，都被梅花占了。", 
      "玉质生香，冰肌不栗，韵在霜天晓。", 
      "林间姑射，高情迥出尘表。", 
      "除是孤竹夷齐，商山四皓，与尔方向调。", 
      "世上纷纷巡檐者，尔辈何堪一笑。", 
      "风雨忧愁，年来何逊，孤负渠多少。", 
      "参横月落，有怀付与青鸟。"
    ], 
    "rhythmic": "念奴娇"
  }, 
  {
    "author": "陈纪", 
    "paragraphs": [
      "凤去台空，庭叶下、嫩寒初透。", 
      "人世上、几番风雨，几番重九。", 
      "列岫迢迢供远目，晴空荡荡容长袖。", 
      "把中年、怀抱更登台，秋知否。", 
      "天亦老，山应瘦。", 
      "时易失，欢难久。", 
      "到于今惟有，黄花依旧。", 
      "岁晚凄其诸葛恨，乾坤只可渊明酒。", 
      "忆坡头、老菊晚香寒，空搔首。"
    ], 
    "rhythmic": "满江红"
  }, 
  {
    "author": "陈纪", 
    "paragraphs": [
      "满簪霜雪，一帽尘埃，消几寒食。", 
      "手拈梨花，还是年时岑寂。", 
      "簌簌落红春似梦，萋萋柔绿愁如织。", 
      "怪东君、太匆匆，亦是人间行客。", 
      "问几度、五侯传烛，但回首东风，吹尽尘迹。", 
      "笑杜陵泪洒，金波如积。", 
      "对酒且宽愁意绪，题诗与寄真消息。", 
      "待归来，细温存、慰伊相忆。"
    ], 
    "rhythmic": "倦寻芳"
  }, 
  {
    "author": "仇远", 
    "paragraphs": [
      "爱青山、去红尘远，清清谁似巢许。", 
      "白云窗冷灯花小，夜静对床听雨。", 
      "愁不语。", 
      "念锦屋瑶筝，却伴闲云住。", 
      "莲心尚苦。", 
      "谩自折兰苕，答书蕉叶，都是断肠句。", 
      "鸥沙外，还笑失群鸳鸯。", 
      "凄凉烟水深处。", 
      "碧笺空寄江南弄，鸦墨乱无行数。", 
      "梅半树。", 
      "怅未识、佳人日暮情谁与。", 
      "何时辇路。", 
      "共系柳游鞯，印苔金屐，湖曲步春去。"
    ], 
    "rhythmic": "摸鱼儿"
  }, 
  {
    "author": "仇远", 
    "paragraphs": [
      "恼晴空、日长无力，风吹不尽愁绪。", 
      "马头零乱流光转，粟粟巧黏红树。", 
      "闲意度。", 
      "似特地、随他燕子穿帘去。", 
      "徘徊不语。", 
      "谩彷弗眉尖，留连眼底，芳草正如雾。", 
      "冥蒙处。", 
      "独凭阑干凝伫。", 
      "翠蛾今在何许。", 
      "隔花箫鼓春城暮。", 
      "肠断小窗微雨。", 
      "休更舞。", 
      "明日看、池萍始信低飞误。", 
      "长桥短浦。", 
      "怅不似危红，苍苔点遍，犹涩马蹄驻。"
    ], 
    "rhythmic": "摸鱼儿"
  }, 
  {
    "author": "仇远", 
    "paragraphs": [
      "渚莲香贮一房秋。", 
      "秋叶上人头。", 
      "年光鬓影偷换，堪叹不堪留。", 
      "人渺渺，事休休。", 
      "恨悠悠。", 
      "莼鲈不梦，也□归舟。", 
      "家住沧洲。"
    ], 
    "rhythmic": "诉衷情"
  }, 
  {
    "author": "仇远", 
    "paragraphs": [
      "暮云春树江东远，十年软红尘井。", 
      "雨屋酣歌，月楼醉倚，还倩天风吹醒。", 
      "青镫耿耿。", 
      "算除却渊明，谁怜孤影。", 
      "自卷荷衣，石床高卧翠微冷。", 
      "山空但觉昼永。", 
      "旧游花柳梦，不忍重省。", 
      "燕子梁空，鸡儿巷静，休说长安风景。", 
      "丹台路迥。", 
      "怎见得玄都，□□芳径。", 
      "共理瑶笙，凤凰花外听。"
    ], 
    "rhythmic": "台城路・齐天乐"
  }, 
  {
    "author": "仇远", 
    "paragraphs": [
      "湘水晓行无酒，楚乡客久思家。", 
      "空城暗柳老愁芽。", 
      "燕归才社後，人老尚天涯。", 
      "记得津头轻别，离觞愁听琵琶。", 
      "东风吹泪落鸥沙。", 
      "一番新雨重，飞不起杨花。"
    ], 
    "rhythmic": "临江仙"
  }, 
  {
    "author": "仇远", 
    "paragraphs": [
      "凉露湿秋芜。", 
      "空庭啼蟪蛄。", 
      "紫苔衣、犹护金铺。", 
      "疏箔翠眉人不见，流水急，泣鳏鱼。", 
      "恨草倩谁锄。", 
      "西风吹鬓疏。", 
      "问刘郎、别後何如。", 
      "纵有桃花千万树，也不似，旧玄都。"
    ], 
    "rhythmic": "糖多令・唐多令"
  }, 
  {
    "author": "仇远", 
    "paragraphs": [
      "特特问花消息。", 
      "结果剩红残白。", 
      "芍药可人怜，相约荼䕷留客。", 
      "消得。", 
      "消得。", 
      "犹有一分春色。"
    ], 
    "rhythmic": "如梦令"
  }, 
  {
    "author": "仇远", 
    "paragraphs": [
      "听尽西窗风雨。", 
      "又听东邻砧杵。", 
      "犹自立危阑，阑外青山无语。", 
      "何处。", 
      "何处。", 
      "一树乱鸦啼暮。"
    ], 
    "rhythmic": "如梦令"
  }, 
  {
    "author": "仇远", 
    "paragraphs": [
      "结屋依苍树，开窗对碧山。", 
      "西湖不厌久长看。", 
      "玉勒钿车偏在、六桥间。", 
      "露柳凝朝润，烟花敛暮寒。", 
      "才经人赏便阑残。", 
      "谢柳辞花、醉策瘦筇还。"
    ], 
    "rhythmic": "南歌子", 
    "tags": [
      "西湖"
    ]
  }, 
  {
    "author": "仇远", 
    "paragraphs": [
      "细细金丝柳，重重青黛山。", 
      "玉人楼上倚愁看。", 
      "移得浅颦深恨，上眉间。", 
      "泪湿红绡薄，香凝碧绮寒。", 
      "多情别去未春残。", 
      "归趁海棠开後、燕双还。"
    ], 
    "rhythmic": "南歌子"
  }, 
  {
    "author": "仇远", 
    "paragraphs": [
      "黄帽棕鞋，出门一步为行客。", 
      "几时寒食。", 
      "岸岸梨花白。", 
      "马首山多，雨外青无色。", 
      "谁禁得。", 
      "残鹃孤驿。", 
      "扑地春云黑。"
    ], 
    "rhythmic": "点绛唇"
  }, 
  {
    "author": "仇远", 
    "paragraphs": [
      "千里平阑，水天低处山无数。", 
      "断城孤树。", 
      "城外人来去。", 
      "欲问青鸾，杳杳随烟雾。", 
      "空怀古。", 
      "巴山何处。", 
      "自翦镫听雨。"
    ], 
    "rhythmic": "点绛唇"
  }, 
  {
    "author": "仇远", 
    "paragraphs": [
      "碧树残鹃啼未歇。", 
      "昨夜春归，不与行人别。", 
      "留得绿杨枝上月。", 
      "晓风吹作晴天雪。", 
      "龟甲屏低红叠叠。", 
      "火暖萸烟。", 
      "罗荐鸳鸯热。", 
      "一插宝簪云妥贴。", 
      "下阶先拣花枝折。"
    ], 
    "rhythmic": "蝶恋花"
  }, 
  {
    "author": "仇远", 
    "paragraphs": [
      "深院萧萧梧叶雨。", 
      "知道秋来，不见秋来处。", 
      "云压小桥人不渡。", 
      "黄芦苦竹愁如雾。", 
      "四壁秋声谁更赋。", 
      "人只留春，不解留春住。", 
      "秋又欲归天又暮。", 
      "斜阳红影随鸦去。"
    ], 
    "rhythmic": "蝶恋花"
  }, 
  {
    "author": "仇远", 
    "paragraphs": [
      "满城风雨消凝处。", 
      "谁是潘郎句。", 
      "萧萧杨柳□凋黄。", 
      "醉渡官桥瘦马、踏轻霜。", 
      "旧时都道游春好。", 
      "不似秋光小。", 
      "菊花过了海棠来。", 
      "定是催归锦字、不须开。"
    ], 
    "rhythmic": "虞美人"
  }, 
  {
    "author": "仇远", 
    "paragraphs": [
      "教他双燕意循循。", 
      "隔湖杨柳深。", 
      "芹香泥滑趁新晴。", 
      "差池来往频。", 
      "春浪暖，绿无痕。", 
      "醒人也醉人。", 
      "断桥日落水云昏。", 
      "归舟个个轻。"
    ], 
    "rhythmic": "阮郎归"
  }, 
  {
    "author": "仇远", 
    "paragraphs": [
      "桃花坊陌散香红。", 
      "捎鞭骤玉骢。", 
      "官河柳带结春风。", 
      "高楼小燕空。", 
      "山暗霭，草蒙茸。", 
      "江南春正浓。", 
      "王孙家在画桥东。", 
      "相寻无路通。"
    ], 
    "rhythmic": "阮郎归"
  }, 
  {
    "author": "仇远", 
    "paragraphs": [
      "流莺啼怨粉，嫩寒著柳，语尚困东风。", 
      "问荒垣旧藓，烟雨何时，溅泪瘗危红。", 
      "□愁不尽，对乱花、芳草茸茸。", 
      "嗟绮尘、漂零无定，绡幕燕巢空。", 
      "匆匆。", 
      "玉銮声杳，绣屋香消，谩精神入梦。", 
      "记旧家、定场声价，曾冠深宫。", 
      "香魂彷佛留环佩，正淡月、春雾朦朦。", 
      "花影底，长年恨锁云容。"
    ], 
    "rhythmic": "渡江云"
  }, 
  {
    "author": "仇远", 
    "paragraphs": [
      "疏树小花风，别浦残鹃雨。", 
      "不是王孙忘却归，草没归来路。", 
      "空积琐窗尘，谁按琼箫谱。", 
      "暗把金钱卜远人，争敢分明语。"
    ], 
    "rhythmic": "卜算子"
  }, 
  {
    "author": "仇远", 
    "paragraphs": [
      "谢家池馆占花中。", 
      "微雨湿春风。", 
      "艳红修碧，浓香疏影，浮动帘栊。", 
      "娇蛾聚翠寻春梦，衣上泪痕重。", 
      "闲窗愁对，金笼鹦鹉，彩带芙蓉。"
    ], 
    "rhythmic": "眼儿媚"
  }, 
  {
    "author": "仇远", 
    "paragraphs": [
      "伤春情味酒频中。", 
      "困倚小屏风。", 
      "宝钗斜插，懒来梳洗，懒出帘栊。", 
      "云鬟䰀鬌娇无力，此醉不禁重。", 
      "分明彷佛，未央杨柳，太液芙蓉。"
    ], 
    "rhythmic": "眼儿媚"
  }, 
  {
    "author": "仇远", 
    "paragraphs": [
      "但病酒。", 
      "愁对清明时候。", 
      "不为吟诗应也瘦。", 
      "坐久衣痕皱。", 
      "曾约花间携手。", 
      "空忆洛阳耆旧。", 
      "道不相逢还却又。", 
      "海棠开厮句。"
    ], 
    "rhythmic": "谒金门"
  }, 
  {
    "author": "仇远", 
    "paragraphs": [
      "急雨涨潮头。", 
      "越树吴城势拍浮。", 
      "海鹤一声苍竹裂，扁舟。", 
      "轻载行云压水流。", 
      "独倚最高楼。", 
      "回首屏山叠叠秋。", 
      "江上数峰人不见，沙鸥。", 
      "曾识西风独客愁。"
    ], 
    "rhythmic": "南乡子"
  }, 
  {
    "author": "仇远", 
    "paragraphs": [
      "探春消息，觉南枝开遍，北枝犹阙。", 
      "越女娉婷天下白，堪与冰霜争洁。", 
      "孤影棱棱，暗香楚楚，水月成三绝。", 
      "行云不动，素波轻浣尘袜。", 
      "回首雪里关山，玉龙吹怨，似替人幽咽。", 
      "溪上园林应满树，一径莓苔萦折。", 
      "金马疏篱，玉堂茅舍，终是风光别。", 
      "寻花欲语，对花却又无说。"
    ], 
    "rhythmic": "酹江月・念奴娇"
  }, 
  {
    "author": "仇远", 
    "paragraphs": [
      "片云凝墨，看荷花才湿，依然无雨。", 
      "水槛空明人少到，却却幽禽相语。", 
      "曲几横陈，长琴高挂，自奏南风谱。", 
      "俄闻刀尺，隔窗人翦霜苎。", 
      "因念西子湖边，闹红一舸，曾宿鸳鸯浦。", 
      "翠羽不传沧岛信，日暮闲情□与。", 
      "懒拂鸾笺，懒拈象管，秀句同谁赋。", 
      "孤鸿程杳，夕阳低下平楚。"
    ], 
    "rhythmic": "酹江月・念奴娇", 
    "tags": [
      "西湖"
    ]
  }, 
  {
    "author": "仇远", 
    "paragraphs": [
      "独立软红尘表，远吞翠雾，平挹纹澜。", 
      "草长西垣，生怕隔断双鬟。", 
      "树梢明、夕阳未冷，菱叶静、新雨初乾。", 
      "倚阑干。", 
      "一声鹅管，人影高寒。", 
      "休寻王孙桂隐，白云鸡犬，曾识刘安。", 
      "羽扇纶巾，不知门外有人闲。", 
      "袖素手、懒招黄鹄，写碧笺、空寄青鸾。", 
      "且盘桓。", 
      "听风听雨，山川山南。"
    ], 
    "rhythmic": "玉蝴蝶"
  }, 
  {
    "author": "仇远", 
    "paragraphs": [
      "野树昏鸦归尽，素烟如练，低罩平芜。", 
      "断壁飞楼，红翠似有还无。", 
      "女墙矮、月笼粉雉，娃馆静、尘暗金铺。", 
      "问清都。", 
      "广寒仙子，别後何如。", 
      "愁予。", 
      "十年梦境，浅歌短酒，总是欢娱。", 
      "寂寞秦郎，不堪离镜照鸾孤。", 
      "记曲径、共携素手，向闲窗、频拈吟须。", 
      "怕西湖。", 
      "少年游伴，说著当初。"
    ], 
    "rhythmic": "玉蝴蝶", 
    "tags": [
      "西湖"
    ]
  }, 
  {
    "author": "仇远", 
    "paragraphs": [
      "仙骨清无暑。", 
      "爱兰桡、撑入鸳波，锦云深处。", 
      "休唱采莲双浆曲，老却鸥朋鹭侣。", 
      "算只有、青山如故。", 
      "旧雨初晴新水涨，画桥低、杳霭迷苍渚。", 
      "头戴笠，日亭午。", 
      "独醒耿耿空怀楚。", 
      "渺愁予、岸芷江蓠，尚青青否。", 
      "锦瑟谩弹斑竹恨，难写湘妃怨语。", 
      "怅谁与、孤芳为主。", 
      "流水无声云不动，向渔郎、欲觅桃园路。", 
      "船尾带，落花去。"
    ], 
    "rhythmic": "金缕曲・贺新郎"
  }, 
  {
    "author": "仇远", 
    "paragraphs": [
      "绮帷高揭。", 
      "风动流苏结。", 
      "兴在夜凉多处，兰烬短、半明灭。", 
      "醉彻。", 
      "香未绝。", 
      "紫箫声乍歇。", 
      "声入碧云堆里，还起舞、桂花月。"
    ], 
    "rhythmic": "霜天晓角"
  }, 
  {
    "author": "仇远", 
    "paragraphs": [
      "芍药小纱窗。", 
      "唾碧茸长。", 
      "粉香犹旧时妆。", 
      "玉佩丁东仙步远，好处难忘。", 
      "草草赋高唐。", 
      "终是荒凉。", 
      "凉蟾飞入合欢床。", 
      "争得花阴重邂逅，才不思量。"
    ], 
    "rhythmic": "浪淘沙"
  }, 
  {
    "author": "仇远", 
    "paragraphs": [
      "中酒情怀，怨春羞见桃花面。", 
      "王孙别去草萋萋，十里青如染。", 
      "不恨梨云梦远。", 
      "恨只恨、盟深交浅。", 
      "一般孤闷，两下相思，黄昏依黯。", 
      "楼依斜阳，翠鸾不到音书远。", 
      "绿窗空对绣鸳鸯，□缕凭谁翦。", 
      "知在新亭旧院。", 
      "杜鹃啼、东风意懒。", 
      "便归来後，也过清明，花飞春减。"
    ], 
    "rhythmic": "烛影摇红"
  }, 
  {
    "author": "仇远", 
    "paragraphs": [
      "飞尘入建章，乐事难重见。", 
      "白发故宫娃，闲说沈香宴。", 
      "霓裳秋梦寒，□黏冰片。", 
      "萤火起庭莎，犹忆轻罗扇。"
    ], 
    "rhythmic": "生查子"
  }, 
  {
    "author": "仇远", 
    "paragraphs": [
      "水西云北。", 
      "锦苞泫露无颜色。", 
      "夜寒花外眠双。", 
      "莫唱江南，谁是鹧鸪客。", 
      "薄情青女司花籍。", 
      "粉愁红怨啼急。", 
      "月明倦听山阳笛。", 
      "渺渺征鸿，千里楚天碧。"
    ], 
    "rhythmic": "醉落魄・一斛珠"
  }, 
  {
    "author": "仇远", 
    "paragraphs": [
      "云阶步影夜凄凉。", 
      "采丹房。", 
      "宿芽黄。", 
      "万粟千萤，风露四阑香。", 
      "歌断小山枝上月，环佩冷，怯流光。", 
      "年时金屋罩琴床。", 
      "忆情郎。", 
      "淡梳妆。", 
      "笋玉春纤，蕊细浮觞。", 
      "愁夜满城今旧雨，分付菊，自重阳。"
    ], 
    "rhythmic": "江神子・江城子"
  }, 
  {
    "author": "仇远", 
    "paragraphs": [
      "敛双蛾、冷雨立毡车，离思上青枫。", 
      "想天阶辞辇，长门分镜，征骑西东。", 
      "应被婵娟早误，谁遣出深宫。", 
      "鸾袖不堪绾，前事成空。", 
      "独掩琵琶无语，恨主恩太薄，泪脸弹红。", 
      "又争如汉月，深夜照帘栊。", 
      "草青青、年年归梦，算北来、应自有征鸿。", 
      "还堪笑，玉关何事，不锁春风。"
    ], 
    "rhythmic": "八声甘州"
  }, 
  {
    "author": "仇远", 
    "paragraphs": [
      "寒泉如线。", 
      "莎石绵云软。", 
      "十里梅花香一片。", 
      "不记入山深浅。", 
      "谩留两袖春风。", 
      "罗浮旧梦成空。", 
      "独对阑干明月，教人犹忆山中。"
    ], 
    "rhythmic": "清平乐"
  }, 
  {
    "author": "仇远", 
    "paragraphs": [
      "苑秋凉早，石径幽花小。", 
      "霜絮飞飞风草草。", 
      "翠碧斓斑驰道。", 
      "香沟诗叶难寻。", 
      "依然绿浅红深。", 
      "倚竹空歌黄鹄，谁招青冢游云。"
    ], 
    "rhythmic": "清平乐"
  }, 
  {
    "author": "仇远", 
    "paragraphs": [
      "短绿抽堤草，芳信未许花知。", 
      "尚留冻梗冰枝。", 
      "藓石雪消迟。", 
      "方塘水浅鸳鸯冷，沙际水翼相依。", 
      "拾翠约，踏青期。", 
      "终是乐游稀。", 
      "相思。", 
      "江南远，渔汀渺渺，还又是、梅花谢时。", 
      "有多少、旧愁新恨，纵罗虬、妙曲风流，怎比红儿。", 
      "何时再得，画鷁摇春，丰乐楼西。"
    ], 
    "rhythmic": "塞翁吟"
  }, 
  {
    "author": "仇远", 
    "paragraphs": [
      "风柳吹残醉，惟枕梦便难寻。", 
      "小院静，曲屏深。", 
      "翦不断轻阴。", 
      "新蚕乍扫鹅毛细，纤手镂叶如针。", 
      "又负了，赏花心。", 
      "听高树鸣禽。", 
      "千金。", 
      "嗟难买，飘红坠粉，怕容易、愁痕暗侵。", 
      "但惜取、婵娟好在，任千里、杳杳鸿迷，渺渺鱼沈。", 
      "相如未老，尽把衷肠，分付瑶琴。"
    ], 
    "rhythmic": "塞翁吟"
  }, 
  {
    "author": "仇远", 
    "paragraphs": [
      "忆寒烟古驿，淡月孤舟，无限江山。", 
      "落叶牵离思，到秋来，夜夜梦入长安。", 
      "故人翦烛清话，风雨半窗寒。", 
      "甚宦海漂流，客毡寂寞，忍说闲关。", 
      "征衫。", 
      "赋归去，喜故里西湖，不厌重看。", 
      "莫待青春晚，趁莺花未老，觅醉寻欢。", 
      "故园更有松竹，富贵不如闲。", 
      "却指顾斜阳，长歌李白行路难。"
    ], 
    "rhythmic": "忆旧游", 
    "tags": [
      "西湖"
    ]
  }, 
  {
    "author": "仇远", 
    "paragraphs": [
      "对庭芜黯淡，院柳萧疏，还又深秋。", 
      "正一星镫暗，更一声雁过，一点萤流。", 
      "合成一片离思，都在小红楼。", 
      "想扑地阴云，人愁不尽，诗与天愁。", 
      "酸风未应□，雨簌簌潇潇，欲下还收。", 
      "忆绣帏贪睡，任花悄晨影，移上帘钩。", 
      "被池半卷红浪，衣冷复熏篝。", 
      "怎忘得江南，风流庾信空白头。"
    ], 
    "rhythmic": "忆旧游"
  }, 
  {
    "author": "仇远", 
    "paragraphs": [
      "眼溜秋潢脸晕霞。", 
      "宝钗斜压两盘鸦。", 
      "分明认得萧郎是，佯凭阑干唤卖花。"
    ], 
    "rhythmic": "小秦王"
  }, 
  {
    "author": "仇远", 
    "paragraphs": [
      "水拍江堤没软沙。", 
      "菰蒲深处钓鱼家。", 
      "罾头免得黏风絮，船尾依然带落花。"
    ], 
    "rhythmic": "小秦王"
  }, 
  {
    "author": "仇远", 
    "paragraphs": [
      "月堕觚棱寒鹊起。", 
      "露拭秋空清似水。", 
      "西风昨起过江南，红叶黄芜三四里。", 
      "香莼先近幽人齿。", 
      "断杵偏来征客耳。", 
      "沧洲无路迷将归，□叠楚山□梦里。"
    ], 
    "rhythmic": "木兰花令"
  }, 
  {
    "author": "仇远", 
    "paragraphs": [
      "翠袖笼香醒宿酒，银瓶汲水瀹新茶。", 
      "几处杜鹃啼暮雨，来禽空老一春花。"
    ], 
    "rhythmic": "八拍蛮"
  }, 
  {
    "author": "仇远", 
    "paragraphs": [
      "恨结眉峰。", 
      "两抹青浓。", 
      "不人、昨夜曾中酒，甚小蛮绿困，太真红醉，肯嫁东风。", 
      "无奈游丝堕蕊，尽日□逐花蓬。", 
      "把西园、斗草芳期阻，怕明朝微雨，庭莎翠滑，湿透莲弓。"
    ], 
    "rhythmic": "好女儿"
  }, 
  {
    "author": "仇远", 
    "paragraphs": [
      "苎萝山下花藏路。", 
      "只许流莺来去。", 
      "吹落梨花无数。", 
      "香雪迷官渡。", 
      "浣纱溪浅人何许。", 
      "空对碧云凝暮。", 
      "归去春愁如雾。", 
      "奈五更风雨。"
    ], 
    "rhythmic": "桃园忆故人・桃源忆故人"
  }, 
  {
    "author": "仇远", 
    "paragraphs": [
      "岸柳丝丝青尚浅。", 
      "渐春归吴苑。", 
      "缭垣不隔花屏，爱翠深红远。", 
      "瞥地飞来何处燕。", 
      "小乌衣新翦。", 
      "想芹短、未出香泥，波面时时点。"
    ], 
    "rhythmic": "忆闷令"
  }, 
  {
    "author": "仇远", 
    "paragraphs": [
      "云头灰冷，金彝熏透茜罗衫。", 
      "可人犹带，紫陌青门，珠泪斑斑。", 
      "自恨移根无宿土，红姿减、绿意阑珊。", 
      "有谁知我，花明眼暗，如雾中看。"
    ], 
    "rhythmic": "极相思"
  }, 
  {
    "author": "仇远", 
    "paragraphs": [
      "钗云垂耳未胜冠，私语别青鸾。", 
      "露帐银床，海棠睡足，偏称晚来看。", 
      "一年一梦青楼曲，香浅被池寒。", 
      "却听西风，小窗残雨，红叶满长安。"
    ], 
    "rhythmic": "少年游"
  }, 
  {
    "author": "仇远", 
    "paragraphs": [
      "三叠曲，四愁诗。", 
      "心事少人知。", 
      "西风未老燕迟归。", 
      "巢冷半乾泥。", 
      "流红句，回文字。", 
      "除燕知，谁能记。", 
      "一声却到画楼西。", 
      "云压小鸿低。"
    ], 
    "rhythmic": "燕归来・喜迁莺"
  }, 
  {
    "author": "仇远", 
    "paragraphs": [
      "愁云歇雨，净洗一奁秋霁。", 
      "枝上鹊、欲栖还起。", 
      "曲阑人独倚。", 
      "持杯酌月，月未醉、笑人先醉。", 
      "忘醉倚、木犀花睡。", 
      "满衣花影碎。"
    ], 
    "rhythmic": "睡花阴令・醉花阴"
  }, 
  {
    "author": "仇远", 
    "paragraphs": [
      "九仙山晓。", 
      "雾冥冥、一鹤飞来华表。", 
      "衔得红云花岛。", 
      "双蒂仙桃小。", 
      "破罂旋汲香泉，短钁闲锄春草。", 
      "愁种愁深多少。", 
      "头白鸳鸯老。"
    ], 
    "rhythmic": "望仙楼・胡捣练"
  }, 
  {
    "author": "仇远", 
    "paragraphs": [
      "苔笺醉草调清平。", 
      "鸦墨湿浮云。", 
      "霓裳步冷，琼箫声断，旧梦关心。", 
      "小乔不恋周郎老，翠被折秋痕。", 
      "那堪门外，黄花红叶，细雨更深。"
    ], 
    "rhythmic": "眼儿媚"
  }, 
  {
    "author": "仇远", 
    "paragraphs": [
      "小市收镫，渐柝声隐隐，人语沈沈。", 
      "月华如水，香街尘冷，阑干琐碎花阴。", 
      "罗帏不隔婵娟，多情伴人，孤枕最分明。", 
      "见屏山翠叠，遮断行云。", 
      "因记款曲西厢，趁凌波步影，笑拾遗簪。", 
      "元宵相次近也，沙河箫鼓，却是如今。", 
      "行行舞袖歌裙。", 
      "归还不管更深。", 
      "黯无言，新愁旧月，空照黄昏。"
    ], 
    "rhythmic": "爱月夜眠迟・爱月夜眠迟慢"
  }, 
  {
    "author": "仇远", 
    "paragraphs": [
      "醒眼明霞，问染成、晴堤几分秋色。", 
      "腻困未醒，欲语还羞，掩映雾笼烟幂。", 
      "艳姿相亚柔枝妥，恁娇倚、西风无力。", 
      "只疑是、彩云散影，误留仙魄。", 
      "不见芳卿消息。", 
      "但晓沁嫣红，雨湿轻白。", 
      "落日光中，窥影横塘，却似试妆脉脉。", 
      "芳心空有韶华想，忍拼与、清霜狼籍。", 
      "雁声里、丹枫伴人泪滴。"
    ], 
    "rhythmic": "花心动"
  }, 
  {
    "author": "仇远", 
    "paragraphs": [
      "眼波横秀。", 
      "乍睡起、茸窗倦绣。", 
      "甚脉脉、阑干凭晓，一握乱丝如柳。", 
      "最恼人、微雨悭晴，飞红满地春风骤。", 
      "记帕折香绡，簪敲凉玉，小约清明前後。", 
      "昨梦云何处，应只在，春城迷酒。", 
      "对溪桃羞语，海棠贪困，莺声唤醒愁仍旧。", 
      "劝花休瘦。", 
      "看钗盟再合，秋千小院同携手。", 
      "回文锦字，寄与知他信否。"
    ], 
    "rhythmic": "薄幸"
  }, 
  {
    "author": "仇远", 
    "paragraphs": [
      "红锦旧同心。", 
      "西池上、曾与系青禽。", 
      "记山水写情，秋桐促轸，鸳鸯萦恨，春绣停针。", 
      "常叹好风妨画扇，明月堕瑶簪。", 
      "短梦易残，一声长笛，新愁无限，何处孤砧。", 
      "香奁依然在，但鸾镜、孤影渺渺难寻。", 
      "雨後胭脂，应想粉蚀尘侵。", 
      "怅去帆渐杳，鱼鳞浪浅，远笺难寄，鸿尾云深。", 
      "回首高楼，不堪烟雨平林。"
    ], 
    "rhythmic": "风流子"
  }, 
  {
    "author": "仇远", 
    "paragraphs": [
      "黄花丹叶绀草。", 
      "染恨西园晓。", 
      "梦度秦楼，孤鸿云影倒。", 
      "连环旧约忘了。", 
      "应记□、绿珠娇小。", 
      "莫翦回文，玉关人未老。"
    ], 
    "rhythmic": "清商怨"
  }, 
  {
    "author": "仇远", 
    "paragraphs": [
      "海棠才试春光小，西风便吹秋去。", 
      "白石粼粼，丹林点点，装缀东皋南浦。", 
      "清游顿阻。", 
      "谩空有园林，可无钟鼓。", 
      "一曲庭花，隔江谁与问商女。", 
      "离怀浑似梦里，碧云犹冉冉，佳人何处。", 
      "越岫难盟，秦楼燕约，争奈年华已暮。", 
      "凭高吊古。", 
      "算只有梅花，伴人凄楚。", 
      "极目天长，淡霞明断雨。"
    ], 
    "rhythmic": "台城路・齐天乐"
  }, 
  {
    "author": "仇远", 
    "paragraphs": [
      "晓入蓬莱岛。", 
      "松下锄瑶草。", 
      "贪看碧桃花。", 
      "误游金母家。", 
      "一酌洼尊露。", 
      "醉失归来路。", 
      "不见董双成。", 
      "隔花闻笛声。"
    ], 
    "rhythmic": "醉公子"
  }, 
  {
    "author": "仇远", 
    "paragraphs": [
      "画楼西送斜阳下，不随逝波东去。", 
      "野旷莎长，山空木短，零落红衣南浦。", 
      "游云路阻。", 
      "便魂断苍梧，怨弦谁鼓。", 
      "空采江蓠，□□□□吊湘女。", 
      "迢迢千里万里。", 
      "碧天空雁信，传意无处。", 
      "翠袖闲笼，珠帏怨卧，几度黄昏□暮。", 
      "相思自古。", 
      "怅独客三吴，故人三楚。", 
      "懒话巴山，翦镫同听雨。"
    ], 
    "rhythmic": "台城路・齐天乐"
  }, 
  {
    "author": "仇远", 
    "paragraphs": [
      "江影涵空，山光浮水，画楼直倚东城。", 
      "落叶声稀，归鸿声杳，晚风却递钟声。", 
      "去天咫尺，祗疑是、齐云摘星。", 
      "阑干疑伫，愁见垂杨，烟絮萦萦。", 
      "官梅冷笑相迎。", 
      "□怕繁枝，容易凋零。", 
      "因念□□，吟仙鹤去，断桥谁赋疏清。", 
      "染云如黛，这雪意、看看做成。", 
      "有谁知得，庾信闲愁，陶令闲情。"
    ], 
    "rhythmic": "庆春宫・高阳台"
  }, 
  {
    "author": "仇远", 
    "paragraphs": [
      "月明如白日。", 
      "遮径花阴密密。", 
      "未见黄云衬袜来，空伴花阴立。", 
      "疑是碧瑶台，不放彩鸾飞出。", 
      "隐隐隔花清漏急。", 
      "一巾红露湿。"
    ], 
    "rhythmic": "阳台怨"
  }, 
  {
    "author": "仇远", 
    "paragraphs": [
      "花露湿，黯黯覆庭燕。", 
      "十二阑干空见月，谁教凉影伴人孤。", 
      "素被带香铺。", 
      "情荏苒，金屋又笙竽。", 
      "天际有云难载鹤，墙东无树可啼乌。", 
      "春梦绕西湖。"
    ], 
    "rhythmic": "梦江南・忆江南", 
    "tags": [
      "西湖"
    ]
  }, 
  {
    "author": "仇远", 
    "paragraphs": [
      "酒力欺愁薄，轻红晕脸微。", 
      "双鸳谁袖出青闺。", 
      "袜步东西。", 
      "倦蝶栖香懒，雏莺调语低。", 
      "钗盟惟有烛花知。", 
      "半醉欲归时。"
    ], 
    "rhythmic": "巫山一段云"
  }, 
  {
    "author": "仇远", 
    "paragraphs": [
      "秋乍觉。", 
      "露凉顿觉罗衾薄。", 
      "罗衾薄。", 
      "黄昏庭院，水风帘幕。", 
      "阑干待月花时约。", 
      "愁长梦短浑忘却。", 
      "浑忘却。", 
      "南山猿鹤，北枝乌鹊。"
    ], 
    "rhythmic": "忆秦娥"
  }, 
  {
    "author": "仇远", 
    "paragraphs": [
      "沧岛云连，绿瀛秋入，暮景欲沈洲屿。", 
      "无浪无风天地白，听得潮生人语。", 
      "擎空孤柱。", 
      "翠倚高阁恁虚，中流苍碧迷烟雾。", 
      "惟见广寒门外，青无重数。", 
      "遥想贝阙珠宫，琼林玉树。", 
      "不知还是何处。", 
      "倩谁问、凌波轻步。", 
      "谩凝睇、乘鸾秦女。", 
      "想庭曲、霓裳正舞。", 
      "莫须长笛吹愁去。", 
      "怕唤起鱼龙，三更喷作前山雨。"
    ], 
    "rhythmic": "八犯玉交枝・八宝妆"
  }, 
  {
    "author": "仇远", 
    "paragraphs": [
      "十二阑干和露倚。", 
      "银潢淡、玉蟾如洗。", 
      "万籁无声，纤云不染。", 
      "目断楚天千里。", 
      "自把黄花闲数蕊。", 
      "空招隐、湘君山鬼。", 
      "古剑埋光，孤灯倒影，咄咄树犹如此。"
    ], 
    "rhythmic": "夜行船"
  }, 
  {
    "author": "仇远", 
    "paragraphs": [
      "梅边当日江南信。", 
      "醉语无恁准。", 
      "斜阳丹叶一帘秋。", 
      "燕去鸿来，相忆几时休。"
    ], 
    "rhythmic": "荐金蕉"
  }, 
  {
    "author": "仇远", 
    "paragraphs": [
      "落尽红雨乍收。", 
      "新篁静院叫钩。", 
      "柳丝轻拂阑干角，怕引闲愁懒上楼。", 
      "春淡淡，水悠悠。", 
      "椅窗曾为牡丹留。", 
      "转头千载真成梦，赢得春风一枕愁。"
    ], 
    "rhythmic": "思佳客"
  }, 
  {
    "author": "仇远", 
    "paragraphs": [
      "日影扶花一万重。", 
      "秋香阁下又芙蓉。", 
      "旧时楚楚霓裳，移入长杨短柳中。", 
      "文碧，朱墙红。", 
      "金舆苍鼠玉华宫。", 
      "行人忍听啼乌怨，笛里阑干落叶风。"
    ], 
    "rhythmic": "思佳客"
  }, 
  {
    "author": "仇远", 
    "paragraphs": [
      "燕燕楼空帘意静。", 
      "露叶如啼，红沁胭脂井。", 
      "浅约深盟期未定。", 
      "木犀风里鸳鸯径。", 
      "楚岫秦眉相入映。", 
      "私倚云阑，淡月笼花顶。", 
      "今夕兰釭空吊影。", 
      "绣衾罗荐馀香冷。"
    ], 
    "rhythmic": "蝶恋花"
  }, 
  {
    "author": "仇远", 
    "paragraphs": [
      "三径归来秋早。", 
      "门外金铺谁扫。", 
      "东篱不种闲花草。", 
      "恼乱西风未了。", 
      "霜华侵鬓渊明老。", 
      "南山晓。", 
      "啼红怨绿骎骎少。", 
      "自采落叶英黄小。"
    ], 
    "rhythmic": "秋蕊香"
  }, 
  {
    "author": "仇远", 
    "paragraphs": [
      "绮疏人独。", 
      "记芙蓉院宇，玉箫同宿。", 
      "尚隐约、屏窄山多，□衾暖浪浮，帐香云扑。", 
      "步袜蹁然，又何处、秦筝金屋。", 
      "□柔簪易折，破镜难留，断缕难续。", 
      "斜阳谩穷倦目。", 
      "甚天寒袖薄，犹倚修竹。", 
      "待听雨、闲说前期，奈心在江南，人在江北。", 
      "老却休文，自笑我、腰围如束。", 
      "莫思量，寻花傍柳，旧时杜曲。"
    ], 
    "rhythmic": "解连环"
  }, 
  {
    "author": "仇远", 
    "paragraphs": [
      "武林春早，乘兴试问，孤山枝南枝北。", 
      "见说椒红，初破芳苞犹绿。", 
      "罗浮梦熟。", 
      "记曾有、幽禽同宿。", 
      "依稀是、缟衣楚楚，佳人空谷。", 
      "娇小春意未足。", 
      "甚娇羞，怕入玉堂金屋。", 
      "误学宫妆，粉额蜂黄轻扑。", 
      "江空岁晚，最难是、旧交松竹。", 
      "忒幽独。", 
      "笛倚画楼西曲。"
    ], 
    "rhythmic": "雪狮儿"
  }, 
  {
    "author": "仇远", 
    "paragraphs": [
      "坐清昼。", 
      "记步幄行春，短亭呼酒。", 
      "怅湔裙香远，波痕尚依旧。", 
      "亦阑桥下桃花观，寒勒花枝瘦。", 
      "转回廊、古瓦生松，暗泉鸣。", 
      "山雨夜来骤。", 
      "便绿涨平堤，云横远岫。", 
      "细认沙头，还见有落红否。", 
      "杨花自趁东风去，空白鸳鸯首。", 
      "劝游人、莫把骄骢系柳。"
    ], 
    "rhythmic": "探芳信"
  }, 
  {
    "author": "仇远", 
    "paragraphs": [
      "小袖啼红，残茸唾碧，深愁如织。", 
      "闲愁不断，冉冉舞丝千尺。", 
      "倚修筠、袖笼浅寒，望人在水西云北。", 
      "想绿杨影里，兰舟轻舣，赤阑桥侧。", 
      "游剧归来，恨汗湿酥融，步悭袜窄。", 
      "兰情蕙盼，付与栖鸾消息。", 
      "奈无情、风雨做愁，帐镫闪闪春寂寂。", 
      "梦相思、一枕巫山，更画楼吹笛。"
    ], 
    "rhythmic": "琐窗寒"
  }, 
  {
    "author": "仇远", 
    "paragraphs": [
      "楼倚寒城，隔岸江山见东越。", 
      "望远红千尺，游丝起舞，空青一段，斜阳明灭。", 
      "孤树秋声歇。", 
      "霜枝袅、尚留病叶。", 
      "阑干外、带郭人家，蜂房几盘折。", 
      "我独逍遥，乘虚凭远，天风醒毛发。", 
      "问西窗停烛，谁吟巴雨，连床鼓瑟，谁弹湘月。", 
      "消得青鸾下，分明是、绛台紫阙。", 
      "何时约、姑射仙人，试手回翦雪。"
    ], 
    "rhythmic": "一寸金"
  }, 
  {
    "author": "仇远", 
    "paragraphs": [
      "藏莺院静，浮鸭池荒。", 
      "绿阴不减红芳。", 
      "高卧虚堂。", 
      "南风时送微凉。", 
      "游鞯践香未遍，怪青春、别我堂堂。", 
      "闲里好，有故书盈箧，新酒盈缸。", 
      "只怕吴霜侵鬓，叹春深铜雀，空老周郎。", 
      "弱絮沾泥，如今梦冷平康。", 
      "翻思旧游踪迹，认断云、低度横塘。", 
      "离恨满，甚月明、偏照小窗。"
    ], 
    "rhythmic": "声声慢"
  }, 
  {
    "author": "仇远", 
    "paragraphs": [
      "四月时。", 
      "五月时。", 
      "柳絮无风不肯飞。", 
      "卷帘看燕归。", 
      "雨凄凄。", 
      "草凄凄。", 
      "及早关门睡起迟。", 
      "省人多少诗。"
    ], 
    "rhythmic": "越山青・长相思"
  }, 
  {
    "author": "仇远", 
    "paragraphs": [
      "宝蜡夜笼花，不碍画楼，无限清景。", 
      "病叶分秋，翦愁桐金井。", 
      "银汉外、尘飞不到，暮云收、琉璃万顷。", 
      "弁山横翠，好倩西风，送上江心镜。", 
      "霓裳空楚楚，钧天旧梦难醒。", 
      "最忆婵娟，□钗钿香冷。", 
      "欲高跨、娇鸾归去，又还愁、乌啼酒醒。", 
      "独思前事，夜永谁问相如病。"
    ], 
    "rhythmic": "尾犯"
  }, 
  {
    "author": "仇远", 
    "paragraphs": [
      "踏青归後，小步西园。", 
      "翠袖薄、新篁难倚，绿窗润、弱絮轻黏。", 
      "春风急，暮雨凄然。", 
      "早听啼鹃。", 
      "忆昔几度湖边。", 
      "款曲花前。", 
      "约俊客、同倾凿落，看游女、同上秋千。", 
      "春无主，落日低烟。", 
      "芳草年年。"
    ], 
    "rhythmic": "两同心"
  }, 
  {
    "author": "仇远", 
    "paragraphs": [
      "疏疏密密，漠漠纷纷，乍舞风无力。", 
      "残砖断础，才转眼、化作方圭园壁。", 
      "非花非絮，似骋巧、先投窗隙。", 
      "立小楼、不见青山，万里鸟飞无迹。", 
      "休邻冻梗冰苔，算飞入园林，都是春色。", 
      "年华婉娩，谁信道、老却梁园词客。", 
      "踏青近也，且一白、何消三白。", 
      "把一白、分与梅花，要点寿阳妆额。"
    ], 
    "rhythmic": "瑶花慢"
  }, 
  {
    "author": "仇远", 
    "paragraphs": [
      "柳浪六桥春碧，香尘十里香风。", 
      "好是烂游浓醉後，画□阑干见小红。", 
      "红明绿暗中。", 
      "旧约涌金门道，纱笼毕竟相逢。", 
      "只恐入城归路杂，便转头树北云东。", 
      "侯门深几重。"
    ], 
    "rhythmic": "破阵子"
  }, 
  {
    "author": "仇远", 
    "paragraphs": [
      "晴绵欺雪，扑扑红楼锦幄。", 
      "小晴蜓载水花泊。", 
      "犹记横波浅笑，香云深约。", 
      "甚可怪、匆匆忘却。", 
      "寻芳人老，那得心情问著。", 
      "雁程不到怨无托。", 
      "还又月笛幽院，风镫疏箔。", 
      "谩傍竹、寒笼翠薄。"
    ], 
    "rhythmic": "凤凰阁"
  }, 
  {
    "author": "仇远", 
    "paragraphs": [
      "略彴横溪曲。", 
      "映带短莎修竹。", 
      "傍岸谁家屋。", 
      "爱水护遥碧，林拥深绿。", 
      "呼布谷。", 
      "东里西邻才一簇。", 
      "社鼓初鸣春酒熟。", 
      "长衫方帽，翁醉扶黄犊。", 
      "断霞倦鹊，未晚先争宿。", 
      "门外月明三六六。"
    ], 
    "rhythmic": "归田乐"
  }, 
  {
    "author": "仇远", 
    "paragraphs": [
      "浅莎深苑，流萤暗度。", 
      "问霜纨、藏在何处。", 
      "一自西风，乱翦翦、枝头红露。", 
      "怕因循、彩鸾尘蠹。", 
      "歌台香散，离宫烛暗，谩消凝、凌波微步。", 
      "最怕黄昏，小楼外、零云残雨。", 
      "把相思、共青镫诉。"
    ], 
    "rhythmic": "解佩令"
  }, 
  {
    "author": "仇远", 
    "paragraphs": [
      "舞褥行云衬步，歌纨片月生怀。", 
      "歌残舞罢花困软，凝情犹小徘徊。", 
      "髻滑频扶堕珥，裙低略露弓鞋。", 
      "当日凝香清燕，惯听八拍三台。", 
      "谢娘荀令都□老，匆匆好梦惊回。", 
      "闲指青衫旧泪，空连半股鸾钗。"
    ], 
    "rhythmic": "何满子・河满子"
  }, 
  {
    "author": "仇远", 
    "paragraphs": [
      "楝花风，都过了。", 
      "冷落绿阴池沼。", 
      "春草草，草离离。", 
      "离人归未归。", 
      "暗魂消，频梦见。", 
      "依约旧时庭院。", 
      "红笑浅，绿颦深。", 
      "东风不自禁。"
    ], 
    "rhythmic": "更漏子"
  }, 
  {
    "author": "仇远", 
    "paragraphs": [
      "山束滩声，月移石影，寒江夜色空浮。", 
      "丹青古壁，风幡横卧东流。", 
      "小舣载云轻棹，湖痕渐落葑泥稠。", 
      "津亭外，隔船吹笛，唤起眠鸥。", 
      "非但予愁渺渺，料那人，应自有、一襟愁。", 
      "霜栖露泊，容易吹白人头。", 
      "漠漠荻花胜雪，拟寻静岸略移舟。", 
      "留闲耳，听莺小院，听雨西楼。"
    ], 
    "rhythmic": "庆清朝"
  }, 
  {
    "author": "仇远", 
    "paragraphs": [
      "尽日西阑凭醉。", 
      "新寒难睡。", 
      "袖炉烟冷帐云宽，倩倩倩、先温被。", 
      "空对短屏山水。", 
      "清清无寐。", 
      "却思十里小红楼，应不报、平安字。"
    ], 
    "rhythmic": "一落索"
  }, 
  {
    "author": "仇远", 
    "paragraphs": [
      "鸦墨斜行印粉香。", 
      "倚楼凝望过鸿将。", 
      "寸心天远，月冷梦浮湘。", 
      "题恨谩留诗叶小，合欢空恋舞衣长。", 
      "旧愁千斛，深浅倩谁量。"
    ], 
    "rhythmic": "相思引"
  }, 
  {
    "author": "仇远", 
    "paragraphs": [
      "钗头缀玉虫，耿耿东窗晓。", 
      "京洛少年游，犹恨归来早。", 
      "寒食正梨花，古道多芳草。", 
      "今夜试青镫，依旧春花小。"
    ], 
    "rhythmic": "生查子"
  }, 
  {
    "author": "仇远", 
    "paragraphs": [
      "令巍巍、一段风流。", 
      "看情性、忒温柔。", 
      "记得河桥曾识面，雨凝晴、欲问还羞。", 
      "沈吟半晌，蝉舞鬓、莺涩歌喉。", 
      "到黄昏饮散，□虽未语，心已相留。", 
      "纱窗低转，红袖同携，随花归去秦楼。", 
      "酒力难禁花易软，聚眉峰、点点清愁。", 
      "人笑语，朦胧娇眼，扶头。", 
      "醒来时、月转西厢，隔窗犹听箜篌。"
    ], 
    "rhythmic": "合欢带"
  }, 
  {
    "author": "仇远", 
    "paragraphs": [
      "家住银塘东复东。", 
      "赤阑桥下笑相逢。", 
      "春风豆蔻抽新绿，夜雨茱萸湿老红。", 
      "鸥鸟散，水天空。", 
      "绮窗昨夜已无踪。", 
      "月昏云淡沙汀小，帘影重重花影中。"
    ], 
    "rhythmic": "思佳客"
  }, 
  {
    "author": "仇远", 
    "paragraphs": [
      "东壁谁家夜捣砧。", 
      "荆江流滞客偏闲。", 
      "三三五五潇湘雁，飞尽南云入北云。", 
      "人独自，月黄昏。", 
      "青镫红蕊落缤纷。", 
      "野篁谩白秋萧索，无风无雨也闭门。"
    ], 
    "rhythmic": "思佳客"
  }, 
  {
    "author": "仇远", 
    "paragraphs": [
      "霜醉秋花锦覆堤。", 
      "西风一舸小桥西。", 
      "闲将窗下红兰梦，写入江南白苎词。", 
      "芳绪断，旧游非。", 
      "空遗香墨湿乌丝。", 
      "碧云冉冉无穷恨，只有山阳短笛知。"
    ], 
    "rhythmic": "思佳客"
  }, 
  {
    "author": "仇远", 
    "paragraphs": [
      "脂雨东流，觉春去、绿阴如幄。", 
      "尝记得、桃花碧径，自怜幽独。", 
      "日暮碧云空冉冉，摘花小袖犹依竹。", 
      "望江南、草色欲连天，人江北。", 
      "谁共翦，西窗烛。", 
      "谁共度，西园曲。", 
      "甚采香情懒，楚骚谁续。", 
      "海远休寻双燕信，夜长争忍孤鸾宿。", 
      "夹缃签、曾有旧题诗，镫前读。"
    ], 
    "rhythmic": "满江红"
  }, 
  {
    "author": "仇远", 
    "paragraphs": [
      "鸦墨鸳茸暗小窗。", 
      "栀花时递淡中香。", 
      "何须华屋艳红妆。", 
      "栊月凉筛金琐碎，床琴清写玉丁当。", 
      "风车闲倚在回廊。"
    ], 
    "rhythmic": "浣溪沙"
  }, 
  {
    "author": "仇远", 
    "paragraphs": [
      "薄薄梳妆细扫眉。", 
      "鬟鸦双叠岭云低。", 
      "对人浓笑问归期。", 
      "荀令老来香已减，谢娘别後梦应迷。", 
      "一番心事只春知。"
    ], 
    "rhythmic": "浣溪沙"
  }, 
  {
    "author": "仇远", 
    "paragraphs": [
      "红紫妆林绿满池，游丝飞絮两依依。", 
      "正当谷雨弄晴时。", 
      "射鸭矮阑苍藓滑，画眉小槛晚花迟。", 
      "一年弹指又春归。"
    ], 
    "rhythmic": "浣溪沙"
  }, 
  {
    "author": "仇远", 
    "paragraphs": [
      "豆蔻枝头冷蝶飞。", 
      "荼縻花里老莺啼。", 
      "懒留春住听春归。", 
      "北海芳尊谁共醉，东山游屐近应稀。", 
      "小窗寒草送春时。"
    ], 
    "rhythmic": "浣溪沙"
  }, 
  {
    "author": "仇远", 
    "paragraphs": [
      "犹记春风庭院，桃花初识刘郎。", 
      "绿腰传得旧官腔。", 
      "自向花前学唱。", 
      "锦瑟空寻小袖，翠衾尚带馀香。", 
      "一番拈起一思量。", 
      "又是桃花月上。"
    ], 
    "rhythmic": "西江月"
  }, 
  {
    "author": "仇远", 
    "paragraphs": [
      "楚塞残星几点，关山明月三年。", 
      "长亭犹有竹如椽。", 
      "可惜中郎不见。", 
      "折柳新愁未歇，落梅旧梦谁圆。", 
      "何人吹向内门前。", 
      "一片鹧鸪清怨。"
    ], 
    "rhythmic": "西江月"
  }, 
  {
    "author": "仇远", 
    "paragraphs": [
      "漠漠河桥柳外，门巷镫初。", 
      "笙歌饮散醉相扶。", 
      "明月伴人归去。", 
      "娃馆深藏云木，女墙斜掠烟芜。", 
      "水天空阔见西湖。", 
      "鹤立夜寒多处。"
    ], 
    "rhythmic": "西江月", 
    "tags": [
      "西湖"
    ]
  }, 
  {
    "author": "仇远", 
    "paragraphs": [
      "暗柳荒城叠鼓，小花静院深镫。", 
      "年年寒食可曾晴。", 
      "今夜晴犹未稳。", 
      "豆蔻梢头二月，杜鹃枝上三更。", 
      "春风知得此时情。", 
      "吹动秋千红影。"
    ], 
    "rhythmic": "西江月"
  }, 
  {
    "author": "仇远", 
    "paragraphs": [
      "小立画桥西畔，仙车蓦送香风。", 
      "多情问我太匆匆。", 
      "疑是当年小宋。", 
      "须识蓬山不远，梨云路杳无踪。", 
      "觉来斜月隔帘栊。", 
      "不是相逢是梦。"
    ], 
    "rhythmic": "西江月"
  }, 
  {
    "author": "仇远", 
    "paragraphs": [
      "寒食无情，阳春如客。", 
      "晚风吹尽繁枝。", 
      "落红堆径，小槛立移时。", 
      "乐事不堪再省，吴乡远、愁思依依。", 
      "谁家燕，斜穿绣幕，轻惹画梁泥。", 
      "还知。", 
      "人寂寞，殷勤软语，来说差池。", 
      "怕王孙归去，芳草离离。", 
      "倚翠屏山梦断，无心听、啼鸟催归。", 
      "何时向，溪流练带，一舸载鸱夷。"
    ], 
    "rhythmic": "满庭芳"
  }, 
  {
    "author": "仇远", 
    "paragraphs": [
      "鸡儿画曲。", 
      "处处筝□鸣雨屋。", 
      "十载重游。", 
      "柳外啼乌也怨秋。", 
      "粉楹醉墨。", 
      "燕去楼空人不识。", 
      "醉踏花阴。", 
      "错认人家月下门。"
    ], 
    "rhythmic": "减字木兰花"
  }, 
  {
    "author": "仇远", 
    "paragraphs": [
      "三生杜牧。", 
      "惯识小红楼上宿。", 
      "压帽花斜。", 
      "醉跨门前白鼻騧。", 
      "归来寻睡。", 
      "懒拨熏炉温素被。", 
      "两袖香尘。", 
      "肯信春风老得人。"
    ], 
    "rhythmic": "减字木兰花"
  }, 
  {
    "author": "仇远", 
    "paragraphs": [
      "一番春暮。", 
      "恼人更下潇潇雨。", 
      "花片纷纷。", 
      "燕子人家都是春。", 
      "莫留春住。", 
      "问春归去家何处。", 
      "春与人期。", 
      "春未归时人未归。"
    ], 
    "rhythmic": "减字木兰花"
  }, 
  {
    "author": "仇远", 
    "paragraphs": [
      "远钟消断梦，又霜信、到纹窗。", 
      "有六曲屏山，四垂斗帐，重锦方床。", 
      "轻寒画眉尚懒，想留连、一线枕痕香。", 
      "无语因谁悒怏，何心重理丝簧。", 
      "花房。", 
      "空记旧周郎。", 
      "指印□鸳鸯。", 
      "悄不堪□□，暗尘绣陌，淡月幽坊。", 
      "休恁败红寄远，怕惊波、侵字不成行。", 
      "坐忆江南信息，断肠蘸甲清觞。"
    ], 
    "rhythmic": "木兰花慢"
  }, 
  {
    "author": "仇远", 
    "paragraphs": [
      "泥凉闲倚竹，奈冉冉、碧云何。", 
      "爱水槛空明，风疏画扇，雪透香罗。", 
      "惺松未成楚梦，看玲珑、清影罩平坡。", 
      "便有一庭秋意，碎蛩声乱寒莎。", 
      "银河。", 
      "不起纤波。", 
      "天似水，月明多。", 
      "算江南再有，贺方回在，空费吟哦。", 
      "年年自圆自缺，恨紫箫、声断玉人歌。", 
      "谩对双鸳素被，翠屏十二嵯峨。"
    ], 
    "rhythmic": "木兰花慢"
  }, 
  {
    "author": "仇远", 
    "paragraphs": [
      "一声啼鴂无芳草。", 
      "南浦晴波云渺渺。", 
      "蠹尘珠网满香车，三十六桥春悄悄。", 
      "垂杨柳舞吹笙道。", 
      "红粉台空灰蝶小。", 
      "惜花心性不禁愁，莫放堕香随去鸟。"
    ], 
    "rhythmic": "木兰花令"
  }, 
  {
    "author": "仇远", 
    "paragraphs": [
      "翠鸾不隔巫山路。", 
      "无人肯指行云处。", 
      "徙倚最高楼。", 
      "秋波春望愁。", 
      "先来愁似雾。", 
      "更下丝丝雨。", 
      "芳径溅香泥。", 
      "苔花滑马蹄。"
    ], 
    "rhythmic": "菩萨蛮"
  }, 
  {
    "author": "仇远", 
    "paragraphs": [
      "瑶琴欲把相思谱。", 
      "殷勤难写相思语。", 
      "人在碧苕滨。", 
      "相思烟水深。", 
      "鳞波流碎月。", 
      "荏苒年芳歇。", 
      "何处寄相思。", 
      "白苹秋一枝。"
    ], 
    "rhythmic": "菩萨蛮"
  }, 
  {
    "author": "仇远", 
    "paragraphs": [
      "晓星低射疏，寒却枕还慵起。", 
      "炊烟逗屋，隔房人语，镫前行李。", 
      "霜滑平桥，雾迷衰草，时间流水。", 
      "怅雕鞍独拥，清寒满袖，入斜月、空山里。", 
      "谩把鞭梢暗指。", 
      "酒旗边、柴门又闭。", 
      "分水点墨，因风欲寄，梅花万里。", 
      "宝帐春慵，梦中肯信，有人憔悴。", 
      "待归来、别倚新腔，换却泪毫愁纸。"
    ], 
    "rhythmic": "水龙吟"
  }, 
  {
    "author": "仇远", 
    "paragraphs": [
      "碧溪湾，疏竹外，正小春天气。", 
      "绿珠羞涩，半吐椒红可人意。", 
      "月香传瘦影，露脸凝清泪。", 
      "笑倡条冶叶，怕冷尚贪睡。", 
      "马行迟，雪未霁。", 
      "还忆前村里。", 
      "青禽啁哳，疑是当时梦初起。", 
      "旧愁归塞管，远恨潇湘水。", 
      "望江南，故人家万里。"
    ], 
    "rhythmic": "早梅芳近・早梅芳"
  }, 
  {
    "author": "仇远", 
    "paragraphs": [
      "夕阳门巷荒城曲，清音早鸣秋树。", 
      "薄翦绡衣，凉生鬓影，独饮天边风露。", 
      "朝朝暮暮。", 
      "奈一度凄吟，一番凄楚。", 
      "尚有残声，蓦然飞过别枝去。", 
      "齐宫往事谩省，行人犹与说，当时齐女。", 
      "雨歇空山，月笼古柳，彷佛旧曾听处。", 
      "离情正苦。", 
      "甚懒拂冰笺，倦拈琴谱。", 
      "满地霜红，浅莎寻蜕羽。"
    ], 
    "rhythmic": "齐天乐"
  }, 
  {
    "author": "董嗣杲", 
    "paragraphs": [
      "莲幽竹邃，旧池亭几处，多爱君子。", 
      "醉玉吹香还认取，忙里得闲标致。", 
      "心逐云帆，情随烟笛，高会知谁继。", 
      "宵筵会启，蓦然身外浮世。", 
      "因见杜牧疏狂，前缘梦里，谩蹙双眉翠。", 
      "香满屏山春满几，炉拥麝焦禽睡。", 
      "月落梅空，霜浓窗掩，两耳风声起。", 
      "艳歌终散，输他鹤帐清寐。"
    ], 
    "rhythmic": "湘月・念奴娇"
  }, 
  {
    "author": "董嗣杲", 
    "paragraphs": [
      "玉山曾醉凉州梦，图芳夐无今古。", 
      "露颗虬藤，风枝蠹叶，遗墨何人收取。", 
      "当时赠与。", 
      "记轻别西湖，笑离南浦。", 
      "万里奚囊，岂知随处助吟苦。", 
      "归来情寄谩远，旧寻犹在望，荒亭荒圃。", 
      "绀蕾攒冰，苍阴弄月，休说堆盘马乳。", 
      "云梯尚阻。", 
      "袖一幅秋烟，扫空尘土。", 
      "静想山窗，半乘寒架雨。"
    ], 
    "rhythmic": "齐天乐", 
    "tags": [
      "西湖"
    ]
  }, 
  {
    "author": "高远", 
    "paragraphs": [
      "梦绕荆溪，蟹肥春瓮满。"
    ], 
    "rhythmic": "失调名"
  }, 
  {
    "author": "杨均", 
    "paragraphs": [
      "丹楹转月。", 
      "金绣纷幢钺。", 
      "勋在有唐宗社，人千载、仰英烈。", 
      "维辰嗟尽节。", 
      "故里昭虔揭。", 
      "临御雍雍来下，歆初荐、俎羞洁。"
    ], 
    "rhythmic": "霜天晓角"
  }, 
  {
    "author": "杨均", 
    "paragraphs": [
      "当年宋壁。", 
      "血拥河流赤。", 
      "全护东南形胜，百易万、五神力。", 
      "人心同奋激。", 
      "立此生民极。", 
      "哀角载歌霜晓，琼、圣容怿。"
    ], 
    "rhythmic": "霜天晓角"
  }, 
  {
    "author": "杨均", 
    "paragraphs": [
      "忠忱谊愊。", 
      "对越如丹赤。", 
      "缅想遗风馀烈，犹身见、古颜色。", 
      "惟馨非黍稷。", 
      "穆穆歆明德。", 
      "簟滟芳彝须醉，回云旞、佑乡国。"
    ], 
    "rhythmic": "霜天晓角"
  }, 
  {
    "author": "胡幼黄", 
    "paragraphs": [
      "有喜君初度，风雨作秋声。", 
      "连旬烈日，稻畦麦垅欲扬尘。", 
      "好似天瓢在手，笑把群龙呵叱，四野注如倾。", 
      "勃勃生意满，翠浪涌纵横。", 
      "君知否，仁者寿，寿斯仁。", 
      "自从三代而下，民命寄苍旻。", 
      "满目桑麻谷粟，满目簿书期会，试说与仁人。", 
      "小试作霖手，苏醒永新民。"
    ], 
    "rhythmic": "水调歌头"
  }, 
  {
    "author": "熊禾", 
    "paragraphs": [
      "秋宵倦起，起来风露湿人衣。", 
      "休休未是早行时。", 
      "旋摘青蔬炊饭，暖酒就炉围。", 
      "值青山有意，且把诗题。", 
      "兴阑便归，忽邂逅、故人期。", 
      "道是游山正叔，消息曾知。", 
      "茶烟午灶，听击棹、歌声笑语迟。", 
      "云霭散、皓月呈辉。"
    ], 
    "rhythmic": "婆罗门引"
  }, 
  {
    "author": "熊禾", 
    "paragraphs": [
      "自笑生身，历事以来，垂六十年。", 
      "今浮沈闾里，半非识面，交游朋友，各已华颠。", 
      "富贵不来，少年已去，空见悠悠岁月迁。", 
      "虽然是，壮心一点，犹自依然。", 
      "新阳又长天边。", 
      "人指似山间诗酒仙。", 
      "算胸次崔嵬，不胜百，笔端枯槁，难足千篇。", 
      "隐几杖藜，相耕听诵，聊看诸郎相後先。", 
      "馀何事，但读书煮茗，日晏高眠。"
    ], 
    "rhythmic": "沁园春"
  }, 
  {
    "author": "熊禾", 
    "paragraphs": [
      "斗转旋霄，梧飘金井，洞天秋气方新。", 
      "幔亭仙子，飞佩下瑶京。", 
      "霞袂霓裳缥缈，冰肌莹、月作精神。", 
      "云璈动，琼仙歌舞，共庆捧瑶觥。", 
      "蟾宫，人未老，纵横礼乐，谈笑功句名。", 
      "从今去，有多少、富贵光荣。", 
      "且听宾云奏曲，千秋岁、更引清声。", 
      "齐眉处，朱颜绿鬓，相与共长生。"
    ], 
    "rhythmic": "满庭芳"
  }, 
  {
    "author": "熊禾", 
    "paragraphs": [
      "翠旗迎风辇。", 
      "正金母、西游瑶台宝殿。", 
      "蓬莱都历遍。", 
      "□飘然来到，笙歌庭院。", 
      "朱颜绿鬓。", 
      "须尽道、人间罕见。", 
      "更恰恰占得，美景良辰，小春天暖。", 
      "开宴。", 
      "画堂深处，银烛高烧，珠帘任卷。", 
      "香浮宝篆。", 
      "翻舞袖，掩歌扇。", 
      "看兰孙桂子，成团成簇，共捧金荷齐劝。", 
      "□从今、鹤算龟龄，天长地远。"
    ], 
    "rhythmic": "瑞鹤仙"
  }, 
  {
    "author": "詹无咎", 
    "paragraphs": [
      "龟儿吐火，鹤儿衔火。", 
      "药线上、轮儿走火。", 
      "十胜一斗七星毯，一架上、有许多包裹。", 
      "梨花数朵。", 
      "杏花数朵。", 
      "又开放、牡丹数朵。", 
      "便当场好手路歧人，也须教、点头咽唾。"
    ], 
    "rhythmic": "鹊桥仙"
  }, 
  {
    "author": "詹无咎", 
    "paragraphs": [
      "梅子黄时雨。", 
      "对幽窗、依依抱独，几多愁绪。", 
      "润逼琴丝无雅韵，难续文园旧诣。", 
      "头白尽、相如谁顾。", 
      "燕子楼空尘又锁，望天涯、不寄红丝缕。", 
      "嗟往事，且休语。", 
      "伤情当日班衣舞。", 
      "更宫衣、香罗乍带，九天繁露。", 
      "一寸草心迎永日，更把葵心自许。", 
      "怎料有、风推雨如。", 
      "惹起灵均千古恨，转凄凉、更不成端午。", 
      "拼小醉，读骚句。"
    ], 
    "rhythmic": "贺新郎"
  }, 
  {
    "author": "王槐建", 
    "paragraphs": [
      "武夷一片闲云，被风吹落清原顶。", 
      "溪梅馥馥，飞来相傍，不嫌凄冷。", 
      "瓦釜争鸣，丝桐一曲，满城倾听。", 
      "奈阳春未了，骊驹已驾，桐阴底、梦魂醒。", 
      "何限吟笺赋笔，甚乡心、分却清兴。", 
      "鳌峰胜处，遥知风月，属谁管领。", 
      "邂逅何时，无穷事业，有穷光景。", 
      "但相期、不负初心，此外分、皆前定。"
    ], 
    "rhythmic": "水龙吟"
  }, 
  {
    "author": "刘应李", 
    "paragraphs": [
      "濯沧浪，歌窈窕，云日弄微霁。", 
      "屏倚曾空，鹤去几何岁。", 
      "尚留洞草芊青，岩花重碧，游泳处、露中风袂。", 
      "木兰舣。", 
      "亭外冉冉斜阳，杯行尚联断。", 
      "独凭危阑，解渴漱寒水。", 
      "少须酒力还低，茶香不断，清与处、月明川底。"
    ], 
    "rhythmic": "祝英台近"
  }, 
  {
    "author": "王梦应", 
    "paragraphs": [
      "问谁歌、暗香疏影，此花堪照人世。", 
      "起持霜月为花寿，天亦愿花千岁。", 
      "谁有意。", 
      "著如此人间，更著花如此。", 
      "高寒洒洒。", 
      "看浩荡刚风，跨虬飞佩，玉影乱如水。", 
      "行春处，一笑人间紫翠。", 
      "纷纷窥此天地。", 
      "寿如川至。", 
      "□好是、涧翁兹岁喜。", 
      "荣沾南儒恩例。", 
      "捧觞更喜郎君美。", 
      "任夜来归侍。", 
      "见说生辰，恰逢本命，寿筵且未。", 
      "听老聃孙子。", 
      "祝公耆艾，祝公富贵。"
    ], 
    "rhythmic": "摸鱼儿"
  }, 
  {
    "author": "王梦应", 
    "paragraphs": [
      "浅帻分秋，凉尊试月，西风未雁犹蝉。", 
      "看芙蓉影里，绿鬓年年。", 
      "日上云帆压海，尘清玉马行天。", 
      "更烟楼凤举，风幕麟游，锦後珠前。", 
      "绿阴池馆如画，记晴春药径，雨晓芝田。", 
      "已办十年笑语，小聚云边。", 
      "舞称香围艳雪，歌迟酒落红船。", 
      "早群仙归去，柳掖花扶，似雾非烟。"
    ], 
    "rhythmic": "锦堂春・锦堂春慢"
  }, 
  {
    "author": "王梦应", 
    "paragraphs": [
      "欲霜更雨，记青云篱落，东风前此。", 
      "帘外客秋人共老，雁与愁飞千里。", 
      "水郭烟明，竹陂波小，万叶寒声起。", 
      "凭高那更，九嶷吹尽云气。", 
      "婉娩空复多情，年年晋梦，花与柴桑是。", 
      "谁解意消风日晚，短笛孤舟林水。", 
      "江蟹笼新，露萸斟浅，浇得乡关思。", 
      "平芜天远，一痕黄抹秋霁。"
    ], 
    "rhythmic": "念奴娇"
  }, 
  {
    "author": "王梦应", 
    "paragraphs": [
      "瞢腾晓被，听堕冰屋角，晴哢仍未。", 
      "土湿烟生，庭掩寒青，障泥懒为春试。", 
      "东风旧与花飞去，料记得、年年沙际。", 
      "忍落梅、万点苔根，化作一窗离思。", 
      "犹忆蔫红稚绿，断桥雪未扫，天近春易。", 
      "老对荒寒，事旧人新，雁後不成情味。", 
      "人间解有花如海，待一片、不教随水。", 
      "但玉香、酥影玲珑，逐日暖红云里。"
    ], 
    "rhythmic": "疏影"
  }, 
  {
    "author": "王梦应", 
    "paragraphs": [
      "寒窗月晴。", 
      "寒梢露明。", 
      "一痕归影灯青。", 
      "又分携短亭。", 
      "蘅皋佩云。", 
      "蒸溪酒春。", 
      "有谁勤说归程。", 
      "是峰头雁声。"
    ], 
    "rhythmic": "醉太平"
  }, 
  {
    "author": "孙锐", 
    "paragraphs": [
      "平湖千顷浪花飞。", 
      "春後银鱼霜更肥。", 
      "菱叶饭，芦花衣。", 
      "酒酣载月忙呼归。"
    ], 
    "rhythmic": "渔父词・渔父"
  }, 
  {
    "author": "孙锐", 
    "paragraphs": [
      "渔钓有遗逸，天子宠元真。", 
      "赐之奴仆，得随妫艳下神京。", 
      "几度苹汀蓼岸，不问金钩无饵，谈笑取冰鳞。", 
      "珍重主人意，名我曰樵青。", 
      "肩兰桨，萦桂棹，出波津。", 
      "凌虚上□□□，□□会群真。", 
      "卸下绿蓑青笠，付与渔童收管，相与□红尘。", 
      "归去又□□，同赏洞中春。"
    ], 
    "rhythmic": "水调歌头"
  }, 
  {
    "author": "李琳", 
    "paragraphs": [
      "碧醮江山，鹤唳晓、云献画屏。", 
      "瑶宫敞，舞金翔翠，巍枕春城。", 
      "龙背神瓢飞旱雨，虹光花石转阴晴。", 
      "蔼昼香、飞雾福苍生，千古灵。", 
      "箫莺响，笙鹤鸣。", 
      "瑞烟起，彩云行。", 
      "满阑干花影，绣扬帘旌。", 
      "佛界三千笼日月，仙楼十二挂星辰。", 
      "望赭袍、霞佩并云軿，游紫清。"
    ], 
    "rhythmic": "满江红"
  }, 
  {
    "author": "李琳", 
    "paragraphs": [
      "蕊珠仙驭远，横羽葆、簇霓旌。", 
      "甚鸾月流辉，凤云布彩，翠绕蓬瀛。", 
      "舞衣怯环佩冷，问梨园、几度沸歌声。", 
      "梦里芝田八骏，禁中花漏三更。", 
      "繁华一瞬化飞尘，辇路劫灰平。", 
      "恨碧灭烟销，红凋露粉，寂寞秋城。", 
      "兴亡事空陈迹，只青山、淡淡夕阳明。", 
      "懒向沙鸥说得，柳风吹上旗亭。"
    ], 
    "rhythmic": "木兰花慢"
  }, 
  {
    "author": "李琳", 
    "paragraphs": [
      "淡烟疏雨，香径渺啼鴂。", 
      "新晴昼帘闲卷，燕外寒犹力。", 
      "依约天涯芳草，染得春风碧。", 
      "人间陈迹。", 
      "斜阳今古，几缕游丝趁飞蝶。", 
      "柳向尊前起舞，又觉春如客。", 
      "翠袖折取嫣红，笑与簪华发。", 
      "回首青山一点，檐外寒云叠。", 
      "梨花淡白，柳花飞絮，梦绕阑干一株雪。"
    ], 
    "rhythmic": "六么令"
  }, 
  {
    "author": "醴陵士人", 
    "paragraphs": [
      "宰相巍巍坐庙堂。", 
      "说着经量。", 
      "便要经量。", 
      "那个臣僚上一章。", 
      "头说经量。", 
      "尾说经量。", 
      "轻狂太守在吾邦。", 
      "闻说经量。", 
      "星夜经量。", 
      "山东河北久抛荒。", 
      "好去经量。", 
      "胡不经量。"
    ], 
    "rhythmic": "一翦梅"
  }, 
  {
    "author": "褚生", 
    "paragraphs": [
      "半堤花雨。", 
      "对芳辰消遣，无奈情绪。", 
      "春色尚堪描画在，万紫千红尘土。", 
      "鹃促归期，莺收佞舌，燕作留人语。", 
      "绕栏红药，韶华留作孤主。", 
      "真个恨杀东风，几番过了，不似今番苦。", 
      "乐事赏心磨灭尽，忽见飞书传羽。", 
      "湖水湖烟，峰南峰北，总是堪伤处。", 
      "新塘杨柳，小腰犹自歌舞。"
    ], 
    "rhythmic": "百字令・念奴娇"
  }, 
  {
    "author": "褚生", 
    "paragraphs": [
      "倚危栏，斜日暮。", 
      "蓦蓦甚情绪。", 
      "稚柳娇黄，全未禁风雨。", 
      "春江万里云涛，扁舟飞渡。", 
      "那更听、塞鸿无数。", 
      "叹离阻。", 
      "有恨落天涯，谁念孤旅。", 
      "满目风尘，冉冉如飞雾。", 
      "是何人惹愁来，那人何处。", 
      "怎知道、愁来不去。"
    ], 
    "rhythmic": "祝英台近"
  }, 
  {
    "author": "徐君宝妻", 
    "paragraphs": [
      "汉上繁华，江南人物，尚遗宣政风流。", 
      "绿窗朱户，十里烂银钩。", 
      "一旦刀兵齐举，旌旗拥、百万貔貅。", 
      "长驱入，歌台舞榭，风卷落花愁。", 
      "清平三百载，典章人物，扫地俱休。", 
      "幸此身未北，犹客南州。", 
      "破鉴徐郎何在，空惆怅、相见无由。", 
      "从今後，梦魂千里，夜夜岳阳楼。"
    ], 
    "rhythmic": "满庭芳", 
    "tags": [
      "岳阳楼"
    ]
  }, 
  {
    "author": "徐君宝妻", 
    "paragraphs": [
      "双峦斗碧，寒玉雕秋壁。", 
      "两道凝螺天半，横无限、青青色。", 
      "拍案涛声急。", 
      "似鼓临邛瑟。", 
      "窗下镜台鸾去，空留得、春山迹。"
    ], 
    "rhythmic": "霜天晓角"
  }, 
  {
    "author": "刘氏", 
    "paragraphs": [
      "我生不辰，逢此百罹，况乎乱离。", 
      "奈恶因缘到，不夫不主，被擒捉去。", 
      "为妾为妻。", 
      "父母公姑，弟兄姐妹，流落不知东与西。", 
      "心中事，把家书写下，分付伊谁。", 
      "越人北向燕支。", 
      "回首望、雁峰天一涯。", 
      "奈翠鬟云软，笠儿怎带，柳腰春细，马性难骑。", 
      "缺月疏桐，淡烟衰草，对此如何不泪垂。", 
      "君知否，我生於何处，死亦魂归。"
    ], 
    "rhythmic": "沁园春"
  }, 
  {
    "author": "无闻翁", 
    "paragraphs": [
      "埋怨姐姐，衔恨婆婆。"
    ], 
    "rhythmic": "沁园春"
  }, 
  {
    "author": "杨氏", 
    "paragraphs": [
      "便归去，懒东涂西抹，学少年婆。"
    ], 
    "rhythmic": "沁园春"
  }, 
  {
    "author": "杨氏", 
    "paragraphs": [
      "错应谁铸。"
    ], 
    "rhythmic": "满庭芳"
  }, 
  {
    "author": "张淑芳", 
    "paragraphs": [
      "墨痕香，红蜡泪。", 
      "点点愁人离思。", 
      "桐叶落，蓼花残。", 
      "雁声天外寒。", 
      "五云岭，九溪坞。", 
      "待到秋来更苦。", 
      "风淅淅，水淙淙。", 
      "不教蓬径通。"
    ], 
    "rhythmic": "更漏子"
  }, 
  {
    "author": "张淑芳", 
    "paragraphs": [
      "罗襟湿未乾，又是凄凉雪。", 
      "欲睡难成寐、音书绝。", 
      "窗前竹叶，凛凛狂风折。", 
      "寒衣弱不胜，有甚遥肠，望到春来时节。", 
      "孤灯独照，字字吟成血。", 
      "仅梅花知苦、香来接。", 
      "离愁万种，提起心头切。", 
      "比霜风更烈。", 
      "瘦似枯枝，待何人与分说。"
    ], 
    "rhythmic": "满路花・促拍满路花"
  }, 
  {
    "author": "张淑芳", 
    "paragraphs": [
      "散步山前春草香。", 
      "朱阑绿水绕吟廊。", 
      "花枝惊堕绣衣裳。", 
      "或定或摇江上柳，为莺为凤月中篁。", 
      "为谁掩抑锁芸窗。"
    ], 
    "rhythmic": "浣溪沙"
  }, 
  {
    "author": "王易简", 
    "paragraphs": [
      "宫烟晓散春如雾。", 
      "参差护晴窗户。", 
      "柳色初分，饧香未冷，正是清明百五。", 
      "临流笑语。", 
      "映十二阑干，翠红妒。", 
      "短帽轻鞍，倦游曾遍断桥路。", 
      "东风为谁媚妩。", 
      "岁华顿感慨，双鬓何许。", 
      "前度刘郎，三生杜牧，赢得征衫尘土。", 
      "心期暗数。", 
      "总寂寞当年，酒筹花谱。", 
      "付与春愁，小楼今夜雨。"
    ], 
    "rhythmic": "齐天乐"
  }, 
  {
    "author": "王易简", 
    "paragraphs": [
      "暗帘吹雨，怪西风梧井，凄凉何早。", 
      "一寸柔情千万缕，临镜霜痕惊老。", 
      "雁影关山，蛩声院宇，做就新怀抱。", 
      "湘皋遗佩，故人空寄瑶草。", 
      "已是摇落堪悲，飘零多感，那更长安道。", 
      "衰草寒芜吟未尽，无那平烟残照。", 
      "千古闲愁，百年往事，不了黄花笑。", 
      "渔樵深处，满庭红叶休扫。"
    ], 
    "rhythmic": "酹江月・念奴娇"
  }, 
  {
    "author": "王易简", 
    "paragraphs": [
      "庭草春迟，汀苹香老，数声悄苍玉。", 
      "年晚江空，天寒日暮，壮怀聊寄幽独。", 
      "倦游多感，更西北、高楼送目。", 
      "佳人不见，慷慨悲歌，夕阳乔木。", 
      "紫霞洞云深，袅袅馀香，凤箫谁续。", 
      "桃花赋在，竹枝词远，此恨年年相触。", 
      "翠笺芳字，谩重省、当时顾曲。", 
      "因君凝伫，依约吴山，半痕蛾绿。"
    ], 
    "rhythmic": "庆宫春・高阳台"
  }, 
  {
    "author": "王易简", 
    "paragraphs": [
      "烟峤收痕，云沙拥沫，孤槎万里春聚。", 
      "蜡杵冰尘，水研花片，带得海山风露。", 
      "纤痕透晓，银镂小、初浮一缕。", 
      "重剪纱窗暗烛，深垂绣帘微雨。", 
      "馀馨恼人最苦。", 
      "染罗衣、少年情绪。", 
      "谩省佩珠曾解，蕙羞兰妒。", 
      "好是芳钿翠妩。", 
      "恨素被浓薰梦无据。", 
      "待剪秋云，殷勤寄与。"
    ], 
    "rhythmic": "天香"
  }, 
  {
    "author": "王易简", 
    "paragraphs": [
      "翠裳微护冰肌，夜深暗泣瑶台露。", 
      "芳容淡泞，风神萧散，凌波晚步。", 
      "西子残妆，环儿初起，未须匀注。", 
      "看明素袜，相逢憔悴，当应被、西风误。", 
      "十里云愁雪妒。", 
      "抱凄凉、盼娇无语。", 
      "当时姐妹，朱颜楼褪酒，红衣按舞。", 
      "别浦重寻，旧盟唯有，一行鸥鹭。", 
      "伴玉颜月晓，盈盈冷艳，洗人间暑。"
    ], 
    "rhythmic": "水龙吟"
  }, 
  {
    "author": "王易简", 
    "paragraphs": [
      "怪鲛宫、水晶帘卷，冰痕初断香缕。", 
      "澄波荡桨人初到，三十六陂烟雨。", 
      "春又去。", 
      "伴点点荷钱，隐约吴中路。", 
      "相思日暮。", 
      "恨洛浦娉婷，芳钿翠剪，奁影照凄楚。", 
      "功名梦，消得西风一度。", 
      "高人今在何许。", 
      "鲈香菰冷斜阳里，多少天涯意绪。", 
      "谁记取。", 
      "但枯豉红盐，溜玉凝秋箸。", 
      "尊前起舞。", 
      "算唯有渊明，黄花岁晚，此兴共千古。"
    ], 
    "rhythmic": "摸鱼儿"
  }, 
  {
    "author": "王易简", 
    "paragraphs": [
      "翠云深锁齐姬恨，纤柯暗翻冰羽。", 
      "锦瑟重调，绡衣乍著，聊饮人间风露。", 
      "相逢甚处。", 
      "记槐影初凉，柳阴新雨。", 
      "听尽残声，为谁惊起又飞去。", 
      "商量秋信最早。", 
      "晚来吟未彻，却是凄楚。", 
      "断韵还连，馀悲似咽，欲和愁边佳句。", 
      "幽期谁语。", 
      "怕寒叶凋零，蜕痕尘土。", 
      "古木斜晖，向人怀抱苦。"
    ], 
    "rhythmic": "齐天乐"
  }, 
  {
    "author": "冯应瑞", 
    "paragraphs": [
      "枯石流痕，残沙拥沫，骊宫夜蛰惊起。", 
      "海市收时，鲛人分处，误入众芳丛里。", 
      "春霖未就，都化作、凄凉云气。", 
      "惟有清寒一点，消磨小窗残醉。", 
      "当年翠篝素被。", 
      "拂馀薰、倦怀如水。", 
      "谩惜舞红犹在，为谁重试。", 
      "几片金昏字古，向故箧聊将伴憔悴。", 
      "□□□□，□□□□。"
    ], 
    "rhythmic": "天香"
  }, 
  {
    "author": "唐艺孙", 
    "paragraphs": [
      "螺甲磨星，犀株杵月，蕤英嫩压拖水。", 
      "海蜃楼高，仙蛾钿小，缥缈结成心字。", 
      "麝煤候暖，载一朵、轻云不起。", 
      "银叶初生薄晕，金猊旋翻纤指。", 
      "芳杯恼人渐醉。", 
      "碾微馨、凤团闲试。", 
      "满架舞红都换，懒收珠佩。", 
      "几片菱花镜里，更摘索双鬟伴秋睡。", 
      "早是新凉，重薰翠被。"
    ], 
    "rhythmic": "天香"
  }, 
  {
    "author": "唐艺孙", 
    "paragraphs": [
      "柳风微扇闲池阁，深林翠阴人静。", 
      "渐理琴丝，谁调金奏，凄咽流空清韵。", 
      "虹明雨润。", 
      "正乍集庭柯，凭阑新听。", 
      "午梦惊回，有人娇困酒初醒。", 
      "西轩晚凉又嫩。", 
      "向枝头占得，银露千顷。", 
      "蜕翦花轻，羽翻纸薄，老去易惊秋信。", 
      "残声送暝。", 
      "恨秦树斜阳，暗催光景。", 
      "淡月疏桐，半窗留鬓影。"
    ], 
    "rhythmic": "齐天乐"
  }, 
  {
    "author": "唐艺孙", 
    "paragraphs": [
      "收帆渡口。", 
      "认远岸夜篝，松炬如昼。", 
      "还见沙痕雪涨，水纹霜後。", 
      "秦宫梦到无肠断，望明河、月斜疏柳。", 
      "琐窗相对，茶边犹记，眼波频溜。", 
      "渐嫩菊、初篘绿酒。", 
      "叹风味尊前，潇洒如旧。", 
      "几度金橙香雾，玉盘纤手。", 
      "清愁小醉凄凉里，拼今生、容易消瘦。", 
      "草心春浅，年年相忆，看灯时候。"
    ], 
    "rhythmic": "桂枝香"
  }, 
  {
    "author": "吕同老", 
    "paragraphs": [
      "冰片熔肌，水沈换骨，蜿蜒梦断瑶岛。", 
      "翦碎腥云，杵匀枯沫，妙手制成翻巧。", 
      "金篝候火，无似有、微薰初好。", 
      "帘影垂风不动，屏深护春宜小。", 
      "残梅舞红褪了。", 
      "佩珠寒、满怀清峭。", 
      "几度酒馀重省，旧愁多少。", 
      "荀令风流未减，怎奈向飘零赋情老。", 
      "待寄相思，仙山路杳。"
    ], 
    "rhythmic": "天香"
  }, 
  {
    "author": "吕同老", 
    "paragraphs": [
      "素肌不污天真，晓来玉立瑶池里。", 
      "亭亭翠盖，盈盈素靥，时妆净洗。", 
      "太液波翻，霓裳舞罢，断魂流水。", 
      "甚依然、旧日浓香淡粉，花不似，人憔悴。", 
      "欲唤凌波仙子。", 
      "泛扁舟、浩波千里。", 
      "只愁回首，冰帘半掩，明珰乱坠。", 
      "月影凄迷，露华零落，小阑谁倚。", 
      "共芳盟，犹有双栖雪鹭，夜寒惊起。"
    ], 
    "rhythmic": "水龙吟"
  }, 
  {
    "author": "吕同老", 
    "paragraphs": [
      "绿荫初蔽林塘路，凄凄乍流清韵。", 
      "倦咽高槐，惊嘶别柳，还忆当时曾听。", 
      "西窗梦醒。", 
      "叹弦绝重调，珥空难整。", 
      "绰约冰绡，夜深谁念露华冷。", 
      "不知身世易老，一声声断续，频报秋信。", 
      "坠叶山明，疏枝月小，惆怅齐姬薄幸。", 
      "馀音未尽。", 
      "早枯翼飞仙，暗嗟残景。", 
      "见洗冰奁，怕翻双翠鬓。"
    ], 
    "rhythmic": "齐天乐"
  }, 
  {
    "author": "吕同老", 
    "paragraphs": [
      "松江岸侧。", 
      "正乱叶坠红，残浪收碧。", 
      "犹记灯寒暗聚，簖疏轻入。", 
      "休嫌郭索尊前笑，且开颜、共倾芳液。", 
      "翠橙丝雾，玉葱浣雪，嫩黄初擘。", 
      "自那日、新诗换得。", 
      "又几度相逢，落潮秋色。", 
      "常是篱边早菊，慰渠岑寂。", 
      "如今谩有江山兴，更谁怜、草泥踪迹。", 
      "但将身世，浮沈醉乡，旧游休忆。"
    ], 
    "rhythmic": "桂枝香"
  }, 
  {
    "author": "李居仁", 
    "paragraphs": [
      "瀛峤浮烟，沧波挂月，潜虬睡起清晓。", 
      "万里槎程，一番花信，付与露薇冰脑。", 
      "纤云渐暖，凝翠席、氤氲不了。", 
      "银叶重调火活。", 
      "珠帘日垂风悄。", 
      "螺屏酒醒梦好。", 
      "绣罗帱、依旧痕少。", 
      "几度试拈心字，暗惊芳抱。", 
      "隐约仙舟路杳。", 
      "谩佩影玲珑护娇小。", 
      "素手金篝，春情未老。"
    ], 
    "rhythmic": "天香"
  }, 
  {
    "author": "李居仁", 
    "paragraphs": [
      "蕊仙群拥宸游，素肌似怯波心冷。", 
      "霜裳缟夜，冰壶凝露，红尘洗尽。", 
      "弄玉轻盈，飞琼绰约，淡妆临镜。", 
      "更多情、一片碧云不掩，笼娇面、回清影。", 
      "菱唱数声乍听。", 
      "载名娃、藕丝萦艇。", 
      "雪鸥沙鹭，夜来同梦，晓风吹醒。", 
      "酒量全消，粉痕微渍，色明香莹。", 
      "问此花，盖贮瑶池，应未许、繁红并。"
    ], 
    "rhythmic": "水龙吟"
  }, 
  {
    "author": "唐珏", 
    "paragraphs": [
      "淡妆人更婵娟，晚奁净洗铅华腻。", 
      "泠泠月色，萧萧风度，娇红敛避。", 
      "太液池空，霓裳舞倦，不堪重记。", 
      "叹冰魂犹在，翠舆难驻，玉簪为谁轻坠。", 
      "别有凌空一叶，泛青寒、素波千里。", 
      "珠房泪湿，明珰恨远，旧游梦里。", 
      "羽扇生秋，琼楼不夜，尚遗仙意。", 
      "奈香云易散，绡衣半脱，露凉如水。"
    ], 
    "rhythmic": "水龙吟"
  }, 
  {
    "author": "唐珏", 
    "paragraphs": [
      "渐沧浪、冻痕消尽。", 
      "琼丝初漾明镜。", 
      "鲛人夜翦龙髯滑，织就水晶帘冷。", 
      "凫叶净。", 
      "最好似、嫩荷半卷浮倩影。", 
      "玉流翠凝。", 
      "早枯豉融香，红盐和雪，醉齿嚼清莹。", 
      "功名梦，曾被秋风唤醒。", 
      "故人应动高兴。", 
      "悠然世味浑如水，千里旧怀谁省。", 
      "空对景。", 
      "奈回首、姑苏台畔愁波暝。", 
      "烟寒夜静。", 
      "但只有芳洲，苹花共老，何日泛归艇。"
    ], 
    "rhythmic": "摸鱼儿"
  }, 
  {
    "author": "唐珏", 
    "paragraphs": [
      "蜡痕初染仙茎露，新声又移凉影。", 
      "佩玉流空，绡衣翦雾，几度槐昏柳暝。", 
      "幽窗睡醒。", 
      "奈欲断还连，不堪重听。", 
      "怨结齐姬，故宫烟树翠阴冷。", 
      "当时旧情在否，晚妆清镜里，犹记娇鬓。", 
      "乱咽频惊，馀悲渐杳，摇曳风枝未定。", 
      "秋期话尽。", 
      "又抱叶凄凄，暮寒山静。", 
      "付与孤蛩，苦吟清夜永。"
    ], 
    "rhythmic": "齐天乐"
  }, 
  {
    "author": "唐珏", 
    "paragraphs": [
      "松江舍北。", 
      "正水落晚汀，霜老枯荻。", 
      "还见青匡似绣，绀螯如戟。", 
      "西风有恨无肠断，恨东流、几番潮沙。", 
      "夜灯争聚微光，挂影误投帘隙。", 
      "更喜荐、新篘玉液。", 
      "正半壳含黄，一醉秋色。", 
      "纤手香橙风味，有人相忆。", 
      "江湖岁晚听飞雪，但沙痕、空记行迹。", 
      "至今茶鼎，时时犹认，眼波愁碧。"
    ], 
    "rhythmic": "桂枝香"
  }, 
  {
    "author": "赵汝钠", 
    "paragraphs": [
      "露华洗尽凡妆，玉妃来侍瑶池宴。", 
      "风裳水佩，冰肌雪艳，清凉不汗。", 
      "解语情多，凌波步稳，酒容易散。", 
      "想温泉浴罢，天然真态，浑疑是、宫妆浅。", 
      "暗想凄愁别岸。", 
      "粉痕消、香腮凝汗。", 
      "雪空冰冷，此情唯许，鹭知鸥见。", 
      "羽扇微摇，翠帷低拥，清凉庭院。", 
      "待夜深，月上阑干，更邀取、娥伴。"
    ], 
    "rhythmic": "水龙吟"
  }, 
  {
    "author": "曹稆孙", 
    "paragraphs": [
      "极目天如画。", 
      "水花中、涌出莲宫，翠楹碧瓦。", 
      "胜景中川金焦似，勒石□□□□。", 
      "尚隔浦、风烟不跨。", 
      "妖蜃自降真歇手，涨平沙、妙补乾坤罅。", 
      "双寺合，万僧夏。", 
      "东西塔影龙分挂。", 
      "夜无云、点点一天，星斗相射。", 
      "七十二滩声到海，括橹瓯帆上下。", 
      "泣不为、琵琶声哑。", 
      "故寝荒凉成一梦，问来鸥、去鹭无知者。", 
      "烟树湿，怒涛打。"
    ], 
    "rhythmic": "贺新郎"
  }, 
  {
    "author": "林横舟", 
    "paragraphs": [
      "一蓂呈秀，近迎长佳节，拟书云物。", 
      "隐隐虹桥天际下，光照梅仙丹壁。", 
      "鹏路横飞，蟾宫直上，早脱麻衣雪。", 
      "一时篇翰，并游俱是魁杰。", 
      "长记怀燕良辰，华堂称庆，皓齿清歌发。", 
      "自暖杯中须缓举，莫放金炉香灭。", 
      "事业伊周，功名韩白，未到星星发。", 
      "九天有诏，蓝田□□风月。"
    ], 
    "rhythmic": "大江词・念奴娇"
  }, 
  {
    "author": "杨舜举", 
    "paragraphs": [
      "残照西风一片愁。", 
      "疏杨画出六桥秋。", 
      "游人不上十三楼。", 
      "有泪金仙还泣汉，无心玉马已朝周。", 
      "平湖寂寂水空流。"
    ], 
    "rhythmic": "浣溪沙"
  }, 
  {
    "author": "危复之", 
    "paragraphs": [
      "早叶初莺，晚风孤蝶，幽思何限。", 
      "檐角萦云，阶痕积雨，一夜苔生遍。", 
      "玉窗闲掩，瑶琴慵理，寂寞水沈烟断。", 
      "悄无言，春归无觅处，卷帘见双飞燕。", 
      "风亭泉石，烟林薇蕨，梦绕旧时曾见。", 
      "江上闲鸥，心盟犹在，分得眠沙半。", 
      "引觞浮月，飞谈卷雾，莫管愁深欢浅。", 
      "起来倚阑干，拾得残红一片。"
    ], 
    "rhythmic": "永遇乐"
  }, 
  {
    "author": "罗志仁", 
    "paragraphs": [
      "湿苔青，妖血碧，坏垣红。", 
      "怕精灵、来往相逢。", 
      "荒烟瓦砾，宝钗零乱隐鸾龙。", 
      "吴峰越，翠颦锁、苦为谁容。", 
      "浮屠换、昭阳殿，僧磬改、景阳钟。", 
      "兴亡事、泪老金铜。", 
      "骊山废尽，更无宫女说元宗。", 
      "角声起，海涛落，满眼秋风。"
    ], 
    "rhythmic": "金人捧露盘"
  }, 
  {
    "author": "罗志仁", 
    "paragraphs": [
      "来鸿又去燕。", 
      "看罢江潮收画扇。", 
      "湖曲雕阑倚倦。", 
      "正船过西陵，快篙如箭。", 
      "凌波不见。", 
      "但陌花、遗曲凄怨。", 
      "孤山路，晚蒲病柳，淡绿锁深院。", 
      "谁恨。", 
      "五云深处宫殿。", 
      "记旧日、曾游翠辇。", 
      "青红如写便面。", 
      "下鹄池荒，放鹤人远。", 
      "粉墙随岸转。", 
      "漏碧瓦、残阳一线。", 
      "蓬莱梦，人间那信，坐看海涛浅。"
    ], 
    "rhythmic": "霓裳中序第一"
  }, 
  {
    "author": "罗志仁", 
    "paragraphs": [
      "歌咽翠眉低。", 
      "湖船客、尊酒谩重携。", 
      "正断续斋钟，高峰南北，飘零野褐，太乙东西。", 
      "凄凉处，翠连松九里，僧马溅障泥。", 
      "葛岭楼台，梦随烟散，吴山宫阙，恨与云霁。", 
      "灵峰飞来久，飞不去，有落日断猿啼。", 
      "无限风荷废港，露柳荒畦。", 
      "岳公英骨，麒麟旧冢，坡仙吟魄，莺燕长堤。", 
      "欲吊梅花无句，素壁慵题。"
    ], 
    "rhythmic": "风流子"
  }, 
  {
    "author": "罗志仁", 
    "paragraphs": [
      "危榭摧红，断砖埋玉，定王台下园林。", 
      "听樯干燕子，诉别後惊心。", 
      "尽江上、青峰好在，可怜曾是，野烧痕深。", 
      "付潇湘渔笛，吹残今古销沈。", 
      "妙奴不见，纵秦郎、谁更知音。", 
      "正雁妾悲歌，雕奚醉舞，楚户停砧。", 
      "化碧旧愁何处，魂归些、晚日阴阴。", 
      "渺云平铁坝，凄凉天也沾襟。"
    ], 
    "rhythmic": "扬州慢"
  }, 
  {
    "author": "罗志仁", 
    "paragraphs": [
      "君王曾惜如花面。", 
      "往事多恩怨。", 
      "霓裳和泪换袈裟。", 
      "又送鸾舆北去、听琵琶。", 
      "当年未削青螺髻。", 
      "知是归期未。", 
      "天花丈室万缘空。", 
      "结绮临春何处、泪痕中。"
    ], 
    "rhythmic": "虞美人"
  }, 
  {
    "author": "罗志仁", 
    "paragraphs": [
      "汉家糜粟诏，将不醉、饱生灵。", 
      "便收拾银瓶，当垆人去，春歇旗亭。", 
      "渊明权停种秫，遍人间，暂学屈原醒。", 
      "天子宜呼李白，妇人却笑刘伶。", 
      "提葫芦更有谁听。", 
      "爱酒已无星。", 
      "想难变春江，蒲桃酿绿，空想芳馨。", 
      "温存鸬鹚鹦鹉，且茶瓯淡对晚山青。", 
      "但结秋风鱼梦，赐依旧沈冥。"
    ], 
    "rhythmic": "木兰花慢"
  }, 
  {
    "author": "罗志仁", 
    "paragraphs": [
      "晓莺催起。", 
      "问当年秀色，为谁料理。", 
      "怅别後、屏掩吴山，便楼燕月寒，鬓蝉云委。", 
      "锦字无恁，付银烛、尽烧千纸。", 
      "对寒泓静碧，又把去鸿，往恨都洗。", 
      "桃花自贪结子。", 
      "道东风有意，吹送流水。", 
      "谩记得当日、心嫁卿卿，是日暮天寒，翠袖堪倚。", 
      "扇月乘鸾，尽梦隔、婵娟千里。", 
      "到嗔人、从今不信，画檐鹊喜。"
    ], 
    "rhythmic": "菩萨蛮"
  }, 
  {
    "author": "曾寅孙", 
    "paragraphs": [
      "生绡蜀茧。", 
      "笔底墨云飞一片。", 
      "点点秋腴。", 
      "收得骊龙颌下珠。", 
      "兴来一扫。", 
      "惜处有时悭似宝。", 
      "露叶烟条。", 
      "几度西风吹不凋。"
    ], 
    "rhythmic": "减字木兰花"
  }, 
  {
    "author": "沈钦", 
    "paragraphs": [
      "有吴僧、醉倒墨池边，西风暗吹芳。", 
      "对苍髯冷挂，龙珠万颗，晴映经窗。", 
      "却似仙人黄鹤，笛里换时光。", 
      "静处观生意，竹老梅荒。", 
      "犹说当年分种，是枯槎远驾，万里途长。", 
      "信留真何许，烨烨楮毫香。", 
      "□前度、离宫别馆，正金铺、深掩绿苔床。", 
      "都休问，一番展卷，清昼生凉。"
    ], 
    "rhythmic": "甘州・八声甘州"
  }, 
  {
    "author": "刘沆", 
    "paragraphs": [
      "爱累累、万颗贯骊珠，特地写幽芳。", 
      "想黄昏云淡，夜深人静，清影横窗。", 
      "冷澹一枝两叶，笔下老秋光。", 
      "参透圆明相，日观开荒。", 
      "最是柔髭修梗，映风姿雾质，雅趣悠长。", 
      "更淋漓草圣，把玩墨犹香。", 
      "珍重好、卷藏归去，枕屏间、偏称道人床。", 
      "江南路，後回重见、同话凄凉。"
    ], 
    "rhythmic": "甘州・八声甘州"
  }, 
  {
    "author": "止禅师", 
    "paragraphs": [
      "书是玉关来，泪向松江堕。", 
      "梅自飘香柳自青，嘹唳征鸿过。", 
      "沙漠暗尘飞，嵩狱愁云锁。", 
      "淮上千营夜枕戈，此恨凭谁破。"
    ], 
    "rhythmic": "卜算子"
  }, 
  {
    "author": "蒋捷", 
    "paragraphs": [
      "渺渺啼鸦了。", 
      "亘鱼天、寒生峭屿，五湖秋晓。", 
      "竹几一灯人做梦，嘶马谁行古道。", 
      "起搔首、窥星多少。", 
      "月有微黄篱无影，挂牵牛、数朵青花小。", 
      "秋太淡，添红枣。", 
      "愁痕倚赖西风扫。", 
      "被西风、翻催鬓鬒，与秋俱老。", 
      "旧院隔霜帘不卷，金粉屏边醉倒。", 
      "计无此、中年怀抱。", 
      "万里江南吹箫恨，恨参差、白雁横天杪。", 
      "烟未敛，楚山杳。"
    ], 
    "rhythmic": "贺新郎"
  }, 
  {
    "author": "蒋捷", 
    "paragraphs": [
      "雁屿晴岚薄。", 
      "倚层屏、千树高低，粉纤红弱。", 
      "云隘东风藏不尽，吹艳生香万壑。", 
      "又散入、汀蘅洲药。", 
      "扰扰匆匆尘土面，看歌莺、舞燕逢春乐。", 
      "人共物，知谁错。", 
      "宝钗楼上围帘幕。", 
      "小婵娟、双调弹筝，半霄鸾鹤。", 
      "我辈中人无此分，琴思诗情当却。", 
      "也胜似、愁横眉角。", 
      "芳景三分才过二，便绿阴、门巷杨花落。", 
      "沽斗酒，且同酌。"
    ], 
    "rhythmic": "贺新郎"
  }, 
  {
    "author": "蒋捷", 
    "paragraphs": [
      "浪涌孤亭起。", 
      "是当年、蓬莱顶上，海风飘坠。", 
      "帝遣江神长守护，八柱蛟龙缠尾。", 
      "斗吐出、寒烟寒雨。", 
      "昨夜鲸翻坤轴动，卷雕翚、掷向虚空里。", 
      "但留得，绛虹住。", 
      "五湖有客扁舟舣。", 
      "怕群仙、重游到此，翠旌难驻。", 
      "手拍阑干呼白鹭，为我殷勤寄语。", 
      "奈鹭也、惊飞沙渚。", 
      "星月一天云万壑，览茫茫、宇宙知何处。", 
      "鼓双楫，浩歌去。"
    ], 
    "rhythmic": "贺新郎"
  }, 
  {
    "author": "蒋捷", 
    "paragraphs": [
      "梦冷黄金屋。", 
      "叹秦筝、斜鸿阵里，素弦尘扑。", 
      "化作娇莺飞归去，犹认纱窗旧绿。", 
      "正过雨、荆桃如菽。", 
      "此恨难平君知否，似琼台、涌起弹棋局。", 
      "消瘦影，嫌明烛。", 
      "鸳楼碎泻东西玉。", 
      "问芳、何时再展，翠钗难卜。", 
      "待把宫眉横云样，描上生绡画幅。", 
      "怕不是、新来妆束。", 
      "彩扇红牙今都在，恨无人、解听开元曲。", 
      "空掩袖，倚寒竹。"
    ], 
    "rhythmic": "贺新郎", 
    "tags": [
      "宋词三百首"
    ]
  }, 
  {
    "author": "蒋捷", 
    "paragraphs": [
      "深阁帘垂绣。", 
      "记家人、软语灯边，笑涡红透。", 
      "万叠城头哀怨角，吹落霜花满袖。", 
      "影厮伴、东奔西走。", 
      "望断乡关知何处，羡寒鸦、到著黄昏後。", 
      "一点点，归杨柳。", 
      "相看只有山如旧。", 
      "叹浮云、本是无心，也成苍狗。", 
      "明日枯荷包冷饭，又过前头小阜。", 
      "趁未发、且尝村酒。", 
      "醉探枵囊毛锥在，问邻翁、要写牛经否。", 
      "翁不应，但摇手。"
    ], 
    "rhythmic": "贺新郎"
  }, 
  {
    "author": "蒋捷", 
    "paragraphs": [
      "老子平生，辛勤几年，始有此庐。", 
      "也学那陶潜，篱栽些菊，依他杜甫，园种些蔬。", 
      "除了雕梁，肯容紫燕，谁管门前长者车。", 
      "怪近日，把一庭明月，却借伊渠。", 
      "鬓边白发纷如。", 
      "又何苦招宾约客欤。", 
      "但夏榻宵眠，面风枕，冬檐昼短，背日观书。", 
      "若有人寻，只教僮道，这屋主人今自居。", 
      "休羡彼，有摇金宝辔，织翠华裾。"
    ], 
    "rhythmic": "沁园春"
  }, 
  {
    "author": "蒋捷", 
    "paragraphs": [
      "结算平生，风流债负，请一笔句。", 
      "盖攻性之兵，花围锦阵，毒身之鸩，笑齿歌喉。", 
      "岂识吾儒，道中乐地，绝胜珠帘十里楼。", 
      "迷因底，叹晴乾不去，待雨淋头。", 
      "休休。", 
      "著甚来由。", 
      "硬铁汉从来气食牛。", 
      "但只有千篇，好诗好曲，都无半点，闲闷闲愁。", 
      "自古娇波，溺人多矣，试问还能溺我不。", 
      "高抬眼，看牵丝傀儡，谁弄谁收。"
    ], 
    "rhythmic": "沁园春"
  }, 
  {
    "author": "蒋捷", 
    "paragraphs": [
      "蕙花香也。", 
      "雪晴池馆如画。", 
      "春风飞到，宝钗楼上，一片笙箫，琉璃光射。", 
      "而今灯漫挂。", 
      "不是暗尘明月，那时元夜。", 
      "况年来、心懒意怯，羞与蛾儿争要。", 
      "江城人悄初更打。", 
      "问繁华谁解，再向天公借。", 
      "剔残红灺。", 
      "但梦里隐隐，钿车罗帕。", 
      "吴笺银粉砑。", 
      "待把旧家风景，写成闲话。", 
      "笑绿鬟邻女，倚窗犹唱，夕阳西下。"
    ], 
    "rhythmic": "女冠子", 
    "tags": [
      "宋词三百首"
    ]
  }, 
  {
    "author": "蒋捷", 
    "paragraphs": [
      "电旗飞舞。", 
      "双双还又争渡。", 
      "湘漓云外，独醒何在，翠药红蘅，芳菲如故。", 
      "深衷全未语。", 
      "不似素车白马，卷潮起怒。", 
      "但悄然、千载旧迹，时有闲人吊古。", 
      "生平惯受椒兰苦。", 
      "甚魄沈寒浪，更被馋蛟妒。", 
      "结琼纫璐。", 
      "料贝阙隐隐，骑鲸烟雾。", 
      "楚妃花倚暮。", 
      "□□琼箫吹了，溯波同步。", 
      "待月明洲渚，小留旌节，朗吟骚赋。"
    ], 
    "rhythmic": "女冠子"
  }, 
  {
    "author": "蒋捷", 
    "paragraphs": [
      "笙月凉边，翠翘双舞，寿仙曲破。", 
      "更听得艳拍流星，慢唱寿词初了，群唱莲歌。", 
      "主翁楼上披鹤氅，展一笑、微微红透涡。", 
      "襟怀好，纵炎官驻伞，长是春和。", 
      "千年鼻祖事业，记曾趁雷声飞快梭。", 
      "但也曾三径，抚松采菊，随分吟哦。", 
      "富贵云浮，荣华风过，淡处还他滋味多。", 
      "休辞饮，有碧荷贮酒，深似金荷。"
    ], 
    "rhythmic": "大圣乐"
  }, 
  {
    "author": "蒋捷", 
    "paragraphs": [
      "妒花风恶。", 
      "吹青阴涨却，乱红池阁。", 
      "驻媚景、别有仙葩，遍琼小台，翠油疏箔。", 
      "旧日天香，记曾绕、玉奴弦索。", 
      "自长安路远，腻紫肥黄，但谱东洛。", 
      "天津霁红如昨。", 
      "听鹃声度月，春又寥寞。", 
      "散艳魄、飞入江南，转湖渺山茫，梦境难托。", 
      "万叠花愁，正困倚、钓阑斜角。", 
      "待携尊、醉歌醉舞，劝花自乐。"
    ], 
    "rhythmic": "解连环"
  }, 
  {
    "author": "蒋捷", 
    "paragraphs": [
      "清逼池亭，润侵山阁，雪气凝聚。", 
      "未有蝉前，已无蝶後，花事随逝水。", 
      "西园支径，今朝重到，半碍醉筇吟袂。", 
      "除非是、莺身瘦小，暗中引雏穿去。", 
      "梅檐溜滴，风来吹断，放得斜阳一缕。", 
      "玉子敲枰，香绡落翦，声度深几许。", 
      "层层离恨，凄迷如此，点破谩烦轻絮。", 
      "应难认、争春旧馆，倚红杏处。"
    ], 
    "rhythmic": "永遇乐"
  }, 
  {
    "author": "蒋捷", 
    "paragraphs": [
      "春入南塘，粉梅花、盈盈倚风微笑。", 
      "虹晕贯帘，星球攒巷，遍地宝光交照。", 
      "涌金门外楼台影，参差浸、西湖波渺。", 
      "暮天远，芙蓉万朵，是谁移到。", 
      "鬓双仙未老。", 
      "陪玳席佳宾，暖香云绕。", 
      "翠叩冰，银管嘘霜，瑞露满锺频。", 
      "醉归深院重歌舞，雕盘转、珍珠红小。", 
      "凤洲柳，丝丝淡烟弄晓。"
    ], 
    "rhythmic": "花心动", 
    "tags": [
      "西湖"
    ]
  }, 
  {
    "author": "蒋捷", 
    "paragraphs": [
      "练月萦窗，梦乍醒、黄花翠竹庭馆。", 
      "心字夜香消，人孤另、双鹣被池羞看。", 
      "拟待告诉天公，减秋声一半。", 
      "无情雁。", 
      "正用恁时飞来，叫云寻伴。", 
      "犹记杏栊暖。", 
      "银烛下、纤影卸佩款。", 
      "春涡晕，红豆小，莺衣嫩，珠痕淡印芳汗。", 
      "自从信误青骊，想笼莺停唤。", 
      "风刀快，翦尽画檐梧桐，怎翦愁断。"
    ], 
    "rhythmic": "金盏子"
  }, 
  {
    "author": "蒋捷", 
    "paragraphs": [
      "游丝纤弱。", 
      "谩著意绊春，春难凭托。", 
      "水暖成纹，云晴生影，双燕又窥帘幕。", 
      "露添牡丹新艳，风摆秋千闲索。", 
      "对此景，动高歌一曲，何妨行乐。", 
      "行乐。", 
      "春正好，无奈绿窗，孤负敲棋约。", 
      "锦屋调笙，银瓶索酒，争奈也曾迷著。", 
      "自从发凋心倦，常倚钩阑斜角。", 
      "翠深处，看悠悠几点，杨花飞落。"
    ], 
    "rhythmic": "喜迁莺"
  }, 
  {
    "author": "蒋捷", 
    "paragraphs": [
      "染柳烟消，敲菰雨断，历历犹寄斜阳。", 
      "掩冉玉妃芳袂，拥出灵场。", 
      "倩他鸳鸯来寄语，驻君舴艋亦何妨。", 
      "渔榔静，独奏棹歌，邀妃试酌清觞。", 
      "湖上云渐暝，秋浩荡，鲜风支尽蝉粮。", 
      "赠我非环非佩，万斛生香。", 
      "半蜗茅屋归吹影，数螺苔石压波光。", 
      "鸳鸯笑，何似且留双楫，翠隐红藏。"
    ], 
    "rhythmic": "昼锦堂"
  }, 
  {
    "author": "蒋捷", 
    "paragraphs": [
      "醉兮琼瀣浮觞些。", 
      "招兮遣巫阳些。", 
      "君毋去此，飓风将起，天微黄些。", 
      "野马尘埃，污君楚楚，白霓裳些。", 
      "驾空兮云浪，茫洋东下，流君往、他方些。", 
      "月满兮西厢些。", 
      "叫云矣、笛凄凉些。", 
      "归来为我，重倚蛟背，寒鳞苍些。", 
      "俯视春红，浩然一笑，吐山香些。", 
      "翠禽兮弄晓，招君未至，我心伤些。"
    ], 
    "rhythmic": "水龙吟"
  }, 
  {
    "author": "蒋捷", 
    "paragraphs": [
      "缟霜霏霁雪。", 
      "渐翠没凉痕，猩浮寒血。", 
      "山窗梦凄切。", 
      "短吟筇犹倚，莺边新樾。", 
      "花魂未歇。", 
      "似追惜、芳消艳灭。", 
      "挽西风、再入柔柯，误染绀云成缬。", 
      "休说。", 
      "深题锦翰，浅泛琼漪，暗春曾泄。", 
      "情条万结。", 
      "依然是，未愁绝。", 
      "最怜他，南苑空阶堆遍，人隔仙蓬怨别。", 
      "锁芙蓉、小殿秋深，碎虫诉月。"
    ], 
    "rhythmic": "瑞鹤仙"
  }, 
  {
    "author": "蒋捷", 
    "paragraphs": [
      "绀烟迷雁迹。", 
      "渐断鼓零钟，街喧初息。", 
      "风檠背寒壁。", 
      "放冰蜍飞到，丝丝窗隙。", 
      "琼瑰暗泣。", 
      "念乡关、霜芜似织。", 
      "漫将身、化鹤归来，忘却旧游端的。", 
      "欢极。", 
      "蓬壶蕖浸，花院梨溶，醉连春夕。", 
      "柯云罢弈。", 
      "樱桃在，梦难觅。", 
      "劝清光，乍可幽窗相伴，休照红楼夜笛。", 
      "怕人间、换谱伊凉，素娥未识。"
    ], 
    "rhythmic": "瑞鹤仙", 
    "tags": [
      "宋词三百首"
    ]
  }, 
  {
    "author": "蒋捷", 
    "paragraphs": [
      "玉霜生穗也。", 
      "渺洲云翠痕，雁绳低也。", 
      "层帘四垂也。", 
      "锦堂寒早近，开炉时也。", 
      "香风递也。", 
      "是东篱、花深处也。", 
      "料此花、伴我仙翁，未肯放秋归也。", 
      "嬉也。", 
      "缯波稳舫，镜月危楼，琼也。", 
      "笼莺睡也。", 
      "红妆旋、舞衣也。", 
      "待纱灯客散，纱窗日上，便是严凝序也。", 
      "换青毡、小帐围春，又还醉也。"
    ], 
    "rhythmic": "瑞鹤仙"
  }, 
  {
    "author": "蒋捷", 
    "paragraphs": [
      "素肌元是雪。", 
      "向雪里带香，更添奇绝。", 
      "梅花太孤洁。", 
      "问梨花何似，风标难识。", 
      "长洲漾楫。", 
      "料鸳边、娇容乍折。", 
      "对珠栊、自翦凉衣，爱把淡罗轻叠。", 
      "清彻。", 
      "螺心翠靥，龙吻琼涎，总成虚设。", 
      "微微醉缬。", 
      "窗灯晕，弄明灭。", 
      "算银台高处，芳菲仙佩，步遍纤云万叶。", 
      "觉来时、人在红帱，半廊界月。"
    ], 
    "rhythmic": "瑞鹤仙"
  }, 
  {
    "author": "蒋捷", 
    "paragraphs": [
      "傍池阑倚遍，问山影、是谁偷。", 
      "但鹭敛琼丝，鸳藏绣羽，碍浴妨浮。", 
      "寒流。", 
      "暗冲片响，似犀椎、带月静敲秋。", 
      "因念凉荷院宇，纷丸曾泛金瓯。", 
      "妆楼。", 
      "晓涩翠罂油。", 
      "倦鬓理还休。", 
      "更有何意绪，怜他半夜，瓶破梅愁。", 
      "红。", 
      "泪乾万点。", 
      "待穿来、寄与薄情收。", 
      "只恐东风未转，误人日望归舟。"
    ], 
    "rhythmic": "木兰花慢"
  }, 
  {
    "author": "蒋捷", 
    "paragraphs": [
      "渺琉璃万顷，冷光射、夕阳洲。", 
      "见败柳漂枝，残芦泛叶，欲去仍留。", 
      "罗帱。", 
      "少年梦里，正窥帘、月浸素肌柔。", 
      "谁念衰翁自老，断髭冻得成虬。", 
      "凝眸。", 
      "一望绝飞鸥。", 
      "宇宙正清幽。", 
      "漫细敲紫砚，轻呵翠管，吟思难抽。", 
      "飕飕。", 
      "晚风又起，但时听、碎玉落檐头。", 
      "多少梅花片脑，醉来误整香篝。"
    ], 
    "rhythmic": "木兰花慢"
  }, 
  {
    "author": "蒋捷", 
    "paragraphs": [
      "书楼四面筠帘卷。", 
      "微薰起，翠弄悬签丝软。", 
      "楼上读书仙，对宝狻霏转。", 
      "绣馆钗行云度影，滟寿觥、盈盈争劝。", 
      "争劝。", 
      "奈芸边事切，花中情浅。", 
      "金奏未响昏蜩，早传言放却，舞衫歌扇。", 
      "柳雨一窝凉，再展开湘卷。", 
      "万颗蕖心琼珠辊，细滴与、银朱小砚。", 
      "深院。", 
      "待月满廊腰，玉笙又远。"
    ], 
    "rhythmic": "珍珠帘・真珠帘"
  }, 
  {
    "author": "蒋捷", 
    "paragraphs": [
      "霞铄帘珠，云蒸篆玉，环楼婉婉飞铃。", 
      "天上王郎，飚轮此地曾停。", 
      "秋香不断台隍远，溢万丛、锦艳鲜明。", 
      "事成尘，鸾凤箫中，空度歌声。", 
      "翁一点清寒髓，惯餐英菊屿，饮露兰汀。", 
      "透屋高红，新营小样花城。", 
      "霜浓月淡三更梦，梦曼仙、来倚吟屏。", 
      "共襟期，不是琼姬，不是芳卿。"
    ], 
    "rhythmic": "高阳台"
  }, 
  {
    "author": "蒋捷", 
    "paragraphs": [
      "燕卷情丝，蜂黏落絮，天教绾住闲愁。", 
      "闲里清明，匆匆粉涩红羞。", 
      "灯摇缥晕茸窗冷，语未阑、蛾影分收。", 
      "好伤情，春也难留，人也难留。", 
      "芳尘满目悠悠。", 
      "问萦云佩响，还绕谁楼。", 
      "别酒才斟，从前心事都休。", 
      "飞莺纵有风吹转，奈旧家、苑已成秋。", 
      "莫思量，杨柳湾西，且棹吟舟。"
    ], 
    "rhythmic": "高阳台"
  }, 
  {
    "author": "蒋捷", 
    "paragraphs": [
      "桥尾星沈，街心尘敛，天公还把春饶。", 
      "桂月黄昏，金丝柳换星摇。", 
      "相逢小曲方嫌冷，便暖薰、珠络香飘。", 
      "却怜他、隔岁芳期，枉费囊绡。", 
      "人情终似蛾儿舞，到嚬翻宿粉，怎比初描。", 
      "认得游踪，花骢不住嘶骄。", 
      "梅梢一寸残红炬，喜尚堪、移照樱桃。", 
      "醉醺醺，不记元宵，只道花朝。"
    ], 
    "rhythmic": "高阳台"
  }, 
  {
    "author": "蒋捷", 
    "paragraphs": [
      "听深深、谢家庭馆。", 
      "东风对语双燕。", 
      "似说朝来，天上婺星光现。", 
      "金裁花诰紫泥香，绣裹藤舆红茵软。", 
      "散蜡宫辉，行鳞厨品，至今人羡。", 
      "西湖万柳如线。", 
      "料月仙当此，小停飚辇。", 
      "付与长年，教见海心波浅。", 
      "萦云玉佩五侯门，洗雪华桐三春苑。", 
      "慢拍调莺，急鼓吹鸾，翠阴生院。"
    ], 
    "rhythmic": "春夏两相期", 
    "tags": [
      "西湖"
    ]
  }, 
  {
    "author": "蒋捷", 
    "paragraphs": [
      "稼翁居士，有几多抱负，几多声价。", 
      "玉立绣衣霄汉表，曾览八州风化。", 
      "进退行藏，此时正要，一著高天下。", 
      "黄埃扑面，不成也控羸马。", 
      "人道云出无心，才离山後，岂是无心者。", 
      "自古达官酣富贵，住住遭人描画。", 
      "只有青门，种瓜闲客，千载传佳话。", 
      "稼翁一笑，吾今亦爱吾稼。"
    ], 
    "rhythmic": "念奴娇"
  }, 
  {
    "author": "蒋捷", 
    "paragraphs": [
      "春愁怎画。", 
      "正莺背带雪，酴花谢。", 
      "细雨院深，淡月廊斜重帘挂。", 
      "归时记约烧灯夜。", 
      "早拆尽、秋千红架。", 
      "纵然归近，风光又是，翠阴初夏。", 
      "娅姹。", 
      "青泫白，恨玉佩罢舞，芳尘凝榭。", 
      "几拟情人，付与兰香秋罗帕。", 
      "知他堕策斜拢马。", 
      "在底处、垂杨楼下。", 
      "无言暗拥娇鬟，凤钗溜也。"
    ], 
    "rhythmic": "绛都春"
  }, 
  {
    "author": "蒋捷", 
    "paragraphs": [
      "黄花深巷，红叶低窗，凄凉一片秋声。", 
      "豆雨声来，中间夹带风声。", 
      "疏疏二十五点，丽谯门、不锁更声。", 
      "故人远，问谁摇玉佩，檐底铃声。", 
      "彩角声吹月堕，渐连营马动，四起笳声。", 
      "闪烁邻灯，灯前尚有砧声。", 
      "知他诉愁到晓，碎哝哝、多少蛩声。", 
      "诉未了，把一半、分与雁声。"
    ], 
    "rhythmic": "声声慢"
  }, 
  {
    "author": "蒋捷", 
    "paragraphs": [
      "夜倚读书床，敲碎唾壶，灯晕明灭。", 
      "多事西风，把斋铃频掣。", 
      "人共语、温温芋火，雁孤飞、萧萧桧雪。", 
      "遍阑干外，万顷鱼天，未了予愁绝。", 
      "鸡边长剑舞，念不到、此样豪杰。", 
      "瘦骨棱棱，但凄其衾铁。", 
      "是非梦、无痕堪记，似双瞳、缤纷翠缬。", 
      "浩然心在，我逢著、梅花便说。"
    ], 
    "rhythmic": "尾犯"
  }, 
  {
    "author": "蒋捷", 
    "paragraphs": [
      "一掬乡心，付杳杳、露莎烟苇。", 
      "来相伴、凄然客影，谢他穷鬼。", 
      "新绿旧红春又老，少玄老白人生几。", 
      "况无情、世故荡摩中，凋英伟。", 
      "词场笔，行群蚁。", 
      "战场胄，藏群虮。", 
      "问何如清昼，倚藤凭棐。", 
      "流水青山屋上下，束书壶酒船头尾。", 
      "任垂涎、斗大印黄金，狂周顗。"
    ], 
    "rhythmic": "满江红"
  }, 
  {
    "author": "蒋捷", 
    "paragraphs": [
      "秋本无愁，奈客里、秋偏岑寂。", 
      "身老大、敲秦缶，懒移陶甓。", 
      "万误曾因疏处起，一闲且向贫中觅。", 
      "笑新来、多事是征鸿，声嘹呖。", 
      "双户掩，孤灯剔。", 
      "书束架，琴悬壁。", 
      "笑人间无此，小窗幽阒。", 
      "浪远微听葭叶响，雨残细数梧梢滴。", 
      "正依稀、梦到故人家，谁横笛。"
    ], 
    "rhythmic": "满江红"
  }, 
  {
    "author": "蒋捷", 
    "paragraphs": [
      "翠吟悄。", 
      "似有人黄裳，孤伫埃表。", 
      "渐老侵芳岁，识君恨不早。", 
      "料应陶令吟魂在，凝此秋香妙。", 
      "傲霜姿，尚想前身，倚窗馀傲。", 
      "回首醉年少。", 
      "控骏马蓉边，红亸茸帽。", 
      "淡泊东篱，有谁肯、梦飞到。", 
      "正襟三诵悠然句，聊遣花微笑。", 
      "酒休赊，醒眼看花正好。"
    ], 
    "rhythmic": "探芳信"
  }, 
  {
    "author": "蒋捷", 
    "paragraphs": [
      "白鸥问我泊孤舟。", 
      "是身留。", 
      "是心留。", 
      "心若留时、何事锁眉头。", 
      "风拍小帘灯晕舞，对闲影，冷清清，忆旧游。", 
      "旧游旧游今在不。", 
      "花外楼。", 
      "柳下舟。", 
      "梦也梦也，梦不到、寒水空流。", 
      "漠漠黄云、湿透木绵裘。", 
      "都道无人愁似我，今夜雪，有梅花，似我愁。"
    ], 
    "rhythmic": "梅花引"
  }, 
  {
    "author": "蒋捷", 
    "paragraphs": [
      "世间何处，最难忘杯酒。", 
      "惟是停云想亲友。", 
      "此时无一盏，千种离愁，西风外，长伴枯荷衰柳。", 
      "去年深夜语，倾倒书□，窗烛心悬小红豆。", 
      "记得到门时，雨正萧萧，嗟今雨、此情非旧。", 
      "待与子、相期采黄花，又未卜重阳，果能晴否。"
    ], 
    "rhythmic": "洞仙歌"
  }, 
  {
    "author": "蒋捷", 
    "paragraphs": [
      "枝枝叶叶，受东风调弄。", 
      "便是鸾穿也微动。", 
      "自鹅黄千缕，数到飞绵，闲无事，谁管将春迎送。", 
      "轻柔心性在，教得游人，酒舞花吟姿狂纵。", 
      "更谁家鸾镜里，贪学纤蛾，移来傍、妆楼新种。", 
      "总不道、江头锁清愁，正雨渺烟茫，翠阴如梦。"
    ], 
    "rhythmic": "洞仙歌"
  }, 
  {
    "author": "蒋捷", 
    "paragraphs": [
      "新春景，明媚在何时。", 
      "宜早不宜迟。", 
      "软尘巷陌青油幰，重帘深院画罗衣。", 
      "要些儿，晴日照，暖风吹。", 
      "一片片、雪儿休要下。", 
      "一点点、雨儿休要洒。", 
      "才恁地，越愆期。", 
      "悠悠不趁梅花到，匆匆枉带柳花飞。", 
      "倩黄莺，将我语，报春归。"
    ], 
    "rhythmic": "最高楼"
  }, 
  {
    "author": "蒋捷", 
    "paragraphs": [
      "柳边楼，花下馆。", 
      "低卷绣帘半。", 
      "帘外天丝，扰扰似情乱。", 
      "知他蛾绿纤眉，鹅黄小袖。", 
      "在何处、闲游闲玩。", 
      "最堪叹。", 
      "筝面一寸尘深，玉柱网斜雁。", 
      "谱字红蔫，翦烛记同看。", 
      "几回传语东风，将愁吹去，怎奈向、东风不管。"
    ], 
    "rhythmic": "祝英台・祝英台近"
  }, 
  {
    "author": "蒋捷", 
    "paragraphs": [
      "东风方到旧桃枝。", 
      "仙梦已云迷。", 
      "画阑红子摴蒱处，依然是、春昼帘垂。", 
      "恨杀河东狮子，惊回海底鸥儿。", 
      "寻芳小步莫嫌迟。", 
      "此去却慵移。", 
      "断肠不在分襟後，元来在、襟未分时。", 
      "柳岸犹携素手，兰房早掩朱扉。"
    ], 
    "rhythmic": "风入松"
  }, 
  {
    "author": "蒋捷", 
    "paragraphs": [
      "春晴也好。", 
      "春阴也好。", 
      "著些儿、春雨越好。", 
      "春雨如丝，绣出花枝红袅。", 
      "怎禁他、孟婆合皂。", 
      "梅花风小。", 
      "杏花风小。", 
      "海棠风、蓦地寒峭。", 
      "岁岁春光，被二十四风吹老。", 
      "楝花风、尔且慢到。"
    ], 
    "rhythmic": "解佩令"
  }, 
  {
    "author": "蒋捷", 
    "paragraphs": [
      "小巧楼台眼界宽。", 
      "朝卷帘看。", 
      "暮卷帘看。", 
      "故乡一望一心酸。", 
      "云又迷漫。", 
      "水又迷漫。", 
      "天不教人客梦安。", 
      "昨夜春寒。", 
      "今夜春寒。", 
      "梨花月底两眉攒。", 
      "敲遍阑干。", 
      "拍遍阑干。"
    ], 
    "rhythmic": "一翦梅"
  }, 
  {
    "author": "蒋捷", 
    "paragraphs": [
      "一片春愁待酒浇。", 
      "江上舟摇。", 
      "楼上帘招。", 
      "秋娘度与泰娘娇。", 
      "风又飘飘。", 
      "雨又萧萧。", 
      "何日归家洗客袍。", 
      "银字笙调。", 
      "心字香烧。", 
      "流光容易把人抛。", 
      "红了樱桃。", 
      "绿了芭蕉。"
    ], 
    "rhythmic": "一翦梅"
  }, 
  {
    "author": "蒋捷", 
    "paragraphs": [
      "秋碧泻晴湾。", 
      "楼台云影闲。", 
      "记仙家、元在蓬山。", 
      "飞到雁峰尘更少，三万顷、玉无边。", 
      "金盏倒垂莲。", 
      "歌摇香雾鬟。", 
      "任芙蓉、玉月朱阑。", 
      "天气已凉犹未冷，重九後、小春前。"
    ], 
    "rhythmic": "糖多令・唐多令"
  }, 
  {
    "author": "蒋捷", 
    "paragraphs": [
      "小饮微吟，残灯断雨，静户幽窗。", 
      "几度花开，几番花谢，又到黄昏。", 
      "潘娘不是潘郎。", 
      "料应也、霜黏鬓旁。", 
      "鹦鹉阑空，鸳鸯壶破，烟渺云茫。"
    ], 
    "rhythmic": "柳梢青"
  }, 
  {
    "author": "蒋捷", 
    "paragraphs": [
      "雪飞灯背雁声低。", 
      "寒生红被池。", 
      "小屏风畔立多时。", 
      "闲看番马儿。", 
      "新揾泪，旧题诗。", 
      "一般罗带垂。", 
      "琼箫夜夜挟愁吹。", 
      "梅花知不知。"
    ], 
    "rhythmic": "阮郎归"
  }, 
  {
    "author": "蒋捷", 
    "paragraphs": [
      "云褰翠幕。", 
      "满天星碎珠迸索。", 
      "孤蟾阑外，照我看看过转角。", 
      "酒醒寒砧正作。", 
      "待眠来、梦魂怕恶。", 
      "枕屏那更，画了平洲断雁落。"
    ], 
    "rhythmic": "金蕉叶"
  }, 
  {
    "author": "蒋捷", 
    "paragraphs": [
      "山无限。", 
      "登山试望吴宫殿。", 
      "吴宫殿。", 
      "是藏深坞，是临清浅。", 
      "（缺词文）（缺词文）（缺词文）（缺词文）（缺词文）"
    ], 
    "rhythmic": "忆秦娥"
  }, 
  {
    "author": "蒋捷", 
    "paragraphs": [
      "（缺词文）（缺词文）（缺词文）（缺词文）（缺词文）"
    ], 
    "rhythmic": "谒金门"
  }, 
  {
    "author": "蒋捷", 
    "paragraphs": [
      "（缺词文）（缺词文）（缺词文）（缺词文）"
    ], 
    "rhythmic": "菩萨蛮"
  }, 
  {
    "author": "蒋捷", 
    "paragraphs": [
      "（缺词文）（缺词文）（缺词文）"
    ], 
    "rhythmic": "卜算子"
  }, 
  {
    "author": "蒋捷", 
    "paragraphs": [
      "（缺词文）（缺词文）"
    ], 
    "rhythmic": "霜天晓角"
  }, 
  {
    "author": "蒋捷", 
    "paragraphs": [
      "（缺词文）"
    ], 
    "rhythmic": "点绛唇"
  }, 
  {
    "author": "蒋捷", 
    "paragraphs": [
      "担子挑春虽小。", 
      "白白红红都好。", 
      "卖过巷东家。", 
      "巷西家。", 
      "帘外一声声叫。", 
      "帘里鸦鬟入报。", 
      "问道买梅花。", 
      "买梅花。"
    ], 
    "rhythmic": "昭君怨"
  }, 
  {
    "author": "蒋捷", 
    "paragraphs": [
      "夜月溪篁鸾影。", 
      "晓露岩花鹤顶。", 
      "半世踏红尘，到底输他村景。", 
      "村景。", 
      "村景。", 
      "樵斧耕蓑渔艇。"
    ], 
    "rhythmic": "如梦令"
  }, 
  {
    "author": "蒋捷", 
    "paragraphs": [
      "晴浦溶溶明断霞。", 
      "楼台摇影处，是谁家。", 
      "银红裙裥皱宫纱。", 
      "风前坐，闲斗郁金芽。", 
      "人散树啼鸦。", 
      "粉团黏不住，旧繁华。", 
      "双龙尾上月痕斜。", 
      "而今照，冷淡白菱花。"
    ], 
    "rhythmic": "小重山"
  }, 
  {
    "author": "蒋捷", 
    "paragraphs": [
      "曾伴芳卿锵佩环。", 
      "西风吹梦断，堕人寰。", 
      "假饶无分入雕阑。", 
      "窥妆镜，也合小溪湾。", 
      "此地有谁怜。", 
      "斜阳牛卧处，牧童攀。", 
      "劝花休苦恨天天。", 
      "从来道，薄命是朱颜。"
    ], 
    "rhythmic": "小重山"
  }, 
  {
    "author": "蒋捷", 
    "paragraphs": [
      "正春晴，又春冷，云低欲落。", 
      "琼苞未剖，早是东风作恶。", 
      "旋安排、一双银蒜镇罗幕。", 
      "幽壑。", 
      "水生漪，皱嫩绿、潜鳞初跃。", 
      "门巷，桃树红才约略。", 
      "知甚时，霁华烘破青青萼。", 
      "忆昨。", 
      "□□□□，引蝶花边，近来重见，身学垂杨瘦削。", 
      "问小翠眉山，为谁攒却。", 
      "斜阳院宇，任蛛丝遍，玉筝弦索。", 
      "户外惟闻，放翦刀声，深在妆阁。", 
      "料想裁缝，白苎春衫薄。"
    ], 
    "rhythmic": "白苎"
  }, 
  {
    "author": "蒋捷", 
    "paragraphs": [
      "我爱荷花花最软。", 
      "锦拶云挨，朵朵娇如颤。", 
      "一阵微风来自远。", 
      "红低欲蘸凉波浅。", 
      "莫是羊家张静婉。", 
      "抱月飘烟，舞得腰肢倦。", 
      "偷把翠罗香被展。", 
      "无眠却又频翻转。"
    ], 
    "rhythmic": "蝶恋花"
  }, 
  {
    "author": "蒋捷", 
    "paragraphs": [
      "丝丝杨柳丝丝雨。", 
      "春在溟蒙处。", 
      "楼儿忒小不藏愁。", 
      "几度和云飞去、觅归舟。", 
      "天怜客子乡关远。", 
      "借与花消遣。", 
      "海棠红近绿阑干。", 
      "才卷朱帘却又、晚风寒。"
    ], 
    "rhythmic": "虞美人"
  }, 
  {
    "author": "蒋捷", 
    "paragraphs": [
      "少年听雨歌楼上。", 
      "红烛昏罗帐。", 
      "壮年听雨客舟中。", 
      "江阔云低、断雁叫西风。", 
      "而今听雨僧庐下。", 
      "鬓已星星也。", 
      "悲欢离合总无情。", 
      "一任阶前、点滴到天明。"
    ], 
    "rhythmic": "虞美人"
  }, 
  {
    "author": "蒋捷", 
    "paragraphs": [
      "泊雁小汀洲。", 
      "冷淡湔裙水漫秋。", 
      "裙上唾花无觅处，重游。", 
      "隔柳惟存月半钩。", 
      "准拟架层楼。", 
      "望得伊家见始休。", 
      "还怕粉云天末起，悠悠。", 
      "化作相思一片愁。"
    ], 
    "rhythmic": "南乡子"
  }, 
  {
    "author": "蒋捷", 
    "paragraphs": [
      "翠幰夜游车。", 
      "不到山边与水涯。", 
      "随分纸灯三四盏，邻家。", 
      "便做元宵好景夸。", 
      "谁解倚梅花。", 
      "思想灯球坠绛纱。", 
      "旧说梦华犹未了，堪嗟。", 
      "才百馀年又梦华。"
    ], 
    "rhythmic": "南乡子"
  }, 
  {
    "author": "蒋捷", 
    "paragraphs": [
      "绿华翦碎娇云瘦。", 
      "剩妆点、菊前蓉後。", 
      "娟娟月也染成香，何况、纤罗襟袖。", 
      "秋窗一夜西风骤。", 
      "翠奁锁、琼珠花镂。", 
      "人间富贵总腥膻，且和露、攀花三嗅。"
    ], 
    "rhythmic": "步蟾宫"
  }, 
  {
    "author": "蒋捷", 
    "paragraphs": [
      "玉窗掣锁香云涨。", 
      "唤绿袖、低敲方响。", 
      "流苏拂处字微讹，但斜倚、红梅一饷。", 
      "月在帘衣上。", 
      "做池馆、春阴模样。", 
      "春阴模样不如晴，这催雪、曲儿休唱。"
    ], 
    "rhythmic": "步蟾宫"
  }, 
  {
    "author": "蒋捷", 
    "paragraphs": [
      "秦人占得桃源地。", 
      "说道花深堪避世。", 
      "桃花湾内岂无花，吕政马来拦不住。", 
      "明朝与子穿花去。", 
      "去看霜蹄剜石处。", 
      "茫茫秦事是耶非，万一问花花解语。"
    ], 
    "rhythmic": "玉楼春"
  }, 
  {
    "author": "蒋捷", 
    "paragraphs": [
      "茜金小袖花下行。", 
      "过桥亭、倚树听莺。", 
      "被柳线、低萦鬓，绀云垂、钗凤半横。", 
      "红薇影转晴窗昼，漾兰心、未到绣絣。", 
      "奈一点、春来恨，在青蛾、弯处又生。"
    ], 
    "rhythmic": "恋绣衾"
  }, 
  {
    "author": "蒋捷", 
    "paragraphs": [
      "人爱晓妆鲜。", 
      "我爱妆残。", 
      "翠钗扶住欲敧鬟。", 
      "印了夜香无事也，月上凉天。", 
      "新谱学筝难。", 
      "愁涌蛾弯。", 
      "一床衾浪未红翻。", 
      "听得人催佯不睬，去洗珠钿。"
    ], 
    "rhythmic": "浪淘沙"
  }, 
  {
    "author": "蒋捷", 
    "paragraphs": [
      "明露浴疏桐。", 
      "秋满帘栊。", 
      "掩琴无语意忡忡。", 
      "掐破东窗窥皓月，早上芙蓉。", 
      "前事渺茫中。", 
      "烟水孤鸿。", 
      "一尊重九又成空。", 
      "不解吹愁吹帽落，恨杀西风。"
    ], 
    "rhythmic": "浪淘沙"
  }, 
  {
    "author": "蒋捷", 
    "paragraphs": [
      "我梦唐宫春昼迟。", 
      "正舞到、曳裾时。", 
      "翠云队仗绛霞衣。", 
      "慢腾腾、手双垂。", 
      "忽然急鼓催将起，似彩凤、乱惊飞。", 
      "梦回不见万琼妃。", 
      "见荷花、被风吹。"
    ], 
    "rhythmic": "燕归梁"
  }, 
  {
    "author": "蒋捷", 
    "paragraphs": [
      "去年云掩冰轮皎。", 
      "喜今岁、微阴俱扫。", 
      "乾坤一片玉琉璃，怎算得、清光多少。", 
      "无歌无酒痴顽老。", 
      "对愁影、翻嫌分晓。", 
      "天公元不负中秋，我自把、中秋误了。"
    ], 
    "rhythmic": "步蟾宫"
  }, 
  {
    "author": "蒋捷", 
    "paragraphs": [
      "冷淡是秋花。", 
      "更比秋花冷淡些。", 
      "到处芙蓉供醉赏，从他。", 
      "自有幽人处士夸。", 
      "寂寞两三葩。", 
      "昼日无风也带斜。", 
      "一片西窗残照里，谁家。", 
      "卷却湘裙薄薄纱。"
    ], 
    "rhythmic": "南乡子"
  }, 
  {
    "author": "蒋捷", 
    "paragraphs": [
      "红了樱桃。", 
      "绿了芭蕉。", 
      "送春归、客尚蓬飘。", 
      "昨宵谷水，今夜兰皋。", 
      "奈云溶溶，风淡淡，雨潇潇。", 
      "银字笙调。", 
      "心字香烧。", 
      "料芳悰、乍整还凋。", 
      "待将春恨，都付春潮。", 
      "过窈娘堤，秋娘渡，泰娘桥。"
    ], 
    "rhythmic": "行香子"
  }, 
  {
    "author": "蒋捷", 
    "paragraphs": [
      "啼鴂声中，春光化成春梦。", 
      "问东君、仗谁诗送。", 
      "燕怜晴，莺爱暖，一窗芳哄。", 
      "奈匆匆、催他柳绵狂纵。", 
      "轻罗扇小，桐花又飞么凤。", 
      "记寒吟、沁梅霜冻。", 
      "古今□，人易老，莫闲双鞚。", 
      "尚堪游、荼䕷粉云香洞。"
    ], 
    "rhythmic": "粉蝶儿"
  }, 
  {
    "author": "蒋捷", 
    "paragraphs": [
      "绀露浓。", 
      "映素空。", 
      "楼观峭玲珑。", 
      "粉冻霁英，冷光摇荡古青松。", 
      "半规黄昏淡月，梅气山影溟蒙。", 
      "有丽人、步依修竹，萧然态若游龙。", 
      "绡袂微皱水溶溶。", 
      "仙茎清瀣，净洗斜红。", 
      "劝我浮香桂酒，环佩暗解，声飞芳霭中。", 
      "弄春弱柳垂丝，慢按翠舞娇童。", 
      "醉不知何处，惊翦翦、凄紧霜风。", 
      "梦醒寻痕访踪。", 
      "但留残星挂穹。", 
      "梅花未老，翠羽双吟，一片晓峰。"
    ], 
    "rhythmic": "翠羽吟"
  }, 
  {
    "author": "蒋捷", 
    "paragraphs": [
      "甚矣君狂矣。", 
      "想胸中、些儿磊磈，酒浇不去。", 
      "据我看来何所似，一似韩家五鬼。", 
      "又一似、杨家风子。", 
      "怪鸟啾啾鸣未了，被天公、捉住樊笼里。", 
      "这一错，铁难铸。", 
      "濯溪雨涨荆溪水。", 
      "送君归、斩蛟桥外，水光清处。", 
      "世上恨无楼百尺，装着许多俊气。", 
      "做弄得、栖栖如此。", 
      "临别赠言朋友事，有殷勤、六字君听取。", 
      "节饮食，慎言语。"
    ], 
    "rhythmic": "贺新郎"
  }, 
  {
    "author": "蒋捷", 
    "paragraphs": [
      "妾有琵琶谱。", 
      "抱金槽、慢拈轻抛，柳梢莺妒。", 
      "羽调六么弹遍了，花底灵犀暗度。", 
      "奈敲断、玉钗纤股。", 
      "低画屏深朱户掩，卷西风、满地吹尘土。", 
      "芳事往，蝶空诉。", 
      "天天把妾芳心误。", 
      "小楼东、隐约谁家，凤箫鼍鼓。", 
      "泪点染衫双袖翠，修竹凄其又暮。", 
      "背灯影、萧条情互。", 
      "捐佩洲前裙步步，渺无边、一片相思苦。", 
      "春去也，乱红舞。"
    ], 
    "rhythmic": "贺新郎"
  }, 
  {
    "author": "蒋捷", 
    "paragraphs": [
      "绿堕云垂领。", 
      "背琵琶、盈盈袖手，粉闲红靓。", 
      "依约春游归来倦，又似春眠未醒。", 
      "滟寒泚、低迷蓉影。", 
      "莺带松声飞过也，柳窗深、尚记停针听。", 
      "魂浩荡，孤芳景。", 
      "金钗断股瓶沈井。", 
      "问苏城、香销卷子，倩谁题咏。", 
      "灯晕青红残醉在，小院屏昏帐暝。", 
      "误瞋怪、眉心慵整。", 
      "人道真真招得下，任千呼万唤无言应。", 
      "空对此，泪花冷。"
    ], 
    "rhythmic": "贺新郎"
  }, 
  {
    "author": "蒋捷", 
    "paragraphs": [
      "吟鞭、雁峰高处。", 
      "曾游长寿仙府。", 
      "年年长见瑶簪会，霞杪盖芝轻度。", 
      "开绣户。", 
      "笑万朵香红，剩染秋光素。", 
      "清箫丽鼓。", 
      "任滟玉杯深，鸾酣凤醉，犹未洞天暮。", 
      "尘缘误。", 
      "迷却桃园旧步。", 
      "飞琼芳梦同赋。", 
      "朝来闻道仙童宴，翘首翠房玄圃。", 
      "云又雾。", 
      "身恍到微茫，认得胎禽舞。", 
      "遥汀近浦。", 
      "便一苇渔航，撑烟载雨，归去伴寒鹭。"
    ], 
    "rhythmic": "摸鱼子"
  }, 
  {
    "author": "蒋捷", 
    "paragraphs": [
      "昔裴晋公，生甲辰岁，秉唐相钧。", 
      "向东都治第，才娱老眼，北门建节，又绊闲身。", 
      "燠馆花浓，凉台月淡，不记弓刀千骑尘。", 
      "谁堪羡，羡南塘居士，做散仙人。", 
      "南塘水向晴云。", 
      "三百树凤洲杨柳春。", 
      "有绿衣奏曲，金斜小雁，彩衣劝酒，玉跪双麟。", 
      "前後同年，逸劳异趣，中立翻成雌甲辰。", 
      "斯言也，是梅花说与，竹里山民。"
    ], 
    "rhythmic": "沁园春"
  }, 
  {
    "author": "蒋捷", 
    "paragraphs": [
      "风涛如此，被闲鸥诮我，君行良苦。", 
      "槲叶深湾，芦窠窄港，小憩倦篙慵橹。", 
      "壮年夜吹笛去，惊得鱼龙嗥舞。", 
      "怅今老，但蓬窗紧掩，荒凉愁愫。", 
      "别浦。", 
      "云断处。", 
      "低雁一绳，拦断家山路。", 
      "佩玉无诗，飞霞乏序，满席快飚谁付。", 
      "醉中几番重九，今度芳尊孤负。", 
      "便晴否。", 
      "怕明朝蝶冷，黄花秋圃。"
    ], 
    "rhythmic": "喜迁莺"
  }, 
  {
    "author": "蒋捷", 
    "paragraphs": [
      "晴天廖廓。", 
      "被孤云画出，离愁消索。", 
      "玉局弹棋，金钗翦烛，芳思可胜摇落。", 
      "镜妆为慵迟晚，笙曲缘愁差错。", 
      "倒纤指，□从头细数，年时同乐。", 
      "寂寞。", 
      "花院悄，昨夜醉眠，梦也难凭托。", 
      "车角生时，马蹄方後，才始断伊漂泊。", 
      "闷无半分消遣，春又一番担阁。", 
      "倚阑久，奈东风忒冷，红绡单薄。"
    ], 
    "rhythmic": "喜迁莺"
  }, 
  {
    "author": "蒋捷", 
    "paragraphs": [
      "银蟾飞到觚棱外。", 
      "娟娟下窥龙尾。", 
      "电紫鞘轻，云红筤曲，雕玉舆穿灯底。", 
      "峰缯岫绮。", 
      "沸一簇人声，道随竿媚。", 
      "侍女迎銮，燕娇莺姹炫珠翠。", 
      "华胥仙梦未了，被天公澒洞，吹换尘世。", 
      "淡柳湖山，浓花巷陌，惟说钱塘而已。", 
      "回头汴水。", 
      "望当日宸游，万□□□。", 
      "但有寒芜，夜深青磷起。"
    ], 
    "rhythmic": "齐天乐"
  }, 
  {
    "author": "蒋捷", 
    "paragraphs": [
      "夜深清梦，到丛花深处，满襟冰雪。", 
      "人在琼云方响乐，杳杳冲牙清绝。", 
      "翠簨翔龙，金枞跃凤，不是蕤宾铁。", 
      "凄锵仙调，风敲珠树新折。", 
      "中有五色光开，参差帔影，对舞山香彻。", 
      "雾阁云窗归去也，笑拥灵君旌节。", 
      "六曲阑干，一声鹦鹉，霍地空花灭。", 
      "梦回孤馆，秋笳霜外呜咽。"
    ], 
    "rhythmic": "念奴娇"
  }, 
  {
    "author": "蒋捷", 
    "paragraphs": [
      "柳湖载酒，梅墅赊棋，东风袖里寒色。", 
      "转眼翠笼池阁，含樱荐莺食。", 
      "匆匆过、春是客。", 
      "弄细雨、昼阴生寂。", 
      "似琼花、谪下红裳，再返仙籍。", 
      "无限倚阑愁，梦断云箫，鹊叫度青壁。", 
      "漫有戏龙盘□，盈盈住花宅。", 
      "骄骢马、嘶巷陌。", 
      "户半掩、堕鞭无迹。", 
      "但追想，白苎裁缝，灯下初识。"
    ], 
    "rhythmic": "应天长"
  }, 
  {
    "author": "蒋捷", 
    "paragraphs": [
      "绝代幽人独。", 
      "掩芳姿、深居何处，乱云深谷。", 
      "自说关中良家子，零落聊依草木。", 
      "世丧败、谁收骨肉。", 
      "轻薄儿郎为夫婿，爱新人、窕窈颜如玉。", 
      "千万事，风前烛。", 
      "鸳鸯一旦成孤宿。", 
      "最堪怜、新人欢笑，旧人哀哭。", 
      "侍婢卖珠回来後，相与牵萝补屋。", 
      "漫采得、柏枝盈掬。", 
      "日暮山中天寒也，翠绡衣、薄甚肌生粟。", 
      "空敛袖，倚修竹。"
    ], 
    "rhythmic": "贺新郎"
  }, 
  {
    "author": "蒋捷", 
    "paragraphs": [
      "客窗空翠杪。", 
      "前生饮惯，长生琼醥。", 
      "回首红尘，换了□花幰草。", 
      "隔水神仙洞府，但只有、飞霞能到。", 
      "谁信道。", 
      "西风送我，还陪清啸。", 
      "缥渺。", 
      "柳侧双楼，正绣幕围春，露深烟悄。", 
      "鱼尾停时，雪上鬒云犹少。", 
      "醉傍芙蓉自语，愿来此、年年簪帽。", 
      "青屿小。", 
      "鹤立淡烟秋晓。"
    ], 
    "rhythmic": "玉漏迟"
  }, 
  {
    "author": "张炎", 
    "paragraphs": [
      "十年前事翻疑梦，重逢可怜俱老。", 
      "水国春空，山城岁晚，无语相看一笑。", 
      "荷衣换了。", 
      "任京洛尘沙，冷凝风帽。", 
      "见说吟情，近来不到谢池草。", 
      "欢游曾步翠窈。", 
      "乱红迷紫曲，芳意今少。", 
      "舞扇招香，歌桡唤玉，犹忆钱塘苏小。", 
      "无端暗恼。", 
      "又几度留连，燕昏莺晓。", 
      "回首妆楼，甚时重去好。"
    ], 
    "rhythmic": "台城路・齐天乐"
  }, 
  {
    "author": "张炎", 
    "paragraphs": [
      "芙蓉城伴侣。", 
      "乍卸却单衣，茜罗重护。", 
      "傍水开时，细看来、浑似阮郎前度。", 
      "记得小楼，听一夜，江南春雨。", 
      "梦醒箫声，流水青苹，旧游何许。", 
      "谁翦层芳深贮。", 
      "便洗尽长安，半面尘土。", 
      "绝似桃根，带笑痕来伴，柳枝娇舞。", 
      "莫是孤村，试与问、酒家何处。", 
      "曾醉梢头双果，园林未暑。"
    ], 
    "rhythmic": "三姝媚"
  }, 
  {
    "author": "张炎", 
    "paragraphs": [
      "记玉关、踏雪事清游。", 
      "寒气脆貂裘。", 
      "傍枯林古道，长河饮马，此意悠悠。", 
      "短梦依然江表，老泪洒西州。", 
      "一字无题处，落叶都愁。", 
      "载取白云归去，问谁留楚佩，弄影中洲。", 
      "折芦花赠远，零落一身秋。", 
      "向寻常野桥流水，待招来、不是旧沙鸥。", 
      "空怀感，有斜阳处，却怕登楼。"
    ], 
    "rhythmic": "甘州・八声甘州", 
    "tags": [
      "宋词三百首"
    ]
  }, 
  {
    "author": "张炎", 
    "paragraphs": [
      "寒花清事，老圃闲人，相看秋色霏霏。", 
      "带叶分根，空翠半湿荷衣。", 
      "沅湘旧愁未减，有黄金、难铸相思。", 
      "但醉里，把苔笺重谱，不许春知。", 
      "聊慰幽怀古意，且频簪短帽，休怨斜晖。", 
      "采摘无多，一笑竟日忘归。", 
      "从教护香径小，似东山、还似东篱。", 
      "待去隐，怕如今、不是晋时。"
    ], 
    "rhythmic": "声声慢"
  }, 
  {
    "author": "张炎", 
    "paragraphs": [
      "烟霞万壑，记曲径幽寻，霁痕初晓。", 
      "绿窗窈窕。", 
      "看随花甃石，就泉通沼。", 
      "几日不来，一片苍云未扫。", 
      "自长啸。", 
      "怅乔木荒凉，都是残照。", 
      "碧天秋浩渺。", 
      "听虚籁泠泠，飞下孤峭。", 
      "山空翠老。", 
      "步仙风，怕有采芝人到。", 
      "野色闲门，芳草不除更好。", 
      "境深悄。", 
      "比斜川、又清多少。"
    ], 
    "rhythmic": "扫花游・扫地游"
  }, 
  {
    "author": "张炎", 
    "paragraphs": [
      "断碧分山，空帘剩月，故人天外。", 
      "香留酒殢。", 
      "蝴蝶一生花里。", 
      "想如今、醉魂未醒，夜台梦语秋声碎。", 
      "自中仙去後，词笺赋笔，便无清致。", 
      "都是。", 
      "凄凉意。", 
      "怅玉笥埋云，锦袍归水。", 
      "形容憔悴。", 
      "料应也、孤吟山鬼。", 
      "那知人、弹折素弦，黄金铸出相思泪。", 
      "但柳枝、门掩枯阴，候蛩愁暗苇。"
    ], 
    "rhythmic": "琐窗寒"
  }, 
  {
    "author": "张炎", 
    "paragraphs": [
      "龟峰深处隐，岩壑静、万尘空。", 
      "任一路白云，山童休扫，却似崆峒。", 
      "只恐烂柯人到，怕光阴、不与世间同。", 
      "旋采生枝带叶，微煎石鼎团龙。", 
      "从容。", 
      "吟啸百年翁。", 
      "行乐少扶筇。", 
      "向镜水传心，柴桑袖手，门掩清风。", 
      "如何晋人去後，好林泉、都在夕阳中。", 
      "禅外更无今古，醉归明月千松。"
    ], 
    "rhythmic": "木兰花慢"
  }, 
  {
    "author": "张炎", 
    "paragraphs": [
      "苍潭枯海树。", 
      "正雪窦高寒，水声东去。", 
      "古意萧闲，问结庐人远，白云谁侣。", 
      "贺监犹狂，还散迹、千岩风露。", 
      "抱瑟空游，都是凄凉，此愁难语。", 
      "莫趁江湖鸥鹭。", 
      "怕太乙炉荒，暗消铅虎。", 
      "投老心情，未归来何事，共成羁旅。", 
      "布袜青鞋，休误入、桃源深处。", 
      "待得重逢却说，巴山夜雨。"
    ], 
    "rhythmic": "三姝媚"
  }, 
  {
    "author": "张炎", 
    "paragraphs": [
      "嫩寒禁暖，正草色侵衣，野光如洗。", 
      "去城数里。", 
      "绕长堤是柳，钓船深舣。", 
      "小立斜阳，试数花风第几。", 
      "问春意。", 
      "待留取断红，心事难寄。", 
      "芳讯成拈指。", 
      "甚远客他乡，老怀如此。", 
      "醉馀梦里。", 
      "尚分明认得，旧时罗绮。", 
      "可惜空帘，误却归来燕子。", 
      "胜游地。", 
      "想依然、断桥流水。"
    ], 
    "rhythmic": "扫花游・扫地游"
  }, 
  {
    "author": "张炎", 
    "paragraphs": [
      "春风不暖垂杨树，吹却絮云多少。", 
      "燕子人家，夕阳巷陌，行入野畦深窈。", 
      "筹花斗草。", 
      "记小舫寻芳，断桥初晓。", 
      "那日心情，几人同向近来老。", 
      "消忧何处最好。", 
      "夜深频秉烛，犹是迟了。", 
      "南浦歌阑，东林社冷，赢得如今怀抱。", 
      "吟悰暗恼。", 
      "待醉也慵听，劝归啼鸟。", 
      "怕扰离愁，乱红休去扫。"
    ], 
    "rhythmic": "台城路・齐天乐"
  }, 
  {
    "author": "张炎", 
    "paragraphs": [
      "柳黄未结。", 
      "放嫩晴消尽，断桥残雪。", 
      "隔水人家，浑是花阴，曾醉好春时节。", 
      "轻车几度新堤晓，想如今、燕莺犹说。", 
      "纵艳游、得似当年，早是旧情都别。", 
      "重到翻疑梦醒，弄泉试照影，惊见华发。", 
      "却笑归来，石老云荒，身世飘然一叶。", 
      "闭门约住青山色，自容与、吟窗清绝。", 
      "怕夜寒、吹到梅花，休卷半帘明月。"
    ], 
    "rhythmic": "疏影"
  }, 
  {
    "author": "张炎", 
    "paragraphs": [
      "山空天入海，倚楼望极，风急暮潮初。", 
      "一帘鸠外雨，几处闲田，隔水动春锄。", 
      "新烟禁柳，想如今、绿到西湖。", 
      "犹记得、当年深隐，门掩两三株。", 
      "愁余。", 
      "荒洲古溆，断梗疏萍，更漂流何处。", 
      "空自觉、围羞带减，影怯灯孤。", 
      "常疑即见桃花面，甚近来、翻笑无书。", 
      "书纵远，如何也都无。"
    ], 
    "rhythmic": "渡江云", 
    "tags": [
      "宋词三百首", 
      "西湖"
    ]
  }, 
  {
    "author": "张炎", 
    "paragraphs": [
      "乱雨敲春，深烟带晚，水窗慵凭。", 
      "空帘谩卷，数日更无花影。", 
      "怕依然、旧时燕归，定应未识江南冷。", 
      "最怜他、树底蔫红，不语背人吹尽。", 
      "清润。", 
      "通幽径。", 
      "待移灯翦韭，试香温鼎。", 
      "分明醉里，过了几番风信。", 
      "想竹间、高阁半开，小车未来犹自等。", 
      "傍新晴、隔柳呼船，待教潮信稳。"
    ], 
    "rhythmic": "琐窗寒"
  }, 
  {
    "author": "张炎", 
    "paragraphs": [
      "记开帘过酒，隔水悬灯，款语梅边。", 
      "未了清游兴，又飘然独去，何处山川。", 
      "淡风暗收榆荚，吹下沈郎钱。", 
      "叹客里光阴，消磨艳冶，都在尊前。", 
      "留连。", 
      "人处，是镜曲窥莺，兰阜围泉。", 
      "醉拂珊瑚树，写百年幽恨，分付吟笺。", 
      "故乡几回飞梦，江雨夜凉船。", 
      "纵忘却归期，千山未必无杜鹃。"
    ], 
    "rhythmic": "忆旧游"
  }, 
  {
    "author": "张炎", 
    "paragraphs": [
      "仙人掌上芙蓉，涓涓犹湿金盘露。", 
      "轻妆照水，纤裳玉立，飘摇似舞。", 
      "几度消凝，满湖烟月，一汀鸥鹭。", 
      "记小舟夜悄，波明香远，浑不见、花开处。", 
      "应是浣纱人妒。", 
      "褪红衣、被谁轻误。", 
      "闲情淡雅，冶容清润，凭娇待语。", 
      "隔浦相逢，偶然倾盖，似传心素。", 
      "怕湘皋佩解，绿云十里，卷风西去。"
    ], 
    "rhythmic": "水龙吟"
  }, 
  {
    "author": "张炎", 
    "paragraphs": [
      "叹江潭树老，杜曲门荒，同赋飘零。", 
      "乍见翻疑梦，对萧萧乱发，都是愁根。", 
      "秉烛故人归後，花月锁春深。", 
      "纵草带堪题，争如片叶，能寄殷勤。", 
      "重寻。", 
      "已无处，尚记得依稀，柳下芳邻。", 
      "伫立香风外，抱孤愁凄惋，羞燕惭莺。", 
      "俯仰十年前事，醉後醒还惊。", 
      "又晓日千峰，涓涓露湿花气生。"
    ], 
    "rhythmic": "忆旧游"
  }, 
  {
    "author": "张炎", 
    "paragraphs": [
      "倚危楼、一笛翠屏空，万里见天心。", 
      "度野光清峭，晴峰涌日，冷石生云。", 
      "帘卷小亭虚院，无地不花阴。", 
      "径曲知何处，春水泠泠。", 
      "啸傲柴桑影里，且怡颜莫问，谁古谁今。", 
      "任燕留鸥住，聊复慰幽情。", 
      "爱吾庐、点尘难到，好林泉、都付与闲人。", 
      "还知否，元来卜隐，不在山深。"
    ], 
    "rhythmic": "甘州・八声甘州"
  }, 
  {
    "author": "张炎", 
    "paragraphs": [
      "爱吾庐、傍湖千顷，苍茫一片清润。", 
      "晴岚暖翠融融处，花影倒窥天镜。", 
      "沙浦迥。", 
      "看野水涵波，隔柳横孤艇。", 
      "眠鸥未醒。", 
      "甚占得莼乡，都无人见，斜照起春暝。", 
      "还重省。", 
      "岂料山中秦晋。", 
      "桃源今度难认。", 
      "林间即是长生路，一笑元非捷径。", 
      "深更静。", 
      "待散以吹箫，跨鹤天风冷。", 
      "凭高露饮。", 
      "正碧落尘空，光摇半壁，月在万松顶。"
    ], 
    "rhythmic": "摸鱼子"
  }, 
  {
    "author": "张炎", 
    "paragraphs": [
      "老来学圃乐年华。", 
      "茅屋短篱遮。", 
      "儿孙戏逐田翁去，小桥横、路转三叉。", 
      "细雨一犁春意，西风万宝生涯。", 
      "携筇犹记度晴沙。", 
      "流水带寒鸦。", 
      "门前少得宽闲地，绕平畴、尽是桑麻。", 
      "却笑牧童遥指，杏花深处人家。"
    ], 
    "rhythmic": "风入松"
  }, 
  {
    "author": "张炎", 
    "paragraphs": [
      "水国浮家，渔村古隐，浪游惯占花深。", 
      "犹记得、琵琶半面，曾湿衫青。", 
      "不道江空岁晚，桃叶渡、还叹飘零。", 
      "因乘兴，醉梦醒时，却是山阴。", 
      "投闲倦呼俦侣，竟棹入芦花，俗客难寻。", 
      "风渺渺、云拖暮雪，独钓寒清。", 
      "远溯流光万里，浑错认、叶竹寰瀛。", 
      "元来是、天上太乙真人。"
    ], 
    "rhythmic": "凤凰台上忆吹箫"
  }, 
  {
    "author": "张炎", 
    "paragraphs": [
      "楚江空晚。", 
      "怅离群万里，恍然惊散。", 
      "自顾影、欲下寒塘，正沙净草枯，水平天远。", 
      "写不成书，只寄得、相思一点。", 
      "料因循误了，残毡拥雪，故人心眼。", 
      "谁怜旅愁荏苒。", 
      "谩长门夜悄，锦筝弹怨。", 
      "想伴侣、犹宿芦花，也曾念春前，去程应转。", 
      "暮雨相呼，怕蓦地、玉关重见。", 
      "未羞他、双燕归来，画帘半卷。"
    ], 
    "rhythmic": "解连环", 
    "tags": [
      "宋词三百首"
    ]
  }, 
  {
    "author": "张炎", 
    "paragraphs": [
      "晴皎霜花，晓熔冰羽，开帘觉道寒轻。", 
      "误闻啼鸟，生意又园林。", 
      "闲了凄凉赋笔，便而今、不听秋声。", 
      "消凝处，一枝借暖，终是未多情。", 
      "阳和能几许，寻红探粉，也恁人。", 
      "笑邻娃痴小，料理护花铃。", 
      "却怕惊回睡蝶，恐和他、草梦都醒。", 
      "还知否，能消几日，风雪灞桥深。"
    ], 
    "rhythmic": "满庭芳"
  }, 
  {
    "author": "张炎", 
    "paragraphs": [
      "问蓬莱何处，风月依然，万里江清。", 
      "休说神仙事，便神仙纵有，即是闲人。", 
      "笑我几番醒醉，石磴扫松阴。", 
      "任狂客难招，采芳难赠，且自微吟。", 
      "俯仰成陈迹，叹百年谁在，阑槛孤凭。", 
      "海日生残夜，看卧龙和梦，飞入秋冥。", 
      "还听水声东去，山冷不生云。", 
      "正目极空寒，萧萧汉柏愁茂陵。"
    ], 
    "rhythmic": "忆旧游"
  }, 
  {
    "author": "张炎", 
    "paragraphs": [
      "句章城郭。", 
      "问千年往事，几回归鹤。", 
      "叹贞元、朝士无多，又日冷湖阴，柳边门钥。", 
      "向北来时，无处认、江南花落。", 
      "纵荷衣未改，病损茂陵，总是离索。", 
      "山中故人去却。", 
      "但碑寒岘首，旧景如昨。", 
      "怅二乔、空老春深，正歌断帘空，草暗铜雀。", 
      "楚魄难招，被万叠、闲云迷著。", 
      "料犹是、听风听雨，朗吟夜壑。"
    ], 
    "rhythmic": "解连环"
  }, 
  {
    "author": "张炎", 
    "paragraphs": [
      "薛涛笺上相思字，重开又还重折。", 
      "载酒船空，眠波柳老，一缕离痕难折。", 
      "虚沙动月。", 
      "叹千里悲歌，唾壶敲缺。", 
      "却说巴山，此时怀抱那时节。", 
      "寒香深处话别。", 
      "病来浑瘦损，懒赋情切。", 
      "太白闲云，新丰旧雨，多少英游消歇。", 
      "回潮似咽。", 
      "送一点秋心，故人天末。", 
      "江影沈沈，露凉鸥梦阔。"
    ], 
    "rhythmic": "台城路・齐天乐"
  }, 
  {
    "author": "张炎", 
    "paragraphs": [
      "荷衣消翠，蕙带馀香，灯前共语生平。", 
      "苦竹黄芦，都是梦里游情。", 
      "西湖几番夜雨，怕如今、冷却鸥盟。", 
      "倩寄远，见故人说道，杜老飘零。", 
      "难挽清风飞佩，有相思都在，断柳长汀。", 
      "此别何如，一笑写入瑶琴。", 
      "天空水云变色，任、山鬼愁听。", 
      "兴未已，更何妨、弹到广陵。"
    ], 
    "rhythmic": "声声慢", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "乱红飞已无多，艳游终是如今少。", 
      "一番雨过，一番春减，催人渐老。", 
      "倚槛调莺，卷帘收燕，故园空杳。", 
      "奈关愁不住，悠悠万里，浑恰似、天涯草。", 
      "不拟相逢古道。", 
      "才疑梦、又还惊觉。", 
      "清风在柳，江摇白浪，舟行趁晓。", 
      "遮莫重来，不如休去，怎堪怀抱。", 
      "那知又、五柳门荒，曾听得、鹃啼了。"
    ], 
    "rhythmic": "水龙吟"
  }, 
  {
    "author": "张炎", 
    "paragraphs": [
      "倚阑干。", 
      "问绿华何事，偷饵九还丹。", 
      "浣锦溪边，餐霞竹里，翠袖不倚天寒。", 
      "照芳树、晴光泛晓，护么凤、无处认冰颜。", 
      "露洗春腴，风摇醉魄，听笛江南。", 
      "树挂珊瑚冷月，叹玉奴妆褪，仙掾诗悭。", 
      "谩觅花云，不同梨梦，推篷恍记孤山。", 
      "步夜雪、前村问酒，几消凝、把做杏花看。", 
      "得似古桃流水，不到人间。"
    ], 
    "rhythmic": "一萼红"
  }, 
  {
    "author": "张炎", 
    "paragraphs": [
      "水痕深，花信足，寂寞汉南树。", 
      "转首青阴，芳事顿如许。", 
      "不知多少消魂，夜来风雨。", 
      "犹梦到、断红流处。", 
      "最无据。", 
      "长年息影空山，愁入庾郎句。", 
      "玉老田荒，心事已迟暮。", 
      "几回听得啼鹃，不如归去。", 
      "终不似、旧时鹦鹉。"
    ], 
    "rhythmic": "祝英台近"
  }, 
  {
    "author": "张炎", 
    "paragraphs": [
      "万里孤云，清游渐远，故人何处。", 
      "寒窗梦里，犹记经行旧时路。", 
      "连昌约略无多柳，第一是、难听夜雨。", 
      "谩惊回凄悄，相看烛影，拥衾谁语。", 
      "张绪。", 
      "归何暮。", 
      "半零落，依依断桥鸥鹭。", 
      "天涯倦旅。", 
      "此时心事良苦。", 
      "只愁重洒西州泪，问杜曲、人家在否。", 
      "恐翠袖、正天寒，犹倚梅花那树。"
    ], 
    "rhythmic": "月下笛", 
    "tags": [
      "宋词三百首"
    ]
  }, 
  {
    "author": "张炎", 
    "paragraphs": [
      "几番问竹平安，雁书不尽相思字。", 
      "篱根半树，村深孤艇，阑干屡倚。", 
      "远草兼云，冻河胶雪，此时行李。", 
      "望去程无数，并州回首，还又渡、桑乾水。", 
      "笑我曾游万里。", 
      "甚匆匆、便成归计。", 
      "江空岁晚，栖迟犹在，吴头楚尾。", 
      "疏柳经寒，断槎浮月，依然憔悴。", 
      "待相逢、说与相思，想亦在、相思里。"
    ], 
    "rhythmic": "水龙吟"
  }, 
  {
    "author": "张炎", 
    "paragraphs": [
      "万里飞霜，千林落木，寒艳不招春妒。", 
      "枫冷吴江，独客又吟愁句。", 
      "正船舣、流水孤村，似花绕、斜阳归路。", 
      "甚荒沟、一片凄凉，载情不去载愁去。", 
      "长安谁问倦旅。", 
      "羞见衰颜借酒，飘零如许。", 
      "谩倚新妆，不入洛阳花谱。", 
      "为回风、起舞尊前，尽化作、断霞千缕。", 
      "记阴阴、绿遍江南，夜窗听暗雨。"
    ], 
    "rhythmic": "绮罗香"
  }, 
  {
    "author": "张炎", 
    "paragraphs": [
      "野鹃啼月，便角巾还第。", 
      "轻掷诗瓢付流水。", 
      "最无端、小院寂历春空，门自掩，柳发离离如此。", 
      "可惜欢娱地。", 
      "雨冷云昏，不见当时谱银字。", 
      "旧曲怯重翻，总是离愁，泪痕洒、一帘花碎。", 
      "梦沈沈、知道不归来，尚错问桃根，醉魂醒未。"
    ], 
    "rhythmic": "洞仙歌"
  }, 
  {
    "author": "张炎", 
    "paragraphs": [
      "风雨不来，深院悄、清事正满东篱。", 
      "杖藜重到，秋气冉冉吹衣。", 
      "瘦碧飘萧摇露便，腻黄秀野拂霜枝。", 
      "忆芳时。", 
      "翠微唤酒，江雁初飞。", 
      "湘潭无人吊楚，叹落英自采，谁寄相思。", 
      "淡泊生涯，聊伴老圃斜晖。", 
      "寒香应遍故里，想鹤怨山空犹未归。", 
      "归何晚，问径松不语，只有花知。"
    ], 
    "rhythmic": "新雁过妆楼"
  }, 
  {
    "author": "张炎", 
    "paragraphs": [
      "奇峰相对接球庭。", 
      "乍微晴，又微阴。", 
      "舍北江东，如盖自亭亭。", 
      "翻笑天台连雁荡，隔一片、不逢君。", 
      "此中幽趣许谁邻。", 
      "境双清。", 
      "人独清。", 
      "采药难寻，童子语山深。", 
      "绝似醉翁游乐意，林壑静、听泉声。"
    ], 
    "rhythmic": "江神子・江城子"
  }, 
  {
    "author": "张炎", 
    "paragraphs": [
      "交到无心处，出岫细话幽期。", 
      "看流水、意俱迟。", 
      "且淡薄相依。", 
      "凌霄未肯从龙去，物外共鹤忘机。", 
      "迷古洞，掩晴晖。", 
      "翠影湿行衣。", 
      "飞飞。", 
      "垂天翼，飘然万里，愁日暮、佳人未归。", 
      "尚记得、巴山夜雨，耿无语、共说生平，都付陶诗。", 
      "休题五朵，莫梦阳台，不赠相思。"
    ], 
    "rhythmic": "塞翁吟"
  }, 
  {
    "author": "张炎", 
    "paragraphs": [
      "占宽闲，锄浩渺。", 
      "船舣水村悄。", 
      "非雾非烟，生气覆瑶草。", 
      "蒙茸数亩春阴，梦魂落寞，知踏碎、梨花多少。", 
      "听孤啸。", 
      "山浅种玉人归，缥缈度晴峭。", 
      "鹤下芝田，五色散微照。", 
      "笑他隔浦谁家，半江疏雨，空吟断、一犁清晓。"
    ], 
    "rhythmic": "祝英台近"
  }, 
  {
    "author": "张炎", 
    "paragraphs": [
      "卷舒无意入虚玄。", 
      "丘壑伴云烟。", 
      "石根清气千年润，覆孤松、深护啼猿。", 
      "霭霭静随仙隐，悠悠闲对僧眠。", 
      "傍花懒向小溪边。", 
      "空谷覆流泉。", 
      "浮踪自感今如此，已无心、万里行天。", 
      "记得晋人归去，御风飞过斜川。"
    ], 
    "rhythmic": "风入松"
  }, 
  {
    "author": "张炎", 
    "paragraphs": [
      "带雨春潮。", 
      "人不渡、沙外晓色迨遥。", 
      "自横深静，谁见隔柳停桡。", 
      "知我知鱼未是乐，转篷闲趁白鸥招。", 
      "任风飘。", 
      "夜来酒醒，何处江皋。", 
      "泛宅浮家更好，度菰蒲影里，濯足吹箫。", 
      "坐阅千帆，空竞万里波涛。", 
      "他年五湖访隐，第一是吴淞第四桥。", 
      "玄真子、共游烟水，人月俱高。"
    ], 
    "rhythmic": "瑶台聚八仙・新雁过妆楼"
  }, 
  {
    "author": "张炎", 
    "paragraphs": [
      "黄昏片月。", 
      "似碎阴满地，还更清绝。", 
      "枝北枝南，疑有疑无，几度背灯难折。", 
      "依稀倩女离魂处，缓步出、前村时节。", 
      "看夜深、竹外横斜，应妒过云明灭。", 
      "窥镜蛾眉淡抹。", 
      "为容不在貌，独抱孤洁。", 
      "莫是花光，描取春痕，不怕丽谯吹彻。", 
      "还惊海上然犀去，照水底、珊瑚如活。", 
      "做弄得、酒醒天寒，空对一庭香雪。"
    ], 
    "rhythmic": "疏影"
  }, 
  {
    "author": "张炎", 
    "paragraphs": [
      "采芳洲薜荔，流水外、白鸥前。", 
      "度万壑千岩，晴岚暖翠，心目娟娟。", 
      "山川。", 
      "自今自古，怕依然。", 
      "认得米家船。", 
      "明月闲延夜语，落花静拥春眠。", 
      "吟边。", 
      "象笔蛮笺。", 
      "清绝处、小留连。", 
      "正寂寂江潭，树犹如此，那更啼鹃。", 
      "居廛。", 
      "闭门隐几，好林泉。", 
      "都在卧游边。", 
      "记得当时旧事，误人却是桃源。"
    ], 
    "rhythmic": "木兰花慢"
  }, 
  {
    "author": "张炎", 
    "paragraphs": [
      "小窗晴碧飐帘波。", 
      "昼影舞飞梭。", 
      "惜春休问花多少，柳成阴、春已无多。", 
      "金字初寻小扇，铢衣早试轻罗。", 
      "园林未肯受清和。", 
      "人醉牡丹坡。", 
      "啸歌且尽平生事，问东风、毕竟如何。", 
      "燕子寻常巷陌，酒边莫唱西河。"
    ], 
    "rhythmic": "风入松"
  }, 
  {
    "author": "张炎", 
    "paragraphs": [
      "云多不记山深浅，人行半天岩壑。", 
      "旷野飞声，虚空倒影，松挂危峰疑落。", 
      "流泉喷薄。", 
      "自窈窕寻源，引瓢孤酌。", 
      "倦倚高寒，少年游事老方觉。", 
      "幽寻闲院邃阁。", 
      "树凉僧坐夏，翻笑行乐。", 
      "近竹惊秋，穿萝误晚，都把尘缘消却。", 
      "东林似昨。", 
      "待学取当年，晋人曾约。", 
      "童子何知，故山空放鹤。"
    ], 
    "rhythmic": "台城路・齐天乐"
  }, 
  {
    "author": "张炎", 
    "paragraphs": [
      "醉吟处。", 
      "都是琴尊，竟日松下语。", 
      "有笔床茶灶，瘦筇相引，逢花须住。", 
      "正翠阴迷路。", 
      "年光荏苒成孤旅。", 
      "待趁燕樯，休忘了、玄都前度。", 
      "渐烟波远，怕五湖凄冷，佳人袖薄，修竹依依日暮。", 
      "知他甚处重逢，便匆匆、背潮归去。", 
      "莫因循、误了幽期，应孤旧雨。", 
      "伫立山风晚，月明摇碎江树。"
    ], 
    "rhythmic": "还京乐"
  }, 
  {
    "author": "张炎", 
    "paragraphs": [
      "一窗烟雨不除草。", 
      "移家静藏深窈。", 
      "东晋图书，南山杞菊，谁识幽居怀抱。", 
      "疏阴未扫。", 
      "叹乔木犹存，易分残照。", 
      "慷慨悲歌，故人多向近来老。", 
      "相逢何事欠早。", 
      "爱吟心共苦，此意难表。", 
      "野水无鸥，闲门断柳，不满清风一笑。", 
      "荷衣制了。", 
      "待寻壑经丘，溯云孤啸。", 
      "学取渊明，抱琴归去好。"
    ], 
    "rhythmic": "台城路・齐天乐"
  }, 
  {
    "author": "张炎", 
    "paragraphs": [
      "流水孤村，爱尘事顿消，来访深隐。", 
      "向醉里谁扶，满身花影。", 
      "鸥鹭相看如瘦，近来不是伤春病。", 
      "嗟流景。", 
      "竹外野桥，犹系烟艇。", 
      "谁引。", 
      "斜川归兴。", 
      "便啼鹃纵少，无奈时听。", 
      "待棹击空明，鱼波千顷。", 
      "弹到琵琶留不住，最愁人是黄昏近。", 
      "江风紧。", 
      "一行柳阴吹暝。"
    ], 
    "rhythmic": "梅子黄时雨"
  }, 
  {
    "author": "张炎", 
    "paragraphs": [
      "白浪摇天，青阴涨地，一片野怀幽意。", 
      "杨花点点是春心，替风前、万花吹泪。", 
      "遥岑寸碧。", 
      "有谁识、朝来清气。", 
      "自沈吟、甚流光轻掷，繁华如此。", 
      "斜阳外。", 
      "隐约孤村，隔坞闲门闭。", 
      "渔舟何似莫归来，想桃源、路通人世。", 
      "危桥静倚。", 
      "千年事、都消一醉。", 
      "谩依依，愁落鹃声万里。"
    ], 
    "rhythmic": "西子妆慢・西子妆"
  }, 
  {
    "author": "张炎", 
    "paragraphs": [
      "门当竹径，鹭管苔矶，烟波自有闲人。", 
      "棹入孤村，落照正满寒汀。", 
      "桃花远迷洞口，想如今、方信无秦。", 
      "醉梦醒，向沧浪容与，净濯兰缨。", 
      "乃一声归去，对笔床茶灶，寄傲幽情。", 
      "雨笠风蓑，古意谩说玄真。", 
      "知鱼淡然自乐，钓清名、空在丝纶。", 
      "笑未已，笑严陵、还笑渭滨。"
    ], 
    "rhythmic": "声声慢"
  }, 
  {
    "author": "张炎", 
    "paragraphs": [
      "行行且止。", 
      "把乾坤收入，篷窗深里。", 
      "星散白鸥三四点，数笔横塘秋意。", 
      "岸觜冲波，篱根受叶，野径通村市。", 
      "疏风迎面，湿衣原是空翠。", 
      "堪叹敲雪门荒，争棋墅冷。", 
      "苦竹鸣山鬼。", 
      "纵使如今犹有晋，无复清游如此。", 
      "落日黄沙，远天云淡，弄影芦花外。", 
      "几时归去，翦取一半烟水。"
    ], 
    "rhythmic": "湘月・念奴娇"
  }, 
  {
    "author": "张炎", 
    "paragraphs": [
      "笑海上、白鸥盟冷。", 
      "飞过前滩，又顾秋影。", 
      "似我知鱼，乱蒲流水动清饮。", 
      "岁华空老，犹一缕、柔丝恋顶。", 
      "慵忆鸳行，想应是、朝回花径。", 
      "人静。", 
      "怅离群日暮，都把野情消尽。", 
      "山中旧隐。", 
      "料独树、尚悬苍暝。", 
      "引残梦、直上青天，又何处、溪风吹醒。", 
      "定莫负、归舟同载，烟波千顷。"
    ], 
    "rhythmic": "长亭怨・长亭怨慢"
  }, 
  {
    "author": "张炎", 
    "paragraphs": [
      "秋风吹碎江南树，石床自听流水。", 
      "别鹤不归来，引悲风千里。", 
      "馀音犹在耳。", 
      "有谁识、醉翁深意。", 
      "去国情怀，草枯沙远，尚鸣山鬼。", 
      "客里。", 
      "可消忧，人间世、寥寥几年无此。", 
      "杏老古坛荒，把凄凉空指。", 
      "心尘聊更洗。", 
      "傍何处、竹边松底。", 
      "共良夜，白月纷纷，领一天清气。"
    ], 
    "rhythmic": "徵招"
  }, 
  {
    "author": "张炎", 
    "paragraphs": [
      "云隐山晖，树分溪影，未放妆台帘卷。", 
      "篝密笼香，镜圆窥粉，花深自然寒浅。", 
      "正人在、银屏底，琵琶半遮面。", 
      "语声软。", 
      "且休弹、玉关愁怨。", 
      "怕唤起西湖，那时春感。", 
      "杨柳古湾头，记小怜、隔水曾见。", 
      "听到无声，谩赢得、情绪难翦。", 
      "把一襟心事，散入落梅千点。"
    ], 
    "rhythmic": "法曲献仙音", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "江山居未定，貂裘已敝，空自带愁归。", 
      "乱花流水外，访里寻邻，都是可怜时。", 
      "桥边燕子，似软语、斜日江篱。", 
      "休问我、如今心事，错认镜中谁。", 
      "还思。", 
      "新烟惊换，旧雨难招，做不成春意。", 
      "浑未省、谁家芳草，犹梦吟诗。", 
      "一株古柳观鱼港，傍清深、足可幽栖。", 
      "闲趣好，白鸥尚识天随。"
    ], 
    "rhythmic": "渡江云"
  }, 
  {
    "author": "张炎", 
    "paragraphs": [
      "旧家池沼。", 
      "寻芳处、从教飞燕频绕。", 
      "一湾柳护水房春，看镜鸾窥晓。", 
      "晕宿酒、双蛾淡扫。", 
      "罗襦飘带腰围小。", 
      "尽醉方归去，又暗约明朝斗草。", 
      "谁解先到。", 
      "心绪乱若晴丝，那回游处，坠红争恋残照。", 
      "近来心事渐无多，尚被莺声恼。", 
      "便白发、如今纵少。", 
      "情怀不似前时好。", 
      "谩伫立、东风外，愁极还醒，背花一笑。"
    ], 
    "rhythmic": "斗婵娟・霜叶飞"
  }, 
  {
    "author": "张炎", 
    "paragraphs": [
      "羽音辽邈。", 
      "怪四檐昼悄，近来无鹊。", 
      "木叶吹寒，极目凝思倚江阁。", 
      "不信相如便老，犹未减、当时游乐。", 
      "但趁他、斗草筹花，终是带离索。", 
      "忆昨。", 
      "更情恶。", 
      "谩认著梅花，是君还错。", 
      "石床冷落。", 
      "闲扫松阴与谁酌。", 
      "一自飘零去远，几误了、灯前深约。", 
      "纵到此、归未得，几曾忘却。"
    ], 
    "rhythmic": "暗香"
  }, 
  {
    "author": "张炎", 
    "paragraphs": [
      "竹多尘自扫。", 
      "幽通径曲，禅房深窈。", 
      "空翠吹衣，坐对闲云舒啸。", 
      "寒木犹悬故叶，又过了、一番残照。", 
      "经院悄。", 
      "诗梦正迷，独怜衰草。", 
      "幽趣尽属闲僧，浑未识人间，落花啼鸟。", 
      "呼酒凭高，莫问四愁三笑。", 
      "可惜秦山晋水，甚却向、此时登眺。", 
      "清趣少。", 
      "那更好游人老。"
    ], 
    "rhythmic": "玉漏迟"
  }, 
  {
    "author": "张炎", 
    "paragraphs": [
      "记横笛、玉关高处。", 
      "万里沙寒，雪深无路。", 
      "破却貂裘，远游归後与谁谱。", 
      "故人何许。", 
      "浑忘了、江南旧雨。", 
      "不拟重逢，应笑我、飘零如羽。", 
      "同去。", 
      "钓珊瑚海树。", 
      "底事又成行旅。", 
      "烟篷断浦。", 
      "更几点、恋人飞絮。", 
      "如今又、京洛寻春，定应被、薇花留住。", 
      "且莫把孤愁，说与当时歌舞。"
    ], 
    "rhythmic": "长亭怨・长亭怨慢"
  }, 
  {
    "author": "张炎", 
    "paragraphs": [
      "花最盛。", 
      "西湖曾泛烟艇。", 
      "闹红深处小秦筝，断桥夜饮。", 
      "鸳鸯水宿不知寒，如今翻被惊醒。", 
      "那时事、都倦省。", 
      "阑干来此闲凭。", 
      "是谁分得半边机云，恍疑昼锦。", 
      "想当飞燕皱裙时，舞盘微堕珠粉。", 
      "软波不翦素练净。", 
      "碧盈盈、移下秋影。", 
      "醉里玉书难认。", 
      "且脱巾露发，飘然乘兴。", 
      "一叶浮香天风冷。"
    ], 
    "rhythmic": "西河", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "流水人家，乍过了斜阳，一片苍树。", 
      "怕听秋声，却是旧愁来处。", 
      "因甚尚客殊乡，自笑我、被谁留住。", 
      "问种桃、莫是前度。", 
      "不拟桃花轻误。", 
      "少年未识相思苦。", 
      "最难禁、此时情绪。", 
      "行云暗与风流散，方信别泪如雨。", 
      "何况夜鹤帐空，怎奈向、如今归去。", 
      "更可怜，闲里白了头，还知否。"
    ], 
    "rhythmic": "玲珑四犯"
  }, 
  {
    "author": "张炎", 
    "paragraphs": [
      "西风暗翦荷衣碎，柔丝不解重缉。", 
      "荒烟断浦，晴晖历乱，半山摇碧。", 
      "悠悠望极。", 
      "忍独听、秋声渐急。", 
      "更怜他、萧条柳发，相与动秋色。", 
      "老态今如此，犹自留连，醉筇游屐。", 
      "不堪瘦影，渺天涯、尽成行客。", 
      "因甚忘归，谩吹裂、山阳夜笛。", 
      "梦三十六陂流水，去未得。"
    ], 
    "rhythmic": "凄凉犯"
  }, 
  {
    "author": "张炎", 
    "paragraphs": [
      "山风古道，海国轻车，相逢只在东瀛。", 
      "淡薄秋光，恰似此日游情。", 
      "休嗟鬓丝断雪，喜闲身、重渡西泠。", 
      "又溯远，趁回潮拍岸，断浦扬舲。", 
      "莫向长亭折柳，正纷纷落叶，同是飘零。", 
      "旧隐新招。", 
      "知住第几层云。", 
      "疏篱尚存晋菊，想依然、认得渊明。", 
      "待去也，最愁人，犹恋故人。"
    ], 
    "rhythmic": "声声慢"
  }, 
  {
    "author": "张炎", 
    "paragraphs": [
      "舟舣鸥波，访邻寻里愁都散。", 
      "老来犹似柳风流，先露看花眼。", 
      "闲把花枝试拣。", 
      "笑盈盈，和香待翦。", 
      "也应回首，紫曲门荒，当年游惯。", 
      "箫鼓黄昏，动人心处情无限。", 
      "锦街不甚月明多，早已骄尘满。", 
      "才过风柔夜暖。", 
      "渐迤逦、芳程递趱。", 
      "向西湖去，那里人家，依然莺燕。"
    ], 
    "rhythmic": "烛影摇红", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "记凝妆倚扇，笑眼窥帘，曾款芳尊。", 
      "步交枝径，引生香不断，流水中分。", 
      "忘了牡丹名字，和露拨花根。", 
      "甚杜牧重来，买栽无地，都是消魂。", 
      "空存。", 
      "断肠草，伴几摺眉痕，几点啼痕。", 
      "镜里芙蓉老，问如今何处，绾绿梳云。", 
      "拍有旧时归燕，犹自识黄昏。", 
      "待说与羁愁，遥知路隔杨柳门。"
    ], 
    "rhythmic": "忆旧游"
  }, 
  {
    "author": "张炎", 
    "paragraphs": [
      "海上回槎。", 
      "认旧时鸥鹭，犹恋蒹葭。", 
      "影散香消，水流云在，疏树十里寒沙。", 
      "难问钱塘苏小，都不见、擘竹分茶。", 
      "更堪嗟。", 
      "似荻花江上，谁弄琵琶。", 
      "烟霞。", 
      "自延晚照，尽换了西林，窈窕纹纱。", 
      "蝴蝶飞来，不知是梦，犹疑春在邻家。", 
      "一掬幽怀难写，春何处、春已天涯。", 
      "减繁华。", 
      "是山中杜宇，不是杨花。"
    ], 
    "rhythmic": "春从天上来"
  }, 
  {
    "author": "张炎", 
    "paragraphs": [
      "看涓涓、两水自东西，中有百花庄。", 
      "步交枝径里，帘分昼影，窗聚春香。", 
      "依约谁教鹦鹉，列屋带垂杨。", 
      "方喜闲居好，翻为诗忙。", 
      "多少周情柳思，向一丘一壑，留恋年光。", 
      "又何心逐鹿，蕉梦正钱塘。", 
      "且休将扇尘轻障，万山深、不是旧河阳。", 
      "无人识，牡丹开处，重见韩湘。"
    ], 
    "rhythmic": "甘州・八声甘州"
  }, 
  {
    "author": "张炎", 
    "paragraphs": [
      "浅草犹霜。", 
      "融泥未燕，晴梢润叶初乾。", 
      "闲扶短策，邻家小聚清欢。", 
      "错认篱根是雪，梅花过了一番寒。", 
      "风还峭，较迟芳信，恰是春残。", 
      "此境此时此意，待移琴独去，石冷慵弹。", 
      "飘飘爽气，飞鸟相与俱还。", 
      "醉里不知何处，好诗尽在夕阳山。", 
      "山深杳，更无人到，流水花间。"
    ], 
    "rhythmic": "庆清朝"
  }, 
  {
    "author": "张炎", 
    "paragraphs": [
      "绿房几夜迎清晓，光摇动、素月溶溶如水。", 
      "惆怅一枝寒，记东阑闲倚。", 
      "近日花边无旧雨，便寂寞、何曾吹泪。", 
      "烛外。", 
      "谩羞得红妆，而今犹睡。", 
      "琪树皎立风前，万尘空、独挹飘然清气。", 
      "雅淡不成娇，拥玲珑春意。", 
      "落寞云深诗梦浅，但一似、唐昌宫里。", 
      "元是。", 
      "是分明错认，当时玉蕊。"
    ], 
    "rhythmic": "真珠帘"
  }, 
  {
    "author": "张炎", 
    "paragraphs": [
      "银浦流云，绿房迎晓，一抹墙腰月淡。", 
      "暖玉生烟，悬冰解冻，碎滴瑶阶如霰。", 
      "才放些晴意，早瘦了、梅花一半。", 
      "也知不做花看，东风何事吹散。", 
      "摇落似成秋苑。", 
      "甚酿得春来，怕教春见。", 
      "野渡舟回，前村门掩，应是不胜清怨。", 
      "次第寻芳去，灞桥外、蕙香波暖。", 
      "犹妒檐声，看灯人在深院。"
    ], 
    "rhythmic": "探春慢"
  }, 
  {
    "author": "张炎", 
    "paragraphs": [
      "一春不是不寻春。", 
      "终是不忺人。", 
      "好怀渐向中年减，对歌钟、浑没心情。", 
      "短帽怕黏飞絮，轻衫压扑游尘。", 
      "暖香十里软莺声。", 
      "小舫绿杨阴。", 
      "梦随蝴蝶飘零後，尚依依、花月关心。", 
      "惆怅一株梨雪，明年甚处清明。"
    ], 
    "rhythmic": "风入松"
  }, 
  {
    "author": "张炎", 
    "paragraphs": [
      "锦香缭绕地，深灯挂壁，帘影浪花斜。", 
      "酒船归去後，转首河桥，那处认纹纱。", 
      "重盟镜约，还记得、前度秦嘉。", 
      "惟只有、叶题堪寄，流不到天涯。", 
      "惊嗟。", 
      "十年心事，几曲阑干，想萧娘声价。", 
      "闲过了、黄昏时候，疏柳啼鸦。", 
      "浦潮夜涌平沙白，问断鸿、知落谁家。", 
      "书又远，空江片月芦花。"
    ], 
    "rhythmic": "渡江云"
  }, 
  {
    "author": "张炎", 
    "paragraphs": [
      "坐清昼。", 
      "正冶思萦花，馀酲倦酒。", 
      "甚采芳人老，芳心尚如旧。", 
      "消魂忍说铜驼事，不是因春瘦。", 
      "向西园，竹扫颓垣，蔓萝荒甃。", 
      "风雨夜来骤。", 
      "叹歌冷莺帘，恨凝蛾岫。", 
      "愁到今年，多似去年否。", 
      "旧情懒听山阳笛，目极空搔首。", 
      "我何堪，老却江潭汉柳。"
    ], 
    "rhythmic": "探芳信"
  }, 
  {
    "author": "张炎", 
    "paragraphs": [
      "烟堤小舫，雨屋深灯，春衫惯染京尘。", 
      "舞柳歌桃，心事暗恼东邻。", 
      "浑疑夜窗梦蝶，到如今、犹宿花阴。", 
      "待唤起，甚江蓠摇落，化作秋声。", 
      "回首曲终人远，黯消魂、忍看朵朵芳云。", 
      "润墨空题，惆怅醉魄难醒。", 
      "独怜水楼赋笔，有斜阳、不怕登临。", 
      "愁未了，听残莺、、啼过柳阴。"
    ], 
    "rhythmic": "声声慢"
  }, 
  {
    "author": "张炎", 
    "paragraphs": [
      "可怜张绪门前柳，相看顿非年少。", 
      "三径已荒凉，更如今怀抱。", 
      "薄游浑是感，满烟水、东风残照。", 
      "古调谁弹，古音谁赏，岁华空老。", 
      "京洛染缁尘，悠然意，独对南山一笑。", 
      "只在此山中，甚相逢不早。", 
      "瘦吟心共苦，知几度、翦灯窗小。", 
      "何时更、听雨巴山，赋草池春晓。"
    ], 
    "rhythmic": "徵招"
  }, 
  {
    "author": "张炎", 
    "paragraphs": [
      "记天风、飞佩紫霞边，顾曲万花深。", 
      "甚相如情倦，少陵愁老，还叹飘零。", 
      "短梦恍然今昔，故国十年心。", 
      "回首三三径，松竹成阴。", 
      "不恨片篷南浦，恨翦灯听雨，谁伴孤吟。", 
      "料瘦筇归後，闲锁北山云。", 
      "是几番、柳边行色，是几番、同醉古园林。", 
      "烟波远，笔床茶灶，何处逢君。"
    ], 
    "rhythmic": "甘州・八声甘州"
  }, 
  {
    "author": "张炎", 
    "paragraphs": [
      "制荷衣。", 
      "傍山窗卜隐，雅志可闲时。", 
      "款竹门深，移花槛小，动人芳意菲菲。", 
      "怕冷落、苹洲夜月，想时将、渔笛静中吹。", 
      "尘外柴桑，灯前儿女，笑语忘归。", 
      "分得烟霞数亩，乍扫苔寻径，拨叶通池。", 
      "放鹤幽情，吟莺欢事，老去却愿春迟。", 
      "爱吾庐、琴书自乐，好襟怀、初不要人知。", 
      "长日一帘芳草，一卷新诗。"
    ], 
    "rhythmic": "一萼红"
  }, 
  {
    "author": "张炎", 
    "paragraphs": [
      "古木迷鸦，虚堂起燕，欢游转眼惊心。", 
      "南圃东窗，酸风扫尽芳尘。", 
      "鬓貂飞入平原草，最可怜、浑是秋阴。", 
      "夜沈沈。", 
      "不信归魂，不到花深。", 
      "吹箫踏叶幽寻去，任船依断石，袖裹寒云。", 
      "老桂悬香，珊瑚碎击无声。", 
      "故园已是愁如许，抚残碑，却又伤今。", 
      "更关情。", 
      "秋水人家，斜照西泠。"
    ], 
    "rhythmic": "高阳台"
  }, 
  {
    "author": "张炎", 
    "paragraphs": [
      "郎吟未了西湖酒，惊心又歌南浦。", 
      "折柳官桥，呼船野渡，还听垂虹风雨。", 
      "漂流最苦。", 
      "况如此江山，此时情绪。", 
      "怕有鸱夷，笑人何事载诗去。", 
      "荒台只今在否。", 
      "登临休望远，都是愁处。", 
      "暗草埋沙，明波洗月，谁念天涯羁旅。", 
      "荷阴未暑。", 
      "快料理归程，再盟鸥鹭。", 
      "只恐空山，近来无杜宇。"
    ], 
    "rhythmic": "台城路・齐天乐", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "晴江迥阔。", 
      "又客里天涯，还叹轻别。", 
      "万里潮生一棹，柳丝犹结。", 
      "荷衣好向山中补，共飘零、几年霜雪。", 
      "赋归何晚，依依径菊，弄香时节。", 
      "料此去、清游未歇。", 
      "引一片秋声，都付吟箧。", 
      "落叶长安，古意对人休说。", 
      "相思只在相留处，有孤芳、可怜空折。", 
      "旧怀难写，山阳怨笛，夜凉吹月。"
    ], 
    "rhythmic": "桂枝香"
  }, 
  {
    "author": "张炎", 
    "paragraphs": [
      "蟾窟研霜，蜂房点蜡，一枝曾伴凉宵。", 
      "清气初生，丹心未折，浓艳到此都消。", 
      "避风归去，贮金屋、妆成汉娇。", 
      "栗肌微润，和露吹香，直与秋高。", 
      "小山旧隐重招。", 
      "记得相逢，古道迢遥。", 
      "把酒长歌，插花短舞，谁在水国吹箫。", 
      "馀音何处，看万里、星河动摇。", 
      "广庭人散，月淡天心，鹤下银桥。"
    ], 
    "rhythmic": "庆春宫・高阳台"
  }, 
  {
    "author": "张炎", 
    "paragraphs": [
      "望花外、小桥流水，门巷愔愔，玉箫声绝。", 
      "鹤去台空，佩环何处弄明月。", 
      "十年前事，愁千折、心情顿别。", 
      "露粉风香谁为主，都成消歇。", 
      "凄咽。", 
      "晓窗分袂处，同把带鸳亲结。", 
      "江空岁晚，便忘了、尊前曾说。", 
      "恨西风不庇寒蝉，便扫尽、一林残叶。", 
      "谢杨柳多情，还有绿阴时节。"
    ], 
    "rhythmic": "长亭怨・长亭怨慢"
  }, 
  {
    "author": "张炎", 
    "paragraphs": [
      "望涓涓、一水隐芙蓉，几被暮云遮。", 
      "正凭高送目，西风断雁，残月平沙。", 
      "未觉丹枫尽老，摇落已堪嗟。", 
      "无避秋声处，愁满天涯。", 
      "一自盟鸥别後，甚酒瓢诗锦，轻误年华。", 
      "料荷衣初暖，不忍负烟霞。", 
      "记前度翦灯一笑，再相逢、知在那人家。", 
      "空山远，白云休赠，只赠梅花。"
    ], 
    "rhythmic": "甘州・八声甘州"
  }, 
  {
    "author": "张炎", 
    "paragraphs": [
      "隔花窥半面，带天香、吹动一天秋。", 
      "叹行云流水，寒枝夜鹊，杨柳湾头。", 
      "浪打石城风急，难系莫愁舟。", 
      "未了笙歌梦，倚棹西州。", 
      "重省寻春乐事，奈如今老去，鬓改花羞。", 
      "指斜阳巷陌，都是旧曾游。", 
      "凭寄与、采芳俦侣，且不须、容易说风流。", 
      "争得似、桃根桃叶，明月妆楼。"
    ], 
    "rhythmic": "甘州・八声甘州"
  }, 
  {
    "author": "张炎", 
    "paragraphs": [
      "雪空四野，照归心万里，千峰独立。", 
      "身与天游，一洗襟怀，海镜倒涌秋白。", 
      "相逢懒问盈亏事，但脉脉、此情无极。", 
      "是几番、飞盖追随，桂底露衣香湿。", 
      "闲款楼台夜色。", 
      "料水光未许，人世先得。", 
      "影里分明，认得山河，一笑乱山横碧。", 
      "乾坤许大须容我，浑忘了、醉乡犹客。", 
      "待倩谁、招下清风，共结岁寒三益。"
    ], 
    "rhythmic": "疏影"
  }, 
  {
    "author": "张炎", 
    "paragraphs": [
      "随风万里。", 
      "已无心出岫，浮游天地。", 
      "为问山中何所有，此意不堪持寄。", 
      "淡薄相依，行藏自适，一片松阴外。", 
      "石根苍润，飘飘元是清气。", 
      "长伴暗谷泉生，晴光潋滟，湿影摇花碎。", 
      "浊浊波涛江汉里，忽见清流如此。", 
      "枝上瓢空，鸥前沙净，欲洗幽人耳。", 
      "白苹洲上，浩歌一棹春水。"
    ], 
    "rhythmic": "湘月・念奴娇"
  }, 
  {
    "author": "张炎", 
    "paragraphs": [
      "云深别有深庭宇。", 
      "小帘栊、占取芳菲多处。", 
      "花暗水房春，润几番酥雨。", 
      "见说苏堤晴未稳，便懒趁、踏青人去。", 
      "休去。", 
      "且料理琴书，夷犹今古。", 
      "谁见静里闲心，纵荷衣未茸，雪巢堪赋。", 
      "醉醒一乾坤，任此情何许。", 
      "茂树石床同坐久，又却被、清风留住。", 
      "欲住。", 
      "奈帘影妆楼，翦灯人语。"
    ], 
    "rhythmic": "真珠帘"
  }, 
  {
    "author": "张炎", 
    "paragraphs": [
      "隐市山林，傍家池馆，顿成佳趣。", 
      "是几番临水看云，就树揽香，诗满阑干横处。", 
      "翠径小车行花影，听一片春声人笑语。", 
      "深庭宇。", 
      "对清昼渐长，闲教鹦鹉。", 
      "芳情缓寻细数。", 
      "爱碧草平烟红自雨。", 
      "任燕来莺去，香凝翠暖，歌酒清时钟鼓。", 
      "二十四帘冰壶里，有谁在箫台犹醉舞。", 
      "吹笙侣。", 
      "倚高寒、半天风露。"
    ], 
    "rhythmic": "大圣乐"
  }, 
  {
    "author": "张炎", 
    "paragraphs": [
      "楚云分断雨。", 
      "问那回、因甚琴心先许。", 
      "匆匆话离绪。", 
      "正花房蜂闹，著春无处。", 
      "残歌剩舞。", 
      "尚隐约、当时院宇。", 
      "黯消凝、铜雀深深，忍把小乔轻误。", 
      "休赋。", 
      "玉尊别後，老叶沈沟，暗珠还浦。", 
      "欢游再数。", 
      "能几日、采芳去。", 
      "最无端做了，霎时娇梦，不道风流恁苦。", 
      "把馀情、付与秋蛩，夜长自语。"
    ], 
    "rhythmic": "瑞鹤仙"
  }, 
  {
    "author": "张炎", 
    "paragraphs": [
      "水西船，山北酒，多为买春去。", 
      "事与云消，飞过旧时雨。", 
      "谩留一掬相思，待题红叶，奈红叶、更无题处。", 
      "正延伫。", 
      "乱花浑不知名，娇小未成语。", 
      "短棹轻装，逢迎段桥路。", 
      "那知杨柳风流，柳犹如此，更休道、少年张绪。"
    ], 
    "rhythmic": "祝英台近"
  }, 
  {
    "author": "张炎", 
    "paragraphs": [
      "一枝凉玉敧路尘。", 
      "下瑶台、疑是梦云。", 
      "怕趁取、西风去，被何人、拈住皱裙。", 
      "温柔只在秋波里，这些儿、真个动心。", 
      "再同饮、花前酒，莫都忘、今夜夜深。"
    ], 
    "rhythmic": "恋绣衾"
  }, 
  {
    "author": "张炎", 
    "paragraphs": [
      "记当年、紫曲戏分花，帘影最深深。", 
      "听惺忪语笑，香寻古字，谱掐新声。", 
      "散尽黄金歌舞，那处著春情。", 
      "梦醒方知梦，梦岂无凭。", 
      "几点别馀清泪，尽化作妆楼，断雨残云。", 
      "指梢头旧恨，豆蔻结愁心。", 
      "都休问、北来南去，但依依、同是可怜人。", 
      "还飘泊，何时尊酒，却说如今。"
    ], 
    "rhythmic": "甘州・八声甘州"
  }, 
  {
    "author": "张炎", 
    "paragraphs": [
      "犀押重帘水院深。", 
      "柳绵扑帐昼愔愔。", 
      "梦回孤蝶弄春阴。", 
      "乍减楚衣收带眼，初匀商鼎熨香心。", 
      "燕归摇动护花铃。"
    ], 
    "rhythmic": "浣溪纱・浣溪沙"
  }, 
  {
    "author": "张炎", 
    "paragraphs": [
      "蕊香不恋琵琶结。", 
      "舞衣折损藏花蝶。", 
      "春梦未堪凭。", 
      "几时春梦真。", 
      "愁把残更数。", 
      "泪落灯前雨。", 
      "歌酒可曾忺。", 
      "情怀似去年。"
    ], 
    "rhythmic": "菩萨蛮"
  }, 
  {
    "author": "张炎", 
    "paragraphs": [
      "莺吟翠屏。", 
      "帘吹絮云。", 
      "东风也怕花瞋。", 
      "带飞花赶春。", 
      "邻娃笑迎。", 
      "嬉游趁晴。", 
      "明朝何处相寻。", 
      "那人家柳阴。"
    ], 
    "rhythmic": "四字令・醉太平"
  }, 
  {
    "author": "张炎", 
    "paragraphs": [
      "穿花省路，傍竹寻邻，如何故隐都荒。", 
      "问取堤边，因甚减却垂杨。", 
      "消磨纵然未尽，满烟波、添了斜阳。", 
      "空叹息，又翻成无限，杜老凄凉。", 
      "一舸清风何处，把秦山晋水，分贮诗囊。", 
      "发已飘飘，休问岁晚空江。", 
      "松陵试招旧隐，怕白鸥、犹识清狂。", 
      "渐溯远，望并州、却是故乡。"
    ], 
    "rhythmic": "声声慢"
  }, 
  {
    "author": "张炎", 
    "paragraphs": [
      "湘罗几翦黏新巧。", 
      "似过雨、胭脂全少。", 
      "不教枝上春痕闹。", 
      "都被海棠分了。", 
      "带柳色、愁眉暗恼。", 
      "谩遥指、孤村自好。", 
      "深巷明朝休起早。", 
      "空等卖花人到。"
    ], 
    "rhythmic": "杏花天"
  }, 
  {
    "author": "张炎", 
    "paragraphs": [
      "柳侵阑角。", 
      "画帘风软红香泊。", 
      "引人蝴蝶翻轻薄。", 
      "已自关情，和梦近来恶。", 
      "眉梢轻把闲愁著。", 
      "如今愁重眉梢弱。", 
      "双眉不画愁消却。", 
      "不道愁痕，来傍眼边觉。"
    ], 
    "rhythmic": "醉落魄・一斛珠"
  }, 
  {
    "author": "张炎", 
    "paragraphs": [
      "过千岩万壑古蓬莱，招隐竟忘还。", 
      "想乾坤清气，霏霏冉冉，却在阑干。", 
      "洞户来时不锁，归水映花关。", 
      "只可自怡悦，持寄应难。", 
      "狂客如今何处，甚酒船去後，烟水空寒。", 
      "正黄尘没马，林下一身闲。", 
      "几消凝、此图谁画，细看来、元不是终南。", 
      "无心好、休教出岫，只在深山。"
    ], 
    "rhythmic": "甘州・八声甘州"
  }, 
  {
    "author": "张炎", 
    "paragraphs": [
      "清气飞来望似空。", 
      "数椽何用草，膝堪容。", 
      "卷将一片当帘栊。", 
      "难持赠，只在此山中。", 
      "鱼影倦随风。", 
      "无心成雨意，又西东。", 
      "都缘窗户自玲珑。", 
      "江枫外，不隔夜深钟。"
    ], 
    "rhythmic": "小重山"
  }, 
  {
    "author": "张炎", 
    "paragraphs": [
      "晴光转树，晓气分岚，何人野渡横舟。", 
      "断柳枯蝉，凉意正满西州。", 
      "匆匆载花载酒，便无情、也自风流。", 
      "芳昼短，奈不堪深夜，秉烛来游。", 
      "谁识山中朝暮，向白云一笑，今古无愁。", 
      "散发吟商，此兴万里悠悠。", 
      "清狂未应似我，倚高寒、隔水呼鸥。", 
      "须待月，冼多清、都付与秋。"
    ], 
    "rhythmic": "声声慢"
  }, 
  {
    "author": "张炎", 
    "paragraphs": [
      "幽栖身懒动，邃庭悄、日偏长。", 
      "甚不隐山林，不喧车马，不断生香。", 
      "澄心淡然止水，笑东风、引得落花忙。", 
      "慵对鱼翻暗藻，闲留莺管垂杨。", 
      "徜徉。", 
      "净几明窗。", 
      "穿窈窕、染芬芳。", 
      "看白鹤无声，苍云息影，物外行藏。", 
      "桃源去尘更远，问当年、何事识渔郎。", 
      "争似重门昼掩，自看生意池塘。"
    ], 
    "rhythmic": "木兰花慢"
  }, 
  {
    "author": "张炎", 
    "paragraphs": [
      "留得一团和气，此花开尽，春已规圆。", 
      "虚白窗深，恍讶碧落星悬。", 
      "芳丛、低翻雪羽，凝素艳、争簇冰蝉。", 
      "向西园。", 
      "几回错认，明月秋千。", 
      "欲觅生香何处，盈盈一水，空对娟娟。", 
      "待折归来，倩谁偷解玉连环。", 
      "试结取、鸳鸯锦带，好移傍、鹦鹉珠帘。", 
      "晚阶前。", 
      "落梅无数，因甚啼鹃。"
    ], 
    "rhythmic": "玉蝴蝶"
  }, 
  {
    "author": "张炎", 
    "paragraphs": [
      "一片赤城霞。", 
      "无心恋海涯。", 
      "远飞来、乔木人家。", 
      "且向琴书深处隐，终胜似、听琵琶。", 
      "休近七香车。", 
      "年华已破瓜。", 
      "怕依然、刘阮桃花。", 
      "欲问长生何处好，金鼎内、转丹砂。"
    ], 
    "rhythmic": "南楼令・唐多令"
  }, 
  {
    "author": "张炎", 
    "paragraphs": [
      "空谷幽人。", 
      "曳冰簪雾带，古色生春。", 
      "结根未同萧艾，独抱孤贞。", 
      "自分生涯淡薄，隐蓬蒿、甘老山林。", 
      "风烟伴憔悴，冷落吴宫，草暗花深。", 
      "霁痕消蕙雪，向崖阴饮露，应是知心。", 
      "所思何处，愁满楚水湘云。", 
      "肯信遗芳千古，尚依依、泽畔行吟。", 
      "香痕已成梦，短操谁弹，月冷瑶琴。"
    ], 
    "rhythmic": "国香"
  }, 
  {
    "author": "张炎", 
    "paragraphs": [
      "列屋烘炉，深门响竹，催残客里时序。", 
      "投老情怀，薄游滋味，消得几多凄楚。", 
      "听雁听风雨，更听过、数声柔舻。", 
      "暗将一点归心，试托醉乡分付。", 
      "借问西楼在否。", 
      "休忘了盈盈，端正窥户。", 
      "铁马春冰，柳蛾晴雪，次第满城箫鼓。", 
      "闲见谁家月，浑不记、旧游何处。", 
      "伴我微吟，恰有梅花一树。"
    ], 
    "rhythmic": "探春慢"
  }, 
  {
    "author": "张炎", 
    "paragraphs": [
      "隔水呼舟，采香何处追游好。", 
      "一年春事二分花，犹有花多少。", 
      "容易繁华过了。", 
      "趁园林、飞红未扫。", 
      "旧酲新醉，几日不来，绿阴芳草。"
    ], 
    "rhythmic": "烛影摇红"
  }, 
  {
    "author": "张炎", 
    "paragraphs": [
      "万花深处隐，安一点、世尘无。", 
      "步翠麓幽寻，白云自在，流水萦纡。", 
      "携歌缓游细赏，倩何人、重写辋川图。", 
      "迟日香生草木，淡风声和琴书。", 
      "安居。", 
      "歌引巾车。", 
      "童放鹤、我知鱼。", 
      "看静里闲中，醒来醉後，乐意偏殊。", 
      "桃源带春去远，有园林、如此更何如。", 
      "回首丹光满谷，恍然却是蓬壶。"
    ], 
    "rhythmic": "木兰花慢"
  }, 
  {
    "author": "张炎", 
    "paragraphs": [
      "风月吴娃。", 
      "柳阴中认得，第二香车。", 
      "春深妆减艳，波转影流花。", 
      "莺语滑，透纹纱。", 
      "有低唱人夸。", 
      "怕误却，周郎醉眼，倚扇佯遮。", 
      "底须拍碎红牙。", 
      "听曲终奏雅，可是堪嗟。", 
      "无人知此意，明月又谁家。", 
      "尘滚滚，老年华。", 
      "付情在琵琶。", 
      "更叹我，黄芦苦竹，万里天涯。"
    ], 
    "rhythmic": "意难忘"
  }, 
  {
    "author": "张炎", 
    "paragraphs": [
      "瘦筇访隐，正繁阴闲锁，一壶幽绿。", 
      "乔木苍寒图画古，窈窕行人韦曲。", 
      "鹤响天高，水流花净，笑语通华屋。", 
      "虚堂松外，夜深凉气吹烛。", 
      "乐事杨柳楼心，瑶台月下，有生香堪掬。", 
      "谁理商声帘外悄，萧瑟悬珰鸣玉。", 
      "一笑难逢，四愁休赋，任我云边宿。", 
      "倚阑歌罢，露萤飞上秋竹。"
    ], 
    "rhythmic": "壶中天・念奴娇"
  }, 
  {
    "author": "张炎", 
    "paragraphs": [
      "穿幽透密，傍园林宴乐，清时钟鼓。", 
      "帘隔波纹分昼影，融得一壶春聚。", 
      "篆径通花，花多迷径，难省来时路。", 
      "缓寻深静，野云松下无数。", 
      "空翠暗湿荷衣，夷犹舒啸，日涉成佳趣。", 
      "香雪因风晴更落，知是山中何树。", 
      "响石横琴，悬崖拥槛，待月慵归去。", 
      "忽来诗思，水田飞下白鹭。"
    ], 
    "rhythmic": "壶中天・念奴娇"
  }, 
  {
    "author": "张炎", 
    "paragraphs": [
      "江涛如许。", 
      "更一夜听风听雨。", 
      "短篷容与。", 
      "盘礴那堪数。", 
      "弭节澄江树。", 
      "不为莼鲈归去。", 
      "怕教冷落芦花，谁招得旧鸥鹭。", 
      "寒汀古溆。", 
      "尽日无人唤渡。", 
      "此中清楚。", 
      "寄情在谭麈。", 
      "难觅真闲处。", 
      "肯被水云留住。", 
      "泠然棹入川流，去天尺五。"
    ], 
    "rhythmic": "清波引"
  }, 
  {
    "author": "张炎", 
    "paragraphs": [
      "猗兰声歇。", 
      "抱孤琴思远，几番弹彻。", 
      "洗耳无人，寂寂行歌古时月。", 
      "一笑东风又急。", 
      "黯消凝、恨听啼鴂。", 
      "想少陵、还叹飘零，遣兴在吟箧。", 
      "愁绝。", 
      "更离别。", 
      "待款语迟留，赋归心切。", 
      "故园梦接。", 
      "花影闲门掩春蝶。", 
      "重访山中旧隐，有羁怀、未须轻说。", 
      "莫相忘，堤上柳、此时共折。"
    ], 
    "rhythmic": "暗香"
  }, 
  {
    "author": "张炎", 
    "paragraphs": [
      "舣孤篷。", 
      "正丛篁护碧，流水曲池通。", 
      "伛偻穿岩，纡盘寻径，忽见倒影凌空。", 
      "拥一片、花阴无地，细看来、犹带古春风。", 
      "胜事园林，旧家陶谢，诗酒相逢。", 
      "眼底烟霞无数，料神仙即我，何处崆峒。", 
      "清气分来，生香不断，洞户自有云封。", 
      "认奇字、摩挲峭石，聚万景、只在此山中。", 
      "人倚虚阑唤鹤，月白千峰。"
    ], 
    "rhythmic": "一萼红"
  }, 
  {
    "author": "张炎", 
    "paragraphs": [
      "故园空杳。", 
      "霜风劲、南塘吹断瑶草。", 
      "已无清气碍云山，奈此时怀抱。", 
      "尚记得、修门赋晓。", 
      "杜陵花竹归来早。", 
      "傍雅亭幽榭，惯款语英游，好怀无限欢笑。", 
      "不见换羽移商，杏梁尘远，可怜都付残照。", 
      "坐中泣下最谁多，叹赏音人少。", 
      "怅一夜、梅花顿老。", 
      "今年因甚无诗到。", 
      "待唤起清魂□，说与凄凉，定应愁了。"
    ], 
    "rhythmic": "霜叶飞"
  }, 
  {
    "author": "张炎", 
    "paragraphs": [
      "记琼筵卜夜，锦槛移春，同恼莺娇。", 
      "暗水流花径，正无风院落，银烛迟销。", 
      "闹枝浅压髫髻，香脸泛红潮。", 
      "甚如此游情，还将乐事，轻趁冰消。", 
      "飘零又成梦，但长歌袅袅，柳色迢迢。", 
      "一叶江心冷，望美人不见，隔浦难招。", 
      "认得旧时鸥鹭，重过月明桥。", 
      "溯万里天风，清声谩忆何处箫。"
    ], 
    "rhythmic": "忆旧游"
  }, 
  {
    "author": "张炎", 
    "paragraphs": [
      "水痕吹杏雨，正人在、隔江船。", 
      "看燕集春芜，渔栖暗竹，湿影浮烟。", 
      "馀寒尚犹恋柳，怕东风、未肯擘晴绵。", 
      "愁重迟教醉醒，梦长催得诗圆。", 
      "楼前。", 
      "笑语当年。", 
      "情款密、思留连。", 
      "记白月依弦，青天堕酒，衮衮山川。", 
      "垂髫至今在否，倚飞台、谁掷买花钱。", 
      "不是寻春较晚，都缘听得啼鹃。"
    ], 
    "rhythmic": "木兰花慢"
  }, 
  {
    "author": "张炎", 
    "paragraphs": [
      "空山弹古瑟，掬长流、洗耳复谁听。", 
      "倚阑干不语，江潭树老，风挟波鸣。", 
      "愁里不须啼鴂，花落石床平。", 
      "岁月鸥前梦，耿耿离情。", 
      "记得相逢竹外，看词源倒泻，一雪尘缨。", 
      "笑匆匆呼酒，飞雨夜行舟。", 
      "又天涯、零落如此，掩闲门、得似晋人清。", 
      "相思恨，趁杨花去，错到长亭。"
    ], 
    "rhythmic": "潇潇雨・踏莎行"
  }, 
  {
    "author": "张炎", 
    "paragraphs": [
      "分明柳上春风眼，曾看少年人老。", 
      "雁拂沙黄，天垂海白，野艇谁家昏晓。", 
      "惊心梦觉。", 
      "谩慷慨悲歌，赋归不早。", 
      "想得相如，此时终是倦游了。", 
      "经行几度怨别，酒痕消未尽，空被花恼。", 
      "茂苑重来，竹溪深隐，还胜飘零多少。", 
      "羁怀顿扫。", 
      "尚识得妆楼，那回苏小。", 
      "寄语盟鸥，问春何处好。"
    ], 
    "rhythmic": "台城路・齐天乐"
  }, 
  {
    "author": "张炎", 
    "paragraphs": [
      "目光牛背上，更时把、汉书看。", 
      "记落叶江城，孤云海树，漂泊忘还。", 
      "悬知偶然是梦，梦醒来、未必是邯郸。", 
      "笑指萤灯借暖，愁怜镜雪惊寒。", 
      "投闲。", 
      "寄傲怡颜。", 
      "要一似、白鸥闲。", 
      "且旋缉荷衣，琴尊客里，岁月人间。", 
      "菟裘渐营瘦竹，任重门、近水隔花关。", 
      "数亩清风自足，元来不在深山。"
    ], 
    "rhythmic": "木兰花慢"
  }, 
  {
    "author": "张炎", 
    "paragraphs": [
      "秋水涓涓。", 
      "人正远、鱼雁待拂吟笺。", 
      "也知游意，多在第二桥边。", 
      "花底鸳鸯深处影，柳阴淡隔里湖船。", 
      "路绵绵。", 
      "梦吹旧笛，如此山川。", 
      "平生几谢屐，任放歌自得，直上风烟。", 
      "峭壁谁家，长啸竟落松前。", 
      "十年孤剑万里，又何似、畦分抱瓮泉。", 
      "山中酒，且醉餐石髓，白眼青天。"
    ], 
    "rhythmic": "瑶台聚八仙・新雁过妆楼"
  }, 
  {
    "author": "张炎", 
    "paragraphs": [
      "想西湖、段桥疏树。", 
      "梅花多是风雨。", 
      "如今见说闲云散，烟水少逢鸥鹭。", 
      "归未许。", 
      "又款竹谁家，远思愁□庾。", 
      "重游倦旅。", 
      "纵认得乡山，长江滚滚，隔浦正延伫。", 
      "垂杨渡。", 
      "握手荒城旧侣。", 
      "不知来自何处。", 
      "春窗翦韭青灯夜，疑与梦中相语。", 
      "阑屡拊。", 
      "甚转眼流光，短发真堪数。", 
      "从教醉舞。", 
      "试借地看花，挥毫赋雪，孤艇且休去。"
    ], 
    "rhythmic": "摸鱼子", 
    "tags": [
      "长江", 
      "西湖"
    ]
  }, 
  {
    "author": "张炎", 
    "paragraphs": [
      "海山缥缈。", 
      "算人间自有，移来蓬岛。", 
      "一粒粟中生倒景，日月光融丹灶。", 
      "玉洞分春，雪巢不夜，心寂凝虚照。", 
      "鹤溪游处，肯将琴剑同调。", 
      "休问挂树瓢空，窗前清意，赢得不除草。", 
      "只恐渔郎曾误入，翻被桃花一笑。", 
      "润色茶经，评量山水，如此闲方好。", 
      "神仙陆地，长房应未知道。"
    ], 
    "rhythmic": "壶中天・念奴娇"
  }, 
  {
    "author": "张炎", 
    "paragraphs": [
      "危楼古镜影犹寒。", 
      "倒景忽相看。", 
      "桃花不识东西晋，想如今、也梦邯郸。", 
      "缥缈神仙海上，飘零图画人间。", 
      "宝光丹气共回环。", 
      "水弱小舟闲。", 
      "秋风难老三珠树，尚依依、脆管清弹。", 
      "说与霓裳莫舞，银桥不到深山。"
    ], 
    "rhythmic": "风入松"
  }, 
  {
    "author": "张炎", 
    "paragraphs": [
      "好游人老，秋鬓芦花共色。", 
      "征衣犹恋去年客。", 
      "古道依然黄叶。", 
      "谁家萧瑟。", 
      "自笑我、如何是得。", 
      "酒楼仍在，流落天涯醉白。", 
      "孤城寒树美人隔。", 
      "烟水此程应远，须寻梅驿。", 
      "又渐数、花风第一。"
    ], 
    "rhythmic": "数花风・凤凰阁"
  }, 
  {
    "author": "张炎", 
    "paragraphs": [
      "风雨怯殊乡。", 
      "梧桐又小窗。", 
      "甚秋声、今夜偏长。", 
      "忆著旧时歌舞地，谁得似、牧之狂。", 
      "茉莉拥钗梁。", 
      "云窝一枕香。", 
      "醉瞢腾、多少思量。", 
      "明月半床人睡觉，听说道、夜深凉。"
    ], 
    "rhythmic": "南楼令・唐多令"
  }, 
  {
    "author": "张炎", 
    "paragraphs": [
      "重整旧渔蓑。", 
      "江湖风雨多。", 
      "好襟怀、近日消磨。", 
      "流水桃花随处有，终不似、隐烟萝。", 
      "南浦又渔歌。", 
      "桃云泛远波。", 
      "想孤山、山下经过。", 
      "见说梅花都老尽，恁为问、是如何。"
    ], 
    "rhythmic": "南楼令・唐多令"
  }, 
  {
    "author": "张炎", 
    "paragraphs": [
      "楚腰一捻。", 
      "羞翦青丝结。", 
      "力未胜春娇怯怯。", 
      "暗托莺声细说。", 
      "愁蹙眉心斗双叶。", 
      "正情切。", 
      "柔枝未堪折。", 
      "应不解、管离别。", 
      "奈如今已入东风睫。", 
      "望断章台，马蹄何处，闲了黄昏淡月。"
    ], 
    "rhythmic": "淡黄柳"
  }, 
  {
    "author": "张炎", 
    "paragraphs": [
      "候蛩凄断。", 
      "人语西风岸。", 
      "月落沙平江似练。", 
      "望尽芦花无雁。", 
      "暗教愁损兰成，可怜夜夜关情。", 
      "只有一枝梧叶，不知多少秋声。"
    ], 
    "rhythmic": "清平乐"
  }, 
  {
    "author": "张炎", 
    "paragraphs": [
      "修眉刷翠春痕聚。", 
      "难翦愁来处。", 
      "断丝无力绾韶华。", 
      "也学落红流水、到天涯。", 
      "那回错认章台下。", 
      "却是阳关也。", 
      "待将新恨趁杨花。", 
      "不识相思一点、在谁家。"
    ], 
    "rhythmic": "虞美人"
  }, 
  {
    "author": "张炎", 
    "paragraphs": [
      "锁香亭榭。", 
      "花艳烘春曾卜夜。", 
      "空想芳游。", 
      "不到秋凉不信愁。", 
      "酒迟歌缓。", 
      "月色平分窗一半。", 
      "谁伴孤吟。", 
      "手擘黄花碎却心。"
    ], 
    "rhythmic": "减字木兰花"
  }, 
  {
    "author": "张炎", 
    "paragraphs": [
      "柳未三眠，风才一讯。", 
      "催人步屧吹笙径。", 
      "可曾中酒似当时，如今却是看花病。", 
      "老愿春迟，愁嫌昼静。", 
      "秋千院落寒犹剩。", 
      "卷帘休问海棠开，相传燕子归来近。"
    ], 
    "rhythmic": "踏莎行"
  }, 
  {
    "author": "张炎", 
    "paragraphs": [
      "歌扇锦连枝。", 
      "问著东风已不知。", 
      "怪底楼前多种柳，相思。", 
      "那叶浑如旧样眉。", 
      "醉里眼都迷。", 
      "遮莫东墙带笑窥。", 
      "行到寻常游冶处，慵归。", 
      "只道看花似向时。"
    ], 
    "rhythmic": "南乡子"
  }, 
  {
    "author": "张炎", 
    "paragraphs": [
      "颇爱杨琼妆淡注。", 
      "犹理螺鬟，扰扰松云聚。", 
      "两翦秋痕流不去。", 
      "佯羞却把周郎顾。", 
      "欲诉闲愁无说处。", 
      "几过莺帘，听得间关语。", 
      "昨夜月明香暗度。", 
      "相思忽到梅花树。"
    ], 
    "rhythmic": "蝶恋花"
  }, 
  {
    "author": "张炎", 
    "paragraphs": [
      "仙子锄云亲手种。", 
      "春闹枝头，消得微霜冻。", 
      "可是东风吹不动。", 
      "金铃悬网珊瑚重。", 
      "社燕盟鸥诗酒共。", 
      "未足游情，刚把斜阳送。", 
      "今夜定应归去梦。", 
      "青苹流水箫声弄。"
    ], 
    "rhythmic": "蝶恋花"
  }, 
  {
    "author": "张炎", 
    "paragraphs": [
      "巧结分枝黏翠艾。", 
      "翦翦香痕，细把泥金界。", 
      "小簇葵榴芳锦隘。", 
      "红妆人见应须爱。", 
      "午镜将拈开凤盖。", 
      "倚醉凝娇，欲戴还慵戴。", 
      "约臂犹馀朱索在。", 
      "梢头添挂朱符袋。"
    ], 
    "rhythmic": "蝶恋花"
  }, 
  {
    "author": "张炎", 
    "paragraphs": [
      "暗香千树。", 
      "结屋中间住。", 
      "明月一方流水护。", 
      "梦入梨云深处。", 
      "清冰隔断尘埃。", 
      "无人踏碎苍苔。", 
      "一似逋仙归後，吟诗不下山来。"
    ], 
    "rhythmic": "清平乐"
  }, 
  {
    "author": "张炎", 
    "paragraphs": [
      "闲苑深迷，趁香随粉都行遍。", 
      "隔窗花气暖扶春，只许莺莺占。", 
      "烛焰晴烘醉脸。", 
      "想东邻、偷窥笑眼。", 
      "欲寻无处，暗掐新声，银屏斜掩。", 
      "一片云闲，那知顾曲周郎怨。", 
      "看花犹自未分明，毕竟何时见。", 
      "已信仙缘较浅。", 
      "谩凝思、风帘倒卷。", 
      "出门一笑，月落江横，数峰天远。"
    ], 
    "rhythmic": "烛影摇红"
  }, 
  {
    "author": "张炎", 
    "paragraphs": [
      "乱红自雨，正翠蹊误晓，玉洞明春。", 
      "蛾眉淡扫，背风不语盈盈。", 
      "莫恨小溪流水，引刘郎、不是飞琼。", 
      "罗扇底，从教净冶，远障歌尘。", 
      "一掬莹然生意，伴压架酴醾，相恼芳吟。", 
      "玄都观里，几回错认梨云。", 
      "花下可怜仙子，醉东风、犹自吹笙。", 
      "残照晚，渔翁正迷武陵。"
    ], 
    "rhythmic": "露华"
  }, 
  {
    "author": "张炎", 
    "paragraphs": [
      "行歌趁月，唤酒延秋，多买莺莺笑。", 
      "蕊枝娇小。", 
      "浑无奈、一掬醉乡怀抱。", 
      "筹花斗草。", 
      "几曾放、好春闲了。", 
      "芳意阑，可惜香心，一夜酸风扫。", 
      "海上仙山缥缈。", 
      "问玉环何事，苦无分晓。", 
      "旧愁空杳。", 
      "蓝桥路、深掩半庭斜照。", 
      "馀情暗恼。", 
      "都缘是、那时年少。", 
      "惊梦回、懒说相思，毕竟如今老。"
    ], 
    "rhythmic": "解语花"
  }, 
  {
    "author": "张炎", 
    "paragraphs": [
      "及春游，卜夜饮，人醉万花醒。", 
      "转眼年华，白发半垂领。", 
      "与鸥同一清波，风苹月树，又何事、浮踪不定。", 
      "静中省。", 
      "便须门掩柴桑，黄卷伴孤隐。", 
      "一粟生涯，乐事在瓢饮。", 
      "爱闲休说山深，有梅花处，更添个、暗香疏影。"
    ], 
    "rhythmic": "祝英台近"
  }, 
  {
    "author": "张炎", 
    "paragraphs": [
      "楚竹闲挑。", 
      "千日酒、乐意稍稍渔樵。", 
      "那回轻散，飞梦便觉迢遥。", 
      "似隔芙蓉无路到，如何共此可怜宵。", 
      "旧愁消。", 
      "故人念我，来问寂寥。", 
      "登临试开笑口，看垂垂短发，破帽休飘。", 
      "款语微吟，清气顿扫花妖。", 
      "明朝柳岸醉醒，又知在烟波第几桥。", 
      "怀人处，任满身风露，踏月吹箫。"
    ], 
    "rhythmic": "瑶台聚八仙・新雁过妆楼"
  }, 
  {
    "author": "张炎", 
    "paragraphs": [
      "傅粉何郎，比玉树、琼枝谩夸。", 
      "看生子、东涂西抹，笑语浮华。", 
      "蝴蝶一生花里活，似花还却似非花。", 
      "最可人、娇艳正芳年，如破瓜。", 
      "离别恨，生叹嗟。", 
      "欢情事，起喧哗。", 
      "听歌喉清润，片玉无瑕。", 
      "洗尽人间笙笛耳，赏音多向五侯家。", 
      "好思量、都在步莲中，裙翠遮。"
    ], 
    "rhythmic": "满江红"
  }, 
  {
    "author": "张炎", 
    "paragraphs": [
      "带飘飘，衣楚楚。", 
      "空谷饮甘露。", 
      "一转花风，萧艾遂如许。", 
      "细看息影云根，淡然诗思，曾□被、生香轻误。", 
      "此中趣。", 
      "能消几笔幽奇，羞掩众芳谱。", 
      "薜老苔荒，山鬼竟无语。", 
      "梦游忘了江南，故人何处，听一片、潇湘夜雨。"
    ], 
    "rhythmic": "祝英台近"
  }, 
  {
    "author": "张炎", 
    "paragraphs": [
      "老枝无著秋声处，萧萧倦听风雨。", 
      "暗饮春腴，欣荣晚节，不载天河人去。", 
      "心存太古。", 
      "喜冰雪相看，此君欲语。", 
      "共倚云根，岁寒羞并岁寒所。", 
      "当年曾见汉馆，卷帘频坐对，飞梦湘楚。", 
      "叹我重来，何堪如此，落叶空江无数。", 
      "盘桓屡抚。", 
      "似冉冉吹衣，颇疑非雾。", 
      "素壁高堂，晋人清几许。"
    ], 
    "rhythmic": "台城路・齐天乐"
  }, 
  {
    "author": "张炎", 
    "paragraphs": [
      "跨匹马、东瀛烟树。", 
      "转首十年，旅愁无数。", 
      "此日重逢，故人犹记旧游否。", 
      "雨今云古。", 
      "更秉烛、浑疑梦语。", 
      "衮衮登台，叹野老、白头如许。", 
      "归去。", 
      "问当初鸥鹭。", 
      "几度西湖霜露。", 
      "漂流最苦。", 
      "便一似、断蓬飞絮。", 
      "情可恨、独棹扁舟，浩歌向、清风来处。", 
      "有多少相思，都在一声南浦。"
    ], 
    "rhythmic": "长亭怨・长亭怨慢", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "笑铭崖笔倦，访雪舟寒，觅里寻邻。", 
      "半掩闲门草，看长松落荫，旧榻悬尘。", 
      "自怜此来何事，不为忆鲈莼。", 
      "但回首当年，芙蓉城里，胜友如云。", 
      "思君。", 
      "度遥夜，谩疑是梅花，檐下空巡。", 
      "蝶与周俱梦，折一枝聊寄，古意殊真。", 
      "渺然望极来雁，传与异乡春。", 
      "尚记得行歌，阳关西出无故人。"
    ], 
    "rhythmic": "忆旧游"
  }, 
  {
    "author": "张炎", 
    "paragraphs": [
      "花引春来，手擎春住。", 
      "芳心一点谁分付。", 
      "微歌微笑蓦思量，瞥然抛与东流去。", 
      "带润偷拈，和香密护。", 
      "归时自有留连处。", 
      "不随烟水不随风，不教轻把刘郎误。"
    ], 
    "rhythmic": "踏莎行"
  }, 
  {
    "author": "张炎", 
    "paragraphs": [
      "香雾湿云环。", 
      "蕊佩珊珊。", 
      "酒醒微步晚波寒。", 
      "金鼎尚存丹已化，雪冷虚坛。", 
      "游冶未知还。", 
      "鹤怨空山。", 
      "潇湘无梦绕丛兰。", 
      "碧海茫茫归不去，却在人间。"
    ], 
    "rhythmic": "浪淘沙"
  }, 
  {
    "author": "张炎", 
    "paragraphs": [
      "落落奇花未吐，离离瑶草偏幽。", 
      "蓬山元是不知秋。", 
      "却笑人间春瘦。", 
      "潇丽寒犀麈尾，玲珑润玉搔头。", 
      "半窗晴日水痕收。", 
      "不怕杜鹃啼後。"
    ], 
    "rhythmic": "西江月"
  }, 
  {
    "author": "张炎", 
    "paragraphs": [
      "桃花扇底歌声杳。", 
      "愁多少。", 
      "便觉道花阴闲了。", 
      "因甚不归来，甚归来不早。", 
      "满院飞花休要扫。", 
      "待留与、薄情知道。", 
      "怕一似飞花，和春都老。"
    ], 
    "rhythmic": "珍珠令"
  }, 
  {
    "author": "张炎", 
    "paragraphs": [
      "波明昼锦，看芳莲迎晓，风弄晴碧。", 
      "乔木千年长润屋，清荫图书琴瑟。", 
      "龟甲屏开，虾须帘卷，瑶草秋无色。", 
      "和熏兰麝，彩衣欢拥诗伯。", 
      "溪上燕往鸥还，笔床茶灶，筇竹随游屐。", 
      "闲似神仙闲最好，未必如今闲得。", 
      "书染芝香，驿传梅信，次第来云北。", 
      "金尊须满，月光长照歌席。"
    ], 
    "rhythmic": "壶中天・念奴娇"
  }, 
  {
    "author": "张炎", 
    "paragraphs": [
      "溯空明、霁蟾飞下，湖湘难辨遥树。", 
      "流来那得清如许，不与众流东注。", 
      "浮净宇。", 
      "任消息虚盈，壶内藏今古。", 
      "停杯问取。", 
      "甚玉笛移宫，银桥散影，依旧广寒府。", 
      "休凝伫。", 
      "鼓枻渔歌在否。", 
      "沧浪浑是烟雨。", 
      "黄河路接银河路。", 
      "炯炯近天尺五。", 
      "还自语。", 
      "奈一寸闲心，不是安愁处。", 
      "凌风远举。", 
      "趁冰玉光中，排云万里，秋艇载诗去。"
    ], 
    "rhythmic": "摸鱼子", 
    "tags": [
      "黄河"
    ]
  }, 
  {
    "author": "张炎", 
    "paragraphs": [
      "葱倩满身云，酒晕浅融香颊。", 
      "水调数声娴雅，把芳心偷说。", 
      "风吹裙带下阶迟，惊散双蝴蝶。", 
      "佯拈花枝微笑，溜晴波一瞥。"
    ], 
    "rhythmic": "好事近"
  }, 
  {
    "author": "张炎", 
    "paragraphs": [
      "阴过云根冷不移。", 
      "古林疏又密，色依依。", 
      "何须喷饭笑当时。", 
      "谷，盈尺小鹅溪。", 
      "展玩似堪疑。", 
      "楚山从此去，望中迷。", 
      "不知何处倚湘妃。", 
      "空江晚，长笛一声吹。"
    ], 
    "rhythmic": "小重山"
  }, 
  {
    "author": "张炎", 
    "paragraphs": [
      "求友林泉深密处。", 
      "弄舌调簧，如问春何许。", 
      "燕子先将雏燕去。", 
      "凄凉可是歌来暮。", 
      "乔木萧萧梧叶雨。", 
      "不似寻芳，翻落花心露。", 
      "认取门前杨柳树。", 
      "数声须入新年语。"
    ], 
    "rhythmic": "蝶恋花"
  }, 
  {
    "author": "张炎", 
    "paragraphs": [
      "天净雨初晴。", 
      "秋清人更清。", 
      "满吟窗、柳思周情。", 
      "一片香来松桂下，长听得，读书声。", 
      "闲处卷黄庭。", 
      "年年两鬓青。", 
      "佩芳兰、不系尘缨。", 
      "傍取溪边端正月，对玉兔、话长生。"
    ], 
    "rhythmic": "南楼令・唐多令"
  }, 
  {
    "author": "张炎", 
    "paragraphs": [
      "新篁依约佩初摇。", 
      "老石润山腰。", 
      "逸人未必犹酣酒，正溪头、风雨潇潇。", 
      "砺齿犹随市隐，虚心肯受春招。", 
      "从教三径入渔樵。", 
      "对此觉尘消。", 
      "娟枝冷叶无多子，伴明窗、书卷诗瓢。", 
      "清过炎天梅蕊，淡欺雪里芭蕉。"
    ], 
    "rhythmic": "风入松"
  }, 
  {
    "author": "张炎", 
    "paragraphs": [
      "水落槎枯，田荒玉碎。", 
      "夜阑秉烛惊相对。", 
      "故家人物已无传，一灯却照清江外。", 
      "色展天机，光摇海贝。", 
      "锦囊日月奚童背。", 
      "重逢何处抚孤松，共吟风月西湖醉。"
    ], 
    "rhythmic": "踏莎行", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "因风整帽，借柳维舟，休登故苑荒台。", 
      "去岁何年，游处半入苍苔。", 
      "白鸥旧盟未冷，但寒沙、空与愁堆。", 
      "谩叹息，问西门洒泪，不忍徘徊。", 
      "眼底江山犹在，把冰弦弹断，苦忆颜回。", 
      "一点归心，分付布袜青鞋。", 
      "相寻已期到老，那知人、如此情怀。", 
      "怅望久，海棠开、依旧燕来。"
    ], 
    "rhythmic": "声声慢"
  }, 
  {
    "author": "张炎", 
    "paragraphs": [
      "□声短棹，柳色长条，无花但觉风香。", 
      "万境天开，逸兴纵我清狂。", 
      "白鸥更闲似我，趁平芜、飞过斜阳。", 
      "重叹息，却如何不□，梦里黄梁。", 
      "一自三高非旧，把诗囊酒具，千古凄凉。", 
      "近日烟波，乐事尽逐渔忙。", 
      "山横洞庭夜月，似潇湘、不似潇湘。", 
      "归未得，数清游、多在水乡。"
    ], 
    "rhythmic": "声声慢", 
    "tags": [
      "洞庭湖"
    ]
  }, 
  {
    "author": "张炎", 
    "paragraphs": [
      "百花洲畔，十里湖边，沙鸥未许盟寒。", 
      "旧隐琴书，犹记渭水长安。", 
      "苍云数千万叠，却依然、一笑人间。", 
      "似梦里，对清尊白发，秉烛更阑。", 
      "渺渺烟波无际，唤扁舟欲去，且与凭阑。", 
      "此别何如，能消几度阳关。", 
      "江南又听夜雨，怕梅花、零落孤山。", 
      "归最好，甚闲人，犹自未闲。"
    ], 
    "rhythmic": "声声慢"
  }, 
  {
    "author": "张炎", 
    "paragraphs": [
      "二分春是雨，采香径、绿阴铺。", 
      "正私语晴蛙，于飞晚燕，闲掩纹疏。", 
      "流光惯欺病酒，问杨花、过了有花无。", 
      "啼鴂初闻院宇，钓船犹系菰蒲。", 
      "林逋。", 
      "树老山孤。", 
      "浑忘却、隐西湖。", 
      "叹扇底歌残，蕉间梦醒，难寄中吴。", 
      "秋痕尚悬鬓影，见莼丝、依旧也思鲈。", 
      "黏壁蜗涎几许，清风只在樵渔。"
    ], 
    "rhythmic": "木兰花慢", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "□花一叶。", 
      "比似前时别。", 
      "烟水茫茫无处说。", 
      "冷却西湖□月。", 
      "贞芳只合深山。", 
      "红尘了不相关。", 
      "留得许多清影，幽香不到人间。"
    ], 
    "rhythmic": "清平乐", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "□□不了。", 
      "都被红尘老。", 
      "一粒粟中休道好。", 
      "弱水竟通蓬岛。", 
      "孤云漂泊难寻。", 
      "如今却在□□。", 
      "莫趁清风出岫，此中方是无心。"
    ], 
    "rhythmic": "清平乐"
  }, 
  {
    "author": "张炎", 
    "paragraphs": [
      "平沙流水。", 
      "叶老芦花未。", 
      "落雁无声还有字。", 
      "一片潇湘古意。", 
      "扁舟记得幽寻。", 
      "相寻只在□□。", 
      "莫趁春风飞去，玉关夜雪犹深。"
    ], 
    "rhythmic": "清平乐"
  }, 
  {
    "author": "张炎", 
    "paragraphs": [
      "翦翦春水出万壑，和春带出芳丛。", 
      "谁分弱水洗尘红。", 
      "低回金叵罗，约略玉玲珑。", 
      "昨夜洞庭云一片，朗吟飞过天风。", 
      "戏将瑶草散虚空。", 
      "灵根何处觅，只在此山中。"
    ], 
    "rhythmic": "临江仙", 
    "tags": [
      "洞庭湖"
    ]
  }, 
  {
    "author": "张炎", 
    "paragraphs": [
      "梦里瞢腾说梦华。", 
      "莺莺燕燕已天涯。", 
      "蕉中覆处应无鹿，汉上从来不见花。", 
      "今古事，古今嗟。", 
      "西湖流水响琵琶。", 
      "铜驼烟雨栖芳草，休向江南问故家。"
    ], 
    "rhythmic": "思佳客", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "柳间花外。", 
      "日日离人泪。", 
      "忆得楼心和月醉。", 
      "落叶与愁俱碎。", 
      "如今一笑吴中。", 
      "眼青犹认衰翁。", 
      "先泛扁舟烟水，西湖多定相逢。"
    ], 
    "rhythmic": "清平乐", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "□□晴树。", 
      "寒食无风雨。", 
      "记得当时游冶处。", 
      "桂底一身香露。", 
      "神仙只在蓬莱。", 
      "不知白鹤飞来。", 
      "乘兴飘然归去，人踏破青苔。"
    ], 
    "rhythmic": "清平乐"
  }, 
  {
    "author": "张炎", 
    "paragraphs": [
      "满头风雪昔同游。", 
      "同载月明舟。", 
      "回来又续西湖梦，绕江南、那处无愁。", 
      "赢得如今老大，依然只是漂流。", 
      "故人翦烛对花讴。", 
      "不记此身浮。", 
      "征衣冷落荷衣暖，径虽荒、也合归休。", 
      "明□□□烟水，相思却在并州。"
    ], 
    "rhythmic": "风入松", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "□卯湾头屋数间。", 
      "放船收尽一溪山。", 
      "聊适兴，且怡颜。", 
      "问天难买是真闲。"
    ], 
    "rhythmic": "渔歌子"
  }, 
  {
    "author": "张炎", 
    "paragraphs": [
      "□□□□□溪流。", 
      "紧系篱边一叶舟。", 
      "沽酒去，闭门休。", 
      "从此清闲不属鸥。"
    ], 
    "rhythmic": "渔歌子"
  }, 
  {
    "author": "张炎", 
    "paragraphs": [
      "□□□□白云多。", 
      "童子贪眠枕绿蓑。", 
      "莞尔笑，浩然歌。", 
      "奈此萧萧落叶何。"
    ], 
    "rhythmic": "渔歌子"
  }, 
  {
    "author": "张炎", 
    "paragraphs": [
      "□□□□半树梅。", 
      "卷帘一色玉蓬莱。", 
      "宜啸咏，莫徘徊。", 
      "乘兴扁舟好去来。"
    ], 
    "rhythmic": "渔歌子"
  }, 
  {
    "author": "张炎", 
    "paragraphs": [
      "□□□□□子同。", 
      "更无人识老渔翁。", 
      "来往事，有无中。", 
      "却恐桃源自此通。"
    ], 
    "rhythmic": "渔歌子"
  }, 
  {
    "author": "张炎", 
    "paragraphs": [
      "□□□□□求鱼。", 
      "钓不得鱼还自如。", 
      "尘事远，世人疏。", 
      "何须更写绝交书。"
    ], 
    "rhythmic": "渔歌子"
  }, 
  {
    "author": "张炎", 
    "paragraphs": [
      "□□□□濯尘缨。", 
      "严濑磻溪有重轻。", 
      "多少事，古今情。", 
      "今人当似古人清。"
    ], 
    "rhythmic": "渔歌子"
  }, 
  {
    "author": "张炎", 
    "paragraphs": [
      "□□□□□浮家。", 
      "篷底光阴鬓未华。", 
      "停短棹，舣平沙。", 
      "流水恐是杏坛花。"
    ], 
    "rhythmic": "渔歌子"
  }, 
  {
    "author": "张炎", 
    "paragraphs": [
      "□□□□□孤村。", 
      "路隔尘寰水到门。", 
      "斜照散，远云昏。", 
      "白鹭飞来老树根。"
    ], 
    "rhythmic": "渔歌子"
  }, 
  {
    "author": "张炎", 
    "paragraphs": [
      "□□□年酒半酣。", 
      "知鱼知我静中参。", 
      "峰六六，径三三。", 
      "此怀难与俗人谈。"
    ], 
    "rhythmic": "渔歌子"
  }, 
  {
    "author": "张炎", 
    "paragraphs": [
      "闷蕊惊寒减艳痕。", 
      "蜂也消魂。", 
      "蝶也消魂。", 
      "醉归无月傍黄昏。", 
      "知是花村。", 
      "知是前村。", 
      "留得闲枝叶半存。", 
      "好似桃根。", 
      "不似桃根。", 
      "小楼昨夜雨声浑。", 
      "春到三分。", 
      "秋到三分。"
    ], 
    "rhythmic": "一翦梅"
  }, 
  {
    "author": "张炎", 
    "paragraphs": [
      "野色一桥分。", 
      "活水流云直到门。", 
      "落叶堆篱从不扫，开尊。", 
      "醉里教儿诵楚文。", 
      "隔断马蹄痕。", 
      "商鼎熏花独自闻。", 
      "吟思更添清绝处，黄昏。", 
      "月白枝寒雪满村。"
    ], 
    "rhythmic": "南乡子"
  }, 
  {
    "author": "张炎", 
    "paragraphs": [
      "五湖一叶。", 
      "风浪何时歇。", 
      "醉里不知花影别。", 
      "依旧空山明月。", 
      "夜深鹤怨归迟。", 
      "此时那处堪归。", 
      "门外一株杨柳，折来多少相思。"
    ], 
    "rhythmic": "清平乐"
  }, 
  {
    "author": "张炎", 
    "paragraphs": [
      "一夜凝寒，忽成琼树，换却繁华。", 
      "因甚春深，片红不到，绿水人家。", 
      "眼惊白昼天涯。", 
      "空望断、尘香钿车。", 
      "独立回风，东阑惆怅，莫是梨花。"
    ], 
    "rhythmic": "柳梢青"
  }, 
  {
    "author": "张炎", 
    "paragraphs": [
      "窗密春声聚，花多水影重。", 
      "只留一路过东风。", 
      "围得生香不断、锦熏笼。", 
      "月地连金屋，云楼瞰翠蓬。", 
      "惺忪笑语隔帘栊。", 
      "知是谁调鹦鹉、柳阴中。"
    ], 
    "rhythmic": "南歌子"
  }, 
  {
    "author": "张炎", 
    "paragraphs": [
      "万红梅里幽深处。", 
      "甚杖履、来何暮。", 
      "草带湘香穿水树。", 
      "尘留不住。", 
      "云留却住。", 
      "壶内藏今古。", 
      "独清懒入终南去。", 
      "有忙事、修花谱。", 
      "骑省不须重作赋。", 
      "园中成趣。", 
      "琴中得趣。", 
      "酒醒听风雨。"
    ], 
    "rhythmic": "青玉案"
  }, 
  {
    "author": "张炎", 
    "paragraphs": [
      "当年不信江湖老，如今岁华惊晚。", 
      "路改家迷，花空阴落，谁识重来刘阮。", 
      "殊乡顿远。", 
      "甚犹带羁怀，雁凄蛩怨。", 
      "梦里忘归，乱浦烟浪片帆转。", 
      "闭门休叹故苑。", 
      "杖藜游冶处，萧艾都遍。", 
      "雨色云西，晴光水北，一洗悠然心眼。", 
      "行行渐懒。", 
      "快料理幽寻，酒瓢诗卷。", 
      "赖有湖边，旧时鸥数点。"
    ], 
    "rhythmic": "台城路・齐天乐"
  }, 
  {
    "author": "张炎", 
    "paragraphs": [
      "霜花铺岸浓如雪。", 
      "田间水浅冰初结。", 
      "林密乱鸦啼。", 
      "山深雁过稀。", 
      "风恬湖似镜。", 
      "冷浸楼台影。", 
      "梅不怕隆寒。", 
      "疏葩正耐看。"
    ], 
    "rhythmic": "菩萨蛮"
  }, 
  {
    "author": "张炎", 
    "paragraphs": [
      "一白受春知。", 
      "独爱老来，疏瘦偏宜。", 
      "古月黄昏，许松竹相依。", 
      "晕藓枯槎半折，影浮波、渴龙倒窥。", 
      "岁华凋谢，水边篱落，雪後忽横枝。", 
      "百花头上立，且休问、向北开迟。", 
      "老了何郎，不成便无诗。", 
      "惟只有、西州倦客，怕说著、西湖旧时。", 
      "难忘处，放鹤山空人未归。"
    ], 
    "rhythmic": "尾犯", 
    "tags": [
      "西湖"
    ]
  }, 
  {
    "author": "张炎", 
    "paragraphs": [
      "水空流，心不竞，门掩柳阴早。", 
      "芸暖书芗，声压四檐悄。", 
      "断尘飞远清风，人间醒醉，任蝶梦、何时分晓。", 
      "古音少。", 
      "素琴久已无弦，俗子未知道。", 
      "听雨看云，依旧静中好。", 
      "但教春风融融，一般意思，小窗外、不除芳草。"
    ], 
    "rhythmic": "祝英台近"
  }, 
  {
    "author": "张炎", 
    "paragraphs": [
      "碧浮春盖，黄点秋旗，细芳泛月。", 
      "露委残钗，烟梳高髻曾戏折。", 
      "几度宿寄山房，□曲尘云屑。", 
      "香入蜂须，蜜房风味应别。", 
      "酒浮汤，爱霏霏、粉黄清绝。", 
      "嫩苞新子，凭谁香歌五粒。", 
      "只怕东风吹尽，长萧萧黄发。", 
      "独鹤归来，满庭零乱金雪。"
    ], 
    "rhythmic": "华胥引"
  }, 
  {
    "author": "张炎", 
    "paragraphs": [
      "想不劳、添竹引龙须，断梗忽传芳。", 
      "记珠悬润碧，飘飘秋影，曾印禅窗。", 
      "诗外片云落莫，错认是花光。", 
      "无色空尘眼，雾老烟荒。", 
      "一翦静中生意，任前看冷淡，真味深长。", 
      "有清风如许，吹断万红香。", 
      "且休教夜深人见，怕误他、看月上银床。", 
      "凝眸久，却愁卷去，难博西凉。"
    ], 
    "rhythmic": "甘州・八声甘州"
  }, 
  {
    "author": "韩信同", 
    "paragraphs": [
      "望紫云翁，启明在东，长庚在西。", 
      "但空有寸心，荆州江汉，未能百里，弱水沙黎。", 
      "菊底秋深，樵边信至，一曲阳春草木知。", 
      "长吟咏，觉声如韩操，骨似陶诗。", 
      "不应鬓发能稀。", 
      "七十寿强如六十耆。", 
      "想高谈倾坐，风斯下矣，微辞漱物，清且涟漪。", 
      "谩说磻翁，休夸淇叟，用舍行藏各有时。", 
      "真修养，有近思家学，字字参芝。"
    ], 
    "rhythmic": "沁园春"
  }, 
  {
    "author": "王炎午", 
    "paragraphs": [
      "又是年时，杏红欲脸，柳绿初芽。", 
      "奈寻春步远，马嘶湖曲，卖花声过，人唱窗纱。", 
      "暖日晴烟，轻衣罗扇，看遍王孙七宝车。", 
      "谁知道，十年魂梦，风雨天涯。", 
      "休休何必伤嗟。", 
      "谩赢得、青青两鬓华。", 
      "且不知门外，桃花何代，不知江左，燕子谁家。", 
      "世事无情，天公有意，岁岁东风岁岁花。", 
      "拚一笑、且醒来杯酒，醉後杯茶。"
    ], 
    "rhythmic": "沁园春"
  }, 
  {
    "author": "徐瑞", 
    "paragraphs": [
      "多事春风，年年绿遍江南草。", 
      "罗裙色好。", 
      "莫把相如恼。", 
      "梦入瑶台，搔背麻姑爪。", 
      "还惊觉。", 
      "杜鹃啼早。", 
      "一夜相思老。"
    ], 
    "rhythmic": "点绛唇"
  }, 
  {
    "author": "王去疾", 
    "paragraphs": [
      "吴波深处波声急。", 
      "栏干下瞰鱼龙宅。", 
      "江北与江南。", 
      "斜阳山外山。", 
      "十洲三岛地。", 
      "梦里身曾至。", 
      "今日醉危亭。", 
      "神仙邀我盟。"
    ], 
    "rhythmic": "菩萨蛮"
  }, 
  {
    "author": "刘将孙", 
    "paragraphs": [
      "水际轻烟，沙边微雨。", 
      "荷花芳草垂杨渡。", 
      "多情移徙忽成愁，依稀恰是西湖路。", 
      "血染红笺，泪题锦句。", 
      "西湖岂忆相思苦。", 
      "只应幽梦解重来，梦中不识从何去。"
    ], 
    "rhythmic": "踏莎行", 
    "tags": [
      "西湖"
    ]
  }, 
  {
    "author": "刘将孙", 
    "paragraphs": [
      "斜阳江路柳青青。", 
      "传杯那放停。", 
      "上船不记送人行。", 
      "南风吹酒醒。", 
      "江曲曲，路萦萦。", 
      "月明潮水生。", 
      "送将残梦作浮萍。", 
      "角声何处城。"
    ], 
    "rhythmic": "阮郎归"
  }, 
  {
    "author": "刘将孙", 
    "paragraphs": [
      "山色泛秋光。", 
      "点点东篱菊又黄。", 
      "岁月欺人如此去，堂堂。", 
      "一事无成两鬓霜。", 
      "佳节共持觞。", 
      "无限杯供有限狂。", 
      "明月明年诗句苦，茫茫。", 
      "细把茱萸感慨长。"
    ], 
    "rhythmic": "南乡子"
  }, 
  {
    "author": "刘将孙", 
    "paragraphs": [
      "不看萸、把酒对名山，无帽厌西风。", 
      "渺四海故人，一尊今雨，万里长空。", 
      "宇宙此山此日，今夕几人同。", 
      "举世谁不醉，独属陶公。", 
      "当日白衣几许，漫凄其寄兴，落日篱东。", 
      "抚停云六合，借醉托孤踪。", 
      "□吊古、不须多感，□古人、那得共杯中。", 
      "拚酩酊，明年此会，谁此从容。"
    ], 
    "rhythmic": "八声甘州"
  }, 
  {
    "author": "刘将孙", 
    "paragraphs": [
      "看东风、天上放梅开，经岁又新成。", 
      "笑柳眼迷青，桃腮改白，蝶舞尘惊。", 
      "任是万红千紫，无力与春争。", 
      "想建章鹊，犹是残。", 
      "不比腊前憔悴，拨寒炉，茶薄烟清。", 
      "快玉龙战罢，四野迥收兵。", 
      "望红花、扶桑国里，玉玲珑、□□海天平。", 
      "晴窗下，疏疏花雨，滴滴春声。"
    ], 
    "rhythmic": "八声甘州"
  }, 
  {
    "author": "刘将孙", 
    "paragraphs": [
      "又江南、三月更明朝，便已是南风。", 
      "拟强驻韶光，狂追柳絮，卧占残红。", 
      "早向尊前沈醉，莫听五更钟。", 
      "赢得春工笑，恼杀渠侬。", 
      "只道春风不改，□年来岁去，柳密花浓。", 
      "但沈腰潘鬓，无复旧时容。", 
      "春还是、多情多恨，便不教、绿满洛阳宫。", 
      "只消得，无情风雨，断送匆匆。"
    ], 
    "rhythmic": "八声甘州"
  }, 
  {
    "author": "刘将孙", 
    "paragraphs": [
      "正好花时，忽办得、匆匆来去。", 
      "道一往无情，却又别颦愁妩。", 
      "四海云鬟高样髻，长思红袖□分路。", 
      "怪近来、不怨客毡寒，婵娟误。", 
      "黄花约，终难据。", 
      "曾未肯，清园住。", 
      "只昼思夜梦，浅斟低诉。", 
      "莲子擘开谁在意，徐娘一笑来何暮。", 
      "又争知、寂寞白头吟，寒机素。"
    ], 
    "rhythmic": "满江红"
  }, 
  {
    "author": "刘将孙", 
    "paragraphs": [
      "南浦绿波，只断送、行人行色。", 
      "虽只是、鹏抟九万，天池春碧。", 
      "鸾侣凤朋争快睹，鸥盟鹭宿空曾识。", 
      "到玉堂、天上念西江，今非昔。", 
      "公去也，宁怀别。", 
      "人感旧，情空切。", 
      "但岁寒松柏，相期茂悦。", 
      "好在莫偿尘土债，风流宁可金门客。", 
      "俯人间、大暑少清风，多炎热。"
    ], 
    "rhythmic": "满江红"
  }, 
  {
    "author": "刘将孙", 
    "paragraphs": [
      "千里酸风，茂陵客、咸阳古道。", 
      "宫门夜、马嘶无迹，东关云晓。", 
      "牵上魏车将汉月，忆君清泪知多少。", 
      "怅土花、三十六宫墙，秋风袅。", 
      "露兰，啼痕绕。", 
      "画阑桂，雕香早。", 
      "便天还知道，和天也老。", 
      "独出携盘谁送客，刘郎陵上烟迷草。", 
      "悄渭城、已远月荒凉，波声小。"
    ], 
    "rhythmic": "满江红"
  }, 
  {
    "author": "刘将孙", 
    "paragraphs": [
      "又匆匆、一番元夕，无灯更愁风雨。", 
      "人间天上无归梦，惟有春来春去。", 
      "愁不语。", 
      "漫泪湿香绡，□草人何许。", 
      "百年胜处。", 
      "还更有琉璃，春棚月架，万眼蝶罗否。", 
      "风流事，孤负後来儿女。", 
      "可怜薄命三五。", 
      "千金无买吴呆处，更说龙飞凤舞。", 
      "今又古。", 
      "便剩有才情，无分登楼赋。", 
      "春醪独抚。", 
      "也难觅阿瞒，肯容狂客，醉里试歌舞。"
    ], 
    "rhythmic": "摸鱼儿"
  }, 
  {
    "author": "刘将孙", 
    "paragraphs": [
      "雨萧萧、春寒欲暮。", 
      "杜鹃声转□□。", 
      "东风与汝何恩怨，强管人间去住。", 
      "行且去。", 
      "漫憔悴十年，愁得身成树。", 
      "青青故宇。", 
      "看浩荡灵修，徘徊落日，不乐复何故。", 
      "曾听处。", 
      "少日京华行路。", 
      "青灯梦断无语。", 
      "风林飒飒鸡声乱，摇落壮心如土。", 
      "今又古。", 
      "任啼到天明，清血流红雨。", 
      "人生几许。", 
      "且赢得刘郎，看花眼惯，懒复赋前度。"
    ], 
    "rhythmic": "摸鱼儿"
  }, 
  {
    "author": "刘将孙", 
    "paragraphs": [
      "甚平生、风流谢客，刀头梦送酸楚。", 
      "不堪又得花间曲，猛忆云英霜杵。", 
      "闲情赋。", 
      "谁催就月明，云鬓犀梳吐。", 
      "才情几许。", 
      "待遗策重来，吹箫一弄，鸾凤共轻举。", 
      "留春住。", 
      "买得绿波南浦。", 
      "黄金□散如土。", 
      "蔷薇洞口三生路。", 
      "无奈春光顿阻。", 
      "新□绪。", 
      "也待见东邻，花艳墙低处。", 
      "东风看取。", 
      "便娇送飞梭，半携编贝，笑咏尚高古。"
    ], 
    "rhythmic": "摸鱼儿"
  }, 
  {
    "author": "刘将孙", 
    "paragraphs": [
      "我老无能矣。", 
      "叹人生、得开笑口，一年闲几。", 
      "去景悠悠如有待，白发已非春事。", 
      "便一笑、何曾是喜。", 
      "我本渔樵孟诸野，向举家、尽叹今如是，空自苦，有谁似。", 
      "堆堆独坐文书里。", 
      "是无能、爱闲爱静，清时有味。", 
      "出处古今无真是，往往君言有理。", 
      "看攘臂、後来锋起。", 
      "汉晋唐虞一杯水，只鲁连、犹未知之耳。", 
      "况碌碌，共馀子。"
    ], 
    "rhythmic": "金缕曲・贺新郎"
  }, 
  {
    "author": "刘将孙", 
    "paragraphs": [
      "云涛白凤贺瑶池。", 
      "仗葳蕤。", 
      "路芳菲。", 
      "十月温汤，赐浴卸罗衣。", 
      "半点檀心天一笑，琼奴弱，玉环肥。", 
      "风流谁合婿金闺。", 
      "露将。", 
      "雪争晖。", 
      "贝阙珠宫，环佩月中归。", 
      "误杀洛滨狂子建，情脉脉，恨依依。"
    ], 
    "rhythmic": "江城子"
  }, 
  {
    "author": "刘将孙", 
    "paragraphs": [
      "明霞回雨霁秋空。", 
      "笑难逢。", 
      "步城东。", 
      "直上翠微，客有可人同。", 
      "回首向来轻节序，筋力异，心犹在，愧鬓蓬。", 
      "悲年冉冉江滚滚。", 
      "骑台平，蒋陵冷。", 
      "天高年晚，山河险，烟雾冥。", 
      "一幅乌纱，闲著傲西风。", 
      "古往今来只如此，便潦倒，渺乾坤，醉眼中。"
    ], 
    "rhythmic": "江城梅花引"
  }, 
  {
    "author": "刘将孙", 
    "paragraphs": [
      "天涯倦客，如梦说今宵。", 
      "承平事，车尘涨，马鸣萧。", 
      "火城朝。", 
      "狂歌闲嬉笑，平康客，五陵侠，闲相待，沙河路，灞陵桥。", 
      "万眼琉璃，目眩去闲买，一翦梅烧。", 
      "数金蛾彩蝶，簇带那人娇。", 
      "说著魂销。", 
      "掩鲛绡。", 
      "波翻海，尘换世，铜仙泪，铁心娆。", 
      "渺何地，朱履，解金貂。", 
      "步宫腰。", 
      "瑶池惊燕罢，瓶落井，箭离。", 
      "灯楼倒，吴儿老，绛都迢。", 
      "点点梅梢残雪，似东风、吹恨难消。", 
      "悄山村渔火，风鬓立春宵。", 
      "绕寒潮。"
    ], 
    "rhythmic": "六州歌头"
  }, 
  {
    "author": "刘将孙", 
    "paragraphs": [
      "摇风犹似旆，倾雨不成盘。", 
      "西风未禁十日，早作背时看。", 
      "寂寞六郎秋扇，牵补灵均破屋，风露半襟寒。", 
      "坐感青年晚，不但翠云残。", 
      "叹此君，深隐映，早阑珊。", 
      "人间受尽炎热，暑夕几恁阑。", 
      "待得良宵灏气，正是好天良月，红到绿垂乾。", 
      "摇落从此始，感慨不能闲。"
    ], 
    "rhythmic": "水调歌头"
  }, 
  {
    "author": "刘将孙", 
    "paragraphs": [
      "壬戌之秋，七夕既望，苏子泛舟。", 
      "正赤壁风清，举杯属客，东山月上，遗世乘流。", 
      "桂棹叩舷，洞箫倚和，何事呜呜怨泣幽。", 
      "悄危坐，抚苍苍东望，渺渺荆州。", 
      "客云天地蜉蝣。", 
      "记千里舳舻旗帜浮。", 
      "叹孟德周郎，英雄安在，武昌夏口，山水相缪。", 
      "客亦知夫，盈虚如彼，山月江风有尽不。", 
      "喜更酌，任东方既白，与子遨游。"
    ], 
    "rhythmic": "沁园春"
  }, 
  {
    "author": "刘将孙", 
    "paragraphs": [
      "十月雪堂，将归临皋，二客从坡。", 
      "适薄暮得鱼，细鳞巨口，新霜脱叶，月步行歌。", 
      "有客无肴，有肴无酒，如此风清月白何。", 
      "归谋妇，得旧藏斗酒，重载婆娑。", 
      "登虬踞虎嵯峨。", 
      "更凭醉攀翻栖鹘窠。", 
      "曾岁月几何，江流断岸，山川非昔，夜啸扪萝。", 
      "孤鹤横江，羽衣入梦，应悟飞鸣昔我过。", 
      "开户视，但寂寥四顾，万顷烟波。"
    ], 
    "rhythmic": "沁园春"
  }, 
  {
    "author": "刘将孙", 
    "paragraphs": [
      "流水断桥，坏壁春风，一曲韦娘。", 
      "记宰相开元，弄权疮，全家骆谷，追骑仓皇。", 
      "彩凤随鸦，琼奴失意，可似人间白面郎。", 
      "知他是，燕南牧马，塞北驱羊。", 
      "啼痕自诉衷肠。", 
      "尚把笔低徊愧下堂。", 
      "叹国手无棋，危涂何策，书窗如梦，世路方长。", 
      "青冢琵琶，穹庐笳拍，未比渠侬泪万行。", 
      "二十载，竟何时委玉，何地埋香。"
    ], 
    "rhythmic": "沁园春"
  }, 
  {
    "author": "刘将孙", 
    "paragraphs": [
      "正落花时节，憔悴东风，绿满愁痕。", 
      "悄客梦惊呼伴侣，断鸿有约，回泊归云。", 
      "江空共道惆怅，夜雨隔篷闻。", 
      "尽世外纵横，人间恩怨，细酌重论。", 
      "叹他乡异县，渺旧雨新知，历落情真。", 
      "匆匆那忍别，料当君思我，我亦思君。", 
      "人生自非麋鹿，无计久同群。", 
      "此去重销魂，黄昏细雨人闭门。"
    ], 
    "rhythmic": "忆旧游"
  }, 
  {
    "author": "陈恕可", 
    "paragraphs": [
      "素姬初宴瑶池，佩环误落云深处。", 
      "分香华井，洗妆湘渚，天姿淡泞。", 
      "碧盖吹凉，玉冠迎晓，盈盈笑语。", 
      "记当时乍识，江明夜静，只愁被、婵娟误。", 
      "几点沙边飞鹭。", 
      "旧盟寒、远迷烟雨。", 
      "相思未尽，纤罗曳水，清铅泣露。", 
      "玉镜台空，银瓶绠绝，断魂何许。", 
      "待今宵试探，中流一叶，共凌波去。"
    ], 
    "rhythmic": "水龙吟"
  }, 
  {
    "author": "陈恕可", 
    "paragraphs": [
      "碧柯摇曳声何许，阴阴晚凉庭院。", 
      "露湿身轻，风生翅薄，昨夜绡衣初翦。", 
      "琴丝宛转。", 
      "弄几曲新声，几番凄惋。", 
      "过雨高槐，为渠一洗故宫怨。", 
      "清虚襟度漫与，向人低诉处，幽思无限。", 
      "败叶枯形，残阳绝响，消得西风肠断。", 
      "尘情已倦。", 
      "任翻鬓云寒，缀貂金浅。", 
      "蜕羽难留，顿觉仙梦远。"
    ], 
    "rhythmic": "齐天乐"
  }, 
  {
    "author": "陈恕可", 
    "paragraphs": [
      "蜕仙飞佩流空远，珊珊数声林杪。", 
      "薄暑眠轻，浓阴听久，勾引凄凉多少。", 
      "长吟未了。", 
      "想犹怯高寒，又移深窈。", 
      "与整绡衣，满身风露正清晓。", 
      "微薰庭院昼永，那回曾记得，如诉幽抱。", 
      "断响难寻，馀悲独省，叶底还惊秋早。", 
      "齐宫路杳。", 
      "叹往事魂消，夜阑人悄。", 
      "谩省轻盈，粉奁双鬓好。"
    ], 
    "rhythmic": "齐天乐"
  }, 
  {
    "author": "陈恕可", 
    "paragraphs": [
      "西风故国。", 
      "记乍免内黄，归梦溪曲。", 
      "还是秦星夜映，楚霜秋足。", 
      "无肠枉抱东流恨，任年年、褪匡微绿。", 
      "草汀篝火，芦洲纬箔，早寒渔屋。", 
      "叙旧别、芳刍荐玉。", 
      "正香擘新橙，清泛佳菊。", 
      "依约行沙乱雪，误惊窗竹。", 
      "江湖岁晚相思远，对寒灯、谩怀幽独。", 
      "嫩汤浮眼，枯形蜕壳，断魂重续。"
    ], 
    "rhythmic": "桂枝香"
  }, 
  {
    "author": "陈深", 
    "paragraphs": [
      "此翁疑是香山，老来愈觉才情富。", 
      "天孙借与，金刀玉尺，裁云缝雾。", 
      "一曲阳春，樽前惟欠，柳蛮樱素。", 
      "对苍松翠竹，江空岁晚，伴明月、倾芳醑。", 
      "深谷修兰楚楚。", 
      "续离骚、载歌初度。", 
      "麻姑素约，天寒相访，遗余琼露。", 
      "拟借青鸾，吹笙碧落，采芝玄圃。", 
      "奈玉堂催召，文园醉叟，草凌云赋。"
    ], 
    "rhythmic": "水龙吟"
  }, 
  {
    "author": "陈深", 
    "paragraphs": [
      "丹凤翔云表。", 
      "览德辉、翩然飞下，翠蓬仙岛。", 
      "银汉无声天似水，昨夜新凉多少。", 
      "听一曲、琼箫音渺。", 
      "千尺秦台凌空峻，见一双、翠羽先飞到。", 
      "披紫雾，揽瑶草。", 
      "风流别乘当英妙。", 
      "对江山、掀髯把酒，浩歌长啸。", 
      "绿发公候何足浼，自是无双才调。", 
      "况槐阴、青青天杪。", 
      "月殿姮娥云深处，近清秋、丹桂催开早。", 
      "斟绿醑，戴花帽。"
    ], 
    "rhythmic": "贺新郎"
  }, 
  {
    "author": "陈深", 
    "paragraphs": [
      "浪迹烟霞，有酒千锺，有书五车。", 
      "任从来萧散，闲心似水，何堪妩媚，笑面如花。", 
      "濯发沧浪，放歌江海，肯被红尘半点遮。", 
      "谁知道，抱无名钜璞，重价难赊。", 
      "嘻嗟。", 
      "大泽龙蛇。", 
      "且蟠屈、深潜得计些。", 
      "看淋漓醉墨，神情自足，摩挲雄剑，肝胆无邪。", 
      "渭水烟蓑，营丘绣衮，出处何尝有异耶。", 
      "今何在，但素蟾东出，红日西斜。"
    ], 
    "rhythmic": "沁园春"
  }, 
  {
    "author": "陈深", 
    "paragraphs": [
      "秋涛欲涨西陵渡，江亭晓来雄观。", 
      "帝子吹笙，洛妃起舞，应喜蓬宫仙诞。", 
      "斗墟东畔。", 
      "望缥缈星槎，来从河汉。", 
      "明月楼台，绣筵重启曼桃宴。", 
      "庄椿一树翠色，五枝芳桂长，金蕊玉干。", 
      "自笑狂疏，尊前起寿，不似卫郎温润。", 
      "一卮泛满。", 
      "羡彭泽风流，醉巾长岸。", 
      "老圃黄花，清香宜岁晚。"
    ], 
    "rhythmic": "齐天乐"
  }, 
  {
    "author": "陈深", 
    "paragraphs": [
      "龙沫流芳旎旎，犀沈锯削霏霏。", 
      "薇心玉露练香泥。", 
      "厌尽人间花气。", 
      "银叶初温火缓，金猊静袅烟微。", 
      "此时清赏只心知。", 
      "难向人前举似。"
    ], 
    "rhythmic": "西江月"
  }, 
  {
    "author": "陈深", 
    "paragraphs": [
      "玉搔斜压乌云堕。", 
      "拄颊看书卧。", 
      "开元天子惜娉婷。", 
      "一笑嫣然何事、便倾城。", 
      "马嵬风雨归时路。", 
      "艳骨销黄土。", 
      "多情谁写书画中。", 
      "江水江花千古、恨无穷。"
    ], 
    "rhythmic": "虞美人"
  }, 
  {
    "author": "陈深", 
    "paragraphs": [
      "银波湛碧，遥泛仙槎早。", 
      "婺宿荧煌瑞云晓。", 
      "庆芳传丹桂，欢动连枝，称寿处，一簇蓬莱翠窈。", 
      "步虚声宛转，清澈瑶坛，疑是钧霄凤音渺。", 
      "正金姥、礼虚皇，天阶净，凉入绡衣风袅。", 
      "想金书、秘字赐长生，进九酝霞卮，练颜长好。"
    ], 
    "rhythmic": "洞仙歌"
  }, 
  {
    "author": "刘铉", 
    "paragraphs": [
      "石榴花下薄罗衣。", 
      "睡起却寻棋。", 
      "未省高低，被伊春笋，拈了白玻璃。", 
      "钏脱钗斜浑不省，意重子声迟。", 
      "对面痴心，只愁收局，肠断欲输时。"
    ], 
    "rhythmic": "少年游"
  }, 
  {
    "author": "刘铉", 
    "paragraphs": [
      "人自怜春春未去。", 
      "萱草石榴，也解留春住。", 
      "只道送春无送处。", 
      "山花落得红成路。", 
      "高处莺啼低蝶舞。", 
      "何况日长，燕子能言语。", 
      "付与光阴相客主。", 
      "晴云又卷西边雨。"
    ], 
    "rhythmic": "蝶恋花"
  }, 
  {
    "author": "刘铉", 
    "paragraphs": [
      "垂杨影里残红。", 
      "甚匆匆。", 
      "只有榴花、全不怨东风。", 
      "暮雨急。", 
      "晓鸦湿。", 
      "绿玲珑。", 
      "比似茜裙初染、一般同。"
    ], 
    "rhythmic": "乌夜啼"
  }, 
  {
    "author": "梁明夫", 
    "paragraphs": [
      "万里朝天去。", 
      "见浔阳江上，风引仙舟淮浦。", 
      "到得玉阶方寸地，历历苍生辛苦。", 
      "要尽活、江南一路。", 
      "昼绣归来沾御渥，听邦人、箫鼓迎初度。", 
      "龟与鹤，亦掀舞。", 
      "前身定是磻溪吕。", 
      "笑当时、八十始卜，非熊非虎。", 
      "试数行年逢革卦，革命正逢汤武。", 
      "真千载、风云会遇。", 
      "拟向庐山招五老，诣道山、同献蓬莱赋。", 
      "仍剪菊，荐秋露。"
    ], 
    "rhythmic": "贺新郎", 
    "tags": [
      "庐山"
    ]
  }, 
  {
    "author": "梅坡", 
    "paragraphs": [
      "华桐日永，泛兰风细，节近朱明十日。", 
      "玉麟何事吐书来，瑞世应、文章东壁。", 
      "绿衣戏彩，金樽酌醴，兰玉阶庭森列。", 
      "更看千岁树青青，管取并、三槐手植。"
    ], 
    "rhythmic": "鹊桥仙"
  }, 
  {
    "author": "梅坡", 
    "paragraphs": [
      "天佑生贤，安排个、麦秋六日。", 
      "人尽道、英雄慷慨，中兴人物。", 
      "佛祖庆生宜後两，洞宾初度犹迟七。", 
      "欲急流勇退作神仙，如何得。", 
      "州县考，劳书绩。", 
      "东西府，今虚席。", 
      "看台星北拱，寿星南极。", 
      "即见紫泥书下逮，须还玉笋班头立。", 
      "愿得君、千载庆风云，齐箕翼。"
    ], 
    "rhythmic": "满江红"
  }, 
  {
    "author": "梅坡", 
    "paragraphs": [
      "五月进农黍，三叶换阶蓂。", 
      "不知今夕何夕，嵩岳庆生申。", 
      "莲幕泮宫小试，花悬二车遍历，所至蔼芳声。", 
      "一札颁明诏，千里寄专城。", 
      "席方温，边报警，塞飞尘。", 
      "腹中数万兵甲，笑却狄人兵。", 
      "金印明年如斗，黄阁有人引类，阔步到公卿。", 
      "遥拜祝椿算，长愿侍枫宸。"
    ], 
    "rhythmic": "水调歌头"
  }, 
  {
    "author": "梅坡", 
    "paragraphs": [
      "两叶蓂开，千年桃熟，恰近秋期十三日。", 
      "寿星辉映福星现，寿山高对城山立。", 
      "蕊宫仙，王母宴，瑶池客。", 
      "齐劝芳樽斟玉液。", 
      "齐唱新词翻玉笛。", 
      "岁岁今朝陪燕集。", 
      "荣华富贵长年出，重重锦上花添色。", 
      "谢庭兰，燕山桂，登科必。"
    ], 
    "rhythmic": "千秋岁引"
  }, 
  {
    "author": "徐观国", 
    "paragraphs": [
      "儒官措大，是官曰都得做。", 
      "宰相故崇下，呼召也须同，太原公子，能武又能文，闲暇里，抱琴书，车马时相过。", 
      "樽开北海，减请还知麽。", 
      "叵耐这点徒，刚入词、把人点污。", 
      "儒冠屈辱，和我被干连，累告讦，孟尝君，带累三千个。"
    ], 
    "rhythmic": "蓦山溪"
  }, 
  {
    "author": "某邑妓", 
    "paragraphs": [
      "十月小春梅蕊破。"
    ], 
    "rhythmic": "渔家傲"
  }, 
  {
    "author": "阮郎中", 
    "paragraphs": [
      "东风捻就，腰儿纤细。", 
      "系的粉裙儿不起。", 
      "近来只惯掌中看，忍教在、烛花影里。", 
      "更阑应是，酒红微褪。", 
      "暗蹙损、眉儿娇翠。", 
      "夜深著两小鞋儿，靠那个、屏风立地。"
    ], 
    "rhythmic": "失调名"
  }, 
  {
    "author": "吴某", 
    "paragraphs": [
      "剪罗幡儿，斜插真珠髻。"
    ], 
    "rhythmic": "失调名"
  }, 
  {
    "author": "吴某", 
    "paragraphs": [
      "楼台里、东风淡荡。"
    ], 
    "rhythmic": "南乡子"
  }, 
  {
    "author": "吴某", 
    "paragraphs": [
      "乍卷珠帘新燕入。"
    ], 
    "rhythmic": "南乡子"
  }, 
  {
    "author": "吴某", 
    "paragraphs": [
      "几声天外归鸿。"
    ], 
    "rhythmic": "多丽"
  }, 
  {
    "author": "吴某", 
    "paragraphs": [
      "一声初报晓。"
    ], 
    "rhythmic": "渔家傲"
  }, 
  {
    "author": "俞克成", 
    "paragraphs": [
      "梦断池塘惊乍晓。", 
      "百舌无端，故作枝头闹。", 
      "报道不禁寒料峭。", 
      "未教舒展闲花草。", 
      "尽日帘垂人不到。", 
      "老去情疏，底事伤春瘦。", 
      "相对一樽归计早。", 
      "玉山不减巫山好。"
    ], 
    "rhythmic": "蝶恋花"
  }, 
  {
    "author": "胡浩然", 
    "paragraphs": [
      "灯月交光，渐轻风布暖，先到南国。", 
      "罗绮娇容，十里绛纱笼烛。", 
      "花艳惊郎醉目。", 
      "有多少、佳人如玉。", 
      "春衫袂，整整齐齐，内家新样妆束。", 
      "欢情未足。", 
      "更阑谩勾牵旧恨，萦乱心曲。", 
      "怅望归期，应是紫姑频卜。", 
      "暗想双眉对蹙。", 
      "断弦待、鸾胶重续。", 
      "休迷恋，野草闲花，凤箫人在金谷。"
    ], 
    "rhythmic": "万年欢"
  }, 
  {
    "author": "胡浩然", 
    "paragraphs": [
      "残腊收寒，三阳初转，已换年华。", 
      "东君律管，迤逦到山家。", 
      "处处笙簧鼎沸，会佳宴、坐列仙娃。", 
      "花丛里，金炉满爇，龙麝烟斜。", 
      "此景转堪夸。", 
      "深意祝、寿山福海增加。", 
      "玉觥满泛，且莫厌流霞。", 
      "幸有迎春寿酒，银瓶浸、几朵梅花。", 
      "休辞醉，园林秀色，百草萌芽。"
    ], 
    "rhythmic": "东风齐著力"
  }, 
  {
    "author": "胡浩然", 
    "paragraphs": [
      "荼垒安扉，灵馗挂户，神傩烈竹轰雷。", 
      "动念流光，四序式周回。", 
      "须知今岁今宵尽，似顿觉明年明日催。", 
      "向今夕，是处迎春送腊，罗绮筵开。", 
      "今古遍同此夜，贤愚共添一岁，贵贱仍偕。", 
      "互祝遐龄，山海固难摧。", 
      "石崇富贵篯铿寿，更潘岳仪容子建才。", 
      "仗东风尽力，一齐吹送，入此门来。"
    ], 
    "rhythmic": "送入我门来"
  }, 
  {
    "author": "胡浩然", 
    "paragraphs": [
      "迟日融和，乍雨歇东郊，嫩草凝碧。", 
      "紫燕双飞，海棠相衬，妆点上林春色。", 
      "黯然望极。", 
      "因人天气浑无力。", 
      "又听得。", 
      "园苑，数声莺啭柳阴直。", 
      "当此暗想，故国繁华，俨然游人，依旧南陌。", 
      "院深沈、梨花乱落，那堪如练点衣白。", 
      "酒量顿宽洪量窄。", 
      "算此情景，除非酒狂欢，恣歌沈醉，有谁知得。"
    ], 
    "rhythmic": "春霁・秋霁"
  }, 
  {
    "author": "胡浩然", 
    "paragraphs": [
      "潇洒佳人，风流才子，天然分付成双。", 
      "兰堂绮席，烛影耀荧煌。", 
      "数辐红罗绣帐，宝妆篆、金鸭焚香。", 
      "分明是，芙蕖浪里，一对浴鸳鸯。", 
      "欢娱，当此际，山盟海誓，地久天长。", 
      "愿五男二女，七子成行。", 
      "男作公卿将相，女须嫁、君宰侯王。", 
      "从兹去，荣华富贵，福禄寿无疆。"
    ], 
    "rhythmic": "满庭芳"
  }, 
  {
    "author": "宋丰之", 
    "paragraphs": [
      "花样妖娆柳样柔。", 
      "眼波流不断、满眶秋。", 
      "窥人佯整玉搔头。", 
      "娇无力，舞罢却成羞。", 
      "无计与迟留。", 
      "满怀禁不得、许多愁。", 
      "一溪春水送行舟。", 
      "无情月，偏照水东楼。"
    ], 
    "rhythmic": "小冲山・小重山"
  }, 
  {
    "author": "孙夫人", 
    "paragraphs": [
      "销灭芳容，端的为郎烦恼。", 
      "鬓慵梳、宫妆草草。", 
      "别离情绪，待归来都告。", 
      "怕伤郎、又还休道。", 
      "利锁名缰，几阻当年欢笑。", 
      "更那堪、鳞鸿信杳。", 
      "蟾枝高折，愿从今须早。", 
      "莫辜负、凤帏人老。"
    ], 
    "rhythmic": "风中柳・谢池春"
  }, 
  {
    "author": "陈若晦", 
    "paragraphs": [
      "五洞深沈，九峰回抱，望中云汉相侵。", 
      "暮春天气，宫殿翠烟深。", 
      "一片山光澹净，溪月上、碧水浮金。", 
      "环楼杪，仙人度曲，空外响虚音。", 
      "龙香，时暗引，青鸾白鹤，飞下秋阴。", 
      "露华冷、环珠点缀瑶林。", 
      "犹记华胥梦断，从别後、几许追寻。", 
      "人间世，逝川东注，红日又西沈。"
    ], 
    "rhythmic": "满庭芳"
  }, 
  {
    "author": "徐一初", 
    "paragraphs": [
      "对茱萸、一年一度。", 
      "龙山今在何处。", 
      "参军莫道无勋业，消得从容尊俎。", 
      "君看取。", 
      "便破帽飘零，也博名千古。", 
      "当年幕府。", 
      "知多少时流，等闲收拾，有个客如许。", 
      "追往事，满目山河晋土。", 
      "征鸿又过边羽。", 
      "登临莫上高层望，怕见故宫禾黍。", 
      "觞绿醑。", 
      "浇万斛牢愁，泪阁新亭雨。", 
      "黄花无语。", 
      "毕竟是西风，朝来披拂，犹忆旧时主。"
    ], 
    "rhythmic": "摸鱼儿"
  }, 
  {
    "author": "吴叔", 
    "paragraphs": [
      "烟横山腹，雁点秋容。"
    ], 
    "rhythmic": "声声慢"
  }, 
  {
    "author": "陈彦章妻", 
    "paragraphs": [
      "记得爷爷，说与奴奴，陈郎俊哉。", 
      "笑世人无眼，老夫得法，官人易聘，国士难媒。", 
      "印信乘龙，夤绿叶凤，选似扬鞭选得来。", 
      "果然是，西雍人物，京样官坯。", 
      "送郎上马三杯。", 
      "莫把离愁恼别怀。", 
      "那孤灯只砚，郎君珍重，离愁别恨，奴自推排。", 
      "白发夫妻，青衫事业，两句微吟当折梅。", 
      "彦章去，早归则个，免待相催。"
    ], 
    "rhythmic": "沁园春"
  }, 
  {
    "author": "郑文妻", 
    "paragraphs": [
      "花深深。", 
      "一钩罗袜行花阴。", 
      "行花阴。", 
      "闲将柳带，细结同心。", 
      "日边消息空沈沈。", 
      "画眉楼上愁登临。", 
      "愁登临。", 
      "海棠开後，望到如今。"
    ], 
    "rhythmic": "忆秦娥"
  }, 
  {
    "author": "刘鼎臣妻", 
    "paragraphs": [
      "金屋无人夜剪缯。", 
      "宝钗翻作齿痕轻。", 
      "临行执手殷勤送，衬取萧郎两鬓青。", 
      "听嘱付，好看承。", 
      "千金不抵此时情。", 
      "明年宴罢琼林晚，酒面微红相映明。"
    ], 
    "rhythmic": "鹧鸪天"
  }, 
  {
    "author": "张任国", 
    "paragraphs": [
      "挂起招牌。", 
      "一声喝采，旧店新开。", 
      "熟事孩儿，家怀老子，毕竟招财。", 
      "当初合下安排。", 
      "又不豪门买呆。", 
      "自古道、正身替代，见任添差。"
    ], 
    "rhythmic": "柳梢青"
  }, 
  {
    "author": "福建士子", 
    "paragraphs": [
      "月上小楼西，鸡唱霜天晓。", 
      "泪眼相看话别时，把定纤纤手。", 
      "伊道不忘人，伊却都忘了。", 
      "我若无情似你时，瞒不得、桥头柳。"
    ], 
    "rhythmic": "卜算子"
  }, 
  {
    "author": "钟辰翁", 
    "paragraphs": [
      "皓皓一何洁，更暴以秋阳。", 
      "秋毫尘滓，如何浣得这肝肠。", 
      "况对金风初度，酌彼银河静浴，六月凛冰霜。", 
      "精白生来别，日月许争光。", 
      "清明朝，清要路，遍流芳。", 
      "澄清闽峤，姑命申伯式南邦。", 
      "洗得甲兵静了，去作读书元帅，却入相吾皇。", 
      "清问同天老，俾尔寿而昌。"
    ], 
    "rhythmic": "水调歌头"
  }, 
  {
    "author": "钟辰翁", 
    "paragraphs": [
      "南墙槐竹风摇翠。", 
      "欢声为谁吹起。", 
      "水秀龟神，松清鹤健，人在蓬壶深处。", 
      "金猊喷雾。", 
      "睹鬓雪青归，脸霞红驻。", 
      "一点寿星，分明光照梅花树。", 
      "三年冰蘖清苦。", 
      "这长生富贵，天应分付。", 
      "经阅黄庭，鼎烹丹井，心事澹然如水。", 
      "东山霖雨。", 
      "正出洗太虚，未容别墅。", 
      "紫诏飞来，玉堂锵步武。"
    ], 
    "rhythmic": "齐天乐"
  }, 
  {
    "author": "萧仲芮", 
    "paragraphs": [
      "五马南来。", 
      "一骑东驰，诏黄已催。", 
      "正寻幽择胜，闲边点检，吟风弄月，忙处徘徊。", 
      "玉井莲房，碧筒酒熟，趁得长年千岁杯。", 
      "杯浮处，正芒寒南极，色映三台。", 
      "明光殿北屏门，记御笔亲题名姓来。", 
      "看河东召入，韩侯归觐，通班玉笋。", 
      "稳上鸾台。", 
      "作汉元功，继唐八叶，绿鬓依然昼绣回。", 
      "安排了，待秋风先看，双桂联魁。"
    ], 
    "rhythmic": "沁园春"
  }, 
  {
    "author": "陈士豪", 
    "paragraphs": [
      "把酒西湖，问梅一笑，为谁试花。", 
      "有淡庵人品，精忠许国，文昌地位，清白传家。", 
      "鸾检封芝，麟符剖竹，立马嘶风催戍瓜。", 
      "从今好，听夜郎江上，谯鼓喧檛。", 
      "雌堂玉暖吴娃。", 
      "向燕寝香中早放衙。", 
      "但一麾十里，风清画戟，五溪六诏、云拥高牙。", 
      "褒玺疏荣，锋车趣召，万寿杯中色翠霞。", 
      "何须更，问武陵玉屑，勾漏丹砂。"
    ], 
    "rhythmic": "沁园春", 
    "tags": [
      "西湖"
    ]
  }, 
  {
    "author": "赵通判", 
    "paragraphs": [
      "贺白文章，英卫规模，簪缨世家。", 
      "更襟怀，芳润光风齐月，笔端奇伟，春藻天葩。", 
      "课最严城，升班清禁，蔽芾棠阴人竞夸。", 
      "争知道，富恩波衮衮，万顷无涯。", 
      "清辉庭桂方花。", 
      "映潋滟仙杯浮紫霞。", 
      "庆云龙风虎，明良际会，鸿动骏业，重叠辉华。", 
      "寿挹南峰，福迎庐水，未羡还丹九转砂。", 
      "从此去，看腰黄眼赤，迤逦堤沙。"
    ], 
    "rhythmic": "沁园春"
  }, 
  {
    "author": "赵汝恂", 
    "paragraphs": [
      "金塘瑞溢，爱琉璃十顷，风漪摇碧。", 
      "玉女三千擎翠盖，簇拥芙蓉仙伯。", 
      "鸾鹤回翔，龙蛇飞动，醉墨挥仙笔。", 
      "磨崖书寿，分明知是今日。", 
      "应为今日生申，银钩照坐，光满图书壁。", 
      "竹马儿童传好语，小住湖山开国。", 
      "玉玺成文，金莲赐封，剑履登玄石。", 
      "丹砂九转，功成依旧头黑。"
    ], 
    "rhythmic": "念奴娇"
  }, 
  {
    "author": "石麟", 
    "paragraphs": [
      "一骑飞来速。", 
      "报平山、将颁凤检，宠分符竹。", 
      "自是平淮勋名在，姓字屏风纪录。", 
      "正欲革、潢池风俗。", 
      "古括久思贤太守，待东山、一起苍生福。", 
      "唐李段，追芳躅。", 
      "横舟竹下凭青鹿。", 
      "庆生朝、称觞蔼蔼，履珠簪玉。", 
      "争奈回溪民望切，计日带牛佩犊。", 
      "便合早、秣驺脂毂。", 
      "圣眷处公犹未惬，俟朱幡、才下锋车趣。", 
      "符已兆，台星六。"
    ], 
    "rhythmic": "贺新凉・贺新郎"
  }, 
  {
    "author": "石麟", 
    "paragraphs": [
      "欲上南楼寿。", 
      "记当年、祥占玉燕。", 
      "一阳生候。", 
      "今数书云犹七日，宫线未添刺绣。", 
      "便草就、寿词盈袖。", 
      "合捧金荷称鹤算，想华堂、剩醉眉春酒。", 
      "惭斐句，为觞侑。", 
      "功名八稚年方少。", 
      "自归来、陶庐蒋径，菊松为友。", 
      "轩筑易安栽花药，不坠家声五柳。", 
      "况满砌、芝兰争秀。", 
      "岁岁斑斓衣戏处，老人星、一点辉南斗。", 
      "顾对此，共长久。"
    ], 
    "rhythmic": "金缕词・贺新郎"
  }, 
  {
    "author": "石麟", 
    "paragraphs": [
      "九叶仙茅秀，旬浃一阳生。", 
      "中山瑞气和暖，融作玉壶春。", 
      "昨夜洪临跨鹤，翌早绿华骖凤，今日岳生申。", 
      "须信神仙侣，引从降蓬瀛。", 
      "文中虎，寿中鹤，酒中鲸。", 
      "一门盛事相继，桥梓奋鹏程。", 
      "应羡华堂燕处，许大规摹涵养，大器晚方成。", 
      "醒後宫花句，伫看赋琼林。"
    ], 
    "rhythmic": "水调歌头"
  }, 
  {
    "author": "石麟", 
    "paragraphs": [
      "欲寿中山不老仙。", 
      "寿词更拟办千篇。", 
      "九蓂日秀尧阶地，五色云祥鲁观天。", 
      "吟逸老，醉逃禅。", 
      "香传丹桂子孙贤。", 
      "莫言大器韬藏久，犹是梁魁擢第年。"
    ], 
    "rhythmic": "鹧鸪天"
  }, 
  {
    "author": "石麟", 
    "paragraphs": [
      "日暖唐宫绣，云绚鲁台观。", 
      "九叶仙茅方茂，瑞气霭中山。", 
      "逸老堂前戏彩，新抱玄孙弥月，红字写眉间。", 
      "八十庆公寿，添撇更成千。", 
      "寿中星，人中杰，酒中仙。", 
      "功名富贵，事业分付子孙贤。", 
      "赢得濠梁真乐，剩有陶园佳趣，杖屦日安闲。", 
      "第恐非熊兆，好事逼新年。"
    ], 
    "rhythmic": "水调歌头"
  }, 
  {
    "author": "黄通判", 
    "paragraphs": [
      "太守风流，管领尽、十分春色。", 
      "开藩了、万花妆就，舒长化国。", 
      "太白方观宫锦样，老人又现端门侧。", 
      "听螺州、千里沸观声，春无极。", 
      "龙种贵，蟾宫客。", 
      "熊轼彦，鱼书直。", 
      "更精神天赋，寒光停碧。", 
      "宝篆定膺铜狄数，金樽好按梁州拍。", 
      "待予环、赤映貂蝉，头方黑。"
    ], 
    "rhythmic": "满江红"
  }, 
  {
    "author": "高子芳", 
    "paragraphs": [
      "葱葱佳气，人都道、今日垂弧令旦。", 
      "怪得欢声如鼎沸，准拟华堂开宴。", 
      "三虎容仪，二乔态度，争捧金杯劝。", 
      "瑶池王母，何妨引领仙眷。", 
      "况有道骨仙风，灵丹秘决，钟鼎何心恋。", 
      "却笑玉阶轩冕客，难脱功名羁绊。", 
      "萧散陶篱，徜徉裴野，风月堪为伴。", 
      "拳拳祝颂，寿龄期等龟算。"
    ], 
    "rhythmic": "念奴娇"
  }, 
  {
    "author": "高子芳", 
    "paragraphs": [
      "去年曾祝夫人寿。", 
      "今岁也又还依旧。", 
      "鬓绿与颜朱。", 
      "神仙想不如。", 
      "骨相真难老。", 
      "疑是居蓬岛。", 
      "那更舞霓裳。", 
      "笙歌溢画堂。"
    ], 
    "rhythmic": "菩萨蛮"
  }, 
  {
    "author": "萧仲", 
    "paragraphs": [
      "笑问鸥盟，所不同心，有如大江。", 
      "念渊明漫仕，虽轻斗粟，弦歌有得，难慕柴桑。", 
      "相业流芳，元枢新躅，拈作先生一瓣香。", 
      "长生酒，仗西风桂子，吹到河阳。", 
      "湘江。", 
      "笑绾铜章。", 
      "便好筑绵州六一堂。", 
      "看千年辽鹤，重归故里，一般明月，又上潇湘。", 
      "橐紫翻荷，官黄书诏，不待阴成蔽芾棠。", 
      "中书考，更侯封酂国，汤沐宁乡。"
    ], 
    "rhythmic": "沁园春"
  }, 
  {
    "author": "熊德修", 
    "paragraphs": [
      "洪崖仙裔，接武浮丘袂。", 
      "佩玉长裾下尘世。", 
      "东寻山水，独抱一琴来锦里。", 
      "不犯人间宫祉。", 
      "城山堂宇静，百丈楼高，湖海元龙浩然气。", 
      "初度启初筵，昼永堂垂，笙鹤铿、轰出云际。", 
      "问雅乐、何时献三雍，待汉殿明年，日长风细。"
    ], 
    "rhythmic": "洞仙歌"
  }, 
  {
    "author": "范飞", 
    "paragraphs": [
      "律转黄钟，尧尚、零星一叶。", 
      "人尽道、当年此日，诞生豪杰。", 
      "我是君家门下士，三年屡献阳春雪。", 
      "更此行、骑鹤上扬州，恩稠叠。", 
      "君有子，文章伯。", 
      "君有女，夸才色。", 
      "更风流酝藉，东床佳客。", 
      "胥祝长生儿祝寿，玉杯举罢金杯接。", 
      "愿年年、长醉腊前梅，梅梢月。"
    ], 
    "rhythmic": "满江红"
  }, 
  {
    "author": "程和仲", 
    "paragraphs": [
      "呼伯雅来，满进松精，致寿于公。", 
      "况富矣锦囊，吟边得句，森然武库，书里称雄。", 
      "亭长新封，亩宫雅趣，一笑侯王名位穹。", 
      "闲官守，任平章批抹，明月清风。", 
      "年年申庆桑蓬。", 
      "幸至节今晨恰又逢。", 
      "想霭霭其祥，瑞云闿兆，绵绵之算，线日增红。", 
      "一段文章，三千功行，名在长生宝箓中。", 
      "人间窄，待骖鸾驾鹤，上祝融峰。"
    ], 
    "rhythmic": "沁园春"
  }, 
  {
    "author": "咏槐", 
    "paragraphs": [
      "绿长阶九。", 
      "近黄锺、薰晴爱日，渐添宫绣。", 
      "乾鹊檐头声声喜，催与东屏祝寿。", 
      "怪一点、星明南斗。", 
      "玉燕当年储瑞气，记垂弧、共醉蓬莱酒。", 
      "无杰语，为觞侑。", 
      "英风耿耿拿云手。", 
      "向青春、蟾宫已步，桂香盈袖。", 
      "却要诗书成曲，酝酿锦心绣口。", 
      "待匣里、青萍雷吼。", 
      "今日功名乘机会，笑谈间、首入英雄彀。", 
      "看父子，继蓝绶。"
    ], 
    "rhythmic": "贺新郎"
  }, 
  {
    "author": "陈梦协", 
    "paragraphs": [
      "瑞云浓，缥缈弦月当庭，天香满院。", 
      "玉女传言，把真珠帘卷。", 
      "拥鹊桥仙，引江城子，醉蓬莱宴。", 
      "吹紫玉箫，唱黄金缕，按拍声声慢。", 
      "昼锦堂前，倾杯为寿，祝快活年，应天长远。", 
      "喜似娘儿，解称人心愿。", 
      "梦兰蕙芳，种宜男草，丹凤吟非晚。", 
      "更步蟾宫，宴琼林日，汉宫春暖。"
    ], 
    "rhythmic": "渡江云"
  }, 
  {
    "author": "刘清之", 
    "paragraphs": [
      "柳色青青罩翠烟。", 
      "花光灼灼映临川。", 
      "欲知窈窕呈祥日，恰近清明淑景天。", 
      "浮瑞霭，庆真仙。", 
      "不须男女祝椿年。", 
      "异时早约西王母，剩折蟠桃荐寿筵。"
    ], 
    "rhythmic": "鹧鸪天"
  }, 
  {
    "author": "王绍", 
    "paragraphs": [
      "天正朔旦开新历。", 
      "吾家伯父长生日。", 
      "兰玉傍庭阶。", 
      "称觞特地来。", 
      "後年逢七十。", 
      "今岁瞻南极。", 
      "南极寿星宫。", 
      "分明矍铄翁。"
    ], 
    "rhythmic": "菩萨蛮"
  }, 
  {
    "author": "程节斋", 
    "paragraphs": [
      "吾家三母。", 
      "先後相为寿。", 
      "管领诸郎尽明秀。", 
      "都是婺女星宿。", 
      "华筵今日居先。", 
      "适逾甲子周天。", 
      "敬以庄椿为祝，举觞我愿年年。"
    ], 
    "rhythmic": "清平乐"
  }, 
  {
    "author": "程节斋", 
    "paragraphs": [
      "瑶池开宴後，问甚处、赋蟠桃。", 
      "有砌底芝兰，涧边苹藻，淑德方高。", 
      "闺中秀、林下气，是寻常空委蓬蒿。", 
      "相映鱼轩黄绶，行膺鸾锦金罗。", 
      "自惭半子误恩多。", 
      "所祝意如何。", 
      "愿台星旁映，寿星齐照，乐自陶陶。", 
      "芝田阆风何在，但从今、岁岁此高歌。", 
      "敬上一卮为寿，神仙九酝香醪。"
    ], 
    "rhythmic": "木兰花・玉楼春"
  }, 
  {
    "author": "程节斋", 
    "paragraphs": [
      "彼两髦，未几见兮，突而弁兮。", 
      "记昔年犀玉，奇资秀质，今朝簪佩，丰颊修眉。", 
      "满面春风，一团和气，发露胸中书与诗。", 
      "人都羡，是君家驹子，天上麟儿。", 
      "画堂人物熙熙。", 
      "会簪履雍容举庆宜。", 
      "看筮日礼宾，陈锺列俎，三加致祝，一献成仪。", 
      "绿鬓貂蝉，朱颜豸角，早有君臣庆会期。", 
      "荣冠带，看绶悬若若，印佩累累。"
    ], 
    "rhythmic": "沁园春"
  }, 
  {
    "author": "程节斋", 
    "paragraphs": [
      "秋色正潇洒，佳气夜充闾。", 
      "人传好语，君家门左正垂弧。", 
      "毕万从来有後，释氏果然抱送，丹穴凤生雏。", 
      "未作汤饼客，先写弄獐书。", 
      "参军妇，贤相敌，古来无。", 
      "锺奇毓秀，应是积善庆之馀。", 
      "想见珠庭玉角，表表出群英物，我已预知渠。", 
      "他日容相顾，啼看定何如。"
    ], 
    "rhythmic": "水调歌头"
  }, 
  {
    "author": "程节斋", 
    "paragraphs": [
      "自古人言，庆在子孙，端有由来。", 
      "看长庚孕李，昴星佐汉，福从人召，瑞自天开。", 
      "曾忆当年，乃翁熊梦，岂在区区春祀。", 
      "祗凭个、仁心积累，厚德栽培。", 
      "天工信巧安排。", 
      "试说与君当一笑哉。", 
      "记年时此际，嗷嗷万口，俾之粒食，活及婴孩。", 
      "岁始星周，事还好在，故遣麒麟出此胎。", 
      "何须问，是兴宗必矣，业广基恢。"
    ], 
    "rhythmic": "沁园春"
  }, 
  {
    "author": "程节斋", 
    "paragraphs": [
      "三百篇诗，三十六篇，以祈寿言。", 
      "惟上天所佑，锡之君子，中心岂弟，盖有仁存。", 
      "允矣我公，韦平世胄，学问于兹有本原。", 
      "临民处，看精神秋彻，气宇春温。", 
      "由来淑景中分。", 
      "第一日桑弧挂左门。", 
      "是赋受不凡，仁而宜寿，笑渠谄子，徒费辞繁。", 
      "命匪在天，算非由数，我只把公心地论。", 
      "从今去，管亟登槐棘，福遍乾坤。"
    ], 
    "rhythmic": "沁园春"
  }, 
  {
    "author": "程节斋", 
    "paragraphs": [
      "西风吹昨梦，直飞上、广寒宫。", 
      "见绛节霓旌，常娥延伫，玉立双童。", 
      "殷勤桂枝分付，却为言、当日有仙翁。", 
      "谪堕人间几载，只今恰挂桑蓬。", 
      "佳音未返碧楼空。", 
      "青鸟耗难通。", 
      "闻洞府已成，南州占断，皓月光风。", 
      "前期十日佳席，倩一言、为写此清衷。", 
      "三岛十洲佳致，奈何携近尘笼。"
    ], 
    "rhythmic": "木兰花慢"
  }, 
  {
    "author": "程节斋", 
    "paragraphs": [
      "养气兼养勇，岂不丈夫哉。", 
      "何人刚欲斗力，谩向此间来。", 
      "莫论施身文绣，看取兼人胆谅，胸次尽嵬嵬。", 
      "独步登坛後，诸子尽舆台。", 
      "笑渠侬，身贲育，伎婴孩。", 
      "虚娇自恃，未识金德木鸡才。", 
      "始也旁观退听，少则直前交臂，智与力俱摧。", 
      "世有赏音者，为唱凯歌回。"
    ], 
    "rhythmic": "水调歌・水调"
  }, 
  {
    "author": "程节斋", 
    "paragraphs": [
      "都尉部千弩，旧事汉材官。", 
      "连拳一臂三石，夜半破阴山。", 
      "曾使中有扪足，造次摧坚挫锐，分白辱宠涓。", 
      "省括一机耳，人未识黄间。", 
      "锦为标，虽有戏，技为难。", 
      "疾飞两箭，兄弟齐夺姓名还。", 
      "虎帐有筹第一，龙榜预占双捷，底事足荣观。", 
      "未数蹶张辈，容易立朝端。"
    ], 
    "rhythmic": "水调歌・水调"
  }, 
  {
    "author": "张仲殊", 
    "paragraphs": [
      "笙歌喜庆争催晓。", 
      "篆烟舞、龙鸾缥缈。", 
      "香罗上、不画寿仙人，献一段、长生寿草。", 
      "一心一意同欢笑。", 
      "两心事、卒难得了。", 
      "教传语、天上太白星，剩借取、几千年好。"
    ], 
    "rhythmic": "步蟾宫"
  }, 
  {
    "author": "吴氏2", 
    "paragraphs": [
      "腊近渐知春，已有早梅堪折。", 
      "况是诞辰佳宴，拥笙簧罗列。", 
      "玉杯休惜十分斟，金炉更频爇。", 
      "连理愿同千岁。", 
      "看蟠桃重结。"
    ], 
    "rhythmic": "好事近"
  }, 
  {
    "author": "吴编修", 
    "paragraphs": [
      "出处男儿事。", 
      "甚从前、说著渊明，放高头地。", 
      "点检柴桑无剩粟，未肯低头为米。", 
      "算此事、非难非易。", 
      "三十年间如昨日，秀才瞒、撰到专城贵。", 
      "饱共暖，已不翅。", 
      "旁人问我归耶未。", 
      "数痴年、平头六十，更须三岁。", 
      "把似如今高一著，更好闻鸡禁市。", 
      "总不似、长伸脚睡。", 
      "六月荷风芗州路，北螺山、别是般滋味。", 
      "今不去，视江水。"
    ], 
    "rhythmic": "贺新凉・贺新郎"
  }, 
  {
    "author": "吴编修", 
    "paragraphs": [
      "系酒船、夜入古江楼，浑莫辨西东。", 
      "叹从前眼底，一丁不识，四海曾空。", 
      "老去休休莫莫，谁识旧元龙。", 
      "尚解被襟去，赋大王雄。", 
      "回首演仙高处，问赤松无恙，舍子何从。", 
      "便不然学稼，犹有相牛翁。", 
      "小婆娑、东家故舍，也著侬、四下二之中。", 
      "芗州外溪风山月，鸥鹭盟同。"
    ], 
    "rhythmic": "八声甘州"
  }, 
  {
    "author": "吴编修", 
    "paragraphs": [
      "予何人、此何时节，驾言我欲行志。", 
      "青原煮豆然萁後，谁豢龙蛇赤子。", 
      "心为碎。", 
      "宽底是、翻疑又怕严底是。", 
      "吾方左计。", 
      "冷眼别人看，畏首畏尾，身复尚馀几。", 
      "陶元亮，自古真奇男子。", 
      "督邮尚若人耳。", 
      "秋风一曲柴桑路，新秫炊香正美。", 
      "黄鹄起。", 
      "见说道、山光潭影皆欢喜。", 
      "晴窗静倚。", 
      "还我向来高，仙人羽客，别有一天地。"
    ], 
    "rhythmic": "摸鱼儿"
  }, 
  {
    "author": "赵龙图", 
    "paragraphs": [
      "吾今老矣。", 
      "好归来、了取青山活计。", 
      "甲子一周馀半纪，谙尽人间物理。", 
      "婚嫁随缘，田舍粗给，知足生惭愧。", 
      "心田安逸，自然绰有馀地。", 
      "还是初度来临，葛巾野服，不减貂蝉贵。", 
      "门外风波烟浪恶，我已收心无累。", 
      "弟劝兄酬，儿歌女舞，落得醺醺醉。", 
      "满堂一笑，大家百二十岁。"
    ], 
    "rhythmic": "念奴娇"
  }, 
  {
    "author": "竹林亭长", 
    "paragraphs": [
      "自笑生身，历事以来，垂六十年。", 
      "今浮湛闾里，半非识面，交游朋友，各色华颠。", 
      "富贵不来，少年已去，空见悠悠岁月迁。", 
      "虽然是，只壮心一点，犹自依然。", 
      "新阳又长天边。", 
      "人指似山间诗酒仙。", 
      "算胸次崔嵬，不胜百，笔端枯槁，难足千篇。", 
      "隐几杖藜，相耕听诵，聊看诸郎相後先。", 
      "馀何□，但读书煮茗，日晏高眠。"
    ], 
    "rhythmic": "沁园春"
  }, 
  {
    "author": "杨樵云", 
    "paragraphs": [
      "只道空烟，又疑流水，依依却是行云。", 
      "了然相对，又是梦纷纭。", 
      "半面春风图画，黄金在、难铸昭君。", 
      "溪桥断，梅花晴雪，端的白三分。", 
      "真真。", 
      "难唤醒，三年抽藕，织得榴裙。", 
      "甚徘徊窥镜，交翼鸾文。", 
      "一片飞花来去，并刀快、翦取晴纹。", 
      "无情处，分明著眼，强半带春醺。"
    ], 
    "rhythmic": "满庭芳"
  }, 
  {
    "author": "杨樵云", 
    "paragraphs": [
      "多情不在分明，绣窗日日花阴午。", 
      "依依云絮，溶溶香雪，觑他寻路。", 
      "一滴东风，怎生消得，翠苞红栩。", 
      "被疏钟敲断，流莺唤起，但长记、弓弯舞。", 
      "定是相思入骨，到如今、月痕同醉。", 
      "教人枉了，若还真个，匆匆如此。", 
      "全未惺松，缬纹生眼，胡床犹据。", 
      "算从前、总是无凭，待说与、如何寄。"
    ], 
    "rhythmic": "水龙吟"
  }, 
  {
    "author": "杨樵云", 
    "paragraphs": [
      "一枝斜堕墙腰，向人颤袅如相媚。", 
      "是谁翦取，断云零玉，轻轻妆缀。", 
      "不是幽人，如何能到，水边沙际。", 
      "又匆匆过了，春风半面，尽长把、重门闭。", 
      "只管相思成梦，道无情、又关乡意。", 
      "苍苔半亩，如今已是，鹿胎田地。", 
      "甚欲追陪，却嫌花下，翠环解语。", 
      "待何时月转，幽房醉了，不教归去。"
    ], 
    "rhythmic": "小楼连苑・水龙吟"
  }, 
  {
    "author": "刘应雄", 
    "paragraphs": [
      "梅妆堪点额，觉残雪、未全消。", 
      "忽春递南枝，小窗明透，渐褪寒骄。", 
      "天公似怜人意，便挽回、和气做元宵。", 
      "太守公家事了，何妨银烛高烧。", 
      "旋开铁锁粲星桥。", 
      "快灯市、客相邀。", 
      "且同乐时平，唱弹弦索，对舞纤腰。", 
      "传柑记陪佳宴，待说来、须更换金貂。", 
      "只恐出关人早，鸡鸣又报趣朝。"
    ], 
    "rhythmic": "木兰花慢"
  }, 
  {
    "author": "曾隶", 
    "paragraphs": [
      "绣额云横，银钩月小，绿杨庭院。", 
      "疏明满幅，永昼未高卷。", 
      "爱空纹、巧匀曲波，弄晴日色花阴转。", 
      "任筛金影碎，轻敲檐玉，碍双飞燕。", 
      "凝见。", 
      "窗留篆影，六曲雕阑，翠深绛浅。", 
      "香风暗度，不隔娇松莺啭。", 
      "似无情、重雾下垂，嫩桃想像添笑脸。", 
      "望瑶阶、地双鸳，注金莲远。"
    ], 
    "rhythmic": "锁窗寒・琐寒窗"
  }, 
  {
    "author": "黄水村", 
    "paragraphs": [
      "凤楼倚倦。", 
      "正海棠睡足，锦香衾软。", 
      "似不似、雾阁云窗，拥绝妙灵君，霎时曾见。", 
      "屏里吴山，又依约、兽环半掩。", 
      "到教人觑了，非假非真，一种春怨。", 
      "游丝落花满院。", 
      "料当时、错怪杏梁归燕。", 
      "记得栩栩多情，似蝴蝶飞来，扑翻轻扇。", 
      "偷眼帘帷，早不见、画眉人面。", 
      "但凝红生半脸，枕痕一线。"
    ], 
    "rhythmic": "解连环"
  }, 
  {
    "author": "姜个翁", 
    "paragraphs": [
      "园林罢组织。", 
      "树树东风翠云滴。", 
      "草满旧家行迹。", 
      "时听得声声，晓莺如觅。", 
      "愁红半湿。", 
      "煞憔悴、墙根堪惜。", 
      "可念我、飘零如此，一地送岑寂。", 
      "龟石。", 
      "当年第一。", 
      "也似老、人间风日。", 
      "馀葩选甚颜色。", 
      "羞拈江南，断肠词笔。", 
      "留春浑未得。", 
      "翻些入、啼鹃夜泣。", 
      "清江晚，绿杨归思，隔岸数峰出。"
    ], 
    "rhythmic": "霓裳中序第一"
  }, 
  {
    "author": "彭芳远", 
    "paragraphs": [
      "愁满关山，又吹得、芦花雪深。", 
      "西楼外、天低水涌，龙挟秋吟。", 
      "回首人间无此曲，数峰江上落馀音。", 
      "似断云、飞絮两悠悠，何处寻。", 
      "江南路，晴又阴，声韵改，泪盈襟。", 
      "自中郎去後，羽泛商沈。", 
      "牛背斜阳添别恨，鸾胶秋月续琴心。", 
      "待醉骑、黄鹤度苍寒，霜满林。"
    ], 
    "rhythmic": "满江红"
  }, 
  {
    "author": "戴山隐", 
    "paragraphs": [
      "醉倚江楼，长空外、行云遥驻。", 
      "甚凄凉孤吹，含商引羽。", 
      "薄夜冷侵沙浦雁，老龙吟彻寒潭雨。", 
      "蓦凉飚、一阵卷潮来，惊飞去。", 
      "重欲听，知何处。", 
      "谁为我，胡床据。", 
      "谩寻寻觅觅，凝情如许。", 
      "旧日山阳空有恨，杏花明月今谁赋。", 
      "恐凭阑、人有爱梅心，空愁伫。"
    ], 
    "rhythmic": "满江红"
  }, 
  {
    "author": "李裕翁", 
    "paragraphs": [
      "计江南、许多风景，繁华只在晴昼。", 
      "些儿淡沲冲融意，到处粘花著柳。", 
      "疏雨後。", 
      "更艳艳绵绵，泼眼浓如酒。", 
      "飞浮宇宙。", 
      "但借日浮香，随烟著物，巧笔画难就。", 
      "惆怅处，曾记苏堤携手。", 
      "十年惊觉回首。", 
      "苍埃霁景成阴晦，湖水湖烟依旧。", 
      "凝望久。", 
      "问燕燕莺莺，识此年华否。", 
      "长门别有。", 
      "脉脉断肠人，柔情荡漾，长是为伊瘦。"
    ], 
    "rhythmic": "摸鱼儿"
  }, 
  {
    "author": "龙端是", 
    "paragraphs": [
      "问南楼月色，十载相疏，何似今宵。", 
      "旧雨菰蒲国，想波光雁影，远撼沅潇。", 
      "拟苏堤上杨柳，烟碧为谁摇。", 
      "叹庾扇尘深，胡床梦浅，翠减香销。", 
      "迢迢。", 
      "谩回首，记酹酒江山，曾共金镳。", 
      "暮色沈西垒，几狂朋来往，舟叶招招。", 
      "浩歌拍手归去，风月两长桥。", 
      "算此会何时，刘郎去後多嫩桃。"
    ], 
    "rhythmic": "忆旧游"
  }, 
  {
    "author": "萧东父", 
    "paragraphs": [
      "扇鸾收影惊秋晚，梧桐又供疏雨。", 
      "翠箔凉多，绣囊香减，陡觉簟冰如许。", 
      "温存谁与。", 
      "更禁得荒苔，露蛩相诉。", 
      "恨结愁萦，风刀难翦几千缕。", 
      "闲思前事易远，怅旧欢无据，月堕湘浦。", 
      "软玉分裯，腻云侵枕，犹忆喷兰低语。", 
      "如今最苦。", 
      "甚怕见灯昏，梦游间阻。", 
      "怨杀娇痴，绿窗还嚏否。"
    ], 
    "rhythmic": "齐天乐"
  }, 
  {
    "author": "王从叔", 
    "paragraphs": [
      "门外春风几度。", 
      "马上行人何处。", 
      "休更卷朱帘。", 
      "草连天。", 
      "立尽海棠花月。", 
      "飞到荼䕷香雪。", 
      "莫怪梦难成。", 
      "梦无凭。"
    ], 
    "rhythmic": "昭君怨"
  }, 
  {
    "author": "王从叔", 
    "paragraphs": [
      "风中柳絮水中萍。", 
      "聚散两无情。", 
      "斜阳路上短长亭。", 
      "今朝第几程。", 
      "何限事，可怜生。", 
      "能消几度春。", 
      "别时言语总伤心。", 
      "何曾一字真。"
    ], 
    "rhythmic": "阮郎归"
  }, 
  {
    "author": "王从叔", 
    "paragraphs": [
      "碧树留云湿，青山似笠低。", 
      "鹧鸪啼罢竹鸡啼。", 
      "不晓天天何意、要梅肥。", 
      "昨日穿新葛，今朝御夹衣。", 
      "思家怀抱政难为。", 
      "只恐归来憔悴、却羞归。"
    ], 
    "rhythmic": "南柯子・南歌子"
  }, 
  {
    "author": "王从叔", 
    "paragraphs": [
      "水月精神玉雪胎。", 
      "乾坤清气化生来。", 
      "断桥流水领春回。", 
      "昨夜醉眠苔上石，天香冉冉下瑶台。", 
      "起来窗外见花开。"
    ], 
    "rhythmic": "浣溪沙"
  }, 
  {
    "author": "王从叔", 
    "paragraphs": [
      "薄薄罗衣乍暖，红入酒痕潮面。", 
      "絮花舞倦带娇眼。", 
      "昨夜平堤水浅。", 
      "故人信断风筝线。", 
      "误归燕。", 
      "梦魂不怕山路远。", 
      "无奈棋声隔院。"
    ], 
    "rhythmic": "秋蕊香"
  }, 
  {
    "author": "吴元可", 
    "paragraphs": [
      "更不成愁，何曾是醉，豆花雨後轻阴。", 
      "似此心情自可，多了闲吟。", 
      "秋在西楼西畔，秋较浅、不似情深。", 
      "夜来月，为谁瘦小，尘镜羞临。", 
      "弹筝，旧家伴侣，记雁啼秋水，下指成音。", 
      "听未稳、当时自误，又况如今。", 
      "那是柔肠易断，人间事、独此难禁。", 
      "雕笼近，数声别似春禽。"
    ], 
    "rhythmic": "凤凰台上忆吹箫"
  }, 
  {
    "author": "吴元可", 
    "paragraphs": [
      "露叶犹青，岩花迟动，幽幽未似秋阴。", 
      "似梅风带溽，吹度长林。", 
      "记当日、西廊共月，小屏轻扇，人语凉深。", 
      "对清觞，醉笑醒颦，何似如今。", 
      "临高欲赋，甚年来、渐减狂心。", 
      "为谁倚多才，难凭易感，早付销沈。", 
      "解事张郎风致，鲈鱼好、归听吴音。", 
      "又夜阑闻笛，故人忽到幽襟。"
    ], 
    "rhythmic": "杨州慢"
  }, 
  {
    "author": "吴元可", 
    "paragraphs": [
      "江南二月春深浅，芳草青时，燕子来迟。", 
      "翦翦轻寒不满衣。", 
      "清宵欲寐还无寐，顾影颦眉。", 
      "整带心思。", 
      "一样东风两样吹。"
    ], 
    "rhythmic": "采桑子"
  }, 
  {
    "author": "吴元可", 
    "paragraphs": [
      "浅约未曾来。", 
      "一迳苍苔。", 
      "缃桃无数棘花开。", 
      "怪得闭门机杼静，挑菜初回。", 
      "幽树鸟声催。", 
      "欲去徘徊。", 
      "□□别久易相猜。", 
      "幽绪一晴无处著，戏打青梅。"
    ], 
    "rhythmic": "浪淘沙"
  }, 
  {
    "author": "李太古", 
    "paragraphs": [
      "玉砌标鲜，雪园风致，似曾相识。", 
      "蝉锦霞香，乌丝云湿，吹渴蟾蜍滴。", 
      "青青白白，关关滑滑，寒损铢衣狂客。", 
      "尽声声、不如归去，归也怎生归得。", 
      "含桃红小，香芹翠软，惆怅宜城山色。", 
      "百折浮岚，几湾流水，那一些儿直。", 
      "落花情味，露花魂梦，蒲花消息。", 
      "抚纤眉，织乌西下，为君凝碧。"
    ], 
    "rhythmic": "永遇乐"
  }, 
  {
    "author": "李太古", 
    "paragraphs": [
      "桔花风信满院香。", 
      "摘青梅、犹自怕尝。", 
      "向绿密、红疏处，喜相逢、飞下一双。", 
      "堪怜堪惜还堪爱，唤青衣、推上绣窗。", 
      "暗记得、凭肩语，对菱花、啼损晚妆。"
    ], 
    "rhythmic": "恋绣衾"
  }, 
  {
    "author": "李太古", 
    "paragraphs": [
      "月下秦淮海，花前晏小山。", 
      "二仙仙去几时还。", 
      "留得月魂花魄、在人间。", 
      "河汉流旌节，天风袅佩环。", 
      "满空香雾湿云鬟。", 
      "何处一声横笛、杏花寒。"
    ], 
    "rhythmic": "南歌子"
  }, 
  {
    "author": "李太古", 
    "paragraphs": [
      "西风海色秋无际。", 
      "双泪如铅水。", 
      "白羊成队梦初平。", 
      "挂杖敲云、云外晓鸿惊。", 
      "小琼闲抱银筝笑。", 
      "问有芳卿否。", 
      "玉书分付莫开封。", 
      "明日人间临水、拾流红。"
    ], 
    "rhythmic": "虞美人"
  }, 
  {
    "author": "李太古", 
    "paragraphs": [
      "尽道是伤春，不似悲秋怨。", 
      "门外分明见远山，人不见，空肠断。", 
      "朝来一霎晴，薄暮西风远。", 
      "却忆黄花小雨声，误落下、三四点。"
    ], 
    "rhythmic": "卜算子"
  }, 
  {
    "author": "黄子行", 
    "paragraphs": [
      "湖光冷浸玻璃，荡一饷薰风，小舟如叶。", 
      "藕花十丈，云梳雾洗，翠娇红怯。", 
      "壶觞围坐处，正酒吹波红映颊。", 
      "尚记得、玉臂生凉，不放汗香轻浃。", 
      "人小摘墙榴，为碎掐猩红，细认裙褶。", 
      "旧游如梦，新愁似织，泪珠盈睫。", 
      "秋娘风味在，怎得对银生笑靥。", 
      "消瘦沈约诗腰，彷佛堪捻。"
    ], 
    "rhythmic": "西湖月"
  }, 
  {
    "author": "黄子行", 
    "paragraphs": [
      "初弦月挂林梢，又一番西园，探梅消息。", 
      "粉墙朱户，苔枝露蕊，淡匀轻饰。", 
      "玉儿应有恨，为怅望东昏相记忆。", 
      "便解佩、飞入云阶，长伴此花倾国。", 
      "诗腰瘦损刘郎，记立马攀条，倚阑横笛。", 
      "少年风味，拈花弄蕊，爱香怜色。", 
      "扬州何逊在，试点染吟笺留醉墨。", 
      "谩赢得、疏影寒窗，夜深孤寂。"
    ], 
    "rhythmic": "西湖月"
  }, 
  {
    "author": "黄子行", 
    "paragraphs": [
      "开遍寒梅萼。", 
      "正东皇、排酥砌玉，幻成楼阁。", 
      "十万琼琚仙女队，来趁春光游乐。", 
      "向醉里、玉簪轻落。", 
      "零乱不知何处去，甚人间、一夜东风恶。", 
      "吹起在，画檐角。", 
      "参差向晓森如削。", 
      "似吴姬、妆残粉指，向人垂著。", 
      "好似西园春笋瘦，红锦䙀儿乍剥。", 
      "且莫遣、儿童敲却。", 
      "拟办羔儿香瓮酒，唤刘叉、来醉尊前约。", 
      "吟好句，再描摸。"
    ], 
    "rhythmic": "贺新郎"
  }, 
  {
    "author": "黄子行", 
    "paragraphs": [
      "津鼓匆匆，犹记得、故人相送。", 
      "春江上、鸟啼花影，马嘶香鞚。", 
      "情逐阳关金缕断，泪和杨柳春丝重。", 
      "算别来、几度月明时，相思梦。", 
      "山万垒，愁眉耸。", 
      "春一点，归心动。", 
      "问风俦月侣，有谁游从。", 
      "百里家山明日到，一尊芳酒今宵共。", 
      "任楼头、吹尽五更风，梅花弄。"
    ], 
    "rhythmic": "满江红"
  }, 
  {
    "author": "黄子行", 
    "paragraphs": [
      "谁倚青楼，把谪仙长笛，数声吹裂。", 
      "一片乍零，千点还飞，正是雨晴时节。", 
      "水晶帘外东风起，卷不尽、满庭香雪，画阑小，斜铺乱飐，翠苔成缬。", 
      "袅袅馀香未歇。", 
      "空怅望音尘，两眉愁切。", 
      "翠袖泪乾，粉额妆寒，此恨有谁同说。", 
      "江南春信无痕迹，馀情在、冷烟残月。", 
      "梦魂远，兰灯伴人易灭。"
    ], 
    "rhythmic": "花心动"
  }, 
  {
    "author": "黄子行", 
    "paragraphs": [
      "一点斜阳红欲滴。", 
      "白鸥飞不尽，楚天碧。", 
      "渔歌声断晚风急。", 
      "搅芦花，飞雪满林湿。", 
      "孤馆百忧集。", 
      "家山千里远，梦难觅。", 
      "江湖风月好休拾。", 
      "故溪云，深处著蓑笠。"
    ], 
    "rhythmic": "小重山"
  }, 
  {
    "author": "龙紫蓬", 
    "paragraphs": [
      "雨帘云栋重寻处，青红半空飞去。", 
      "槛影侵鸥，檐光送雁，摇荡秋容千里。", 
      "歌珠舞翠。", 
      "怎禁得无情，一江流水。", 
      "可是西山，半眉新绿向人觑。", 
      "千年留下剩赏，尽登临无限，须付才思。", 
      "坏堞闲愁，危樯往恨，欲拍阑干无路。", 
      "新碑旧记。", 
      "更今古匆匆，一番兴废。", 
      "立尽斜阳，共谁评半语。"
    ], 
    "rhythmic": "齐天乐"
  }, 
  {
    "author": "萧允之", 
    "paragraphs": [
      "蔷薇开欲谢，峭寒渐少，轩槛俯晴沙。", 
      "先来愁未了，又听一声，新阕落渔家。", 
      "徘徊伫立，似玉笛、三弄昭华。", 
      "春昼长、暗怀谁写，戏墨乱翻鸦。", 
      "吁嗟。", 
      "诗情犹隽，酒兴偏豪，记南楼月下。", 
      "曾共乐、沈烟绮席，烛影窗纱。", 
      "香秀色知何处，甚忘却、堤柳汀葭。", 
      "空惆怅，无人共采苹花。"
    ], 
    "rhythmic": "渡江云"
  }, 
  {
    "author": "萧允之", 
    "paragraphs": [
      "冷逼疏帘，浑不似、今春寂寞。", 
      "风雨横，赏心欢事，总如云薄。", 
      "柳眼花须空点缀，莺情蝶思应萧索。", 
      "但绕庭、流水碧潺潺，车音邈。", 
      "怀往事，孤素约。", 
      "酒未饮，愁先觉。", 
      "甚中年滋味，共谁商略。", 
      "芳草易添闲客恨，垂杨难系行人脚。", 
      "谩几回、吟遍夕阳红，阑干角。"
    ], 
    "rhythmic": "满江红"
  }, 
  {
    "author": "萧允之", 
    "paragraphs": [
      "细雨收尘，轻寒弄日，柳丝掠道。", 
      "桃边杏处，犹记玉骢曾到。", 
      "对东风、回首旧游，香销艳歇无音耗。", 
      "怅佳人、有约难来，绿遍满庭芳草。", 
      "愁抱。", 
      "沈吟久，翠珥金钿，为何人好。", 
      "回文细字，尘暗当年纤缟。", 
      "倚阑干、斜阳又西，欢期易失春易老。", 
      "待何时、再觅珍丛，共把清尊倒。"
    ], 
    "rhythmic": "琐窗寒"
  }, 
  {
    "author": "萧允之", 
    "paragraphs": [
      "十幅归帆风力满。", 
      "记得来时，买酒朱桥畔。", 
      "远树平芜空目断。", 
      "乱山惟见斜阳半。", 
      "谁把新声翻玉管。", 
      "吹过沧洲，多少伤春怨。", 
      "已是客怀如絮乱。", 
      "画楼人更回头看。"
    ], 
    "rhythmic": "蝶恋花"
  }, 
  {
    "author": "萧允之", 
    "paragraphs": [
      "朱楼曾记回娇盼。", 
      "满坐春风转。", 
      "红潮生面酒微醺。", 
      "一曲清歌留往、半窗云。", 
      "大都咫尺无消息。", 
      "望断青鸾翼。", 
      "夜长香短烛花红。", 
      "多少思量只在、雨声中。"
    ], 
    "rhythmic": "虞美人"
  }, 
  {
    "author": "萧允之", 
    "paragraphs": [
      "花径相逢，眼期心诺情如昨。", 
      "怕人疑著。", 
      "佯弄秋千索。", 
      "知有而今，何似留初莫。", 
      "愁难托。", 
      "雨铃风铎。", 
      "梦断灯花落。"
    ], 
    "rhythmic": "点绛唇"
  }, 
  {
    "author": "段宏章", 
    "paragraphs": [
      "一庭晴雪，了东风孤注。", 
      "睡起浓香占窗户。", 
      "对翠蛟盘雨，白凤迎风，知谁见、愁与飞红流处。", 
      "想飞琼弄玉，共驾苍烟，欲向人间挽春住。", 
      "清泪满檀心，如此江山，都付与、斜阳杜宇。", 
      "是曾约梅花带春来，又自共梨花，送春归去。"
    ], 
    "rhythmic": "洞仙歌"
  }, 
  {
    "author": "刘贵翁", 
    "paragraphs": [
      "宫鸟西飞，杨花北去，春风飘向伊谁。", 
      "盈盈小小，轻薄不堪肥。", 
      "天付风流到骨，消不尽、流落青池。", 
      "谁知道，踏歌朝暮，痴绝待渠归。", 
      "，春似酒，日痕生绀，裙色明漪。", 
      "笑东家西沼，到处依依。", 
      "同是东风种得，独无据，飘泊年时。", 
      "青梅落，水光帘影，小翠立横枝。"
    ], 
    "rhythmic": "满庭芳"
  }, 
  {
    "author": "黄霁宇", 
    "paragraphs": [
      "丽华一握青丝，金珠粟粟香环里。", 
      "春窥绮阁，新妆风舞，铢衣如碎。", 
      "翠凤苍虬，骑来下界，蝶惊蜂避。", 
      "甚三生富贵，垂垂晓露，犹凝满身珠翠。", 
      "谁共那人结发，问何时、蹇修为理。", 
      "对花一笑，香茸易翦，碎金难缀。", 
      "半点芳心，乱愁如织，缕丝传意。", 
      "倩东皇、拂拭新条，更与作、来生计。"
    ], 
    "rhythmic": "水龙吟"
  }, 
  {
    "author": "刘天迪", 
    "paragraphs": [
      "瑞麟香软飞瑶席，吟仙笑陪欢宴。", 
      "桐影吹香，梅阴弄碧，一味微凉堪荐。", 
      "停杯缓劝。", 
      "记罗帕求诗，琵琶遮面。", 
      "十载扬州，梦回前事楚云远。", 
      "人生总是逆旅，但相逢一笑，如此何限。", 
      "采石宫袍，沈香醉笔，何似轻衫小扇。", 
      "流年暗换。", 
      "甚新雨情怀，故园心眼。", 
      "明日西江，斜阳帆影转。"
    ], 
    "rhythmic": "齐天乐"
  }, 
  {
    "author": "刘天迪", 
    "paragraphs": [
      "拥孤衾，正朔风凄紧，毡帐夜生寒。", 
      "春梦无凭，秋期又误，迢递烟水云山。", 
      "断肠处、黄茅瘴雨，恨骢马、憔悴只空还。", 
      "揉翠盟孤，啼红怨切，暗老朱颜。", 
      "堪叹扬州十里，甚倡条冶叶，不省春残。", 
      "蔡琰悲笳，昭君怨曲，何预当日悲欢。", 
      "谩赢得、西邻倦客，空惆怅、今古上眉端。", 
      "梦破梅花，角声又报春阑。"
    ], 
    "rhythmic": "一萼红"
  }, 
  {
    "author": "刘天迪", 
    "paragraphs": [
      "子规解劝春归去。", 
      "春亦无心住。", 
      "江南风景正堪怜。", 
      "到得而今不去、待何年。", 
      "无端往事萦心曲。", 
      "两鬓先惊绿。", 
      "蔷薇花发望春归。", 
      "谢了蔷薇、又见楝花飞。"
    ], 
    "rhythmic": "虞美人"
  }, 
  {
    "author": "刘天迪", 
    "paragraphs": [
      "日暮杨花飞乱雪。", 
      "宝镜慵拈，强整双鸳结。", 
      "烧罢夜香愁万叠。", 
      "穿花暗避阶前月。", 
      "凤尾罗衾寒尚怯，却悔当时，容易成分别。", 
      "闷对枕鸾谁共说。", 
      "柔情一点蔷薇血。"
    ], 
    "rhythmic": "蝶恋花"
  }, 
  {
    "author": "刘天迪", 
    "paragraphs": [
      "一翦晴波娇欲溜。", 
      "绿怨红愁，长为春风瘦。", 
      "舞罢金杯眉黛皱。", 
      "背人倦倚晴窗绣。", 
      "脸晕潮生微带酒。", 
      "催唱新词，不应频摇手。", 
      "闲把琵琶调未就。", 
      "羞郎却又垂红袖。"
    ], 
    "rhythmic": "凤栖梧・蝶恋花"
  }, 
  {
    "author": "刘天迪", 
    "paragraphs": [
      "一笑相逢，依稀似是桃根旧。", 
      "娇波频溜。", 
      "悄可灵犀透。", 
      "扶过危桥，轻引纤纤手。", 
      "频回首。", 
      "何时还又。", 
      "微月黄昏後。"
    ], 
    "rhythmic": "点绛唇"
  }, 
  {
    "author": "张半湖", 
    "paragraphs": [
      "新绿池塘，一两点、荷花微雨。", 
      "人正静，桐阴竹影，半侵庭户。", 
      "枕未圆蝴蝶梦，隔窗时听幽禽语。", 
      "卷沙帏、随意理琴丝，黄金缕。", 
      "鲛绡扇，轻轻举。", 
      "龙涎饼，微微炷。", 
      "向水晶宫里，坐消袢暑。", 
      "剥啄谁敲棋子响，莺儿林里惊飞去。", 
      "最好是、活水瀹新茶，醒春醑。"
    ], 
    "rhythmic": "满江红"
  }, 
  {
    "author": "张半湖", 
    "paragraphs": [
      "柳丝曳绿，正豆雨初晴，水天朱夏。", 
      "石榴绽也。", 
      "看猩红万点，倚亭敧榭。", 
      "锁闼深中，料想酒阑歌罢。", 
      "日将下。", 
      "是那处藕花，香胜沈麝。", 
      "窗外风竹打。", 
      "似戛玉敲金，送声潇洒。", 
      "共观古画。", 
      "唤石鼎烹茶，细商幽话。", 
      "宝鸭烟消，天外新蟾低挂。", 
      "凉无价。", 
      "又丁东、数声檐马。"
    ], 
    "rhythmic": "扫花游・扫地游"
  }, 
  {
    "author": "刘景翔", 
    "paragraphs": [
      "甚情幻化，似流酥围暖，酣春娇寐。", 
      "不数锦篝烘古篆，沁入屏山沈水。", 
      "笑吐丁香，紫绡衬粉，房列还同蒂。", 
      "翠球移影，媚人清晓风细。", 
      "依约玉骨盈盈，小春暖逗，开到灯宵际。", 
      "疑是九华仙梦冷，误落人间游戏。", 
      "比雪情多，评梅香浅。", 
      "三白还堪瑞。", 
      "尘缘洗尽，醒来还又葱翠。"
    ], 
    "rhythmic": "念奴娇"
  }, 
  {
    "author": "刘景翔", 
    "paragraphs": [
      "山翠晴岚曲曲偎。", 
      "红香浮玉醉窝颓。", 
      "不烦人筑避风台。", 
      "潇湘路，随意自徘徊。", 
      "春倦怕频催。", 
      "琵琶私语近、问谁来。", 
      "春风那隔锦云堆。", 
      "梦中蝶，飞去又飞来。"
    ], 
    "rhythmic": "小重山"
  }, 
  {
    "author": "刘景翔", 
    "paragraphs": [
      "可怜又误江南景。", 
      "雨腻风喧愁入暝。", 
      "依稀碧玉水边魂，憔悴绿珠楼外影。", 
      "点点随人飞远近。", 
      "薄幸相逢情怎忍。", 
      "年年三月化香尘，天上人间看梦醒。"
    ], 
    "rhythmic": "玉楼春"
  }, 
  {
    "author": "刘景翔", 
    "paragraphs": [
      "独立荷汀烟渚。", 
      "一霎锦云香雨。", 
      "似为我无情，惊起鸳鸯飞去。", 
      "飞去。", 
      "飞去。", 
      "却在绿杨深处。"
    ], 
    "rhythmic": "如梦令"
  }, 
  {
    "author": "周伯阳", 
    "paragraphs": [
      "又匆匆、月鞭露镫，梅花江上归路。", 
      "海图破碎来时线，何似彩衣低舞。", 
      "风雪暮。", 
      "正望断青山，一发云横处。", 
      "浩歌独举。", 
      "便想见迎门，牵衣儿女，总是旧眉妩。", 
      "阳关曲，挥洒紫薇花露。", 
      "妙音清远高古。", 
      "经寒杨柳休轻折，摇动一溪霜雾。", 
      "邯郸步。", 
      "笑布袜青鞋，去住知何许。", 
      "汀鸥沙鹭。", 
      "若问我重来，明年有约，今日是前度。"
    ], 
    "rhythmic": "摸鱼儿"
  }, 
  {
    "author": "周伯阳", 
    "paragraphs": [
      "浩荡青冥。", 
      "正凉露如洗，万里虚明。", 
      "鼓角悲健，秋入重城。", 
      "彷佛石上三生。", 
      "指蓬莱云路，渺何许、月冷风清。", 
      "倚南楼、一声长笛，几点残星。", 
      "西风旧年有约，听候蛩语夜，客里心惊。", 
      "红树山深，翠苔门掩，想见露草疏萤。", 
      "便乘风归去，阑干外、河汉西倾。", 
      "笑淹留，划然孤啸，云白天青。"
    ], 
    "rhythmic": "春从天上来"
  }, 
  {
    "author": "尹公远", 
    "paragraphs": [
      "冰弦语。", 
      "在竹树、院落深深处。", 
      "当年野草闲花，何许浮云飞絮。", 
      "征鸿止止，纵汗漫、游人远回顾。", 
      "迟琼楼、五色帘开，唤醒玄鹤飞舞。", 
      "何事梦断湖山，尚九里松声，八月潮怒。", 
      "三十年馀池台泪，应不为、花奴羯鼓。", 
      "想天上、群仙老矣，甚比似、人间更愁苦。", 
      "倩画阑、留住西风，莫教愁入云去。"
    ], 
    "rhythmic": "尉迟杯"
  }, 
  {
    "author": "尹公远", 
    "paragraphs": [
      "江湖千里秋风客，翩然白云黄鹄。", 
      "石鼎烟霏，篆书红湿，随处菊香泉绿。", 
      "幅巾野服。", 
      "尽扫叶开门，抱琴听瀑。", 
      "何事蓬壶，归来独待海涛陆。", 
      "卢鸿旧时隐处，想斜阳草树，水榭云屋。", 
      "麈尾玄玄，笔花语语，剪尽雨窗残烛。", 
      "黄庭误读。", 
      "且东老留诗，采和歌曲。", 
      "後日重寻，洞天三十六。"
    ], 
    "rhythmic": "齐天乐"
  }, 
  {
    "author": "李天骥", 
    "paragraphs": [
      "又何须、向明还灭，寒花点缀孤影。", 
      "玉龙度海吹鱼浪，烟淡宝钗横鬓。", 
      "斜又整。", 
      "是虫滴骊珠、两两相交颈。", 
      "夜长人静。", 
      "恁玉果低抛，金钱暗卜，此意有谁领。", 
      "欢娱事，料想凭伊先应。", 
      "帕绡新泪独凝。", 
      "银篦未忍轻挑下，只恐暗风吹烬。", 
      "重记省。", 
      "怕莫是、明朝有个青鸾信。", 
      "怎知无定。", 
      "算只解窥人，人孤影只，成瘦又成病。"
    ], 
    "rhythmic": "摸鱼儿"
  }, 
  {
    "author": "刘应几", 
    "paragraphs": [
      "记铜驼载酒，翠陌吹箫，曾听相呼。", 
      "不尽离离意，觉柔肠如剪，立马踟蹰。", 
      "人生似此苍鬓，禁得几声疏。", 
      "想怨入秋深，愁随天远，满目平芜。", 
      "音书未曾寄，正人在燕台，忘却回车。", 
      "奈菰蒲旧地，山空木落，霜老泉枯。", 
      "月明仙掌何处，转首失栖乌。", 
      "待说与云间，潇湘近日风卷湖。"
    ], 
    "rhythmic": "忆旧游"
  }, 
  {
    "author": "周孚先", 
    "paragraphs": [
      "访梅江路远，喜春在、剑川湄。", 
      "正雁碛云深，渔村笛晚，茸帽斜。", 
      "旧游不堪回首，更文园、多病减腰围。", 
      "惟有秋娘声价，风流仍似前时。", 
      "依稀壁粉旧曾题。", 
      "烟草半凄迷。", 
      "叹单父台荒，黄公垆寂，难觅佳期。", 
      "谁家歌楼催雪，遣夜来、风雨紧些儿。", 
      "醉後唾壶敲缺，龙光摇动晴漪。"
    ], 
    "rhythmic": "木兰花慢"
  }, 
  {
    "author": "周孚先", 
    "paragraphs": [
      "曾唱阳关送客时。", 
      "临岐借酒话分离。", 
      "如今酒被多情苦，却唱阳关去别伊。", 
      "欢会远，渺难期。", 
      "黄垆门掩昼阴迟。", 
      "青楼更有痴儿女，谩忆胡姬捧劝词。"
    ], 
    "rhythmic": "鹧鸪天"
  }, 
  {
    "author": "周孚先", 
    "paragraphs": [
      "舟舣津亭何处树。", 
      "晓起珑璁，回首迷烟雾。", 
      "江上离人来又去。", 
      "飘零只似风前絮。", 
      "倦倚蓬窗谁共语。", 
      "野草闲花，一一伤情绪。", 
      "明日重来须记取。", 
      "绿杨门巷深深处。"
    ], 
    "rhythmic": "蝶恋花"
  }, 
  {
    "author": "彭泰翁", 
    "paragraphs": [
      "九华惊觉，又偷承雨露，羞匀春色。", 
      "岸蓼汀苹成色界，未必天香人识。", 
      "粉涴脂凝，霜销雾薄，娇颤浑无力。", 
      "黄昏月掩，山城那更闲笛。", 
      "应是未了尘缘，重来迟暮，草草西风客。", 
      "莺燕无情庭院悄，愁满阑干苔积。", 
      "宫锦尊前，霓裳月下，梦亦无消息。", 
      "嫣然一笑，江南如此风日。"
    ], 
    "rhythmic": "念奴娇"
  }, 
  {
    "author": "彭泰翁", 
    "paragraphs": [
      "玉环扶浅醉，翠袖笼寒，香汗初融。", 
      "昨夜残妆在，最难胜珠络，都沁铅红。", 
      "朝云低护深约，蜂蝶不知踪。", 
      "奈燕子情多，斜飞轻触，泪洒羞容。", 
      "重逢。", 
      "记前度，解翦烛调笙，踏月鸣骢。", 
      "风入人间远，待尘缘洗尽，飞佩凌空。", 
      "丁宁为我留住，携酒寿东风。", 
      "便花谱重修，高堂再赋疑梦中。"
    ], 
    "rhythmic": "忆旧游"
  }, 
  {
    "author": "彭泰翁", 
    "paragraphs": [
      "雾觚棱，尘侵团扇，恨满哀弹倦理。", 
      "控雨笼云，共闲情孤倚。", 
      "敛娥黛、怕似流莺历历，惹得玉销琼碎。", 
      "可惜阑干，但苔花沈穗。", 
      "算天音、不入人间耳。", 
      "何人谩、损青山泪。", 
      "不是旧谱都忘，厌新腔娇脆。", 
      "多生不得丹青意，重来又、花锁长门闭。", 
      "到夜永、笙鹤归时，月明天似水。"
    ], 
    "rhythmic": "拜星月慢"
  }, 
  {
    "author": "曾允元", 
    "paragraphs": [
      "日高深院无人，杨花扑帐春云暖。", 
      "回文未就，停针不语，绣床倚遍。", 
      "翠被笼香，绿鬟坠腻，伤春成怨。", 
      "尽云山烟水，柔情一缕，又暗逐、金鞍远。", 
      "鸾佩相逢甚处，似当年、刘郎仙苑。", 
      "凭肩後约，画眉新巧，从来未惯。", 
      "枕落钗声，帘开燕语，风流云散。", 
      "甚依稀难记，人间天上，有缘重见。"
    ], 
    "rhythmic": "水龙吟"
  }, 
  {
    "author": "曾允元", 
    "paragraphs": [
      "又老杨花，浮萍点点，一溪春色。", 
      "闲寻旧迹。", 
      "认溪头、浣纱碛。", 
      "柔条折尽成轻别，向空外、瑶簪一掷。", 
      "算无情更苦，莺巢暗叶，啼破幽寂。", 
      "凝立。", 
      "阑干侧。", 
      "记露饮东园，联镳西陌。", 
      "容销鬓减，相逢应自难识。", 
      "东风吹得愁似海，谩点染，空阶自碧。", 
      "独归晚，解说心中事，月下短笛。"
    ], 
    "rhythmic": "月下笛"
  }, 
  {
    "author": "曾允元", 
    "paragraphs": [
      "碧梧枝上占秋信，微闻雨声还惬。", 
      "虹影分晴，云光透晚，残日依依团箑。", 
      "阑干一霎。", 
      "又长笛归舟，乱鸦荒堞。", 
      "两鬓西风，有人心事到红叶。", 
      "娇莲相对欲语，奈莲茎有刺，愁不成折。", 
      "天上欢期，人间巧意，今夜明河如雪。", 
      "新宽带结。", 
      "想宝篆频温，翠奁低揭。", 
      "雾湿云鬟，浅妆深拜月。"
    ], 
    "rhythmic": "齐天乐"
  }, 
  {
    "author": "曾允元", 
    "paragraphs": [
      "一夜东风，枕边吹散愁多少。", 
      "数声啼鸟。", 
      "梦转纱窗晓。", 
      "来是春初，去是春将老。", 
      "长亭道。", 
      "一般芳草。", 
      "只有归时好。"
    ], 
    "rhythmic": "点绛唇"
  }, 
  {
    "author": "朱元夫", 
    "paragraphs": [
      "心上浮香，轩前度影，约久传梅。", 
      "奈月意风情，枝南枝北，云婚雨嫁，年去年来。", 
      "几望溪桥，屡肥芳信，历尽冰霜春自回。", 
      "朝来报，报梢头儿女，并蒂花开。", 
      "佩环飞下妆台。", 
      "喜今度佳期不用催。", 
      "羡行李三千，金屏翠幄，仙姿第一，玉骨琼腮。", 
      "雌蝶纷纷，雄蜂逐逐，争道工为使与媒。", 
      "翁知麽，有西楼过雁，暗为徘徊。"
    ], 
    "rhythmic": "沁园春"
  }, 
  {
    "author": "朱元夫", 
    "paragraphs": [
      "人生有酒，得闲处、便合开怀随意。", 
      "况对寿、龟仙鹤舞，犹直壶天一醉。", 
      "蚕麦江村，梅霖院落，立夏明朝是。", 
      "樽前回首，去年四月十二。", 
      "依旧洛里吟窝，华台书隐，心事无怀氏。", 
      "偃鼠醯鸡空扰扰，海月天风谁寄。", 
      "珠璧祯祥，斗牛光景，预可占斯世。", 
      "先生出否，明年方六十岁。"
    ], 
    "rhythmic": "壶中天・念奴娇"
  }, 
  {
    "author": "邵桂子", 
    "paragraphs": [
      "知是今年，一冬较暖，开遍梅花。", 
      "有一朵妖娆，塘之东畔，东君爱惜，云幕低遮。", 
      "小萼微红，香腮傅粉，把寿阳妆取自夸。", 
      "谁知道，忽移来秀水，深处人家。", 
      "清香扑透窗纱。", 
      "渐仙李秾华无等差。", 
      "这冰姿一样，玉颜双好，月明静夜，疏影横斜。", 
      "传语曹林，须将止渴，结子今番早早些。", 
      "梅自笑，嗔贺新郎曲，待拍红牙。"
    ], 
    "rhythmic": "沁园春"
  }, 
  {
    "author": "邵桂子", 
    "paragraphs": [
      "新雨黄花路。", 
      "看清江、旌旗千骑，使君东去。", 
      "万里归来城头角，吹彻家山旧处。", 
      "惜洲鹭、留君不驻。", 
      "白发遗民壶觞语，笑浣花邻里来襦裤。", 
      "夸见早，恨来暮。", 
      "故人只在山中住。", 
      "记年时、肠断相望，天风海雨。", 
      "满鬓星星华发少，君鬓尚今青否。", 
      "休夸说、神仙官府。", 
      "玉笥平生清入梦，会有时、乘兴携吾侣。", 
      "就君醉，为君舞。"
    ], 
    "rhythmic": "贺新郎"
  }, 
  {
    "author": "邵桂子", 
    "paragraphs": [
      "离却京华，到这里、二千八百。", 
      "穷醋大、齐齐整整，岂无贷揭。", 
      "随地平章花与柳，为天评品风和月。", 
      "只留得、一管钝毛锥，一丸墨。", 
      "初不是，丝绵帛。", 
      "又不是，茶盐铁。", 
      "更有苏州破砚，兔园旧册。", 
      "一领征衣半尘土，两头箬笠几风雪。", 
      "问栏头、直得几多钱，从头说。"
    ], 
    "rhythmic": "满江红"
  }, 
  {
    "author": "邵桂子", 
    "paragraphs": [
      "三年幕画，是小试相业，桐阴相谱。", 
      "协暂拥容心似佛，春在螺山螺浦。", 
      "白玉无瑕，黄扉倚重，一府中流柱。", 
      "箫然锦满，扁舟明日归去。", 
      "此去南北才名，看青云隐驾，玉阶徐步。", 
      "共说荆州老长史，宰相须还他做。", 
      "沙路星明，甘棠人远，无计攀辕住。", 
      "薰香三祝，苍生正望霖雨。"
    ], 
    "rhythmic": "百字令・念奴娇"
  }, 
  {
    "author": "彭子翔", 
    "paragraphs": [
      "一点阳春小。", 
      "傍妆台、梅梢粉嫩，桃花红透。", 
      "合卺樽前人笑语，银烛两行红补。", 
      "云正暖、流苏香兽。", 
      "金屋阿娇元共贮，待玄霜、杵就方成偶。", 
      "□□□，□□□。", 
      "西园扑蝶春风早。", 
      "看浮花、浪蕊飞尽，娟娟闺秀。", 
      "柳带菖蒲堪绾结，只绾同心未就。", 
      "算今夜、心都同了。", 
      "待阙鸳鸯情似海，锦衾温、说到鸡声晓。", 
      "头白也，镇相守。"
    ], 
    "rhythmic": "贺新郎"
  }, 
  {
    "author": "彭子翔", 
    "paragraphs": [
      "仙家春不老，谁说到、牡丹休。", 
      "算蛮柳樊樱，怎生了得，白傅风流。", 
      "枝头。", 
      "梅实好，奈绿阴、庭户不禁愁。", 
      "幸有琴中凤语，能通镜里鸾求。", 
      "锵。", 
      "杂佩下瀛洲。", 
      "宝紫烟浮。", 
      "望兰情红盼，三生曾识，一见如羞。", 
      "绸缪。", 
      "从今偕老，似柳郎、无负碧云秋。", 
      "莫倚回文妙手，放教远觅封候。"
    ], 
    "rhythmic": "木兰花慢"
  }, 
  {
    "author": "彭子翔", 
    "paragraphs": [
      "重阳来未。", 
      "谁领黄花意。", 
      "斟玉醑，歌金缕。", 
      "云山笼瑞彩，风月溶清气。", 
      "北山顶，寿星一点光无际。", 
      "六十今朝是。", 
      "甲子从头起。", 
      "堂堂去，千千岁。", 
      "是非华表鹤，深浅蓬莱水。", 
      "翁不管，年年先共黄花醉。"
    ], 
    "rhythmic": "千秋岁"
  }, 
  {
    "author": "彭子翔", 
    "paragraphs": [
      "萸房初荐，橙子新槎。", 
      "菊松图下捧金荷。", 
      "看翁将息，後生似、去年些。", 
      "更眼前、稚子又多。", 
      "鬓绿颜酡。", 
      "对花醉、把花歌。", 
      "熙宁安乐好行窝。", 
      "佳辰虽异，翁此兴、不输他。", 
      "更如何、欢喜也呵。"
    ], 
    "rhythmic": "声声慢"
  }, 
  {
    "author": "彭子翔", 
    "paragraphs": [
      "佛说波斯王此岁，衰颜羞见河流。", 
      "翁今丹脸发光浮。", 
      "毗卢金色界，烂熳菊花秋。", 
      "七个明朝方九日，年年税在今朝。", 
      "八千秋老又从头。", 
      "明朝无尽在，蝴蝶不须愁。"
    ], 
    "rhythmic": "临江仙"
  }, 
  {
    "author": "彭子翔", 
    "paragraphs": [
      "停云望极。", 
      "问秀溪何似，英溪风月。", 
      "劫火灰飞，又见雕檐照寒碧。", 
      "何事归来归去，似熙载、江南江北。", 
      "还又向、殊乡初度。", 
      "故乡人，却为客。", 
      "是则。", 
      "家咫尺。", 
      "不是有、莼羹鲈鲙堪忆。", 
      "从心时节。", 
      "消得山阴几双屐。", 
      "莫把放翁笑我，又似忆、平泉花石。", 
      "篱菊老，梅枝亚，不归怎得。"
    ], 
    "rhythmic": "暗香"
  }, 
  {
    "author": "百兰", 
    "paragraphs": [
      "怪柳吟翻雪，梅笑冲寒，郁葱如彩。", 
      "还是瑶池，宴神仙俦侣。", 
      "罗幕轻掀，绣帘低揭，按霓裳宫羽。", 
      "宝炷熏浓，佩环声颤，凤飞鸾舞。", 
      "犹记年时，玉箫吹彻，并驾萧郎，共骖赢女。", 
      "旋捧麒麟，种旧家前武。", 
      "政了摘星天上，早约个、嫦娥住。", 
      "妆点华堂，双扶醉玉，黑颠如许。"
    ], 
    "rhythmic": "醉蓬莱"
  }, 
  {
    "author": "百兰", 
    "paragraphs": [
      "有分非难，是缘终合，采来还换须臾。", 
      "少年培植，春意已敷腴。", 
      "毕竟花多驻果，坚牢是、蚌老生珠。", 
      "君知否，今番定也，颠不破璠玙。", 
      "遥知纷瑞霭，十分郎罢，黄溢眉须。", 
      "便何妨燕喜，剩卖欢娱。", 
      "况侍北堂难老，庭阶映、玉树森如。", 
      "金荷劝，从教酩酊，扶醉看孙株。"
    ], 
    "rhythmic": "满庭芳"
  }, 
  {
    "author": "百兰", 
    "paragraphs": [
      "斗云山，挨排烟水，六丁午夜文移。", 
      "道滁翁孙子，欲寄游嬉。", 
      "高趁鹜霞舒啸，低群鸥鹭忘机。", 
      "牢笼两下，楼乘汗漫，桥枕清漪。", 
      "灞陵吟畅，岳阳登览，百色都副襟期。", 
      "还好是、行天马渡，探月人归。", 
      "倚柱荷香扑面，凭栏桂影侵衣。", 
      "索梅无便，春风不碍，容我追随。"
    ], 
    "rhythmic": "雨中花・夜行船"
  }, 
  {
    "author": "丁持正", 
    "paragraphs": [
      "几年辛苦捣元霜。", 
      "一朝琼粉香。", 
      "云英缥渺曳仙裳。", 
      "相将骑凤凰。", 
      "帝乐，酌天浆。", 
      "千年颜色芳。", 
      "从兹归去白云乡。", 
      "碧桃春昼长。"
    ], 
    "rhythmic": "碧桃春・阮郎归"
  }, 
  {
    "author": "李石才", 
    "paragraphs": [
      "武陵春色浓如酒。", 
      "游冶才郎，初试花间手。", 
      "绛蜡烛残人静後。", 
      "眉峰便作伤春皱。", 
      "一霎风狂和雨骤。", 
      "柳嫩花柔，浑不禁僝僽。", 
      "明日馀香知否。", 
      "粉罗犹有残红透。"
    ], 
    "rhythmic": "一箩金・蝶恋花"
  }, 
  {
    "author": "魏顺之", 
    "paragraphs": [
      "人世斗南瑞，天上璧东星。", 
      "谁分佳种，锺作间世玉麒麟。", 
      "本是南阳相种，来应瑞龙间气，试听即英声。", 
      "若问贤相敌，君去问参军。", 
      "质金浑，标玉立，气冰清。", 
      "梅花时候，结子便可鼎调金。", 
      "人谓丹山苞凤，天产渥洼骏骨，德毓窦家椿。", 
      "来作汤饼客，何幸厕嘉宾。"
    ], 
    "rhythmic": "水调歌头"
  }, 
  {
    "author": "伍梅城", 
    "paragraphs": [
      "甲子头春雨。", 
      "知老天、净冼荆扬，十年烟雾。", 
      "夜半堕中星一颗，飞下五云深处。", 
      "帝亲敕、六丁呵护。", 
      "须信斯人为世瑞，非人龙、定是文中虎。", 
      "关世道，系天数。", 
      "此儿殊怕人惊顾。", 
      "况当家、廷评为祖，大中为父。", 
      "料想廷评公一笑，笑对大中共语。", 
      "应自把、小程夸取。", 
      "会见九州熙白日，做状元、宰相荣门户。", 
      "年正少，四亲具。"
    ], 
    "rhythmic": "贺新郎"
  }, 
  {
    "author": "伍梅城", 
    "paragraphs": [
      "梦到天宫里。", 
      "见长庚星颗，忽自月边飞至。", 
      "直奏玉皇金阙道，臣已五年于此。", 
      "今亦欲、过宫一次。", 
      "福禄寿星齐赞叹，过宫时、须过廉泉位。", 
      "帝首肯，从他意。", 
      "朝来鹊送帘前喜。", 
      "闻廉泉、似是紫岩，螟蛉兄子。", 
      "是子南轩人物祥，功业行看相似。", 
      "岂同祖、同闻而已。", 
      "细把所闻详所梦，想天文、实应人间事。", 
      "况真是，长庚李。"
    ], 
    "rhythmic": "贺新郎"
  }, 
  {
    "author": "伍梅城", 
    "paragraphs": [
      "知君久，勘破利名关。", 
      "未老得先闲。", 
      "今年最喜吟身健，生朝更觉酒肠宽。", 
      "且随宜，将秫种，买花看。", 
      "门外吏、催科无一迹。", 
      "窗下客、谈诗常经日。", 
      "儿玉树，弟金兰。", 
      "华堂举案齐眉乐，锦天歌客笑声欢。", 
      "问何如，福东海，寿南山。"
    ], 
    "rhythmic": "最高楼"
  }, 
  {
    "author": "伍梅城", 
    "paragraphs": [
      "倚东风笑问。", 
      "落红啼鴂，清明来未。", 
      "小雨弄晴，做轻寒天气。", 
      "南极光中，五云深处，人庆千秋岁。", 
      "翡翠屏间，琉璃帘下，彩衣明媚。", 
      "九老风流，五候家数，如此乾坤，有人如此。", 
      "天正烦君，作江南一瑞。", 
      "世上今秦，山中古晋，尽不经吾意。", 
      "但要牡丹，年年今日，伴人沈醉。"
    ], 
    "rhythmic": "醉蓬莱"
  }, 
  {
    "author": "伍梅城", 
    "paragraphs": [
      "极知君、腰骑鹤，此心与水相似。", 
      "梧桐叶上黄昏雨，恨杀无情流水。", 
      "滔滔地。", 
      "今日大江头，明日人千里。", 
      "君思往事。", 
      "两袖淮云，一轮明月，要亦寻常耳。", 
      "君去也，我亦扁舟东矣。", 
      "尊前何惜同醉。", 
      "五年未老君犹健，五十行当富贵。", 
      "书频寄。", 
      "报王粲、何时可决荆州计。", 
      "俱胝一纸。", 
      "更细算何时，五星同会，天下太平未。"
    ], 
    "rhythmic": "摸鱼儿"
  }, 
  {
    "author": "伍梅城", 
    "paragraphs": [
      "上界神仙府。", 
      "谁移来、登瀛堂畔，五云深处。", 
      "江水一弓山万朵，竹外梅花千树。", 
      "看都入、高人庭户。", 
      "南北两厅相对起，要门前、便是浮岚路。", 
      "依暖翠，开吟圃。", 
      "莺迁喜奉高堂母。", 
      "向销金帐下，坐看秦歌赵舞。", 
      "唐宋几年名阀阅，到此步高一步。", 
      "君听取，邦人庆语。", 
      "多少朱门随世化，独眼前、突兀新如许。", 
      "真个是，擎天柱。"
    ], 
    "rhythmic": "贺新郎"
  }, 
  {
    "author": "丁几仲", 
    "paragraphs": [
      "喜溢蟾宫梦。", 
      "起推衣、平章宝桂，湿鸦飞动。", 
      "果报佳音传络秀，丹穴雏生彩凤。", 
      "想孔释、亲来抱送。", 
      "不羡徐卿秋水澈，试闻声、识破真英种。", 
      "培杞梓，待时用。", 
      "当年绛帐承新宠。", 
      "问何如归来，碧荷香重。", 
      "都是刘郎看承处，多少温柔从臾。", 
      "会起我嘉宾钦竦。", 
      "左氏公羊，从初所学，看家传、声誉今腾涌。", 
      "拚醉舞，与谁共。"
    ], 
    "rhythmic": "贺新郎"
  }, 
  {
    "author": "禅峰", 
    "paragraphs": [
      "中秋近也，正于门瑞气，葱葱时节。", 
      "隔岁维熊占吉梦，今夕天生英杰。", 
      "仙籍流芳，瑞龙毓秀，应是非凡骨。", 
      "诗书勋业，妙龄行见英发。", 
      "好是日满三朝，剩陈汤饼，投辖留宾客。", 
      "玉果犀钱排绮宴，窈窕歌珠舞雪。", 
      "枕玉凉时，屏山深处，好事权休说。", 
      "小蛮杨柳，迩来还可攀折。"
    ], 
    "rhythmic": "百字谣・念奴娇"
  }, 
  {
    "author": "刘涧谷", 
    "paragraphs": [
      "淑质生当良月，辰喜遇今朝。", 
      "掌心托个儒人苗。", 
      "早晚夫人争叫。", 
      "阿母神仙苗裔，阿爷宰相丰标。", 
      "阿兄气宇更飘飘。", 
      "阿弟看看速肖。"
    ], 
    "rhythmic": "西江月"
  }, 
  {
    "author": "游稚仙", 
    "paragraphs": [
      "日先联瑞日红。", 
      "寿星明照寿筵中。", 
      "庆门乐事正重重。", 
      "明日贾逵添戏彩，异时李汉看乘龙。", 
      "鱼轩玉轴定荣封。"
    ], 
    "rhythmic": "浣溪沙"
  }, 
  {
    "author": "李团湖", 
    "paragraphs": [
      "六桂传家，三槐植庭，箕裘大儒。", 
      "甚二郎意气，似同稷契，一时庆会，致主唐虞。", 
      "百揆登庸，双亲未老，此乐人间还有无。", 
      "那堪更、有棣华韡韡，听履亨衢。", 
      "朝来天上传呼。", 
      "便写作、衣冠盛事图。", 
      "有声容备乐，传宣锡动，充庭牲饩，簇拥欢娱。", 
      "整顿乾坤，巩安宗社，亦有臣功如此乎。", 
      "中书考，愿年年此日，春满蓬壶。"
    ], 
    "rhythmic": "沁园春"
  }, 
  {
    "author": "黄诚之", 
    "paragraphs": [
      "五岳三光，锺秀气、笃生人杰。", 
      "天付与、心肠锦绣，精神冰雪。", 
      "姓字早登龙虎榜，文书夜直丝纶阁。", 
      "谢君王、特地掇鸾坡，来闽粤。", 
      "几千顷，恩波阔。", 
      "十万户，欢声浃。", 
      "看致君尧舜，归班夔契。", 
      "淡笑扫清沙漠净，弥缝补就苍天缺。", 
      "愿年年、长醉腊前春，梅梢月。"
    ], 
    "rhythmic": "满江红"
  }, 
  {
    "author": "熊子默", 
    "paragraphs": [
      "春逢花好，一笑长相见。", 
      "令似当年徊仙苑。", 
      "况歌翻桃叶，香绕莱衣，须信道，人与千秋共远。", 
      "不妨留绛节，看即沙堤，玉笋班高侍金辇。", 
      "问人间、缘底事，犹欠河清，须妙手、鸿钧一传。", 
      "待整顿乾坤、却归来，唤舞鹤翔云，洞天游伴。"
    ], 
    "rhythmic": "洞仙歌"
  }, 
  {
    "author": "陈惟哲", 
    "paragraphs": [
      "近畿贤太守，陆地隐神仙。", 
      "功高玉记，名通紫府自长年。", 
      "拂拭壶中光景，游戏人间风月，富贵本青毡。", 
      "十载五分牧，惠泽浸江天。", 
      "把文章，做勋业，德才全。", 
      "龟峰堂上，满城和气入歌筵。", 
      "春在百花庭院，坐拥十眉珠翠，寿酒吸长川。", 
      "来岁称觞处，稳向凤池边。"
    ], 
    "rhythmic": "水调歌头"
  }, 
  {
    "author": "欧阳朝阳", 
    "paragraphs": [
      "正当绂麟时候，秋香还弄清晓。", 
      "双旌五马人间贵，千里共腾欢笑。", 
      "人未老。", 
      "看绿鬓朱颜，赢得花簪帽。", 
      "兽炉篆袅。", 
      "听檀板轻敲，歌珠一串，依约似蓬岛。", 
      "青云步，九万论程未了。", 
      "芹宫多世仪表。", 
      "提封晋郡重拈出，留样他年称好。", 
      "书上考。", 
      "怕种满棠阴，丹诏催归早。", 
      "安期献枣。", 
      "对鹤健丹香，龟轻莲叶，起舞醉清醥。"
    ], 
    "rhythmic": "摸鱼儿"
  }, 
  {
    "author": "碧虚", 
    "paragraphs": [
      "兖兖登台阁。", 
      "问诸公、谁讲谁明，诗书礼乐。", 
      "前日毕星光焰里，有一濂渠伊洛。", 
      "被翠玉、江山占却。", 
      "天下国家多少事，好人才、半刺东南角。", 
      "当路者，欠商确。", 
      "寿杯端拜深深酌。", 
      "把寻常、祝颂芜词，一时删削。", 
      "引饮莱公同鼎轴，共定渊一著。", 
      "二百载、无人能学。", 
      "文简毕公真事业，非先生之托谁之托。", 
      "龟鹤舞，蛟龙跃。"
    ], 
    "rhythmic": "贺新郎"
  }, 
  {
    "author": "彭正大", 
    "paragraphs": [
      "千里儒流，称觞此际，梅花三度。", 
      "书台最上，健羡一翁如许。", 
      "问吴江、别来旧人，当时折柳凭谁语。", 
      "但春在芹宫，芳滋兰畹，一帘今雨。", 
      "凭阑、凝望处。", 
      "有绿水青山，乾坤付与。", 
      "百年家谱，曾是斯文宗主。", 
      "世间好景相寻，墨客骚人为伴侣。", 
      "待西风、桂子重开，又步青云去。"
    ], 
    "rhythmic": "琐寒窗"
  }, 
  {
    "author": "叶巽斋", 
    "paragraphs": [
      "冬岭秀乔松，江南飞雪。", 
      "数朵梅花弄春色。", 
      "玉颜苍鬓，人似松梅标格。", 
      "岁寒长不老，人奇绝。", 
      "簿领馀间，长生有道，福寿从今更千百。", 
      "孙枝浸盛，万卷家传方册。", 
      "樽前频醉，此宵风月。"
    ], 
    "rhythmic": "感皇恩"
  }, 
  {
    "author": "铁笔翁", 
    "paragraphs": [
      "有洒如渑，便开怀痛饮，我歌君拍。", 
      "世事轮云都莫问，只要颜红鬓黑。", 
      "鹂燕风清，鸳鸯水暖，打当生申节。", 
      "薰风来也，几人感戴翁德。", 
      "好是驾海胸襟，屠龙手段，一笑乾坤窄。", 
      "门外尘涛三百尺，不博剡溪一雪。", 
      "绿幕红围，妙歌细舞，且醉三千客。", 
      "问翁年纪，广成千有二百。"
    ], 
    "rhythmic": "庆长春・念奴娇"
  }, 
  {
    "author": "刘性初", 
    "paragraphs": [
      "喜首夏清和，槐绿成阴，榴红正朵。", 
      "仙鹤翩跹，来致千秋贺。", 
      "南极长明，後天不老，瑞霭浮青琐。", 
      "满树蟠桃，瑶池捧献，一年一颗。", 
      "好敞亭台，胜添花柳，时醉时歌，时行时坐。", 
      "受用黄庭，宝熟丹田火。", 
      "晓对青山，日吟白发，尽功名江左。", 
      "戏彩亭边，陶陶自得，有何不可。"
    ], 
    "rhythmic": "醉蓬莱"
  }, 
  {
    "author": "刘学颜", 
    "paragraphs": [
      "红冈小塔枫林路，曾见承平歌舞。", 
      "舞罢人归，月斜影转，重见郎官星度。", 
      "乡关境土，又二十馀年，桑麻深露。", 
      "说与闾巷，少年知得当时否。", 
      "如今苍颜白发，问耕聊尔耳，依稀农圃。", 
      "父老吾伊，深山鸡黍，谁念乱离父母。", 
      "村南昼午。", 
      "谩对客烹茶，笑谈今古。", 
      "千岁迢迢，竹风时扫户。"
    ], 
    "rhythmic": "齐天乐"
  }, 
  {
    "author": "江史君", 
    "paragraphs": [
      "耳顺恰当年，甲子方周一数。", 
      "绛县老人曾纪，四百四十五。", 
      "孙弘博士适遭逢，马援击蛮未遇。", 
      "五福祝君全备，更尊荣安富。"
    ], 
    "rhythmic": "好事近"
  }, 
  {
    "author": "徐架阁", 
    "paragraphs": [
      "年高德劭，休叹老而传。", 
      "纵白发，尚红颜。", 
      "楚丘且谓吾始壮，大致仕亦宜然。", 
      "更尊荣，安富贵，寿绵延。", 
      "闻道生辰当月吉，万福千祥降自天。", 
      "献春酒，展华筵。", 
      "从心奚止不逾矩，绛人彭祖信齐肩。", 
      "更殷勤，加颂祷，等椿年。"
    ], 
    "rhythmic": "最高楼"
  }, 
  {
    "author": "立斋", 
    "paragraphs": [
      "表表耆英，松柏贞刚，冰霜洁清。", 
      "正持囊紫禁，急流勇退，步角巾绿野，闲处安身。", 
      "里社鸡豚，家山猿鹤，物我相忘法从荣。", 
      "东溪畔，似非熊尚父，在渭之滨。", 
      "闲来袖手梅亭。", 
      "似桃李纷纷谷自春。", 
      "算高风难进，缙绅楷式，颓波立，乡曲仪刑。", 
      "厚德清名，疏星碧落，屈指如公今几人。", 
      "无他祝，但似山难老，镇压嚣尘。"
    ], 
    "rhythmic": "沁园春"
  }, 
  {
    "author": "黄革", 
    "paragraphs": [
      "堂堂卿月，奉君恩来作，潜藩贤守。", 
      "喜遇慈闱年八十，特向新正称寿。", 
      "千里春风，满堂和气，是处歌声奏。", 
      "荷衣紫绶，捧觞齐上春酒。", 
      "人道彭祖高年，寿高八百，管从来稀有。", 
      "似此遐龄，屈指算、犹有十分之九。", 
      "惠满梅山，宠新芝检，归展调羹手。", 
      "疏封国号，天教富贵长久。"
    ], 
    "rhythmic": "酹江月・念奴娇"
  }, 
  {
    "author": "陈潜心", 
    "paragraphs": [
      "梅峰孕秀，庆仙翁、咫尺元宵三夕。", 
      "盛德温温如玉粹，多少殊勋嘉绩。", 
      "两拥朱幡，独清节，高谊真难屈。", 
      "景疏堂下，台星长伴南极。", 
      "雅羡椿桂联芳，金章紫绶，拜舞欢声溢。", 
      "福备宜高仁者寿，喜占人间八十。", 
      "汉重申公，周登尚父，盛事今犹昔。", 
      "九重注想，备车行聘遗逸。"
    ], 
    "rhythmic": "百字令・念奴娇"
  }, 
  {
    "author": "罗子", 
    "paragraphs": [
      "过了元宵，见七叶蓂又飞。", 
      "恰今朝、昴宿降瑞。", 
      "初度果生贤，尽道丰姿绝异。", 
      "翰林人物，云霄富贵。", 
      "自栖鸾展骥。", 
      "迤逦黄堂，每登要路无留滞。", 
      "暂归来，访松菊，趣装行用济。", 
      "增崇福禄，寿延千百岁。"
    ], 
    "rhythmic": "三登乐"
  }, 
  {
    "author": "刘公子", 
    "paragraphs": [
      "搀先四日花朝节。", 
      "红紫争罗列。", 
      "传言玉女降生朝。", 
      "箕宿光联婺宿、灿云霄。", 
      "衣红袖齐歌舞。", 
      "称颂椒觞举。", 
      "群仙列侍宴瑶池。", 
      "王母麻姑同寿、更无期。"
    ], 
    "rhythmic": "虞美人"
  }, 
  {
    "author": "三槐", 
    "paragraphs": [
      "武夷秀气，萃君家、春色融和时节。", 
      "赏了花朝才六日，曾记挺生英杰。", 
      "量吸鲸川，志吞牛渚，标格冰壶洁。", 
      "台星明处，年年辉映南极。", 
      "须信早晚横翔，云霄直上，宁久栖鸾棘。", 
      "富贵荣华年正少，谢砌芝兰秀发。", 
      "行及瓜期，荣趋花县，百里民怀德。", 
      "交腾荐剡，褒迁大振勋业。"
    ], 
    "rhythmic": "百字谣・念奴娇"
  }, 
  {
    "author": "程东湾", 
    "paragraphs": [
      "毓德婺虚，联辉魁宿，天启儒英。", 
      "正仲春蓂阶，三留叶秀，晓来蓬矢，六挂门荣。", 
      "星昴诞萧，神嵩降甫，怎似今朝记始生。", 
      "当此际，有满城和气，万井欢声。", 
      "龚黄政事勋名。", 
      "镜里文书吏胆惊。", 
      "况百年经界，于今修复，四贤道学，至此彰明。", 
      "月对艳阳，日逢初度，紫诏行催觐玉京。", 
      "黄堂上、寿觞称处，介福邦民。"
    ], 
    "rhythmic": "沁园春"
  }, 
  {
    "author": "张", 
    "paragraphs": [
      "榆烟新起，正清明节过，翠九叶。", 
      "欣会谪仙初度日，凤穴产真。", 
      "心肠琅琅，文章锦绣，看镜期勋业。", 
      "暂居马帐，後知有赖先觉。", 
      "可想大器晚成，功名有志，未逊苏秦学。", 
      "奈不在身先在子，果向秋风抟鹗。", 
      "诗酒琴棋，风花雪月，养浩全真乐。", 
      "寿觞五福，太公须遇文猎。"
    ], 
    "rhythmic": "百字谣・念奴娇"
  }, 
  {
    "author": "胡德芳", 
    "paragraphs": [
      "湛湛玉清水，矗矗炼丹山。", 
      "秀环侯泮，广文分得括苍仙。", 
      "虞殿薰风初入。", 
      "尧陛祥蓂七叶，此际诞真贤。", 
      "学术瑞王国，声誉蔼人寰。", 
      "绿槐宫，丹桂殿，杏花坛。", 
      "英华粲发，聊将文教布龙藩。", 
      "我亦执经北面，喜见发祥南斗，再拜祝长年。", 
      "丹诏烂鸦墨，绿发映貂蝉。"
    ], 
    "rhythmic": "水调歌・水调"
  }, 
  {
    "author": "赵宰", 
    "paragraphs": [
      "洞宾仙客，诞节明朝，方斋今日称觞。", 
      "为有金丹，希年近也康强。", 
      "平生铁石肺腑，肯依阿、贪恋朝行。", 
      "芹溪上，把等闲出处，付与沧浪。", 
      "花竹午桥葱倩，身退静、功名大耐偏长。", 
      "济世经纶，暂时收敛何妨。", 
      "黄扉有分须到，况玉皇、久待平章。", 
      "康时了，万千年、姓字弥香。"
    ], 
    "rhythmic": "声声慢"
  }, 
  {
    "author": "张宰", 
    "paragraphs": [
      "气吐虹霓，笔飞鸾凤，从来锦绣文章。", 
      "谪仙才调，复见庆流芳。", 
      "向自题名雁塔，不十载、德播河阳。", 
      "慰民望，一麾出守，风月任平章。", 
      "清和，时欲半，吕仙诞日，正此相当。", 
      "欣逢初度旦，敢献椒觞。", 
      "只恐经纶大手，应休期、便趣曹装。", 
      "愿箕宿，照临南极，拱北远流光。"
    ], 
    "rhythmic": "满庭芳"
  }, 
  {
    "author": "梁大年", 
    "paragraphs": [
      "九十炎光，又过了、三分之一。", 
      "记当年光际，诞生良弼。", 
      "崧岳降神锺秀气，孕成间世真英杰。", 
      "妙文章、拾芥立功名，谁能敌。", 
      "周孔业，邹轲质。", 
      "伊尹志，渊明节。", 
      "袖经纶妙手，屡投班笔。", 
      "富贵一朝知己逼，封候谈笑真堪觅。", 
      "信功名、管取出长年，看箕翼。"
    ], 
    "rhythmic": "满江红"
  }, 
  {
    "author": "梁大年", 
    "paragraphs": [
      "南极寿星现，佳气蔼庭除。", 
      "谁为绛人甲子，为我一轩渠。", 
      "恰喜亥成二首，还庆阳来七日，和气渐舒徐。", 
      "敬为图南祝，一瓣问兴居。", 
      "傲松筠，抚龟鹤，乐蓬壶。", 
      "斑衣戏舞，春满兰玉正森如。", 
      "却忆杜陵老子，因羡碧山学士，茅屋换银鱼。", 
      "何似温柔地，丝竹伴琴书。"
    ], 
    "rhythmic": "水调歌头"
  }, 
  {
    "author": "鼓峰", 
    "paragraphs": [
      "风入虞弦，麦秋向晚梅天润。", 
      "彩丝长命斗新奇，还是端阳近。", 
      "想见瑶池仙韵。", 
      "对蟠桃、朱颜相映。", 
      "篆飘宝鼎，酒满霞觞，黄堂深静。", 
      "超悟真筌，凤归不作登台恨。", 
      "庆馀有子在河图，详试龚黄政。", 
      "好是棠阴清永。", 
      "且游戏、壶中光景。", 
      "会有飞诏，却奉轻轩，天朝归觐。"
    ], 
    "rhythmic": "烛影摇红"
  }, 
  {
    "author": "程霁岩", 
    "paragraphs": [
      "夏秋晦朔之间，伊谁为作交承主。", 
      "昂仙伯，挺生此日，宾凉饯暑。", 
      "绛县老人，问将甲子，恰今岁数。", 
      "举香山晏会，才先一载，愚深幸、获叨预。", 
      "何以寿君初度。", 
      "愿朱颜、年年如许。", 
      "棘栖鸾凤，瑞浮，争如燕处。", 
      "双桂渐香，灵椿好在，福全九五。", 
      "向画堂深处，不妨重按，旧时歌舞。"
    ], 
    "rhythmic": "水龙吟"
  }, 
  {
    "author": "程霁岩", 
    "paragraphs": [
      "一叶鸣秋，五蓂纪瑞，申月还庆生申。", 
      "巍巍郎宿，辉映寿星明。", 
      "一段精神玉立，秋潭自、足副徽称。", 
      "长生箓，只在公丹府，何待祝修龄。", 
      "粉垣，才过了，便持荷橐，光近枫宸。", 
      "况金瓯将启，庆满槐庭。", 
      "朝旆行行入侍，彩衣映、衮冕辉新。", 
      "从今去，相门出相，未数汉韦平。"
    ], 
    "rhythmic": "满庭芳"
  }, 
  {
    "author": "翠微翁", 
    "paragraphs": [
      "荚绕开六，宝历已当千。", 
      "人间收尽繁溽，凉意入琴弦。", 
      "尽道荐衡交剡，更值生申时节，喜色动闾阎。", 
      "终夜望银汉，文宿贯台躔。", 
      "定燕秦，封晋魏，信当然。", 
      "处处红莲开幕，曹掾岂能淹。", 
      "见说玉堂飞诏，已许金闺通籍，蓬岛伴神仙。", 
      "来岁寿卮酒，应醉御炉烟。"
    ], 
    "rhythmic": "水调歌头"
  }, 
  {
    "author": "菊翁", 
    "paragraphs": [
      "桂花庭院是蓬壶。", 
      "行地列仙图。", 
      "月姊搀先两日，捧觞来庆垂弧。", 
      "埙伯仲，翁前再拜，彩袖嬉娱。", 
      "人羡一经教子，君今满屋皆书。"
    ], 
    "rhythmic": "朝中措"
  }, 
  {
    "author": "赵佥判", 
    "paragraphs": [
      "老人星照螺川，丽谯瑞霭笼晴昼。", 
      "使君初度，满城和气，欢声盈口。", 
      "篱菊浮金，茱萸泛紫，重阳时候。", 
      "算年年长是，节前八日，先满□、为公寿。", 
      "一代文章山斗。", 
      "拥朱幡、暂劳分守。", 
      "崇墉万堞，浮梁千丈，此恩难朽。", 
      "襦裤方谣，丝纶已下，即登班首。", 
      "看明年今日，开筵凤池，赐黄封酒。"
    ], 
    "rhythmic": "水龙吟"
  }, 
  {
    "author": "李慧之", 
    "paragraphs": [
      "八九十翁，似婴儿戏，汉司马迁。", 
      "记渭川垂钓，一年之长，龙山吹帽，七日之前。", 
      "口角春风，襟期秋月，万事从来只任缘。", 
      "随渠道，更登天富贵，陆地神仙。", 
      "儿孙绿绶青编。", 
      "看鼓舞云霄高刺天。", 
      "但阶移花影，闲寻棋局，风斜竹径，缓起茶烟。", 
      "心迹逾清，精神越健，不用金丹资节宣。", 
      "洪崖老，笑将眉寿，祝我老人轩。"
    ], 
    "rhythmic": "沁园春"
  }, 
  {
    "author": "留晚香", 
    "paragraphs": [
      "西江水，分润到全闽。", 
      "芹藻亦生春。", 
      "秀锺东壁双躔瑞，祥开南极一星明。", 
      "把紫阳、年月算，恰同庚。", 
      "前十日、重阳秋正好。", 
      "後十日、小阳春未透。", 
      "梅与菊，此交承。", 
      "酌公菊水来称寿，期公梅实去和羹。", 
      "要教人，看久远，是功名。"
    ], 
    "rhythmic": "最高楼", 
    "tags": [
      "长江"
    ]
  }, 
  {
    "author": "杨守", 
    "paragraphs": [
      "问梅边消息有还无，似微笑应人。", 
      "道近来别有，相家一种，叶叶都新。", 
      "趁得嫩寒轻暖，七日小阳春。", 
      "一点和羹意，来做生辰。", 
      "锦绣香中开国，向绮霞洞里，暂寄闲身。", 
      "欠朝家多少，未了底经纶。", 
      "便如何、偷闲去得，也须烦、妙手略调钧。", 
      "归来也，恨寻棋局，点检园椿。"
    ], 
    "rhythmic": "八声甘州"
  }, 
  {
    "author": "草夫人", 
    "paragraphs": [
      "清晓新妆，鸾台畔、潜呼小玉。", 
      "问阿谁庭院，调长生曲。", 
      "报道隔邻人庆寿，新来荣领金花轴。", 
      "细推来、阳月已将周，惟三宿。", 
      "陈□颂，年多祝。", 
      "环珠翠，人如簇。", 
      "奉金杯相庆，满斟。", 
      "愿享麻姑难老福，屡餐王母蟠桃熟。", 
      "更儿孙、岁岁献莱庭，蓝袍绿。"
    ], 
    "rhythmic": "满江红"
  }, 
  {
    "author": "游慈", 
    "paragraphs": [
      "约梅花，年年开向华筵。", 
      "借清香，飞入寿杯中，永祝英贤。", 
      "才履长、便登八帙，那须要、更待来年。", 
      "和气先春，祥风破腊，开七荚正敷妍。", 
      "君不见，太公此际，犹欲钓川。", 
      "争知道、副车已办，西伯来畋。", 
      "驻东阳、清淡终日，种成桃李森然。", 
      "向庭闱、绯衣戏彩，更孙。"
    ], 
    "rhythmic": "多丽"
  }, 
  {
    "author": "静山", 
    "paragraphs": [
      "晓峰高、飞泉如瀑，潜虬鞭驾轩翥。", 
      "为他一片韩山石，直到红云天尺五。", 
      "想应道、公皆安在来何暮。", 
      "金川小渚。", 
      "那韶石参天，郡纲宜录，为我分南顾。", 
      "锦衣昼，满袖尚疑香雾。", 
      "催人富贵如许。", 
      "岭云见说今如砥，凤挟九成迎舞。", 
      "烦道甫。", 
      "问金镜铁胎，还记开元否。", 
      "封词寄与。", 
      "但目送河桥，吟消醉拍，载酒满江浒。"
    ], 
    "rhythmic": "摸鱼儿"
  }, 
  {
    "author": "静山", 
    "paragraphs": [
      "片帆天际归舟，好风动、吹来消息。", 
      "浪间双浆，回头春杪，去来几日。", 
      "十八滩头，水飞如舞，石如壁。", 
      "把连樯白粲，等闲卸却，更呼取、入。", 
      "不羡公家事了，羡二难、一番游历。", 
      "江花江水，无边风月，不知行役。", 
      "和郁孤词，倚崆峒剑，唤醒龙蛰。", 
      "试问君，过我青原，听得几声羌笛。"
    ], 
    "rhythmic": "水龙吟"
  }, 
  {
    "author": "刘守", 
    "paragraphs": [
      "归去来兮，要待足、何时是足。", 
      "荣对辱、饮河鼹鼠，无过满腹。", 
      "浴月朝霞红赛锦，排云晚岫青如玉。", 
      "更修筠、与合抱长松，依梅麓。", 
      "森画戟，谩符竹。", 
      "舞袖短，辕驹局。", 
      "惟茧丝堡障，医疮剜肉。", 
      "节对开炉应去也，钗头又有长生。", 
      "算归程、恐到荔枝乡，已过熟。"
    ], 
    "rhythmic": "满江红"
  }, 
  {
    "author": "逸民", 
    "paragraphs": [
      "秀才落得甚乾忙。", 
      "冗中秋，闷重阳。", 
      "百年三万，消得几科场。", 
      "吟配十年灯火梦，新米粥，紫苏汤。", 
      "如今且说世平康。", 
      "收战场。", 
      "息枪。", 
      "路断邯郸，无复梦黄梁。", 
      "浪说为农今决矣，新酒熟，菊花香。"
    ], 
    "rhythmic": "江城子"
  }, 
  {
    "author": "无何有翁", 
    "paragraphs": [
      "小年底死路槐忙。", 
      "叹蝉声，早斜阳。", 
      "今夕何年，白骨照沙场。", 
      "天上人间都是梦，石中火，镬中汤。", 
      "人如今且免秀才康。", 
      "驰大马，试长枪。", 
      "说与儿门，书里有膏粱。", 
      "万万古来同一月，斫不尽、广寒香。"
    ], 
    "rhythmic": "江城子"
  }, 
  {
    "author": "任翔龙", 
    "paragraphs": [
      "客有问余，号日汝水，逸民者谁。", 
      "是胸罗星斗，熟知天命，口分造化，妙泄天机。", 
      "百十日前，再三地说，端的秋来攀桂枝。", 
      "那时节，果鳌头高跨，鹗首横飞。", 
      "君休说是谈非。", 
      "是则是干支带得来。", 
      "也要他有个、读书种子，一丁不识，富贵何为。", 
      "报道长安，梅边春色，早趁东风掠马蹄。", 
      "重逢处，办一封好纸，觅状元诗。"
    ], 
    "rhythmic": "沁园春"
  }, 
  {
    "author": "程梅斋", 
    "paragraphs": [
      "刻木工夫最巧，舆梁底事尤精。", 
      "玉虹饮水映波明。", 
      "彼此往来利济。", 
      "真个作家手段，从今名播寰瀛。", 
      "人从鳌背获安行。", 
      "镇作城南景致。"
    ], 
    "rhythmic": "西江月"
  }, 
  {
    "author": "刘省斋", 
    "paragraphs": [
      "男子才生，桑弧蓬矢，志期古同。", 
      "况平生慷慨，胸襟磊落，弛张洞晓，经艺该通。", 
      "笔扫云烟，腹储兵甲，志气天边万丈虹。", 
      "行藏事，笑不侯李广，射石夸雄。", 
      "仰天一问穷通。", 
      "叹风虎云龙时未逢。", 
      "羡傅岩版筑，终符求象，渭滨渔钓，果兆非熊。", 
      "白额未除，长鲸未脍，臂健何嫌二石弓。", 
      "天山定，任扶桑高挂，凌阁图功。"
    ], 
    "rhythmic": "沁园春"
  }, 
  {
    "author": "刘仁父", 
    "paragraphs": [
      "不假牵丝，何劳刻木。", 
      "天然容貌施妆束。", 
      "把头全仗姓刘人，就中学写秦城筑。", 
      "伎俩优长，恢谐软熟。", 
      "当场喝采醒群目。", 
      "赠行无以表殷勤，特将谢意标芳轴。"
    ], 
    "rhythmic": "踏莎行"
  }, 
  {
    "author": "刘南翁", 
    "paragraphs": [
      "没计断春归路。", 
      "借问春归何处。", 
      "莺燕也含愁，总对落花无语。", 
      "春去。", 
      "春去。", 
      "门掩一庭疏雨。"
    ], 
    "rhythmic": "如梦令"
  }, 
  {
    "author": "勿翁", 
    "paragraphs": [
      "庭外潇潇雨。", 
      "对空山、再度端阳，悄无情绪。", 
      "旧日文君今瘦损，寻旧曲、不成腔谱。", 
      "更不周郎回顾。", 
      "尚喜庭萱春未老，捧蒲觞、细细歌金缕。", 
      "儿女醉，笑还语。", 
      "醉馀更作婆娑舞。", 
      "又谁知、灵均心事，菊英兰露。", 
      "最苦当年哀郢意，因甚夫君未许。", 
      "却枉使、蛾眉见妒。", 
      "在再章台才十载，笑关河、失报应旁午。", 
      "愁读到，楚辞句。"
    ], 
    "rhythmic": "贺新郎"
  }, 
  {
    "author": "李君行", 
    "paragraphs": [
      "三岛十洲，移掇者谁，玉城稚仙。", 
      "解运诗之巧，裁山剪水，用诗之力，斡地回天。", 
      "大笑宋初，秀才屋子，著不得官家十万钱。", 
      "又谁说，李膺豪放，门号龙门。", 
      "我家呼喝山川。", 
      "道今日山春莺已迁。", 
      "汝南山顶上，虎毋久卧，秀溪底下，龙莫长眠。", 
      "打起精神，护持诗府，推出诗城障山边。", 
      "山川道，如稚仙肯出，当拜君言。"
    ], 
    "rhythmic": "沁园春"
  }, 
  {
    "author": "赋梅", 
    "paragraphs": [
      "雕阑曲曲芙蓉水，天然一时潇洒。", 
      "露冰壶，风摇玉佩，缥缈蓬莱如画。", 
      "银烛欲下。", 
      "照藻桷飞，杏梁虹架。", 
      "如此规模，杜陵何止万间厦。", 
      "明年春燕归早，卷帘应认得，旧家王谢。", 
      "袖里经纶，幕中佳话，高断云根谁写。", 
      "青冥综靶。", 
      "看人在金坡，炬莲盈把。", 
      "句忆湘南，渌池明月夜。"
    ], 
    "rhythmic": "齐天乐"
  }, 
  {
    "author": "易少夫人", 
    "paragraphs": [
      "何处甘泉来席上，嫩黄初汤银瓶。", 
      "月团尝罢有馀清。", 
      "惠山名品在，歌舞暂留停。", 
      "欲赏壑源新气味，不应兼进狶苓。", 
      "此中端有淡交情。", 
      "相如方病酒，一饮骨毛轻。"
    ], 
    "rhythmic": "临江仙"
  }, 
  {
    "author": "易少夫人", 
    "paragraphs": [
      "记得高堂同饮散，一标汤罢分携。", 
      "绛纱笼影簇行旗。", 
      "更残银漏急，天淡玉绳低。", 
      "只恐曲终人不见，歌声且为迟迟。", 
      "如今车马各东西。", 
      "画堂携手处，疑梦又疑非。"
    ], 
    "rhythmic": "临江仙"
  }, 
  {
    "author": "胡平仲", 
    "paragraphs": [
      "天然标格。", 
      "不问青枝和绿叶。", 
      "彷佛吴姬。", 
      "酒晕无端上玉肌。", 
      "怕愁贪睡。", 
      "谁会伤春无限意。", 
      "乞与徐熙。", 
      "画出横斜竹外枝。"
    ], 
    "rhythmic": "减字木兰花"
  }, 
  {
    "author": "胡平仲", 
    "paragraphs": [
      "兰凋蕙歇。", 
      "野店酒初尝竹叶。", 
      "绝艳幽姿。", 
      "洗出铅华见雪肌。", 
      "云阶月地。", 
      "凭仗幽人须着意。", 
      "一夜花飞。", 
      "一点微酸已著枝。"
    ], 
    "rhythmic": "减字木兰花"
  }, 
  {
    "author": "曹遇", 
    "paragraphs": [
      "西湖辟暑棹扁舟。", 
      "忘机狎白鸥。", 
      "荷香十里供瀛洲。", 
      "山光翠欲流。", 
      "歌浩浩，思悠悠。", 
      "诗成兴未休。", 
      "清风明月解相留。", 
      "琴声万籁幽。"
    ], 
    "rhythmic": "宴桃源・如梦令", 
    "tags": [
      "西湖"
    ]
  }, 
  {
    "author": "曹遇", 
    "paragraphs": [
      "廉纤小雨养花天。", 
      "池光映远山。", 
      "蕙兰风暖正暄妍。", 
      "归梁燕翼偏。", 
      "芳草碧，绿波涟。", 
      "良辰近禁烟。", 
      "酒酣午枕兴怡然。", 
      "莺声惊梦仙。"
    ], 
    "rhythmic": "宴桃源・如梦令"
  }, 
  {
    "author": "曹遇", 
    "paragraphs": [
      "鉴湖千顷，四序风光好。", 
      "拔棹皱涟漪，极目处、青山缭绕。", 
      "微茫烟霭，鸥鹭点菰蒲，云帆过，钓舟横，俱被劳生扰。", 
      "知章请赐，独占心何小。", 
      "风月本无私，同众乐、宁论多少。", 
      "浮家泛宅，它日郊陶朱，烹鲈鳜，酌松醪，吟笔千篇扫。"
    ], 
    "rhythmic": "蓦山溪"
  }, 
  {
    "author": "曹遇", 
    "paragraphs": [
      "造物巧能赋，新腊报花期。", 
      "江梅清瘦，只是洁白逞芳姿。", 
      "我欲超君绝类，故学仙家繁杏，艳映横枝。", 
      "朱粉腻香脸，酒晕著冰肌。", 
      "玉堂里，山驿畔，最希奇。", 
      "谁将绛蜡笼玉，香雪染胭脂。", 
      "好向歌台舞榭，斗取红妆娇面，偎依韵偏宜。", 
      "羌管莫吹动，风月正相知。"
    ], 
    "rhythmic": "水调歌头"
  }, 
  {
    "author": "曹遇", 
    "paragraphs": [
      "秋霁嫦娥二八，寒光逼散浮云。", 
      "小山丛桂吐清芬，犹带蟾宫风韵。", 
      "因念两登仙籍，恩沾雨露方新。", 
      "汝今妙岁已能文。", 
      "早折高枝荣奋。"
    ], 
    "rhythmic": "西江月"
  }
]
