[
  {
    "author": "范成大", 
    "content": "白玉堂前绿绮疏。\n烛残歌罢困相扶。\n问人春思肯浓无。\n梦里粉香浮枕簟，觉来烟月满琴书。\n个浓情分更何如。", 
    "rhythmic": "浣溪沙"
  }, 
  {
    "author": "范成大", 
    "content": "东风半夜度关山。\n和雪到阑干。\n怪见梅梢未暖，情知柳眼犹寒。", 
    "rhythmic": "朝中措"
  }, 
  {
    "author": "范成大", 
    "content": "身闲身健是生涯。\n何况好年华。\n看了十分秋月，重阳更插黄花。", 
    "rhythmic": "朝中措"
  }, 
  {
    "author": "范成大", 
    "content": "系船沽酒碧帘坊。\n酒满胜鹅黄。\n醉後西园入梦，东风柳色花香。", 
    "rhythmic": "朝中措"
  }, 
  {
    "author": "范成大", 
    "content": "海棠如雪殿春馀。\n禽弄晚晴初。\n倦客长惭杜宇，佳辰且醉提壶。", 
    "rhythmic": "朝中措"
  }, 
  {
    "author": "范成大", 
    "content": "天容云意写秋光。\n木叶半青黄。\n珍重西风祛暑，轻衫早怯新凉。", 
    "rhythmic": "朝中措"
  }, 
  {
    "author": "范成大", 
    "content": "春涨一篙添水面。\n芳草鹅儿，绿满微风岸。\n画舫夷犹湾百转。\n横塘塔近依前远。\n江国多寒农事晚。\n村北村南，谷雨才耕遍。\n秀麦连冈桑叶贱。\n看看尝面收新茧。", 
    "rhythmic": "蝶恋花"
  }, 
  {
    "author": "范成大", 
    "content": "槁项诗馀瘦，愁肠酒後柔。\n晚凉团扇欲知秋。\n卧看明河银影、界天流。\n鹤警人初静，虫吟夜更幽。", 
    "rhythmic": "南柯子・南歌子"
  }, 
  {
    "author": "范成大", 
    "content": "怅望梅花驿，凝情杜若洲。\n香云低处有高楼。\n可惜高楼、不近木兰舟。\n缄素双鱼远，题红片叶秋。", 
    "rhythmic": "南柯子・南歌子"
  }, 
  {
    "author": "范成大", 
    "content": "银渚盈盈渡，金风缓缓吹。\n晚香浮动五云飞。\n月姊妒人、颦尽一弯眉。\n短夜难留处，斜河欲淡时。", 
    "rhythmic": "南柯子・南歌子"
  }, 
  {
    "author": "范成大", 
    "content": "细数十年事，十处过中秋。\n今年新梦，忽到黄鹤旧山头。\n老子个中不浅，此会天教重见，今古一南楼。\n星汉淡无色，玉镜独空浮。\n敛秦烟，收楚雾，熨江流。\n关河离合，南北依旧照清愁。\n想见娥冷眼，应笑归来双鬓，空敞黑貂裘。\n酾酒问蟾兔，肯去伴沧洲。", 
    "rhythmic": "水调歌头"
  }, 
  {
    "author": "范成大", 
    "content": "万里汉家使，双节照清秋。\n旧京行遍，中夜呼禹济黄流。\n寥落桑榆西北，无限太行紫翠，相伴过芦沟。\n岁晚客多病，风露冷貂裘。\n对重九，须烂醉，莫牢愁。\n黄花为我，一笑不管鬓霜羞。\n袖里天书咫尺，眼底关河百二，歌罢此生浮。\n惟有平安信，随雁到南州。", 
    "rhythmic": "水调歌头"
  }, 
  {
    "author": "范成大", 
    "content": "十月谁云春小，一年两见风娇。\n云英此夕度蓝桥。\n人意花枝都好。\n百媚朝天淡粉，六铢步月生绡。\n人间霜叶满庭皋，别有东风不老。", 
    "rhythmic": "西江月"
  }, 
  {
    "author": "范成大", 
    "content": "北客开眉乐岁，东君著意华年。\n遮风藏雨晚云天。\n应怕杏梢红浅。\n不惜灯前放夜，从教雪後留寒。\n水晶帘箔万花钿。\n听彻南楼晓箭。", 
    "rhythmic": "西江月"
  }, 
  {
    "author": "范成大", 
    "content": "双星良夜，耕慵织懒，应被群仙相妒。\n娟娟月姊满眉颦，更无奈、风姨吹雨。\n相逢草草，争如休见，重搅别离心绪。\n新欢不抵旧愁多，倒添了、新愁归去。", 
    "rhythmic": "鹊桥仙"
  }, 
  {
    "author": "范成大", 
    "content": "篱菊滩芦被霜後。\n袅长风、万重高柳。\n天为谁、展尽湖光渺渺，应为我、扁舟入手。\n橘中曾醉洞庭酒。", 
    "rhythmic": "宜男草"
  }, 
  {
    "author": "范成大", 
    "content": "舍北烟霏舍南浪。\n雪倾篱、雨荒薇涨。\n问小桥、别後谁过，惟有迷鸟羁雌来往。\n重寻山水问无恙。", 
    "rhythmic": "宜男草"
  }, 
  {
    "author": "范成大", 
    "content": "窗纱薄。\n日穿红幔催梳掠。\n催梳掠。\n新晴天气，画檐闻鹊。\n海棠逗晓都开却。\n小云先在阑干角。", 
    "rhythmic": "秦楼月・忆秦娥"
  }, 
  {
    "author": "范成大", 
    "content": "珠帘狭。\n卷帘春院花围合。\n花围合。\n昼长人静，双双胡蝶。\n花前苦金蕉叶。\n瞢腾午睡扶头怯。", 
    "rhythmic": "秦楼月・忆秦娥"
  }, 
  {
    "author": "范成大", 
    "content": "香罗薄。\n带围宽尽无人觉。\n无人觉。\n东风日暮，一帘花落。\n西园空锁秋千索。\n帘垂帘卷闲池阁。", 
    "rhythmic": "秦楼月・忆秦娥"
  }, 
  {
    "author": "范成大", 
    "content": "楼阴缺。\n阑干影卧东厢月。\n东厢月。\n一天风露，杏花如雪。\n隔烟催漏金虬咽。\n罗帏暗淡灯花结。", 
    "rhythmic": "秦楼月・忆秦娥"
  }, 
  {
    "author": "范成大", 
    "content": "浮云集。\n轻雷隐隐初惊蛰。\n初惊蛰。\n鹁鸠鸣怒，绿杨风急。\n玉炉烟重香罗。\n拂墙浓杏燕支湿。", 
    "rhythmic": "秦楼月・忆秦娥"
  }, 
  {
    "author": "范成大", 
    "content": "双峰叠障，过天风海雨，无边空碧。\n月姊年年应好在，玉阕琼宫愁寂。\n谁唤痴云，一杯为尽，夜气寒无色。\n碧城凝望，高楼飘渺西北。\n肠断桂冷蟾孤，佳期如梦，又把阑干拍。\n雾鬓风鬟相借问，浮世几回今夕。\n圆缺晴阴，古今同恨，我更长为客。\n婵娟明夜，尊前谁念南陌。", 
    "rhythmic": "念奴娇"
  }, 
  {
    "author": "范成大", 
    "content": "十年旧事，醉京花蜀酒，万葩千萼。\n一棹归来吴下看，俯仰心情今昨。\n强倚雕阑，羞簪雪鬓，老恐花枝觉。\n揩摹愁眼，雾中相对依约。\n闻道家宴团栾，光风转夜，月傍西楼落。\n打彻梁州春自远，不饮何时欢乐。\n沾惹天香，留连国艳，莫散灯前酌。\n袜尘生处，为君重赋河洛。", 
    "rhythmic": "念奴娇"
  }, 
  {
    "author": "范成大", 
    "content": "吴波浮动，看中流翻月，半江金碧。\n醉舞空明三万顷，不管娥愁寂。\n指点琼楼，凭虚有路，鲸背横东极。\n水云飘荡，阑干千丈无力。\n家世回首沧洲，烟波渔钓，有鸱夷仙迹。\n一笑闲身游物外，来访扁舟消息。\n天上今宵，人间此地，我是风前客。\n涛生残夜，鱼龙惊听横笛。", 
    "rhythmic": "念奴娇"
  }, 
  {
    "author": "范成大", 
    "content": "水乡霜落，望西山一寸，修眉横碧。\n南浦潮生帆影去，日落天青江白。\n万里浮云，被风吹散，又被风吹积。\n尊前歌罢，满空凝淡寒色。\n人世会少离多，都来名利，似蝇头蝉翼。\n赢得长亭车马路，千古羁愁如织。\n我辈情锺，匆匆相见，一笑真难得。\n明年谁健，梦魂飘荡南北。", 
    "rhythmic": "念奴娇"
  }, 
  {
    "author": "范成大", 
    "content": "湖山如画，系孤篷柳岸，莫惊鱼鸟。\n料峭春寒花未遍，先共疏梅索笑。\n一梦三年，松风依旧，萝月何曾老。\n邻家相问，这回真个归到。\n绿鬓新点吴霜，尊前强健，不怕衰翁号。\n赖有风流车马客，来觅香云花岛。\n似我粗豪，不通姓字，只有银瓶倒。\n奔名逐利，乱帆谁在天表。", 
    "rhythmic": "念奴娇"
  }, 
  {
    "author": "范成大", 
    "content": "易散浮云难再聚。\n遮莫相随百步。\n谁唤行人去。\n石湖烟浪渔樵侣。\n重别西楼肠断否。\n多少凄风苦雨。\n休梦江南路。\n路长梦短无寻处。", 
    "rhythmic": "惜分飞"
  }, 
  {
    "author": "范成大", 
    "content": "送行人去，犹追路、再相觅。\n天末交情，长是合堂同席。\n从此尊前，便顿然少个，江南羁客。\n不忍匆匆，少驻船梅驿。\n酒斟虽满，尚少如、别泪万千滴。\n欲语吞声，结心相对呜咽。", 
    "rhythmic": "梦玉人引"
  }, 
  {
    "author": "范成大", 
    "content": "共登临处，飘风袂、倚空碧。\n雨卷云飞，长有桂娥看客。\n箫鼓生春，遍锦城如画，雪山无色。\n一梦才成，恍天涯南北。\n舞馀歌罢，料宣华、回首尽陈迹。\n万里秦吴，有情应问消息。", 
    "rhythmic": "梦玉人引"
  }, 
  {
    "author": "范成大", 
    "content": "罨画屏中客住。\n水色山光无数。\n斜日满江声，何处撑来小渡。\n休去。\n休去。\n惊散一舟鸥鹭。", 
    "rhythmic": "如梦令"
  }, 
  {
    "author": "范成大", 
    "content": "两两莺啼何许。\n寻遍绿阴浓处。\n天气润罗衣，病起却微暑。\n休雨。\n休雨。\n明日榴花端午。", 
    "rhythmic": "如梦令"
  }, 
  {
    "author": "范成大", 
    "content": "小轩今日开窗了。\n揉蓝染碧绿阶草。\n檐佩可怜风。\n杏梢烟雨红。\n飘零欢事少。\n鬓点吴霜早。\n天色不愁人。\n眼前无限春。", 
    "rhythmic": "菩萨蛮"
  }, 
  {
    "author": "范成大", 
    "content": "雪林一夜收寒了。\n东风恰向灯前到。\n今夕是何年。\n新春新月圆。\n绮丛香雾隔。\n犹记疏狂客。\n留取缕金。\n夜蛾相并看。", 
    "rhythmic": "菩萨蛮"
  }, 
  {
    "author": "范成大", 
    "content": "黄梅时节春萧索。\n越罗香润吴纱薄。\n丝雨日明。\n柳梢红未晴。\n多愁多病後。\n不识会中酒。\n愁病送春归。\n恰如中酒时。", 
    "rhythmic": "菩萨蛮"
  }, 
  {
    "author": "范成大", 
    "content": "羽扇纶巾风袅袅，东厢月到蔷薇。\n新声谁唤出罗帏。\n龙须将笛绕，雁字入筝飞。\n陶写中年须个里，留连月扇云衣。\n周郎去後赏音稀。\n为君持酒听，那肯带春归。", 
    "rhythmic": "临江仙"
  }, 
  {
    "author": "范成大", 
    "content": "万事灰心犹薄宦，尘埃未免劳形。\n故人相见似河清。\n恰逢梅柳动，高兴逐春生。\n卜昼匆匆还卜夜，仍须月坠河倾。\n明年我去白鸥盟。\n金闺三玉树，好问紫霄程。", 
    "rhythmic": "临江仙"
  }, 
  {
    "author": "范成大", 
    "content": "玉烟浮动。\n银阕三山连海冻。\n翠袖阑干。\n不怕楼高酒力寒。\n双松冻折。\n忽忆衰翁容易别。\n想见鸥边。\n压损年时小钓船。", 
    "rhythmic": "减字木兰花"
  }, 
  {
    "author": "范成大", 
    "content": "折残金菊。\n枨子香时新酒熟。\n谁伴芳尊。\n先问梅花借小春。\n道人破戒。\n染酒题诗金凤带。\n愁病相关。\n不似年时酒量宽。", 
    "rhythmic": "减字木兰花"
  }, 
  {
    "author": "范成大", 
    "content": "波娇鬓袅。\n中隐堂前人意好。\n不奈春何。\n拚却轻寒透薄罗。\n翦梅新曲。\n欲断还联三叠促。\n围坐风流。\n饶我尊前第一筹。", 
    "rhythmic": "减字木兰花"
  }, 
  {
    "author": "范成大", 
    "content": "枕书睡熟。\n珍重月明相伴宿。\n宝鸭金寒。\n香满围屏宛转山。\n鸡人声杳。\n瑶井玉绳相对晓。\n黯淡窗纱。\n却下风帘护烛花。", 
    "rhythmic": "减字木兰花"
  }, 
  {
    "author": "范成大", 
    "content": "腊前三白。\n春到西园还见雪。\n红紫花迟。\n借作东风万玉枝。\n归田计决。\n麦饭熟时应快活。\n身在高楼。\n心在山阴一叶舟。", 
    "rhythmic": "减字木兰花"
  }, 
  {
    "author": "范成大", 
    "content": "休舞银貂小契丹。\n满堂宾客尽关山。\n从今袅袅盈盈处，谁复端端正正看。\n模泪易，写愁难。\n潇湘江上竹枝斑。\n碧云日暮无书寄，寥落烟中一雁寒。", 
    "rhythmic": "鹧鸪天"
  }, 
  {
    "author": "范成大", 
    "content": "荡漾西湖采绿苹。\n扬鞭南埭衮红尘。\n桃花暖日茸茸笑，杨柳光风浅浅颦。\n章贡水，郁孤云。\n多情争似桂江春。\n崔徽卷轴瑶姬梦，纵有相逢不是真。", 
    "rhythmic": "鹧鸪天"
  }, 
  {
    "author": "范成大", 
    "content": "嫩绿重重看得成。\n曲栏幽槛小红英。\n酴架上蜂儿闹，杨柳行间燕子轻。\n春婉娩，客飘零。\n残花浅酒片时清。\n一杯且买明朝事，送了斜阳月又生。", 
    "rhythmic": "鹧鸪天"
  }, 
  {
    "author": "范成大", 
    "content": "压蕊拈须粉作团。\n疏香辛苦颤朝寒。\n须知风月寻常见，不似层层带雪看。\n春髻重，晓眉弯。\n一枝斜并缕金。\n酒红不解东风冻，惊怪钗头玉燕乾。", 
    "rhythmic": "鹧鸪天"
  }, 
  {
    "author": "范成大", 
    "content": "云暮暗千山，肠断玉楼金阕。\n应是高唐小妇，妒娥清绝。\n夜凉不放酒杯寒，醉眼渐生缬。\n何待桂花相照，有人人如月。", 
    "rhythmic": "好事近"
  }, 
  {
    "author": "范成大", 
    "content": "昨夜报春来，的岭梅开雪。\n携手玉人同赏，比看谁奇绝。\n阑干倚遍忆多情，怕角声呜咽。\n与折一枝斜戴，衬鬓云梳月。", 
    "rhythmic": "好事近"
  }, 
  {
    "author": "范成大", 
    "content": "凉夜竹堂虚，小睡匆匆醒。\n银漏无声月上阶，满地阑干影。\n何处最知秋，风在梧桐井。\n不惜骖鸾弄玉箫，露湿衣裳冷。", 
    "rhythmic": "卜算子"
  }, 
  {
    "author": "范成大", 
    "content": "云压小桥深，月到重门静。\n冷蕊疏枝半不禁，更著横窗影。\n回首故园春，往事难重省。\n半夜清香入梦来，从此熏炉冷。", 
    "rhythmic": "卜算子"
  }, 
  {
    "author": "范成大", 
    "content": "一碧鳞鳞，横万里、天垂吴楚。\n四无人、橹声自语。\n向浮云、西下处，水村烟树。\n何处系船，暮涛涨浦。\n正江南、遥落後，好山无数。\n尽乘流、兴来便去。", 
    "rhythmic": "三登乐"
  }, 
  {
    "author": "范成大", 
    "content": "路转横塘，风卷地、水肥帆饱。\n眼双明、旷怀浩渺。\n问菟裘、无恙否，天教重到。\n木落雾收，故山更好。\n过溪门、休荡桨，恐惊鱼鸟。\n算年来、识翁者少。", 
    "rhythmic": "三登乐"
  }, 
  {
    "author": "范成大", 
    "content": "今夕何朝，披岫幌、云关重启。\n引冰壶、素空似洗。\n卷帘中、枕上，月星浮水。\n天镜夜明，半窗万里。\n盼庭柯、都老大，树犹如此。\n六年前、转头未几。", 
    "rhythmic": "三登乐"
  }, 
  {
    "author": "范成大", 
    "content": "方帽卫寒，重检校、旧时农圃。\n荒三径、不知何许。\n但姑苏台下，有苍然平楚。\n人笑此翁，又来访古。\n况五湖、元自有，扁舟祖武。\n记沧洲、白鸥伴侣。", 
    "rhythmic": "三登乐"
  }, 
  {
    "author": "范成大", 
    "content": "黯淡养花天。\n小雨能悭。\n烟轻云薄有无间。\n官柳丝丝都绿遍，犹有春寒。\n空翠湿征鞍。\n马首千山。\n多情若是肯俱还。\n别有玉杯承露冷，留共君看。", 
    "rhythmic": "浪淘沙"
  }, 
  {
    "author": "范成大", 
    "content": "霜馀好探梅消息。\n日日溪桥侧。\n不如君有似梅人。\n歌里工颦妍笑、两眉春。\n疏枝冷蕊风情少。\n却称衰翁老。\n从教来作静中邻。\n冷淡无言无笑、也无颦。", 
    "rhythmic": "虞美人"
  }, 
  {
    "author": "范成大", 
    "content": "落梅时节冰轮满。\n何似中秋看。\n琼楼玉宇一般明。\n只为娥、添了万枝灯。\n锦江城下杯残後。\n还照鄞江酒。\n天东相见说天西。\n除却衰翁和月、更谁知。", 
    "rhythmic": "虞美人"
  }, 
  {
    "author": "范成大", 
    "content": "玉箫惊报同云重。\n仍怪金瓶冻。\n清明将近雪花翻。\n不道海堂消瘦、柳丝寒。\n王孙沈醉狨毡幕。\n谁怕罗衣薄。\n烛灯香雾两厌厌。\n仿佛有人愁损、上眉尖。", 
    "rhythmic": "虞美人"
  }, 
  {
    "author": "范成大", 
    "content": "谁将击碎珊瑚玉。\n装上交枝粟。\n恰如娇小万琼妃。\n涂罢额黄、嫌怕污燕支。\n夜深未觉清香绝。\n风露溶溶月。\n满身花影弄凄凉。\n无限月和风露、一齐香。", 
    "rhythmic": "虞美人"
  }, 
  {
    "author": "范成大", 
    "content": "春城胜绝。\n暮林风舞催花发。\n垂云卷尽添空阔。\n吹上新年，美满十分月。\n红蕖影下勾丝抹。\n老来牵强随时节。", 
    "rhythmic": "醉落魄・一斛珠"
  }, 
  {
    "author": "范成大", 
    "content": "珠霄境，却似化人宫。", 
    "rhythmic": "步虚词・西江月"
  }, 
  {
    "author": "范成大", 
    "content": "浮黎路，依约太微间。", 
    "rhythmic": "步虚词・西江月"
  }, 
  {
    "author": "范成大", 
    "content": "罡风起，背负玉虚廷。", 
    "rhythmic": "步虚词・西江月"
  }, 
  {
    "author": "范成大", 
    "content": "流铃响，龙驭云来。", 
    "rhythmic": "步虚词・西江月"
  }, 
  {
    "author": "范成大", 
    "content": "钧天奏，流韵满空明。", 
    "rhythmic": "步虚词・西江月"
  }, 
  {
    "author": "范成大", 
    "content": "楼阑外，辇道插非烟。", 
    "rhythmic": "步虚词・西江月"
  }, 
  {
    "author": "范成大", 
    "content": "佳人无对甘幽独。\n竹雨松风相澡浴。\n山深翠袖自生寒，夜久玉肌元不粟。\n却寻千树烟江曲。", 
    "rhythmic": "玉楼春"
  }, 
  {
    "author": "范成大", 
    "content": "晚晴风歇。\n一夜春折威。\n脉脉花疏天淡，云来去、数枝雪。\n胜绝。\n愁亦绝。", 
    "rhythmic": "霜天晓角"
  }, 
  {
    "author": "范成大", 
    "content": "云横水绕芳尘陌。\n一万重花春拍拍。\n蓝桥仙路不崎岖，醉舞狂歌容倦客。\n真香解语人倾国。", 
    "rhythmic": "玉楼春"
  }, 
  {
    "author": "范成大", 
    "content": "马蹄尘扑。\n春风得意笙歌逐。\n款门不问谁家竹。\n只拣红装，高处烧银烛。\n碧鸡坊里花如屋。\n燕王宫下花成谷。", 
    "rhythmic": "醉落魄・一斛珠"
  }, 
  {
    "author": "范成大", 
    "content": "冰明玉润天然色。\n凄凉拼作西风客。\n不肯嫁东风。\n殷勤霜露中。\n绿窗梳洗晚。\n笑把玻璃盏。\n斜日上妆台。\n酒红和困来。", 
    "rhythmic": "菩萨蛮"
  }, 
  {
    "author": "范成大", 
    "content": "酣酣日脚紫烟浮。\n妍暖破轻裘。\n困人天色，醉人花气，午梦扶头。\n春慵恰似春塘水，一片纹愁。\n溶溶泄泄，东风无力，欲皱还休。", 
    "rhythmic": "眼儿媚"
  }, 
  {
    "author": "范成大", 
    "content": "画戟锦车皆雅故。\n箫鼓留连客住。\n南浦春波暮。\n难望罗袜生尘处。\n明日船旗应不驻。\n且唱断肠新句。\n卷尽珠帘雨。\n雪花一夜随人去。", 
    "rhythmic": "惜分飞"
  }, 
  {
    "author": "范成大", 
    "content": "客行忽到湘东驿。\n明朝真是潇湘客。\n晴碧万重云。\n几时逢故人。\n江南如塞北。\n别後书难得。\n先自雁来稀。\n那堪春半时。", 
    "rhythmic": "菩萨蛮"
  }, 
  {
    "author": "范成大", 
    "content": "千古东流，声卷地、云涛如屋。\n横浩渺、樯竿十丈，不胜帆腹。\n夜雨翻江春浦涨，船头鼓急风初熟。\n似当年、呼禹乱黄川，飞梭速。\n击楫誓，空惊俗。\n休拊髀，都生肉。\n任炎天冰海，一杯相属。\n荻笋蒌芽新入馔，弦凤吹能翻曲。\n笑人间、何处似尊前，添银烛。", 
    "rhythmic": "满江红"
  }, 
  {
    "author": "范成大", 
    "content": "塘水碧。\n仍带麴尘颜色。\n泥泥纹无气力。\n东风如爱惜。\n恰似越来溪侧。\n也有一双。\n只欠柳丝千百尺。\n系船春弄笛。", 
    "rhythmic": "谒金门"
  }, 
  {
    "author": "范成大", 
    "content": "湘江碧。\n故人同作湘中客。\n湘中客。\n东风回雁，杏花寒食。\n温温月到蓝桥侧。\n醒心弦里春无极。", 
    "rhythmic": "秦楼月・忆秦娥"
  }, 
  {
    "author": "范成大", 
    "content": "雪晴风作。\n松梢片片轻鸥落。\n玉楼天半褰珠箔。\n一笛梅花，吹裂冻云幕。\n去年小猎漓山脚。\n弓刀湿遍犹横槊。", 
    "rhythmic": "醉落魄・一斛珠"
  }, 
  {
    "author": "范成大", 
    "content": "少年豪纵。\n袍锦团花凤。\n曾是京城游子，驰宝马、飞金。\n旧游浑似梦。", 
    "rhythmic": "霜天晓角"
  }, 
  {
    "author": "范成大", 
    "content": "彤楼鼓密催金轮。\n沈沈青琐重重幕。\n宣唤晚朝天。\n五云笼暝烟。\n风急东华路。\n暖扇遮微雨。\n香雾扑人衣。\n上林乌满枝。", 
    "rhythmic": "菩萨蛮"
  }, 
  {
    "author": "范成大", 
    "content": "万里汉都护。\n（下缺）", 
    "rhythmic": "水调歌头"
  }, 
  {
    "author": "范成大", 
    "content": "万里桥边客。\n（下缺）", 
    "rhythmic": "水调歌头"
  }, 
  {
    "author": "范成大", 
    "content": "万里吴船泊，归访菊篱秋。\n（下缺）", 
    "rhythmic": "水调歌头"
  }, 
  {
    "author": "范成大", 
    "content": "栖乌飞绝。\n绛河绿雾星明灭。\n烧香曳簟眠清樾。\n花久影吹笙，满地淡黄月。\n好风碎竹声如雪。\n昭华三弄临风咽。", 
    "rhythmic": "醉落魄・一斛珠"
  }, 
  {
    "author": "范成大", 
    "content": "长年心事寄林扃。\n尘鬓已星星。\n芳意不如水远，归心欲与云平。", 
    "rhythmic": "朝中措"
  }, 
  {
    "author": "范成大", 
    "content": "仙翁家在丛霄，五云八景来尘表。\n黄扉紫闼，化钧高妙，风霆挥扫。\n漠北寒烟，峤南和气，笑谈都了。\n自玉麟归去，金牛再款，却回首、人间少。\n天与丹台旧籍，笑苍生、祝公难老。\n春葩秋叶，喧寒易变，壶天长好。\n物外新闻，凤歌鸾翥，龙蟠虎绕。\n想如心高会，寒霜夜永，尽横参晓。", 
    "rhythmic": "水龙吟"
  }, 
  {
    "author": "范成大", 
    "content": "山绕西湖，曾同泛、一篙春绿。\n重会面、未温往事，先翻新曲。\n劲柏乔松霜雪後，知心惟有孤生竹。\n对荒园、犹解两高歌，空惊俗。\n人更健，情逾熟。\n樱共柳，冰和玉。\n恐相逢如梦，夜阑添烛，别後书来空怅望，尊前酒到休拘束。\n笑簟瓢、未足已能狂，那堪足。", 
    "rhythmic": "满江红"
  }, 
  {
    "author": "王质", 
    "content": "中央自有仙风度。\n散入千林去。\n万点秋芳洒飞露。\n舜裳赭色，尧眉黄彩，化作花无数。\n层层翠葆鸾旗舞。\n吹下天香遍瑶宇。", 
    "rhythmic": "青玉案"
  }, 
  {
    "author": "王质", 
    "content": "浮萍不碍鱼行路。\n细数鱼来去。\n静倚溪阴深觅句。\n碧鲜清润，影摇香度。\n易觉阑干暮。\n凫雏深傍苹根住。\n浴罢红衣褪残缕。\n一寸江湖无可付。", 
    "rhythmic": "青玉案"
  }, 
  {
    "author": "王质", 
    "content": "细风微揭碧鳞鳞。\n绣帏深。\n不闻声。\n时见推帘，笼袖玉轻轻。\n不似绮楼高卷幔，相指点，总分明。\n斜湾丛柳暗阴阴。\n且消停。\n莫催行。", 
    "rhythmic": "江城子"
  }, 
  {
    "author": "王质", 
    "content": "细风吹起翠田田。\n雨和烟。\n入梅天。\n鲜润繁阴，悄悄转清圆。\n十顷蒲萄深贮碧，鸥共鹭，各翩翩。\n影摇香度小婵娟。\n竹林贤。\n总神仙。", 
    "rhythmic": "江城子"
  }, 
  {
    "author": "王质", 
    "content": "柳梢无雪受风吹。\n绿垂垂。\n乳鸦啼。\n直下蒲萄，春水未平堤。\n却似今年春气早，白团扇，已相宜。\n红巾当日鸟衔飞。\n曲江湄。\n暮春时。", 
    "rhythmic": "江城子"
  }, 
  {
    "author": "王质", 
    "content": "枯林荒陌，矮树敷鲜叶。\n不见雅风标，十二分、山容野色。\n因何嫩茁，舞动小旗枪，梅花後，杏花前，色味香三绝。\n含光隐耀，尘土埋豪杰。\n试看大粗疏，争知变、寒云飞雪。\n休说休说，世只两名花，芍药相，牡丹王，未尽人间舌。", 
    "rhythmic": "蓦山溪"
  }, 
  {
    "author": "王质", 
    "content": "方丈维摩，蒙衲被、都齐不省。\n空怅望、锦裘绣帽，玉珂金镫。\n十月小春逢此日，一时胜事输公等。\n问短衣、匹马射南山，何人肯。\n山暮紫，峰如笋。\n江寒碧，沙如粉。\n望塞鸿杳杳，水遥天永。\n饮罢不妨瓶屡卧，归来自有风吹醒。\n试断桥、流水月明边，寻疏影。", 
    "rhythmic": "满江红"
  }, 
  {
    "author": "王质", 
    "content": "整顿乾坤，恨无袖、回旋不足。\n须付与、腰金叠赤，面槐参绿。\n功业岂无人可了，英豪自有心相伏。\n自孤窗、寒烛听经纶，常三复。\n举大白，倾。\n为公起，歌此曲。\n曲中意惟有，斯贤堪属。\n萱草喜除烦恼障，莲花妙享清凉福。\n愿年年、团扇弄生绡，长如玉。", 
    "rhythmic": "满江红"
  }, 
  {
    "author": "王质", 
    "content": "惨淡轻阴，都养就、朱朱白白。\n最好是、梨花带雨，海棠映日。\n暖雾烘成芳草色，娇风分与垂杨力。\n听红边、翠杪啭清圆，曾相识。\n春绪乱，还如织。\n春梦断，还堪觅。\n看青梅下有，游人啧啧。\n爱酒正香须满泛，怜花太嫩休轻摘。\n把领巾、收聚众香浓，凭风立。", 
    "rhythmic": "满江红"
  }, 
  {
    "author": "王质", 
    "content": "生平铺，吹不起、轻风无力。\n西江上、斗牛相射，水天一色。\n二妙风流今代少，一时光价何时息。\n更绛霄、白日下云，芙蓉客。\n整飞驭，成得得。\n寻前约、宽忆忆。\n正云飞雨卷，旧红新碧。\n茁茁抽长荷柄绿，毵毵吐净杨花白。\n渐衣篝、香润入梅天，红绡湿。", 
    "rhythmic": "满江红"
  }, 
  {
    "author": "王质", 
    "content": "莽莽云平，都不辨、近山远水。\n尽徘徊、尚留波面，未归湾尾。\n浪猛深深鸥抱稳，波寒缩缩鱼沈底。\n恐狂风、颠雨岸多摧，舟难舣。\n船篷重，拖不起。\n蓑衣湿，森如洗。\n想杖头未足，杯中无计。\n渔网吹翻无把捉，钓竿冻断成抛弃。\n到高歌、风静月明时，谁如你。", 
    "rhythmic": "满江红"
  }, 
  {
    "author": "王质", 
    "content": "落尽斜阳，尚有些、断霞残影。\n甚弯环、东溪西巷，南岩北岭。\n行熟更教羊引著，睡浓却被鸦惊醒。\n渐孤村、树暗颤山，霜风冷。\n人世里，嫌他蠢。\n牛背上，输他稳。\n但芒鞋一，蓑衣一领。\n五脏荒陂蔬荐口，双幽崦花漫顶。\n虽云乌、月黑路蒙笼，何曾窘。", 
    "rhythmic": "满江红"
  }, 
  {
    "author": "王质", 
    "content": "纸张梅花，有丛桂、又有修竹。\n是何声、雪飘远渚，泉鸣幽谷。\n红蓼白苹须拂袖，馀音尚带清香馥。\n挽素娥青女、问飞琼，谁家曲。\n韩退之，欧永叔。\n惚兮恍，恍兮惚。\n试侧耳，山常似黛，水常如玉。\n颜子操中何足怨，醉翁徽外无人续。\n正青天、明月上东南，芳时足。", 
    "rhythmic": "满江红"
  }, 
  {
    "author": "王质", 
    "content": "江水去无极，无地有青天。\n怒涛汹涌，卷浪成雪蔽长川。\n一望扬州苍莽，隐见烟竿双矗，何处卷珠帘。\n落日瓜洲渡，鸿鹭满风前。\n古战场，皆白草，更苍烟。\n清平犹有遗恨，久矣在江边。\n北固山前三杰，遥想当年意气，づづ昵中原。\n上马促归去，风堕接翩。", 
    "rhythmic": "水调歌头"
  }, 
  {
    "author": "王质", 
    "content": "细数十年梦，十处过中秋。\n今年清梦，还在黄鹤旧楼头。\n老子个中不浅，此会天教重见，今古一南楼。\n星汉淡无色，玉锦倚空浮。\n带秦烟，萦楚雾，熨江流。\n关河离合南北，依旧照清愁。\n想见娥冷笑，笑我归来霜鬓，空敝黑貂裘。\n把酒问清影，肯去伴沧洲。", 
    "rhythmic": "水调歌头"
  }, 
  {
    "author": "王质", 
    "content": "晚嶂倚斜日，秋树战悲风。\n一泓绀紫澄碧，中有睡蛟龙。\n散作清溪明玉，激上长松流水，雨电乱寒空。\n抛却红尘袂，飞入妙光宫。\n佛国大，天溥博，地含洪。\n空岩乱壑递响，珠影动金容。\n万古碧潭空界，一点青霄明月，涝漉总无功。\n云散殿突兀，风动铎丁东。", 
    "rhythmic": "水调歌头"
  }, 
  {
    "author": "王质", 
    "content": "草蔓已多露，松竹总含风。\n群山左顾右盼，如虎更如龙。\n时见渔灯三两，知在谁家浦溆，星斗烂垂空。\n万有付一扫，人世等天宫。\n秋萧瑟，林脱叶，水归洪。\n江湖飘泊鸿雁，洲渚肯相容。\n要使群生安堵，不听三更吠犬，此则是奇功。\n一任画麟阁，吾自老墙东。", 
    "rhythmic": "水调歌头"
  }, 
  {
    "author": "王质", 
    "content": "云在空碧，天宇共高明。\n重阳易得风雨，今日不胜晴。\n天为两朝元老，付与四时佳节，不动一丝尘。\n香霭洗金戟，飞雾洒霓旌。\n山鸣叶，江动石，总欢声。\n剑关玉垒千载，谁见此升平。\n细看尊前万蕊，相映眉间一点，黄气郁。\n江汉下淮海，都赖一长城。", 
    "rhythmic": "水调歌头"
  }, 
  {
    "author": "王质", 
    "content": "花上插苍碧，花下走清湍。\n浓霜深覆残雪，更有月相参。\n似我竹溪茅屋，欲晓未明天气，扶杖绕篱看。\n秦楚五千里，何处是江南。\n饶风下，人不断，马相连。\n颇尝见有此客，相属意。\n欲为横吹出塞，无处可寻羌管，短策叩征鞍。\n策断征鞍裂，惊坠玉毵毵。", 
    "rhythmic": "水调歌头"
  }, 
  {
    "author": "王质", 
    "content": "淮海一星出，分野到梁州。\n玉京群帝朝斗，公在列仙流。\n尽扫枪格泽，高拱紫微太乙，霞佩拂红。\n非雾非烟里，永侍绀云裘。\n日南至，月既望，寿君侯。\n梅花满眼，一朵聊当一千秋。\n半夜玉堂承诏，翼旦路朝宣册，归去作班头。\n风静瞿塘峡，安稳放行舟。", 
    "rhythmic": "水调歌头"
  }, 
  {
    "author": "王质", 
    "content": "河汉湛秋碧，玉露嗳瑶空。\n太清仙子，飘渺飞佩响玲珑。\n暂驭青鸾紫凤，来玩十洲三岛，旌旆卷芙蓉。\n身在大江表，名系绛霄宫。\n两仙客，歌驻月，舞迥风。\n宝薰轻度帘幕，香雾结重重。\n已觉长安近日，会看此星朝斗，千载庆云龙。\n翠霭彤烟里，长侍衮衣红。", 
    "rhythmic": "水调歌头"
  }, 
  {
    "author": "王质", 
    "content": "海茫茫、天北与天南，吾友定安归。\n闻濡须江上，皖公山下，驾白云飞。\n莽苍空郊虚野，古路立斜晖。\n颜跖皆尘土，苦泪休挥。\n一代锦肠绣肺，想英魂皎皎，健口霏霏。\n望寒空明月，无路寄相思。", 
    "rhythmic": "八声甘州"
  }, 
  {
    "author": "王质", 
    "content": "事茫茫、赤壁半帆风，四海忽三分。\n想苍烟金虎，碧云铜爵，恨满乾坤。\n郁郁秣陵王气，传到第三孙。\n风虎云龙会，自有其人。\n朱颜二十有四，正锦帏秋梦，玉帐春声。\n望吴江楚汉，明月伴英魂。", 
    "rhythmic": "八声甘州"
  }, 
  {
    "author": "王质", 
    "content": "过隆中、桑柘倚斜阳，禾黍战悲风。\n世若无徐庶，更无庞统，沈了英雄。\n本计东荆西益，观变取奇功。\n转尽青天粟，无路能通。\n他日杂耕渭上，忽一星飞坠，万事成空。\n使一曹三马，云雨动蛟龙。", 
    "rhythmic": "八声甘州"
  }, 
  {
    "author": "王质", 
    "content": "气佳哉、烟紫石头城，云碧雨花台。\n想东山前後，望春树绿，看晚潮回。\n自古英雄豪杰，无不待时来。\n拥鼻微吟处，山静花开。\n商皓亦常如此，羡苍生皆有，瞻望之怀。\n但淝河洛涧，此事偶然谐。", 
    "rhythmic": "八声甘州"
  }, 
  {
    "author": "王质", 
    "content": "冰壶秋月，去了潘郎，传到梁老。\n骑马乘船，麾斥五湖三岛。\n任捎云，兼拂日，拽蛟龙、鳞鬣都推倒。\n厢尘中，分付高人胜士，把云烟扫。\n乾坤巧。\n自苍筠无汗，乌锥无刃，此为至宝。\n第一君门通表。\n书囊谏草。", 
    "rhythmic": "倦寻芳"
  }, 
  {
    "author": "王质", 
    "content": "断崖树老，侧岸槎枯，倒倚斜插。\n脚面浅溪，掌样平洲重叠。\n著芒鞋，携竹杖，遇乱莎幽涧萦纡涉。\n那人家，有竹笋瓦缶。\n颇颇清冽。\n曾微呷。\n正斜阳淡淡，暮霭昏昏，晚风猎猎。\n转眼已成陈迹。\n不堪追蹑。", 
    "rhythmic": "倦寻芳"
  }, 
  {
    "author": "王质", 
    "content": "一轮明月，古人心万年，更寸心存。\n沧海化为黄土，心不成尘。\n杳杳兴亡成败，满乾坤、未见知音。\n抚阑干、欲唤英魂，沈沈又没人应。\n无聊枕搔首，梦庐中坛上，一似平生。\n共挽长江为酒，相对同倾。", 
    "rhythmic": "万年欢"
  }, 
  {
    "author": "王质", 
    "content": "翠虬夭矫拿苍玉。\n飞来到、吾庐溪湾山麓。\n一笑忽相逢，更解包投宿。\n北池之畔西墙曲，与主人、呼青吸绿。\n恨我，无天寒翠袖，共倚修竹。\n每遇飞雪萧萧，更惊风槭槭，清标可掬。\n更与月同来，无半点尘俗。\n冬有寒梅闲相伴，春亦有、幽兰相逐。", 
    "rhythmic": "真珠帘"
  }, 
  {
    "author": "王质", 
    "content": "二百年间，十二时中，悲欢往来。\n但盖头一把，容身方丈，无多缘饰，莫遣尘埃。\n屈曲成幽，萧条生净，野草闲花都妙哉。\n家无力，虽然咫尺，强作萦回。\n竹斋。\n向背松斋。\n须次第、春兰秋菊开。\n在竹篱虚处，密栽甘橘，荆桥斜畔，疏种香梅。\n山芋羹，地黄酿粥，冬後春前皆可栽。\n门通水，荷汀蓼渚，足可徘徊。", 
    "rhythmic": "沁园春"
  }, 
  {
    "author": "王质", 
    "content": "欲寄意，都无有。\n且须折赠、市桥官柳。\n看君著上征衣，也寻思、榜舟楚江口。\n此会未知何时又。", 
    "rhythmic": "红窗怨"
  }, 
  {
    "author": "王质", 
    "content": "帘不卷。\n人难见。\n缥缈歌声，暗随香转。\n记与三五少年，在杭州、曾听得几遍。\n唱到生绡白团扇。", 
    "rhythmic": "红窗怨"
  }, 
  {
    "author": "王质", 
    "content": "标格风流前辈。\n才瞥见春风，萧然无对。\n只有月娥心不退。\n依旧断桥，横在流水。\n我亦共、月娥同意。\n肯将情移在，粗红俗翠。", 
    "rhythmic": "凤时春"
  }, 
  {
    "author": "王质", 
    "content": "萧萧乌帽黄衫。\n元水拍云岩。\n风清月白，一双碧眼莹秋潭。\n四海九州，茫茫东北，渺渺西南。\n松霜杉露毵毵。\n龙门隔如参井，青城佳气与天参。\n蔽山充野，牡丹红外茯苓甘。", 
    "rhythmic": "泛兰舟"
  }, 
  {
    "author": "王质", 
    "content": "池塘生春草，梦中共、水仙相识。\n细拨冰绡，低沈玉骨，搅动一池寒碧。\n吹尽杨花，糁毡消白。\n却有青钱，点点如积。\n渐成翠、亭亭如立。\n汉女江妃入奁室。\n掰破靓妆拥出。\n夜月明前，夕阳後，清妙世间标格。\n中贮琼瑶汁。\n才嚼破、露飞霜泣。", 
    "rhythmic": "无月不登楼"
  }, 
  {
    "author": "王质", 
    "content": "一个茅奄，三间七架。\n两畔更添两厦。\n倒坐双亭平分，扶阑两下。\n门前数十丘。\n塍外更百十株桑柘。\n一溪活水长流，馀波及、蔬畦菜把。\n便是招提与兰若。\n时钞疏乡园，看经村社。\n随分斗米相酬，环钱相谢。\n便阕少亦堪借借。", 
    "rhythmic": "别素质・忆瑶姬"
  }, 
  {
    "author": "王质", 
    "content": "凌乱败荷，既似沙莞，又如淝水。\n颠倒旌旗都靡。\n馀花谢，又似乌江，骓兮不逝。\n虞兮奈尔。\n凋柳萧骚，又如轵道，故老何颜对。\n因缘断。\n时节转。\n自然如彼。\n自然如此。\n水边沙际。\n芦花摇曳。\n唤住行人，蓼花妩媚。\n引翻游子。\n又似江都酣夜延秋，建业望仙结绮。\n月下心飞，风前骨醉。\n共苹花得意。", 
    "rhythmic": "笛家弄・笛家"
  }, 
  {
    "author": "沈瀛", 
    "content": "郊原浩荡，正夺目花光，动人春色。\n白下长干佳丽最，寒食嬉游人物。\n雾卷香轮，风嘶宝骑，云表歌声遏。\n归来灯火，不知斗柄西揭。\n六代当日繁华，幕天席地，醉拍江流窄。\n游女人人争唱道，缓缓踏青阡陌。\n乐事何穷，赏心无限，惟惜年光迫。\n须臾聚散，人生真信如客。", 
    "rhythmic": "念奴娇"
  }, 
  {
    "author": "沈瀛", 
    "content": "梧桐响雨，忆空江寒浪，渔舟冲雪。\n横卧云峰千叠嶂，风旆槽香新压。\n网跃银刀，纶收钩线，倚棹清歌发。\n征鸿嘹亮，助予闲奏音节。\n天上桂子阴成，月中香旧，几度人间别。\n玉斧匣中常夜吼，可惜光阴虚设。\n唤下云梯，直攀金户，打透重门铁。\n娥念旧，料应重许人折。", 
    "rhythmic": "念奴娇"
  }, 
  {
    "author": "沈瀛", 
    "content": "春来腊去，一番新风景，为君开设。\n试忆前时花雨坠，只少梅花清绝。\n两个难逢，一分才欠，巧杀终如拙。\n玉梅人唤，雪儿来对时节。\n应更付属楼头，丁宁笛伴，莫把声声彻。\n玉女行春娇渡马，休是鹊桥轻别。\n对我三人，与君一醉，醉了樽重设。\n清歌未放，更须天上呼月。", 
    "rhythmic": "念奴娇"
  }, 
  {
    "author": "沈瀛", 
    "content": "赏心佳处，登临地、千古人人都说。\n何况江天来雪望，添得十分奇绝。\n倚遍栏干，下窥寒镜，照我容颜拙。\n举头惊笑，问今天是何节。\n天外矗矗琼山，溶溶银海，上下光相接。\n年去岁来频览为，何事今朝浑别。\n坐蹴云茵，横牵绡幕，玉女来铺设。\n公馀多暇，正堪同此风月。", 
    "rhythmic": "念奴娇"
  }, 
  {
    "author": "沈瀛", 
    "content": "阳春布暖，又还见、光景如梭催逼。\n帝里皇都人共道，好个前时春色。\n默默暗沈，含颦不语，此意谁人识。\n何如索笑，放开说尽端的。\n须信漏泄风光，百花头上，报一枝消息。\n多少园林应次第，迤逦排红骈白。\n金鼎芳滋，玉堂璀璨，趁取佳时节。\n东君归後，绿阴依旧南陌。", 
    "rhythmic": "念奴娇"
  }, 
  {
    "author": "沈瀛", 
    "content": "万般照破，无一点闲愁，萦系心目。\n种柳栽花园数亩，不觉吾庐幽独。\n闲上高台，溪光山色，一洗襟尘俗。\n小庵深处，萧然无限修竹。\n尽日闭却柴门，故人相问，扣户来车毂。\n相对围棋看胜负，更听弹琴一曲。\n尔汝忘形，高谈剧论，莫遣人来促。\n村歌社舞，为予倒尽千斛。", 
    "rhythmic": "念奴娇"
  }, 
  {
    "author": "沈瀛", 
    "content": "光阴转毂，况生死事大，无常迅速。\n学道参禅、要识取，自家本来面目。\n闹里提撕，静中打坐，闲看传灯录。\n话头记取，要须生处教熟。\n一日十二时中，莫教间断，念念来相续。\n唤作竹蓖还则背，不唤竹蓖则触。\n斩却猫儿，问他狗子，更去参尊宿。\n忽然瞥地，碧潭冷浸寒玉。", 
    "rhythmic": "念奴娇"
  }, 
  {
    "author": "沈瀛", 
    "content": "姑孰名邦，黄山畔、古台巍立。\n秋渐老、重阳天气，郊原澄碧。\n隐隐西州增远望，长江一带平如席。\n怅英雄、千古到如今，空遗迹。\n吴太守，文章伯。\n寻胜事，酬佳节。\n拥笙歌千骑，遍游南陌。\n襟带江城当一面，折冲千里无强敌。\n更行看、击楫溯中流，妖氛息。", 
    "rhythmic": "满江红"
  }, 
  {
    "author": "沈瀛", 
    "content": "半世飘蓬，今何幸、得归乡曲。\n却还似、重来燕子，认巢新屋。\n好是秋晴风日美，饭香云子炊如玉。\n念蟹螯、满把欲黄时，笋新绿。\n仍更有，初开菊。\n何妨更，重添竹。\n与此君相对，且无荣辱。\n待得吾庐三径就，此生素愿都齐足。\n任三竿、红日上檐梢，眠方熟。", 
    "rhythmic": "满江红"
  }, 
  {
    "author": "沈瀛", 
    "content": "潇洒云中鹤，容与水边鸥。\n缑山仙客，飘然曾约此中留。\n更有骑鲸公子，相与翱翔八极，凛凛气横秋。\n明月楼头宴，樽俎好诗流。\n思往事，增逸兴，唤仙舟。\n谁能拘束，尘埃堆里蹙昏眸。\n拟附星槎直上，十二玉京绛阕，高处且嬉游。\n回首视人世，天地一沙舟。", 
    "rhythmic": "水调歌头"
  }, 
  {
    "author": "沈瀛", 
    "content": "岁月如奔箭，屈指又中秋。\n去年江上行役，常动故乡愁。\n容与碧云亭畔，极目江山千里，隐隐是西州。\n日暮天容敛，鸥雁下汀洲。\n迥故棹，寻旧里，解客裘。\n功名前定，时到安得为淹留。\n幸有青编万轴，且又日长无事，莫恁做闲忧。\n花下常携酒，明月好登楼。", 
    "rhythmic": "水调歌头"
  }, 
  {
    "author": "沈瀛", 
    "content": "门外可罗雀，长者肯来寻。\n留君且住，听我一曲楚狂吟。\n枉了闲烦闲恼，莫管闲非闲是，说甚古和今。\n但看镜中影，双鬓已星星。\n人生世，多聚散，似浮萍。\n适然相会，须索有酒且同倾。\n说到人情真处，引入无何境界，惟酒是知音。\n况有好风月，相对且频斟。", 
    "rhythmic": "水调歌头"
  }, 
  {
    "author": "沈瀛", 
    "content": "画戟霜匀，谯门风动，满城和气氤氲。\n一年好事，今朝属东君。\n歌管欢迎五马，金章烂、华毂朱轮。\n班春了，归来燕寝，香重烛花轻。\n盈盈。\n春酒暖，金幡彩胜，霞袂云旌。\n算重重佳庆，都聚今辰。\n且听雪儿歌罢，称寿处、兰玉诜诜。\n新春暖，貂蝉象服，同日感皇恩。", 
    "rhythmic": "满庭芳"
  }, 
  {
    "author": "沈瀛", 
    "content": "春琐琼台，花藏瑶圃，彩云片片来归。\n任城仙子，玉芨镇长移。\n时会三元金母，云奏、天上佳期。\n嬉游处，飘然侍女，玉佩紫霞衣。\n芙蓉帔欲去，鸾音鹤驭，洞府应迷。\n向人间挥手，留语人知。\n此去何须怅望，蓬莱水、弹指依稀。\n还知否，刘安未老，仙籍有津涯。", 
    "rhythmic": "满庭芳"
  }, 
  {
    "author": "沈瀛", 
    "content": "裘带功名，裤襦歌颂，世间谁似公贤。\n去年江上，谈笑息狼烟。\n多少宜民事了，芹宫内、华屋修椽。\n邦人爱，频频借寇，飞诏下甘泉。\n开筵。\n春昼永，朱颜相对，三凤齐肩。\n正鸾鸣丹桂，凤映红莲。\n人道名驹千里，他年事、能继青毡。\n休辞醉，三槐影里，岁岁捧金船。", 
    "rhythmic": "满庭芳"
  }, 
  {
    "author": "沈瀛", 
    "content": "柳外山光，林间塔影，一溪横泻清流。\n四围洲渚，绿叶泼如油。\n荷盖亭亭照水，红蓼岸、芦荻萧飕。\n乘闲兴，溪云亭畔，终日看莲游。\n修篁栽欲遍，青松相映，两径成丘。\n种桃杏，随时亦弄春柔。\n此是先生活计，高卧处、无喜无忧。\n门前事，人来问我，回首但摇头。", 
    "rhythmic": "满庭芳"
  }, 
  {
    "author": "沈瀛", 
    "content": "论兵齿颊带霜寒。\n清似碧琅。\n好是天然风韵，琳宫瑶馆清闲。", 
    "rhythmic": "朝中措"
  }, 
  {
    "author": "沈瀛", 
    "content": "东风吹上小桃枝。\n春色拥旌麾。\n昨夜三台星见，分明直照姑溪。", 
    "rhythmic": "朝中措"
  }, 
  {
    "author": "沈瀛", 
    "content": "五马人生最贵，金陵自古繁华。\n光悬相印拥朱牙。\n况值边庭闲暇。\n满劝东西碧玉，高烧丽烛红葩。\n诏黄新湿字如鸦。\n明日天庭飞下。", 
    "rhythmic": "西江月"
  }, 
  {
    "author": "沈瀛", 
    "content": "野庵吹鼓。\n翻腾似与寻常异。\n笙萧筝笛皆非是。\n今日头场，看取些儿戏。\n心中无事无萦系。\n村歌数首新来制。", 
    "rhythmic": "醉落魄・一斛珠"
  }, 
  {
    "author": "沈瀛", 
    "content": "时光盛逼。\n杯盘渐渐来收拾。\n主人便欲留连客。\n末後殷勤，一著怎生得。\n来时便有归时刻。\n归时便是来时迹。", 
    "rhythmic": "醉落魄・一斛珠"
  }, 
  {
    "author": "沈瀛", 
    "content": "致知格物。\n初学工夫参圣域。\n天高地远无穷极。\n欲造精微，莫若守惟一。\n纯全天理明如日。\n都缘人欲来相惑。", 
    "rhythmic": "醉落魄・一斛珠"
  }, 
  {
    "author": "沈瀛", 
    "content": "致知格物。\n孔颜学问从兹出。\n圣言句句皆真实。\n涵养功深，将见自家得。\n毋意毋我毋固必。\n视听言动非礼勿。", 
    "rhythmic": "醉落魄・一斛珠"
  }, 
  {
    "author": "沈瀛", 
    "content": "相逢今夕。\n故人相见，先谈踪迹。\n旧日书生，而今村叟，新来禅客。\n跳过世界三千，特特地、人间九百。\n自在狂歌，□□□□，一场杂剧。", 
    "rhythmic": "柳梢青"
  }, 
  {
    "author": "沈瀛", 
    "content": "野叟愚痴。\n一向昏迷。\n笑呵呵、前事皆非。\n从前业债，今尽拼离。\n也不能文，不能酒，不能诗。\n屏除人事，闭却门儿。\n於奇中、别有儿戏。", 
    "rhythmic": "行香子"
  }, 
  {
    "author": "沈瀛", 
    "content": "野叟归欤。\n朋友来无。\n数无多、几个相於。\n问谁姓字，在底中居。\n云陶靖节，白居士，邵尧夫。\n时时对语，一笑轩渠。\n他行藏、是我规模。", 
    "rhythmic": "行香子"
  }, 
  {
    "author": "沈瀛", 
    "content": "野叟长年。\n一室萧然。\n都齐收、万轴牙签。\n只留三件，三教都全。\n时看周易，读庄子，诵楞严。\n阕会得，万语千言。\n得鱼儿、了後忘筌。", 
    "rhythmic": "行香子"
  }, 
  {
    "author": "沈瀛", 
    "content": "睡觉五更钟，正好深提省。\n只看如今梦几般，觉後原无影。\n明暗若从来，且道来从甚。\n不是空生不是根，认取真如性。", 
    "rhythmic": "卜算子"
  }, 
  {
    "author": "沈瀛", 
    "content": "那里是闲时，这里何曾定。\n毕竟忙时恼杀人，到了还他静。\n静处又如何，莫被顽空引。\n一道神光总现前，受用无穷尽。", 
    "rhythmic": "卜算子"
  }, 
  {
    "author": "沈瀛", 
    "content": "只管要参禅，又被禅萦绕。\n好笑西来老秃奴，赚了人多少。\n你待更瞒咱，咱也今知晓。\n只这喃喃说底人，又被傍人笑。", 
    "rhythmic": "卜算子"
  }, 
  {
    "author": "沈瀛", 
    "content": "才听笛声三弄。\n关捩一时都动。\n收拾去来休，三脚驴儿相送。\n珍重。\n珍重。\n归去好生作梦。", 
    "rhythmic": "如梦令"
  }, 
  {
    "author": "沈瀛", 
    "content": "神欲出，便收来。\n神返心中气自回。\n换丹元，朝玉台。\n时运水，日搬柴。\n寸田一点是根。\n这交梨，常种栽。", 
    "rhythmic": "捣练子"
  }, 
  {
    "author": "沈瀛", 
    "content": "神欲出，便收来。\n神返心中气自回。\n返婴儿，成圣胎。\n灵液注，蕊珠开。\n大丹炉里响如雷。\n忽飞升，游九垓。", 
    "rhythmic": "捣练子"
  }, 
  {
    "author": "沈瀛", 
    "content": "放下著，须弥山。\n分明北斗面南看。\n没丝毫，相阻拦。\n休侗，莫颟顸。\n含元殿上问长安。\n欲归家，行路难。", 
    "rhythmic": "捣练子"
  }, 
  {
    "author": "沈瀛", 
    "content": "放下著，须弥山。\n百斛油麻水上摊。\n欲成团，真个难。\n除有累，去痴顽。\n无心犹是隔重关。\n到其中，方是安。", 
    "rhythmic": "捣练子"
  }, 
  {
    "author": "沈瀛", 
    "content": "放下著，须弥山。\n情人今日出阳关。\n看人间，天地宽。\n徒缱绻，枉酒澜。\n别郎容易见郎难。\n且还家，重整冠。", 
    "rhythmic": "捣练子"
  }, 
  {
    "author": "沈瀛", 
    "content": "雨点真珠水上鸣。\n更将青盖一时倾。\n总是江妃来坠珥，访娉婷。\n不为含愁啼粉泪，只因贪爱湿行云。\n惟有游鱼偏得意，许成群。", 
    "rhythmic": "浣溪沙"
  }, 
  {
    "author": "沈瀛", 
    "content": "荷花含笑调薰风。\n两情著意尤浓。\n水精栏槛四玲珑。\n照见妆容。\n醉里偷开盏面，晓来暗坼香风。\n不知何事苦匆匆。\n飘落残红。", 
    "rhythmic": "画堂春"
  }, 
  {
    "author": "沈瀛", 
    "content": "乘流坎止。\n住个斋儿无愠喜。\n竹引清风。\n透入虚窗窍窍通。\n仰天酌酒。\n万八千年磐古寿。\n身在无何。\n只这斋儿已自多。", 
    "rhythmic": "减字木兰花"
  }, 
  {
    "author": "沈瀛", 
    "content": "蓬门居止。\n竹见宾来先啸喜。\n窗外敲风。\n果有宾朋姓字通。\n莫嫌村酒。\n且祝佳宾万千寿。\n无用辞何。\n日出明朝事更多。", 
    "rhythmic": "减字木兰花"
  }, 
  {
    "author": "沈瀛", 
    "content": "停杯且止。\n斋里百无为客喜。\n冷淡文风。\n只有狂言数百通。\n不须载酒。\n粗有五车聊当寿。\n莫笑予何。\n空恁贪多嚼不多。", 
    "rhythmic": "减字木兰花"
  }, 
  {
    "author": "沈瀛", 
    "content": "或行或止。\n难得人间相聚喜。\n一日分风。\n千里如何信息通。\n再倾寿酒。\n五福从来先说寿。\n其次云何。\n直至三公未足多。", 
    "rhythmic": "减字木兰花"
  }, 
  {
    "author": "沈瀛", 
    "content": "渊明酒止。\n莫信渠言心妄喜。\n达士高风。\n只说三杯大道通。\n不如饮酒。\n人世岂能金石寿。\n无奈渠何。\n赢得尊前笑语多。", 
    "rhythmic": "减字木兰花"
  }, 
  {
    "author": "沈瀛", 
    "content": "老而不止。\n三岁发蒙心已喜。\n朴略其风。\n裴楷王戎简要通。\n昏如醉酒。\n羞见总龟灵且寿。\n笑杀常何。\n空有闲言长语多。", 
    "rhythmic": "减字木兰花"
  }, 
  {
    "author": "沈瀛", 
    "content": "不能者止。\n百念灰心无所喜。\n暖日和风。\n手把奇文诵数通。\n老来怯酒。\n欲保残生期养寿。\n少恕予何。\n近日衰翁病觉多。", 
    "rhythmic": "减字木兰花"
  }, 
  {
    "author": "沈瀛", 
    "content": "且安汝止。\n快活心中惟法喜。\n一处通风。\n万别千差处处通。\n腐肠是酒。\n伐性蛾眉徒损寿。\n诗到阴何。\n地乱丝头绪多。", 
    "rhythmic": "减字木兰花"
  }, 
  {
    "author": "沈瀛", 
    "content": "不如知止。\n看尽世间无可喜。\n心热生风。\n王老门前问仲通。\n六经如酒。\n一句中人仁者寿。\n仁道伊何。\n要处还他静处多。", 
    "rhythmic": "减字木兰花"
  }, 
  {
    "author": "沈瀛", 
    "content": "动而思止。\n止即患生徒自喜。\n试举幡风。\n未举之前说已通。\n携瓶沽酒。\n却著衫来为我寿。\n者也之何。\n赚却阎浮世上多。", 
    "rhythmic": "减字木兰花"
  }, 
  {
    "author": "沈瀛", 
    "content": "贪而忘止。\n贪即生逢饱喜。\n一逐贪风。\n恨不当初嫁邓通。\n残杯剩酒。\n食籍名中犹折寿。\n若使兼何。\n他日阴司罪过多。", 
    "rhythmic": "减字木兰花"
  }, 
  {
    "author": "沈瀛", 
    "content": "人无常止。\n暮四朝三时怒喜。\n怪雨嫌风。\n高耳皇天下听通。\n刚而使酒。\n骂坐灌夫忘客寿。\n若予何。\n夫子雍容语不多。", 
    "rhythmic": "减字木兰花"
  }, 
  {
    "author": "沈瀛", 
    "content": "心如皎止。\n何必佯痴藏暗喜。\n聋不听风。\n要得人情内外通。\n半半酒。\n痴黠恺之真短寿。\n莫折随何。\n宁可书痴胜彼多。", 
    "rhythmic": "减字木兰花"
  }, 
  {
    "author": "沈瀛", 
    "content": "纠缠弗止。\n成是败非生戚喜。\n即灭灾风。\n否极还须有泰通。\n祸常因酒。\n酒亦令人能介寿。\n成也萧何。\n败也萧何更是多。", 
    "rhythmic": "减字木兰花"
  }, 
  {
    "author": "沈瀛", 
    "content": "贪容肯止。\n结绶弹冠王贡喜。\n稍借天风。\n便说今年运大通。\n华亭别酒。\n安得思如亭鹤寿。\n贵若从何。\n只恐来生折本多。", 
    "rhythmic": "减字木兰花"
  }, 
  {
    "author": "沈瀛", 
    "content": "瞻乌爰止。\n不是檐前闻鹊喜。\n上下鸣风。\n以类相从自感通。\n嫌茶爱酒。\n恶彼芝焚夸柏寿。\n说汝言何。\n一切人言口众多。", 
    "rhythmic": "减字木兰花"
  }, 
  {
    "author": "沈瀛", 
    "content": "未行先止。\n鱼上竹竿人噪喜。\n九万鹏风。\n六月天池一息通。\n邯郸鲁酒。\n却笑行人陵柏寿。\n笑彼迟何。\n不道能行失亦多。", 
    "rhythmic": "减字木兰花"
  }, 
  {
    "author": "沈瀛", 
    "content": "圣经五止。\n止向丘隅黄鸟喜。\n广大儒风。\n一贯三才万类通。\n太羹玄酒。\n圣域能跻民域寿。\n支派从何。\n关内濂溪洛涧多。", 
    "rhythmic": "减字木兰花"
  }, 
  {
    "author": "沈瀛", 
    "content": "定而後止。\n善到止时心地喜。\n鱼跃鸢风。\n此理昭然上下通。\n好如好酒。\n欲似人常心欲寿。\n若到兹何。\n治国治家用处多。", 
    "rhythmic": "减字木兰花"
  }, 
  {
    "author": "沈瀛", 
    "content": "朱幡归止。\n却返烟霞寻旧喜。\n羽帔香风。\n再拜天门直上通。\n青君赐酒。\n乞与长生无量寿。\n更挟仙何。\n跨鹤凌云洞府多。", 
    "rhythmic": "减字木兰花"
  }, 
  {
    "author": "沈瀛", 
    "content": "气开气止。\n引得丹元童子喜。\n耳里闻风。\n知是泥丸一窍通。\n危楼宴酒。\n不觉黄芽生蕊寿。\n牙长如何。\n只觉金花罩体多。", 
    "rhythmic": "减字木兰花"
  }, 
  {
    "author": "沈瀛", 
    "content": "琴心和止。\n姹女与君相对喜。\n窗牖藏风。\n每唤其名应即通。\n玉英金酒。\n更唤黄婆同饮寿。\n莫讳人何。\n见说婴儿屋里多。", 
    "rhythmic": "减字木兰花"
  }, 
  {
    "author": "沈瀛", 
    "content": "工夫莫止。\n脱得壳儿方是喜。\n不识真风。\n只说双关夹脊通。\n氤氲似酒。\n元气本同天地寿。\n君可能何。\n一跃红楼好处多。", 
    "rhythmic": "减字木兰花"
  }, 
  {
    "author": "沈瀛", 
    "content": "擎拳仰止。\n不是凡人名尹喜。\n道骨仙风。\n与帝神游结信通。\n献花跪酒。\n清彻云歌益寿。\n所愿维何。\n愿得升平乐事多。", 
    "rhythmic": "减字木兰花"
  }, 
  {
    "author": "沈瀛", 
    "content": "雨难禁止。\n恼得衰翁浑没喜。\n一夜南风。\n北望苕溪震泽通。\n只鸡斗酒。\n且为晚禾生日寿。\n不奈之何。\n今岁田畴晚底多。", 
    "rhythmic": "减字木兰花"
  }, 
  {
    "author": "沈瀛", 
    "content": "寿诗且止。\n设席肆筵谁助喜。\n抹月批风。\n先向天厨号令通。\n满卮天酒。\n上与天田同日寿。\n其应维何。\n寿及天民性命多。", 
    "rhythmic": "减字木兰花"
  }, 
  {
    "author": "沈瀛", 
    "content": "玉人来止。\n见说冰翁心甚喜。\n好个家风。\n举案齐眉胜敬通。\n华堂举酒。\n簇簇亲姻相祝寿。\n善颂言何。\n桂树鸾鸣子姓多。", 
    "rhythmic": "减字木兰花"
  }, 
  {
    "author": "沈瀛", 
    "content": "谁来贲止。\n千里得朋方切喜。\n汪氏门风。\n大学中庸正脉通。\n不妨诗酒。\n请以还丹为荐寿。\n已过羊何。\n绍述韩门得趣多。", 
    "rhythmic": "减字木兰花"
  }, 
  {
    "author": "沈瀛", 
    "content": "凌波不止。\n少小拍浮荷女喜。\n出没由风。\n安得灵犀与暗通。\n龙池醉酒。\n应是太真羞见寿。\n不晓谁何。\n却是浑身一半多。", 
    "rhythmic": "减字木兰花"
  }, 
  {
    "author": "沈瀛", 
    "content": "渴心先止。\n惟有杨家梅可喜。\n争笑梅风。\n空怨楼头角数通。\n甜浆酿酒。\n紫气结成千日寿。\n不奈人何。\n化作飞星处处多。", 
    "rhythmic": "减字木兰花"
  }, 
  {
    "author": "沈瀛", 
    "content": "必恭敬止。\n老子甚为桑梓喜。\n骏马争风。\n诗卷人人数百通。\n斗杓挹酒。\n齐祝乡人箕翼寿。\n天若言何。\n更乞文星下照多。", 
    "rhythmic": "减字木兰花"
  }, 
  {
    "author": "沈瀛", 
    "content": "锦囊送止。\n拆看篇篇珠玉喜。\n大胜鱼风。\n韶沪宫商角徵通。\n醉而强酒。\n有愧多闻张子寿。\n其哂由何。\n刻画无盐已甚多。", 
    "rhythmic": "减字木兰花"
  }, 
  {
    "author": "沈瀛", 
    "content": "竹斋陋止。\n坐客无毡为客喜。\n壁不遮风。\n八达门窗更四通。\n邻家觅酒。\n赤脚扶翁翁老寿。\n子曰其何。\n除却渠侬没事多。", 
    "rhythmic": "减字木兰花"
  }, 
  {
    "author": "沈瀛", 
    "content": "荷公临止。\n宾客惯看儿亦喜。\n歌雅歌风。\n通鉴通书又史通。\n欲相酹酒。\n瓦缶田家羞出寿。\n甚欲舟何。\n愧没瑶觞玉多。", 
    "rhythmic": "减字木兰花"
  }, 
  {
    "author": "沈瀛", 
    "content": "棋枰响止。\n胜负岂能全两喜。\n不竞南风。\n忽尔三生六劫通。\n客方对酒。\n一片捷音来自寿。\n甚快人何。\n大胜呼庐百万多。", 
    "rhythmic": "减字木兰花"
  }, 
  {
    "author": "沈瀛", 
    "content": "酒巡未止。\n先说一些儿事喜。\n别调吹风。\n佛曲由来自普通。\n长鲸吸酒。\n面对沈香山刻寿。\n吸尽如何。\n吸了西江说甚多。", 
    "rhythmic": "减字木兰花"
  }, 
  {
    "author": "沈瀛", 
    "content": "酒巡未止。\n听说二疏归可喜。\n随意乘风。\n拄杖深村狭巷通。\n渊明漉酒。\n更与庞公庞媪寿。\n切莫讥何。\n唤取同来作队多。", 
    "rhythmic": "减字木兰花"
  }, 
  {
    "author": "沈瀛", 
    "content": "酒巡未止。\n更号三般杨氏喜。\n上苑春风。\n宝带灵犀点点通。\n听歌侑酒。\n富贵两全添个寿。\n人少兼何。\n彭祖人言只寿多。", 
    "rhythmic": "减字木兰花"
  }, 
  {
    "author": "沈瀛", 
    "content": "酒巡未止。\n说著四并须著喜。\n好月兼风。\n好个情怀命又通。\n明朝醒酒。\n起看佳人妆学寿。\n定问人何。\n昨夜何人饮最多。", 
    "rhythmic": "减字木兰花"
  }, 
  {
    "author": "沈瀛", 
    "content": "酒巡未止。\n更说五行人听喜。\n康节淳风。\n说道诸公运数通。\n乞浆得酒。\n更检戊申前定寿。\n亥子推何。\n甲子生年四百多。", 
    "rhythmic": "减字木兰花"
  }, 
  {
    "author": "沈瀛", 
    "content": "酒巡未止。\n鼓吹六经为公喜。\n也没回风。\n只有村中鼓数通。\n长须把酒。\n自当长头杯捧寿。\n问得穷何。\n一坐靴皮笑面多。", 
    "rhythmic": "减字木兰花"
  }, 
  {
    "author": "沈瀛", 
    "content": "酒巡未止。\n且听七言馀韵喜。\n弹到悲风。\n醒酒风吹路必通。\n休休避酒。\n末後茶仙来献寿。\n七碗休何。\n不独茶多酒亦多。", 
    "rhythmic": "减字木兰花"
  }, 
  {
    "author": "沈瀛", 
    "content": "八巡将止。\n八节四时人贺喜。\n汉俗成风。\n薛老之言贵尚通。\n妻儿设酒。\n更得比邻相庆寿。\n虚度时何。\n只恐妻儿怪汝多。", 
    "rhythmic": "减字木兰花"
  }, 
  {
    "author": "沈瀛", 
    "content": "九巡将止。\n留读九歌章句喜。\n尽溘埃风。\n发轫苍梧万里通。\n楚歌发酒。\n读到人生何所寿。\n试问原何。\n尔独惺然枉了多。", 
    "rhythmic": "减字木兰花"
  }, 
  {
    "author": "沈瀛", 
    "content": "十巡今止。\n乐事要须防极喜。\n烛影摇风。\n月落参横影子通。\n粗茶淡酒。\n五十狂歌供宴寿。\n敬谢来何。\n再得寻盟後日多。", 
    "rhythmic": "减字木兰花"
  }, 
  {
    "author": "沈瀛", 
    "content": "陋人居止。\n旬一集真终日喜。\n先自薰风。\n客目轮流次第通。\n昔贤置酒。\n十老半千年纪寿。\n知彼由何。\n真处闲中日月多。", 
    "rhythmic": "减字木兰花"
  }, 
  {
    "author": "沈瀛", 
    "content": "鸡鸣弗止。\n弗到天明心弗喜。\n投辖成风。\n壑谷吾公宜弗通。\n齐盟歃酒。\n扬觯先听方饮寿。\n盟载言何。\n卜昼三杯不用多。", 
    "rhythmic": "减字木兰花"
  }, 
  {
    "author": "沈瀛", 
    "content": "适然萃止。\n不待灯花先报喜。\n不速真风。\n且免毛生不为通。\n诗歌棋酒。\n真正清欢真正寿。\n事事真何。\n更得真真真更多。", 
    "rhythmic": "减字木兰花"
  }, 
  {
    "author": "沈瀛", 
    "content": "野叟最昏迷。\n叹世间、光阴奔走如驰。\n逢这闲时。\n忽寻忖、一生里事都非。\n从头到尾。\n都改了、重立根基。\n枕上披衣。\n浑无寐。\n时时摩挲行气。\n才睡起。\n避户扉。\n一炷清香，烟气霏霏。\n膜拜更归依。\n冥心坐、看经念佛行持。\n消除秽恶，光洒洒、禅律威仪。\n佛力慈悲。\n愿今世。\n永没冤债相随。\n食将惭愧。\n才饭了、一枕茶香美。\n迟迟日长，觅伴相对围棋。\n安排势子。\n相望相窥。\n闭心机。\n输赢成败，却似人居世。\n跳脱去、唤方帽杖黎。\n为伴侣、小桥那边一奄儿。\n登高望远输情思。\n叹物荣物枯，节换时移。\n春到园中，见寒梅同春雪乱飞。\n冷艳冰肌。\n须臾李杏开遍，一日芳菲。\n和风骀荡，两岸细柳拈金丝。\n清明时候，景物尤韶媚。\n春事退。\n叹万红狼籍飞满堤。\n水平池。\n风到卷涟漪。\n荷花一望如霞绮。\n对好些景物，敌去炎威。\n秋景凄凄。\n长空明月正扬辉。\n蒹葭岸、浮云侧畔坐钓矾。\n正桂花香喷鼻。\n黄花满眼，风劲霜坠。\n做寒来天气。\n秋光老、草木一齐似洗。\n独修篁径，青松路，残岁方知。\n日将斜，园里缓行归。\n听流水。\n明窗净几。\n调数徽。\n到妙处、古曲幽闲韵渐稀。\n徐徐弹了融心意。\n忽然惊起。\n外时闻车履。\n故人来相对。\n瓮浮蚁。\n草草杯盘灯正辉。\n漏声迟。\n浮飞觞，言渐嘻嘻。\n轩渠一笑，高歌野奄新唱、劝些儿。\n人听村歌，一霎时、好娱戏。\n休笑颠狂，也是大奇。\n能赶气闷忧悲。\n自然沈醉。\n客都去後，睡地。\n一枕华胥惊又起。\n晓鸡啼。\n重起着衣。\n心火烧脐。\n龙行虎驰。\n依前喱喱。\n从头到尾今如此。", 
    "rhythmic": "野庵曲"
  }, 
  {
    "author": "沈瀛", 
    "content": "说与贤瞒，这躯壳、安能久仗凭。\n幸尊中有酒浇磊块，先交神气平。\n醉乡道路无他径。\n任陶陶、现出真如性。\n没闲恼、没闲争。\n也能使情怀长似春。\n也能使飘然逸气如云。\n饶君万劫修功行。", 
    "rhythmic": "醉乡曲"
  }, 
  {
    "author": "沈瀛", 
    "content": "人都道四者难并。\n也由在人心。\n烦恼欢喜元无定。\n奸峭底自能称停。\n你待前面怎那，且随任咱分。\n自家有後自未奔。\n枉劳人方寸。", 
    "rhythmic": "驻马听"
  }, 
  {
    "author": "沈瀛", 
    "content": "金榜初登。\n绮楼朱楼对娉婷。\n软红尘、有人相等。\n归来寝立功名。\n油盖拥著一书生。\n开宴处、笙歌频奏声。\n眼前光景。\n人生如意享欢荣。\n得酒娱情。\n没事汉、清闲人。\n任自由、毁誉利害不上心。\n恣闲吟。\n登山玩水且闲行。\n来主他、风华雪月盟。\n相逢道友，握手闲语百事真。\n得酒忘情。", 
    "rhythmic": "风入松"
  }, 
  {
    "author": "杨万里", 
    "content": "侬家贫甚诉长饥。\n幼稚满庭闱。\n正坐瓶无储粟，漫求为吏东西。\n偶然彭泽近邻圻。\n公秫滑流匙。\n葛巾劝我求为酒，黄菊怨、冷落东篱。\n五斗折腰，谁能许事，归去来兮。\n老圃半榛茨。\n山田欲蒺藜。\n念心为形役又奚悲。\n独惆怅前迷。\n不谏後方追。\n觉今来是了，觉昨来非。\n扁舟轻扬破朝霏。\n风细漫吹衣。\n试问征夫前路，晨光小，恨熹微。\n乃瞻衡宇载奔弛。\n迎候满荆扉。\n已荒三径存松菊，喜诸幼、入室相携。\n有酒盈尊，引觞自酌，庭树遣颜怡。\n容膝易安栖。\n南窗寄傲睨。\n更小园日涉趣尤奇。\n尽虽设柴门，长是闭斜晖。\n纵遐观矫首，短策扶持。\n浮云出岫岂心思。\n鸟倦亦归飞。\n翳翳流光将入，孤松抚处凄其。\n息交绝友堑山溪。\n世与我相违。\n驾言复出何求者，旷千载、今欲从谁。\n亲戚笑谈，琴书觞咏，莫遣俗人知。\n邂逅又春熙。\n农人欲载。\n告西畴有事要耘耔。\n容老子舟车，取意任委蛇。\n历崎岖窈窕，丘壑随宜。\n欣欣花木向荣滋。\n泉水始流澌。\n万物得时如许，此生休笑吾衰。\n寓形宇内几何时。\n岂问去留为。\n委心任运无多虑，顾皇皇、将欲何之。\n大化中间，乘流归尽，喜惧莫随伊。\n富贵本危机。\n云乡不可期。\n趁良辰、孤往恣游嬉。", 
    "rhythmic": "归去来兮引・归去来兮"
  }, 
  {
    "author": "杨万里", 
    "content": "老夫归去，有三径、足可长拖衫袖。\n一道官衔清彻骨，别有监临主守。\n主守清风，监临明月，兼管栽花柳。\n登山临水，作诗三首两首。\n休说白日升天，莫夸金印，斗大悬双肘。\n且说庐陵传盛事，三个闲人眉寿。\n拣罢军员，归农押录，致政诚斋叟。\n只愁醉杀，螺江门外私酒。", 
    "rhythmic": "念奴娇"
  }, 
  {
    "author": "杨万里", 
    "content": "月未到诚斋，先到万花川谷。\n不是诚斋无月，隔一林修竹。\n如今才是十三夜，月色已如玉。\n未是秋光奇绝，看十五十六。", 
    "rhythmic": "好事近"
  }, 
  {
    "author": "杨万里", 
    "content": "偶听松梢扑鹿。\n知是沙鸥来宿。\n稚子莫喧哗。\n恐惊他。\n俄顷忽然飞去。\n飞去不知何处。\n我已乞归休。\n报沙鸥。", 
    "rhythmic": "昭君怨"
  }, 
  {
    "author": "杨万里", 
    "content": "午梦扁舟花底。\n香满西湖烟水。\n急雨打篷声。\n梦初惊。\n却是池荷跳雨。\n散了真珠还聚。\n聚作水银窝。\n泻清波。", 
    "rhythmic": "昭君怨"
  }, 
  {
    "author": "杨万里", 
    "content": "长铗归乎逾十暑，不著冠。\n道是今年胜去年。\n特地减清欢。\n旧赐龙团新作祟，频啜得中寒。", 
    "rhythmic": "武陵春"
  }, 
  {
    "author": "杨万里", 
    "content": "玉树映阶秀，玉节逐年新。\n年年九月，好为阿母作生辰。\n涧底蒲芽九节，海底银涛万顷，酿作一杯春。\n泛以东篱菊，寿以漆园椿。\n对西风，吹鬓雪，炷香云。\n郎君入奏，又迎珠入修门。\n看即金花紫诰，并举莆常两国，册命太夫人。\n三点台星上，一点老人星。", 
    "rhythmic": "水调歌头"
  }, 
  {
    "author": "杨万里", 
    "content": "新春早。\n春前十日春归了。\n春归了。\n落梅如雪，野桃红小。\n老夫不管春催老。\n只图烂醉花前倒。\n花前倒。\n儿扶归去，醒来窗晓。", 
    "rhythmic": "忆秦娥"
  }, 
  {
    "author": "某教授", 
    "content": "鬓边一点似飞鸦。\n莫把翠钿遮。\n三年两载，千百就，今日天涯。\n杨花又逐东风去，随分落谁家。\n若还忘得，除非睡起，不照菱花。", 
    "rhythmic": "眼儿媚"
  }, 
  {
    "author": "陈居仁", 
    "content": "重过钓台路，风物故依然。\n羊裘轩上，俯临清面孱颜。\n仰见先生风节，更有两公名德，冰雪照人寒。\n龙野方驰逐，鸿翼自孤骞。\n酹壶觞，追往昔，笑华颠。\n别来三纪，推排曾戴侍臣冠。\n惭愧君恩难答，聊复守符重绾，敢叹客途艰。\n少报期年政，行泛五湖船。", 
    "rhythmic": "水调歌头"
  }, 
  {
    "author": "李洪", 
    "content": "香满千岩，芳传丛桂，小山曾咏幽菲。\n仙姿冷淡，不奈此香奇。\n翠葆层层障日，深爱惜、早被风吹。\n秋英嫩，夜来露，月底半离披。\n谁知。\n清品贵，带装金粟，韵透文犀。\n与降真为侣，罗袖相宜。\n宝鸭休薰百濯，清芬在、常惹人衣。\n娥约，广寒宫殿，留折最高枝。", 
    "rhythmic": "满庭芳"
  }, 
  {
    "author": "李洪", 
    "content": "梅雨成霖，倦永昼、暑行岩曲。\n爱云梢翠樾，枕溪蓬屋。\n轻木凌波冲卷雪，飞泉奔壑呜哀玉。\n羡渔翁、终岁老烟波，披蓑绿。\n嗟客宦，荒松菊。\n颓壮志，青编竹。\n更长年谙尽，是非荣辱。\n钟鼎无心时节异，山林有味簟瓢足。\n感故人、於此赋归欤，思之熟。", 
    "rhythmic": "满江红"
  }, 
  {
    "author": "李洪", 
    "content": "挂席泛安流。\n细雨斜风到渡头。\n万叠云鬟真似画，云州。\n自古诗人几个游。\n旌旆去悠悠。\n别驾无功愧食浮。\n却忆五湖烟浪里，扁舟。\n第四桥南云水秋。", 
    "rhythmic": "南乡子"
  }, 
  {
    "author": "李洪", 
    "content": "十月南闽未有霜。\n蕉林蔗圃郁相望。\n压枝橄榄浑如画，透甲香橙半弄黄。\n斟绿醑，泛沧浪。\n白沙翠竹近温汤。\n分明水墨山阴道，只欠冰溪雪月光。", 
    "rhythmic": "鹧鸪天"
  }, 
  {
    "author": "李洪", 
    "content": "渺渺长汀远壑，萧萧雨叶风枝。\n几回临水送将归。\n客里暗添憔悴。\n门枕数峰滴翠，舟横几度涟漪。\n绿秧深处鹭于飞。\n愈觉田园有味。", 
    "rhythmic": "西江月"
  }, 
  {
    "author": "李洪", 
    "content": "寒山横抹修眉绿。\n楼前溪瀑锵鸣玉。\n车马各西东。\n行人如转蓬。\n阑干成独倚。\n海阔天无际。\n云淡隔壶山。\n鸿飞杳霭间。", 
    "rhythmic": "菩萨蛮"
  }, 
  {
    "author": "李洪", 
    "content": "夭矫翔鸾溪上峰。\n飘萧雪霰打船篷。\n天花凌乱水晶宫。\n飞透纸窗斜取势，吹回溪面舞因风。\n身游水墨画图中。", 
    "rhythmic": "浣溪沙"
  }, 
  {
    "author": "李洪", 
    "content": "碧涧苍崖玉四围。\n东君翦水散明玑。\n半开桃杏不胜威。\n疑是群仙游阆苑，歌云舞蝶斗高飞。\n珠幢玉节送人归。", 
    "rhythmic": "浣溪沙"
  }, 
  {
    "author": "李洪", 
    "content": "扫地烧香绝点尘。\n绿阶绿草又残春。\n略无闲事挠天真。\n时落燕泥沾几席，乱粘飞絮上衣巾。\n西湖回柁少年人。", 
    "rhythmic": "浣溪沙"
  }, 
  {
    "author": "李洪", 
    "content": "丽谯吹角，渐疏星明澹，帘筛残月。\n袅袅霜飙欺翠袖，飞下一庭香雪。\n半面妆新，回风舞困，此况真奇绝。\n桄榔林里，苏仙偏感华发。\n休怨时暂飘零，玉堂清梦，不惹闲蜂蝶。\n好似王家从竹畔，乘兴山阴时节。\n剪水无情，阆风归去，忍使芳心歇。\n和羹有待，恁时身到天阕。", 
    "rhythmic": "念奴娇"
  }, 
  {
    "author": "李洪", 
    "content": "南国小春时，常是寒威浅。\n玉缀香苞已有梅，疏影无人见。\n愁忆故园芳，梦断扬州远。\n不御铅华自出尘，赛过徐妃面。", 
    "rhythmic": "卜算子"
  }, 
  {
    "author": "李漳", 
    "content": "迢迢郎意，盈盈妾恨，今夕鹊桥欲度。\n世间儿女一何痴，斗乞巧、纷纷无数。\n遥知此际，有人孤坐，心切天街云路。\n好因缘是恶因缘，梦魂远、阳台雨暮。", 
    "rhythmic": "鹊桥仙"
  }, 
  {
    "author": "李漳", 
    "content": "小楼帘卷栏干外。\n花下朱门半启。\n中有倾城佳丽。\n一笑西风里。\n盈盈临水情难致。\n尽日相看如醉。\n乾鹊不知人意。\n只管声声喜。", 
    "rhythmic": "桃源忆故人"
  }, 
  {
    "author": "李漳", 
    "content": "雨歇前林，薰风度、琴声清淑。\n绮窗迥、张眉初扫，弄弦鸣玉。\n三叠瑶池仙侣宴，九江鹤唳清江曲。\n政伯鸾、此日梦维熊，祥烟馥。\n金徽外，音时续。\n雕筵上，听难足。\n且相将一醉，满倾。\n共祝遐龄何所似，水流不尽高山矗。\n算未应、归去抱琴书，云间宿。", 
    "rhythmic": "满江红"
  }, 
  {
    "author": "李漳", 
    "content": "淑德由来孟母名。\n方瞳鹤发莹精神。\n天教遐算灵椿比，亲见贤郎擢桂荣。\n逢诞日，庆孙曾。\n金花纶诰又重新。\n愿君学得司空母，管取年高寿太平。", 
    "rhythmic": "鹧鸪天"
  }, 
  {
    "author": "李漳", 
    "content": "家承阀阅高，人擅闺房秀。\n嫁得伯鸾夫，直是齐眉偶。\n榴花著子时，萱草宜男候。\n一笑捧觥船，共祝人常寿。", 
    "rhythmic": "生查子"
  }, 
  {
    "author": "李漳", 
    "content": "小子何时见，高秋此日生。\n阶兰岩桂正欣荣。\n家比杜陵犹有、彩衣轻。\n应诏须三载，传家有一经。\n齐禽刷羽早蜚鸣。\n莫效老夫头白、好归耕。", 
    "rhythmic": "南歌子"
  }, 
  {
    "author": "李泳", 
    "content": "危楼云雨上，其下水扶天。\n群山四合，飞动寒翠落檐前。\n尽是秋清栏槛，一笑波翻涛怒，雪阵卷苍烟。\n炎暑去无迹，清驶久翩翩。\n夜将阑，人欲静，月初圆。\n素娥弄影，光射空际绿婵娟。\n不用濯缨垂钓，唤取龙宫仙驾，耕此万琼田。\n横笛望中起，吾意已超然。", 
    "rhythmic": "水调歌头"
  }, 
  {
    "author": "李泳", 
    "content": "门掩长安道。\n卷重帘、垂杨散暑，嫩凉生早。\n午梦惊回庭阴翠，蝶舞莺吟未了。\n政露冷、芙蓉池沼。\n金雁尘昏么弦断，理馀音、尚想腰支袅。\n欢渐远，思还绕。\n临皋望极苍江渺。\n晚潮平、湘烟万顷，断虹残照。\n彩舫凌波分飞後，别浦菱花自老。\n问锦鲤、何时重到。\n楼迥层城看不见，对潇潇、暮雨怜芳草。\n幽恨阔、楚天杳。", 
    "rhythmic": "贺新郎"
  }, 
  {
    "author": "李泳", 
    "content": "点点行人趁落晖。\n摇摇烟艇出渔扉。\n一路水香流不断。\n零乱。\n春潮绿浸野蔷薇。\n南去北来愁几许，登临怀古欲沾衣。\n试问越王歌舞地。", 
    "rhythmic": "定风波"
  }, 
  {
    "author": "李", 
    "content": "麦秀连云，桑枝重绿，史君佳政流传。\n凤衔丹诏，来自九重天。\n千里欢腾祖帐，棠阴外、多少攀辕。\n津亭路，如五鼓，难驻邓侯船。\n光华，家世事，门中列戟，圯上遗编。\n况建炎勋业，图画凌烟。\n此去朝端济美，看平步、两两台躔。\n须知道，中兴盛治，主圣赖臣贤。", 
    "rhythmic": "满庭芳"
  }, 
  {
    "author": "李", 
    "content": "可是江梅开晚，从教蜡雪来迟。\n此花清绝胜南枝。\n搀过春风第一。\n蘸蜡女工斗巧，涂黄汉额偏宜。\n□腮相倚并开时。\n认取东君深意。", 
    "rhythmic": "西江月"
  }, 
  {
    "author": "李", 
    "content": "红药香残，绿筠粉嫩。\n春归何处寻春信。\n绣鞍初上马啼轻，举头便觉长安近。\n别酒无情，啼妆有恨。\n山城向晚斜阳褪。\n清江极目带寒烟，锦鳞去後凭谁问。", 
    "rhythmic": "踏莎行"
  }, 
  {
    "author": "李", 
    "content": "油幕新开，旄前导，暂归梓里舂容。\n致身槐府，功在鼎中。\n慨想东山故侣，烟霞外，久阔仙踪。\n今何幸，相逢吐握，谈笑一尊同。\n德星，占瑞处，旌髦五马，衮绣三公。\n对渭川遗老，绛县仙翁。\n厚意杯传绀玉，那堪更，篚实囊红。\n拼沈醉，今宵盛事，复见古人风。", 
    "rhythmic": "满庭芳"
  }, 
  {
    "author": "李", 
    "content": "峰凝瑞，鄞水浮佳气。\n晴景转，花光媚。\n碧幢森大纛，红旆纷千骑。\n相遇处，满城鹤发群仙萃。\n绮席张高会。\n鼍鼓笙箫沸。\n金兽袅，檀烟翠。\n玉山环回座，休惜今朝醉。\n觞再举，清歌共引千秋岁。", 
    "rhythmic": "千秋岁"
  }, 
  {
    "author": "朱熹", 
    "content": "压架年来雪作堆。\n珍丛也是近移栽。\n肯令容易放春回。\n却恐阴晴无定度，从教红白一时开。\n多情蜂蝶早飞来。", 
    "rhythmic": "浣溪沙"
  }, 
  {
    "author": "朱熹", 
    "content": "晚红飞尽春寒浅。\n浅寒春尽飞红晚。\n尊酒绿阴繁。\n繁阴绿酒尊。\n老仙诗句好。\n好句诗仙老。\n长恨送年芳。\n芳年送恨长。", 
    "rhythmic": "菩萨蛮"
  }, 
  {
    "author": "朱熹", 
    "content": "暮江寒碧萦长路。\n路长萦碧寒江暮。\n花坞夕阳斜。\n斜阳夕坞花。\n客愁无胜集。\n集胜无愁客。\n醒似醉多情。\n情多醉似醒。", 
    "rhythmic": "菩萨蛮"
  }, 
  {
    "author": "朱熹", 
    "content": "春色欲来时，先散满天风雪。\n坐使七闽松竹，变珠幢玉节。\n中原佳气郁葱葱，河山壮宫阕。\n丞相功成千载，映黄流清彻。", 
    "rhythmic": "好事近"
  }, 
  {
    "author": "朱熹", 
    "content": "睡处林风瑟瑟，觉来山月团团。\n身心无累久轻安。\n况有清池凉馆。\n句稳翻嫌白俗，情高却笑郊寒。\n兰膏元自少陵残。\n好处金章不换。", 
    "rhythmic": "西江月"
  }, 
  {
    "author": "朱熹", 
    "content": "堂下水浮新绿，门前树长交枝。\n晚凉快写一篇诗。\n不说人间忧喜。\n身老心闲益壮，形癯道胜还肥。\n软轮加璧未应迟。\n莫道前非今是。", 
    "rhythmic": "西江月"
  }, 
  {
    "author": "朱熹", 
    "content": "暮雨朝云不自怜。\n放教春涨绿浮天。\n祗令画阁临无地，宿昔新诗满系船。\n青鸟外，白鸥前。\n几生香火旧因缘。\n酒阑山月移雕槛，歌罢江风拂玳筵。", 
    "rhythmic": "鹧鸪天"
  }, 
  {
    "author": "朱熹", 
    "content": "已分江湖寄此生。\n长蓑短笠任阴晴。\n鸣桡细雨沧洲远，系舸斜阳画阁明。\n奇绝处，未忘情。\n几时还得去寻盟。\n江妃定许捐双佩，渔父何劳笑独醒。", 
    "rhythmic": "鹧鸪天"
  }, 
  {
    "author": "朱熹", 
    "content": "脱却儒冠著羽衣。\n青山绿水浩然归。\n看成鼎内真龙虎，管甚人间闲与非。\n生羽翼，上烟霏。\n回头祗见冢累累。\n未寻跨凤吹箫侣，且伴孤云独鹤飞。", 
    "rhythmic": "鹧鸪天"
  }, 
  {
    "author": "朱熹", 
    "content": "落日照楼船。\n稳过澄江一片天。\n珍重使君留客意，依然。\n风月从今别一川。\n离绪悄危弦。\n永夜清霜透幕毡。\n明日回头江树远，怀贤。\n目断晴空雁字连。", 
    "rhythmic": "南乡子"
  }, 
  {
    "author": "朱熹", 
    "content": "秀野诗翁，念故山、十年乖隔。\n聊命驾、朱门旧隐，绿槐新陌。\n好雨初晴仍半暖，金玉开瑶席。\n更流传、丽藻借江天，留春色。\n过里社、将儿侄。\n谈往事，悲陈迹。\n喜尊前现在，镜中如昔。\n两鬓全期烟树绿，方瞳好映寒潭碧。\n但一年、一度一归来，欢何极。", 
    "rhythmic": "满江红"
  }, 
  {
    "author": "朱熹", 
    "content": "富贵有馀乐，贫贱不堪忧。\n谁知天路幽险，倚伏互相酬。\n请看东门黄犬，更听华亭清唳，千古恨难收。\n何似鸱夷子，散发弄扁舟。\n鸱夷子，成霸业，有馀谋。\n致身千乘卿相，归把钓渔钩。\n春画五湖烟浪，秋夜一天云月，此外尽悠悠。\n永弃人间事，吾道付沧洲。", 
    "rhythmic": "水调歌头"
  }, 
  {
    "author": "朱熹", 
    "content": "长记与君别，丹凤九重城。\n归来故里，愁思怅望渺难平。\n今夕不知何夕，得共寒潭烟艇，一笑俯空明。\n有酒径须醉，无事莫关情。\n寻梅去，疏竹外，一枝横。\n与君吟弄风月，端不负平生。\n何处车尘不到，有个江天如许，争肯换浮名。\n只恐买山隐，却要炼丹成。", 
    "rhythmic": "水调歌头"
  }, 
  {
    "author": "朱熹", 
    "content": "江水浸云影，鸿雁欲南飞。\n携壶结客，何处空翠渺烟霏。\n尘世难逢一笑，况有紫萸黄菊，堪插满头归。\n风景今朝是，身世昔人非。\n酬佳节，须酩酊，莫相违。\n人生如寄，何事辛苦怨斜晖。\n无尽今来古往，多少春花秋月，那更有危机。\n与问牛山客，何必独沾衣。", 
    "rhythmic": "水调歌头"
  }, 
  {
    "author": "朱熹", 
    "content": "临风一笑，问群芳谁是，真香纯白。\n独立无朋，算只有、姑射山头仙客。\n绝艳谁怜，真心自保，邈与尘缘隔。\n天然殊胜，不关风露冰雪。\n应笑俗李粗桃，无言翻引得，狂蜂轻蝶。\n争似黄昏闲弄影，清浅一溪霜月。\n画角吹残，瑶台梦断，直下成休歇。\n绿阴青子，莫教容易波折。", 
    "rhythmic": "念奴娇"
  }, 
  {
    "author": "朱熹", 
    "content": "雪月两相映，水石互悲鸣。\n不知岩上枯木，今夜若为情。\n应见尘中胶扰。\n便道山间空旷，与麽了平生。\n与麽平生了，□水不流行。\n起披衣，瞻碧汉，露华清。\n寥寥千载，此事本分明。\n若向乾坤识易，便信行藏无间，处处总圆成。\n记取渊冰语，莫错定盘星。", 
    "rhythmic": "水调歌头"
  }, 
  {
    "author": "朱熹", 
    "content": "云垂幕。\n阴风惨淡天花落。\n天花落。\n千林琼玖，一空鸾鹤。\n征车渺渺穿华薄。\n路迷迷路增离索。\n增离索。\n剡溪山水，碧湘楼阁。", 
    "rhythmic": "忆秦娥"
  }, 
  {
    "author": "朱熹", 
    "content": "梅花发。\n寒梢挂著瑶台月。\n瑶台月。\n和羹心事，履霜时节。\n野桥流水声呜咽。\n行人立马空愁绝。\n空愁绝。\n为谁凝伫，为谁攀折。", 
    "rhythmic": "忆秦娥"
  }, 
  {
    "author": "朱熹", 
    "content": "不见严夫子，寂莫富春山。\n空馀千丈危石，高插暮云端。\n想象羊裘披了，一笑两忘身世，来把钓鱼竿。\n不似林间翮，飞倦始知还。\n中兴主，功业就，鬓毛斑。\n驰驱一世豪杰，相与济时艰。\n独委狂奴心事，不羡痴儿鼎足，放去任疏顽。\n爽气动心斗，千古照林峦。", 
    "rhythmic": "水调歌头"
  }, 
  {
    "author": "黄铢", 
    "content": "秋风袅袅夕阳红。\n晚烟浓。\n暮云重。\n万叠青山，山外叫孤鸿。\n独上高楼三百尺，凭玉，睇层空。\n人间日月去匆匆。\n碧梧桐。\n又西风。", 
    "rhythmic": "江神子・江城子"
  }, 
  {
    "author": "黄铢", 
    "content": "海山翠叠青螺浅。\n暮云散尽天容远。\n匹马度江皋。\n北风生怒号。\n解鞍栖倦翮。\n皓月空庭白。\n何处小阑干。\n玉箫吹夜寒。", 
    "rhythmic": "菩萨蛮"
  }, 
  {
    "author": "黄铢", 
    "content": "永日离忧千万绪。\n雪舟远泛清漳浦。\n珍重故人寒夜语。\n挥玉麈。\n沈沈画阁凝香雾。\n风砌落花留不住。\n红蜂翠蝶闲飞舞。\n明日柳营江上路。\n云起处。\n苍山万叠人归去。", 
    "rhythmic": "渔家傲"
  }, 
  {
    "author": "高宣教", 
    "content": "去又如何去。\n住又如何住。\n但得山花插满头。\n休问奴归处。", 
    "rhythmic": "卜算子"
  }, 
  {
    "author": "严蕊", 
    "content": "不是爱风尘，似被前身误。\n花落花开自有时，总是东君主。\n去也终须去。\n住也如何住。\n若得山花插满头，莫问奴归处。", 
    "rhythmic": "卜算子"
  }, 
  {
    "author": "严蕊", 
    "content": "道是梨花不是。\n道是杏花不是。\n白白与红红，别是东风情味。\n曾记。\n曾记。\n人在武陵微醉。", 
    "rhythmic": "如梦令"
  }, 
  {
    "author": "严蕊", 
    "content": "碧梧初出，桂花才吐，池上水花微谢。\n穿针人在合欢楼，正月露、玉盘高泻。\n蛛忙鹊懒，耕慵织倦，空做古今佳话。\n人间刚道隔年期，指天上、方才隔夜。", 
    "rhythmic": "鹊桥仙"
  }, 
  {
    "author": "晦庵", 
    "content": "胶扰劳生，待足後、何时是足。\n据见定、随家丰俭，便堪龟缩。\n得意浓时休进步，须知世事多翻覆。\n漫教人、白了少年头，徒碌碌。\n谁不爱，黄金屋。\n谁不羡，千锺禄。\n奈五行不是，这般题目。\n枉费心神空计较，儿孙自有儿孙福。\n也不须、采药访神仙，惟寡欲。", 
    "rhythmic": "满江红"
  }, 
  {
    "author": "徐逸", 
    "content": "风韶雨秀。\n春已平分後。\n陡顿故人疏把酒。\n闲恁画阑搔首。\n争须携手踏青。\n人生几度清明。\n待得燕慵莺懒，杨花点点浮萍。", 
    "rhythmic": "清平乐"
  }, 
  {
    "author": "沈端节", 
    "content": "月胧烟澹霜蹊滑，孤宿暮林荒驿。\n绕树微吟，巡檐索笑，自分平生相得。\n冰池半释。\n正节物惊心，泪痕沾臆。\n流水溅溅，照影古寺满春色。\n沈叹今年未识。\n暗香微动处，人□初寂。\n酷爱芳姿，最怜幽韵，来款禅房深密。\n他时恨□。", 
    "rhythmic": "五福降中天"
  }, 
  {
    "author": "沈端节", 
    "content": "愁极强登临，毕竟愁难避。\n千里江山黯淡中，总是悲秋意。\n谁插菊花枝，谁带茱萸佩。\n独倚阑干醉不成，日暮西风起。", 
    "rhythmic": "卜算子"
  }, 
  {
    "author": "沈端节", 
    "content": "冷蕊伴疏枝，一笑何时共。\n江北江南两处愁，忍看花影动。\n旅泊怕逢春，卜睡都无梦。\n岁暮何郎未得归，手拈频呵冻。", 
    "rhythmic": "卜算子"
  }, 
  {
    "author": "沈端节", 
    "content": "踏雪探孤芳，只有诗人共。\n守定南枝待得开，不觉冰轮动。\n却月与凌风，谩说扬州梦。\n想见雕阑曲沼边，残雪和烟冻。", 
    "rhythmic": "卜算子"
  }, 
  {
    "author": "沈端节", 
    "content": "客里见梅花，独赏无人共。\n风度精神总是伊，又是归心动。\n把酒破忧端，熏被寻佳梦。\n梦觉香残一味寒，有泪都成冻。", 
    "rhythmic": "卜算子"
  }, 
  {
    "author": "沈端节", 
    "content": "烘手熨笙簧，呵冻匀酥面。\n闲向梅花树下行，拜月遥相见。\n何处托春心，乐府流深怨。\n却拈寒窗傍绮疏，恨极东风远。", 
    "rhythmic": "卜算子"
  }, 
  {
    "author": "沈端节", 
    "content": "凭阑独。\n南山影蘸杯心绿。\n杯心绿。\n悠然忽见，卧披横轴。\n西风暗度钗梁玉。\n手香记得人簪菊。\n人簪菊。\n无穷幽韵，细看不足。", 
    "rhythmic": "忆秦娥"
  }, 
  {
    "author": "沈端节", 
    "content": "喜入眉心黄点莹。\n珠佩玲珑透影。\n风露萧萧冷。\n梦回月窟香成阵。\n秋後情怀君莫问。\n拼了因他瘦损。\n不似寻常韵。\n细看没处安排闷。", 
    "rhythmic": "惜分飞"
  }, 
  {
    "author": "沈端节", 
    "content": "远树昏鸦闹，衰芦睡鸭双。\n雪篷烟棹炯寒光。\n疑是风林纤月、到船窗。\n时序惊心破，江山引梦长。\n思量也待不思量。\n泪染罗巾犹带、旧时香。", 
    "rhythmic": "南歌子"
  }, 
  {
    "author": "沈端节", 
    "content": "怀人意思，悲秋情绪，长是文园病後。\n蛛丝轻袅玉钗风，想花貌、参差依旧。\n无穷往事，一襟新恨，老泪淋浪卮酒。\n天涯相对话平生，怅南北、还如箕斗。", 
    "rhythmic": "鹊桥仙"
  }, 
  {
    "author": "沈端节", 
    "content": "红娇翠弱。\n春寒睡起慵匀掠。\n些儿心事谁能学。\n深院无人，时有燕穿幕。\n漏声滴尽莲花萼。\n静看月转西阑角。", 
    "rhythmic": "醉落魄・一斛珠"
  }, 
  {
    "author": "沈端节", 
    "content": "三三五五短长亭。\n都只解、送人行。\n天远树冥冥。\n怅好梦、才成又惊。\n夜堂歌罢，小楼钟断，归路已闻莺。", 
    "rhythmic": "太常引"
  }, 
  {
    "author": "沈端节", 
    "content": "真个忆。\n花下雨声初息。\n猛记乌衣曾旧识。\n丁宁教去觅。\n春半峭寒犹力。\n泪滴两襟成迹。\n独倚危阑清昼寂。\n草长流翠碧。", 
    "rhythmic": "谒金门"
  }, 
  {
    "author": "沈端节", 
    "content": "春欲去。\n人瘦不胜金缕。\n门巷阴阴飞絮舞。\n断肠双燕语。\n孤坐晚窗闲处。\n月到花心亭午。\n寒色著人无意绪。\n竹鸣风似雨。", 
    "rhythmic": "谒金门"
  }, 
  {
    "author": "沈端节", 
    "content": "寻胜去。\n湖色净涵疏树。\n乃一声何处起。\n风铃相应语。\n目断遥林修渚。\n画出江南烟雨。\n山水照人人楚楚。\n锦肠生秀句。", 
    "rhythmic": "谒金门"
  }, 
  {
    "author": "沈端节", 
    "content": "春山千里供行色。\n客愁浓似春山碧。\n幸自不思归。\n子规心上啼。\n芳意随人老。\n绿尽江南草。\n窈窕可人花。\n路长何处家。", 
    "rhythmic": "菩萨蛮"
  }, 
  {
    "author": "沈端节", 
    "content": "愁人道酒能消解。\n元来酒是愁人害。\n对酒越思量。\n醉来还断肠。\n酒醒初梦破。\n梦破愁无那。\n乾净不如休。\n休时只恁愁。", 
    "rhythmic": "菩萨蛮"
  }, 
  {
    "author": "沈端节", 
    "content": "灯夜香甘动绮筵。\n明珠颗颗泛瓯圆。\n佳人巧意底难传。\n喜见翻溪流细滑，却思信手弄轻纤。\n不知辛苦为谁甜。", 
    "rhythmic": "浣溪沙"
  }, 
  {
    "author": "沈端节", 
    "content": "烟淡回塘。\n月浸疏篁。\n一枝□、压尽群芳。\n修然风度，玉质金章。\n有许多情，许多韵，许多香。\n中酒情怀，琢句心肠。\n倚屏山、子细端相。", 
    "rhythmic": "行香子"
  }, 
  {
    "author": "沈端节", 
    "content": "暮云千里。\n正小雨乍晴，霜风初起。\n芦荻江边，月昏人静，独自小船儿里。\n消魂几声新雁，合造愁人天气。\n怎奈何，少年时光景，一成抛弃。\n回首空肠断，尺素未传，应是无双鲤。\n闷酒孤斟，半醺还醒，乾净不如不醉。\n有得恁多烦恼，直是没些如意。\n受尽也，待今回厮见，从头说似。", 
    "rhythmic": "喜迁莺"
  }, 
  {
    "author": "沈端节", 
    "content": "楚山千叠伤心碧。\n伤心只有遥相忆。\n解佩揖巫云。\n愁生洛浦春。\n香波凝宿雾。\n梦断消魂处。\n空听水泠泠。\n如闻宝瑟声。", 
    "rhythmic": "菩萨蛮"
  }, 
  {
    "author": "沈端节", 
    "content": "天遥野阔雁书空。\n山远暮云中。\n目断江南烟雨，□□枕春风。", 
    "rhythmic": "朝中措"
  }, 
  {
    "author": "沈端节", 
    "content": "灯宵渐近，更兵尘初息，韶华偏早。\n太守风流张宴乐，不管江城寒峭。\n发底蜂儿，钗头梅蕊，一一夸新巧。\n笙歌鼎沸，万人争看标表。\n应记革履雍容，天香满袖，侍宴游三岛。\n圣主中兴思用旧，尊礼先朝元老。\n烛赐金莲，柑传罗帕，行即趋严道。\n深杯休诉，任教银漏催晓。", 
    "rhythmic": "念奴娇"
  }, 
  {
    "author": "沈端节", 
    "content": "重阳恁好，正秋清天色，水容如泻。\n野阔风高香雾满，采菊无人同把。\n堪笑渊明，蓬头曳杖，吟赏东篱下。\n孤风远韵，至今犹作佳话。\n争似太守才贤，慈祥恺悌，赋政多闲暇。\n千里江山供胜践，尊俎延登儒雅。\n只恐相将，吹花春宴，不许斯民借。\n花嘲便坐，尚怀方外司马。", 
    "rhythmic": "念奴娇"
  }, 
  {
    "author": "沈端节", 
    "content": "史君标韵如徐庾。\n更名节、高千古。\n卧治姑溪才小驻。\n闲云无定，阳春有脚，又作南昌去。\n兴来亭上清歌度。\n尽能唱、公诗句。", 
    "rhythmic": "青玉案"
  }, 
  {
    "author": "沈端节", 
    "content": "雪肌花貌，见了千千万。\n眼去眉来几曾管。\n被今回打住，没□施程，□捺地，却悔看承较晚。\n琴心传密意，唯有相知，失笑他满恁撩乱。\n抖下俏和娇，掩翠凌红，真个是、从前可见。\n据入马牢笼怎乾休，但拈取真诚，试教人看。", 
    "rhythmic": "洞仙歌"
  }, 
  {
    "author": "沈端节", 
    "content": "夜来惊怪，冷逼流苏帐。\n梦破初闻打窗响。\n向晓开帘，凌乱千里寒光，清兴发，鹤氅谁同纵赏。\n江南春意动，梅竹潜通，醉帽冲风自来往。\n慨念故人疏，便理扁舟，须信道、吾曹清旷。\n待石鼎煎茶洗馀醺，更依旧归来，浅斟低唱。", 
    "rhythmic": "洞仙歌"
  }, 
  {
    "author": "沈端节", 
    "content": "重阳近也，渐秋光凄劲。\n宿雨初收好风景。\n正干戈耆定，禾黍丰登，人意乐，歌舞贤侯美政。\n醉翁游历处，胜概依然，木落淮南见山影。\n有客共登临，醉里疏狂，乌帽、从嘲雪鬓。\n但目送孤鸿傍危栏，笑问道，黄花似谁风韵。", 
    "rhythmic": "洞仙歌"
  }, 
  {
    "author": "沈端节", 
    "content": "去年寒食初相见。\n花上双飞燕。\n今年寒食又花开。\n垂下重帘不许、燕归来。\n隔帘听燕呢喃语。\n似说相思苦。\n东君都不管闲愁。\n一任落花飞絮、两悠悠。", 
    "rhythmic": "虞美人"
  }, 
  {
    "author": "沈端节", 
    "content": "卧红堆碧纷无数。\n春事知何许。\n班班小雨犁花。\n又是清明时候、不归家。\n伤春减尽东阳带。\n人道多情杀。\n青春留下许多愁。\n分付与君今夜、一齐休。", 
    "rhythmic": "虞美人"
  }, 
  {
    "author": "沈端节", 
    "content": "暮云衰草连天远。\n不记离人怨。\n可怜无处不关情。\n梦断孤鸿哀怨、两三声。\n恨眉醉眼何时见。\n夜夜相思遍。\n梧桐叶落候蛩秋。\n唯有一江烟雨、替人愁。", 
    "rhythmic": "虞美人"
  }, 
  {
    "author": "沈端节", 
    "content": "旧家元夜，追随风月，连宵欢宴。\n被那懑、引得滴流地，一似蛾儿转。\n而今百事心情懒。", 
    "rhythmic": "探春令"
  }, 
  {
    "author": "沈端节", 
    "content": "雨後轻寒天气。\n玉酒中人小醉。\n乍报一番秋，晚簟清凉如水。\n睡。\n睡。\n窗在芭蕉叶底。", 
    "rhythmic": "如梦令"
  }, 
  {
    "author": "沈端节", 
    "content": "桂轮香满。\n送寒色、轻风剪剪。\n又还是、幽窗人静，梅影参差初转。\n念少年孤负芳音，多时不见文君面。\n漫快泻琼舟，浓熏宝鸭，终是心情差懒。\n谩就枕，浑无寐，□听彻、天边飞雁。\n闲愁消万缕，如何消遣。\n绣衾□忆鸳鸯暖。\n细思量、遍倚屏山，挑尽琴心，谁识相思怨。\n休文瘦损，陡觉频移带眼。", 
    "rhythmic": "薄幸"
  }, 
  {
    "author": "沈端节", 
    "content": "秋声昨夜入梧桐。\n雨。\n洒窗风。\n短杵疏砧，将恨到帘栊。\n归梦未成心已远，云不断，水无穷。\n有人应念水之东。\n鬓如蓬。\n理妆慵。", 
    "rhythmic": "江城子"
  }, 
  {
    "author": "沈端节", 
    "content": "雾薄阴轻，林深烟暖，海棠特地开迟。\n光风绝艳，独自殿芳时。\n须信东君注意，花神会、别有看持。\n群英外，嫣然一笑，富贵出添姿。\n日长，春睡足，粉香扑扑，酒晕微微。\n明皇当日，称许最相宜。\n妃子扶来半醉，宫妆淡、不扫蛾眉，偏怜处，流莺惊绕，金弹拂丛飞。", 
    "rhythmic": "满庭芳"
  }, 
  {
    "author": "沈端节", 
    "content": "昔年曾记寻芳处，短帽冲寒。\n竹外江干。\n玉面皮儿月下观。\n而今老大风流减，百事心阑。\n谷底林间。\n坐对横枝祗鼻酸。", 
    "rhythmic": "采桑子"
  }, 
  {
    "author": "沈端节", 
    "content": "一枕香消睡恼，十年漂泊江湖。\n空馀清梦绕康庐。\n记得林间风度。\n锦绣谷中旧客，襟怀未肯全疏。\n从今不要别人扶。\n醉拥紫云归去。", 
    "rhythmic": "西江月"
  }, 
  {
    "author": "沈端节", 
    "content": "冰池轻皱。\n喜寒律乍回，微阳初透。\n岁晚云黄，日晴烟暖，昼刻暗添宫漏。\n山色岸容都变，春意欲传官柳。\n最好处，正酥融粉薄，一枝梅瘦。\n行乐，春渐近，景胜欢长，幼眇丝簧奏。\n鸣玉行，退朝花院，犹有御香沾袖。\n试问西邻虽富，何似东皋依旧。\n趁未老，便优游林壑，围棋把酒。", 
    "rhythmic": "喜迁莺"
  }, 
  {
    "author": "沈端节", 
    "content": "幸自心肠稳审，怎禁眼脑迷奚。\n招愁买恨带人疑。\n一味笑吟吟地。\n闲趁莺来日下，却随燕入乌衣。\n阿蛮风味有谁知。\n认得乐天词意。", 
    "rhythmic": "西江月"
  }, 
  {
    "author": "沈端节", 
    "content": "嫩凉清晓，淡秋容、横写鲛绡十幅。\n山水光中参意味，不管人间荣辱。\n藜杖棕鞋，纶巾鹤氅，宾主俱遗俗。\n倚阑舒啸，一樽花下相属。\n云际有药千年，琼瑶争秀发，龙蛇新。\n富贵功名元自有，且乐无穷真福。\n莲社风流，醉乡跌宕，时奏长生曲。\n月娥同听，好风徐韵松竹。", 
    "rhythmic": "念奴娇"
  }, 
  {
    "author": "沈端节", 
    "content": "洛妃汉女，护春寒、不惜鲛绡重叠。\n拾翠江边烟澹澹，交影参差胧月。\n秦虢相将，英娥接武，同宴瑶池雪。\n层冰连璧，个中谁敢优劣。\n著意晕纷饶酥，韵多香剩，都与群花别。\n娟秀敷腴索笑处，玉脸微生娇靥。\n羞损南枝，映翻绿萼，不数黄千叶。\n形容不尽，细看一倍清绝。", 
    "rhythmic": "念奴娇"
  }, 
  {
    "author": "沈端节", 
    "content": "湖山照影，正日长娇困，不烦匀扫。\n絮满长洲春澹沲，开遍吴宫花草。\n嫩绿葱葱，轻红簌簌，渐觉枝头少。\n馀芳难并，破愁惟有馨。\n应是留得东君，海棠方待折，玉环娇小。\n雾薄阴轻初睡足，宝幄画屏香袅。\n醉态天真，半羞微敛，未肯都开了。\n嫣然一笑，此时风度尤好。", 
    "rhythmic": "念奴娇"
  }, 
  {
    "author": "沈端节", 
    "content": "寻幽览胜，凭危栏、极目风烟平楚。\n自笑飘零惊岁晚，欲挂衣冠神武。\n芳甸时巡，醉乡日化，庭实名花旅。\n阆风蓬顶，自来不见烽戍。\n宴罢玉宇琼楼，醉中都忘却，瑶池归路。\n俯瞰尘寰千万落，渺渺峰端栖雾。\n群玉图书，广寒宫殿，一一经行处。\n相羊物外，旷怀高视千古。", 
    "rhythmic": "念奴娇"
  }, 
  {
    "author": "沈端节", 
    "content": "和气霭微宵，黄云飘转。\n东阁观梅负诗眼。\n满斟绿酒，唱个曲儿亲劝。\n愿从今日去，长相见。\n宝幄欢浓，玉炉香软。\n彼此宜冬镇长键。\n绣床儿畔，渐渐日迟风暖。\n告他事事底，饶一线。", 
    "rhythmic": "感皇恩"
  }, 
  {
    "author": "张孝祥", 
    "content": "长怀望断，关塞莽然平。\n征尘暗，霜风劲，悄边声。\n黯销凝。\n追想当年事，殆天数，非人力，洙泗上，弦歌地，亦膻腥。\n隔水毡乡，落日牛羊下，区脱纵横。\n看名王宵猎，骑火一川明。\n笳鼓悲鸣。\n遣人惊。\n念腰间箭，匣中剑，空埃蠹，竟何成。\n时易失，心徒壮，岁将零。\n渺神京。\n干羽方怀远，静烽燧，且休兵。\n冠盖使，纷驰骛，若为情。\n闻道中原遗老，常南望，羽葆霓旌。", 
    "rhythmic": "六州歌头"
  }, 
  {
    "author": "张孝祥", 
    "content": "隆中三顾客，圯上一编书。\n英雄当日感会，馀事了寰区。\n千载神交二子，一笑眇然兹世，却愿驾柴车。\n长忆淮南岸，耕钓混樵渔。\n忽扁舟，凌骇浪，到三吴。\n纶巾羽扇容与，争看列仙儒。\n不为莼鲈笠泽，便卦衣冠神武，此兴渺江湖。\n举酒对明月，高曳九霞裾。", 
    "rhythmic": "水调歌头"
  }, 
  {
    "author": "张孝祥", 
    "content": "猩鬼啸篁竹，玉帐夜分弓。\n少年荆楚剑客，突骑锦红。\n千里风飞雷厉，四校星流慧扫，萧斧锉春葱。\n谈笑青油幕，日奏捷书同。\n诗书帅，黄阁老，黑头公。\n家传鸿宝秘略，小试不言功。\n闻道玺书频下，看即沙堤归去，帷幄且从容。\n君王自神武，一举朔庭空。", 
    "rhythmic": "水调歌头"
  }, 
  {
    "author": "张孝祥", 
    "content": "濯足夜滩急，发北风凉。\n吴山楚泽行遍，只欠到潇湘。\n买得扁舟归去，此事天公付我，六月下沧浪。\n蝉脱尘埃外，蝶梦水云乡。\n制荷衣，纫兰佩，把琼芳。\n湘妃起舞一笑，抚瑟奏清商。\n唤起九歌忠愤，拂拭三闾文字，还与日争光。\n莫遣儿辈觉，此乐未渠央。", 
    "rhythmic": "水调歌头"
  }, 
  {
    "author": "张孝祥", 
    "content": "江山自雄丽，风露与高寒。\n寄声月姊，借我玉鉴此中看。\n幽壑鱼龙悲啸，倒影星辰摇动，海气夜漫漫。\n涌起白银阕，危驻紫金山。\n表独立，飞霞佩，切云冠。\n漱水濯雪，眇视万里一毫端。\n回首三山何处，闻道群仙笑我，要我欲俱还。\n挥手从此去，翳风更骖鸾。", 
    "rhythmic": "水调歌头"
  }, 
  {
    "author": "张孝祥", 
    "content": "淮楚襟带地，云梦泽南州。\n沧江翠壁佳处，突兀起红楼。\n凭仗使君胸次，与问老仙何在，长啸俯清秋。\n试遣吹箫看，骑鹤恐来游。\n欲乘风，凌万顷，泛扁舟。\n山高月小，霜露既降，凛凛不能留。\n一吊周郎羽扇，尚想曹公横槊，兴废两悠悠。\n此意无尽藏，分付水东流。", 
    "rhythmic": "水调歌头"
  }, 
  {
    "author": "张孝祥", 
    "content": "青嶂度云气，幽壑舞回风。\n山神助我奇观，唤起碧宵龙。\n电掣金蛇千丈，雷震灵鼍万垒，汹汹欲崩空。\n尽泻银潢水，倾入宝莲宫。\n坐中客，凌积翠，看奔洪。\n人间应失匕箸，此地独从容。\n洗了从来尘垢，润及无边焦槁，造物不言功。\n天宇忽开霁，日在五云东。", 
    "rhythmic": "水调歌头"
  }, 
  {
    "author": "张孝祥", 
    "content": "五岭皆炎热，宜人独桂林。\n江南驿使未到，梅蕊破春心。\n繁会九衢三市，缥缈层楼杰观，雪片一冬深。\n自是清凉国，莫遣瘴烟侵。\n江山好，青罗带，碧玉簪。\n平沙细浪欲尽，陡起忽千寻。\n家种黄柑丹荔，户拾明珠翠羽，箫鼓夜沈沈。\n莫问骖鸾事，有酒且频斟。", 
    "rhythmic": "水调歌头"
  }, 
  {
    "author": "张孝祥", 
    "content": "今夕复何夕，此地过中秋。\n赏心亭上唤客，追忆去年游。\n千里江山如画，万井笙歌不夜，扶路看遨头。\n玉界拥银阕，珠箔卷琼钩。\n驭风去，忽吹到，岭边州。\n去年明月依旧，还照我登楼。\n楼下水明沙静，楼外参横斗转，搔首思悠悠。\n老子兴不浅，聊复此淹留。", 
    "rhythmic": "水调歌头"
  }, 
  {
    "author": "张孝祥", 
    "content": "雪洗虏尘静，风约楚云留。\n何人为写悲壮，吹角古城楼。\n湖海平生豪气，关塞如今风景，剪烛看吴钩。\n胜喜然犀处，骇浪与天浮。\n忆当年，周与谢，富春秋。\n小乔初嫁，香囊未解，勋业故优游。\n赤壁矶头落照，肥水桥边衰草，渺渺唤人愁。\n我欲乘风去，击楫誓中流。", 
    "rhythmic": "水调歌头"
  }, 
  {
    "author": "张孝祥", 
    "content": "云海漾空阔，风露凛高寒。\n仙翁鹤驾，羽节缥缈下天端。\n指点虚无征路，时见双凫飞舞，挥斥隘尘寰。\n吹笛向何处，海上有三山。\n彩衣新，鱼服丽，更朱颜。\n蟠桃未熟，千岁容与且人间。\n早晚金泥封诏，归侍玉皇香案，踵武列仙班。\n玉骨自难老，未用九霞丹。", 
    "rhythmic": "水调歌头"
  }, 
  {
    "author": "张孝祥", 
    "content": "紫橐论思旧，碧落拜除新。\n内家敕使，传诏亲付玉麒麟。\n千里江山增丽，是处旌旗改色，佳气郁轮。\n看取连宵雪，借与万家春。\n建崇牙，开盛府，是生辰。\n十州老稚，都向今日祝松椿。\n多少活人阴德，合享无边长算，唯有我知君。\n来岁更今日，一气转洪钧。", 
    "rhythmic": "水调歌头"
  }, 
  {
    "author": "张孝祥", 
    "content": "舣棹太湖岸，天与水相连。\n垂虹亭上，五年不到故依然。\n洗我征尘三斗，快揖商飙千里，鸥鹭亦翩翩。\n身在水晶阕，真作驭风仙。\n望中秋，无五日，月还圆。\n倚栏清啸孤发，惊起壑龙眠。\n欲酹鸱夷西子，未办当年功业，空系五湖船。\n不用知馀事，莼正芳鲜。", 
    "rhythmic": "水调歌头"
  }, 
  {
    "author": "张孝祥", 
    "content": "螯禁辍颇牧，熊拭赖龙黄。\n一时林莽千险，蜂午要驱攘。\n金版六韬初拭，烟敛山空野回，低草见牛羊。\n旒纩释南顾，戈甲濯银潢。\n玉书下，褒懿绩，促曹装。\n帝宸天近，红旆东去带朝阳。\n归辅五云丹陛，回首楚楼千里，遗爱满潇湘。\n应记依刘客，曾此奉离觞。", 
    "rhythmic": "水调歌头"
  }, 
  {
    "author": "张孝祥", 
    "content": "景萧疏，楚江那更高秋。\n远连天，茫茫都是，败芦枯蓼汀洲。\n认炊烟，几家蜗舍，映夕照，一簇渔舟。\n去国虽遥，宁亲渐近，数峰青处是吾州。\n便乘取，波平风静，荃棹且夷犹。\n关情有，冥冥去雁，拍拍轻鸥。\n忽追思，当年往事，惹起无限羁愁。\n拄笏朝来多爽气，秉烛夜永足清游。\n翠袖香寒，朱弦韵悄，无情江水只东流。\n楼晚，清商哀怨，还听隔船讴。\n无言久，馀霞散绮，烟际帆收。", 
    "rhythmic": "多丽"
  }, 
  {
    "author": "张孝祥", 
    "content": "送归云去雁，澹寒采、满溪楼。\n正佩解湘腰，钗孤楚鬓，鸾鉴分收。\n凝情望行处路，但疏烟远树织离忧。\n只有楼前溪水，伴人清泪长流。\n霜华夜永逼衾绸。\n唤谁护衣篝。\n念芬馆重来，芳尘未扫，争见嬉游。", 
    "rhythmic": "木兰花慢"
  }, 
  {
    "author": "张孝祥", 
    "content": "紫箫吹散後，恨燕子，只空楼。\n念璧月长亏，玉簪中断，覆水难收。\n青鸾送碧云句，道霞扃雾锁不堪优。\n情与文梭共织，怨随宫叶同流。\n人间天上两悠悠。\n暗泪洒灯篝。\n记谷口园林，当时驿舍，梦里曾游。", 
    "rhythmic": "木兰花慢"
  }, 
  {
    "author": "张孝祥", 
    "content": "竹舆晓入青阳，细风凉月天如洗。\n峰回路转，云舒霞卷，了非人世。\n转就丹砂，铸成金鼎，碧光相倚。\n料天关虎守，箕畴龙负，开神秘、留兹地。\n缥缈珠幢羽卫。\n望蓬莱、初无弱水。\n仙人拍手，山头笑我，尘埃满袂。\n春锁瑶房，雾迷芝圃，昔游都记。\n怅世缘未了，匆匆又去，空凝伫、烟霄里。", 
    "rhythmic": "水龙吟"
  }, 
  {
    "author": "张孝祥", 
    "content": "平生只说浯溪，斜阳唤我归船系。\n月华未吐，波光不动，新凉如水。\n长啸一声，山鸣谷应，栖禽惊起。\n问元颜去後，水流花谢，当年事，凭谁记。\n须信两翁不死。\n驾飞车，时游兹地。\n漫郎宅里，中兴碑下，应留屐齿。\n酌我清尊，洗公孤愤，来同一醉。\n待相将把袂，清都归路，骑鹤去，三千岁。", 
    "rhythmic": "水龙吟"
  }, 
  {
    "author": "张孝祥", 
    "content": "洞庭青草，近中秋、更无一点风色。\n玉鉴琼田三万顷，著我扁舟一叶。\n素月分辉，明河共影，表里俱澄澈。\n悠然心会，妙处难与君说。\n应念岭海经年，孤光自照，肝肺皆冰雪。\n短发萧骚襟袖冷，稳泛沧浪空阔。\n尽吸西江，细斟北斗，万象为宾客。\n扣舷独笑，不知今夕何夕。", 
    "rhythmic": "念奴娇"
  }, 
  {
    "author": "张孝祥", 
    "content": "弓刀陌上，净蛮烟瘴雨，朔云边雪。\n幕府横驱三万里，一把平安遥接。\n方丈三韩，西山八诏，慕义羞椎结。\n梯航入贡，路经头痛身热。\n今代文武通人，青宵不上，却把南州节。\n虏马秋肥雕力健，应看名王宵猎。\n壮士长歌，故人一笑，趁得梅花月。\n王春奏计，便须平布清切。", 
    "rhythmic": "念奴娇"
  }, 
  {
    "author": "张孝祥", 
    "content": "朔风吹雨，送凄凉天气，垂垂欲雪。\n万里南荒云雾满，弱水蓬莱相接。\n冻合龙冈，寒侵铜柱，碧海冰澌结。\n凭高一笑，问君何处炎热。\n家在楚尾吴头，归期犹未，对此惊时节。\n忆得年时貂帽暖，铁马千群观猎。\n狐兔成车，笙歌震地，归踏层城月。\n持杯且醉，不须北望凄切。", 
    "rhythmic": "念奴娇"
  }, 
  {
    "author": "张孝祥", 
    "content": "绣衣使者，度郢中绝唱，阳春白雪。\n人物应须天上去，一日君恩三接。\n粉省香浓，宫床锦重，更把丝结。\n臣心如水，不教炙手成热。\n还记岭海相从，长松千丈，映我秋竿节。\n忍冻推敲清兴满，风里乌巾猎猎。\n只要东归，归心入梦，梦泛寒江月。\n不因莼。\n白头亲望真切。", 
    "rhythmic": "念奴娇"
  }, 
  {
    "author": "张孝祥", 
    "content": "星沙初下，望重湖远水，长云漠漠。\n一叶扁舟谁念我，今日天涯飘泊。\n平楚南来，大江东去，处处风波恶。\n吴中何地，满怀俱是离索。\n常记送我行时，绿波亭上，泣透青头薄。\n樯燕低飞人去後，依旧湘城帘幕。\n不尽山川，无穷烟浪，辜负秦楼约。\n渔歌声断，为君双泪倾落。", 
    "rhythmic": "念奴娇"
  }, 
  {
    "author": "张孝祥", 
    "content": "问人间荣事。\n海内高名，似今谁比。\n脱屣归来，眇浮云富贵。\n致远钩深，乐天知命，且从容阅世。\n火候周天，金文满义，从来活计。\n有酒一尊，有棋一局，少日亲朋，旧家邻里。\n世故纷纭，但蚊虻过耳。", 
    "rhythmic": "醉蓬莱"
  }, 
  {
    "author": "张孝祥", 
    "content": "一叶凌波，十里驭风，烟鬟雾鬓萧萧。\n认得兰皋琼佩，水馆冰绡。\n秋霁明霞乍吐，曙凉宿霭初消。\n恨微颦不语，少进还收，伫立超遥。\n神交冉冉，愁思盈盈，断魂欲遣谁招。\n犹自待，青鸾传信，乌鹊成桥。", 
    "rhythmic": "雨中花慢"
  }, 
  {
    "author": "张孝祥", 
    "content": "坐中客。\n共千里、潇湘秋色。\n渐万宝西成农事了，看、黄云阡陌。\n乔□橘洲风浪稳，岳镇耸、倚天青壁。\n追前事、兴亡相续，空与山川陈迹。\n南国。\n都会繁盛，依然似昔。\n聚翠羽明珠三市满，楼观涌、参差金碧。", 
    "rhythmic": "二郎神"
  }, 
  {
    "author": "张孝祥", 
    "content": "同是瀛州册府仙。\n只今聊结社中莲。\n胡笳按拍酒如川。\n唤起封姨清晚景，更将荔子荐新圆。\n从今三夜看蝉娟。", 
    "rhythmic": "浣溪沙"
  }, 
  {
    "author": "张孝祥", 
    "content": "细仗春风簇翠筵。\n烂银袍拂禁炉烟。\n旃书名字压宫垣。\n太学诸生推独步，玉堂学士合登仙。\n乃翁种德满心田。", 
    "rhythmic": "浣溪沙"
  }, 
  {
    "author": "张孝祥", 
    "content": "只说闽山锦绣帷。\n忽从团扇得生枝。\n绉红衫子映丰肌。\n春线应怜壶漏永，夜针频见烛花摧。\n尘飞一骑忆来时。", 
    "rhythmic": "浣溪沙"
  }, 
  {
    "author": "张孝祥", 
    "content": "滟滟湖光绿一围。\n修林断处白鸥飞。\n天机云锦蘸空飞。\n乞我百弓真可老，为公一饮醉忘归。\n扁舟日日弄晴晖。", 
    "rhythmic": "浣溪沙"
  }, 
  {
    "author": "张孝祥", 
    "content": "晚雨潇潇急做秋。\n西风凉鬓已飕飕。\n烛花明夜酒花浮。\n醉眼定知非妙赏，□词端为□□留。\n想君泾渭不同流。", 
    "rhythmic": "浣溪沙"
  }, 
  {
    "author": "张孝祥", 
    "content": "稳泛仙舟上锦帆。\n桃花清浪舞清湾。\n寿星相伴到人间。\n黄石公传三百字，西王母授九霞丹。\n银潢有路接三山。", 
    "rhythmic": "浣溪沙"
  }, 
  {
    "author": "张孝祥", 
    "content": "北苑春风小凤团。\n炎州沈水胜龙涎。\n殷勤送与绣衣仙。\n玉食乡来思苦口，芳名久合上凌烟。\n天教富贵出长年。", 
    "rhythmic": "浣溪沙"
  }, 
  {
    "author": "张孝祥", 
    "content": "霜日明宵水蘸空。\n鸣鞘声里绣旗红。\n澹烟衰草有无中。\n万里中原烽火北，一尊浊酒戍楼东。\n酒阑挥泪向悲风。", 
    "rhythmic": "浣溪沙"
  }, 
  {
    "author": "张孝祥", 
    "content": "宫柳垂垂碧照空。\n九门深处五云红。\n朱衣只在殿当中。\n细拈丝梢龙尾北，缓携纶旨凤池东。\n阿婆三五笑春风。", 
    "rhythmic": "浣溪沙"
  }, 
  {
    "author": "张孝祥", 
    "content": "日暖帘帏春画长。\n纤纤玉指动抨床。\n低头佯不顾檀郎。\n豆蔻枝头双蛱蝶，芙蓉花下两鸳鸯。\n壁间闻得唾茸香。", 
    "rhythmic": "浣溪沙"
  }, 
  {
    "author": "张孝祥", 
    "content": "射策金门记昔年。\n又交藩翰入陶甄。\n不妨衣钵再三传。\n粉泪但能添楚竹，罗巾谁解系吴船。\n捧杯犹愿小留连。", 
    "rhythmic": "浣溪沙"
  }, 
  {
    "author": "张孝祥", 
    "content": "琪树间瑶林。\n春意深深。\n梅花还被晓寒禁。\n竹里一枝斜向我，欲诉芳心。\n楼外卷重阴。\n玉界沈沈。\n何人低唱醉泥金。\n掠水飞来双翠碧，应寄归音。", 
    "rhythmic": "浪淘沙"
  }, 
  {
    "author": "张孝祥", 
    "content": "溪练写寒林。\n云重烟深。\n楼高风恶酒难禁。\n徙倚阑干谁共语，江上愁心。\n清兴满山阴。\n鸿断鱼沈。\n一书何啻值千金。\n独扶瑶微弦欲断，凭寄知音。", 
    "rhythmic": "浪淘沙"
  }, 
  {
    "author": "张孝祥", 
    "content": "铃索声乾夜未央。\n曲栏花影步凄凉。\n莫道岭南冬更暖。\n君看。\n梅花如雪月如霜。\n见说墙西歌吹好，玉人扶坐劝飞觞。\n老子婆婆成独冷。", 
    "rhythmic": "定风波"
  }, 
  {
    "author": "张孝祥", 
    "content": "谈子醉，独立睨东风。\n未试玉堂挥翰手，只今楚泽钓鱼翁。\n万事举杯空。\n谋一笑，一笑与君同。", 
    "rhythmic": "望江南・忆江南"
  }, 
  {
    "author": "张孝祥", 
    "content": "朝元去，深殿扣瑶钟。\n天近月明黄道冷，参回斗转碧宵空。\n身在九光中。\n风露下，环佩响丁东。", 
    "rhythmic": "望江南・忆江南"
  }, 
  {
    "author": "张孝祥", 
    "content": "轻黄澹绿。\n可人风韵闲装束。\n多情早是眉峰蹙。\n一点秋波，闲里观人毒。\n桃花庭院光阴速。\n铜谁唱大堤曲。", 
    "rhythmic": "醉落魄・一斛珠"
  }, 
  {
    "author": "张孝祥", 
    "content": "朔风弄月吹银霰。\n帘幕低垂三面。\n酒入玉肌香软。\n压得寒威敛。\n檀槽乍拈么丝慢。\n弹得相思一半。\n不道有人肠断。\n犹作声声颤。", 
    "rhythmic": "桃源忆故人"
  }, 
  {
    "author": "张孝祥", 
    "content": "试问梅花何处好，与君藉草携壶。\n西园清夜片尘无。\n一天云破碎，两树玉扶疏。\n谁昭华吹古怨，散花便满衣裾。\n只疑幽梦在清都。\n星稀河影转，霜重月华孤。", 
    "rhythmic": "临江仙"
  }, 
  {
    "author": "张孝祥", 
    "content": "试问宜楼楼下竹，年来应长新篁。\n使君五岭又三湘。\n旧游知好在，熟处更难忘。\n尚念论心舒否，只今湖海相望。\n遥怜阴过酒尊凉。\n举觞须酹我，门外是清江。", 
    "rhythmic": "临江仙"
  }, 
  {
    "author": "张孝祥", 
    "content": "花叶相遮相映。\n雨过翠明金润。\n折得一枝归，满路清香成阵。\n风韵。\n风韵。\n寄赠绮窗云鬓。", 
    "rhythmic": "如梦令"
  }, 
  {
    "author": "张孝祥", 
    "content": "丝金缕翠幡儿小。\n裁罗拈线花枝袅。\n明日是新春。\n春风生鬓云。\n吴霜看点点。\n愁里春来浅。\n只愿此花枝。\n年年长带伊。", 
    "rhythmic": "菩萨蛮"
  }, 
  {
    "author": "张孝祥", 
    "content": "庭叶翻翻秋向晚。\n凉砧敲月催金剪。\n楼上已清寒。\n不堪频倚栏。\n邻翁开社瓮。\n唤客情意重。\n不醉且无归。\n醉时归路迷。", 
    "rhythmic": "菩萨蛮"
  }, 
  {
    "author": "张孝祥", 
    "content": "恰则春来春又去。\n凭谁说与春教住。\n与问坐中人。\n几回迎送春。\n明年春更好。\n只怕人先老。\n春去有来时。\n愿春长见伊。", 
    "rhythmic": "菩萨蛮"
  }, 
  {
    "author": "张孝祥", 
    "content": "东风约略吹罗幕。\n一檐细雨春阴薄。\n试把杏花看。\n湿红娇暮寒。\n佳人双玉枕。\n烘醉鸳鸯锦。\n折得最繁枝。\n暖香生翠帏。", 
    "rhythmic": "菩萨蛮"
  }, 
  {
    "author": "张孝祥", 
    "content": "琢成红玉纤纤指。\n十三弦上调新水。\n一弄入云声。\n月明天更青。\n匆匆莺语啭。\n待寓昭君怨。\n寄语莫重弹。\n有人愁倚栏。", 
    "rhythmic": "菩萨蛮"
  }, 
  {
    "author": "张孝祥", 
    "content": "玉龙细点三更月。\n庭花影下馀残雪。\n寒色到书帏。\n有人清梦迷。\n墙西歌吹好。\n烛暖香闺小。\n多病怯杯觞。\n不禁冬夜长。", 
    "rhythmic": "菩萨蛮"
  }, 
  {
    "author": "张孝祥", 
    "content": "江山佳处留行客。\n醉馀老眼迷空碧。\n独倚最高楼。\n乾坤日夜浮。\n微风吹笑语。\n白日鱼龙舞。\n此意忽翩翩。\n凭虚吾欲仙。", 
    "rhythmic": "菩萨蛮"
  }, 
  {
    "author": "张孝祥", 
    "content": "雪消墙角收灯後。\n野梅官柳春全透。\n池阁又东风。\n烛花烧夜红。\n一尊留好客。\n尽阑干月。\n已醉不须归。\n试听乌夜啼。", 
    "rhythmic": "菩萨蛮"
  }, 
  {
    "author": "张孝祥", 
    "content": "溶溶花月天如水。\n阑干小倚东风里。\n夜久寂无人。\n露浓花气清。\n悠然心独喜。\n此意如何意。\n不似隐墙东。\n烛花围坐红。", 
    "rhythmic": "菩萨蛮"
  }, 
  {
    "author": "张孝祥", 
    "content": "暗潮清涨蒲塘晚。\n断云不隔东归眼。\n堂上晚风凉。\n藕花开处香。\n夜航人不渡。\n白鹭双飞去。\n待得月华生。\n携筇独自行。", 
    "rhythmic": "菩萨蛮"
  }, 
  {
    "author": "张孝祥", 
    "content": "缥缈飞来双彩凤。\n雨疏云淡撩清梦。\n兰薄未禁秋。\n月华如水流。\n采香溪上路。\n愁满参差树。\n独倚晚楼风。\n断霞萦素空。", 
    "rhythmic": "菩萨蛮"
  }, 
  {
    "author": "张孝祥", 
    "content": "蘼芜白芷愁烟渚。\n曲琼细卷江南雨。\n心事怯衣单。\n楼高生晚寒。\n云鬓香雾湿。\n翠袖凄馀泣。\n春去有来时，春从沙际归。", 
    "rhythmic": "菩萨蛮"
  }, 
  {
    "author": "张孝祥", 
    "content": "十年长作江头客。\n樯竿又挂西风席。\n白鸟去边明。\n楚山无数青。\n倒冠仍落佩。\n我醉君须醉。\n试问识君不。\n青山与白鸥。", 
    "rhythmic": "菩萨蛮"
  }, 
  {
    "author": "张孝祥", 
    "content": "乳羝属国归来早。\n知君胆大身犹小。\n一节不须论。\n功名看致君。\n镇西楼上酒。\n父老为公寿。\n更祝太夫人。\n年年封诏新。", 
    "rhythmic": "菩萨蛮"
  }, 
  {
    "author": "张孝祥", 
    "content": "胭脂浅染双珠树。\n东风到处娇无数。\n不语恨厌厌。\n何人思故园。\n故园花烂熳。\n笑我归来晚。\n我老只思归。\n故园花雨时。", 
    "rhythmic": "菩萨蛮"
  }, 
  {
    "author": "张孝祥", 
    "content": "吴波细卷东风急。\n斜阳半落苍烟湿。\n一棹采菱歌。\n倚栏人奈何。\n天公怜好客。\n酒面风吹白。\n更引十玻璃。\n月明骑鹤归。", 
    "rhythmic": "菩萨蛮"
  }, 
  {
    "author": "张孝祥", 
    "content": "冥秋夕溥清露。\n玉绳耿耿银潢注。\n永夜滴铜壶。\n月华楼影孤。\n佳人纡绝唱。\n翠幕丛宵上。\n休劝玉东西。\n乌鸦枝上啼。", 
    "rhythmic": "菩萨蛮"
  }, 
  {
    "author": "张孝祥", 
    "content": "问讯湖边春色，重来又是三年。\n东风吹我过湖船。\n杨柳丝丝拂面。\n世路如今已惯，此心到处悠然。\n寒光庭下水如天。\n飞起沙鸥一片。", 
    "rhythmic": "西江月"
  }, 
  {
    "author": "张孝祥", 
    "content": "风定滩声未已，雨来篷底先知。\n岸边杨柳最怜伊。\n忆得船儿曾系。\n湖雾平吞白塔，茅檐自有青旗。\n三杯村酒醉如泥。\n天色寒呵且睡。", 
    "rhythmic": "西江月"
  }, 
  {
    "author": "张孝祥", 
    "content": "冉冉寒生碧树，盈盈露湿黄花。\n故人玉节有光华。\n高会仍逢戏马。\n万事只今如梦，此身到处为家。\n与君相逢更天涯。\n拼了茱萸醉把。", 
    "rhythmic": "西江月"
  }, 
  {
    "author": "张孝祥", 
    "content": "诸老何烦荐口，先生自简渊衷。\n千年圣学有深功。\n妙处无非日用。\n已授一编圯下，却须三顾隆中。\n鸿钧早晚转春风。\n我亦从君贾勇。", 
    "rhythmic": "西江月"
  }, 
  {
    "author": "张孝祥", 
    "content": "慈母行封大国，老仙早上蓬山。\n天怜阴德遍人间。\n赐与还丹七返。\n莫问清都紫府，长教绿鬓朱颜。\n年年今日采衣斑。\n兄弟同扶酒盏。", 
    "rhythmic": "西江月"
  }, 
  {
    "author": "张孝祥", 
    "content": "不识平源太守，向来水北山人。\n世间功业谩亏成。\n华发萧萧满镜。\n幸有田园故里，聊分风月江城。\n西湖西畔晚波平。\n袖手时来照影。", 
    "rhythmic": "西江月"
  }, 
  {
    "author": "张孝祥", 
    "content": "楼外疏星印水，楼头画烛烘帘。\n凭高举酒恨厌厌。\n征路虚无指点。\n酒兴因君开阔，山容向我增添。\n一钩新月弄纤纤。\n浓雾花房办敛。", 
    "rhythmic": "西江月"
  }, 
  {
    "author": "张孝祥", 
    "content": "满载一船秋色，平铺十里湖光。\n波神留我看斜阳。\n放起鳞鳞细浪。\n明日风回更好，今宵露宿何妨。\n水晶宫里奏霓裳。\n准拟岳阳楼上。", 
    "rhythmic": "西江月"
  }, 
  {
    "author": "张孝祥", 
    "content": "窗户青红尚湿，主人已作归期。\n坐中宾客尽邹枚。\n盛事它年应记。\n别酒深深但劝，离歌缓缓休催。\n扁舟明日转清溪。\n好月相望千里。", 
    "rhythmic": "西江月"
  }, 
  {
    "author": "张孝祥", 
    "content": "汗铸九金神鼎，隋书小字莲经。\n刚风劫火转清冥。\n护守应烦仙圣。\n昨梦归来帝所，今朝寿我亲庭。\n只将此宝伴长生。\n谈笑中原底定。", 
    "rhythmic": "西江月"
  }, 
  {
    "author": "张孝祥", 
    "content": "落日熔金万顷，晴岚洗剑双锋。\n紫枢元是黑头公。\n佳处因君愈重。\n分得湖光一曲，唤回庐岳千峰。\n清尊今夜偶然同。\n早晚商岩有梦。", 
    "rhythmic": "西江月"
  }, 
  {
    "author": "张孝祥", 
    "content": "畴昔通家事契，只今两镇交承。\n起居枢密太夫人。\n绿鬓斑衣相映。\n乞得神仙九酝，祝教福禄千春。\n台星直上寿星明。\n长见门阑鼎盛。", 
    "rhythmic": "西江月"
  }, 
  {
    "author": "张孝祥", 
    "content": "佳人绝妙。\n不惜千金频买笑。\n燕姹莺娇。\n始遣清歌透碧宵。\n主人好事。\n更倒一尊留客醉。\n我醉思家。\n月满南池欲漾花。", 
    "rhythmic": "减字木兰花"
  }, 
  {
    "author": "张孝祥", 
    "content": "一尊留夜。\n宾蜡烘帘光激射。\n冻合铜壶。\n细听冰檐夜剪酥。\n清愁冉冉。\n酒唤红潮登玉脸。\n明日重看。\n玉界琼楼特地寒。", 
    "rhythmic": "减字木兰花"
  }, 
  {
    "author": "张孝祥", 
    "content": "爱而不见。\n立马章台空便面。\n想像娉婷。\n只恐丹青画不成。\n诗人老去。\n恰要莺莺相伴住。\n试与平章。\n岁晚教人枉断肠。", 
    "rhythmic": "减字木兰花"
  }, 
  {
    "author": "张孝祥", 
    "content": "阿谁曾见。\n马上墙阴通半面。\n玉立娉婷。\n一点灵犀寄目成。\n明朝重去。\n人在横溪溪畔住。\n乔木千章。\n摇落霜风只断肠。", 
    "rhythmic": "减字木兰花"
  }, 
  {
    "author": "张孝祥", 
    "content": "江头送客。\n枫叶荻花秋索索。\n弦索休弹。\n清泪无多怕湿衫。\n故人相遇。\n不醉如何归得去。\n我醉望归。\n烟满空江月满堤。", 
    "rhythmic": "减字木兰花"
  }, 
  {
    "author": "张孝祥", 
    "content": "春如有意。\n未接年华春已至。\n春事还新。\n多得年时五日春。\n春郊便绿。\n只向腊前春已足。\n屈指元宵。\n正是新春二十朝。", 
    "rhythmic": "减字木兰花"
  }, 
  {
    "author": "张孝祥", 
    "content": "慈闱生日。\n见说今年年九十。\n戏彩盈门。\n大底孩儿七个孙。\n人间喜事。\n只这一般难得似。\n愿我双亲。\n都似君家太淑人。", 
    "rhythmic": "减字木兰花"
  }, 
  {
    "author": "张孝祥", 
    "content": "吹箫泛月。\n往事悠悠休更说。\n拍碎琉璃。\n始觉从前万事非。\n清齐净戒。\n休作断肠垂泪债。\n识破嚣尘。\n作个逍遥物外人。", 
    "rhythmic": "减字木兰花"
  }, 
  {
    "author": "张孝祥", 
    "content": "人间奇绝。\n只有梅花枝上雪。\n有个人人。\n梅样风标雪样新。\n芳心不展。\n嫩绿阴阴愁冉冉。\n一笑相看。\n试荐冰磐一点酸。", 
    "rhythmic": "减字木兰花"
  }, 
  {
    "author": "张孝祥", 
    "content": "枷花搦柳。\n知道东君留意久。\n惨绿愁红。\n憔悴都因一夜风。\n轻狂蝴蝶。\n拟欲扶持心又怯。\n要免离披。\n不告东君更告谁。", 
    "rhythmic": "减字木兰花"
  }, 
  {
    "author": "张孝祥", 
    "content": "光尘扑扑。\n宫柳低迷绿。\n斗鸭阑干春诘曲。\n帘额微风绣蹙。\n碧云轻翼无凭。\n困来小倚银屏。\n楚梦未禁春晚，黄鹂犹自声声。", 
    "rhythmic": "清平乐"
  }, 
  {
    "author": "张孝祥", 
    "content": "油幢画戟。\n玉铉调春色。\n勋阀诸郎俱第一。\n风流前辈敌。\n玉人双华х。\n翠云深处消摇。\n有客留君东阁，时闻风下笙箫。", 
    "rhythmic": "清平乐"
  }, 
  {
    "author": "张孝祥", 
    "content": "吹香嚼蕊。\n独立东风里。\n玉冻云娇天似水。\n羞杀夭桃李。\n如今见说阑干。\n不禁月冷霜寒。\n垅上驿程人远，楼头戍角声乾。", 
    "rhythmic": "清平乐"
  }, 
  {
    "author": "张孝祥", 
    "content": "英姿慷慨。\n独立风尘外。\n湖海平生豪气在。\n行矣云龙际会。\n充庭兰玉森森。\n一觞共祝修铃。\n此地去天尺五，明年持西清。", 
    "rhythmic": "清平乐"
  }, 
  {
    "author": "张孝祥", 
    "content": "向来省户。\n谋国参伊吕。\n暂借良筹非再举。\n谈笑肃清三楚。\n良辰上客徜佯。\n奏篇犹记传香。\n此日一尊相属，它时同在岩廊。", 
    "rhythmic": "清平乐"
  }, 
  {
    "author": "张孝祥", 
    "content": "四到蕲州，今年更是逢重九。\n应时纳。\n随分开尊酒。\n屡舞婆娑，醉我平生友。\n休回首。\n世间何有。\n明月疏疏柳。", 
    "rhythmic": "点绛唇"
  }, 
  {
    "author": "张孝祥", 
    "content": "绮燕高张，玉潭月丽玻璃满。\n旆霞行卷。\n无复长安远。\n夏木阴阴，路袅薰风转。\n空留恋。\n细吹银管。\n别意随声缓。", 
    "rhythmic": "点绛唇"
  }, 
  {
    "author": "张孝祥", 
    "content": "萱草榴花，画堂永昼风清暑。\n麝团菰黍。\n助泛菖蒲醑。\n兵辟神符，命续同心缕。\n宜欢聚。\n绮筵歌舞。\n岁岁酬端午。", 
    "rhythmic": "点绛唇"
  }, 
  {
    "author": "张孝祥", 
    "content": "雪月最相宜，梅雪都清绝。\n去岁江南见雪时，月底梅花发。\n今岁早梅开，依旧年时月。\n冷艳孤光照眼明，只欠些儿雪。", 
    "rhythmic": "卜算子"
  }, 
  {
    "author": "张孝祥", 
    "content": "晚烟斜日思悠悠。\n西北有高楼。\n十分准拟明月，还似去年游。\n飞玉，卷琼钩。\n唤新愁。\n娥贪共，暮雨朝云，忘了中秋。", 
    "rhythmic": "诉衷情"
  }, 
  {
    "author": "张孝祥", 
    "content": "乱红深紫过群芳。\n初欲灭春光。\n花王自有标格，尘外锁韶阳。\n留国艳，问仙乡。\n自天香。\n翠帏遮日，红烛通宵，与醉千场。", 
    "rhythmic": "诉衷情"
  }, 
  {
    "author": "张孝祥", 
    "content": "一朵木犀花，珍重玉纤新摘。\n插向远山深处，占十分秋色。\n满园桃李闹春风，漫红红白白。\n争似淡妆娇面，伴蓬莱仙客。", 
    "rhythmic": "好事近"
  }, 
  {
    "author": "张孝祥", 
    "content": "万瓦雪花浮，应是化工融结。\n仍看牡丹初绽，有层层千叶。\n镂冰剪水更鲜明，说道真奇绝。\n来报主人佳兆，庆我公还阕。", 
    "rhythmic": "好事近"
  }, 
  {
    "author": "张孝祥", 
    "content": "曾到蕲州不，人人说使君。\n使君才具合经纶。\n小试边城、早晚上星辰。\n佳节重阳近，清歌午夜新。\n举杯相属莫辞频。\n後日相思、我已是行人。", 
    "rhythmic": "南歌子"
  }, 
  {
    "author": "李处全", 
    "content": "明月浸瑶碧，河汉水交流。\n偏来照我，知我白发不胜愁。\n客里山中三载，枕上人间一梦，曾忆到瀛洲。\n矫首蓬壶路，两腋已飕飕。\n记扁舟，浮震泽，趁中秋。\n垂虹亭上，与客千里快凝眸。\n看剑引杯狂醉，饮水曲肱高卧，鹏已同游。\n起舞三人耳，横笛唤沙鸥。", 
    "rhythmic": "水调歌头"
  }, 
  {
    "author": "李处全", 
    "content": "落日暝云合，客子意如何。\n定知今日，封六巽二弄干戈。\n四望际天空阔，一叶凌涛掀舞，壮志未消磨。\n为向吴儿道，听我扣舷歌。\n我常欲，利剑戟，斩蛟鼍。\n胡尘未扫，指挥壮士挽天河。\n谁料半生忧患，成就如今老态，白发逐年多。\n对此貌无恐，心亦畏风波。", 
    "rhythmic": "水调歌头"
  }, 
  {
    "author": "李处全", 
    "content": "春事已如许，柳眼早依依。\n故园桃李何似，芳蕊想团枝。\n此地嵩高名里，信美元非吾土。\n清梦绕。\n扶杖欲行乐，还使我心悲。\n对琴书，歌一阕，引千卮。\n昔曾击楫，今日投老叹吾衰。\n睡起推窗凝睇，失喜柔桑微绿，便拟作春衣。\n搔首长吟处，此意有谁知。", 
    "rhythmic": "水调歌头"
  }, 
  {
    "author": "李处全", 
    "content": "微雨眼明处，春信著南枝。\n百花头上消息，为我赴襟期。\n松下凌霜古干，竹外横窗疏影，同是翠寒姿。\n唤取我曹赏，莫使俗流知。\n对风前，看雪後，总相宜。\n碧天如洗，何许羌笛月边吹。\n一段出群标格，合得水仙兄事，千古豫章诗。\n鼎鼐付佳实，终待梦秋时。", 
    "rhythmic": "水调歌头"
  }, 
  {
    "author": "李处全", 
    "content": "飞雪已传信，端叶未分枝。\n莫嫌开晚，前月曾付小春期。\n谁道梳风洗雨，不许调脂弄粉，容易天姿。\n眼界未多见，鼻观已先知。\n昔西湖，今北客，各从宜。\n要渠烂熳，趣得暖律为渠吹。\n犹记石亭攀折，浑似扬州观赏，清兴欲寻诗。\n三嗅不离手，如得和篇时。", 
    "rhythmic": "水调歌头"
  }, 
  {
    "author": "李处全", 
    "content": "今夕定何夕，今夕岁还除。\n团栾儿女，尽情灯火照围炉。\n但惜年从节换，便觉身随日老，踪迹尚沈浮。\n万事古如此，聊作旧桃符。\n任东风，吹缟鬓，戏儒。\n韶颜壮齿，背人去似隙中驹。\n杯酌犹倾腊酒，漏箭已传春夜，何处不歌呼。\n惟愿长穷健，命酹且欢娱。", 
    "rhythmic": "水调歌头"
  }, 
  {
    "author": "李处全", 
    "content": "楼观数南国，烟雨压东州。\n溪山雄胜，天开图画肖瀛洲。\n我破瀛洲客梦，来剖仙洲符竹，乐岁又云秋。\n聊作幻师戏，肯遗後人愁。\n趁佳时，招我辈，共凝眸。\n君侯胸次邱壑，意匠付冥搜。\n刻日落成华栋，对月难并清景，千丈素光流。\n老子兴何极，小子趣觥筹。", 
    "rhythmic": "水调歌头"
  }, 
  {
    "author": "李处全", 
    "content": "清晓高堂，春晚处、旧红新绿。\n耸曩昔、蟠桃初种，更并潭菊。\n强健老人松下鹤，森荣孙子霜中竹。\n看共持、寿祝期颐，倾。\n烘晴昼，炉烟馥。\n连永夜，笙歌簇。\n喜一时欢意，何人兼足。\n早愿诸甥成宅相，便从明岁开汤沐。\n向年年、今日度新腔，调仙曲。", 
    "rhythmic": "满江红"
  }, 
  {
    "author": "李处全", 
    "content": "畴昔方壶游戏地，群仙步履相从。\n明黄衫子御西风。\n佩环金错落，羽葆翠璁珑。\n骑鹄翩然归去路，吹箫横度青峰。\n夜深河汉冷秋容。\n前驱香十里，飘坠月轮东。", 
    "rhythmic": "临江仙"
  }, 
  {
    "author": "李处全", 
    "content": "一天春意，趁东皇幽赏，重飞端叶。\n造物有心成伟观，来伴红蕖开彻。\n桂魄初圆，梅腮全放，节物俱奇绝。\n冷官门巷，望中北固楼堞。\n遐想蓬底高人，拥衾无寐，九曲长增结。\n我亦低窗翻蠹纸，失喜瑶花盈尺。\n拥鼻孤吟，搔头危坐，所欠惟佳客。\n须君来此，脸纹相对生缬。", 
    "rhythmic": "念奴娇"
  }, 
  {
    "author": "李处全", 
    "content": "乳燕将雏，啼莺求友，江南梅子黄时。\n欲晴还雨，烟外看成丝。\n迎袂风来梦陇，吹饼饵、香入书帷。\n行吟处，溪翁说我，不似去年衰。\n方池。\n荷出水，朱榴倚槛，粉箨穿篱。\n有吾曹我辈，把酒寻诗。\n醉去黑甜一枕，炉烟袅、花影斜晖。\n家山乐，南窗寄傲，唯有晦庵知。", 
    "rhythmic": "满庭芳"
  }, 
  {
    "author": "李处全", 
    "content": "烟雨溟溟趁落成。\n只应天欲称佳名。\n万丝明灭青山映，匹素浓纤渌水萦。\n民亦乐，美能并。\n酒杯莫惜十分倾。\n要知社下平生志，觞政聊须为主盟。", 
    "rhythmic": "鹧鸪天"
  }, 
  {
    "author": "李处全", 
    "content": "缥缈危楼百尺雄。\n淡烟疏雨暗帘栊。\n偶妨清赏中秋夕，为忆名言玉局翁。\n贤达意，古今同。\n凉天佳月会相逢。\n老蟾一跃三千丈，却唤娥驾阆风。", 
    "rhythmic": "鹧鸪天"
  }, 
  {
    "author": "李处全", 
    "content": "九天圆月。\n香尘碎玉，素涛翻雪。\n石乳香甘，松风汤嫩，一时三绝。\n清宵好尽欢娱，奈明日、扶头怎说。\n整顿颓山，殷勤春露，馀甘齿颊。", 
    "rhythmic": "柳梢青"
  }, 
  {
    "author": "李处全", 
    "content": "馀甘齿颊。\n酒□半酣，漏声频促。\n月下传呼，风前掺别，无因留客。\n丁宁玉笋磨香，为料理、十分醒著。\n後会何时，前欢未尽，明朝重约。", 
    "rhythmic": "柳梢青"
  }, 
  {
    "author": "李处全", 
    "content": "晦庵四至似天宽。\n生计有心田。\n闲弄炉薰茗碗，困寻纸帐蒲团。", 
    "rhythmic": "朝中措"
  }, 
  {
    "author": "李处全", 
    "content": "薰风庭院燕双飞。\n园柳啭黄鹂。\n是处蜂狂蝶乱，元来绿暗红稀。", 
    "rhythmic": "朝中措"
  }, 
  {
    "author": "李处全", 
    "content": "杜鹃只管催归去。\n知渠教我归何处。\n故国泪生痕。\n那堪枕上闻。\n严装吾已具。\n泛宅吴中路。\n弭棹唤东邻。\n江东日暮云。", 
    "rhythmic": "菩萨蛮"
  }, 
  {
    "author": "李处全", 
    "content": "晦庵老子修行久。\n问禅金粟曾回首。\n截竹是禅机。\n吹破粟玉枝。\n西湖秋好处。\n承得昭阳露。\n香透月轮低。\n来薰打坐时。", 
    "rhythmic": "菩萨蛮"
  }, 
  {
    "author": "李处全", 
    "content": "四时皆有司花女。\n杪秋犹见花如许。\n想得紫金丹。\n工夫造化间。\n春莺留弱羽。\n更渍蔷薇露。\n莫取落英餐。\n留供醉眼看。", 
    "rhythmic": "菩萨蛮"
  }, 
  {
    "author": "李处全", 
    "content": "宋玉应当久断肠。\n满城风雨尽重阳。\n年年戏马忆吾乡。\n催促东篱金蕊放，佳人更绣紫萸囊。\n白衣才到共飞觞。", 
    "rhythmic": "浣溪沙"
  }, 
  {
    "author": "李处全", 
    "content": "窗户风薰端午，楼台月满中秋。\n阴晴寒暑总无忧。\n几事不如重九。\n落帽何羞种种，看山都付悠悠。\n黄花已作醉乡游。\n梦觉黄花在手。", 
    "rhythmic": "西江月"
  }, 
  {
    "author": "李处全", 
    "content": "妆楼红袖，亭亭将阃青油。\n东皇天巧世无俦。\n定有司花妙手。\n十里香风晓霁，千家绮陌春游。\n竹西路转古扬州。\n歌吹只应如旧。", 
    "rhythmic": "西江月"
  }, 
  {
    "author": "李处全", 
    "content": "南国一分春色，东窗八面光风。\n女兄欢笑酒尊同。\n满眼儿孙群从。\n但愿年逾百岁，何妨时醉千锺。\n朱颜绿发照青铜。\n要看如龙如凤。", 
    "rhythmic": "西江月"
  }, 
  {
    "author": "李处全", 
    "content": "庭户小光中，帘幕秋光里。\n曲沼绮疏横，几处新妆洗。\n红脸露轻匀，翠袖风频倚。\n鸾鉴不须开，自有窗前水。", 
    "rhythmic": "生查子"
  }, 
  {
    "author": "李处全", 
    "content": "温柔属东西，和冷经三五。\n几夜德星明，果应荀陈聚。\n分虎屈雄姿，展骥淹遐步。\n除诏已涂芝，便看朝天去。", 
    "rhythmic": "生查子"
  }, 
  {
    "author": "李处全", 
    "content": "今年菊早。\n想到重阳花正好。\n玉冷金寒。\n全似东篱挹露看。\n色庄香重。\n直与梅花堪伯仲。\n待唤渊明。\n三友相从盖为倾。", 
    "rhythmic": "减字木兰花"
  }, 
  {
    "author": "李处全", 
    "content": "谁将翡翠。\n闲屑黄金摅巧思。\n缀就花钿。\n飞上秋云入鬓蝉。\n一枝斜倚。\n披拂香风多少意。\n午镜重匀。\n娇额妆成宫样新。", 
    "rhythmic": "减字木兰花"
  }, 
  {
    "author": "李处全", 
    "content": "更生观尽。\n双璧蒹葭那敢并。\n四海无人。\n笑语从容许我亲。\n平生此客。\n复与太丘登醉白。\n病里颦眉。\n贪看惺惺骑马归。", 
    "rhythmic": "减字木兰花"
  }, 
  {
    "author": "李处全", 
    "content": "新凉襟袂冷然。\n乍晴天。\n风送谁家羌管、月便娟。\n云散尽，秋空碧，玉钩悬。\n洗耳时听三弄、等团圆。", 
    "rhythmic": "相见欢"
  }, 
  {
    "author": "李处全", 
    "content": "一番风雨一番凉。\n炯秋光。\n又重阳。\n潇洒东篱，浑学汉宫妆。\n今日且须开口笑，花露袅，鬓云香。\n泼醅新取淡鹅黄。\n趁幽芳。\n趣飞觞。", 
    "rhythmic": "江城子"
  }, 
  {
    "author": "李处全", 
    "content": "佳人偏爱菊花天。\n玉钗金附蝉。\n歌声缥缈紫云边。\n博山沈水烟。\n须斗酒，泛觥船。\n乃翁能百篇。\n高堂此会看年年。\n夜深人醉眠。", 
    "rhythmic": "阮郎归"
  }, 
  {
    "author": "李处全", 
    "content": "春山寂。\n佳人凝笑山南陌。\n山南陌。\n东风寒浅，绛罗衫窄。\n阑干倚处云如幂。\n晚来雨过胭脂滴。\n胭脂滴。\n啼妆难劝，且须欢伯。", 
    "rhythmic": "忆秦娥"
  }, 
  {
    "author": "李处全", 
    "content": "莺花寂。\n为渠游冶长安陌。\n长安陌。\n今朝风景，酒肠宽窄。\n锦茵闲把薰笼幂。\n嫩红倚绿娇如滴。\n娇如滴。\n古今高咏，老泉仙伯。", 
    "rhythmic": "忆秦娥"
  }, 
  {
    "author": "李处全", 
    "content": "香雪弄春妍，柳外黄昏池阁。\n要看月华相映，卷东风帘幕。\n更倾壶酒伴芳姿，名字胜桑落。\n直与岭梅兄弟，是醍醐酥酪。", 
    "rhythmic": "好事近"
  }, 
  {
    "author": "李处全", 
    "content": "梨花过雨，已是春强半。\n花恼欲颠狂，兴浑在、秋千架畔。\n搔头无语，斜日上帘栊，飞上下，语呢喃，又见双双燕。\n鱼吹细浪，镜面摇歌扇。\n籍草倒芳尊，亲香茵、落红千片。\n追奔蜗角，回首醉初醒，逢节物，且欢娱，莫待流年换。", 
    "rhythmic": "蓦山溪"
  }, 
  {
    "author": "李处全", 
    "content": "春事忆松江，江上花无数。\n一枕匆匆醉梦中，芳草庵路。\n携手度虹梁，洗眼看渔具。\n盐豆莼羹是处无，早买扁舟去。", 
    "rhythmic": "卜算子"
  }, 
  {
    "author": "李处全", 
    "content": "芍药斗新妆，杨柳飞轻雪。\n著意留连不放春，已向东皇说。\n况是谪仙家，自有长生诀。\n方士呼来借玉蟾，要吸杯中月。", 
    "rhythmic": "卜算子"
  }, 
  {
    "author": "李处全", 
    "content": "疏烟明淡雨膏如。\n青入烧痕初。\n开到无言桃李，春事喜敷腴。\n随杖履，有琴书。\n酒盈壶。\n风前花下，睡起醒时，著我篮舆。", 
    "rhythmic": "诉衷情"
  }, 
  {
    "author": "李处全", 
    "content": "政馀春眷眷，首夏，清和时候。\n晓色，瑞霭凝轩牖。\n著子青梅，袅枝红药，物物俱情厚。\n绿倚朱弦，檀槽铁拨，华堂称寿。\n季父高怀，庆锺吾姊，富贵长年，自应兼有。\n更看诸郎，谢砌芝兰秀。", 
    "rhythmic": "醉蓬莱"
  }, 
  {
    "author": "李处全", 
    "content": "秋意生何许。\n对玉钩、微云避舍，素风吹暑。\n银汉桥成天路稳，乾鹊声声媚妩。\n送仙杖、年年须度。\n离合悲欢多少话，想今宵、缱绻难深诉。\n千古恨，无新故。\n聊须作意成欢绪。\n为佳时、金针戏把，翠觞频举。\n莫念匆匆轻掺袂，天上元无间阻。\n况好是、新凉庭户。\n倦客天涯磋老大，趁珠帘、绣额高楼处。\n乞些巧，调儿女。", 
    "rhythmic": "贺新郎"
  }, 
  {
    "author": "李处全", 
    "content": "心事知谁许。\n政吾曹、辞弄翰，邀凉蠲暑。\n节物於人俱可喜，今夕渠偏媚妩。\n笑曝腹、书生风度。\n河鼓天孙非世俗，纵惊云、急雨休轻诉。\n忆倾盖，便如故。\n良辰欢意宽离绪。\n称仙家、瑶台缥缈，霓裳掀举。\n应想尘寰空怅望，月路谁曾隔阻。\n是处有、绮窗朱户。\n我爱五湖烟水阔，待扁舟，寻到机处。\n访婺女，共女。", 
    "rhythmic": "贺新郎"
  }, 
  {
    "author": "李处全", 
    "content": "香雪新苞偏胜韵。\n领袖催花信。\n华节良辰人有分。\n看士女、垂鬓。\n莫向春风寻旧恨。\n乐事随方寸。", 
    "rhythmic": "四和香・四犯令"
  }, 
  {
    "author": "李处全", 
    "content": "年光箭脱无留计。\n才过立春还守岁。\n要知一岁已寻侬，听打个惊人喷嚏。\n椒盘荐寿休辞醉。", 
    "rhythmic": "玉楼春"
  }, 
  {
    "author": "李处全", 
    "content": "和气作春妍。\n以作寒归塞地天。\n岁月翩翩人老矣，华颠。\n胆冷更长自不眠。\n节物映椒盘。\n柏酒香浮白玉船。\n捧劝大家相祝愿，何言。\n但愿今年胜去年。", 
    "rhythmic": "南乡子"
  }, 
  {
    "author": "韩仙姑", 
    "content": "不忧贫，不念富。\n大悟之人，开著波罗铺。\n内心真知无价宝，欲识真如，正照菩提路。\n贪爱心，须除去。\n清静法身，直是堪凭据。\n忍辱波罗为妙乐，服了一圆，万病都新愈。", 
    "rhythmic": "苏幕遮"
  }, 
  {
    "author": "周颉", 
    "content": "郧城清胜压湖湘。\n人物镇相望。\n秀气谁符楚泽，建安诸子文章。", 
    "rhythmic": "朝中措"
  }, 
  {
    "author": "王彭年", 
    "content": "人才七泽盛三湘。\n前辈敢追望。\n惭愧史君劝驾，杯前重赐篇章。", 
    "rhythmic": "朝中措"
  }, 
  {
    "author": "李伯虎", 
    "content": "史君清德比清湘。\n妙政古相望。\n闲暇恩波万井，笑谈风月千章。", 
    "rhythmic": "朝中措"
  }, 
  {
    "author": "丘", 
    "content": "一雁破空碧，秋满荻花洲。\n淮山淡扫，欲颦眉黛唤人愁。\n落日归云天外，目断清江无际，浩荡没轻鸥。\n有恨寄流水，无泪学羁囚。\n望石城，思东府，话西州。\n平芜千里，古来佳处几回秋。\n歌舞当年何在，罗绮一时同尽，梦幻两悠悠。\n杯到莫停手，唯酒可忘忧。", 
    "rhythmic": "水调歌头"
  }, 
  {
    "author": "丘", 
    "content": "人物冠江左，正始有遗音。\n谪仙风味，洒然那受一尘侵。\n倚马文章天与，霏屑谈辞云委，宣室为虚襟。\n小驻外台节，聊屈济时心。\n记长庚，曾入梦，恰而今。\n橙黄橘绿，可人风物是秋深。\n九日明朝佳节，得得天教好景，供与醉时吟。\n从此寿千岁，一岁一登临。", 
    "rhythmic": "水调歌头"
  }, 
  {
    "author": "丘", 
    "content": "小队拥龙节，三度过鲈乡。\n烟波万顷，波绉湿斜阳。\n何处渔舟唱晚，最是芦花风断，乃一声长。\n矫首望空阔，逸兴坠微茫。\n笑尘缨，何日许，濯沧浪。\n天随甫里，相寻无处一凄凉。\n会把水光山色，收入烟蓑短艇，胜世作清狂。\n举酒属公子，富贵未渠央。", 
    "rhythmic": "水调歌头"
  }, 
  {
    "author": "丘", 
    "content": "一叶下林表，秋色满蘅皋。\n江风吹雨初过，天宇一何高。\n蜡屐径来堂上，倚杖け然长啸，万里看云涛。\n逸兴浩无际，安得驾灵鳌。\n叹吾生，天地里，一秋毫。\n江山如传，古来阅尽几英豪。\n回首只今何在，举目依然风景，此意属吾曹。\n欲去重惆怅，松径冷萧骚。", 
    "rhythmic": "水调歌头"
  }, 
  {
    "author": "丘", 
    "content": "彩舰驾飞，帆影漾江乡。\n肥梅天气，一声横玉换新阳。\n惊起沙汀鸥鹭，点破暮天寒碧，极目楚天长。\n一抹残霞外，云断水茫茫。\n朔清风，歌白雪，和沧浪。\n枕流亭馆，昔年行处半荒凉。\n我欲骖风游戏，收拾烟波佳景，一一付词章。\n闻说洞天好，何处水中央。", 
    "rhythmic": "水调歌头"
  }, 
  {
    "author": "丘", 
    "content": "驻马江头，聊自放、尘劳踪迹。\n身渐老、尊前羞见，异乡风物。\n雪柳垂金胜小，钗头又报春消息。\n记去年、持酒觅新词，人疏隔。\n时序好，今犹昔。\n携赏处，空追忆。\n都如梦才觉，悄然难觅。\n且饮不须论许事，从今煞有佳天色。\n但官闲、有酒便嬉游，愁无益。", 
    "rhythmic": "满江红"
  }, 
  {
    "author": "丘", 
    "content": "玉宇无尘，斜阳外、江楼伫立。\n人正远、骑鲸南去，笑言难挹。\n冰雪生寒烟瘴冷，海山著处恩波湿。\n问碧门、金阕待君来，何时入。\n犹自有，新篇什。\n应念我，相思急。\n满乌丝挥遍，麝煤香。\n尊酒相逢佳□□，十年一梦长川吸。\n想上都、风月未盟寒，追良集。", 
    "rhythmic": "满江红"
  }, 
  {
    "author": "丘", 
    "content": "十载重游，愧好在、吴中父老。\n官事里、空然痴绝，竟何曾了。\n赖有平生知己地，全胜末路依刘表。\n竟此身、还复雁门，宁论早。\n篷仙语，开朕兆。\n郇翰洒，增荣耀。\n倚先声风动，了然家晓。\n翘馆每烦尘想□，宾筵更著红妆绕。\n算从前、得此慰初心，於人少。", 
    "rhythmic": "满江红"
  }, 
  {
    "author": "丘", 
    "content": "冠盖吴中，羡来往、风流二老。\n谈笑处、清风满座，倡酬不了。\n琪树相鲜阆里，玉山高并云烟表。\n叹□时、顿有古来无，功名早。\n膺帝眷，符梦兆。\n为国镇，腾光耀。\n更宁容秀野，醉眠清晓。\n麟组已联方面重，衮衣行接天香绕。\n许畸人、巾履奉英游，荣多少。", 
    "rhythmic": "满江红"
  }, 
  {
    "author": "丘", 
    "content": "楚甸云收，歌舞地、依然江渚。\n嗟往事、豪华无限，梦回何许。\n翠被那知思玉度，绣谩说为行雨。\n悄不禁、俯仰一凄凉，成千古。\n吴蜀会，襟喉处。\n据胜势，开天府。\n著诗书元帅，谈笑尊俎。\n步障月明翻鼓吹，华榱雾湿披窗户。\n把胜游、都与旧风光，湔尘土。", 
    "rhythmic": "满江红"
  }, 
  {
    "author": "丘", 
    "content": "平楚苍然，烟霭外、飞鸿冥灭。\n身老矣、登临感慨，几时当彻。\n痛饮从教吹帽落，悲歌莫击壶边缺。\n算人生、任运复何为，伤情切。\n功名事，休谩说。\n渠有命，谁工拙。\n且随宜斗健，强酬佳节。\n九节从今知几度，试看镜里头如雪。\n向醉中、赢取万缘空，真蝉脱。", 
    "rhythmic": "满江红"
  }, 
  {
    "author": "丘", 
    "content": "一番好景，近莺花时候。\n才过收灯便晴昼。\n正熊罴、占梦日，戏彩称觞，当此际，须信人间未有。\n光华分瑞节，粉署兰台，谁出如公望郎右。\n气如虹，才吐凤，指掌功名，馀事也，千载犹当不朽。\n待辟国、清边取封侯，看肘後、黄金印悬如斗。", 
    "rhythmic": "洞仙歌"
  }, 
  {
    "author": "丘", 
    "content": "江城梅柳，惯得春先处。\n催趁风光上歌舞。\n见九衢、车马流水如龙，喧笑语，罗绮香尘载路。\n欢娱多暇日，尊俎风流，重见承平旧官府。\n有多少、佳丽事，坠珥遗簪，芳径里，瑟瑟珠玑翠羽。\n好惜取、韶华醉连宵，更莫待、收灯酒阑人去。", 
    "rhythmic": "洞仙歌"
  }, 
  {
    "author": "丘", 
    "content": "□□春□，□画□□处。\n十里红莲照歌舞。\n望鳌山天际，宝篆翻空，看未了，涌出珠宫贝宇。\n锦江桥那畔，罗绮重重，曲巷深坊暗香度。\n玉相辉，花并艳，明月随人，归去也，零落珠玑翠羽。\n先如许、风光更元宵，算却好、图将凤城夸去。", 
    "rhythmic": "洞仙歌"
  }, 
  {
    "author": "丘", 
    "content": "花中尤物，欲赋无佳句。\n深染燕脂浅含露。\n被春寒无赖，不放全开，才半吐，翻与留连妙处。\n人间称绝色，倾国倾城，试问太真似花否。\n最娉婷，偏艳冶，百媚千娇，谁道许，须要能歌解舞。\n算费尽、春工到开时，甚却付、连宵等闲风雨。", 
    "rhythmic": "洞仙歌"
  }, 
  {
    "author": "丘", 
    "content": "丰肌腻体，雅淡仍娇贵。\n不与群芳竞姝丽。\n向琼林珠殿，独占春风，仙仗里，曾奉三宫燕喜。\n低回如有恨，失意含羞，乐事繁华竟谁记。\n应怜我，空老去，无句酬伊，吟未就，不觉东风又起。\n镇独立黄昏怯轻寒，这情绪、年年共花憔悴。", 
    "rhythmic": "洞仙歌"
  }, 
  {
    "author": "丘", 
    "content": "雨趣轻寒，风作秋声，燕归雁来。\n动天涯羁思，登山临水，惊心节物，极目烟埃。\n客里逢君，才同一笑，何遽言归如此哉。\n别离久，算不应兴尽，却棹船回。\n主人下榻高斋。\n更点检笙歌频宴开。\n便留连不到，迎春见柳，也须小驻，度腊观梅。\n花上盈盈，闺中脉脉，应念胡麻正好栽。\n从教去，正危阑望断，小倚徘徊。", 
    "rhythmic": "沁园春"
  }, 
  {
    "author": "丘", 
    "content": "匏系弥年，江北江南，羡君去来。\n笑山横南浦，朝来爽致，文书堆案，胸次生埃。\n放旷如君，拘縻如我，试问人生谁乐哉。\n真难学，是得留且住，欲去须回。\n何时竹屋茅斋。\n去相傍为邻三径开。\n撰小窗临水，危亭当，随宜有竹，著处须梅。\n坐读黄庭，手援紫，一寸丹田时自栽。\n当馀暇，更与君来往，林下徘徊。", 
    "rhythmic": "沁园春"
  }, 
  {
    "author": "丘", 
    "content": "梅妆竹外。\n未洗唇红退。\n酥脸腻，檀心碎。\n临溪闲自照，爱雪春犹带。\n沙路晓，亭亭浅立人无对。\n似恨谁能会。\n迟见江头盖。\n和鼎事，终应在。\n落残知未免，韵胜何曾改。\n牵醉梦，随香欲渡三山海。", 
    "rhythmic": "千秋岁"
  }, 
  {
    "author": "丘", 
    "content": "征鸿天外。\n风急惊飞退。\n云彩重，窗声碎。\n初凝铺径絮，渐卷随车带。\n凝望处，巫山秀耸寒相对。\n高卧传都会。\n茅屋倾冠盖。\n空往事，今谁在。\n梅梢春意动，泽国年华改。\n楼上好，与君浩荡浮银海。", 
    "rhythmic": "千秋岁"
  }, 
  {
    "author": "丘", 
    "content": "窥檐窗外。\n酒力冲寒退。\n风絮乱，琼瑶碎。\n凌波争缭绕，点舞相萦带。\n应惬当，凝香燕寝佳人对。\n恰与花时会。\n小阻寻芳盖。\n犹自得，春多在。\n日烘梅柳竞，翠入山林改。\n但只恐，别离恨远如云海。", 
    "rhythmic": "千秋岁"
  }, 
  {
    "author": "丘", 
    "content": "横笛吹梅，记南楼夜月，疏蕊纤枝。\n香尘软红自暖，不怕寒欺。\n人归梦悄，怅凭阑、密约深期。\n身渐老，风流纵在，逢花那似当时。\n东阁占春宜早，甚开迟也似，雪屋疏篱。\n须公彩毫度曲，锦帐题诗。", 
    "rhythmic": "汉宫春"
  }, 
  {
    "author": "丘", 
    "content": "闻说瓢泉，占烟霏空翠，中著精庐。\n旁连吹台燕榭，人境清殊。\n犹疑未足，称主人、胸次恢疏。\n天自与，相攸佳处，除今禹会应无。\n选胜卧龙东畔，望篷莱对起，岩壑屏如。\n秋风夜凉弄笛，明月邀予。", 
    "rhythmic": "汉宫春"
  }, 
  {
    "author": "丘", 
    "content": "蕊珠仙籍标名，绛纱覆玉云霞里。\n銮坡凤掖，丝鸣佩，甘泉近侍。\n濯柳临春，梨照座，绝尘风味。\n记青蒲、夜半论兵，万人惊诵回天意。\n麟组遥临万里。\n谈笑处、江山增丽。\n遐冲坐折，风流馀事，唯应燕喜。\n新筑沙堤，暂占熊梦，恰经长至。\n过佳辰献寿，双旌便好，作朝天计。", 
    "rhythmic": "水龙吟"
  }, 
  {
    "author": "丘", 
    "content": "烛花渐暗，似梦来非梦，今夕何夕。\n帘幕生香人醉里，家住深深密密。\n松客难为，独留无计，此意谁知得。\n相看无语，可怜心绪如织。\n缓辔踏月归来，空馀襟袖，有多情脂泽。\n浅笑轻颦追想处，眼底如今历历。\n著意新词，於人好语，过後应难必。\n今宵酒醒，断肠人正愁寂。", 
    "rhythmic": "念奴娇"
  }, 
  {
    "author": "丘", 
    "content": "鸣鸠乳燕。\n春在梨花院。\n重门镇掩。\n沈沈帘不卷。\n纱窗红日三竿，睡鸭馀香一线。\n佳眠悄无人唤。\n谩消遣。\n行云无定，楚雨难凭梦魂断。\n清明渐近，天涯人正远。", 
    "rhythmic": "扑蝴蝶"
  }, 
  {
    "author": "丘", 
    "content": "聚春工，开绝艳，天巧信无比。\n旧日京华，应也只如此。\n等闲一尺娇红，燕脂微点，宛然印、昭阳玉指。\n最好是。\n乐岁台府官闲，风流剩欢意。", 
    "rhythmic": "祝英台・祝英台近"
  }, 
  {
    "author": "丘", 
    "content": "轻煤一曲染霜纨。\n小屏山。\n有无间。\n宛是西湖，雪後未晴天。\n水外几家篱落晚，半开关。\n有梅花、傲峭寒。\n渐看。\n渐远。\n水弥漫。\n小舟轻，去又还。\n野桥断岸，隐萧寺、□出晴峦。", 
    "rhythmic": "江城梅花引"
  }, 
  {
    "author": "丘", 
    "content": "清似水。\n不了眼中供泪。\n今宵忍听唱阳关，暮云千里。\n可堪客里送行人，家山空老春荠。\n道别去、如许易。\n离合定非人意。\n几年回首望龙门，近才御李。\n也知追诏有来时，匆匆今见归骑。\n整弓刀，徒御喜。\n举离觞、饮无味。", 
    "rhythmic": "西河"
  }, 
  {
    "author": "丘", 
    "content": "雨过凉生，风来香远，柳塘池馆清幽。\n圆荷万柄，芙蓉困倚轻柔。\n暮霞映，日初收。\n更满意、绿密红稠。\n是牵情处，低回照影，特地娇羞。\n惆怅好景难酬。\n慰家山梦绕，十顷新秋。\n庭空吏散，依然兴在沧州。\n未容短棹轻舟。", 
    "rhythmic": "夜合花"
  }, 
  {
    "author": "丘", 
    "content": "夕烽戍鼓。\n悲凉江岸淮浦。\n雾隐孤城，水荒沙聚。\n人共语。\n尽向来胜处。\n谩怀古。\n问柳津花渡。\n露桥夜月，吹箫人在何许。\n缭嫱望。\n粉黛成黄土。\n惟有江东注。", 
    "rhythmic": "垂丝钓"
  }, 
  {
    "author": "丘", 
    "content": "鼓角清雄占云。\n喜边尘、今度还静。\n一线乍添，长觉皇州日永。\n楼外崇牙影转，拥千骑、欢声万井。\n太平官府人初见，梦熊三占佳景。\n皇恩夜出天闱，云章粲、凤鸾飞动相映。\n宝带万钉，与作今朝佳庆。", 
    "rhythmic": "黄河清"
  }, 
  {
    "author": "丘", 
    "content": "风传芳信，晓色便清霁。\n帘幕护春寒，篆香温、笙簧韵美。\n使华容与，星动帝王州，花上脸，柳边眉，竞报占熊喜。\n欢娱好是，玉塞无尘起。\n鞭计小迟留，要长折、遐冲万里。\n传闻有诏，宣室待归来，满，叵罗深，莫负春葱指。", 
    "rhythmic": "蓦山溪"
  }, 
  {
    "author": "丘", 
    "content": "怀抱环奇懒叩阍。\n朝阳独赋远人村。\n即看飞下芝封诏，会见趣归金马门。\n今夕饮，拼濡裙。\n一时尊俎尽诗人。\n唯馀阿买真才劣，醉後犹能写八分。", 
    "rhythmic": "鹧鸪天"
  }, 
  {
    "author": "丘", 
    "content": "陆海蓬壶自有山。\n光风霁月未应悭。\n但将歌舞酬佳节，却信阴晴是等闲。\n花照夜，烛烘盘。\n明年公更酒肠宽。\n奉陪黄伞传柑宴，莫望红妆拥座欢。", 
    "rhythmic": "鹧鸪天"
  }, 
  {
    "author": "丘", 
    "content": "准拟关门度一秋。\n强扶衰病起相酬。\n不辞酩酊还吹帽，自笑怯露头。\n江日晚，更迟留。\n争传五马足风流。\n论车载酒浑闲事，著笼藏花说未休。", 
    "rhythmic": "鹧鸪天"
  }, 
  {
    "author": "丘", 
    "content": "两两维舟近柳堤。\n菱歌迤逦过前溪。\n曲中自诉衷肠事，岸上行人那得知。\n金齿屐，翠云篦。\n女萝为带蕙为衣。\n惜花贪折归时晚，急桨相呼入翠微。", 
    "rhythmic": "鹧鸪天"
  }, 
  {
    "author": "丘", 
    "content": "玳瑁宴中见绿珠。\n淡然高韵胜施朱。\n揉兰雾蔷薇浅，半露冰肌玉不如。\n餐秀色，味肤腴。\n轻红端合与为奴。\n只愁宴罢翻成恨，赢得偏怜不似初。", 
    "rhythmic": "鹧鸪天"
  }, 
  {
    "author": "丘", 
    "content": "水满平湖香满路。\n绕重城、藕花无数。\n小艇红妆，疏帘轻盖，烟柳画桥斜渡。\n恣乐追凉忘日暮。", 
    "rhythmic": "夜行船"
  }, 
  {
    "author": "丘", 
    "content": "一舸鸱夷云水路。\n贪游戏、悄忘尘数。\n明月长随，清风满载，那向急流争渡。\n邂逅占星来已暮。", 
    "rhythmic": "夜行船"
  }, 
  {
    "author": "丘", 
    "content": "飞朝天云作路。\n长安近、更无程数。\n梧竹当年，丝纶弈世，咫尺凤池平渡。\n青眼相逢何太暮。", 
    "rhythmic": "夜行船"
  }, 
  {
    "author": "丘", 
    "content": "万柄荷花红绕路。\n锦连空、望无层数。\n照水旌旗，临风鼓吹，行遍月桥烟渡。\n堪笑年华今已暮。", 
    "rhythmic": "夜行船"
  }, 
  {
    "author": "丘", 
    "content": "天上玉卮称万寿，人间湛露初匀。\n种萱堂上阅青春。\n薰风频送喜，同日拜丝纶。\n班在蕊珠仙缀立，等闲历遍燕秦。\n紫皇先付与佳名。\n宜家更宜国，宜子又宜孙。", 
    "rhythmic": "临江仙"
  }, 
  {
    "author": "丘", 
    "content": "时节近中秋，桂花天气。\n忆得熊罴梦呈瑞。\n向来三度，恨被一官萦系。\n今朝称寿，也休辞醉。\n斑衣戏彩，薄罗初试。\n华发双亲剩欢喜。\n功名荣贵，未要匆匆深计。\n一杯先要祝，千百岁。", 
    "rhythmic": "感皇恩"
  }, 
  {
    "author": "丘", 
    "content": "梅子著花当献寿。\n得得天工，有意还知否。\n教在岁寒双雪後。\n长年不羡松筠茂。\n莫厌杯深歌舞奏。\n约略丝纶，正是来时候。\n富贵明年公自有。\n天香公烛黄封酒。", 
    "rhythmic": "蝶恋花"
  }, 
  {
    "author": "丘", 
    "content": "鼓吹东方天欲晓。\n打彻伊州，梅柳都开了。\n尽道鄞江春许早。\n使君未到春先到。\n号令只凭花信报。\n旗垒精明，家世临淮妙。\n遥想明年元夕好。\n玉人更著华灯照。", 
    "rhythmic": "蝶恋花"
  }, 
  {
    "author": "丘", 
    "content": "逼砌筠窗围小院。\n日照花枝，疏影重重见。\n金鸭无风香自暖。\n腊寒才比春寒浅。\n画景温温烘笔砚。\n闲把安西，六纸都临遍。\n茗碗不禁幽梦远。\n鹊来唤起斜阳晚。", 
    "rhythmic": "蝶恋花"
  }, 
  {
    "author": "丘", 
    "content": "潇洒佳人淡淡妆。\n特地凌寒，秀出孤芳。\n雪为肌体练为裳。\n韵处天姿，不御铅黄。\n古样铜壶湿篆章。\n浅浸横斜，净几明窗。\n何妨三弄点苔苍。\n但有疏枝，依旧清香。", 
    "rhythmic": "一翦梅"
  }, 
  {
    "author": "丘", 
    "content": "畏暑只嫌秋较晚。\n不道玉楼人渐远。\n此情那解却清凉，肠欲断。\n愁无限。\n安得冰壶还照眼。\n妙舞蹁跹歌宛转。\n走遍京华何处见。\n清眠无梦到西州，馀香浅。\n银钩软。\n唯仗锦书聊自遣。", 
    "rhythmic": "天仙子"
  }, 
  {
    "author": "丘", 
    "content": "晚风斜日折梅花。\n楼外卷残霞。\n领略一城春气，华灯十万人家。", 
    "rhythmic": "朝中措"
  }, 
  {
    "author": "丘", 
    "content": "几回相与叹高才。\n忽报驭风来。\n谁道亟朝天阕，更能同上春台。", 
    "rhythmic": "朝中措"
  }, 
  {
    "author": "丘", 
    "content": "尊前宾主角多才。\n亦许我同来。\n诗思竞翻三峡，酒狂欲拗连台。", 
    "rhythmic": "朝中措"
  }, 
  {
    "author": "丘", 
    "content": "壶边击断歌无节。\n山川一带伤情切。\n依旧石头城。\n夕阳天外明。\n行人谁是侣。\n遗唱今何许。\n对酒转愁多。\n愁多奈酒何。", 
    "rhythmic": "菩萨蛮"
  }, 
  {
    "author": "丘", 
    "content": "秋声夜到秋香园。\n重帘拭卷都开遍。\n只似旧时香。\n更添些子黄。\n绮窗人共赋。\n犹忆分香句。\n别後几回秋。\n见花空复愁。", 
    "rhythmic": "菩萨蛮"
  }, 
  {
    "author": "丘", 
    "content": "云林带水山横阁。\n故人去尽添萧索。\n反照射微茫。\n临分愁夕阳。\n传柑当令节。\n连璧朝天阕。\n还有雁西飞。\n慰人新别离。", 
    "rhythmic": "菩萨蛮"
  }, 
  {
    "author": "丘", 
    "content": "恰好轻篷短棹，绝胜锦缆牙樯。\n一声横笛起微茫。\n十里红莲步障。\n小待山头吐月，何妨说剑杯长。\n更看风露洗湖光。\n水底金盘漾。", 
    "rhythmic": "西江月"
  }, 
  {
    "author": "丘", 
    "content": "明日又还重九，黄昏小雨疏风。\n菊英萸糁一尊同。\n付与今宵号梦。\n寒意梧桐叶上，客愁画角声中。\n小楼何日却从容。\n千里此情应共。", 
    "rhythmic": "西江月"
  }, 
  {
    "author": "丘", 
    "content": "雨晴风定。\n一任春寒逞。\n要勒群芳未醒。\n不废梅花，晚来妆面靓。\n曲阑斜凭。\n水栏临清镜。", 
    "rhythmic": "梅弄影"
  }, 
  {
    "author": "丘", 
    "content": "东风罨岸进船难。\n酒醒篆香残。\n不堪客里无绪，那更晚来寒。\n思往事，耿无眠。\n掩屏山。\n夜深人静，何处一声，月子弯弯。", 
    "rhythmic": "诉衷情"
  }, 
  {
    "author": "丘", 
    "content": "素衣苍狗不成妍。\n何意妒蝉娟。\n不知高处难掩，终自十分圆。\n涵万象，独当天。\n照无边。\n乾坤呈露，何况人间，大地山川。", 
    "rhythmic": "诉衷情"
  }, 
  {
    "author": "丘", 
    "content": "芙蓉深径小肩舆。\n相并语徐徐。\n红妆著处迎笑，遮路索踟蹰。\n锦步障，绣储胥。\n绕重湖。\n更添月照，人面花枝，疑在蓬壶。", 
    "rhythmic": "诉衷情"
  }, 
  {
    "author": "丘", 
    "content": "十分风味似诗人。\n有些子太清生。\n只应最嫌俗子，消瘦却盈盈。\n风乍静，雪初晴。\n月微明。\n泊然疏淡，莫是无情，作个关情。", 
    "rhythmic": "诉衷情"
  }, 
  {
    "author": "丘", 
    "content": "翠竹如屏，浅山如画。\n小池面、危桥一跨。\n著棕亭临水，宛然郊野。\n竹篱茅舍。\n好是天寒，倍添幽雅。\n正雪意、垂垂欲下。", 
    "rhythmic": "锦帐春"
  }, 
  {
    "author": "丘", 
    "content": "风又雨。\n吹面落花红舞。\n把酒不禁春思苦。\n别离闻杜宇。\n叠嶂楼头佳处。\n犹想襞笺容与。\n思入云山便好语。\n莫辞频寄取。", 
    "rhythmic": "谒金门"
  }, 
  {
    "author": "丘", 
    "content": "槐阴绿。\n帘卷翠屏山曲。\n照眼冰壶寒并玉。\n赐衣便雾。\n熊梦又惊初卜。\n好在掖垣梧竹。\n应讶人归犹未速。\n已颁新诏墨。", 
    "rhythmic": "谒金门"
  }, 
  {
    "author": "丘", 
    "content": "罗袖薄。\n玉臂镂花金约。\n起晚欠伸莲步弱。\n倚床娇韵恶。\n独自青楼珠箔。\n怎向日长花落。\n门掩东风春寂寞。\n误人喜鹊。", 
    "rhythmic": "谒金门"
  }, 
  {
    "author": "丘", 
    "content": "花雨润。\n烟锁玉炉香韵。\n笑度华年春不尽。\n寿觞寒食近。\n甲子才周一瞬。\n争羡珠颜青鬓。\n咫尺朝元仙路稳。\n碧云新有信。", 
    "rhythmic": "谒金门"
  }, 
  {
    "author": "丘", 
    "content": "空涧落鸣泉，千骑雨霖衣铁。\n金奏欲终人醉，有玉声清越。\n夜深纤手怯轻寒，馀韵寄愁绝。\n玉树梦回何处，但满庭霜月。", 
    "rhythmic": "好事近"
  }, 
  {
    "author": "丘", 
    "content": "整整一冬晴，雨後不论朝夕。\n麦陇救得一半，莫妨他寒食。\n试看天气定乘除，宽更待三日。\n桃李且须宁耐，有无边春色。", 
    "rhythmic": "好事近"
  }, 
  {
    "author": "丘", 
    "content": "铁锁星桥永夜通。\n万家帘幕度香风。\n俊游人在笑声中。\n罗绮十行眉黛绿，银花千炬簇莲红。\n座中争看黑头公。", 
    "rhythmic": "浣溪沙"
  }, 
  {
    "author": "丘", 
    "content": "胜子幡儿袅鬓云。\n钗头绝唱旧曾闻。\n江城喜见又班春。\n拂柳和风初有信，欺梅残雪已无痕。\n只应笑语作春温。", 
    "rhythmic": "浣溪沙"
  }, 
  {
    "author": "丘", 
    "content": "潇洒无湖仙。\n踏遍尘寰。\n吟哦长忆两松闲。\n邂逅天涯还一笑，璧合珠连。\n风采照衰残。\n妙语冷然。\n妓围香暖簇金蝉。\n端为故人情未减，醉玉颓山。", 
    "rhythmic": "浪淘沙"
  }, 
  {
    "author": "丘", 
    "content": "月殿移根入帝乡。\n风流犹是旧时妆。\n猩血染成丹杏脸。\n浓点。\n郁金笼就赭衣黄。\n浪说锦城元自少。\n不道。\n只今何啻五枝芳。\n试问司花谁是主。", 
    "rhythmic": "定风波"
  }, 
  {
    "author": "丘", 
    "content": "翠被怯轻寒，花气撩幽梦。\n梦蹑飞云驾彩鸾，惊觉花枝动。\n宿酒未全醒，屋角闻晴。\n爱著荼シ彻骨香，嗅了还重□。", 
    "rhythmic": "卜算子"
  }, 
  {
    "author": "丘", 
    "content": "风佩珊珊。\n云屏曲曲，愁绝春悭。\n无奈馀寒。\n半醒宿酒，御夹成单。\n深沈院落人闲。\n凭阑处、眉颦黛残。\n彩笔慵拈。\n新声微度，兴入云山。", 
    "rhythmic": "柳梢青"
  }, 
  {
    "author": "丘", 
    "content": "花落花开，等闲不管流年度。\n旧游何处。\n浅立空凝伫。\n惊拍栏干，忍见春将暮。\n凭风絮。\n为人飞去。\n散作愁无数。", 
    "rhythmic": "点绛唇"
  }, 
  {
    "author": "丘", 
    "content": "碧玉槎桠金粟小。\n山路惊秋老。\n倒倚湿寒烟，似怯秋风，阁泪啼清晓。\n铜壶冷浸宜深窈。\n人试新妆巧。\n云鬓一枝斜，小阁幽窗，是处都香了。", 
    "rhythmic": "醉花阴"
  }, 
  {
    "author": "丘", 
    "content": "风雨骤，妒花黄。\n忽斜阳。\n急手打开君会否，是伊凉。\n深深密密传觞。", 
    "rhythmic": "愁倚阑・春光好"
  }, 
  {
    "author": "丘", 
    "content": "门外绮罗入绣。\n堂上华灯入昼。\n领略一番春，共醉连宵歌酒。\n今後。\n今後。\n如此遨头少有。", 
    "rhythmic": "如梦令"
  }, 
  {
    "author": "丘", 
    "content": "小小峰峦对起。\n芳树重重相倚。\n清溜绕阶除，聊备一池春水。\n游戏。\n游戏。\n适意随缘足矣。", 
    "rhythmic": "如梦令"
  }, 
  {
    "author": "丘", 
    "content": "憎人虎豹守天关。\n嗟蜀道、十分难。\n说与沐猴冠。\n这富贵、於人怎谩。\n忘形尊俎，能言桃李，日日在东山。", 
    "rhythmic": "太常引"
  }, 
  {
    "author": "朱颜", 
    "content": "影落三秋月，寒生六月霜。\n是谁幻出玉。\n乞与一枝和雪、钓漓湘。\n劲节依琳馆，虚心漏草堂。\n笔端元自有雌黄。\n疑是化龙蜚到、葛仙旁。", 
    "rhythmic": "南歌子"
  }, 
  {
    "author": "吕胜己", 
    "content": "月晃西窗，风掀斗帐，晓来梦回。\n见满川惊鹭，长空瑞鹤，联翩来下，翔舞徘徊。\n旋放金磐承积块，更轻撼琼壶撩冻澌。\n毡帏小，近宝炉兽炭，沈水兰煤。\n寒威。\n酒力相欺。\n荐绿蚁霜螯左右持。\n问岁岁祯祥，如何中断，年年梅月，因甚愆期。\n上绀碧楼，城高百尺，看白玉虬龙奔四围。\n纷争罢，正残鳞败甲，天上交飞。", 
    "rhythmic": "沁园春"
  }, 
  {
    "author": "吕胜己", 
    "content": "山翁可是爱登台。\n看云日几回。\n恨无语似谪仙才。\n空教云去来。\n思往事，引深杯。\n长歌感壮怀。", 
    "rhythmic": "醉桃源・阮郎归"
  }, 
  {
    "author": "吕胜己", 
    "content": "马蹄西路赏春妍。\n重来十五年。\n好山如带水如环。\n红楼罨画闲。\n人易老，景如前。\n停杯俯逝川。", 
    "rhythmic": "醉桃源・阮郎归"
  }, 
  {
    "author": "吕胜己", 
    "content": "去年手种十株梅。\n而今犹未开。\n山翁一日走千迥。\n今朝蝶也来。\n高树杪，暗香微。\n悭香越恼怀。", 
    "rhythmic": "醉桃源・阮郎归"
  }, 
  {
    "author": "吕胜己", 
    "content": "墙角栽梅分两下。\n夹竹穿松，巧傍柴门亚。\n不似西湖明月夜。\n展开一片江南画。\n老子寻芳心已罢。\n为爱孤高，结约如莲社。\n清静界中观物化。\n憧憧门外驰车马。", 
    "rhythmic": "蝶恋花"
  }, 
  {
    "author": "吕胜己", 
    "content": "天际行云红一缕。\n无尽青山，江水悠悠去。\n更上层楼凭远处。\n凄凉今古悲三楚。\n心事多端谁共语。\n酒醒愁来，望望家何所。\n薄宦漂零成久旅。\n天涯却羡鸿遵渚。", 
    "rhythmic": "蝶恋花"
  }, 
  {
    "author": "吕胜己", 
    "content": "姑射真仙蓬海会。\n驭气乘龙，作意游方外。\n冬後翦花飞素彩。\n腊前陨璞抛团块。\n幂幂锦云相映带。\n川谷林峦，混一乾坤大。\n白玉装成全世界。\n江湖点染微瑕。", 
    "rhythmic": "蝶恋花"
  }, 
  {
    "author": "吕胜己", 
    "content": "屈指瓜期犹渺渺。\n羡子征鞍，去上长安道。\n到得故园春正好。\n桃腮杏脸迎门笑。\n闻道难兄登显要。\n雁子云宵，花萼应同调。\n旧恨新愁须拼了。\n功名趁取方年少。", 
    "rhythmic": "蝶恋花"
  }, 
  {
    "author": "吕胜己", 
    "content": "眼约心期常未足。\n邂逅今朝，暂得论心曲。\n忽堕鲛珠红簌簌。\n双眸翦水明如烛。\n可恨匆匆归去速。\n去去行云，望断凄心目。\n何似当初情未熟。\n免教添得愁千斛。", 
    "rhythmic": "蝶恋花"
  }, 
  {
    "author": "吕胜己", 
    "content": "天色沈沈云色赭。\n风扰阴寒，浩荡吹平野。\n万斛珠玑天弃舍。\n长空撒下鸣鸳瓦。\n玉女凝愁金阕下。\n褪粉残妆，和泪轻挥洒。\n欲降尘凡飙驭驾。\n翩翩白凤先来也。", 
    "rhythmic": "蝶恋花"
  }, 
  {
    "author": "吕胜己", 
    "content": "体夭夭。\n步飘飘。\n绶带金泥缕绛绡。\n珑璁趁步摇。\n浅霞消。\n两峰遥。\n斜插层楼金系腰。\n花羞人面娇。", 
    "rhythmic": "长相思"
  }, 
  {
    "author": "吕胜己", 
    "content": "展颦蛾。\n抹流波。\n并插玲珑碧玉梭。\n松分两髻螺。\n晓霜和。\n冻轻呵。\n拍罢阳春白雪歌。\n偎人春意多。", 
    "rhythmic": "长相思"
  }, 
  {
    "author": "吕胜己", 
    "content": "冒寒吹。\n访琼姬。\n行到青山遇玉肌。\n凝情欲待谁。\n山疏篱。\n手同携。\n踏月随香清夜归。\n乘欢拨冻醅。", 
    "rhythmic": "长相思"
  }, 
  {
    "author": "吕胜己", 
    "content": "浅著铅华素净妆。\n翩跹翠袖拂云裳。\n傍人作意捧金觞。\n曲度清悲云冉冉，花飞零乱月茫茫。\n梦回人去似高唐。", 
    "rhythmic": "浣溪沙"
  }, 
  {
    "author": "吕胜己", 
    "content": "直系腰围鹤间霞。\n双垂项帕凤穿花。\n新妆全学内人家。\n惠性芳心谁得似，饶嗔□恶也还他。\n只消凡事与饶些。", 
    "rhythmic": "浣溪沙"
  }, 
  {
    "author": "吕胜己", 
    "content": "红尘久住。\n仙驭凌波去。\n本似行云无定处。\n那更腊残风雨。\n瑶芳片片轻飞。\n但留青子栾枝。\n孤负岁寒幽意，如今却与春宜。", 
    "rhythmic": "清平乐"
  }, 
  {
    "author": "吕胜己", 
    "content": "灵心暗属。\n髻垒黄金粟。\n寂静虚堂情不足。\n微步徘徊山麓。\n蕊珠宫里新妆。\n生香全似瑶芳。\n应为莺花留恋，人间暂歇鸾凤。", 
    "rhythmic": "清平乐"
  }, 
  {
    "author": "吕胜己", 
    "content": "名花无影迹，寒气日凄凉。\n人间千万树，歇芬芳。\n紫微宫女，仙驭降霓裳。\n名在仙班簿，不属尘凡，洞天密锁云窗。\n遗连宝珥，人间识天香。\n凝寒承雨露，傲冰霜。", 
    "rhythmic": "促拍满路花"
  }, 
  {
    "author": "吕胜己", 
    "content": "花满树。\n两个黄鹂相语。\n恰似碧城双玉女。\n对歌还对舞。\n可惜娟娟楚楚。\n同伴彩云归去。\n居士心如泥上絮。\n那能无恨处。", 
    "rhythmic": "谒金门"
  }, 
  {
    "author": "吕胜己", 
    "content": "嗟久客。\n又见他乡寒食。\n流水断桥春寂寂。\n孤村烟火息。\n白去红飞无迹。\n千树总成新碧。\n醉里伤春愁似织。\n东风欺酒力。", 
    "rhythmic": "谒金门"
  }, 
  {
    "author": "吕胜己", 
    "content": "芳思切，旧事不堪重说。\n浓露凝香花喷血。\n花心双蛱蝶。\n燕语莺啼都歇。\n又过清明时节。\n记得离歌三两阕。\n未歌先哽咽。", 
    "rhythmic": "谒金门"
  }, 
  {
    "author": "吕胜己", 
    "content": "花满树。\n两个黄鹂相语。\n恰似碧城双玉女。\n对歌还对舞。\n可惜娟娟楚楚。\n同伴彩云归去。\n居士心如泥上絮。\n那能无恨处。", 
    "rhythmic": "谒金门"
  }, 
  {
    "author": "吕胜己", 
    "content": "嗟久客。\n又见他乡寒食。\n流水断桥春寂寂。\n孤村烟火息。\n白去红飞无迹。\n千树总成新碧。\n醉里伤春愁似织。\n东风欺酒力。", 
    "rhythmic": "谒金门"
  }, 
  {
    "author": "吕胜己", 
    "content": "芳思切，旧事不堪重说。\n浓露凝香花喷血。\n花心双蛱蝶。\n燕语莺啼都歇。\n又过清明时节。\n记得离歌三两阕。\n未歌先哽咽。", 
    "rhythmic": "谒金门"
  }, 
  {
    "author": "吕胜己", 
    "content": "春又过。\n那更雨摧风挫。\n留得浅红三两朵。\n竹梢烟雾锁。\n把酒对花危坐。\n多病多愁都可。\n舞蝶游蜂迷道左。\n惜春忙似我。", 
    "rhythmic": "谒金门"
  }, 
  {
    "author": "吕胜己", 
    "content": "秋夜静。\n屋上狂风初定。\n两两啼蛄相答应。\n灯蛾摇烛影。\n枕上鸡声遥听。\n起舞良宵偏永。\n明日谩寻弓剑整。\n衰颜重揽镜。", 
    "rhythmic": "谒金门"
  }, 
  {
    "author": "吕胜己", 
    "content": "芳信拆。\n漏泄东君消息。\n帝殿宝炉烟未熄。\n龙香飘片白。\n点缀枯梢的。\n疏影摇荡寒碧。\n指与纤纤教自摘。\n枝横云鬓侧。", 
    "rhythmic": "谒金门"
  }, 
  {
    "author": "吕胜己", 
    "content": "天气暖。\n开了荼シ一半。\n红日迟迟风拂面。\n阶前花影乱。\n俊雅风流不见。\n定被莺花留恋。\n千尺游丝舒又。\n系人心上线。", 
    "rhythmic": "谒金门"
  }, 
  {
    "author": "吕胜己", 
    "content": "歌罢奏。\n敛步拂开罗袖。\n宝扇轻摇香汗透。\n软香沾素手。\n小立偎人良久。\n一寸娇波横溜。\n心事未言眉已皱。\n无端催劝酒。", 
    "rhythmic": "谒金门"
  }, 
  {
    "author": "吕胜己", 
    "content": "斗笠棹边舟。\n碧水湾头放自流。\n尽日垂丝鱼不上，优游。\n更觉心松奈得愁。\n行客语沧洲。\n笑道渔翁太拙休。\n万事要求须有道，何由。\n教与敲针换曲钩。", 
    "rhythmic": "南乡子"
  }, 
  {
    "author": "吕胜己", 
    "content": "纵棹越溪船。\n破浪冲涛到碧湾。\n种就长堤千亩竹，无边。\n插玉屯云满渭川。\n平日乐归田。\n不恋荣华不慕仙。\n得个容身栖隐处，宽闲。\n每日江边理钓竿。", 
    "rhythmic": "南乡子"
  }, 
  {
    "author": "吕胜己", 
    "content": "烟云变化。\n面面青山如展画。\n俯对平川。\n野水烟村远接天。\n有时纵目。\n景物繁华观不足。\n月下风头。\n一曲清讴博见楼。", 
    "rhythmic": "减字木兰花"
  }, 
  {
    "author": "吕胜己", 
    "content": "南州春又到。\n向腊尽冬残，冰姑先报。\n芳心爱春早。\n露生香馥馥，靓妆皎皎。\n诗人最巧。\n道竹外、斜枝更好。\n旋移根引水，浇培松竹，凑成三妙。\n回首。\n当年客里，荆棘途中，幸陪欢笑。\n闲愁似扫。\n记风雪、关山道。\n待飘花结子，和羹煮酒，还我山居送老。\n那青红、浪蕊浮花，尽锄去了。", 
    "rhythmic": "瑞鹤仙"
  }, 
  {
    "author": "吕胜己", 
    "content": "倚阑观四远。\n近有客登临，故相磨难。\n山形欠舒展。\n小峰峦云树，晦明更变。\n江淮楚甸。\n又何曾、分明在眼。\n但临深、自觉身高，未可便名博见。\n休辨。\n吾心乐处，不要他人，共同称善。\n痴儿浅浅。\n因他谩说一遍。\n问还知宴坐，回光收视，大地河山尽现。\n待於中、会得些时，举觞奉劝。", 
    "rhythmic": "瑞鹤仙"
  }, 
  {
    "author": "吕胜己", 
    "content": "人生如意少。\n谁得似仙翁，身名俱好。\n亨衢腾踏早。\n驾双旌五马，便居蓬岛。\n闽山蜀道。\n秉玉节、油幢屡到。\n号当今、有脚阳春，处处变愁成笑。\n尤妙。\n晚陪论道。\n密赞调元，虎符重剖。\n去劳自保。\n奉香火、归来了。\n见煌煌甲第，两两龙驹，绿鬓朱颜未到。\n是平生、种德阴功，自天有报。", 
    "rhythmic": "瑞鹤仙"
  }, 
  {
    "author": "吕胜己", 
    "content": "金枝联玉叶。\n世代有宗英，声华烨烨。\n君侯更超绝。\n抱不群才气，壮图英发。\n津途轨辙。\n□武上、青宵迥别。\n自玉阶、契合君王，拍拍满怀风月。\n奇绝。\n身居萧散，志在功名，眼高天阔。\n恩来魏阕。\n长江上、驻旌节。\n待胡尘有警，纶巾羽扇，谈笑周郎事业。\n恁时看、国倚强宗，诏褒伟烈。", 
    "rhythmic": "瑞鹤仙"
  }, 
  {
    "author": "吕胜己", 
    "content": "残梅飘簌簌。\n看柳上春归，揉条新绿。\n娇莺离幽谷。\n弄弹簧清响，飞迁乔木。\n年华迅速。\n叹浮生、流晖转烛。\n自春来、每每遨游，多办九霞。\n溪北。\n踏青微步，斗草慵眠，锦花褥。\n铅华簇簇。\n歌声妙、间丝竹。\n爱一川好处，高山流水，不减城南杜曲。\n笑平生、卓地无锥，老来富足。", 
    "rhythmic": "瑞鹤仙"
  }, 
  {
    "author": "吕胜己", 
    "content": "往事千端，都销道、衰翁宦拙。\n今会得、人情物态，尽皆休说。\n广厦尽堪舒笑傲，层楼又见凌空阔。\n试闲思、画戟比衡门，谁优劣。\n尘里事，无休歇。\n楼上事、真奇绝。\n有一川虚旷，万山环列。\n识破古今如旦暮，肯将物我刚分别。\n愿时时、与客坐楼心，谈风月。", 
    "rhythmic": "满江红"
  }, 
  {
    "author": "吕胜己", 
    "content": "屈指重阳，有半月、犹零九日。\n且停待、今宵月上，宝轮飞出。\n有客最谙闲况味，无人会得真消息。\n算何须、抵死要荣华，劳心力。\n楼观迥、遥山碧。\n槽窄小，真珠滴。\n随分赏、闲亭别圃，好天良夕。\n篱畔行看金蕊耀，林梢便见瑶芳白。\n玩春来、夏去复秋冬，尘中客。", 
    "rhythmic": "满江红"
  }, 
  {
    "author": "吕胜己", 
    "content": "小立危亭，风惨淡、斜阳满目。\n望渺渺、湘江一派，楚山千簇。\n芳草连云迷远树，断霞散绮飞孤骛。\n感骚人、赋客向来词，愁如束。\n磋远宦、甘微粟。\n惊世事，伤浮俗。\n且经营一醉，未怀荣辱。\n君不见、渊明归去後，一觞自泛东篱菊。\n仰高风、寂寞奠生刍，人如玉。", 
    "rhythmic": "满江红"
  }, 
  {
    "author": "吕胜己", 
    "content": "忆惜西来，春已暮、馀寒犹力。\n正迤逦、登山临水，未磋行役。\n云笈偶寻高士传，桃川又访秦人迹。\n向此时、游宦兴阑珊，归无策。\n归计定，归心追。\n惊换岁，犹为客。\n还怅望、家山千里，迥无消息。\n□□不堪泥路远，烟林赖有梅花白。\n为孤芳、领略岁寒情，谁人识。", 
    "rhythmic": "满江红"
  }, 
  {
    "author": "吕胜己", 
    "content": "物理分明，人事巧、元来是拙。\n常自觉、满怀春意，向他谁说。\n剩喜登临频眺望，那知出处成迂阔。\n细闲思、萧散较贪痴，谁为劣。\n高楼上、蝉声歇。\n飞楝外，云行绝。\n见明河星斗，半空森列。\n领略光阴成赋咏，等闲酬唱休旌别。\n要良辰、把酒倩佳宾，嘲风月。", 
    "rhythmic": "满江红"
  }, 
  {
    "author": "吕胜己", 
    "content": "拍碎红牙，一声上、梁尘暗落。\n纨扇掩、雏莺叶下，巧呈绰约。\n字字只愁郎幸浅，声声似怨年华薄。\n坐中人、相顾感幽怀，添萧索。\n歌暂阕，杯交错。\n人又去，情怀沪。\n那堪听风雨，渭城吹角。\n去去已离闽岭路，行行渐近滕王阁。\n便无情、山海会相逢，坚心著。", 
    "rhythmic": "满江红"
  }, 
  {
    "author": "吕胜己", 
    "content": "檀扳频催，双拈袖、飞来趁拍。\n锦上、娇抬粉面，浅蛾脉脉。\n鸾观莺窥秋水净，鸿惊凤翥祥云白。\n看妖娆、体态与山精神，天仙谪。\n带紧，弓靴窄。\n花压帽，云垂额。\n□回雪、定拼醉倒，厌厌良夕。\n明日恨随芳草远，回头目断遥山隔。\n料多情、应也念行人，思佳客。", 
    "rhythmic": "满江红"
  }, 
  {
    "author": "吕胜己", 
    "content": "墙下松筠，并手种、花窠尽著。\n试屈指、一年前事，恍然如昨。\n繁杏新荷春夏景，疏梅细菊秋冬约。\n渭川翁、随分小生涯，些官爵。\n分物我，争强弱。\n都作梦，谁先觉。\n好一条平路，是人迷却。\n斑鬓已灰心里事，瘦滕谩卦瓢中药。\n愿当今、四海九州人，同欢乐。", 
    "rhythmic": "满江红"
  }, 
  {
    "author": "吕胜己", 
    "content": "雪压山颓，谁撒下、琼花玉蕊。\n寒气凛、沈沈天籁，望迷千里。\n群雀耐寒枯树顶，扁舟独钓平沙觜。\n把江南、图画展开看，都难比。\n台榭远、登临喜。\n楼阁上，歌声起。\n赏时光，居士独怜愁底。\n安得四方寒彦，归吾广厦千间里。\n但今生、此愿得从心，心休矣。", 
    "rhythmic": "满江红"
  }, 
  {
    "author": "吕胜己", 
    "content": "惨惨枯梢，初疑似、真酥点滴。\n见深红蒂萼，方认早梅消息。\n粉艳牵连春意动，冰姿照映霜华白。\n伴苍松、修竹似幽人，相寻觅。\n香远近，枝南北。\n幽涧畔，疏篱侧。\n便佣儿贩妇，也知怜惜。\n渭水渔翁方入社，西湖处士成陈迹。\n爱平生、炯炯岁寒心，无今昔。", 
    "rhythmic": "满江红"
  }, 
  {
    "author": "吕胜己", 
    "content": "年年腊後见冰姑。\n玉肌肤。\n点琼酥。\n不老花荣，经岁转敷腴。\n向背稀稠如画里，明月下、影疏疏。\n江南有客问征途。\n寄音书。\n定来无。", 
    "rhythmic": "江城子"
  }, 
  {
    "author": "吕胜己", 
    "content": "一钩新月下庭西。\n绣帘低。\n漏声迟。\n小宴幽欢，依约似当时。\n娇盼注人都不语，眉黛蹙，鬓云。\n街槐阴下玉骢嘶。\n苦相催。\n醉中归。", 
    "rhythmic": "江城子"
  }, 
  {
    "author": "吕胜己", 
    "content": "丹浮空，琉璃耀日，上云楼阁眈眈。\n□□居士，燕坐息玄谈。\n十载劳心问道，今悟罢、截日停参。\n凝神处，九苞丹凤，翔舞在山南。\n喃喃。\n成障碍，千经万论，从此休贪。\n且陶陶兀兀，对酒醺酣。\n清兴有时狂放，扁舟上、绿水澄潭。\n渔歌起，从他两岸，齐笑老翁憨。", 
    "rhythmic": "满庭芳"
  }, 
  {
    "author": "吕胜己", 
    "content": "人事几时穷，我性偏宜静。\n世上谁无富贵心，到了须由命。\n闲里且偷安，醉後休教醒。\n醉里高歌妙入神，妙处君须听。", 
    "rhythmic": "卜算子"
  }, 
  {
    "author": "吕胜己", 
    "content": "梅蕾破香时，雪後交光夜。\n何处飞来两玉蛾，体态双闲雅。\n纵目碧城楼，劝酒留云榭。\n唱底仙家古道情，分付知音者。", 
    "rhythmic": "卜算子"
  }, 
  {
    "author": "吕胜己", 
    "content": "与君蹑足共凭阑。\n俯视周回四面山。\n目静鲁邦心渺渺，气吞梦泽意闲闲。", 
    "rhythmic": "瑞鹧鸪"
  }, 
  {
    "author": "吕胜己", 
    "content": "几时芟棘翦蒿蓬。\n付我天然地一弓。\n乔木茂林森耸耸，遥岑叠嶂碧重重。", 
    "rhythmic": "瑞鹧鸪"
  }, 
  {
    "author": "吕胜己", 
    "content": "秋意满江湖，雨轻风熟。\n上水扁舟片帆速。\n远山低岸，贪看浅红深绿。\n不知回柁尾，沧湾宿。\n推枕起来，举杯相属。\n休叹风尘为微禄。\n几年行路，但觉登临不足。\n且翻楚调入，清江曲。", 
    "rhythmic": "感皇恩"
  }, 
  {
    "author": "吕胜己", 
    "content": "忽忆裴公台上去，远空秋气棱棱。\n万山一水秀还明。\n此时三楚客，何意续骚经。\n爱竹子犹参杖履，能诗候喜同登。\n赓酬不尽古今情。\n清风生白尘，侧月照疏星。", 
    "rhythmic": "临江仙"
  }, 
  {
    "author": "吕胜己", 
    "content": "风景好樵川，郭外三洲烟渚。\n过尽古今清逸，奈天公不与。\n地灵人意会符同，留待烟霞侣。\n一棹轻舟开岸，弄滩声风雨。", 
    "rhythmic": "好事近"
  }, 
  {
    "author": "吕胜己", 
    "content": "宿面浅匀妆，梅粉旋生春色。\n绣草冠儿宫样，系丁香新缬。\n凤檀槽上四条弦，轻□□□。\n恰似寻阳江畔，话长安时节。", 
    "rhythmic": "好事近"
  }, 
  {
    "author": "吕胜己", 
    "content": "银花千里，玉阶三尺，远近高低一色。\n天公今岁被诗催，特地放、冬前四白。\n梅梢竹外，频频轻撼，嫌乱瑶芳素质。\n耐寒相对不胜清，毡帐底、偎红未得。", 
    "rhythmic": "鹊桥仙"
  }, 
  {
    "author": "吕胜己", 
    "content": "残红吹尽了，换新绿、染疏林。\n正杜宇催归，行人贪路，天气轻阴。\n江亭旧游宴处，但瑶山、数叠晚云深。\n犹忆佳人敛黛，为予别泪盈襟。\n而今。\n旅况难禁。\n逢胜概、懒登临。\n念景熟难忘，情多易感，取次关心。", 
    "rhythmic": "木兰花慢"
  }, 
  {
    "author": "吕胜己", 
    "content": "无言凭燕几，爱香袅、博山炉。\n正暖日辉辉，晴云淡淡，千里平芜。\n田家尽收刈了，见牛羊、下垅暝烟孤。\n闻说丰年景致，老农击壤呜呜。\n狂夫。\n素乏良图。\n从上策、赋归欤。\n有千亩松筠，三洲风月，尽随吾初。", 
    "rhythmic": "木兰花慢"
  }, 
  {
    "author": "吕胜己", 
    "content": "对轩辕古镜，照华发、短刁骚。\n念壮岁心情，平生志气，可笑徒劳。\n云中谩夸魏尚，请休论、定远说班超。\n总是黄粱一梦，怎如尘外逍遥。\n蛮徭。\n洞入云宵。\n算无分、到仙曹。\n愿归隐闽山，来临渭水，葺个云巢。", 
    "rhythmic": "木兰花慢"
  }, 
  {
    "author": "吕胜己", 
    "content": "朝天门外路，路坦坦、走瑶京。\n悔年少狂图，争名远宦，为米孤征。\n星星。\n半凋鬓发，事千端、回首只堪惊。\n居士新来悟也，渭川小隐初成。\n临清。\n巧创幽亭。\n真富贵、享安荣。\n有猿鸟清讴，松篁森卫，桧柏双旌。\n蛙鸣。", 
    "rhythmic": "木兰花慢"
  }, 
  {
    "author": "吕胜己", 
    "content": "平生花恨少，又那得、酒中愁。\n自禅板停参，蒲团悟罢，身世忘忧。\n南柯旧时太守，尽当年、富贵即时休。\n莫羡痴儿小子，心心念念封侯。\n优游。\n取次凝眸。\n春浩浩、思悠悠。", 
    "rhythmic": "木兰花慢"
  }, 
  {
    "author": "吕胜己", 
    "content": "叶下云行，亭皋风静，凉雨丝丝。\n断雁孤鸣，寒蛩相应，寂寂书帏。\n蒲团纸帐兰台。\n梦不到、邯郸便回。\n蚁穴荣华，人间功业，都恼人怀。", 
    "rhythmic": "柳梢青"
  }, 
  {
    "author": "吕胜己", 
    "content": "竹树萧萧屋数椽。\n平湖漫漫纳通川。\n有时竹杖芒鞋至，醉著山光水色间。\n成小隐，未经年。\n功名夷路稳加鞭。\n逢时且数中书考，他日还寻独乐园。", 
    "rhythmic": "鹧鸪天"
  }, 
  {
    "author": "吕胜己", 
    "content": "记得追游故老家。\n红莲幕府在长沙。\n放船桥口秋随月，走马春园夜踏花。\n思往昔，谩咨磋。\n几番魂梦转天涯。\n葵轩老子今何在，岳麓风雩噪暮鸦。", 
    "rhythmic": "鹧鸪天"
  }, 
  {
    "author": "吕胜己", 
    "content": "一夜春寒透锦帏。\n满庭花露起多时。\n垒金梳子双双耍，铺翠花儿袅袅垂。\n人去後，信来稀。\n等闲屈指数归期。\n门前恰限行人至，喜鹊如何圣得知。", 
    "rhythmic": "鹧鸪天"
  }, 
  {
    "author": "吕胜己", 
    "content": "日日楼心与画眉。\n松分蝉翅黛云低。\n象牙白齿双梳子，驼骨红纹小棹篦。\n朝暮宴，浅深杯。\n更阑生怕下楼梯。\n徐娘怪我今疏懒，不及庐郎年少时。", 
    "rhythmic": "鹧鸪天"
  }, 
  {
    "author": "吕胜己", 
    "content": "纸帐虚明好醉眠。\n博山轻袅水沉烟。\n了知世上都如梦，须信壶中别有天。\n知我者，为君言。\n道人有个好因缘。\n丹成有日归云路，且最梅花作地仙。", 
    "rhythmic": "鹧鸪天"
  }, 
  {
    "author": "吕胜己", 
    "content": "满路梅花，为谁开遍春风萼。\n短亭萧索。\n草草传杯酌。\n送子先归，我羡辽东鹤。\n他年约。\n瘦藤芒履。\n共子同丘壑。", 
    "rhythmic": "点绛唇"
  }, 
  {
    "author": "吕胜己", 
    "content": "日月无根，循环常共天难老。\n世间扰扰。\n只见闲烦恼。\n满酌高吟，便是今生了。\n还知道。\n旧时官好。\n几个新华表。", 
    "rhythmic": "点绛唇"
  }, 
  {
    "author": "吕胜己", 
    "content": "一叶扁舟，浮家来向江边住。\n这回归去。\n作个渔樵侣。\n不挂征帆，也莫遥双橹。\n天涯路。\n云山烟渚。\n总是留人处。", 
    "rhythmic": "点绛唇"
  }, 
  {
    "author": "吕胜己", 
    "content": "桂子飘香，江南秋老霜风作。\n自怜漂泊。\n几度伤离索。\n孤馆迢迢，满引村醪酌。\n情无著。\n好音难托。\n又失黄花约。", 
    "rhythmic": "点绛唇"
  }, 
  {
    "author": "吕胜己", 
    "content": "瑞气盈门，神仙谪下看看到。\n已知消耗。\n弧矢呈祥了。\n种德阴功，自有多男报。\n还知道。\n果生蓬岛。\n不比人间早。", 
    "rhythmic": "点绛唇"
  }, 
  {
    "author": "吕胜己", 
    "content": "林梢听布谷。\n郭外舒怀仍快目。\n平田浩荡，虢虢泉鸣暗谷。\n香稻吐芒针棘细，秀麦遥风波浪绿。\n山童野老，意亲情热。\n我待休官弃禄。\n屏迹幽闲安退缩。\n渭三千亩修篁，绀玉。", 
    "rhythmic": "鱼游春水"
  }, 
  {
    "author": "吕胜己", 
    "content": "晓来风作。\n病怯春衫薄。\n郭外溪山明秀，红尘里、自拘缚。\n村酒频斟酌。", 
    "rhythmic": "霜天晓角"
  }, 
  {
    "author": "吕胜己", 
    "content": "疏风摆撼芙蓉沼。\n垅上梅英小。\n谁家姊妹去寻芳。\n粉面云鬟参杂、汉宫妆。\n邯郸奏罢宫中乐。\n邂逅同杯酌。\n老来花酒制颓龄。\n为爱嫣然娇靥、斗盈盈。", 
    "rhythmic": "虞美人"
  }, 
  {
    "author": "吕胜己", 
    "content": "年年冬後心情快。\n常是留宾醉。\n尊前笑靥粲金钿。\n更有半黄枨橘、满堆磐。\n人人爱道休官去。\n总是闲言语。\n古今文士与贤才。\n为甚独高陶令、赋归来。", 
    "rhythmic": "虞美人"
  }, 
  {
    "author": "吕胜己", 
    "content": "横波清翦西湖水。\n黛拂吴山翠。\n藕丝衫子水沈香。\n坐久冰肌玉骨、起微凉。\n金徽泛柳听佳句。\n叠叠胎仙舞。\n曲终松下小磐桓。\n风露泠泠、直欲便骖鸾。", 
    "rhythmic": "虞美人"
  }, 
  {
    "author": "吕胜己", 
    "content": "遥山几叠天边碧。\n故教遮断天涯客。\n楼倚暮云端。\n春风罗袖寒。\n与君千里别。\n共此关山月。\n皓月一般明。\n君心怎敢凭。", 
    "rhythmic": "菩萨蛮"
  }, 
  {
    "author": "吕胜己", 
    "content": "岭猿啸罢千山碧。\n小庵虚室团团白。\n庵在小山头。\n从来少客游。\n道人方打坐。\n举袖来迎我。\n问我此来因。\n拈花与道人。", 
    "rhythmic": "菩萨蛮"
  }, 
  {
    "author": "吕胜己", 
    "content": "湛露凉亭馆，香风散芰荷。\n晚来月色似金波。\n间绿围红、同伴雪儿歌。\n年少风流足，情深欢会多。\n佳人月下拜嫦娥。\n不似隔年牛女、望星河。", 
    "rhythmic": "南歌子"
  }, 
  {
    "author": "吕胜己", 
    "content": "自秋来、多病意无聊，不作渭山游。\n想兰菊凋疏，松筠茂密，亭馆清幽。\n四望遥山万叠，叠叠翠光浮。\n人道蓬莱岛，仿佛瀛洲。\n居士心迷丘壑，念迂疏老懒，难觅封侯。\n看才能成事业，且自抽头。", 
    "rhythmic": "八声甘州"
  }, 
  {
    "author": "吕胜己", 
    "content": "花上娇莺哑咤。\n著色江南图画。\n可惜好春风，有酒无人同把。\n拚舍。\n拚舍。\n独醉好天良夜。", 
    "rhythmic": "如梦令"
  }, 
  {
    "author": "吕胜己", 
    "content": "王谢堂前旧燕。\n毕竟情高意远。\n只恐宠恩深，後会不教人见。\n深劝。\n深劝。\n不枉追欢一遍。", 
    "rhythmic": "如梦令"
  }, 
  {
    "author": "吕胜己", 
    "content": "梅雪渐当时候。\n访问全无消耗。\n凭杖小阳春，催取南枝先到。\n然後。\n然後。\n雪月交光同照。", 
    "rhythmic": "如梦令"
  }, 
  {
    "author": "吕胜己", 
    "content": "日日齐眉举案，年年劝酒持觥。\n今年著意寿卿卿。\n幼稚绵绵可庆。\n官冷未尝贫贱，家肥胜似功名。\n所为方便合人情。\n管取前途更永。", 
    "rhythmic": "西江月"
  }, 
  {
    "author": "吕胜己", 
    "content": "长记浔阳江上宴。\n庚公楼上凭阑遍。\n北望淮山连楚甸。\n真伟观。\n中原气象依稀见。\n漂泊江湖波浪远。\n依然身在蛮溪畔。\n愁里不知时节换。\n春早晚。\n杜娟声里飞花满。", 
    "rhythmic": "渔家傲"
  }, 
  {
    "author": "吕胜己", 
    "content": "闻道西洲梅已放。\n几时乘兴同寻访。\n稚子携壶翁策杖。\n徐徐往。\n青山绿水皆堪赏。\n满月当空川晃晃。\n却呼艇子遥双桨。\n几阵浓香新酝酿。\n波溶漾。\n宛然身在西湖上。", 
    "rhythmic": "渔家傲"
  }, 
  {
    "author": "吕胜己", 
    "content": "特为梅花来渭水。\n有人折得横梢至。\n粉毖香悭春意未。\n多应是。\n江南信息争先寄。\n水绿山青风日美。\n此时正惬幽人意。\n驱使风光佳句里。\n□满纸。\n却将旧日诗词比。", 
    "rhythmic": "渔家傲"
  }, 
  {
    "author": "吕胜己", 
    "content": "当年悔我抛生计。\n趁升斗、蛮乡远地。\n谁知事向无心起。\n回首邯郸梦里。\n风雪满□□□□。\n最好处、吴头楚尾。", 
    "rhythmic": "杏花天"
  }, 
  {
    "author": "唐致政", 
    "content": "君欲问予年，八十有七。\n百岁十分尚留一。\n世间滋味，尝尽酸碱苦涩。\n时今倒食蔗、无甜汁。", 
    "rhythmic": "感皇恩"
  }, 
  {
    "author": "楼锷", 
    "content": "夏半阳乌景最长。\n小池不断藕花香。\n电影雷声催急雨，十分凉。\n芡剥明珠随意嚼，瓜分琼玉趁时尝。\n双枪堂深新酿好，且传觞。", 
    "rhythmic": "浣溪沙"
  }, 
  {
    "author": "林外", 
    "content": "飞梁压水，虹影澄清晓。\n橘里渔村半烟草。\n今来古往，物是人非，天地里，唯有江山不老。\n雨巾风帽。\n四海谁知我。\n一剑横空几番过。\n按玉龙、嘶未断，月冷波寒，归去也、林屋洞天无锁。\n认云屏烟障是吾庐，任满地苍苔，年年不扫。", 
    "rhythmic": "洞仙歌"
  }, 
  {
    "author": "梁安世", 
    "content": "南国秋光过二，宾鸿未带初寒。\n洞中驼褐已嫌单。\n洞口犹须挥扇。\n夕照千峰互见，晴空万象都还。\n羡他渔艇系澄湾。\n枕玻璃一片。", 
    "rhythmic": "西江月"
  }, 
  {
    "author": "黄岩叟", 
    "content": "梅天雨歇，柳堤风定，江浮画纵横。\n瀛女弄萧，冯夷伐鼓，云间凤咽鼍鸣。\n波面走长鲸。\n卷怒涛来往，搅碎沧溟。\n两岸游人笑语，罗绮间簪缨。\n灵均逝魄无凭。\n但湘沅一水，到底澄清。\n菰黍万家，丝桐五彩，年年吊古深情。\n锦帜片霞明。\n使操舟妙手，翻动心旌。\n向晚鱼龙戏罢，千里浪花平。", 
    "rhythmic": "望海潮"
  }, 
  {
    "author": "富ノ", 
    "content": "淡云收、晓来春满湘中。\n柳如烟、花枝如糁，万红千翠织浓。\n照帘旌、微穿丽日，动罗幕、轻转香风。\n天上良辰，人间淑景，生贤和气显殊锺。\n映时表、南山北斗，相并两穹崇。\n须知道、英明罕此，文武谁同。\n奉慈亲、承颜戏彩，更闻吉梦占熊。\n扫蛮氛、遂清三楚，定徐方、行策元功。\n趣召遄归，康时佐主，指挥谈笑虏巢空。\n寿觞举、器舟斟海，不用水精锺。\n休辞醉，千龄会遇，美事重重。", 
    "rhythmic": "多丽"
  }, 
  {
    "author": "邵怀英", 
    "content": "香亲紫荷陌，和气满长沙。\n黄堂庶寝春晓，风软碧幢遮。\n天遣武夷仙客，来掌元戎金印，千骑拥高牙。\n收了绿林啸，喜动紫薇花。\n青藜杖，鸿宾略，属公家。\n长城应与借一，天语屡褒嘉。\n且伴彩衣行乐，指日丝纶飞诏，归去凤池夸。\n千岁祝眉寿，福海浩无涯。", 
    "rhythmic": "水调歌头"
  }, 
  {
    "author": "赵长卿", 
    "content": "韶华迤逦三春暮。\n飞尽繁红无数。\n多情为与，牡丹长约，年年为主。\n晓露凝香，柔条千里，轻盈清素。\n最堪怜，玉质冰肌婀娜，江梅谩休争妒。\n翠蔓扶疏隐映，似碧纱笼罩，越溪游女。\n从前爱惜娇姿，终日愁风怕雨。\n夜月一帘，小楼魂断，有思量处。\n恐因循易嫁，东风烂熳，暗随春去。", 
    "rhythmic": "水龙吟"
  }, 
  {
    "author": "赵长卿", 
    "content": "小春时候，见早梅吐玉，裁琼妆白。\n点点枝头光照眼，恼损柔肠情客。\n暗里芳心，出群标致，经岁成疏隔。\n如今风韵，何人依旧冰雪。\n冷艳潇洒天然，香姿肯易许，游蜂狂蝶。\n夜半黄昏担带了，多少清风明月。\n宋玉虽悲，元超虽恨，见了千愁歇。\n东君还许，有情取次攀折。", 
    "rhythmic": "念奴娇"
  }, 
  {
    "author": "赵长卿", 
    "content": "爆竹声飞，屠苏香钿，华堂歌舞催春。\n百年消息，经半已凌人。\n念我功名冷落，又重是、一岁还新。\n惊心事，安仁华鬓，年少已逡巡。\n明知生似寄，何须苦苦，役慕蹄轮。\n最难忘、通经好学沈沦。\n况是读书万卷，辜负他、此志难伸。\n从今去，灯窗勉进，云路岂无因。", 
    "rhythmic": "满庭芳"
  }, 
  {
    "author": "赵长卿", 
    "content": "风软寒轻，暗香飘、扑面无限清楚。\n乍淡乍浓，应想前村，定是早梅初吐。\n马儿行过坡儿下，危桥外、竹梢疏处。\n半斜露。\n花花蕊蕊，灿然满树。\n一晌看花凝伫。\n因念我西园，玉英真素。\n最是系心，婉娩精神，伴得水云仙侣。\n断肠没奈人千里，无计向、钗头频窥。", 
    "rhythmic": "花心动"
  }, 
  {
    "author": "赵长卿", 
    "content": "柳暗披风，桑柔宿雨。\n一番绿遍江头树。\n莺花已过苦无多，看看又是春归去。\n病酒情怀，光阴如许。\n闲愁俏没安排处。\n新来著意与兜笼，身心苦役伊知否。", 
    "rhythmic": "踏莎行"
  }, 
  {
    "author": "赵长卿", 
    "content": "春色烘衣暖，宫梅破鼻香。\n尽驱和气入兰堂。\n又是轻云微雨、下巫阳。\n酒带欢情重，醺醺气味长。\n晚来拂拭略梳妆。\n笑指一钩新月、上迥廊。", 
    "rhythmic": "南歌子"
  }, 
  {
    "author": "赵长卿", 
    "content": "宿雨新晴天色好。\n李夭桃，一霎都开了。\n燕子归来深院悄。\n柳绵铺迳无人扫。\n咫尺莺花还又老。\n绿入闲阶，只有青青草。\n参揣前期谁可表。\n此情不语知多少。", 
    "rhythmic": "蝶恋花"
  }, 
  {
    "author": "赵长卿", 
    "content": "镂玉裁琼莫比香。\n娉婷枝上春光。\n风流别有千般韵，割舍昏沈入醉乡。\n蜂共蝶，尽乾忙。\n檀心知未肯寻常。\n从来诗苦人消瘦，乞与幽窗富锦囊。", 
    "rhythmic": "鹧鸪天"
  }, 
  {
    "author": "赵长卿", 
    "content": "蜂蜜酿成花已飞。\n海棠次第雨胭脂。\n园林检点春归也，只有萦风柳带垂。\n情默默，恨依依。\n可人天气日长时。\n东风恰好寻芳去，何事驱弛作别离。", 
    "rhythmic": "鹧鸪天"
  }, 
  {
    "author": "赵长卿", 
    "content": "年年长见傲寒林。\n压群英。\n有馀清。\n曾被芳心，红日恼诗情。\n玉质暗香无限意，偏婉娩，尽轻盈。\n今年潇洒照歧亭。\n更芳馨。\n也峥嵘。", 
    "rhythmic": "江神子・江城子"
  }, 
  {
    "author": "赵长卿", 
    "content": "春思浓如酒，离心乱似绵。\n一川芳草绿生烟。\n客里因循、重过艳阳天。\n屈指归期近，愁眉泪洒然。\n无端还被此情牵。\n为问桃源、还有再逢缘。", 
    "rhythmic": "南歌子"
  }, 
  {
    "author": "赵长卿", 
    "content": "忆昔去年花下饮，团蛮争看酴。\n酒浓花艳两相宜。\n醉中尝记得，裙带写新诗。\n还是春光惊已暮，此身犹在天涯。\n断肠无奈苦相思。\n忧心徒耿耿，分付与他谁。", 
    "rhythmic": "临江仙"
  }, 
  {
    "author": "赵长卿", 
    "content": "柳莺啼晓梦初惊。\n香雾入帘清。\n胭脂淡注宫妆雅，似文君、犹带春酲。\n芳心婉娩，媚容绰约，桃李总消声。\n相如春思正萦萦。\n无奈惜花情。", 
    "rhythmic": "一丛花"
  }, 
  {
    "author": "赵长卿", 
    "content": "天涯目断江南路。\n见芳草，迷风絮。\n绿暗花梢春几许。\n小桃寂寞，海棠零乱，飞尽胭脂雨。\n子规声里山城暮。\n月挂西南梦回处。", 
    "rhythmic": "青玉案"
  }, 
  {
    "author": "赵长卿", 
    "content": "是三春已暮，浪蕊彤残，牡丹零落。\n独殿清和，有佳名芍药。\n浅浅芳业，绣幢鼎鼎，更艳香绰约。\n浑似扬州，画楼卷起，翠帘红幕。\n倚槛轻盈，万娇千媚，故整霞裙，笑花寂寞。\n太守风流，拥笙歌围著。", 
    "rhythmic": "醉蓬莱"
  }, 
  {
    "author": "赵长卿", 
    "content": "宿霭凝阴，天气未晴，峭寒勒住群葩。\n倚栏无语，羞辜负年华。\n柳媚梢头翠眼，桃蒸原上红霞。\n可堪那、尽日狂风荡荡，细雨斜斜。\n东君底事，无奈薄幸，著意残害莺花。\n惟是我，惜春情重，说奈咨磋。", 
    "rhythmic": "雨中花慢"
  }, 
  {
    "author": "赵长卿", 
    "content": "晓来雨霁。\n弱柳摇新翠。\n丽日媚东风，正不暖不寒天气。\n幽禽弄舌，花上诉春光，高一饷，低一饷，清圆还碎。\n那知时势。\n春亦元无意。\n草木自敷荣，似人生、功名富贵。\n我咱谙分，随有亦随无，不妒富，不憎贫，歌酒闲游戏。", 
    "rhythmic": "蓦山溪"
  }, 
  {
    "author": "赵长卿", 
    "content": "芍药开残春已尽。\n红浅香乾，蝶子迷花阵。\n阵是清和人正困。\n行云散後空留恨。\n小字金书频与问。\n意曲心诚，未必他能信。\n千结柔肠愁寸寸。\n钿钗几日重相近。", 
    "rhythmic": "蝶恋花"
  }, 
  {
    "author": "赵长卿", 
    "content": "江梅虽是孤芳早。\n争似酴好。\n凡红飞尽草妻迷。\n婀娜枝头才见、细腰肢。\n玉容消得仙源惜。\n满架香堆白。\n檀心应共酒相宜。\n割舍花前猛饮、倒金卮。", 
    "rhythmic": "虞美人"
  }, 
  {
    "author": "赵长卿", 
    "content": "冰塘浅绿生芳草。\n枝上青梅小。\n柳眉愁黛为谁开。\n似向东君、喜见故人来。\n碧桃销恨犹堪爱。\n妃子今何在。\n风光小院酒尊同。\n向晚一钩新月、落花风。", 
    "rhythmic": "虞美人"
  }, 
  {
    "author": "赵长卿", 
    "content": "小溪清浅照孤芳。\n蕊珠娘。\n暗传香。\n春染粉容，清丽傅宫妆。\n金缕翠蝉曾记得，花密密、过雕墙。\n而今冷落水云乡。\n念平康。\n转情伤。", 
    "rhythmic": "江神子・江城子"
  }, 
  {
    "author": "赵长卿", 
    "content": "是平分秋色，梦草池塘，暖风帘幕。\n昨夜三台，灿天边芝角。\n自是君家，庆流泽远，降生申崧岳。\n厚德温良，高才粹雅，渊源学博。\n何事丹墀，尚淹阔步，未许中原，少勤方略。\n且对笙歌，醉黄金错落。", 
    "rhythmic": "醉蓬莱"
  }, 
  {
    "author": "赵长卿", 
    "content": "春事犹馀十日，吴蚕早已三眠。\n多情忍对落花前。\n酴飘暖雪，荷叶媚晴天。\n香淡无心浸酒，绿浮可意邀船。\n时光堪恨也堪怜。\n单衣三月暮，歌扇一番圆。", 
    "rhythmic": "临江仙"
  }, 
  {
    "author": "赵长卿", 
    "content": "去年社日东风里。\n向三径、开桃李。\n脆管危弦随意起。\n绿阴红影，暖香繁蕊，伴我醺醺醉。\n今年社日空垂泪。\n客舍看花甚情意。", 
    "rhythmic": "青玉案"
  }, 
  {
    "author": "赵长卿", 
    "content": "枝上红飞尽，梢头绿已匀。\n游丝柳絮媚青春。\n向晚暖风帘幕、练光新。\n春已匆匆去，那堪话别情。\n刘郎几日便登程。\n告你觅些欢笑、送行人。", 
    "rhythmic": "南歌子"
  }, 
  {
    "author": "赵长卿", 
    "content": "麦畦匀绿。\n枝头屑屑飞梅玉。\n伤心何事人南北。\n断尽回肠，忍听阳关曲。\n倚窗青荫亭亭竹。\n好风敲动声相续。", 
    "rhythmic": "醉落魄・一斛珠"
  }, 
  {
    "author": "赵长卿", 
    "content": "密雨随风，咋来一夜檐声溜。\n奈何。\n官路梅花瘦。\n赋得多情，怕到春时候。\n如今一病非因酒。\n试问君知否。", 
    "rhythmic": "点绛唇"
  }, 
  {
    "author": "赵长卿", 
    "content": "春到垂杨，嫩黄染就金丝软。\n丽晴新暖。\n涌翠千山远。\n为甚年年，眉向东风展。\n闲消遣。\n欲归犹懒。\n渔笛天将晚。", 
    "rhythmic": "点绛唇"
  }, 
  {
    "author": "赵长卿", 
    "content": "轻暖轻寒，赏花天气春将半。\n柳摇金线。\n求友莺相唤。\n玉腕蛾眉，意眼频频眄。\n歌喉软。\n玉卮受劝。\n一醉应相拼。", 
    "rhythmic": "点绛唇"
  }, 
  {
    "author": "赵长卿", 
    "content": "夜雨如倾，满溪添涨桃花水。\n落红铺地。\n枝上堆浓翠。\n去年如今，常伴酴醉。\n今年里。\n离家千里。\n独猛东风泪。", 
    "rhythmic": "点绛唇"
  }, 
  {
    "author": "赵长卿", 
    "content": "啼鸟喃喃，恨春归去春谁管。\n日和风暖。\n绿暗闲庭院。\n还忆当年，绮席新相见。\n人已远。\n水流云散。\n空结多情怨。", 
    "rhythmic": "点绛唇"
  }, 
  {
    "author": "赵长卿", 
    "content": "弱质纤姿俪素妆。\n水沈山麝郁幽香。\n直疑姑射来天上，要恼人间傅粉郎。\n简酿酒，枕为囊。\n更馀风味胜糖霜。\n肯如红紫空姚冶，谩惹游蜂戏蝶忙。", 
    "rhythmic": "鹧鸪天"
  }, 
  {
    "author": "赵长卿", 
    "content": "玉容应不羡梅妆。\n檀心特地赛炉香。\n半臧密叶墙头女，勾引酡颜马上郎。\n樽乏酒，且倾囊。\n蟹螯糟熟似黏霜。\n一年光景浑如梦，可惜人生忙处忙。", 
    "rhythmic": "鹧鸪天"
  }, 
  {
    "author": "赵长卿", 
    "content": "洗尽铅华不著妆。\n一般真色自生香。\n飘飘何处凌波女，故故相迎马上郎。\n寻谱谍，发诗囊。\n绝胜梅萼嫁冰霜。\n故山寒食依然在，句引东坡旅兴忙。", 
    "rhythmic": "鹧鸪天"
  }, 
  {
    "author": "赵长卿", 
    "content": "镂玉裁琼学靓妆。\n不须沈水自然香。\n好随梅蕊妆宫额，肯似桃花误阮郎。\n羞傅粉，贱香囊。\n何劳傲雪与凌霜。\n新来句引无情眼，拼为东风一晌忙。", 
    "rhythmic": "鹧鸪天"
  }, 
  {
    "author": "赵长卿", 
    "content": "绰约肌肤巧样妆。\n风流元自有清香。\n未应傅粉疑平叔，却笑荷花似六郎。\n浮蚁瓮，入诗囊。\n学人消瘦怯风霜。\n午窗一枕庄周梦，甘作花心粉蝶忙。", 
    "rhythmic": "鹧鸪天"
  }, 
  {
    "author": "赵长卿", 
    "content": "去年元夜，正钱塘，看天街灯烛。\n闹蛾儿转处，熙熙语笑，百万红妆女。\n今年肯把轻辜负。", 
    "rhythmic": "探春令"
  }, 
  {
    "author": "赵长卿", 
    "content": "清晚窗前杜宇啼。\n游仙惊梦醉，断魂迷。\n起来窗下看盆池。\n伤春去，消瘦不胜衣。\n柳陌记年时。\n行云音信杳、与心违。", 
    "rhythmic": "小重山"
  }, 
  {
    "author": "赵长卿", 
    "content": "绿示阴阴春已休。\n群花飘尽也，不胜愁。\n游丝飞絮两悠悠。\n迷芳草，日暖雨初收。\n深院小迟留。\n好香烧一炷，细烟浮。", 
    "rhythmic": "小重山"
  }, 
  {
    "author": "赵长卿", 
    "content": "梅花有意舒香粉。\n舒香已得先春信。\n香与露华清。\n露浓愁杀人。\n酒多愁愈重。\n此意谁能共。\n泪湿染衣斑。\n夜霜金缕寒。", 
    "rhythmic": "菩萨蛮"
  }, 
  {
    "author": "赵长卿", 
    "content": "梅花枝上东风软。\n朝来吹散真香远。\n雅淡有馀清。\n客心和泪倾。\n美人临别夜。\n月晃灯初。\n玉枕小屏山。\n眉尖曾细看。", 
    "rhythmic": "菩萨蛮"
  }, 
  {
    "author": "赵长卿", 
    "content": "烟姿玉骨尘埃外，看自有神仙格。\n花中越样风流，曾是名标清客。\n月夜香魂，雪天孤艳，可堪怜惜。\n向枝间且作，东风第一，和羹事、期他日。\n闻道春归未识。\n问伊家、却知消息。\n当时恼杀林逋，空绕团栾千百。\n横管轻吹处，馀香散、阿谁偏得。\n寿阳宫、应有佳人，待与点、新妆额。", 
    "rhythmic": "水龙吟"
  }, 
  {
    "author": "赵长卿", 
    "content": "苇绡开得仙花，就中最有佳人似。\n香肌胜雪，千般揉缚，禁他风雨。\n缟夜精神，繁春标致，忍教孤负。\n怅潘郎去後，河阳满县，知他是、谁为主。\n多谢文章吏部。\n遇衔杯、不曾轻许。\n应知这底，无言情绪，难为分付。\n吹遍春风，耀残明月，总伤心处。\n待闲亭夜永，游人散後，作飞仙去。", 
    "rhythmic": "水龙吟"
  }, 
  {
    "author": "赵长卿", 
    "content": "天教占得如簧，巧声乍啭千娇媚。\n金衣衬著，风流模样，於中可是。\n红杏香中，绿杨阴处，多应饶你。\n向黄昏、苦苦娇啼怨别，那堪更、东风起。\n别有诗肠鼓吹。\n未关他、等闲俗耳。\n双柑斗酒，当时曾是，高人留意。\n南国春归，上阳花落，止添憔悴。\n念啼声欲碎，何人解作留春计。", 
    "rhythmic": "水龙吟"
  }, 
  {
    "author": "赵长卿", 
    "content": "淡烟轻霭，望中乍歇凝晴昼。\n才惊一霎催花，还又随风过了。\n清带梨梢，晕含桃脸，添春多少。\n向海棠点点，香红染遍，分明是、胭脂透。\n无奈芳心滴碎，阻游人、踏青携手。\n檐头线断，空中丝乱，才晴却又。\n帘幕闲垂处，轻风送、一番寒峭。\n正留君不住，潇潇更下黄昏後。", 
    "rhythmic": "水龙吟"
  }, 
  {
    "author": "赵长卿", 
    "content": "浓芳满地，秀色连天，和烟带雨萋萋。\n几许芳心，还解报得春晖。\n当时谢郎梦里，似殷勤、传与新诗。\n却为甚、动长门怨感，南浦伤离。\n追想天涯行客，应解拥车轮，步步相随。\n惆怅如丝，正是欲断肠时。", 
    "rhythmic": "胜胜慢・声声慢"
  }, 
  {
    "author": "赵长卿", 
    "content": "金垂烟重，雪扬风轻，东风惯得多娇。\n秀色依依，偏应绿水朱楼。\n腰肢先来太瘦，更眉尖、惹得闲愁。\n牵情处，是张郎年少，一种风流。\n别後长堤目断，空记得当时，马上墙头。\n细雨轻烟，何处夕系扁舟。", 
    "rhythmic": "胜胜慢・声声慢"
  }, 
  {
    "author": "赵长卿", 
    "content": "黯霭阴云覆，滂沱急雨飞。\n洗残枝上乱红稀。\n恰是退花天气、困人时。\n向晓春酲重，偎人起较迟。\n薄罗初见拭轻衣。\n笑拭新妆、须要剪酴。", 
    "rhythmic": "南歌子"
  }, 
  {
    "author": "赵长卿", 
    "content": "寒食风霜最可人。\n梨花榆火一时新。\n心头眼底总宜春。\n薄暮归吟芳草路，落红深处鹧鸪声。\n东风疏雨唤愁生。", 
    "rhythmic": "浣溪沙"
  }, 
  {
    "author": "赵长卿", 
    "content": "柳老抛绵春已深。\n夹衣初试晓寒轻。\n别离无奈此时情。\n先自愁怀容易感，不堪闻底子规声。\n西楼料得数回程。", 
    "rhythmic": "浣溪沙"
  }, 
  {
    "author": "赵长卿", 
    "content": "不愤江梅喷暗香。\n春前腊後正凄凉。\n霜风雪月忍思量。\n斜倚幽林如有恨，玉鳞飞後转堪伤。\n时人那解识孤芳。", 
    "rhythmic": "浣溪沙"
  }, 
  {
    "author": "赵长卿", 
    "content": "别来无事不思量。\n霜日最凄凉。\n凝想倚栏干处，攒眉应为萧郎。", 
    "rhythmic": "朝中措"
  }, 
  {
    "author": "赵长卿", 
    "content": "隔叶乳鸦声软。\n啼断日斜影转。\n杨柳小腰肢。\n画楼西。\n役损风流心眼。\n眉上新愁无限。\n极目送云行。\n此时情。", 
    "rhythmic": "昭君怨"
  }, 
  {
    "author": "赵长卿", 
    "content": "夜来一夜东风暖。\n春到桃腮柳眼。\n对景可堪肠断。\n强把愁眉展。\n花期惹起归期念。\n前事从头忖遍。\n凝想水遥山远。\n空结相思怨。", 
    "rhythmic": "桃源忆故人"
  }, 
  {
    "author": "赵长卿", 
    "content": "花飞飞。\n柳依依。\n帘卷东风日正迟。\n社前双燕归。\n药栏东，药栏西。\n记得当时素手携。\n弯弯月似眉。", 
    "rhythmic": "长相思"
  }, 
  {
    "author": "赵长卿", 
    "content": "景物一番新，熙熙时候。\n小院融和渐长昼。\n东君有意，为怜纤腰消瘦。\n软风吹破眉间皱。\n袅袅枝头，轻黄微透。\n舞到春深转清秀。\n锦囊多感，又更新来伤酒。\n断肠无语凭栏久。", 
    "rhythmic": "感皇恩"
  }, 
  {
    "author": "赵长卿", 
    "content": "笙歌间错华筵启。\n喜新春新岁。\n菜传纤手青丝细。\n和气入、东风里。\n幡儿胜儿都姑。\n戴得更戏。", 
    "rhythmic": "探春令"
  }, 
  {
    "author": "赵长卿", 
    "content": "赤栏干外桃花雨。\n飞花已觉春归去。\n柳色碧依依。\n浓阴春昼迟。\n海棠红未破。\n匀糁胭脂颗。\n风雨也相饶。\n应怜粉面娇。", 
    "rhythmic": "菩萨蛮"
  }, 
  {
    "author": "赵长卿", 
    "content": "牡丹已过酴谢，飞尽繁花。\n浓翠啼鸦。\n绿水桥边卖酒家。\n年时携手寻春去，满引流霞。", 
    "rhythmic": "丑奴儿・采桑子"
  }, 
  {
    "author": "赵长卿", 
    "content": "帘卷轻风怜小春。\n荷枯菊悴正愁人。\n江梅喜见一枝新。\n料得主人偏爱惜，也应冰雪好精神。\n故园桃李莫生嗔。", 
    "rhythmic": "浣溪沙"
  }, 
  {
    "author": "赵长卿", 
    "content": "楚梅娇小。\n好是霜天晓。\n宿酒恼人香暗绕。\n浸影碧波池沼。\n生成素淡芳容。\n不须抹黛匀红。\n准拟凝成阴结子，莫教枉费春工。", 
    "rhythmic": "清平乐"
  }, 
  {
    "author": "赵长卿", 
    "content": "绮疏新晓。\n学语雏莺巧。\n烟暖瑶阶梧叶老。\n满地东风芳草。\n少年不合风流。\n偿他酒债花愁。\n望断绿芜春去，销魂懒上层楼。", 
    "rhythmic": "清平乐"
  }, 
  {
    "author": "赵长卿", 
    "content": "日彤彤，风荡荡。\n帘外柳花飞扬。\n红有限，绿无穷。\n雨晴芳径中。\n肠寸结。\n萦离别。\n还是去年时节。\n春暮也，子归啼。\n伤春三月时。", 
    "rhythmic": "更漏子"
  }, 
  {
    "author": "赵长卿", 
    "content": "檀心刻玉几千重。\n开处对房栊。\n黄昏淡月笼艳，香与酒争浓。\n宜轻素，鄙轻红。\n思无穷。\n化工著意，南南北北，一种东风。", 
    "rhythmic": "诉衷情"
  }, 
  {
    "author": "赵长卿", 
    "content": "枝上杨花糁玉尘。\n晚风扶起处，雪轻盈。\n扑人点点细无声。\n谁能惜，撩乱满江城。\n忍泪未须倾。\n十年追往事，叹流莺。", 
    "rhythmic": "小重山"
  }, 
  {
    "author": "赵长卿", 
    "content": "绿尽烧痕芳草遍。\n不暖不寒，切莫辜良宴。\n罨画屏风开羽扇。\n薄罗衫子仙衣练。\n晚雨小池添水面。\n戏跃鳞，又向波心见。\n持酒伊听声宛转。\n樽前唱彻昭阳怨。", 
    "rhythmic": "蝶恋花"
  }, 
  {
    "author": "赵长卿", 
    "content": "梁上双双海燕归。\n故人应不寄新诗。\n柳梧阴里高还下，帘幕中间去复回。\n追盛事，忆乌衣。\n王家巷陌日沈西。\n兴亡无限惊心语，说与时人总不知。", 
    "rhythmic": "鹧鸪天"
  }, 
  {
    "author": "赵长卿", 
    "content": "谡谡东风作雨寒。\n无言独自凭栏干。\n绿肥红瘦春归去，恨逼愁侵酒怎宽。\n追往事，惜花残。\n残花往事总相关。\n风光台上伤心处，此意人休作等闲。", 
    "rhythmic": "鹧鸪天"
  }, 
  {
    "author": "赵长卿", 
    "content": "新元才过，渐融和气，先到帘帏。\n谩闲绕、柳径花蹊里。\n探看试、春来未。\n年时曾把春抛弃。\n与春光陪泪。", 
    "rhythmic": "探春令"
  }, 
  {
    "author": "赵长卿", 
    "content": "数声回雁。\n几番疏雨，东风回暖。\n甚今年、立得春来晚。\n过人日、方相见。\n缕金幡胜教先办。", 
    "rhythmic": "探春令"
  }, 
  {
    "author": "赵长卿", 
    "content": "冰檐垂箸，雪花飞絮，时方严肃。\n向寻常摇曳，凡花野草，怎生敢夸红绿。\n江梅孤洁无拘束。", 
    "rhythmic": "探春令"
  }, 
  {
    "author": "赵长卿", 
    "content": "而今风韵，旧时标致，总皆奇绝。\n再相逢还是，春前腊後，粉面凝香雪。\n芳心自与群花别。", 
    "rhythmic": "探春令"
  }, 
  {
    "author": "赵长卿", 
    "content": "雕墙风定，绮窗烛，沈吟独坐。\n料雪霜深处，司花神女，暗里焚百和。\n恼人一阵香初过。", 
    "rhythmic": "探春令"
  }, 
  {
    "author": "赵长卿", 
    "content": "龟纱隔雾，绣帘钩月，那时曾见。\n照影儿、觑了千回百转。\n素艳明於练。\n柔肠堆满相思愿。", 
    "rhythmic": "探春令"
  }, 
  {
    "author": "赵长卿", 
    "content": "疏篱横出，绿枝斜露，笑盈盈地。\n悄一似、初睹东邻女，有无限、风流意。\n半开折得琼瑰蕊。", 
    "rhythmic": "探春令"
  }, 
  {
    "author": "赵长卿", 
    "content": "冰澌池面。\n柳摇金线，春光无限。\n问梅花底事，收香藏蕊，到此方舒展。\n百花头上俱休管。", 
    "rhythmic": "探春令"
  }, 
  {
    "author": "赵长卿", 
    "content": "溪桥山路。\n竹篱茅舍，凄凉风雨。\n被摧残沮挫，精神依旧，无奈相思苦。\n东君故与收拾取。", 
    "rhythmic": "探春令"
  }, 
  {
    "author": "赵长卿", 
    "content": "雨孱风瘦，雪欺霜妒，时光牢落。\n怎奈向、天与孤高出众，一任傍人恶。\n凡花且莫相嘲谑。", 
    "rhythmic": "探春令"
  }, 
  {
    "author": "赵长卿", 
    "content": "楼头月满。\n栏干风度，有人肠断。\n为多情、役得神魂撩乱。\n又被梅萦绊。\n对花沈醉应须拼。", 
    "rhythmic": "探春令"
  }, 
  {
    "author": "赵长卿", 
    "content": "清江平淡，暗香潇洒，满林风露。\n渐枝上、也学杨花柳絮。\n轻逐春归去。\n东君著意勤遮护。", 
    "rhythmic": "探春令"
  }, 
  {
    "author": "赵长卿", 
    "content": "嚣尘尽扫，碧落辉腾，元宵三五。\n更漏永、迟迟停鼓。\n天上人间当此遇。\n正年少、尽香车宝马，次第追随士女。\n看往来、巷陌连甍，簇起星逑无数。\n政简物阜清闲处。\n听笙歌、鼎沸频举。\n灯焰暖、庭帏高下，红影相交知几户。\n恣欢笑、道今宵景色，胜前时几度。\n细算来、皇都此夕，消得喧传今古。\n排备绮席成行，炉喷袅、沈檀轻缕。\n睹遨游彩仗，疑是神仙伴侣。\n欲飞去、恨难留住。", 
    "rhythmic": "宝鼎现"
  }, 
  {
    "author": "赵长卿", 
    "content": "梅黄又见纤纤雨。\n客里情怀两眉聚。\n何处烟村啼杜宇。\n劝人归去，早思家转，听得声声苦。\n利名萦绊何时住。\n恼乱愁肠成万缕。", 
    "rhythmic": "青玉案"
  }, 
  {
    "author": "赵长卿", 
    "content": "梅雪飘香，杏花开艳燃春昼。\n铜驼烟淡晓风轻，摇曳青青柳。\n海燕归来未久。\n向雕梁、初成对偶。\n日长人困，绿水池塘，清明时候。\n帘幕低垂，麝煤烟喷黄金兽。\n天涯人去杳无凭，不念东阳瘦。\n眉上新愁压旧。\n要消遣、除非酒。\n酒醒人静，月满南楼，相思还又。", 
    "rhythmic": "烛影摇红"
  }, 
  {
    "author": "赵长卿", 
    "content": "银蟾光满，弄馀辉、冷浸江梅无力。\n缓引柔条浮素蕊，横在闲窗虚壁。\n染纸挥毫，粉涂墨晕，不似今端的。\n天然造化，别是一般，清瘦踪迹。\n今夜翠葆堂深，梦回风定，因月才相识。\n先自离愁，那更被、晓角残更催逼。\n曙色将分，轻阴移尽，过眼难寻觅。\n江南图上，画工应为描得。", 
    "rhythmic": "念奴娇"
  }, 
  {
    "author": "赵长卿", 
    "content": "玉龙声杳，正瑶台曲舞，香山初彻。\n褪粉掐酥千万颗，满地平铺银雪。\n草褥香茵，苔钱买住，留待黄昏月。\n有人妆罢，对花凝伫愁绝。\n休更恨落羞开，东君情分，自古多离别。\n好把芳心收拾取，与个和羹人说。\n摆脱风尘，消停酸苦，终有成时节。\n浮花浪蕊，到头不是生活。", 
    "rhythmic": "念奴娇"
  }, 
  {
    "author": "赵长卿", 
    "content": "和风暖日小层楼。\n人闲春事幽。\n杏花深处一声鸠。\n花飞水自流。\n寻旧梦，续扬州。\n眉山相对愁。\n忆曾和泪送行舟。\n清江古渡头。", 
    "rhythmic": "阮郎归"
  }, 
  {
    "author": "赵长卿", 
    "content": "东风卷尽辛夷雪。\n逆旅清明节。\n黄昏烟雨失前山。\n陟遍朱栏、酒噤不禁寒。\n归来谁护衣篝火。\n倒拥文鸳卧。\n可堪连夜子规啼。\n唤得春归、人却未成归。", 
    "rhythmic": "虞美人"
  }, 
  {
    "author": "赵长卿", 
    "content": "兰枯菊槁。\n是返魂香入，江南春早。\n谷静林幽人不见，梦与梨花颠倒。\n雪刻檀心，玉匀丰颊，妆趁严锺晓。\n海山么凤，绿衣何处飞绕。\n竹外孤袅一枝，古今解道，只有东坡老。\n莫倚广平心似铁，闲把珠玑挥扫。\n桃李舆台，冰霜宾客，月地还凄悄。\n暗香消尽，和羹心事谁表。", 
    "rhythmic": "念奴娇"
  }, 
  {
    "author": "赵长卿", 
    "content": "江村百六春强半。\n拍拍池塘春水满。\n风团柳絮舞如狂，雨压橘花香不散。\n阴阴巷陌闲庭院。", 
    "rhythmic": "玉楼春"
  }, 
  {
    "author": "赵长卿", 
    "content": "风又雨。\n满地残红无数。\n花不能言莺解语。\n晓来啼更苦。\n把酒东皋日暮。\n抵死留春春去。\n拟倩杨花寻去处。\n杨花无定据。", 
    "rhythmic": "谒金门"
  }, 
  {
    "author": "赵长卿", 
    "content": "杨花飞尽莺声涩。\n杜娟唤得春归急。\n病酒起来迟。\n娇慵懒画眉。\n宝奁金鸭冷。\n重唤烧香饼。\n著意炼龙涎。\n纤纤手烟。", 
    "rhythmic": "菩萨蛮"
  }, 
  {
    "author": "赵长卿", 
    "content": "小亭烟柳水溶溶。\n野花白白红红。\n恼人池上晚来风。\n吹损春容。\n又是清明天气，记当年、小院相逢。\n凭栏幽思几千重。\n残杏香中。", 
    "rhythmic": "画堂春"
  }, 
  {
    "author": "赵长卿", 
    "content": "夜来暖趁海棠时。\n脸边匀透胭脂。\n乱红娇影困垂垂。\n睡损杨妃。\n多少肉温香润，朱唇绿鬓相偎。\n晚风何苦过台西。\n断送春归。", 
    "rhythmic": "画堂春"
  }, 
  {
    "author": "赵长卿", 
    "content": "春水满江南，三月多芳草。\n幽鸟闲将远恨来，一一都啼了。\n不学鸳鸯老。\n回首临平道。\n人道长眉似远山，山不似长眉好。", 
    "rhythmic": "卜算子"
  }, 
  {
    "author": "赵长卿", 
    "content": "水边篱落独横枝，冉冉风烟岑寂。\n踏雪寻芳村路永，竹屋西头遥识。\n蕙草香销，小桃红未，醉眼惊春色。\n离愁何处，断肠无限陈迹。\n憔悴素脸朱唇，天寒日暮，倚栏干无力。\n岁晚天涯驿使远，难寄江南消息。\n自笑平生，怜清惜淡，故园曾亲植。\n百花虽好，问还有恁标格。", 
    "rhythmic": "念奴娇"
  }, 
  {
    "author": "赵长卿", 
    "content": "肩舆晓踏江头月。\n月华冷浸消残雪。\n雪月照疏篱。\n梅花三两枝。\n人怜花淡薄。\n花恨人牢落。\n不似那回时。\n醺醺醉玉肌。", 
    "rhythmic": "菩萨蛮"
  }, 
  {
    "author": "赵长卿", 
    "content": "开尽梅花，雪残庭户春来早。\n岁华偏好。\n只恐催人老。\n惟有诗情，犹被花枝恼。\n金樽倒。\n共成欢笑。\n终是清狂少。", 
    "rhythmic": "点绛唇"
  }, 
  {
    "author": "赵长卿", 
    "content": "手种梅花三四株。\n要看冰霜照清。\n朝来几朵茅檐下，竹外江头恐不如。\n凝玉面，吐香须。\n莫嫌孤瘦渐丰馀。\n化工不肯辜人意，做底欢娱报答渠。", 
    "rhythmic": "鹧鸪天"
  }, 
  {
    "author": "赵长卿", 
    "content": "只惯娇痴不惯愁。\n离情浑不挂眉头。\n可怜恼尽尊前客，却趁东风上小舟。\n真个去，不留。\n落花流水一春休。\n自怜不及春江水，随到滕王阁下流。", 
    "rhythmic": "鹧鸪天"
  }, 
  {
    "author": "赵长卿", 
    "content": "海棠花半落。\n正蕙圃风生，兰亭香扑。\n青英暝池阁。\n任翻红飞絮，游丝穿幕。\n情怀易著。\n奈宿酲、情绪正恶。\n叹韶光渐改，年华荏苒，旧欢如许。\n追念凭肩盟誓，枕臂私言，尽成离索。\n记得忘却。\n当时事，那时约。\n怕灯前月下，得见则个，厌厌只待窥著。\n问新来、为谁萦牵，又还瘦削。", 
    "rhythmic": "瑞鹤仙"
  }, 
  {
    "author": "赵长卿", 
    "content": "过尽征鸿来尽燕，故园消息茫然。\n一春憔悴有谁怜。\n怀家寒食夜，中酒落花天。\n见说江头春浪渺，殷勤欲送归船。\n别来此处最萦牵。\n断篷南浦雨，疏柳断桥烟。", 
    "rhythmic": "临江仙"
  }, 
  {
    "author": "赵长卿", 
    "content": "阶前春草乱愁芽。\n尘暗绿窗纱。\n钗盟镜约知何限，最断肠、湓浦琵琶。\n南渚送船，西城折柳，遗恨在天涯。\n夜来魂梦到侬家。\n一笑脸如霞。", 
    "rhythmic": "一丛花"
  }, 
  {
    "author": "赵长卿", 
    "content": "桃杏舒红。\n迟迟暖日，媚景芳浓。\n紫燕穿帘，香泥著地，未乳巢空。\n千山万水重重。\n烟雨里、王维画中。\n芳草斜阳，无人江渡，蓑笠渔翁。", 
    "rhythmic": "柳梢青"
  }, 
  {
    "author": "赵长卿", 
    "content": "绿水平湖，浸芙渠烂锦，艳胜倾国。\n半敛半开，斜立斜，好似困娇无力。\n水仙应赴瑶池宴，醉归去、美人扶策。\n驻香驾、拥波心媚容，倩妆颜色。\n曾见苕川澄碧。\n匀粉面、溪头旧时相识。\n翠被绣，彩扇香篝，度岁杳无消息。\n露痕滴尽风前泪，追往恨、悠悠踪迹。", 
    "rhythmic": "花心动"
  }, 
  {
    "author": "赵长卿", 
    "content": "暑风吹雨仙源过，深院静，凉於水。\n莲花郎面，翠幢红粉，烘人香细。\n别院新番，曲成初按，词清声脆。\n奈难堪羞涩，朦松病眼，无心听，笙簧美。\n还记当年此际。\n叹飘零、萍踪千里。\n楚云寂寞，吴歌凄切，成何情意。", 
    "rhythmic": "鼓笛慢・水龙吟"
  }, 
  {
    "author": "赵长卿", 
    "content": "晚妆才罢，见栊丝匀玉，一团娇秀。\n趁得年光，长是向、金谷无花时候。\n不比莺莺，不关燕燕，不似章台柳。\n清凉无汗，雪肌潇洒难偶。\n好是斜月黄昏，瑶阶钿砌，百媚初含酒。\n恼杀多情香喷喷，双靥盈盈回首。\n倾国倾城，千金莫惜，兰蕙应难友。\n沈郎拚了，为花一味销瘦。", 
    "rhythmic": "念奴娇"
  }, 
  {
    "author": "赵长卿", 
    "content": "竹斜梢，荷倾馀沥，晚风初到南池。\n雨收池上，高柳乱蝉嘶。\n冉冉莲香满院，夕阳映、红浸庭闱。\n凉生到，碧瓜破玉，白酒酌玻璃。\n思量，浮世事，枯荣辱宠，欢喜忧悲。\n算劳心劳力，得甚便宜。\n粗有田园笑傲，拣些个、朋友追随。\n好时景，莫教挫过，撞著醉如泥。", 
    "rhythmic": "满庭芳"
  }, 
  {
    "author": "赵长卿", 
    "content": "红藕洲塘，黄葵庭院，渚风时动清。\n素纨轻，凉色爽征衣。\n一一光阴日月，关情处、前事难期。\n空凝想，临鸾有恨，谁与画新眉。\n刀头，心寸折，江南厚约，惟是侬知。\n念默歌停舞，冷落屏帏。\n何日朱笼鹦鹉，迎门报、金勒东归。\n罗弦管，合欢声里，烂醉玉东西。", 
    "rhythmic": "满庭芳"
  }, 
  {
    "author": "赵长卿", 
    "content": "山路乱蝉吟，声隐茂林修竹。\n恰值快风收雨，递荷香芬馥。\n破除愁虑酒宜多，把酒再三嘱。\n遥想溪亭潇洒，称晚凉新浴。", 
    "rhythmic": "好事近"
  }, 
  {
    "author": "赵长卿", 
    "content": "二乔姊妹新妆了。\n照水盈盈笑。\n多情相约五湖游。\n似向群花丛里、骋风流。\n丁香枝上千千结。\n怨惹相思切。\n争如特地嫁薰风。\n吐尽芳心点点、绛唇红。", 
    "rhythmic": "虞美人"
  }, 
  {
    "author": "赵长卿", 
    "content": "正火山槐夏，黛叶湘枝，荔子新摘。\n千里驰驱，荐仙源佳席。\n浪比龙晴，未输崖蜜，灿烂然红摘。\n满贮雕盘，纤纤素手，丹苞新擘。\n梨栗粗疏，带酸橘柚，凡品多般，总羞标格。\n何以浓香，洗烦襟仙液。", 
    "rhythmic": "醉蓬莱"
  }, 
  {
    "author": "赵长卿", 
    "content": "见浴兰才罢，拂掠新妆，巧梳云髻。\n初试生衣，恰三裁贴体。\n艾虎宜男，朱符辟恶，好储祥纳吉。\n金凤钗头，应时戴了，千般戏。\n那更殷勤，再三祝愿，斗巧合欢，彩丝缠臂。\n刻玉香蒲，泛金觥迎醉。", 
    "rhythmic": "醉蓬莱"
  }, 
  {
    "author": "赵长卿", 
    "content": "树影将圆，林梢不动。\n汗珠挹透纱衣重。\n荷风忽送雨飞来，晚凉习习生幽梦。\n珠箔高钩，瑶琴闲弄。\n移樽邀取蝉娟共。\n今宵拼著醉眠呵，夜香闻早添金凤。", 
    "rhythmic": "踏莎行"
  }, 
  {
    "author": "赵长卿", 
    "content": "淡妆浓抹。\n西湖人面两奇绝。\n菖蒲角黍家家节。\n水戏鱼龙，十里画帘揭。\n凌波无限生尘袜。\n冰肌莹彻香罗雪。", 
    "rhythmic": "醉落魄・一斛珠"
  }, 
  {
    "author": "赵长卿", 
    "content": "东城沙软马蹄轻。\n清和雨乍晴。\n柳阴曲径泣流莺。\n凄凉不忍听。\n休苦怨，莫悲鸣。\n何须雨泪倾。\n但将巧语写心诚。\n东君肯薄情。", 
    "rhythmic": "阮郎归"
  }, 
  {
    "author": "赵长卿", 
    "content": "乱叠青钱荷叶小。\n浓绿阴阴，学语雏莺巧。\n小树飞花芳径草。\n堆红衬碧於中好。\n梅子弄黄枝上早。\n春已归时，戏蝶游蜂少。\n细把新词才和了。\n鸡声已唤纱窗晓。", 
    "rhythmic": "蝶恋花"
  }, 
  {
    "author": "赵长卿", 
    "content": "新晴水暖藕花红。\n烘人暑意晚来浓。\n共携纤手桥东路，杨柳青青一径风。\n深翠里，艳香中。\n双莺初下蕊珠宫。\n月笼粉面三更露，凉透萧萧一梦中。", 
    "rhythmic": "鹧鸪天"
  }, 
  {
    "author": "赵长卿", 
    "content": "彩云飞尽楚天空。\n碧溶溶。\n一帘风。\n吹起荷花，香雾喷人浓。\n明月凄凉多少恨，恨难许，我情锺。\n相思魂梦几时穷。\n洞房中。\n忆从容。", 
    "rhythmic": "江神子・江城子"
  }, 
  {
    "author": "赵长卿", 
    "content": "冷彻蓬壶，翠幢鼎鼎生香。\n十顷玻璃，望中无限清凉。\n遮风掩日，高低衬、密护红妆。\n阴阴湖里，羡他双浴鸳鸯。\n猛忆西湖，当年一梦难忘。\n折得曾将盖雨，归思如狂。", 
    "rhythmic": "新荷叶"
  }, 
  {
    "author": "赵长卿", 
    "content": "帘幕轻风洒洒，园林绿荫垂垂。\n楝花开遍麦秋时。\n雨深芳草渡，蝴蝶正慵飞。\n憔悴三春心事，风流一弄金衣。\n韶光老尽起深思。\n日长庭院里，徙倚听催归。", 
    "rhythmic": "临江仙"
  }, 
  {
    "author": "赵长卿", 
    "content": "荷钱浮翠点前溪。\n梅雨日长时。\n恰是清和天气，雕鞍又作分携。", 
    "rhythmic": "朝中措"
  }, 
  {
    "author": "赵长卿", 
    "content": "柳丝摇翠。\n翠幄笼阴无限意。\n不绊行舟。\n只向江边绊客愁。\n月明风细。\n分付一江流去水。\n娇眼伤春。\n谁是章台欲折人。", 
    "rhythmic": "减字木兰花"
  }, 
  {
    "author": "赵长卿", 
    "content": "执手送行人，水满荷花浦。\n旧恨新愁不忍论，泪压潇潇雨。\n行计已匆匆，无计留伊住。\n一点相思万里心，谁怕关山阻。", 
    "rhythmic": "卜算子"
  }, 
  {
    "author": "赵长卿", 
    "content": "柳上斜阳红万缕，烘人满院荷香。\n晚凉初浴略梳妆。\n冠儿轻替枕，衫子染莺黄。\n蓄意新词轻缓唱，殷勤满捧瑶觞。\n醉乡日月得能长。\n仙源正闲散，伴我老高唐。", 
    "rhythmic": "临江仙"
  }, 
  {
    "author": "赵长卿", 
    "content": "绿锁窗纱梧叶底。\n麦秋时、晓寒慵起。\n宿酒厌厌，残香冉冉，浑似那时天气。\n别日不堪频屈指。", 
    "rhythmic": "雨中花令"
  }, 
  {
    "author": "赵长卿", 
    "content": "湖光乘雨碧连天。\n绕堤映、草色芊芊。\n舞风杨柳欲撕绵。\n依依起翠烟。\n还是春风客路，对花时、空负蝉娟。\n暮寒楼阁碧云间。\n罗袖成斑。", 
    "rhythmic": "画堂春"
  }, 
  {
    "author": "赵长卿", 
    "content": "露挹新荷扑鼻香。\n恼人更漏乡浪浪。\n柳梳斜月上纱窗。\n小醉耳边私语好，五云楼阁羡刘郎。\n酒阑烛暗断回肠。", 
    "rhythmic": "浣溪沙"
  }, 
  {
    "author": "赵长卿", 
    "content": "水满平塘过雨，洗妆红褪芙蕖。\n绿荷美影荫龟鱼。\n无限闲中景趣。\n潇洒高堂邃馆，那堪左右图书。\n凌云赋得似相如。\n多少风流态度。", 
    "rhythmic": "西江月"
  }, 
  {
    "author": "赵长卿", 
    "content": "闲路踏花来，闲逐清和云。\n来去虽然总是闲，有多少伤心处。\n红碧好池塘，朱绿深庭户。\n随分山歌社舞中，且乐陶陶趣。", 
    "rhythmic": "卜算子"
  }, 
  {
    "author": "赵长卿", 
    "content": "水乡清楚。\n襟袖销袢暑。\n绰约藕花初过雨。\n出浴杨妃无语。\n葡萄满酌玻璃。\n已拼一醉酬伊。\n浪卷夕阳红碎，池光飞上帘帏。", 
    "rhythmic": "清平乐"
  }, 
  {
    "author": "赵长卿", 
    "content": "清和时候。\n底事休交瘦。\n满酌流霞看舞袖。\n步步锦红皱。\n六么舞到虚催。\n几多深意徘徊。\n拼了明朝中酒，为伊更饮琼杯。", 
    "rhythmic": "清平乐"
  }, 
  {
    "author": "赵长卿", 
    "content": "雾透龟纱月映栏。\n麦秋天气怯衣单。\n楝花风软晓来寒。\n懒起麝煤重换火，暖香浓处敛眉山。\n眼波横浸绿云鬟。", 
    "rhythmic": "浣溪沙"
  }, 
  {
    "author": "赵长卿", 
    "content": "薄雾轻阴酿晓寒。\n起来宿酒尚酡颜。\n柳莺何事苦关关。\n新恨旧愁俱唤起，当年紫袖看弓弯。\n泪和梅雨两潸潸。", 
    "rhythmic": "浣溪沙"
  }, 
  {
    "author": "赵长卿", 
    "content": "牙领番腾一线红。\n花儿新样喜相逢。\n薄纱衫子轻笼玉，削玉身材瘦怯风。\n人易老，恨难穷。\n翠屏罗幌两心同。\n既无闲事萦怀抱，莫把双蛾皱碧峰。", 
    "rhythmic": "鹧鸪天"
  }, 
  {
    "author": "赵长卿", 
    "content": "方池新涨蒲萄绿。\n晓来雨过花如浴。\n测测杏园风。\n梢头一捻红。\n危楼愁独倚。\n一寸心千里。\n宿酒尚微醺。\n懒装堆髻云。", 
    "rhythmic": "菩萨蛮"
  }, 
  {
    "author": "赵长卿", 
    "content": "稳唱巧翻新曲，灵犀密意潜通。\n荷花香染晚来风。\n相对恍然如梦。\n有恨眉尖皱碧，多情酒晕生红。\n此愁不是等闲浓。\n应为仙源倾动。", 
    "rhythmic": "西江月"
  }, 
  {
    "author": "赵长卿", 
    "content": "睡起风帘一派垂。\n失巢燕子傍人飞。\n日长深院委香泥。\n绿笋出林翻锦箨，红葵著雨褪胭脂。\n微风度竹入轻衣。", 
    "rhythmic": "浣溪沙"
  }, 
  {
    "author": "赵长卿", 
    "content": "忆昔临平山下过。\n无数荷花，照水无纤。\n短艇直疑天上坐。\n醉眠花里香无那。\n雨红妆娇娜娜。\n脉脉含情，欲向风前破。\n莫道晚来风景可。\n青房著子千千颗。", 
    "rhythmic": "蝶恋花"
  }, 
  {
    "author": "赵长卿", 
    "content": "密叶阴阴翠幄深。\n梅黄弄雨正频频。\n榴花照眼一枝新。\n缑岭有人今毓粹，飞凫不日严宸。\n一尊敬寿太夫人。", 
    "rhythmic": "浣溪沙"
  }, 
  {
    "author": "赵长卿", 
    "content": "雨过西湖绿涨平。\n环湖密柳暗藏莺。\n麦秋天气似清明。\n对策有人新切直，逢春不日尽施行。\n扁舟未用速归程。", 
    "rhythmic": "浣溪沙"
  }, 
  {
    "author": "赵长卿", 
    "content": "结堂雄占云烟表。\n万象争呈巧。\n老木参天溪四绕。\n乱山横秀，一湖澄照。\n天付阴晴好。\n夜空唤客清樽倒。\n明月飞来上林杪。\n凉满九宵风露浩。", 
    "rhythmic": "青玉案"
  }, 
  {
    "author": "赵长卿", 
    "content": "恍如辽鹤归华表。\n阅尽人间巧。\n天乞一堂山对绕。\n微波不动，岸巾时照。\n照见星星好。\n舞风荷盖从倒。\n碧树生凉自天杪。\n谁识元龙胸次浩。", 
    "rhythmic": "青玉案"
  }, 
  {
    "author": "赵长卿", 
    "content": "今夜雨。\n扫尽一番袢暑。\n宛似潇潇鸣远浦。\n短蓬何日去。\n自漉床头玉醑。\n清兴有谁知否。\n反笑功名能几许。\n槐宫非浪语。", 
    "rhythmic": "谒金门"
  }, 
  {
    "author": "赵长卿", 
    "content": "江城向晓，被西风揉碎，一天丝雨。\n乱织离愁千万缕，多少关心情绪。\n促织鸣时，木犀开後，秋色还如许。\n那堪飘泊，异乡千里孤旅。\n应想帘幕闲垂，西楼东院，齐把归期数。\n记得临歧收泪眼，执手叮咛言语。\n白酒红萸，黄花绿橘，莫等闲辜负。\n朱笼归骑，甚时先报鹦鹉。", 
    "rhythmic": "念奴娇"
  }, 
  {
    "author": "赵长卿", 
    "content": "花王有意，念三秋寂寞，凄凉天气。\n木落烟深山雾冷，不比寻常风味。\n勒驾闲来，柳蒲憔悴，无限惊心事。\n仙容香艳，俨然春盛标致。\n雅态出格天姿，风流酝藉，羞杀岩前桂。\n寄语芙蓉临水际，莫骋芳颜妖丽。\n一朵凭栏，千花退避，恼得骚人醉。\n等闲风雨，更休愁容易。", 
    "rhythmic": "念奴娇"
  }, 
  {
    "author": "赵长卿", 
    "content": "金风玉露，绿橘黄澄，商秋爽气飘逸。\n南斗腾光，应是间生贤出。\n照人紫芝眉宇，更仙风、谁能俦匹。\n细屈指，到小春时候，恰则三日。\n莫论早年富贵，也休问文章，有如椽笔。\n尧舜逢君，启沃定知多术。\n而今且张锦幄，麝煤泛、暖香郁郁。\n华堂里，听瑶琴轻弄，水仙新律。", 
    "rhythmic": "声声慢"
  }, 
  {
    "author": "赵长卿", 
    "content": "西风苹末起。\n动院落清秋，新凉如水。\n纤歌遏云际。\n正美人翻曲，阳春轻丽。\n兰衣玉佩。\n拥南斗、光中一醉。\n有邦人、万口同声，赞叹我公恺悌。\n百里。\n年丰谷稔，事简刑清，颂声盈耳。\n鹏程九万，摹空展、垂天翼。\n定丹书飞下，彤墀归去，秘略家传小试。\n看封留、亘古功名，未容退避。", 
    "rhythmic": "瑞鹤仙"
  }, 
  {
    "author": "赵长卿", 
    "content": "雨洗长空，风清云路，又还毕备佳期。\n夜凉如水，一似去秋时。\n渺渺银河浪静，星桥外、香霭。\n霞轺举，鸾骖鹊驭，稳稳过飞梯。\n经年，成间阻，相逢无语，应喜应悲。\n怕玉绳低处，依旧睽离。\n和我愁肠万缕，嫦娥怨、底事来迟。\n广寒殿，春风桂魄，首与慰相思。", 
    "rhythmic": "满庭芳"
  }, 
  {
    "author": "赵长卿", 
    "content": "今夕知何夕，秋色正平分。\n嫦娥此际，底事越样好精神。\n已是天高气肃，那更清风洒洒，万里没纤云。\n把酒临风饮，酒面起红鳞。\n歌一曲，舞一曲，捧金樽。\n从他妄想，老兔憔悴正纷纷。\n我为桂花拚醉，明日扶头不起，颠倒白纶巾。\n天若知人意，夜雨莫倾盆。", 
    "rhythmic": "水调歌头"
  }, 
  {
    "author": "赵长卿", 
    "content": "满城风雨，又是重阳近。\n黄菊媚清秋，倚东篱、商量开尽。\n红萸白酒，景物一年年，人渐远，梦还稀，赢得无穷恨。\n钗分镜破，一一关方寸。\n强醉欲消除，醉魂醒、凄凉越闷。\n鸳鸯宿债，偿了恶因缘，当时事，只今愁，斑尽安仁鬓。", 
    "rhythmic": "蓦山溪"
  }, 
  {
    "author": "赵长卿", 
    "content": "芰荷已老，菊与芙蓉未。\n一夜秋容上岩桂。\n间蘩芜、嫩黄染就琼瑰，开未足，已早香传十里。\n从前分付处，明月清风，不用斜晖照佳丽。\n叹浮花，徒解咤，浅白深红，争似我、潇洒堆金积翠。\n看天阔、秋高露华清，见标致风流，更无尘意。", 
    "rhythmic": "洞仙歌"
  }, 
  {
    "author": "赵长卿", 
    "content": "西风明月临台榭。\n准拟中秋夜。\n一年等待到而今。\n为甚今宵陡顿、却无情。\n娥应怨孤眠苦。\n取次为云雨。\n素蟾特地暗中圆。\n未放清光容易、到仙源。", 
    "rhythmic": "虞美人"
  }, 
  {
    "author": "赵长卿", 
    "content": "正金风无露。\n玉宇生凉，楚郊无暑。\n催起行人，恰槐黄时序。\n万里晴宵，几人争睹，快鹏抟一举。\n明月圆时，素秋中夜，凌云新赋。\n那更渊源，词锋轻锐，笔阵纵横，学通今古。\n誉望飞腾，是麟宗文虎。", 
    "rhythmic": "醉蓬莱"
  }, 
  {
    "author": "赵长卿", 
    "content": "黄花满地，庭院重阳後。\n天气凄清透襟袖。\n动离情、最苦旅馆萧条，那更堪、风剪凋零飞柳。\n临歧曾执手。\n祝付叮咛，知会别来念人否。\n为多情，生怕分离，只知道、准拟别来消瘦。\n甚苦苦、促装赴归期，要趁他、橘绿澄黄时候。", 
    "rhythmic": "洞仙歌"
  }, 
  {
    "author": "赵长卿", 
    "content": "露华清。\n天气爽、新秋已觉凉生。\n朱户小窗，坐来低按秦筝。\n几多妖艳，都总是、白雪馀声。\n那更、玉肌肤韵胜，体段轻盈。\n照人双眼偏明，况周郎、自来多病多情。\n把酒为伊，再三著意须听。", 
    "rhythmic": "夏云峰"
  }, 
  {
    "author": "赵长卿", 
    "content": "碧水浸芙容，秋风楚岸。\n三岁光阴转头换。\n且留都骑，未许匆匆分散。\n更持杯酒殷勤劝。\n休作等闲，别离人看。\n且对笙歌醉须拼。\n如君才调，掌得玉堂词翰。\n定应不久劳州县。", 
    "rhythmic": "感皇恩"
  }, 
  {
    "author": "赵长卿", 
    "content": "败荷擎沼面，红叶舞林梢，光阴何速。\n碧天静如水，金风透帘幕，露清蝉伏。\n追思往事，念当年、悲伤宋玉。\n渐危楼向晚，魂销处、倚遍阑干曲。\n凝目。\n一霎微雨，塞鸿声断，酒病相续。\n无情赏处，金井梧，东篱菊。\n渐兰桡归去，银蟾满夜，水村烟渡怎宿。\n负伊家、万愁千恨，甚时是足。", 
    "rhythmic": "瑞鹤仙"
  }, 
  {
    "author": "赵长卿", 
    "content": "万里西风吹去旆，满城无奈离情。\n甘棠也似戴公深。\n晓来风露里，叶叶做秋声。\n十载两番遗爱在，须知愁满宜春。\n楚天低处是归程。\n夕阳疏雨外，莫遣乱蝉鸣。", 
    "rhythmic": "临江仙"
  }, 
  {
    "author": "赵长卿", 
    "content": "枫叶白苹秋未老，晚风吹泛轻。\n青山沥沥水茫茫。\n情随流水远，恨逐暮山长。\n一点相思千点泪，眼前无限情伤。\n佳人犹自捧离觞。\n阳关休唱彻，唱彻断人肠。", 
    "rhythmic": "临江仙"
  }, 
  {
    "author": "赵长卿", 
    "content": "亭树萧萧生暮凉。\n安排清梦到胡床。\n楚山楚水秋江外，江北江南客恨长。\n苹渚冷，橘汀黄。\n断魂残梦更斜阳。\n欲将此日悲秋泪，洒向江天哭楚狂。", 
    "rhythmic": "鹧鸪天"
  }, 
  {
    "author": "赵长卿", 
    "content": "木犀开了。\n还是生辰到。\n一笑对西风，喜人与、花容俱好。\n寿筵开处，香雾扑帘帏，笙簧奏，星河晓，拼取金倒。\n当年仙子，容易抛蓬岛。\n月窟与花期，要同向、人间不老。\n拈枝弄蕊，此乐几时穷，一岁里，一番新，莫与蟠桃道。", 
    "rhythmic": "蓦山溪"
  }, 
  {
    "author": "赵长卿", 
    "content": "伤离恨别。\n愁肠又似丁香结。\n不应斗顿音书绝。\n烟水连天，何处认红叶。\n残更数尽银缸灭。\n边城画角声呜咽。", 
    "rhythmic": "醉落魄・一斛珠"
  }, 
  {
    "author": "赵长卿", 
    "content": "初过菊花天，饯送月宫仙客。\n丹桂拒霜浓淡，映眉间黄色。\n红裙歌夜饮离觞，努力赴劲敌。\n惟愿捷书来到，道一声都得。", 
    "rhythmic": "好事近"
  }, 
  {
    "author": "赵长卿", 
    "content": "倚楼小小穿针女。\n秋光点点蛛丝雨。\n今夕是何宵。\n龙车乌鹊桥。\n经年谋一笑。\n岂解令人巧。\n不用问如何。\n人间巧更多。", 
    "rhythmic": "菩萨蛮"
  }, 
  {
    "author": "赵长卿", 
    "content": "凉夜竹堂空，小睡匆匆醒。\n庭院无人月上阶，满地栏干影。\n何处最知秋，风在梧桐井。\n夜半骖鸾弄玉笙，露湿衣裳冷。", 
    "rhythmic": "卜算子"
  }, 
  {
    "author": "赵长卿", 
    "content": "蓼岸西风，小舟江上渔歌唱。\n倚栏凝想。\n幂幂云垂帐。\n好事因循，寂寞闲惆怅。\n如何向。\n又来心上。\n空向高亭望。", 
    "rhythmic": "点绛唇"
  }, 
  {
    "author": "赵长卿", 
    "content": "淅淅蓼花风，怪道晓来凄恻。\n翻见密云抛雨，动一山秋色。\n从前多感为伤时，无处顿然寂。\n个事已寒前约，只晚阴凝碧。", 
    "rhythmic": "好事近"
  }, 
  {
    "author": "赵长卿", 
    "content": "情难托。\n离愁重、悄愁没处安著。\n那堪更、一叶知秋後，天色儿、渐冷落。", 
    "rhythmic": "品令"
  }, 
  {
    "author": "赵长卿", 
    "content": "一夜西风响翠条。\n碧纱窗外雨，长凉飙。\n朝来绿涨水平桥。\n添清景，疏韵入芭蕉。\n坐久篆烟销。\n多情人去後，信音遥。", 
    "rhythmic": "小重山"
  }, 
  {
    "author": "赵长卿", 
    "content": "去年岩桂花香里，著意非常。\n月在东厢。\n酒与繁华一色黄。\n今年杯酒流连处，银烛交光。\n往事难忘。\n待把真诚问阿郎。", 
    "rhythmic": "采桑子"
  }, 
  {
    "author": "赵长卿", 
    "content": "柳林幂幂暮烟斜。\n秋水浅平沙。\n楼外碧天无际，紫山断处横霞。", 
    "rhythmic": "朝中措"
  }, 
  {
    "author": "赵长卿", 
    "content": "征帆一缕转弯斜。\n惊鹭起沙汀。\n点点随风逆上，满江飞破残霞。", 
    "rhythmic": "朝中措"
  }, 
  {
    "author": "赵长卿", 
    "content": "广寒宫殿，不在人间世。\n分付天香与岩桂。\n向西风、遥曳处，数十里知闻，金翠里、别有出群标致。\n东园盛事。\n五亩浓阴芘。\n必以诗书取荣贵。\n况一门，三秀才，未足钦崇，那更是、异姓同居兄弟。\n更细把、繁英祝娥，看禹浪飞腾，定应来岁。", 
    "rhythmic": "洞仙歌"
  }, 
  {
    "author": "赵长卿", 
    "content": "橘绿与澄黄。\n今小春、已过重阳。\n晚来一霎霏微雨，单衣渐觉，西风冷也，无限情伤。\n孤馆最凄凉。", 
    "rhythmic": "似娘儿"
  }, 
  {
    "author": "赵长卿", 
    "content": "一梦十年劳忆记。\n社燕宾鸿，来去何容易。\n宿酒半醒便午睡。\n芭蕉叶映纱窗翠。\n衬粉泥书双合字。\n鸾凤鸳鸯，总是双双意。\n已作吹箫长久计。\n鸳衾空有中宵泪。", 
    "rhythmic": "蝶恋花"
  }, 
  {
    "author": "赵长卿", 
    "content": "泪眼江头看锦树。\n别离又还秋暮。\n细水浮浮，轻风冉冉，稳送扁舟去。\n归去江山应得助。", 
    "rhythmic": "夜行船"
  }, 
  {
    "author": "赵长卿", 
    "content": "鸿来燕去。\n又是秋光暮。\n冉冉流年嗟暗度。\n这心事还无据。\n寒窗露冷风清。\n旅魂幽梦频惊。\n何日利名俱赛，为予笑下愁城。", 
    "rhythmic": "清平乐"
  }, 
  {
    "author": "赵长卿", 
    "content": "秋容眼界。\n随寓浑堪爱。\n远岫连天横淡霭。\n望断孤鸿飞外。\n夕阳红树林。\n重重锦障横陈。\n一段江南景色，倩谁为下丹青。", 
    "rhythmic": "清平乐"
  }, 
  {
    "author": "赵长卿", 
    "content": "霁霭迷空晓未收。\n羁馆残灯，永夜悲秋。\n梧桐叶上三更雨，别是人间一段愁。\n睡又不成梦又休。\n多愁多病，当甚风流。\n真情一点苦萦人，才下眉尖，恰上心头。", 
    "rhythmic": "一翦梅"
  }, 
  {
    "author": "赵长卿", 
    "content": "此日知何日，他乡忆故乡。\n乱山深处过重阳。\n走马吹花、无复少年狂。\n黄菊擎枝重，红茱湿露香。\n扁舟随雁过潇湘。\n遥想莱庭、应恨不同觞。", 
    "rhythmic": "南歌子"
  }, 
  {
    "author": "赵长卿", 
    "content": "老去悲秋人转瘦。\n更异乡重九。\n人意自凄凉，只有茱萸，岁岁香依旧。\n登高无奈空搔首。\n落照归鸦後。\n六代旧江山，满眼兴亡，一洗黄花酒。", 
    "rhythmic": "醉花阴"
  }, 
  {
    "author": "赵长卿", 
    "content": "西风转蒹葭浦。\n客愁生怕秋阑雨。\n衾冷梦魂惊。\n声声滴到明。\n不眠枕听。\n故故添新恨。\n新恨有谁知。\n天寒雁正稀。", 
    "rhythmic": "菩萨蛮"
  }, 
  {
    "author": "赵长卿", 
    "content": "炊烟一点孤村迥。\n娇容敛尽天容净。\n雁字忽横秋。\n秋江泻客愁。\n银钩空寄恨。\n恨满凭谁问。\n袖手立西风。\n舟行秋色中。", 
    "rhythmic": "菩萨蛮"
  }, 
  {
    "author": "赵长卿", 
    "content": "雨滴梧桐点点愁。\n冷催秋色上帘钩。\n蛩声何事早知秋。\n一夜凉风惊去燕，满川晴涨漾轻鸥。\n怀人千里思悠悠。", 
    "rhythmic": "浣溪沙"
  }, 
  {
    "author": "赵长卿", 
    "content": "晚色沈沈，雨声寂莫，夜寒初冻云头。\n晓来阶砌，一捻冷光浮。\n目断江天霭霭，低迷映、绿竹修修。\n多才客，高吟柳絮，还更上层楼。\n烹茶，新试水，人间清楚，物外遨游。\n胜似他、销金暖帐情柔。\n细看流风迥舞，终日价、浅酌轻讴。\n醺醺地，美人翻曲，消尽古今愁。", 
    "rhythmic": "满庭芳"
  }, 
  {
    "author": "赵长卿", 
    "content": "晚来无奈伤心处。\n见红叶、随风舞。\n解鞍还向乱山深，黄昏後、不成情绪。\n先来离恨，打叠不下，天气还凄楚。\n风儿住後云来去。\n装撰些儿雨。\n无眠托首对孤灯，好语向谁分付。\n从来烦恼，吓得胆碎，此度难担负。", 
    "rhythmic": "御街行"
  }, 
  {
    "author": "赵长卿", 
    "content": "前山减翠。\n疏竹度轻风，日移金影碎。\n还又年华暮，看看是、新春至。\n那更堪、有个人人，似花似玉，温柔伶俐。\n准拟。\n恩情戏。\n拈弄上、则人难比。\n我也埋根竖柱，你也争些气。\n大家一捺头地。", 
    "rhythmic": "有有令"
  }, 
  {
    "author": "赵长卿", 
    "content": "树头红叶飞都尽，景物凄凉。\n秀出群芳。\n又见江梅浅淡妆。\n也，真个是、可人香。\n兰魂蕙魄应羞死，独占风光。\n梦断高堂。", 
    "rhythmic": "摊破丑奴儿・采桑子"
  }, 
  {
    "author": "赵长卿", 
    "content": "日欲低时江景好，暮山紫翠重重。\n钓筒收尽碧潭空。\n一船霜夜月，两岸荻花风。\n遥忆暖春新向火，黄昏下了帘栊。\n水村渔浦舣孤篷。\n单衾愁梦断，无梦转愁浓。", 
    "rhythmic": "临江仙"
  }, 
  {
    "author": "赵长卿", 
    "content": "霜结凝寒夜，星辉识晓晴。\n兰膏重剔且教明。\n为照梢头香缕、一丝轻。\n坐久看看困，新词缀未成。\n梅花熏得酒初醒。\n更向耳边低道、月三更。", 
    "rhythmic": "南歌子"
  }, 
  {
    "author": "赵长卿", 
    "content": "宵露珠零，溅冰花薄，凝瑞偏早。\n月练轻翻，风刀碎剪，青女呈纤巧。\n微丹枫缬，低摧蕉尾，不觉半池莲倒。\n最好是、千林橘柚，轻黄一村封了。\n佳人指冷，暗惊罗幕，一夜斜飞多少。\n怕倚银屏，愁看玉砌，金菊鲜鲜晓。\n伤嗟傅粉，佳期还未，何处冷沾衣透。\n争知人、临鸾试罢，与梅共瘦。", 
    "rhythmic": "永遇乐"
  }, 
  {
    "author": "赵长卿", 
    "content": "片片空中剪水，巧妆春色，照耀江湖。\n渐觉花球转柳，荚阵飞榆。\n散银杯、时时逐马。\n翻缟带、一一随车。\n遍帘隅。\n寒生冰箸，光剖明珠。\n应须。\n浅斟低唱，毡垂红帐，兽金炉。\n更向高楼，纵观吟醉谢娘扶。\n静时闻、竹声岩谷，漫不见、禽影江湖。", 
    "rhythmic": "玉蝴蝶"
  }, 
  {
    "author": "赵长卿", 
    "content": "斜点银缸，高擎莲炬，夜寒不奈微风。\n重重帘幕掩堂中。\n香渐远、长烟袅，光不定、寒影摇红。\n偏奇处，当庭月暗，吐焰如虹。\n红裳呈艳丽，□娥一见，无奈狂纵。\n试烦他纤手，卷上纱龙。\n开正好、银花照夜，堆不尽、金粟凝空。\n叮咛语，频将好事，来报主人公。", 
    "rhythmic": "潇湘夜雨・满庭芳"
  }, 
  {
    "author": "赵长卿", 
    "content": "据炉肃坐，听瓶笙、别有天然宫徵。\n纸帐屏山浑不俗，写出江南烟水。\n檠短灯青，灰闲香软，所欠惟梅矣。\n风飞无定，数声时颤窗纸。\n试问夜已何其，呼童起看，月上东墙未。\n天外忽闻征雁过，还把音书来寄。\n短笠埋烟，轻蓑鸣雨，已办征船计。\n放教归去，故乡江上鱼美。", 
    "rhythmic": "念奴娇"
  }, 
  {
    "author": "赵长卿", 
    "content": "又是两分携。\n憔悴损、看怎医治。\n烟村一带寒红绕，悲风红叶，残阳暮草，还似年时。\n愁绪暗犹夷。", 
    "rhythmic": "摊破丑奴儿・采桑子"
  }, 
  {
    "author": "赵长卿", 
    "content": "云暗天低。\n枫林凋翠，寒雁声悲。\n茅店儿前，竹篱巴後，初见横枝。\n盈盈粉面香肌。\n记月榭、当年见伊。\n有恨难传，无肠可断，立马多时。", 
    "rhythmic": "柳梢青"
  }, 
  {
    "author": "赵长卿", 
    "content": "记临歧，销黯处。\n离恨惨歌舞。\n恰是江梅，开遍小春暮。\n断肠一曲金衣，两行玉箸，酒阑後、欲行难去。\n恶情绪。\n因念锦幄香奁，别来负情素。\n冷落深闺，知解怨人否。\n料应宝瑟慵弹，露华懒傅，对鸾镜、终朝凝伫。", 
    "rhythmic": "祝英台近"
  }, 
  {
    "author": "赵长卿", 
    "content": "瓦湿鸳鸯，夜深霜重江风冷。\n月华明映。\n清浸梅梢粉。\n漏断寒浓，惹起当年恨。\n君休问。\n雁飞欲尽。\n没个南来信。", 
    "rhythmic": "点绛唇"
  }, 
  {
    "author": "赵长卿", 
    "content": "当日相逢，枕衾清夜纱窗冷。\n翠梅低映。\n汗湿香腮粉。\n美满风情，结下无穷恨。\n凭谁问。\n此心难尽。\n说与他争信。", 
    "rhythmic": "点绛唇"
  }, 
  {
    "author": "赵长卿", 
    "content": "云霁山横，翠涛拥起千重恨。\n砌成愁闷。\n那更梅花褪。\n凤管云笙，无不萦方寸。\n叮咛问。\n泪痕羞愠。\n界破香腮粉。", 
    "rhythmic": "点绛唇"
  }, 
  {
    "author": "赵长卿", 
    "content": "千林落叶声声悲。\n听凄惨、江皋雁飞。\n难似玉肌，总惊花貌，压倒芳菲。\n香心吐尽因谁。\n料调鼎、工夫易期。\n休唱阳关，莫歌白雪，雨泪沾衣。", 
    "rhythmic": "柳梢青"
  }, 
  {
    "author": "赵长卿", 
    "content": "背日犹馀残雪，向阳初绽红梅。\n腊寒那事更相宜。\n醉了还醒又醉。\n堪笑多愁早老，管他闲是闲非。\n对花酌酒两忘机。\n唱个哩哩。", 
    "rhythmic": "西江月"
  }, 
  {
    "author": "赵长卿", 
    "content": "一钩新月照西楼。\n清夜思悠悠。\n那堪更被，征鸿嘹唳，绊惹离愁。\n倚栏不语情如醉，都总寄眉头。\n从前只为，惜他伶俐，举措风流。", 
    "rhythmic": "眼儿媚"
  }, 
  {
    "author": "赵长卿", 
    "content": "娇马频嘶。\n晓霜浓、寒色侵衣。\n凤帷私语处，翻成离怨不胜悲。\n更与叮咛祝後期。\n素约谐心事，重来了、比看相思。", 
    "rhythmic": "别怨"
  }, 
  {
    "author": "赵长卿", 
    "content": "小春天气。\n未唱阳关心已醉。\n红蓼秋容。\n後会何时得再逢。\n归期好事。\n仰看皇州扬雨露。\n百里恩波。\n拟欲留公无奈何。", 
    "rhythmic": "减字木兰花"
  }, 
  {
    "author": "赵长卿", 
    "content": "去路马蹄轻，正是小春时节。\n爱日暖烘江树，缀梅梢新雪。\n范滂揽辔正澄清，知我公明洁。\n分此仁风恺悌，济邻邦欢悦。", 
    "rhythmic": "好事近"
  }, 
  {
    "author": "赵长卿", 
    "content": "合儿幽静处，围炉面小窗。\n好是斗头儿坐，梅烟炷、返魂香。", 
    "rhythmic": "霜天晓角"
  }, 
  {
    "author": "赵长卿", 
    "content": "宝篆龙煤烧欲残。\n细听铜漏已更阑。\n纱窗斜月移梅影，特地笼灯仔细看。\n幽梦断，旧盟寒。\n那时屈曲小屏山。\n风光得似而今不，肯把花枝作等闲。", 
    "rhythmic": "鹧鸪天"
  }, 
  {
    "author": "赵长卿", 
    "content": "玉妃整佩，绛节参差御。\n一笑唤春回，正江南、天寒岁暮。\n孤标独立，占断世间香，云屋冷，雪篱深，长记西湖路。\n人间尘土，不是留花处。\n羌管一声催，碎琼瑶、纷纷似雨。\n枝头著子，聊与世调羹，功就後，盍归休，还记来时不。", 
    "rhythmic": "蓦山溪"
  }, 
  {
    "author": "赵长卿", 
    "content": "雪压前村曲径迷。\n万山寒立玉参差。\n孤舟独钓一蓑归。\n别坞时听风折竹，断桥闲看水流澌。\n一枝冻蕊出疏篱。", 
    "rhythmic": "浣溪沙"
  }, 
  {
    "author": "赵长卿", 
    "content": "风卷霜林叶叶飞。\n雁横寒影一行低。\n淡烟衰草不胜诗。\n白酒已浮蚁熟，黄鸡未老藁头肥。\n问侬不醉待何时。", 
    "rhythmic": "浣溪沙"
  }, 
  {
    "author": "赵长卿", 
    "content": "忆为梅花醉不醒。\n断桥流水去无声。\n鹭翘沙嘴亦多情。\n疏影卧波波不动，暗香浮月月微明。\n高楼羌管未须横。", 
    "rhythmic": "浣溪沙"
  }, 
  {
    "author": "赵长卿", 
    "content": "离绪千重，角声偏著羁人枕。\n那堪酒醒。\n句引愁难整。\n门锁黄昏，月浸梅花冷。\n人初静。\n斗垂天迥。\n雁落清江影。", 
    "rhythmic": "点绛唇"
  }, 
  {
    "author": "赵长卿", 
    "content": "门外寒江泊小船。\n月明留客小窗前。\n夜香烧尽更声远，斗帐低垂暖意生。\n醺著酒，炙些灯。\n伴他针线懒成眠。\n情知今夜鸳鸯梦，不似孤篷宿雁边。", 
    "rhythmic": "鹧鸪天"
  }, 
  {
    "author": "赵长卿", 
    "content": "山又水，云岫插峰峦。\n断雁飞时霜月冷，乱鸦啼处日衔山。\n疑在画图间。\n金乌转，游子损朱颜。", 
    "rhythmic": "望江南・忆江南"
  }, 
  {
    "author": "赵长卿", 
    "content": "枫林飒飒凋寒叶。\n汀苹败蓼遥相接。\n景物已非秋。\n凄凉动客愁。\n还家贫亦好。\n肯厌杯中草。\n香饭滑流匙。\n三登快乐时。", 
    "rhythmic": "菩萨蛮"
  }, 
  {
    "author": "赵长卿", 
    "content": "霜风飒飒溪山碧。\n寒波一望伤行色。\n落日淡荒村。\n人家半掩门。\n孤舟移野渡。\n古木栖鸦聚。\n著雨晚风酸。\n貂裘不奈寒。", 
    "rhythmic": "菩萨蛮"
  }, 
  {
    "author": "赵长卿", 
    "content": "败荷倒尽芙蓉老。\n寒光黯淡迷衰草。\n行客易销魂。\n笛飞何处村。\n云寒天借碧。\n树瘦烟笼直。\n若个是乡关。\n夕阳西去山。", 
    "rhythmic": "菩萨蛮"
  }, 
  {
    "author": "赵长卿", 
    "content": "年年为客遍天涯。\n梦迟归路赊。\n无端星月浸窗纱。\n一枝寒影斜。\n肠未断，鬓先华。\n新来瘦转加。\n角声吹彻小梅花。\n夜长人忆家。", 
    "rhythmic": "阮郎归"
  }, 
  {
    "author": "赵长卿", 
    "content": "香来不歇。\n谁把南枝折。\n的砾疏花初破，都因是、夜来雪。\n清绝。\n十分绝。", 
    "rhythmic": "霜天晓角"
  }, 
  {
    "author": "赵长卿", 
    "content": "雪花飞歇。\n好向前村折。\n行至断桥斜处，寒蕊瘦、不禁雪。\n韵绝。\n香更绝。", 
    "rhythmic": "霜天晓角"
  }, 
  {
    "author": "赵长卿", 
    "content": "客帆卸尽风初定。\n夜空霜落无江冷。\n幸自不思归。\n无端乌夜啼。\n鸡鸣残月落。\n到枕秋声恶。\n有酒不须斟。\n酒深愁转深。", 
    "rhythmic": "菩萨蛮"
  }, 
  {
    "author": "赵长卿", 
    "content": "寒萧索。\n征鸿过尽离怀恶。\n离怀恶。\n江空天迥，夜寒枫落。\n有人应误刀头约。\n情深翻恨郎情薄。\n郎情薄。\n梦回长是，半床闲却。", 
    "rhythmic": "忆秦娥"
  }, 
  {
    "author": "赵长卿", 
    "content": "何处一声鸣橹。\n惊起满川寒鹭。\n一著画难成，雪霁乱山无数。\n且住。\n且住。\n数遍溪南烟树。", 
    "rhythmic": "如梦令"
  }, 
  {
    "author": "赵长卿", 
    "content": "危楼横枕清江上，两岸碧山如画。\n夕烟幂幂，晚灯点点，楼台新夜。\n明月当天，白沙流水，冷光连野。\n浸栏干万顷，琉璃软皱，打鱼艇、相高下。\n何处一声羌管，是谁家、倚楼人也。\n多情对景，无言有恨，欲歌还罢。\n把酒临筵，阿谁知我，此怀难写。\n忍思量後夜，芳容不似，暗尘随马。", 
    "rhythmic": "水龙吟"
  }, 
  {
    "author": "赵长卿", 
    "content": "离愁晚如织，托酒与消磨。\n奈何酒薄愁重，越醉越愁多。\n忍对碧天好夜，皓月流光无际，光影转庭柯。\n有恨空垂泪，无语但悲歌。\n因凝想，从别後，蹙双蛾。\n春来底事，孤负紫袖与红靴。\n速整雕鞍归去，著意浅斟低唱，细看小婆娑。\n万蕊千花里，一任玉颜酡。", 
    "rhythmic": "水调歌头"
  }, 
  {
    "author": "赵长卿", 
    "content": "酒潮匀颊双眸溜。\n美映远山横秀。\n风流俊雅，娇痴体态，眼前稀有。\n莲步弯弯，移归拍里，凌波难偶。\n对仙源醉眼，玉纤笼巧，拨轻声、鱼纹皱。\n我自多情多病，对人前、只推伤酒。\n瞒他不得，诗情懒倦，沈腰销瘦。\n多谢东君，殷勤知我，曲翻红袖。\n拼来朝又是，扶头不起，江楼知不。", 
    "rhythmic": "水龙吟"
  }, 
  {
    "author": "赵长卿", 
    "content": "夕阳底尽，望楚天空阔，稀星帘幕。\n暮霭横江烟万缕，照水参差楼阁。\n两两三三，楼前归鹭，飞过栏干角。\n霜风何事，绕檐吹动寂寞。\n消散我已忘机，而今百念，灰了心头火。\n对酒当歌浑冷淡，一任他懑嗔恶。\n松竹园林，柳梧庭院，自有人间乐。\n闲云休问，去来本是无著。", 
    "rhythmic": "念奴娇"
  }, 
  {
    "author": "赵长卿", 
    "content": "贪痴无了日，人事没休期。\n白驹过隙，百岁能得几多时。\n自古腰金结绶，著意经营辛苦，回首不胜悲。\n名未能安稳，身已至倾危。\n空剜刻，休巧诈，莫心欺。\n须知天定，只见高与新碑。\n我已从头识破，赢得当歌临酒，欢笑且随宜。\n较甚荣和辱，争甚是和非。", 
    "rhythmic": "水调歌头"
  }, 
  {
    "author": "赵长卿", 
    "content": "曾著意斟量过，天下事、无穷尽。\n贪荣贪富，朝思夕计，空劳方寸。\n蹑足封王，功名盖世，谁如韩信。\n更堆金积玉，石崇豪侈，当时望、倾西晋。\n长乐宫中一叹，又何须累累悬印。\n坠楼效死，轻车东市，头膏血刃。\n尤物虚名，於身何补，一齐休问。\n遇当歌临酒，舒眉展眼，且随缘分。", 
    "rhythmic": "水龙吟"
  }, 
  {
    "author": "赵长卿", 
    "content": "壶天冰雪，消尽虚堂暑。\n多谢故人风，送花香传小树。\n香风初过，一曲断肠声，如怨诉。\n诉闲愁，落落琵琶语。\n江边马上，弹指成千古。\n泪眼与啼妆，叹风流、只今何处。\n芳心役损，触事起悲酸，招玉素。\n拨檀槽，整理金衣缕。", 
    "rhythmic": "蓦山溪"
  }, 
  {
    "author": "赵长卿", 
    "content": "精神俊雅，更那堪、天与风流标格。\n罗绮丛中偏艳冶，偷处教人怜惜。\n目剪秋波，指纤春笋，新样冠儿直。\n高堂云雨，甚人有分消得。\n戏笑里含羞，回眸低盼，此意谁能识。\n密约幽欢空怅望，何日能谐端的。\n玳席歌馀，兰堂香散，此际愁如织。\n人归空对，晚阴庭树横碧。", 
    "rhythmic": "念奴娇"
  }, 
  {
    "author": "赵长卿", 
    "content": "无言屈指也。\n算年年底事，长为旅也。\n凄惶受尽也。\n把良辰美景，总成虚也。\n自嗟叹也。\n这情怀、如何诉也。\n谩愁明怕暗，单栖独宿，怎生禁也。\n闲也。\n有时临镜，渐觉形容，日消减也。\n光阴换也。\n空辜负、少年也。\n念仙源深处，暖香小院，赢得群花怨也。\n是亏他见了，多教骂几句也。", 
    "rhythmic": "瑞鹤仙"
  }, 
  {
    "author": "赵长卿", 
    "content": "无非无是。\n好个闲居士。\n衣食不求人，又识得、三文两字。\n不贪不伪，一味乐天真，三径里。\n四时花，随分堪游戏。\n学些沓拖，也似没意志。\n诗酒度流年，熟谙得、无争三昧。\n风波歧路，成败霎时间，你富贵。\n你荣华，我自关门睡。", 
    "rhythmic": "蓦山溪"
  }, 
  {
    "author": "赵长卿", 
    "content": "东门杨柳空盈路。\n系得征鞍能驻不。\n暗绿枝头新过雨。\n柔丝千尺，乳莺百啭，似怨行人去。\n行人去後如何处。\n去向天边鹭。", 
    "rhythmic": "青玉案"
  }, 
  {
    "author": "赵长卿", 
    "content": "雨声破晓催行桨。\n拍拍溪流长。\n绿杨绕岸水痕斜。\n恰似画桥西畔、那人家。\n人家楼阁临江渚。\n应是停歌舞。\n珠帘整日不闲钩。\n目断征帆、犹未识归舟。", 
    "rhythmic": "虞美人"
  }, 
  {
    "author": "赵长卿", 
    "content": "灯前忍见啼红面。\n别酒频斟劝。\n愁蛾敛翠不胜情。\n报道看看天色、待平明。\n殷勤重把阳关唱。\n休要教人望。\n出门犹自尚叮咛。\n厮养频催恰好、趁凉行。", 
    "rhythmic": "虞美人"
  }, 
  {
    "author": "赵长卿", 
    "content": "十里春风杨柳路，年年带雨披云。\n柔条万缕不胜情。\n还将无意眼，识遍有心人。\n饿损宫腰终不似，效颦总是难成。\n只愁秋色入高林。\n残蝉和落叶，此际不堪论。", 
    "rhythmic": "临江仙"
  }, 
  {
    "author": "赵长卿", 
    "content": "客里情怀谁可表。\n凄凉举目知多少。\n强饮强歌还强笑。\n心悄悄。\n从头彻底思量了。\n当日相逢非草草。\n果然恩爱成烦恼。\n稳整征鞍归去好。\n重厮守。\n相期待与同偕老。", 
    "rhythmic": "渔家傲"
  }, 
  {
    "author": "赵长卿", 
    "content": "当时得意两心齐。\n绮窗西。\n共于飞。\n拂掠宫妆，长与画新眉。\n一自别来烟水阔，愁易积，梦还稀。\n相逢恰似旧家时。\n恨依依。\n语低低。", 
    "rhythmic": "江神子・江城子"
  }, 
  {
    "author": "赵长卿", 
    "content": "香熏斗帐相逢乍。\n正宫漏、沈沈夜。\n月飞梅影上帘栊，标致风流娇雅。\n眼波横浸，照人百媚，无限叮咛话。\n玉鞍门上嘶归马。\n趱行色、难留也。\n别来花艳不禁春，浪向东风轻嫁。\n空馀小院，博山修竹，依旧窗儿下。", 
    "rhythmic": "御街行"
  }, 
  {
    "author": "赵长卿", 
    "content": "当歌临酒恨难穷。\n酒不似愁浓。\n风帆正起归与兴，岸东西、芳草茸茸。\n楚梦乍回，吴音初听，谁念我孤踪。\n藏春小院暖融融。\n眼色与心通。", 
    "rhythmic": "一丛花"
  }, 
  {
    "author": "赵长卿", 
    "content": "眼色媚人娇欲度。\n行尽巫阳云又雨。\n花时还复见芳姿，情几许。\n愁何许。\n莫向耳边传好语。\n往事悠悠曾记否。\n忍听黄鹂啼锦树。\n啼声惊碎百花心。\n分付与。\n谁为主。\n落蕊飞红知甚处。", 
    "rhythmic": "天仙子"
  }, 
  {
    "author": "赵长卿", 
    "content": "宝奁常见晓妆时。\n面药香融傅口脂。\n扰扰亲曾撩绿鬓，纤纤巧与画新眉。", 
    "rhythmic": "瑞鹧鸪"
  }, 
  {
    "author": "赵长卿", 
    "content": "结丝千绪不胜愁。\n莫怪安仁鬓早秋。\n檀口未歌先愠泪，柳眉将敛半凝羞。", 
    "rhythmic": "瑞鹧鸪"
  }, 
  {
    "author": "赵长卿", 
    "content": "骄马花骢。\n柳陌经从。\n小春天、十里和风。\n个人家住，曲巷墙东。\n好轩窗，好体面，好仪容。\n烛歌慵。\n斜月朦胧。\n夜新寒、斗帐香浓。", 
    "rhythmic": "行香子"
  }, 
  {
    "author": "赵长卿", 
    "content": "龟甲炉烟轻袅。\n帘栊静、乳莺啼晓。\n拂掠新妆，时宜头面，绣草冠儿小。\n衫子揉蓝初著了。", 
    "rhythmic": "夜行船"
  }, 
  {
    "author": "赵长卿", 
    "content": "疏帘乍卷孜孜看，冰玉精神。\n体白停匀。\n端的于人不薄情。\n更无背约和焦燥，各表真诚。\n才得相亲。\n切莫分张向别人。", 
    "rhythmic": "采桑子"
  }, 
  {
    "author": "赵长卿", 
    "content": "闲上西楼供远望。\n一曲新声，巧媚谁家唱。\n独倚危栏听半晌。\n长江快泻澄无浪。\n清泪恰同清水涨。\n拭尽重流，触事如何向。\n不觉黄昏灯已上。\n旧愁还是新愁样。", 
    "rhythmic": "蝶恋花"
  }, 
  {
    "author": "赵长卿", 
    "content": "天净娥初整驾。\n桂魄蟾辉，来趁清和夜。\n费尽丹青无计画。\n纤纤侧向疏桐挂。\n人在扶疏桐影下。\n耳畔轻轻，细说家常话。\n年少难留应不借。\n未歌先咽歌还罢。", 
    "rhythmic": "蝶恋花"
  }, 
  {
    "author": "赵长卿", 
    "content": "叶底蜂衙催日晚。\n向晚匀妆，巧画宫眉浅。\n翠幕无风香自远。\n金船酌酒须教满。\n未说别离魂已断。\n雨幌云屏，只恐良宵短。\n心事不随飞絮乱。\n宦情肯把恩情换。", 
    "rhythmic": "蝶恋花"
  }, 
  {
    "author": "赵长卿", 
    "content": "睡觉扶头听晓钟。\n隔帘花雾湿香红。\n翠摇钿砌梧桐影，暖透罗襦芍药风。\n闲对影，记曾逢。\n画眉临镜霎时同。\n相思已有无穷恨，忍见孤鸾宿镜中。", 
    "rhythmic": "鹧鸪天"
  }, 
  {
    "author": "赵长卿", 
    "content": "宝篆烟消香已残。\n蝉娟月色浸栏干。\n歌喉不作寻常唱，酒令从他各自还。\n传杯手，莫教闲。\n醉红潮脸媚酡颜。\n相携共学骖鸾侣，却笑卢郎旧约寒。", 
    "rhythmic": "鹧鸪天"
  }, 
  {
    "author": "赵长卿", 
    "content": "绿水澄江得胜游。\n浪平风软称轻舟。\n樽前我易伤前事，柳外人谁独倚楼。\n空感慨，惜风流。\n风流赢得谩多愁。\n愁多著甚销磨得，莫怪安仁鬓早秋。", 
    "rhythmic": "鹧鸪天"
  }, 
  {
    "author": "赵长卿", 
    "content": "一曲清歌金缕衣。\n巧佼心事有谁知。\n自从别後难相见，空解题红寄好诗。\n忆携手，过阶墀。\n月笼花影半明时。\n玉钗头上轻轻颤，摇落钗头豆蔻枝。", 
    "rhythmic": "鹧鸪天"
  }, 
  {
    "author": "赵长卿", 
    "content": "人随社节去匆匆。\n此恨几时穷。\n阳台寂寞，巫山凄惨，云雨成空。\n芭蕉密处窗儿下，冷落旧香中。\n黄昏静也，蛩声满院，明月清风。", 
    "rhythmic": "眼儿媚"
  }, 
  {
    "author": "赵长卿", 
    "content": "槐阴密处啭黄鹂。\n午日正长时。\n一番过雨，绿荷池面，冷浸琉璃。\n红尘不到华堂里，纤楚对蛾眉。\n笑偎人道，新词觅个，美底腔儿。", 
    "rhythmic": "眼儿媚"
  }, 
  {
    "author": "赵长卿", 
    "content": "当年策马过钱塘。\n曲径小平康。\n繁红酽白，娇莺姹燕，争唤何郎。\n而今又客东风里，浑不似寻常。\n只愁别後，月房云洞，啼损红妆。", 
    "rhythmic": "眼儿媚"
  }, 
  {
    "author": "赵长卿", 
    "content": "蕊嫩花房无限好，东风一样春工。\n百年欢笑酒樽同。\n笙吹雏凤语，裙染石榴红。\n且向五云深处住，锦衾绣幌从容。\n如何即是出樊笼。\n蓬莱人少到，云雨事难穷。", 
    "rhythmic": "临江仙"
  }, 
  {
    "author": "赵长卿", 
    "content": "破靥盈盈巧笑，举杯滟滟迎逢。\n慧心端有谢娘风。\n烛花香雾，娇困面微红。\n别恨彩笺虽寄，清歌浅酌难同。\n梦回楚馆雨云空。\n相思春暮，愁满绿芜中。", 
    "rhythmic": "临江仙"
  }, 
  {
    "author": "赵长卿", 
    "content": "夜久笙箫吹彻，更深星斗还稀。\n醉拈裙带写新诗。\n锁窗风露，烛月明时。\n水调悠扬声美，幽情彼此心知。\n古香烟断彩云归。\n满倾蕉叶，齐唱传花枝。", 
    "rhythmic": "临江仙"
  }, 
  {
    "author": "赵长卿", 
    "content": "洛浦娇魂，恐得到、人间少。\n把风流、分付花貌。\n六出精神，腊寒射、香试到。\n清秀。\n与江梅、争相先後。\n檐卜粗疏，怎似妖娆体调。\n比山樊、也应错道。\n最是殷勤，捧出金盏银台笑。", 
    "rhythmic": "惜奴娇"
  }, 
  {
    "author": "赵长卿", 
    "content": "无情风掠芭蕉响，还是重门已闭。\n银缸独对，相思方切，教人怎睡。\n解叹从前事，解叹了、依前鳖气。\n想他家那里，知人憔悴，相应是、睡也未。\n且恁和衣强寝，奈无寐、依前重起。\n起来思想，当初与你，忒煞容易。\n及至而今也，半头天眼，不存不济。\n最消魂苦是，黄昏前後，冷清清地。", 
    "rhythmic": "水龙吟"
  }, 
  {
    "author": "赵长卿", 
    "content": "把酒相劳苦，月色耀天章。\n冰轮碾破寒碧，飞入酒樽凉。\n击节词人妙句，吸此清辉万丈，肺腑亦生光。\n揽袂欲仙举，逸兴共天长。\n日边客，幕中俊，坐间狂。\n浩歌清啸，恍然云海渺茫茫。\n唤醒谪仙苏二，何事常愁客少，更恐被云妨。\n月与人长好，广大醉为乡。", 
    "rhythmic": "水调歌头"
  }, 
  {
    "author": "赵长卿", 
    "content": "先来天与精神，更因丽景添殊态。\n拖轻苒苒，才凝一段，还分五彩。\n毕竟非烟，有时为雨，惹情无奈。\n道无心，怎被歌声遏断，迟迟向、青天外。\n宜伴先生醉卧，得饶道、和山须买。\n也曾恼杀襄王，谁道依前不会。\n我欲乘风归去，翻怅恨、帝乡何在。\n念佳期未展，天长莫合，尽空相对。", 
    "rhythmic": "水龙吟"
  }, 
  {
    "author": "赵长卿", 
    "content": "花前月下会鸳鸯。\n分散两情伤。\n临行祝付真意，臂间皓齿留香。\n还更毒，又何妨。\n尽成疮。\n疮儿可後，痕儿见在，见後思量。", 
    "rhythmic": "诉衷情"
  }, 
  {
    "author": "赵长卿", 
    "content": "懊恼平生，奈天赋、恩情太薄。\n二三岁、看伊受尽，眼尖眉角。\n记得当初低耳畔，是谁先有于飞约。\n惟到今、划地误盟言，还先恶。\n天眼见，人难度。\n天易感，人难托。\n人心险，天又怎生捉摸。\n莫问傍人非与是，手儿但把心儿托。\n便不成、厮守许多时，乾休却。", 
    "rhythmic": "满江红"
  }, 
  {
    "author": "赵长卿", 
    "content": "负你千行泪。\n大都来、一寸心儿，万般萦系。\n似恁愁烦那里洎。\n故自三年二岁。\n为你後、甘心憔悴。\n终待说、山盟海誓。\n这恩情、到此非容易。\n拼做个，久长计。\n紧要事须评议。\n怕人人、蓦地知时，怎生处置。\n毒害心肠祆知是。\n怕你生烦到底。\n便莫待、将人轻弃。\n不是我多疑你。\n被傍人、赚後失圈。\n经一事，长一智。", 
    "rhythmic": "贺新郎"
  }, 
  {
    "author": "赵长卿", 
    "content": "连沧危观暮江前。\n几醉使君筵。\n少年俊气，曾将吟笔，买断江天。\n重来细把朋游数，回首一辛酸。\n兰成已老，文园多病，负此江山。", 
    "rhythmic": "眼儿媚"
  }, 
  {
    "author": "赵长卿", 
    "content": "长忆当初，是他见我心先有。\n一钩才下，便引得鱼儿开口。\n好是重门深院，寂寞黄昏後。\n厮觑著、一面儿酒。\n试就。\n便把我、得人意处，闵子里、施纤手。\n云情雨意，似十二巫山旧。", 
    "rhythmic": "簇水"
  }, 
  {
    "author": "赵长卿", 
    "content": "最苦是离愁。\n行坐里、只在心头。\n待要作个巫山梦，孤衾展转，无眠到晓，和梦都休。\n梦里也无由。", 
    "rhythmic": "摊破丑奴儿・采桑子"
  }, 
  {
    "author": "赵长卿", 
    "content": "烛消红，窗送白。\n冷落一衾寒色。\n鸦唤起，马行。\n月来衣上明。\n酒香唇，妆印臂。\n亿共人人睡。\n魂蝶乱，梦鸾孤。\n知他睡也无。", 
    "rhythmic": "更漏子"
  }, 
  {
    "author": "赵长卿", 
    "content": "一味风流一味香。\n十分浓艳十分妆。\n自然娇态自然芳。\n楼上好风楼下水，雪前栏槛竹前窗。\n也宜单著也宜双。", 
    "rhythmic": "浣溪沙"
  }, 
  {
    "author": "赵长卿", 
    "content": "恻恻笙竽万籁风。\n阳关叠遍酒尊空。\n相逢草草别匆匆。\n满眼泪珠和雨洒，一襟愁绪抵秋浓。\n相思今夜五云东。", 
    "rhythmic": "浣溪沙"
  }, 
  {
    "author": "赵长卿", 
    "content": "讲柳谈花，我从来口快，说他家。\n眼前见了，无限楚女吴娃。\n千停万稳，较量来、终不如他。\n便做得，宫仪院体，歌谈不带烟花。\n从前万事堪夸。\n爱拈笺弄管，锦字斜。\n新来与人著，不许胡巴。", 
    "rhythmic": "汉宫春"
  }, 
  {
    "author": "赵长卿", 
    "content": "子分香，罗巾拭泪，别来时、未觅凄惶。\n上得船儿来了，地凄凉。\n可惜花前月里，却成水远山长。\n做成恩爱，如今赢得，万里千乡。\n情知这场寂寞，不干你事，伤我穷忙。\n不道是、久长活路，终要称量。", 
    "rhythmic": "雨中花慢"
  }, 
  {
    "author": "赵长卿", 
    "content": "小窗闲适。\n云髻肩，香肌偎膝。\n玉局无尘，明琼欲碎，春纤同掷。\n不争百万呼卢，赌今夜、鸳帷痛惜。\n好忍马儿，若还输了，当甚则剧。", 
    "rhythmic": "柳梢青"
  }, 
  {
    "author": "赵长卿", 
    "content": "梅萼和霜晓，梨花带雪春。\n玉肌琼艳本无尘。\n肯把铅华容易、污天真。\n汤饼尝初罢，罗巾拭转新。\n几回贪耍失黄昏。\n月里归来无处、觅精神。", 
    "rhythmic": "南歌子"
  }, 
  {
    "author": "赵长卿", 
    "content": "人在梦云楼上别，残灯影里迟留。\n依稀绿惨更红羞。\n露痕双脸湿，山样两眉愁。\n几幅片帆天际去，云涛烟浪悠悠。\n今宵独立古江头。\n水腥鱼菜市，风碎荻花舟。", 
    "rhythmic": "临江仙"
  }, 
  {
    "author": "赵长卿", 
    "content": "画角声沈卷暮霞。\n寒生促索锦屏遮。\n沈檀半髻堆鸦。\n蝴蝶梦回馀烛影，子规啼处隔窗纱。\n夜深明月浸梨花。", 
    "rhythmic": "浣溪沙"
  }, 
  {
    "author": "赵长卿", 
    "content": "帘卷露花容。\n几度相逢。\n他知我意欲相通。\n偏奈天教多阻间，积恨何穷。\n云雨杳无踪。\n愁怕东风。\n时闻语笑恣欢浓。\n惟有俺咱真分浅，往事成空。", 
    "rhythmic": "浪淘沙"
  }, 
  {
    "author": "赵长卿", 
    "content": "竹外半窥娇面。\n真个出尘体段。\n没处可偷怜，空恁眼穿肠断。\n休恋。\n休恋。\n只是与伊分浅。", 
    "rhythmic": "如梦令"
  }, 
  {
    "author": "赵长卿", 
    "content": "闲理丝簧听好音。\n西楼剪烛夜深深。\n半嗔半喜此时心。\n暖语温存无恙语，韵开香靥笑吟吟。\n别来烦恼到如今。", 
    "rhythmic": "浣溪沙"
  }, 
  {
    "author": "赵长卿", 
    "content": "阳关唱彻。\n断尽离肠声哽咽。\n酒已三巡。\n今夜王孙是路人。\n此情难说。\n莫负等闲风与月。\n欲问归期。\n来戴钗头艾虎儿。", 
    "rhythmic": "减字木兰花"
  }, 
  {
    "author": "赵长卿", 
    "content": "半窗斜月。\n茅店萧条灯已灭。\n床下蛩声。\n声动凄凉不忍听。\n终宵无寐。\n覆去翻来真个是。\n屈指归期。\n应是梅花烂熳时。", 
    "rhythmic": "减字木兰花"
  }, 
  {
    "author": "赵长卿", 
    "content": "短棹轻舟排办了。\n歌声断、晚霞残照。\n红蓼坡头，绿杨堤外，离恨知多少。\n别後莫教音信杳。", 
    "rhythmic": "夜行船"
  }, 
  {
    "author": "赵长卿", 
    "content": "玉楼初见念奴娇。\n无处不妖娆。\n眼传密意，樽前烛外，怎不魂消。\n西风明月相逢夜，枕簟正凉宵。\n人记得，叮咛残漏，且慢明朝。", 
    "rhythmic": "眼儿媚"
  }, 
  {
    "author": "赵长卿", 
    "content": "黄昏时候，诮不语、心如醉。\n无眠凝想，别来绣阁，多应憔悴。\n上了灯儿，知是睡哩坐哩。\n蓦思归计。\n又还是重屈指。", 
    "rhythmic": "品令"
  }, 
  {
    "author": "赵长卿", 
    "content": "甜言软语。\n长记那时，萧娘叮嘱。\n清管危弦，前欢难断，鳞鸿无据。\n纷纷眼底浮花，拈弄动、几多思虑。\n千结丁香，且须珍重，休胡分付。", 
    "rhythmic": "柳梢青"
  }, 
  {
    "author": "赵长卿", 
    "content": "金兽喷香瑞霭氛。\n夜凉如水酒醺醺。\n照人娇眼媚生春。\n我自愁多魂已断，不禁楚雨带巫云。\n人情又是一番新。", 
    "rhythmic": "浣溪沙"
  }, 
  {
    "author": "赵长卿", 
    "content": "坐看销金暖帐中。\n羔儿酒美兽煤红。\n浅斟低唱好家风。\n爱客东君多解事，晚妆新与画眉峰。\n便须催唤出房栊。", 
    "rhythmic": "浣溪沙"
  }, 
  {
    "author": "赵长卿", 
    "content": "堆枕冠儿翡翠钗。\n蒙金领子满鞋。\n于中沈净好情怀。\n新欲晚凉梳洗罢，半娇微笑下堂来。\n莲花因甚未曾开。", 
    "rhythmic": "浣溪沙"
  }, 
  {
    "author": "赵长卿", 
    "content": "天外浓云云外雨，雨声初上檐牙。\n红蕖应褪洗妆花。\n晚凉如有意，到山家。\n为唤山童多索酒，金锺细酌流霞。\n晕生玉颊酒潮斜。\n闲中无宠辱，醉里是生涯。", 
    "rhythmic": "临江仙"
  }, 
  {
    "author": "赵长卿", 
    "content": "绿盖红幢笼碧水。\n鱼跳处、浪痕匀碎。\n惜别殷勤，留连无计，歌声与、泪和柔脆。\n一叶扁舟烟浪里。", 
    "rhythmic": "夜行船"
  }, 
  {
    "author": "赵长卿", 
    "content": "窈窕绣帏深。\n窈窕娉婷。\n梅花初试晚妆新。\n那更娇痴年纪小，冰雪精神。\n举措忒轻盈。\n歌彻新声。\n柔肠魂断不堪听。\n但恐巫山留不住，飞作行云。", 
    "rhythmic": "浪淘沙"
  }, 
  {
    "author": "赵长卿", 
    "content": "居士年来懒散。\n凡事只从宽简。\n身外更无求，祗要夏凉冬暖。\n美满。\n美满。\n得过何须积趱。", 
    "rhythmic": "如梦令"
  }, 
  {
    "author": "赵长卿", 
    "content": "十载仰高明，一见心相许。\n来日孤舟西水门。\n风饱征帆腹。\n後夜起相思，明月清江曲。\n若见秋风寒雁来，能寄音书否。", 
    "rhythmic": "卜算子"
  }, 
  {
    "author": "赵长卿", 
    "content": "先来客路足伤悲。\n那更话别离。\n玉骢也解，知人欲去，骧首频嘶。\n马蹄动是三千里，後会莫相违。\n切须更把，丁香珍重，待我重期。", 
    "rhythmic": "眼儿媚"
  }, 
  {
    "author": "赵长卿", 
    "content": "楚楚窄衣裳。\n腰身占却，多少风光。\n共说春来春去事，凄凉。\n懒对菱花晕晓妆。\n闲立近红芳。\n游峰戏蝶，误采真香。\n何事不归巫峡去，思量。\n故来尘世断人肠。", 
    "rhythmic": "南乡子"
  }, 
  {
    "author": "赵长卿", 
    "content": "月转水晶盘。\n楼上初闻一鼓残。\n又是去年天气好，栏干。\n风动梅梢玉斗寒。\n无奈壮情阑。\n对酒如何欲强欢。\n谁道破愁须仗酒，君看。\n酒到愁多破亦难。", 
    "rhythmic": "南乡子"
  }, 
  {
    "author": "赵长卿", 
    "content": "灯乍灭。\n忽见一天明月。\n恰舞霓裳歌未歇。\n露寒回绛阙。\n羽服明晖玉雪。\n笑语轻参环。\n香泽恼人情不彻。\n夜长窗自白。", 
    "rhythmic": "谒金门"
  }, 
  {
    "author": "赵长卿", 
    "content": "云宫鬟，淡黄衫子轻香透。\n晚凉时候。\n睡起新妆就。\n冰枕生寒，玉浸纤纤手。\n沈吟久。\n眉山敛秀。\n爱道奴家瘦。", 
    "rhythmic": "点绛唇"
  }, 
  {
    "author": "赵长卿", 
    "content": "春山已蹙眉峰绿。\n春心骀荡难拘束。\n惆怅为春伤。\n惜花心更狂。\n对花深有意。\n且向花前醉。\n花作有情香。\n与人相久长。", 
    "rhythmic": "菩萨蛮"
  }, 
  {
    "author": "赵长卿", 
    "content": "当时巧笑记相逢。\n玉梅枝上玲珑。\n酒杯流处已愁浓。\n寒雁横空。\n去程无记更从容。\n到归来好事匆匆。\n一时分付不言中。\n此恨难穷。", 
    "rhythmic": "画堂春"
  }, 
  {
    "author": "赵长卿", 
    "content": "居士年来病酒。\n肉食百不宜口。\n蒲合与波，更着同蒿葱韭。\n亲手。\n亲手。\n分送卧龙诗友。", 
    "rhythmic": "如梦令"
  }, 
  {
    "author": "赵长卿", 
    "content": "别恨眉尖无数。\n後夜王孙何处。\n歌馆与妆楼，目断行云凝伫。\n凝伫。\n凝伫。\n忆泪千行红雨。", 
    "rhythmic": "如梦令"
  }, 
  {
    "author": "赵长卿", 
    "content": "隔江一带春山好。\n平林新绿春光老。\n休去倚阑干。\n飞红不忍看。\n东流何处去。\n便是归舟路。\n芳草外斜阳。\n行人更断肠。", 
    "rhythmic": "菩萨蛮"
  }, 
  {
    "author": "赵长卿", 
    "content": "敛愁眉。\n恨依依。\n肠断关情怨别离。\n云中过雁悲。\n瘦因谁。\n病因谁。\n屈指无言忖後期。\n此时人怎知。", 
    "rhythmic": "长相思"
  }, 
  {
    "author": "赵长卿", 
    "content": "潇洒仙源。\n夭桃李，曾对华筵。\n歌媚惊尘，舞弯低月，满劝金船。\n鉴湖烟水连天。\n政归棹、红妆斗妍。\n花雾香中，人询居士，切莫多传。", 
    "rhythmic": "柳梢青"
  }, 
  {
    "author": "赵长卿", 
    "content": "不羡八千椿，不羡三偷桃客。\n也不羡他龟鹤，一总为凡物。\n羡君恰似老人星，长明无休息。\n好与中兴贤主，立维城勋绩。", 
    "rhythmic": "好事近"
  }, 
  {
    "author": "赵长卿", 
    "content": "南楼风物一番新。\n春暮畀斯民。\n岂但仁人恺弟，更兼政事如神。", 
    "rhythmic": "朝中措"
  }, 
  {
    "author": "赵长卿", 
    "content": "文章学业继家声。\n名誉压群英。\n早岁掀腾仕，如公富贵难并。", 
    "rhythmic": "朝中措"
  }, 
  {
    "author": "赵长卿", 
    "content": "先生德行冠南丰。\n锦绣作心胸。\n暂屈徒劳州县，文章後进宗工。", 
    "rhythmic": "朝中措"
  }, 
  {
    "author": "赵长卿", 
    "content": "桂华蟾魄，到中秋、祗有人闻一六。\n浩渺清风因唤起，千里吹飞鸿鹄。\n碧落翻花，瑶空隐瑞，声节琅筑。\n板怀玉燕，此时嘉梦重育。\n始信名在丹台，方八百，子已三千熟。\n麟脯灵瓜那更有，琼神仙。\n秋水春山，柳腰花面，一醉霓裳曲。\n长生清净，自然何用辟谷。", 
    "rhythmic": "念奴娇"
  }, 
  {
    "author": "赵长卿", 
    "content": "江上一江楼，楼上远山横翠。\n还更腰金骑鹤，引竹西歌吹。\n寿君春酒遣双壶，满引见深意。\n肯向龟荷香里，唤侬来同醉。", 
    "rhythmic": "好事近"
  }, 
  {
    "author": "赵长卿", 
    "content": "剑水霭欢声，喜庆间生人杰。\n一段葱葱佳气，扇熏风时节。\n今朝银艾佐琴堂，争把寿香。\n去去凤皇池上，见龟巢连叶。", 
    "rhythmic": "好事近"
  }, 
  {
    "author": "赵长卿", 
    "content": "梅喜先春，雁惊未腊。\n于门瑞气浮周匝。\n正当月应上弦时，长庚梦与良辰合。\n螺水恩浓，江德洽。", 
    "rhythmic": "柳长春・踏莎行"
  }, 
  {
    "author": "赵长卿", 
    "content": "又是新逢三五夜，瑞气霭氤氲。\n万点灯和月色新。\n桃李倍添春。\n花县主人情思好，行乐逐良辰。", 
    "rhythmic": "武陵春"
  }, 
  {
    "author": "赵长卿", 
    "content": "天炎图生国瑞，蓝田暂屈英僚。\n始知文宿降璇霄。\n中元前五日，七夕後三朝。\n江风流临此政，少年潇洒奇标。\n行看峻擢相熙朝。\n功名前稷契，寿算等松乔。", 
    "rhythmic": "临江仙"
  }, 
  {
    "author": "赵长卿", 
    "content": "商轻透。\n动帘幕飞梧，乱飘庭。\n瑞气氤氲，沈檀初，烟喷宝台金兽。\n黄花美酒。\n天教占得，先他时候。\n诞元老，庆有声，此夕降生华胄。\n欢笑。\n宜称寿。\n弦管鼎沸，宫商方频奏。\n满捧瑶卮，华堂歌舞，拍转金钗斜溜。\n朱颜绿鬓，殷勤深愿，镇长如旧。\n叹滨海，道难留，指日荣迁飞骤。", 
    "rhythmic": "喜迁莺"
  }, 
  {
    "author": "赵长卿", 
    "content": "云峰初敛，秋荣如洗，庭院金风初扇。\n葱葱佳气霭侯门，信天上、麒麟乍见。\n祝君此去，飞黄腾踏，日侍凝旒邃冕。\n和羹调味早归来，坐看取、蓬莱清浅。", 
    "rhythmic": "鹊桥仙"
  }, 
  {
    "author": "赵长卿", 
    "content": "晴雪楼台，试灯帘幕，适是元宵。\n罗绮娇春，帝城风景，今夜应饶。\n争知我系如匏，便そ月良天任教。\n早闭柴门，从他箫鼓，细打轻敲。", 
    "rhythmic": "柳梢青"
  }, 
  {
    "author": "赵长卿", 
    "content": "世谛人多错。\n阿谁将、虚名微利，放教轻著。\n万事莫非前定了，选甚微如饮酌。\n算徒诧、龙韬豹略。\n纵使龙头安尺木，更从教、豹变生三角。\n浑是梦，恍如昨。\n吾庐自笑常虚廓。\n对残编、磨穿枯砚，生涯微薄。\n负郭田园能有几，随分安贫守约。\n要不改、箪瓢颜乐。\n西掖百扉终须到，且嘲风咏月常相谑。\n更要甚，万金药。", 
    "rhythmic": "贺新郎"
  }, 
  {
    "author": "赵长卿", 
    "content": "茅斋无客至。\n冰砚冻寒。\n南枝喜入新诗里。\n恼人频嚼蕊。\n恼人频嚼蕊。\n因思去腊江头醉。\n倚动客兴伤春意。\n经年自叹人如寄。", 
    "rhythmic": "东坡引"
  }, 
  {
    "author": "赵长卿", 
    "content": "风力驱寒，云荣呈瑞，晓来到处花飞。\n遍装琼树，春意到南枝。\n便是渔蓑旧画，纶竿重、横玉低垂。\n今宵里，香闺邃馆，幽赏事偏宜。\n风流金马客，歌鬟醉拥，乌帽斜。\n问人间何处，鹏运天池。\n且共周郎按曲，音微误、首己先回。\n同心事，丹山路稳，长伴彩鸾归。", 
    "rhythmic": "满庭芳"
  }, 
  {
    "author": "赵长卿", 
    "content": "乍凉淅淅风生幕。\n人独在、朱栏翠阁。\n吹箫信杳炉香薄。\n眉上新愁又觉。\n从前事、拟将拼却。\n梦不断、花梢柳萼。", 
    "rhythmic": "杏花天"
  }, 
  {
    "author": "赵长卿", 
    "content": "远岫螺头湿翠，流霞尾疏明。\n断虹斜界雨新晴。\n烟村灯火晚，江浦画难成。\n我向其间泛叶，终朝露渚风汀。\n老来心事最关情。\n不堪三弄笛，吹作断肠声。", 
    "rhythmic": "临江仙"
  }, 
  {
    "author": "赵长卿", 
    "content": "流水奏鸣琴，风月净、天无星斗。\n翠岚堆里，苍岩深处，满林霜腻，暗香冻了，那禁频嗅。\n马上再三回首。", 
    "rhythmic": "辊绣球"
  }, 
  {
    "author": "赵长卿", 
    "content": "南枝消息杳然间。\n寂寞倚雕栏。\n紫腰艳艳，青腰袅袅，风月俱闲。\n佳人环佩玉阑珊。\n作恶探花还。\n玉纤拈粟，樱唇呵粉，愁点眉弯。", 
    "rhythmic": "眼儿媚"
  }, 
  {
    "author": "赵长卿", 
    "content": "日高犹恋珊瑚枕。\n羞红不忿花如锦。\n双燕运芹泥。\n燕归人未归。\n纵饶梳洗罢。\n朱户何曾跨。\n寂寞小房栊。\n回文和泪封。", 
    "rhythmic": "菩萨蛮"
  }, 
  {
    "author": "赵长卿", 
    "content": "落魄东吴二十春。\n风流诗句得清新。\n今年却恨花星照，再见温卿与远真。\n分楚佩，染巫云。\n赤绳结得短花茵。\n若非京口初相识，安得毗陵作故人。", 
    "rhythmic": "鹧鸪天"
  }, 
  {
    "author": "赵长卿", 
    "content": "绿树转鸣禽。\n已是春深。\n杨花庭院日阴阴。\n帘外飞来双语燕，不寄归音。\n旧事懒追寻。\n空惹芳心。\n天涯消息远沈沈。\n记得年时中酒後，直至而今。", 
    "rhythmic": "浪淘沙"
  }, 
  {
    "author": "赵长卿", 
    "content": "春睡足。\n帘卷翠屏山曲。\n芳草沿阶横地轴。\n垂杨相映绿。\n暗忆旧欢难续。\n又是禁烟传烛。\n陌上踏青新结束。\n秋千谁共促。", 
    "rhythmic": "谒金门"
  }, 
  {
    "author": "赵长卿", 
    "content": "一种春光，占断东君惜。\n算李、昭华争并得。\n粉腻酥融娇欲滴。\n端的尊前，旧曾相识。\n向夜阑、酒醒霜浓寒又力。\n但只与、冰姿添夜色。", 
    "rhythmic": "侍香金童"
  }, 
  {
    "author": "赵长卿", 
    "content": "新晴庭户春阴薄。\n东风不度重帘幕。\n第几小兰房。\n雏莺初弄黄。\n悄寒春未透。\n不解寻花柳。\n只恐渐春深。\n愁生求友心。", 
    "rhythmic": "菩萨蛮"
  }, 
  {
    "author": "赵长卿", 
    "content": "紫箫声断。\n窗底春愁乱。\n试著春衫羞自看。\n窄似年时一半。\n一春长病厌厌。\n新来愁病重添。\n香冷倦熏金鸭，日高不卷珠帘。", 
    "rhythmic": "清平乐"
  }, 
  {
    "author": "赵长卿", 
    "content": "齿颊带馀香，謦咳总成珠玉。\n剪碎袖罗花片，点金觥春绿。\n玉鱼花露自清凉，涓涓在郎腹。\n犹胜望梅消渴，对文君眉蹙。", 
    "rhythmic": "好事近"
  }, 
  {
    "author": "赵长卿", 
    "content": "好事客。\n宫商内、吟得风清月白。\n主人幸有豪家意，後堂煞有春色。", 
    "rhythmic": "品令"
  }, 
  {
    "author": "赵长卿", 
    "content": "落了丹枫残了菊，秋色苦无多。\n谁唤西风泣泪罗，吹恨入星河。\n碧枝头金粟闹，曾扌乖翠云窝。", 
    "rhythmic": "武陵春"
  }, 
  {
    "author": "罗愿", 
    "content": "秋宇净如水，月镜不安台。\n郁孤高处张乐，语笑脱氛埃。\n檐外白毫千丈，坐上银河万斛，心境两佳哉。\n俯仰共清绝，底处著风雷。\n问天公，邀月姊，愧凡才。\n婆娑人世，羞见蓬鬓漾金。\n来岁公归何处，照耀彩衣簪橐，禁直且休催。\n一曲庾江上，千古继韶陔。", 
    "rhythmic": "水调歌头"
  }, 
  {
    "author": "罗愿", 
    "content": "", 
    "rhythmic": "失调名"
  }, 
  {
    "author": "楼钥", 
    "content": "茫茫。\n苍苍。\n青山绕、千顷波光。\n新秋露风荷吹香。\n悠心地け然，生清凉。\n古岸摇垂杨。\n时有白鹭飞来双。\n隐君如在，鹤与翱翔。\n老仙何处，尚有流风未忘。\n琴与君兮宫商。\n酒与君兮杯觞。\n清欢殊未央。\n西山忽斜阳。", 
    "rhythmic": "醉翁操"
  }, 
  {
    "author": "楼钥", 
    "content": "冷然。\n清圆。\n谁弹。\n向屋山。\n何言。\n清风至阴德之天。\n悠馀响婵娟。\n方昼眠。\n迥立八风前。\n八音相宣知孰贤。\n有时悲壮，铿若龙泉。\n有时幽杳，彷佛猿吟鹤怨。\n忽若巍巍山巅。\n荡荡几如流川。\n聊将娱暮年。\n听之身欲仙。", 
    "rhythmic": "醉翁操"
  }, 
  {
    "author": "楼钥", 
    "content": "孝宗纯孝，前圣更何加。\n高蹈处重华。\n丹成仙去龙远，越岸暮山遐。\n波臣先为卷寒沙。", 
    "rhythmic": "导引"
  }, 
  {
    "author": "楼钥", 
    "content": "吾皇尽孝，宗庙务崇尊。\n巨典备弥文。\n巍巍东向开基主，七世神孙。\n追思九闰整乾坤。", 
    "rhythmic": "导引"
  }, 
  {
    "author": "张良臣", 
    "content": "", 
    "rhythmic": "失调名"
  }, 
  {
    "author": "张良臣", 
    "content": "四壁空围恨玉，十香浅捻啼绡。\n殷云度雨井桐凋。\n雁雁无书又到。\n别後钗分燕股，病馀镜减鸾腰。\n蛮江豆蔻影连梢。\n不道参横易晓。", 
    "rhythmic": "西江月"
  }
]