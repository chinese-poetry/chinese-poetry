[
  {
    "author": "张良臣", 
    "paragraphs": [
      "佳人满劝金蕉叶，夜玉春温。", 
      "别後黄昏。", 
      "燕子楼高月一痕。", 
      "年年依旧梨花雨，粉泪空存。", 
      "流水孤村。", 
      "不著寒鸦也断魂。"
    ], 
    "rhythmic": "采桑子"
  }, 
  {
    "author": "舒邦佐", 
    "paragraphs": [
      "问讯金华伯，自是地行仙。", 
      "只为朱轮画戟，句引到湘川。", 
      "用个狎鸥心地，做就烹鲜时政，民化我何言。", 
      "但贵衡阳纸，纸落尽云烟。", 
      "对湖天，梅索笑，月还圆。", 
      "旧时岳生申甫，重到是前缘。", 
      "快洗瑶觥一醉，唤个鹤仙起舞，骑取上花砖。", 
      "春秋更多少，庄木八千年。"
    ], 
    "rhythmic": "水调歌头"
  }, 
  {
    "author": "张孝忠", 
    "paragraphs": [
      "爱寻水竹添情况。", 
      "任云卧、溪边石上。", 
      "衔杯乐圣成游荡。", 
      "不为弓弯舞样。", 
      "北湖迥、风飘彩舫。", 
      "□笑击、冯夷薄相。", 
      "致身福地何萧爽。", 
      "莫道居夷太枉。"
    ], 
    "rhythmic": "杏花天"
  }, 
  {
    "author": "张孝忠", 
    "paragraphs": [
      "看花随柳湖边去。", 
      "似邂逅、水晶宫住。", 
      "刘郎笔落惊风雨。", 
      "酒社诗盟心许。", 
      "玉关外、不辞马武。", 
      "便好展、云霄稳步。", 
      "郴江自绕郴山路。", 
      "欲问功名何处。"
    ], 
    "rhythmic": "杏花天"
  }, 
  {
    "author": "张孝忠", 
    "paragraphs": [
      "占气中涵清淑，徵诗古富篇章。", 
      "杖屦闲随鱼□乐，怀抱清如湖水凉。", 
      "何殊吴越乡。", 
      "风柳春容袅袅，水花月影汪汪。", 
      "且把清尊浇磊磈，莫为浮名愁肺肠。", 
      "星星白发长。"
    ], 
    "rhythmic": "破阵子"
  }, 
  {
    "author": "张孝忠", 
    "paragraphs": [
      "绿波春早青烟暮。", 
      "翠幕船如天上去。", 
      "深杯浊酒醉贤人，隔岸幽花怜静女。", 
      "浮云散乱流萍聚。", 
      "恨满韩张离合处。", 
      "欲招骑龙帝乡人，来咏叉鱼春岸句。"
    ], 
    "rhythmic": "玉楼春"
  }, 
  {
    "author": "张孝忠", 
    "paragraphs": [
      "豆蔻梢头春意浓。", 
      "薄罗衫子柳腰风。", 
      "人间乍识瑶池似，天上浑疑月殿空。", 
      "眉黛小，髻云松。", 
      "背人欲整又还慵。", 
      "多应没个藏娇处，满镜桃花带雨红。"
    ], 
    "rhythmic": "鹧鸪天"
  }, 
  {
    "author": "张孝忠", 
    "paragraphs": [
      "娇红隐映花稍雾。", 
      "金莲容与歌声度。", 
      "得句写香笺。", 
      "江山此意传。", 
      "醉当春好处。", 
      "不道因风絮。", 
      "去并锦闱眠。", 
      "青绫被底仙。"
    ], 
    "rhythmic": "菩萨蛮"
  }, 
  {
    "author": "张孝忠", 
    "paragraphs": [
      "堂上簪缨交错，花间帘幕高张。", 
      "与君一咏一飞觞。", 
      "莫笑诗狂饮畅。", 
      "满路光风转蕙，吟边宫柳斜行。", 
      "新词妙绝动宫墙。", 
      "紫诰黄麻天上。"
    ], 
    "rhythmic": "西江月"
  }, 
  {
    "author": "张孝忠", 
    "paragraphs": [
      "楚山浮碧。", 
      "江汉无终极。", 
      "鄂渚几行云树，天何意、限南北。", 
      "使君觞醉客。", 
      "健倒曾何惜。", 
      "三国英雄谁在，斜阳外、尽陈迹。"
    ], 
    "rhythmic": "霜天晓角"
  }, 
  {
    "author": "方有开", 
    "paragraphs": [
      "七里滩边，江光漠漠山如戟。", 
      "渔舟一叶。", 
      "径入寒烟碧。", 
      "笑我尘劳，羞对双台石。", 
      "身如织。", 
      "年年行役。", 
      "鱼鸟浑相识。"
    ], 
    "rhythmic": "点绛唇"
  }, 
  {
    "author": "方有开", 
    "paragraphs": [
      "跳出红尘，都不顾、是非荣辱。", 
      "垂钓处、月明风细，水清山绿。", 
      "七里滩头帆落尽，长山泷口潮回速。", 
      "问有谁、特为上钩来，刘文叔。", 
      "貂蝉贵，无人续。", 
      "金带重，难拘束。", 
      "这白麻黄纸，岂曾经目。", 
      "昨夜客星侵帝座，且容伸脚加君腹。", 
      "问高风、今古有谁同，先生独。"
    ], 
    "rhythmic": "满江红"
  }, 
  {
    "author": "许及之", 
    "paragraphs": [
      "旧俗传荆楚。", 
      "正江城、梅炎藻夏，做成重午。", 
      "门艾钗符关何事，付与痴儿呆女。", 
      "耳不听、湖边鼍鼓。", 
      "独炷炉香熏衣润，对潇潇、翠竹都忘暑。", 
      "时展卷，诵骚语。", 
      "新愁不障西山雨。", 
      "问楼头、登临倦客，有谁怀古。", 
      "回首独醒人何在，空把清尊酹与。", 
      "漾不到、潇湘江渚。", 
      "我又相将湖南去，已安排、吊屈嘲渔父。", 
      "君有语，但分付。"
    ], 
    "rhythmic": "贺新郎"
  }, 
  {
    "author": "傅大询", 
    "paragraphs": [
      "草草三间屋，爱竹旋添栽。", 
      "碧沙窗户，眼前都是翠云堆。", 
      "一月山翁高卧，踏雪水村清冷，木落远山开。", 
      "唯有平安竹，留得伴寒梅。", 
      "唤家童，开门看，有谁来。", 
      "客来一笑，清话煮茗更传杯。", 
      "有酒只愁无客，有客又愁无酒，酒熟且徘徊。", 
      "明日人间事，天自有安排。"
    ], 
    "rhythmic": "水调歌头"
  }, 
  {
    "author": "傅大询", 
    "paragraphs": [
      "梅要疏开，雪教迟下，怕他寒入江天。", 
      "有月桥仙客，相伴婵娟。", 
      "巷陌升平气象，一时都在鸣弦。", 
      "望东家锦里，雁到云边。", 
      "书到云边。", 
      "尊前翠眉环唱，道新腔字稳，花折声圆。", 
      "此去凤池游戏，碧波添插金莲。", 
      "看长生叶上，龟寿千年，人寿千年。"
    ], 
    "rhythmic": "锦堂春・锦堂春慢"
  }, 
  {
    "author": "傅大询", 
    "paragraphs": [
      "春到江南，今年寒少，早有疏梅。", 
      "相伴双松，吟哦风月，着意花开。", 
      "天香甚处安排。", 
      "便何似、调羹去来。", 
      "劲节仙姿，玉堂难老，身在蓬莱。"
    ], 
    "rhythmic": "柳梢青"
  }, 
  {
    "author": "傅大询", 
    "paragraphs": [
      "江梅破腊，把一枝来报，□春消息。", 
      "锦帐银瓶龙麝暖，画烛光摇金碧。", 
      "雨径桃花，一溪流水，路入神仙宅。", 
      "云裳羽佩，洞天相会今夕。", 
      "堂下乐问灵鼍，玉人清唱，舞袖低回雪。", 
      "富贵风流须道是，天上人间难得。", 
      "玉镜台边，琼浆盏畔，共说春心切。", 
      "百年偕老，凤凰楼上风月。"
    ], 
    "rhythmic": "念奴娇"
  }, 
  {
    "author": "傅大询", 
    "paragraphs": [
      "玉佩簪缨。", 
      "罗袜生尘。", 
      "问何时、来到湘滨。", 
      "尧蓂五叶，二月阳春。", 
      "一霎时风，一霎时雨，一霎时晴。", 
      "有子鸣琴。", 
      "有路登瀛。", 
      "戏斑衣、温酒重斟。", 
      "蟠桃难老，相伴长生。", 
      "一千年花，一千年果，一千年人。"
    ], 
    "rhythmic": "行香子"
  }, 
  {
    "author": "刘德秀", 
    "paragraphs": [
      "雨沐秋荣薄。", 
      "莹湖光、琉璃千顷，浪平如削。", 
      "步绕湖边佳绝处，时涌琼楼珠阁。", 
      "记一一、经行皆昨。", 
      "十万人家空翠里，借姮娥、玉鉴相依约。", 
      "卷雾箔，飞烟幕。", 
      "天机云锦才收却。", 
      "放芙蓉、岸花十里，翠红成幄。", 
      "向晚买舟撑月去，笑引银汉共酌。", 
      "醉欲起、骑鲸碧落。", 
      "试唤坡仙哦妙句，问淡妆、此夕如何著。", 
      "只云月，是梳掠。"
    ], 
    "rhythmic": "贺新郎"
  }, 
  {
    "author": "吴镒", 
    "paragraphs": [
      "澄彻北湖水，圆镜莹青铜。", 
      "客槎星汉天上，隐隐暗朝通。", 
      "六月浮云落日，十顷增冰积雪，胜绝与谁同。", 
      "罗袜步新月，翠袖倚凉风。", 
      "子韩子，叫虞帝，傲祝融。", 
      "御风凌雾来去，邂逅此从容。", 
      "欲问骑驎何处，试举叉鱼故事，惊起碧潭龙。", 
      "乞我飞霞佩，从子广寒宫。"
    ], 
    "rhythmic": "水调歌头"
  }, 
  {
    "author": "吴镒", 
    "paragraphs": [
      "三楚上游地，五岭翠眉横。", 
      "杜诗韩笔难尽，身到眼增明。", 
      "最好流泉百道，НН绕城萦市，唯见洛阳城。", 
      "化鹤三千岁，橘井尚凄清。", 
      "阆风客，紫贝阙，白玉京。", 
      "不堪天上官府，时此驻霓旌。", 
      "岁晚朔云边雪，压尽蛮烟瘴雨，过雁落寒汀。", 
      "况有如泉酒，细与故人倾。"
    ], 
    "rhythmic": "水调歌头"
  }, 
  {
    "author": "林淳", 
    "paragraphs": [
      "潇洒东湖上，夜雨洗清秋。", 
      "朝来尘霁，凝望千里兴悠悠。", 
      "山色揉蓝深染，波影青铜新铸，□冷翠光浮。", 
      "蓑笠真吾事，聊整钓鱼钩。", 
      "坐中客，凌王谢，更风流。", 
      "一觞一咏，豪俊谈笑气吞牛。", 
      "花月连环长好，到处名园池□，遇景且遨游。", 
      "试问陶元亮，底事赋归休。"
    ], 
    "rhythmic": "水调歌头"
  }, 
  {
    "author": "林淳", 
    "paragraphs": [
      "天近袄知雨露浓。", 
      "湖山无日不春风。", 
      "闲花野草皆掀舞，曾在君王顾盼中。", 
      "时易得，会难逢。", 
      "朝为逆旅暮三公。", 
      "蛟龙得雨飞无便，鸡犬腾云夙有功。"
    ], 
    "rhythmic": "鹧鸪天"
  }, 
  {
    "author": "林淳", 
    "paragraphs": [
      "富贵园林。", 
      "清虚清馆，随意登临。", 
      "物外风光，云明花媚，鸟语烟深。", 
      "徐徐缓辔微吟。", 
      "迤逦度、松间柳阴。", 
      "览遍幽奇，小舟归晚，月映波心。"
    ], 
    "rhythmic": "柳梢青"
  }, 
  {
    "author": "林淳", 
    "paragraphs": [
      "却忆西湖烂漫游。", 
      "水涵山影翠光浮。", 
      "轻舟短棹不惊鸥。", 
      "带露精神花妩媚，依风情态柳温柔。", 
      "莺歌燕语巧相留。"
    ], 
    "rhythmic": "浣溪沙", 
    "tags": [
      "西湖"
    ]
  }, 
  {
    "author": "王炎2", 
    "paragraphs": [
      "落花时节近清明。", 
      "南园芳草青。", 
      "东风料峭雨难晴。", 
      "那堪中宿酲。", 
      "回首处，自销凝。", 
      "谁知人瘦生。", 
      "倚阑无语不禁情。", 
      "杜鹃啼数声。"
    ], 
    "rhythmic": "阮郎归"
  }, 
  {
    "author": "王炎2", 
    "paragraphs": [
      "深红数点吹花絮。", 
      "又燕子、飞来语。", 
      "远水平芜春欲暮。", 
      "年年长是，清明时候，故遣人憔悴。", 
      "竹鸡啼罢山村雨。", 
      "正寥落、无情绪。", 
      "猛省从前多少事。", 
      "绿杨堤上，楼台如画，此景今何处。"
    ], 
    "rhythmic": "青玉案"
  }, 
  {
    "author": "王炎2", 
    "paragraphs": [
      "流水绕孤村。", 
      "杨柳当门。", 
      "昔年此地往来频。", 
      "认得绿杨携手处，笑语如存。", 
      "往事不堪论。", 
      "强对清尊。", 
      "梅花香里月黄昏。", 
      "白首重来谁是伴，独自销魂。"
    ], 
    "rhythmic": "浪淘沙令"
  }, 
  {
    "author": "王炎2", 
    "paragraphs": [
      "缃桃花树下，记罗袜、昔经行。", 
      "至今日重来，人惟独自，花亦凋零。", 
      "青鸟杳无信息，遍人间、何处觅云軿。", 
      "红锦织残旧字，玉箫吹断馀声。", 
      "销凝。", 
      "衣故几时更。", 
      "又谁复卿卿。", 
      "念镜里琴中，离鸾有恨，别鹄无情。", 
      "齐眉处同笑语，但有时、梦见似平生。", 
      "愁对婵娟三五，素光暂缺还盈。"
    ], 
    "rhythmic": "木兰花慢"
  }, 
  {
    "author": "王炎2", 
    "paragraphs": [
      "呢喃燕语。", 
      "共诉春归去。", 
      "春去从他留不住。", 
      "落尽枝头红雨。", 
      "老翁袖手优游。", 
      "闲愁不到眉头。", 
      "过了麦黄椹紫，归期只在新秋。"
    ], 
    "rhythmic": "清平乐"
  }, 
  {
    "author": "王炎2", 
    "paragraphs": [
      "儿曹耳语。", 
      "借问何处去。", 
      "家在翠微深处住。", 
      "生计一犁春雨。", 
      "客中且恁浮游。", 
      "莫将事挂心头。", 
      "纵使人生满百，算来更几春秋。"
    ], 
    "rhythmic": "清平乐"
  }, 
  {
    "author": "王炎2", 
    "paragraphs": [
      "月色十分圆。", 
      "风露娟娟。", 
      "木犀香里凭阑干。", 
      "河汉横斜天似水，玉鉴光寒。", 
      "草草具杯盘。", 
      "相对苍颜。", 
      "素娥莫惜少留连。", 
      "秋气平分蟾兔满，动是经年。"
    ], 
    "rhythmic": "浪淘沙"
  }, 
  {
    "author": "王炎2", 
    "paragraphs": [
      "渡口唤扁舟，雨後青绡皱。", 
      "轻暖相重护病躯，料峭还寒透。", 
      "老大自伤春，非为花枝瘦。", 
      "那得心情似少年，双燕归时候。"
    ], 
    "rhythmic": "卜算子"
  }, 
  {
    "author": "王炎2", 
    "paragraphs": [
      "散策问芳菲，春半花犹未。", 
      "蓓蕾枝头怯苦寒，恰似人憔悴。", 
      "人莫恨花迟，天自催寒去。", 
      "雨意才收日气浓，玉靥红如醉。"
    ], 
    "rhythmic": "卜算子"
  }, 
  {
    "author": "王炎2", 
    "paragraphs": [
      "清波渺渺日晖晖。", 
      "柳依依。", 
      "草离离。", 
      "老大逢春，情绪有谁知。", 
      "帘箔四垂庭院静，人独处，燕双飞。", 
      "怯寒未敢试春衣。", 
      "踏青时。", 
      "懒追随。", 
      "野蔌山淆，村酿可从宜。", 
      "不向花边拼一醉，花不语，笑人痴。"
    ], 
    "rhythmic": "江城子"
  }, 
  {
    "author": "王炎2", 
    "paragraphs": [
      "镜中失画双青鬓。", 
      "懒更占花信。", 
      "小梅半谢雨垂垂。", 
      "未许轻红破蕾、缀桃枝。", 
      "社前归燕穿帘语。", 
      "似说人憔悴。", 
      "自缘老去少欢悰。", 
      "不是春寒料峭、怯东风。"
    ], 
    "rhythmic": "虞美人"
  }, 
  {
    "author": "王炎2", 
    "paragraphs": [
      "云淡日昽明。", 
      "久雨潺潺乍得晴。", 
      "社近东皋农务急，催耕。", 
      "又见菖蒲出水清。", 
      "池面縠纹平。", 
      "掠水迎风燕羽轻。", 
      "试出访寻春色看，相迎。", 
      "巧笑花枝似有情。"
    ], 
    "rhythmic": "南乡子"
  }, 
  {
    "author": "王炎2", 
    "paragraphs": [
      "胭脂点。", 
      "海棠落尽青春晚。", 
      "青春晚。", 
      "少年游乐，而今慵懒。", 
      "春光不可无人管。", 
      "花边酌酒随深浅。", 
      "随深浅。", 
      "牡丹红透，荼䕷香远。"
    ], 
    "rhythmic": "忆秦娥"
  }, 
  {
    "author": "王炎2", 
    "paragraphs": [
      "欲近上元人意好，月如人意团圆。", 
      "暖风催趣养花天。", 
      "三山来鹤驾，万户识凫仙。", 
      "手种河阳桃李树，暂时来看春妍。", 
      "彩衣一笑棹觥船。", 
      "明年当此日，人到凤池边。"
    ], 
    "rhythmic": "临江仙"
  }, 
  {
    "author": "王炎2", 
    "paragraphs": [
      "时节近元宵，天意人情都好。", 
      "烟柳露桃枝上，觉今年春早。", 
      "遏云一曲凤将雏，疑是在蓬岛。", 
      "玉笋扶杯潋滟，愿黑头难老。"
    ], 
    "rhythmic": "好事近"
  }, 
  {
    "author": "王炎2", 
    "paragraphs": [
      "爱日护轻暖，酝造小春时。", 
      "桃溪云敛，一点郎星吐青辉。", 
      "炼玉颜容难老，点漆精神如旧，不用摘霜髭。", 
      "厌薄蓬莱景，戏踏两凫飞。", 
      "潘花底，陶柳外，细民肥。", 
      "万家喜色，融瑞气拥牙绯。", 
      "凭仗春葱洗玉，领略朱樱度曲，引满又何辞。", 
      "只待琴歌毕，安步上丹墀。"
    ], 
    "rhythmic": "水调歌头"
  }, 
  {
    "author": "王炎2", 
    "paragraphs": [
      "晓来雨过，正海棠枝上，胭脂如滴。", 
      "桃杏不敢来比似，信是倾城倾国。", 
      "藏韵收香，谁能描貌，阁尽诗人笔。", 
      "从教睡去，为留银烛终夕。", 
      "不待过了清明，绿阴结子，无处寻春色。", 
      "簌簌轻红飞一片，便觉临风凄恻。", 
      "莫道无情，嫣然一笑，也似曾相识。", 
      "惜花无主，自怜身是行客。"
    ], 
    "rhythmic": "念奴娇"
  }, 
  {
    "author": "王炎2", 
    "paragraphs": [
      "秋色满东篱。", 
      "露滴风吹。", 
      "凭谁折取泛芳卮。", 
      "长是年年重九日，苦恨开迟。", 
      "因记得当时。", 
      "共拈纤枝。", 
      "而今寂寞凤孤飞。", 
      "不似旧来心绪好，惟有花知。"
    ], 
    "rhythmic": "浪淘沙令"
  }, 
  {
    "author": "王炎2", 
    "paragraphs": [
      "一番飞次春风巧，细看工夫。", 
      "点缀红酥。", 
      "此际多应别处无。", 
      "玉人不与花为主，辜负芳菲。", 
      "香透帘帏。", 
      "谁向钗头插一枝。"
    ], 
    "rhythmic": "采桑子"
  }, 
  {
    "author": "王炎2", 
    "paragraphs": [
      "玉颊映红绡，才报东风消息。", 
      "虽则清如许，有生香真色。", 
      "相看动是隔年期，忍不饮涓滴。", 
      "莫待轻飞一片，却说花堪惜。"
    ], 
    "rhythmic": "好事近"
  }, 
  {
    "author": "王炎2", 
    "paragraphs": [
      "雪片幻成肌骨，月华借与精神。", 
      "一声羌笛怨黄昏。", 
      "吹香飘缟袂，脱迹委红裙。", 
      "枝上青青结子，子中白白藏仁。", 
      "那时别是一家春。", 
      "劈泥尝煮酒，拂席卧清阴。"
    ], 
    "rhythmic": "临江仙"
  }, 
  {
    "author": "王炎2", 
    "paragraphs": [
      "腻玉染深红，艳丽难常好。", 
      "已是人间祓禊时，花亦随春老。", 
      "唤起曲生来，醉赏惟宜早。", 
      "此去阴晴十日间，点点粘芳草。"
    ], 
    "rhythmic": "卜算子"
  }, 
  {
    "author": "王炎2", 
    "paragraphs": [
      "博山香雾冷，新雨过、怯单衣。", 
      "正飞絮，平芜杳杳，家在天涯。", 
      "春难住、人易老，又等闲过了踏青时。", 
      "枝上红稀绿暗，杜鹃刚向人啼。", 
      "依依。", 
      "谩叹歌生弹铗，尘满弦徽。", 
      "想北山猿鹤，南溪鸥鹭，怪我归迟。", 
      "青云事、今已晚，倚小窗、谁与话襟期。", 
      "对酒有愁可解，擘笺无怨休题。"
    ], 
    "rhythmic": "木兰花慢"
  }, 
  {
    "author": "王炎2", 
    "paragraphs": [
      "日脚才添一线长。", 
      "葭灰吹玉管，转新阳。", 
      "老来添得鬓边霜。", 
      "年华换，归思满沧浪。", 
      "唤客对凝香。", 
      "公庭凫骛散，缓行觞。", 
      "何须红袖立成行。", 
      "清淡好，胜似听丝簧。"
    ], 
    "rhythmic": "小重山"
  }, 
  {
    "author": "王炎2", 
    "paragraphs": [
      "几回幽梦绕家山。", 
      "怯闻梅弄残。", 
      "潇潇黄落客毡寒。", 
      "不禁衣带宽。", 
      "身外事，意阑珊。", 
      "人间行路难。", 
      "寻思百计不如闲。", 
      "休贪朱两。"
    ], 
    "rhythmic": "阮郎归"
  }, 
  {
    "author": "王炎2", 
    "paragraphs": [
      "试问休官林下去，何人得似高年。", 
      "壶中不记岁时迁。", 
      "吹箫新有伴，餐玉共求仙。", 
      "有客尊前曾得见，月眉云鬓娟娟。", 
      "断肠刺史独无眠。", 
      "谁能闻一曲，偷向笛中传。"
    ], 
    "rhythmic": "临江仙"
  }, 
  {
    "author": "王炎2", 
    "paragraphs": [
      "思忆故园花又发，等闲过了流年。", 
      "休论升擢与平迁。", 
      "拂衣归去好，无事即神仙。", 
      "况是老人头雪白，羞看红粉婵娟。", 
      "鸾孤凤只且随缘。", 
      "莫将桃叶曲，留与世人传。"
    ], 
    "rhythmic": "临江仙"
  }, 
  {
    "author": "王炎2", 
    "paragraphs": [
      "新涨鸭头绿，春满白苹洲。", 
      "小停画，莫便折柳话离愁。", 
      "飘渺觚棱在望，不用东风借便，一瞬到皇州。", 
      "别酒十分酌，何惜覆瑶舟。", 
      "从此去，上华顶，入清流。", 
      "人门如许，自合唾手复公侯。", 
      "老我而今衰谢，梦绕故园松菊，底事更迟留。", 
      "早晚挂冠去，江上狎浮鸥。"
    ], 
    "rhythmic": "水调歌头"
  }, 
  {
    "author": "王炎2", 
    "paragraphs": [
      "天末家何许，津头客未归。", 
      "柳梢绿暗早莺啼。", 
      "蝴蝶不知春去、绕园飞。", 
      "选胜多游冶，当垆有丽姝。", 
      "青翰载酒泛晴晖。", 
      "不忍十分寥落、负花时。"
    ], 
    "rhythmic": "南柯子・南歌子"
  }, 
  {
    "author": "王炎2", 
    "paragraphs": [
      "闲日似年长，又在他乡春暮。", 
      "柳外一声，怨落花飞絮。", 
      "苎罗只似旧时村，佳人在何处。", 
      "试问鸱夷因甚，载轻颦同去。"
    ], 
    "rhythmic": "好事近"
  }, 
  {
    "author": "王炎2", 
    "paragraphs": [
      "杜鹃声断日。", 
      "过雨湿残红。", 
      "老色菱花影里，客愁蕉叶香中。", 
      "柳梢飞絮，桃梢结子，断送春风。", 
      "莫恨春无觅处，明年还在芳丛。"
    ], 
    "rhythmic": "朝中措"
  }, 
  {
    "author": "王炎2", 
    "paragraphs": [
      "对镜鸾休舞，求凰凤自飞。", 
      "珠钿翠珥密封题。", 
      "中有鸾笺细字、没人知。", 
      "环佩灯前结，辎軿月下归。", 
      "笑他织女夜鸣机。", 
      "空与牛郎相望、不相随。"
    ], 
    "rhythmic": "南柯子・南歌子"
  }, 
  {
    "author": "王炎2", 
    "paragraphs": [
      "蔷薇露染玉肌肤。", 
      "欲试缕金衣。", 
      "一种出尘态度，偏宜月伴风随。", 
      "初疑邂逅，湘妃洛女，似是还非。", 
      "只恐乘云轻举，翩然飞度瑶池。"
    ], 
    "rhythmic": "朝中措"
  }, 
  {
    "author": "王炎2", 
    "paragraphs": [
      "蔌蔌落红都尽，依然见此清姝。", 
      "水沈为骨玉为肤。", 
      "留得春光少住。", 
      "鸳帐巧藏翠幔，燕钗斜亸纤枝。", 
      "休将往事更寻思。", 
      "且为浓香一醉。"
    ], 
    "rhythmic": "西江月"
  }, 
  {
    "author": "王炎2", 
    "paragraphs": [
      "葭管风微。", 
      "莱衣香软，歌凤将雏。", 
      "笑酌流霞，问人何处，别有瑶池。", 
      "相将月佩霞裾。", 
      "领凫舄、归朝玉墀。", 
      "管取长年，进封大国，稳住清都。"
    ], 
    "rhythmic": "柳梢青"
  }, 
  {
    "author": "王炎2", 
    "paragraphs": [
      "木落天寒，年华又暮。", 
      "老来多病须调护。", 
      "诗编酒榼总无缘，闲中赢得瞢腾睡。", 
      "尘暗犀梳，香消翠被。", 
      "悄无音信来青羽。", 
      "新愁正上自眉峰，黄昏庭院潇潇雨。"
    ], 
    "rhythmic": "踏莎行"
  }, 
  {
    "author": "王炎2", 
    "paragraphs": [
      "一杯椒醑。", 
      "惜饮难成醉。", 
      "爆竹声中人未睡。", 
      "共道今宵守岁。", 
      "不如且就衾裯。", 
      "谁能细数更筹。", 
      "三百六旬过了，明朝却是年头。"
    ], 
    "rhythmic": "清平乐"
  }, 
  {
    "author": "王炎2", 
    "paragraphs": [
      "山冥云阴重，天寒雨意浓。", 
      "数枝幽艳湿啼红。", 
      "莫为惜花惆怅、对东风。", 
      "蓑笠朝朝出，沟塍处处通。", 
      "人间辛苦是三农。", 
      "要得一犁水足、望年丰。"
    ], 
    "rhythmic": "南柯子・南歌子"
  }, 
  {
    "author": "王炎2", 
    "paragraphs": [
      "淡饭粗衣随分过。", 
      "新成就、庵寮一个。", 
      "静处藏身，十分自在，只恁麽、有何不可。", 
      "过眼空花都看破。", 
      "红尘外、独行独坐。", 
      "也没筹量，也没系绊，更觅甚、三乘四果。"
    ], 
    "rhythmic": "夜行船"
  }, 
  {
    "author": "王炎2", 
    "paragraphs": [
      "一声春事了，不知苦劝谁归。", 
      "花梢香露染蔷薇。", 
      "小梅酸著齿，酒正堪携。", 
      "鸭绿一篙新雨过，远山半出修眉。", 
      "仙翁理棹欲来时。", 
      "绕檐乌鹊喜，报与主人知。"
    ], 
    "rhythmic": "临江仙"
  }, 
  {
    "author": "王炎2", 
    "paragraphs": [
      "莺啼花谢，断送春归去。", 
      "雨後听鹃声，恰似诉、留春不住。", 
      "韶光易迈，暗被老相催，无个事，没些愁，方是安身处。", 
      "载松种菊，相对为宾主。", 
      "终日掩柴扉，但只有、清风时度。", 
      "不把酒，又不喜观书，饥时饭，饱时茶，困即睡。"
    ], 
    "rhythmic": "蓦山溪"
  }, 
  {
    "author": "王炎2", 
    "paragraphs": [
      "头如雪。", 
      "尘缘滚滚无休歇。", 
      "无休歇。", 
      "买田筑屋，是何时节。", 
      "从今事事都休说。", 
      "巢安寮里藏疏拙。", 
      "藏疏拙。", 
      "许谁为伴，溪山风月。"
    ], 
    "rhythmic": "忆秦娥"
  }, 
  {
    "author": "王炎2", 
    "paragraphs": [
      "宦海浮沉，名与字、不能彰彻。", 
      "青云上、诸公衮衮，难登狭劣。", 
      "结绶弹冠成底事，解颐折角皆虚说。", 
      "待黄粱、梦觉始归来，非明哲。", 
      "易消释，空中雪。", 
      "多亏缺，天边月。", 
      "算人生必有，衰羸时节。", 
      "恁是一阳来复後，梅花柳眼先春发。", 
      "料明年、又老似今年，当休歇。"
    ], 
    "rhythmic": "满江红"
  }, 
  {
    "author": "王炎2", 
    "paragraphs": [
      "往年糊口谋升斗。", 
      "朱墨尘埃粘两袖。", 
      "黄粱梦断始归来，依旧琴书当左右。", 
      "而今藏取持螯手。", 
      "林下独居闲散又。", 
      "问之何以得长年，寡欲少思安老朽。"
    ], 
    "rhythmic": "玉楼春"
  }, 
  {
    "author": "王炎2", 
    "paragraphs": [
      "大都四绪阴晴半。", 
      "天上油云舒又卷。", 
      "若还心也似云闲，老色何由来上面。", 
      "生平辛苦今潇散。", 
      "得丧荣枯皆历遍。", 
      "人言不死是神仙，我但耳闻非眼见。"
    ], 
    "rhythmic": "玉楼春"
  }, 
  {
    "author": "杨冠卿", 
    "paragraphs": [
      "满院落花春寂。", 
      "风絮一帘斜日。", 
      "翠钿晓寒轻，独倚千秋无力。", 
      "无力。", 
      "无力。", 
      "蹙破远山愁碧。"
    ], 
    "rhythmic": "如梦令"
  }, 
  {
    "author": "杨冠卿", 
    "paragraphs": [
      "娇莺恰恰啼，过水翻回去。", 
      "欲共诉芳心，故绕池边树。", 
      "人去绮窗闲，弦断秦筝柱。", 
      "百啭听新声，总是伤心处。"
    ], 
    "rhythmic": "生查子"
  }, 
  {
    "author": "杨冠卿", 
    "paragraphs": [
      "消瘦不胜寒，独立江南路。", 
      "罗袜暗生尘，不见凌波步。", 
      "兰佩解鸣珰，往事凭谁诉。", 
      "一纸彩云笺，好寄青鸾去。"
    ], 
    "rhythmic": "生查子"
  }, 
  {
    "author": "杨冠卿", 
    "paragraphs": [
      "潇湘日暮时，倚棹蒹葭浦。", 
      "不见独醒人，愁对湘妃语。", 
      "璧月送归云，一叶莲舟举。", 
      "宝瑟奏清商，波底鱼龙舞。"
    ], 
    "rhythmic": "生查子"
  }, 
  {
    "author": "杨冠卿", 
    "paragraphs": [
      "洞口春深长薜萝。", 
      "幽栖地僻少经过。", 
      "一溪新绿涨晴波。", 
      "惊梦觉来啼鸟近，惜春归去落花多。", 
      "东风独倚奈愁何。"
    ], 
    "rhythmic": "浣溪沙"
  }, 
  {
    "author": "杨冠卿", 
    "paragraphs": [
      "银叶香销暑簟清。", 
      "枕鸳醉倚玉钗横。", 
      "起来红日半窗明。", 
      "多病情怀无可奈，惜花天气恼馀酲。", 
      "瑶琴谁弄晓莺声。"
    ], 
    "rhythmic": "浣溪沙"
  }, 
  {
    "author": "杨冠卿", 
    "paragraphs": [
      "渔舟簇簇。", 
      "西塞山前宿。", 
      "流水落红香远，春江涨、葡萄绿。", 
      "蕲竹。", 
      "奏新曲。", 
      "惊回幽梦独。", 
      "却把渔竿远去，骑鲸背、钓璜玉。"
    ], 
    "rhythmic": "霜天晓角"
  }, 
  {
    "author": "杨冠卿", 
    "paragraphs": [
      "苍生喘未苏，贾笔论孤愤。", 
      "文采风流今尚存，毫发无遗恨。", 
      "凄恻近长沙，地僻秋将尽。", 
      "长使英雄泪满襟，天意高难问。"
    ], 
    "rhythmic": "卜算子"
  }, 
  {
    "author": "杨冠卿", 
    "paragraphs": [
      "翠帘昼卷。", 
      "庭花日影初转。", 
      "酒力未醒，眉黛还敛。", 
      "停歌扇。", 
      "背画阑倚遍。", 
      "情无限。", 
      "怅韶华又晚。", 
      "锦鞯去後，愁宽珠袖金钏。", 
      "碧云信远。", 
      "难托西楼雁。", 
      "空写银筝怨。", 
      "肠欲断。", 
      "更落红万点。"
    ], 
    "rhythmic": "垂丝钓"
  }, 
  {
    "author": "杨冠卿", 
    "paragraphs": [
      "飞云障碧江天暮。", 
      "杏花帘幕黄昏雨。", 
      "翠袖怯春寒。", 
      "有人愁倚阑。", 
      "天涯芳草路。", 
      "目送征鸿去。", 
      "人远玉关长。", 
      "尺书难寄将。"
    ], 
    "rhythmic": "菩萨蛮"
  }, 
  {
    "author": "杨冠卿", 
    "paragraphs": [
      "春山愁对修眉绿。", 
      "春衫谁为裁冰縠。", 
      "日暮倚阑干。", 
      "不禁烟雾寒。", 
      "湖边归去路。", 
      "犹记传觞处。", 
      "往事等空花。", 
      "客心惊岁华。"
    ], 
    "rhythmic": "菩萨蛮"
  }, 
  {
    "author": "杨冠卿", 
    "paragraphs": [
      "冰肌玉衬香绡薄。", 
      "无言独倚阑干角。", 
      "相见又还休。", 
      "可堪归去愁。", 
      "碧波溪上路。", 
      "几阵黄昏雨。", 
      "归去断人肠。", 
      "纱厨枕簟凉。"
    ], 
    "rhythmic": "菩萨蛮"
  }, 
  {
    "author": "杨冠卿", 
    "paragraphs": [
      "玉妃夜宴瑶池冷。", 
      "翩然飞下霓旌影。", 
      "天阔水云长。", 
      "风飘舞袖香。", 
      "姑山人似旧。", 
      "清压红梅瘦。", 
      "同凭玉阑干。", 
      "光摇银海寒。"
    ], 
    "rhythmic": "菩萨蛮"
  }, 
  {
    "author": "杨冠卿", 
    "paragraphs": [
      "晚起倦梳妆，斜压翠鬟云鬓。", 
      "手拈花枝辄笑，问青鸾音信。", 
      "绣帘慵卷玉钩垂，风篁奏馀韵。", 
      "灯火黄昏院落，报雕鞍人近。"
    ], 
    "rhythmic": "好事近"
  }, 
  {
    "author": "杨冠卿", 
    "paragraphs": [
      "细雨落檐花，帘卷金泥红湿。", 
      "楼外远山横翠，染修眉愁碧。", 
      "旧游春梦了无痕，香尘暗瑶瑟。", 
      "凭仗青鸾飞去，问新来消息。"
    ], 
    "rhythmic": "好事近"
  }, 
  {
    "author": "杨冠卿", 
    "paragraphs": [
      "伤漂泊。", 
      "负了花前期约。", 
      "寒食清明都过却。", 
      "愁怀无处著。", 
      "晴日柳阴池阁。", 
      "风絮斜穿帘幕。", 
      "帘外秋千闲彩索。", 
      "断肠人寂寞。"
    ], 
    "rhythmic": "谒金门"
  }, 
  {
    "author": "杨冠卿", 
    "paragraphs": [
      "东风恶。", 
      "雪花乱舞穿帘幕。", 
      "穿帘幕。", 
      "寒侵绿绮，音断弦索。", 
      "宫梅已破香红萼。", 
      "梅妆想称伊梳掠。", 
      "伊梳掠。", 
      "十分全似，旧时京洛。"
    ], 
    "rhythmic": "忆秦娥"
  }, 
  {
    "author": "杨冠卿", 
    "paragraphs": [
      "云垂幕。", 
      "江天雪似杨花落。", 
      "杨花落。", 
      "翠衾不暖，晓寒偏觉。", 
      "起来独倚西楼角。", 
      "客怀无耐伤离索。", 
      "伤离索。", 
      "蛮笺欲寄，塞鸿难托。"
    ], 
    "rhythmic": "忆秦娥"
  }, 
  {
    "author": "杨冠卿", 
    "paragraphs": [
      "翠团嘉树。", 
      "杜宇呼春去。", 
      "帘卷金泥凝望处。", 
      "几点红薇香雨。", 
      "等闲过了花时。", 
      "殷勤来问酴醾。", 
      "恰有一枝春在，画楼红日林西。"
    ], 
    "rhythmic": "清平乐"
  }, 
  {
    "author": "杨冠卿", 
    "paragraphs": [
      "红药翻阶。", 
      "天香国艳，辉映楼台。", 
      "解语浑如，三千粉黛，十二金钗。", 
      "青鞋踏破苍苔。", 
      "趁舞蝶、游蜂去来。", 
      "宿粉偷香，也应难似，年少情怀。"
    ], 
    "rhythmic": "柳梢青"
  }, 
  {
    "author": "杨冠卿", 
    "paragraphs": [
      "金蕊飘残。", 
      "江城秋晚，月冷霜寒。", 
      "一种幽芳，雕冰镂玉，舞凤翔鸾。", 
      "悠然静对南山。", 
      "笑琼沼、鸳飞翠澜。", 
      "小玉惊呼，太真娇困，俯槛慵看。"
    ], 
    "rhythmic": "柳梢青"
  }, 
  {
    "author": "杨冠卿", 
    "paragraphs": [
      "归梦迢迢。", 
      "分明曾见，舞遍云韶。", 
      "解道相思，愁宽金钏，瘦损宫腰。", 
      "觉来情绪无聊。", 
      "正戍角、声翻丽谯。", 
      "楚塞山长，巫阳人远，斗帐香消。"
    ], 
    "rhythmic": "柳梢青"
  }, 
  {
    "author": "杨冠卿", 
    "paragraphs": [
      "妙墨龙蛇飞动，新词雪月交光。", 
      "论文齿颊带冰霜。", 
      "凤阁从来宫样。", 
      "寿菊丛开三径，清姿高压群芳。", 
      "折花聊尔问行藏。", 
      "会见横飞直上。"
    ], 
    "rhythmic": "西江月"
  }, 
  {
    "author": "杨冠卿", 
    "paragraphs": [
      "罗袜浪传仙子，宫梅休写华光。", 
      "人言寿客饱经霜。", 
      "不趁凡花入样。", 
      "万玉森罗素节，一枝剩有馀芳。", 
      "孤高肯使蝶蜂藏。", 
      "特立甘泉顶上。"
    ], 
    "rhythmic": "西江月"
  }, 
  {
    "author": "杨冠卿", 
    "paragraphs": [
      "昨梦钧天帝所，曾陪奏赋明光。", 
      "玉除金蕊映秋霜。", 
      "尽道宫花别样。", 
      "娇额涂黄牢就，金莲衬步齐芳。", 
      "舞鸾仪凤巧难藏。", 
      "羞杀繁红陌上。"
    ], 
    "rhythmic": "西江月"
  }, 
  {
    "author": "杨冠卿", 
    "paragraphs": [
      "绿波芳草路。", 
      "别离记南浦。", 
      "香云翦赠青丝缕。", 
      "钗分金半股。", 
      "钗分金半股。", 
      "阳关一曲声凄楚。", 
      "惹起离筵愁绪。", 
      "梦魂拟逐征鸿去。", 
      "行云无定据。", 
      "行云无定据。"
    ], 
    "rhythmic": "东坡引"
  }, 
  {
    "author": "杨冠卿", 
    "paragraphs": [
      "岁月如驰乌兔飞。", 
      "情怀著酒强支持。", 
      "经年不见宫妆面，碧谁斟翡翠卮。", 
      "江路晚，夕阳低。", 
      "奚奴空负锦囊归。", 
      "欲凭驿使传芳信，未放东风第一枝。"
    ], 
    "rhythmic": "鹧鸪天"
  }, 
  {
    "author": "杨冠卿", 
    "paragraphs": [
      "一笑回眸百媚生。", 
      "娇羞佯不语，艳波横。", 
      "缓移莲步绕阶行。", 
      "凝情久，幽怨托银筝。", 
      "些事那回曾。", 
      "水晶双枕冷，簟纹平。", 
      "窥人燕子苦无情。", 
      "惊梦断，何处觅云行。"
    ], 
    "rhythmic": "小重山"
  }, 
  {
    "author": "杨冠卿", 
    "paragraphs": [
      "舞处曾看花满面。", 
      "独倚东风，往事思量遍。", 
      "绿怨红愁春不管。", 
      "天涯芳草人肠断。", 
      "一纸云笺鱼雁远。", 
      "归凤求凰，谁识琴心怨。", 
      "臂枕香消眉黛敛。", 
      "也应为我宽金钏。"
    ], 
    "rhythmic": "蝶恋花"
  }, 
  {
    "author": "杨冠卿", 
    "paragraphs": [
      "月冷花寒宫漏促。", 
      "人在虚檐，玉体温无粟。", 
      "弦断鸾胶还再续。", 
      "娇云时霎情难足。", 
      "解道双鸳愁独宿。", 
      "宿翠偎红，蛱蝶元相逐。", 
      "蓬海路遥天六六。", 
      "终须伴我骑黄鹄。"
    ], 
    "rhythmic": "蝶恋花"
  }, 
  {
    "author": "杨冠卿", 
    "paragraphs": [
      "春涨一篙绿，江阔暮涛寒。", 
      "龙骧万斛飞举，鲸饮酒杯宽。", 
      "醉倚舵楼清啸，目送孤鸿杳霭，景意与俱闲。", 
      "恍若驭风去，蓬岛旧家山。", 
      "记吾庐，环翠竹，拱苍官。", 
      "碧云信杳，谁为日日报平安。", 
      "桂棹桃溪归後，流水落红香寂，春事想阑珊。", 
      "赖有锦囊句，写向此中看。"
    ], 
    "rhythmic": "水调歌头"
  }, 
  {
    "author": "杨冠卿", 
    "paragraphs": [
      "形胜访淮楚，骑鹤到扬州。", 
      "春风十里帘幕，香霭小红楼。", 
      "楼外长江今古，谁是济川舟楫，烟浪拍天浮。", 
      "喜见紫芝宇，儒雅更风流。", 
      "气吞虹，才倚马，烂银钩。", 
      "功名年少馀事，雕鹗几横秋。", 
      "行演丝纶天上，环倚玉皇香案，仙袂揖浮丘。", 
      "落笔惊风雨，润色焕皇猷。"
    ], 
    "rhythmic": "水调歌头", 
    "tags": [
      "长江"
    ]
  }, 
  {
    "author": "杨冠卿", 
    "paragraphs": [
      "年少青云客，怀抱百忧宽。", 
      "北窗醉卧春晓，归梦趁吴帆。", 
      "来访鸱夷仙迹，极目平湖烟浪，万象一毫端。", 
      "云海渺空阔，咫尺是蓬山。", 
      "佩飞霞，囊古锦，几凭阑。", 
      "赤城应有居士，凤举更龙蟠。", 
      "待向玉霄东望，相与神游八极，身未似云闲。", 
      "长剑倚天外，功业镜频看。"
    ], 
    "rhythmic": "水调歌头"
  }, 
  {
    "author": "杨冠卿", 
    "paragraphs": [
      "曳杖罗浮去，辽鹤正南翔。", 
      "青鸾为报消息，岩壑久相望。", 
      "无奈渔溪乃，唤起苹洲昨梦，风雨趁归航。", 
      "万里家何许，天阔水云长。", 
      "历五湖，转湘楚，下三江。", 
      "兴亡千古馀恨，收拾付诗囊。", 
      "重到然犀矶渚，不见骑鲸仙子，客意转凄凉。", 
      "举酒酹江月，襟袖泪淋浪。"
    ], 
    "rhythmic": "水调歌头"
  }, 
  {
    "author": "杨冠卿", 
    "paragraphs": [
      "渡江天马龙飞，翠华小住兴王地。", 
      "石城锺阜，雄依天堑，鼎安神器。", 
      "鹊楼高，建章宫阔，玉绳低坠。", 
      "望郁葱佳气，非烟非雾，方呈瑞、璇霄际。", 
      "貔虎云屯羽卫。", 
      "壮金汤、更隆国势。", 
      "天骄胆落，狼烽昼熄，玉门晏闭。", 
      "祗谒陵园，长安□远，中兴可冀。", 
      "笑六朝旧事，空随流水，千古恨、无人记。"
    ], 
    "rhythmic": "水龙吟"
  }, 
  {
    "author": "杨冠卿", 
    "paragraphs": [
      "薄暮垂虹去。", 
      "正江天、残霞冠日，乱鸿遵渚。", 
      "万顷云涛风浩荡，笑整羽轮飞渡。", 
      "问弱水、神仙何处。", 
      "翳凤骑麟思往事，记朝元、金殿闻钟鼓。", 
      "环佩响，翠鸾舞。", 
      "梦中失却江南路。", 
      "待西风、长城饮马，朔庭张弩。", 
      "目尽青天何时到，赢得儿童好语。", 
      "怅未复、长陵抔土。", 
      "西子五湖归去後，泛仙舟、尚许寻盟否。", 
      "风袂逐，片帆举。"
    ], 
    "rhythmic": "贺新郎"
  }, 
  {
    "author": "崔敦诗", 
    "paragraphs": [
      "商秋吉，嘉会协中辛。", 
      "涓路寝，修禋祀，圣德昭清。", 
      "端志虑，罄竭斋精。", 
      "锦绣排天仗，羽卫滨纷。", 
      "朝太室、返中宸。", 
      "被衮接神明。", 
      "时平天时俱清晏，兼丰年和气，品物达芳馨。", 
      "瞻熉座，舂容娭燕三灵。", 
      "奠瑶爵，荐量币，清思呦冥冥。", 
      "望昆仑。", 
      "嘉祥塞絪缊。", 
      "诚殚礼洽庆休成。", 
      "润泽被生民。", 
      "端门肆眚，昕庭称贺，俱将景福万寿、祝双亲。"
    ], 
    "rhythmic": "六州"
  }, 
  {
    "author": "崔敦诗", 
    "paragraphs": [
      "勋华并、天胙昌期。", 
      "圣德茂重离。", 
      "英明经远，浚哲昭微。", 
      "宝俭更深慈。", 
      "观万国、累洽重熙。", 
      "对明时。", 
      "报礼秩神祗。", 
      "玉帛奏华夷。", 
      "雍肃显相，百辟各钦祗。", 
      "奄嘉虞英璧奠华滋。", 
      "神安坐、景气澄虚。", 
      "极光焰、烛长丽。", 
      "展诗应律，万舞逶迟。", 
      "三献洽皇仪。", 
      "垂露浸庆祜来宜。", 
      "礼无违。", 
      "鸣鸾临帝阙，飞凤下天倪。", 
      "清和寰宇，霈泽一朝驰。", 
      "醇化无为。", 
      "万祀巩洪基。"
    ], 
    "rhythmic": "十二时・忆少年"
  }, 
  {
    "author": "赵汝愚", 
    "paragraphs": [
      "水月光中，烟霞影里，涌出楼台。", 
      "空外笙箫，云间笑语，人在蓬莱。", 
      "天香暗逐风回。", 
      "正十里、荷花盛开。", 
      "买个扁舟，山南游遍，山北归来。"
    ], 
    "rhythmic": "柳梢青"
  }, 
  {
    "author": "辛弃疾", 
    "paragraphs": [
      "更能消、几番风雨。", 
      "匆匆春又归去。", 
      "惜春长恨花开早，何况落红无数。", 
      "春且住。", 
      "见说道、天涯芳草迷归路。", 
      "怨春不语。", 
      "算只有殷勤，画檐珠网，尽日惹飞絮。", 
      "长门事，准拟佳期又误。", 
      "蛾眉曾有人妒。", 
      "千金纵买相如赋，脉脉此情谁诉。", 
      "君莫舞。", 
      "君不见、玉环飞燕皆尘土。", 
      "闲愁最苦。", 
      "休去倚危楼，斜阳正在，烟柳断肠处。"
    ], 
    "rhythmic": "摸鱼儿", 
    "tags": [
      "宋词三百首"
    ]
  }, 
  {
    "author": "辛弃疾", 
    "paragraphs": [
      "望飞来、半空鸥鹭。", 
      "须臾动地鼙鼓。", 
      "截江组练驱山去，鏖战未收貔虎。", 
      "朝又暮。", 
      "诮惯得、吴儿不怕蛟龙怒。", 
      "风波平步。", 
      "看红旆惊飞，跳鱼直上，蹙踏浪花舞。", 
      "凭谁问，万里长鲸吞吐。", 
      "人间儿戏千弩。", 
      "滔天力倦知何事，白马素车东去。", 
      "堪恨处。", 
      "人道是、子胥冤愤终千古。", 
      "功名自误。", 
      "谩教得陶朱，五湖西子，一舸弄烟雨。"
    ], 
    "rhythmic": "摸鱼儿"
  }, 
  {
    "author": "辛弃疾", 
    "paragraphs": [
      "三径初成，鹤怨猿惊，稼轩未来。", 
      "甚云山自许，平生意气，衣冠人笑，抵死尘埃。", 
      "意倦须还，身闲贵早，岂为莼羹鲈哉。", 
      "秋江上，看惊弦雁避，骇浪船回。", 
      "东冈更葺茅斋。", 
      "好都把轩窗临水开。", 
      "要小舟行钓，先应种柳，疏篱护竹，莫碍观梅。", 
      "秋菊堪餐，春兰可佩，留待先生手自栽。", 
      "沈吟久，怕君恩未许，此意徘徊。"
    ], 
    "rhythmic": "沁园春"
  }, 
  {
    "author": "辛弃疾", 
    "paragraphs": [
      "伫立潇湘，黄鹄高飞，望君不来。", 
      "被东风吹堕，西江对语，急呼斗酒，旋拂征埃。", 
      "却怪英姿，有如君者，犹欠封侯万里哉。", 
      "空赢得，道江南佳句，只有方回。", 
      "锦帆画舫行斋。", 
      "怅雪浪粘天江影开。", 
      "记我行南浦，送君折柳，君逢驿使，为我攀梅。", 
      "落帽山前，呼鹰台下，人道花须满县栽。", 
      "都休问，看云霄高处，鹏翼徘徊。"
    ], 
    "rhythmic": "沁园春"
  }, 
  {
    "author": "辛弃疾", 
    "paragraphs": [
      "渡江天马南来，几人真是经纶手。", 
      "长安父老，新亭风景，可怜依旧。", 
      "夷甫诸人，神州沈陆，几曾回首。", 
      "算平戎万里，功名本是，真儒事、君知否。", 
      "况有文章山斗。", 
      "对桐阴、满庭清昼。", 
      "当年堕地，而今试看，风云奔走。", 
      "绿野风烟，平泉草木，东山歌酒。", 
      "待他年，整顿乾坤事了，为先生寿。"
    ], 
    "rhythmic": "水龙吟"
  }, 
  {
    "author": "辛弃疾", 
    "paragraphs": [
      "玉皇殿阁微凉，看公重试薰风手。", 
      "高门画戟，桐阴阁道，青青如旧。", 
      "兰佩芳空，蛾眉谁妒，无言搔首。", 
      "甚年年却有，呼韩塞上，人争问、公安否。", 
      "金印明年如斗。", 
      "向中州、锦衣行昼。", 
      "依然盛事，貂蝉前後，凤麟飞走。", 
      "富贵浮云，我评轩冕，不如杯酒。", 
      "待从公，痛饮八千馀岁，伴庄椿寿。"
    ], 
    "rhythmic": "水龙吟"
  }, 
  {
    "author": "辛弃疾", 
    "paragraphs": [
      "楚天千里清秋，水随天去秋无际。", 
      "遥岑远目，献愁供恨，玉簪螺髻。", 
      "落日楼头，断鸿声里，江南游子。", 
      "把吴钩看了，栏干拍遍，无人会、登临意。", 
      "休说鲈鱼堪。", 
      "尽西风、季鹰归未。", 
      "求田问舍，怕应羞见，刘郎才气。", 
      "可惜流年，忧愁风雨，树犹如此。", 
      "倩何人，唤取盈盈翠袖，英雄泪。"
    ], 
    "rhythmic": "水龙吟", 
    "tags": [
      "宋词三百首"
    ]
  }, 
  {
    "author": "辛弃疾", 
    "paragraphs": [
      "笳鼓归来，举鞭问、何如诸葛。", 
      "人道是、匆匆五月，渡泸深入。", 
      "白羽风生貔虎噪，青溪路断猩鼯泣。", 
      "早红尘、一骑落平冈，捷书急。", 
      "三万卷，龙韬客。", 
      "浑未得，文章力。", 
      "把诗书马上，笑驱锋镝。", 
      "金印明年如斗大，貂蝉却自兜鍪出。", 
      "待刻公、勋业到□云，浯溪石。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "瘴雨蛮烟，十年梦、尊前休说。", 
      "春正好、故园桃李，待君花发。", 
      "儿女灯前和泪拜，鸡豚社里归时节。", 
      "看依然、舌在齿牙牢，心如铁。", 
      "治国手，封侯骨。", 
      "腾汉漫，排阊阖。", 
      "待十分做了，诗书勋业。", 
      "常日念君归去好，而今却恨中年别。", 
      "笑江头、明月更多情，今宵缺。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "蜀道登天，一杯送、绣衣行客。", 
      "还自叹、中年多病，不堪离别。", 
      "东北看惊诸葛《表》，西南更草相如《檄》。", 
      "把功名、收拾付君侯，如椽笔。", 
      "儿女泪，君休滴。", 
      "荆楚路，吾能说。", 
      "要新诗准备，庐江山色。", 
      "赤壁矶头千古浪，铜鞮陌上三更月。", 
      "正梅花、万里雪深时，须相忆。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "快上西楼，怕天放、浮云遮月。", 
      "但唤取、玉纤横笛，一声吹裂。", 
      "谁做冰壶浮世界，最怜玉斧修时节。", 
      "问常娥、孤冷有愁无，应华发。", 
      "云液满，琼杯滑。", 
      "长袖起，清歌咽。", 
      "叹十常八九，欲磨还缺。", 
      "若得长圆如此夜，人情未必看承别。", 
      "把从前、离恨总成欢，归时说。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "鹏翼垂空，笑人世、苍然无物。", 
      "还又向、九重深处，玉阶山立。", 
      "袖里珍奇光五色，他年要补天西北。", 
      "且归来、谈笑护长江，波澄碧。", 
      "佳丽地，文章伯。", 
      "金缕唱，红牙拍。", 
      "看尊前飞下，日边消息。", 
      "料想宝香黄阁梦，依然画舫青溪笛。", 
      "待如今、端的约锺山，长相识。"
    ], 
    "rhythmic": "满江红", 
    "tags": [
      "长江"
    ]
  }, 
  {
    "author": "辛弃疾", 
    "paragraphs": [
      "落日苍茫，风才定、片帆无力。", 
      "还记得、眉来眼去，水光山色。", 
      "倦客不知身近远，佳人已卜归消息。", 
      "便归来、只是赋行云，襄王客。", 
      "些个事，如何得。", 
      "知有恨，休重忆。", 
      "但楚天特地，暮云凝碧。", 
      "过眼不如人意事，十常八九今头白。", 
      "笑江州、司马太多情，青衫湿。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "过眼溪山，怪都似、旧时曾识。", 
      "是梦里、寻常行遍，江南江北。", 
      "佳处径须携杖去，能消几两平生屐。", 
      "笑尘埃、三十九年非，长为客。", 
      "吴楚地，东南拆。", 
      "英雄事，曹刘敌。", 
      "被西风吹尽，了无陈迹。", 
      "楼观才成人已去，旌旗未卷头先白。", 
      "叹人间、哀乐转相寻，今犹昔。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "湖海平生，算不负、苍髯如戟。", 
      "闻道是、君王著意，太平长策。", 
      "此老自当兵十万，长安正在天西北。", 
      "便凤凰、飞诏下天来，催归急。", 
      "车马路，儿童泣。", 
      "风雨暗，旌旗湿。", 
      "看野梅官柳，东风消息。", 
      "莫向蔗庵追语笑，只今松竹无颜色。", 
      "问人间、谁管别离愁，杯中物。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "笑拍洪崖，问千丈、翠岩谁削。", 
      "依旧是、西风白马，北村南郭。", 
      "似整复斜僧屋乱，欲吞还吐林烟薄。", 
      "觉人间、万事到秋来，都摇落。", 
      "呼斗酒，同君酌。", 
      "□小隐，寻幽约。", 
      "且丁宁休负，北山猿鹤。", 
      "有鹿从渠求鹿梦，非鱼定未知鱼乐。", 
      "正仰看、飞鸟却应人，回头错。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "曲几蒲团，方丈里、君来问疾。", 
      "更夜雨、匆匆别去，一杯南北。", 
      "万事莫侵闲鬓发，百年正要佳眠食。", 
      "最难忘、此语重殷勤，千金直。", 
      "西崦路，东岩石。", 
      "携手处，今陈迹。", 
      "望重来犹有，旧盟如日。", 
      "莫信蓬莱风浪隔，垂天自有扶摇力。", 
      "对梅花、一夜苦相思，无消息。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "带湖吾甚爱，千丈翠奁开。", 
      "先生杖屦无事，一日走千回。", 
      "凡我同盟鸥鸟，今日既盟之後，来往莫相猜。", 
      "白鹤在何处，尝试与偕来。", 
      "破青萍，排翠藻，立苍苔。", 
      "窥鱼笑汝痴计，不解举吾杯。", 
      "废沼荒丘畴昔，明月清风此夜，人世几欢哀。", 
      "东岸绿阴少，杨柳更须栽。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "白日射金阙，虎豹九关开。", 
      "见君谏疏频上，高论挽天回。", 
      "千古忠肝义胆，万里蛮烟瘴雨，往事莫惊猜。", 
      "政恐不免耳，消息日边来。", 
      "笑吾庐，门掩草，径封苔。", 
      "未应两手无用，要把蟹螯杯。", 
      "说剑论诗馀事，醉舞狂歌欲倒，老子颇堪哀。", 
      "白发宁有种，一一醒时栽。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "折尽武昌柳，挂席上潇湘。", 
      "二年鱼鸟江上，笑我往来忙。", 
      "富贵何时休问，离别中年堪恨，憔悴鬓成霜。", 
      "丝竹陶写耳，急羽且飞觞。", 
      "序兰亭，歌赤壁，绣衣香。", 
      "使君千骑鼓吹，风采汉侯王。", 
      "莫把骊驹频唱，可惜南楼佳处，风月已凄凉。", 
      "在家贫亦好，此语试平章。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "今日复何日，黄菊为谁开。", 
      "渊明漫爱重九，胸次正崔嵬。", 
      "酒亦关人何事，正自不能不尔，谁遣白衣来。", 
      "醉把西风扇，随处障尘埃。", 
      "为公饮，须一日，三百杯。", 
      "此山高处东望，云气见蓬莱。", 
      "翳凤骖鸾公去，落佩倒冠吾事，抱病且登台。", 
      "归路有明月，人影共徘徊。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "君莫赋幽愤，一语试相开。", 
      "长安车马道上，平地起崔嵬。", 
      "我愧渊明久矣，独借此翁湔洗，素壁写归来。", 
      "斜日透虚隙，一线万飞埃。", 
      "断吾生，左持蟹，右持杯。", 
      "买山自种云树，山下烟莱。", 
      "百炼都成绕指，万事直须称好，人世几舆台。", 
      "刘郎更堪笑，刚赋看花回。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "造物故豪纵，千里玉鸾飞。", 
      "等闲更把，万斛琼粉盖颇黎。", 
      "好卷垂虹千丈，只放冰壶一色，云海路应迷。", 
      "老子旧游处，回首梦耶非。", 
      "谪仙人，鸥鸟伴，两忘机。", 
      "掀髯把酒一笑，诗在片帆西。", 
      "寄语烟波旧侣，闻道莼鲈正美，休制芰荷衣。", 
      "上界足官府，汗漫与君期。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "落日塞尘起，胡骑猎清秋。", 
      "汉家组练十万，列舰耸高楼。", 
      "谁道投鞭飞渡，忆昔鸣血污，风雨佛狸愁。", 
      "季子正年少，匹马黑貂裘。", 
      "今老矣，搔白首，过扬州。", 
      "倦游欲去江上，手种橘千头。", 
      "二客东南名胜，万卷诗书事业，尝试与君谋。", 
      "莫射南山虎，直觅富民侯。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "万事到白发，日月几西东。", 
      "羊肠九折歧路，老我惯经从。", 
      "竹树前溪风月，鸡酒东家父老，一笑偶相逢。", 
      "此乐竟谁觉，天外有冥鸿。", 
      "味平生，公与我，定无同。", 
      "玉堂金马，自有佳处著诗翁。", 
      "好锁云烟窗户，怕入丹青图画，飞去了无踪。", 
      "此语更痴绝，真有虎头风。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "上古八千岁，才是一春秋。", 
      "不应此日，刚把七十寿君侯。", 
      "看取垂天云翼，九万里风在下，与造物同游。", 
      "君欲计岁月，当试问庄周。", 
      "醉淋浪，歌窈窕，舞温柔。", 
      "从今杖屦南涧，白日为君留。", 
      "闻道钧天帝所，频上玉卮春酒，冠拥龙楼。", 
      "快上星辰去，名姓动金瓯。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "云卧衣裳冷。", 
      "看萧然、风前月下，水边幽影。", 
      "罗袜尘生凌波去，汤沐烟江万顷。", 
      "爱一点、娇黄成晕。", 
      "不记相逢曾解佩，甚多情、为我香成阵。", 
      "待和泪，收残粉。", 
      "灵均千古怀沙恨。", 
      "□当时、匆匆忘把，此仙题品。", 
      "烟雨凄迷损，翠袂摇摇谁整。", 
      "谩写入、瑶琴幽愤。", 
      "弦断招魂无人赋，但金杯的银台润。", 
      "愁酒，又独醒。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "兔园旧赏，怅遗踪、飞鸟千山都绝。", 
      "缟带银杯江上路，惟有南枝香别。", 
      "万事新奇，青山一夜，对我头先白。", 
      "倚岩千树，玉龙飞上琼阙。", 
      "莫惜雾鬓风鬟，试教骑鹤，去约尊前月。", 
      "自与诗翁磨冻砚，看扫《幽兰》新阕。", 
      "便拟□□，人间挥汗，留取层冰洁。", 
      "此君何事，晚来还易腰折。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "对花何似，似吴宫初教，翠围红阵。", 
      "欲笑还愁羞不语，惟有倾城娇韵。", 
      "翠盖风流，牙签名字，旧赏那堪省。", 
      "天香染露，晓来衣润谁整。", 
      "最爱弄玉团酥，就中一朵，曾入扬州咏。", 
      "华屋金盘人未醒，燕子飞来春尽。", 
      "最忆当年，沈香亭北，无限春风恨。", 
      "醉中休问，夜深花睡香冷。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "我来吊古，上危楼、赢得闲愁千斛。", 
      "虎踞龙蟠何处是，只是兴亡满目。", 
      "柳外斜阳，水边归鸟，陇上吹乔木。", 
      "片帆西去，一声谁喷霜竹。", 
      "却忆安石风流，东山岁晚，泪落哀筝曲。", 
      "儿辈功名都付与，长日惟消棋局。", 
      "宝镜难寻，碧云将暮，谁劝杯中绿。", 
      "江头风怒，朝来波浪翻屋。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "野棠花落，又匆匆、过了青明时节。", 
      "地东风欺客梦，一夜云屏寒怯。", 
      "曲岸持觞，垂杨系马，此地曾轻别。", 
      "楼空人去，旧游飞燕能说。", 
      "闻道绮陌东头，行人长见，帘底纤纤月。", 
      "旧恨春江流未断，新恨云山千叠。", 
      "料得明朝，尊前重见，镜里花难折。", 
      "也应惊问，近来多少华发。"
    ], 
    "rhythmic": "念奴娇", 
    "tags": [
      "宋词三百首"
    ]
  }, 
  {
    "author": "辛弃疾", 
    "paragraphs": [
      "晚风吹雨，战新荷、声乱明珠苍璧。", 
      "谁把香奁收宝镜，云锦红涵湖碧。", 
      "飞鸟翻空，游鱼吹浪，惯趁笙歌席。", 
      "坐中豪气，看公一饮千石。", 
      "遥想处士风流，鹤随人去，老作飞仙伯。", 
      "茅舍疏篱今在否，松竹已非畴昔。", 
      "欲说当年，望湖楼下，水与云宽窄。", 
      "醉中休问，断肠桃叶消息。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "近来何处有吾愁，何处还知吾乐。", 
      "一点凄凉千古意，独倚西风寥廓。", 
      "并竹寻泉，和云种树，唤做真闲客。", 
      "此心闲处，不应长藉邱壑。", 
      "休说往事皆非，而今云是，且把清尊酌。", 
      "醉里不知谁是我，非月非云非鹤。", 
      "冷露风高，松梢桂子，醉了还醒却。", 
      "北窗高卧，莫教啼鸟惊著。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "人已归来，杜鹃欲劝谁归。", 
      "绿树如云，等闲借与莺飞。", 
      "兔葵燕梦，问刘郎、几度沾衣。", 
      "翠屏幽梦，觉来水绕山围。", 
      "有酒重携。", 
      "小园随意芳菲。", 
      "往日繁华，而今物是人非。", 
      "春风半面，记当年、初识崔徽。", 
      "南云雁少，锦书无个因依。"
    ], 
    "rhythmic": "新荷叶"
  }, 
  {
    "author": "辛弃疾", 
    "paragraphs": [
      "春色如愁，行云带雨才归。", 
      "春意长闲，游丝尽日低飞。", 
      "闲愁几许，更晚风、特地吹衣。", 
      "小窗人静，棋声似解重围。", 
      "光景难携。", 
      "任他鶗鴂芳菲。", 
      "细数从前，不应诗酒皆非。", 
      "知音弦断，笑渊明、空抚馀徽。", 
      "停杯对影，待邀明月相依。"
    ], 
    "rhythmic": "新荷叶"
  }, 
  {
    "author": "辛弃疾", 
    "paragraphs": [
      "长安道，投老倦游归。", 
      "七十古来稀。", 
      "藕花雨湿前湖夜，桂枝风澹小山时。", 
      "怎消除，须酒，更吟诗。", 
      "也莫向、竹边孤负雪。", 
      "也莫向、柳边孤负月。", 
      "闲过了，总成痴。", 
      "种花事业无人问，对花情味只天知。", 
      "笑山中，云出早，鸟归迟。"
    ], 
    "rhythmic": "最高楼"
  }, 
  {
    "author": "辛弃疾", 
    "paragraphs": [
      "西园买，谁载万金归。", 
      "多病胜游稀。", 
      "风斜画烛天香夜，凉生翠盖酒酣时。", 
      "待重寻，居士谱，谪仙诗。", 
      "看黄底、御袍元自贵。", 
      "看红底、状元新得意。", 
      "如斗大，只花痴。", 
      "汉妃翠被娇无奈，吴娃粉阵恨谁知。", 
      "但纷纷，蜂蝶乱，送春迟。"
    ], 
    "rhythmic": "最高楼"
  }, 
  {
    "author": "辛弃疾", 
    "paragraphs": [
      "江头父老，说新来朝野。", 
      "都道今年太平也。", 
      "见朱颜绿鬓，玉带金鱼，相公是，旧日中朝司马。", 
      "遥知宣劝处，东阁华灯，别赐《仙韶》接元夜。", 
      "问天上、几多春，只是人间，但长见、精神如画。", 
      "好都取、山河献君王，看父子貂蝉，玉京迎驾。"
    ], 
    "rhythmic": "洞仙歌"
  }, 
  {
    "author": "辛弃疾", 
    "paragraphs": [
      "飞流万壑，共千岩争秀。", 
      "孤负平生弄泉手。", 
      "叹轻衫短帽，几许红尘，还自喜，濯发沧浪依旧。", 
      "人生行乐耳，身後虚名，何似生前一杯酒。", 
      "便此地、结吾庐，待学渊明，更手种、门前五柳。", 
      "且归去、父老约重来，问如此青山，定重来否。"
    ], 
    "rhythmic": "洞仙歌"
  }, 
  {
    "author": "辛弃疾", 
    "paragraphs": [
      "把江山好处付公来，金陵帝王州。", 
      "想今年燕子，依然认得，王谢风流。", 
      "只用平时尊俎，弹压万貔貅。", 
      "依旧钧天梦，玉殿东头。", 
      "看取黄金横带，是明年准拟，丞相封侯。", 
      "有红梅新唱，香阵卷温柔。", 
      "且华堂、通宵一醉，待从今、更数八千秋。", 
      "公知否，邦人香火，夜半才收。"
    ], 
    "rhythmic": "八声甘州"
  }, 
  {
    "author": "辛弃疾", 
    "paragraphs": [
      "开元盛日，天上栽花，月殿桂影重重。", 
      "十里芬芳，一枝金粟玲珑。", 
      "管弦凝碧池上，记当时、风月愁侬。", 
      "翠华远，但江南草木，烟锁深宫。", 
      "只为天姿冷澹，被西风酝酿，彻骨香浓。", 
      "枉学丹蕉，叶展偷染娇红。", 
      "道人取次装束，是自家、香底家风。", 
      "又怕是，为凄凉、长在醉中。"
    ], 
    "rhythmic": "声声慢"
  }, 
  {
    "author": "辛弃疾", 
    "paragraphs": [
      "梅梅柳柳斗纤秾。", 
      "乱山中。", 
      "为谁容。", 
      "试著春衫，依旧怯东风。", 
      "何处踏青人未去，呼女伴，认骄骢。", 
      "儿家门户几重重。", 
      "记相逢。", 
      "画桥东。", 
      "明日重来，风雨暗残红。", 
      "可惜行云春不管，裙带褪，鬓云松。"
    ], 
    "rhythmic": "江神子・江城子"
  }, 
  {
    "author": "辛弃疾", 
    "paragraphs": [
      "玉箫声远忆骖鸾。", 
      "几悲欢。", 
      "带罗宽。", 
      "且对花前，痛饮莫留残。", 
      "归去小窗明月在，云一缕，玉千竿。", 
      "吴霜应点鬓云斑。", 
      "绮窗闲。", 
      "梦连环。", 
      "说与东风，归意有无间。", 
      "芳草姑苏台下路，和泪看，小屏山。"
    ], 
    "rhythmic": "江神子・江城子"
  }, 
  {
    "author": "辛弃疾", 
    "paragraphs": [
      "一川松竹任横斜。", 
      "有人家。", 
      "被云遮。", 
      "雪後疏梅，时见两三花。", 
      "比□桃源溪上路，风景好，不争多。", 
      "旗亭有酒径须赊。", 
      "晚寒些。", 
      "怎禁他。", 
      "醉里匆匆，归骑自随车。", 
      "白发苍颜吾老矣，只此地，是生涯。"
    ], 
    "rhythmic": "江神子・江城子"
  }, 
  {
    "author": "辛弃疾", 
    "paragraphs": [
      "剩云残日弄阴晴。", 
      "晚山明。", 
      "小溪横。", 
      "枝上绵蛮，休作断肠声。", 
      "但是青山山下路，春到处，总堪行。", 
      "当年彩笔赋《芜城》。", 
      "忆平生。", 
      "若为情。", 
      "试取灵槎，归路问君平。", 
      "花底夜深寒色重，须拼却，玉山倾。"
    ], 
    "rhythmic": "江神子・江城子"
  }, 
  {
    "author": "辛弃疾", 
    "paragraphs": [
      "酒群花队，攀得短辕折。", 
      "谁怜故山归梦，千里莼羹滑。", 
      "便整松江一棹，点检能言鸭。", 
      "故人欢接。", 
      "醉怀双橘，堕地金圆醒时觉。", 
      "长喜刘郎马上，肯听诗书说。", 
      "谁对叔子风流，直把曹刘压。", 
      "更看君侯事业，不负平生学。", 
      "离觞愁怯。", 
      "送君归後，细写《茶经》煮香雪。"
    ], 
    "rhythmic": "六么令"
  }, 
  {
    "author": "辛弃疾", 
    "paragraphs": [
      "倒冠一笑，华发玉簪折。", 
      "阳关自来凄断，却怪歌声滑。", 
      "放浪儿童归舍，莫恼比邻鸭。", 
      "水连山接。", 
      "看君归兴，如醉中醒、梦中觉。", 
      "江上吴侬问我，一一烦君说。", 
      "坐客尊酒频空，剩欠真珠压。", 
      "手把鱼竿未稳，长向沧浪学。", 
      "问愁谁怯。", 
      "可堪杨柳，先作东风满城雪。"
    ], 
    "rhythmic": "六么令"
  }, 
  {
    "author": "辛弃疾", 
    "paragraphs": [
      "急管哀弦，长歌慢舞，连娟十样宫眉。", 
      "不堪红紫，风雨晓来稀。", 
      "惟有杨花飞絮，依旧是、萍满芳池。", 
      "酴醾在，青虬快剪，插遍古铜彝。", 
      "谁将春色去，鸾胶难觅，弦断朱丝。", 
      "恨牡丹多病，也费医治。", 
      "梦里寻春不见，空肠断、怎得春知。", 
      "休惆怅，一觞一咏，须刻右军碑。"
    ], 
    "rhythmic": "满庭芳"
  }, 
  {
    "author": "辛弃疾", 
    "paragraphs": [
      "柳外寻春，花边得句，怪公喜气轩眉。", 
      "阳春白雪，清唱古今稀。", 
      "曾是金銮旧客，记凤凰、独绕天池。", 
      "挥毫罢，天颜有喜，催赐上方彝。", 
      "只今江海上，钧天梦觉，清泪如丝。", 
      "算除非，痛把酒疗花治。", 
      "明日五湖佳兴，扁舟去、一笑谁知。", 
      "溪堂好，且拼一醉，倚杖读韩碑。"
    ], 
    "rhythmic": "满庭芳"
  }, 
  {
    "author": "辛弃疾", 
    "paragraphs": [
      "一榻清风殿影凉。", 
      "涓涓流水响回廊。", 
      "千章云木钩辀叫，十里溪风䆉稏香。", 
      "冲急雨，趁斜阳。", 
      "山园细路转微茫。", 
      "倦途却被行人笑，只为林泉有底忙。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "晚日寒鸦一片愁。", 
      "柳塘新绿却温柔。", 
      "若教眼底无离恨，不信人间有白头。", 
      "肠已断，泪难收。", 
      "相思重上小红楼。", 
      "情知已被山遮断，频倚阑干不自由。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "翠竹千寻上薜萝。", 
      "东湖经雨又增波。", 
      "只因买得青山好，却恨归来白发多。", 
      "明画烛，洗金荷。", 
      "主人起舞客齐歌。", 
      "醉中只恨欢娱少，明日醒时奈病何。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "唱彻《阳关》泪未干。", 
      "功名馀事且加餐。", 
      "浮天水送无穷树，带雨云埋一半山。", 
      "今古恨，几千般。", 
      "只应离合是悲欢。", 
      "江头未是风波恶，别有人间行路难。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "扑面征尘去路遥。", 
      "香篝渐觉水沈销。", 
      "山无重数周遭碧，花不知名分外娇。", 
      "人历历，马萧萧。", 
      "笙旗又过小红桥。", 
      "愁边剩有相思句，摇断吟鞭碧玉梢。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "枕簟溪堂冷欲秋。", 
      "断云依水晚来收。", 
      "红莲相倚浑如醉，白鸟无言定自愁。", 
      "书咄咄，且休休。", 
      "一丘一壑也风流。", 
      "不知筋力衰多少，但觉新来懒上楼。"
    ], 
    "rhythmic": "鹧鸪天", 
    "tags": [
      "宋词三百首"
    ]
  }, 
  {
    "author": "辛弃疾", 
    "paragraphs": [
      "千峰云起，骤雨一霎时价。", 
      "更远树斜阳，风景怎生图画。", 
      "青旗卖酒，山那畔、别有人间，只消山水光中，无事过这一夏。", 
      "午醉醒时，松窗竹户，万千潇洒。", 
      "野鸟飞来，又是一般闲暇。", 
      "却怪白鸥，觑着人、欲下未下。", 
      "旧盟都在，新来莫是，别有说话。"
    ], 
    "rhythmic": "丑奴儿・采桑子"
  }, 
  {
    "author": "辛弃疾", 
    "paragraphs": [
      "衰草残阳三万顷。", 
      "不算飘零，天外孤鸿影。", 
      "几许凄凉须痛饮。", 
      "行人自向江头醒。", 
      "会少离多看两鬓。", 
      "万缕千丝，何况新来病。", 
      "不是离愁难整顿。", 
      "被他引惹其他恨。"
    ], 
    "rhythmic": "蝶恋花"
  }, 
  {
    "author": "辛弃疾", 
    "paragraphs": [
      "点检笙歌多酿酒。", 
      "蝴蝶西园，暖日明花柳。", 
      "醉倒东风眠永昼。", 
      "觉来小院重携手。", 
      "可惜春残风雨又。", 
      "收拾情怀，长把诗。", 
      "杨柳见人离别後。", 
      "腰肢近日和他瘦。"
    ], 
    "rhythmic": "蝶恋花"
  }, 
  {
    "author": "辛弃疾", 
    "paragraphs": [
      "九畹芳菲兰佩好。", 
      "空谷无人，自怨蛾眉巧。", 
      "宝瑟泠泠千古调。", 
      "朱丝弦断知音少。", 
      "冉冉年华吾自老。", 
      "水满汀洲，何处寻芳草。", 
      "唤起湘累歌未了。", 
      "石龙舞罢松风晓。"
    ], 
    "rhythmic": "蝶恋花"
  }, 
  {
    "author": "辛弃疾", 
    "paragraphs": [
      "小小华年才月半。", 
      "罗幕春风，幸自无人见。", 
      "刚道羞郎低粉面。", 
      "傍人瞥见回娇盼。", 
      "昨夜西池陪女伴。", 
      "柳困花慵，见说归来晚。", 
      "劝客持觞浑未惯。", 
      "未歌先觉花枝颤。"
    ], 
    "rhythmic": "蝶恋花"
  }, 
  {
    "author": "辛弃疾", 
    "paragraphs": [
      "少日春怀似酒浓。", 
      "插花走马醉千锺。", 
      "老去逢春如病酒。", 
      "唯有。", 
      "茶瓯香篆小帘栊。", 
      "卷尽残花风未定。", 
      "休恨。", 
      "花开元自要春风。", 
      "试问春归谁得见。", 
      "飞燕。", 
      "来时相遇夕阳中。"
    ], 
    "rhythmic": "定风波"
  }, 
  {
    "author": "辛弃疾", 
    "paragraphs": [
      "老去惜花心已懒，爱梅犹绕江村。", 
      "一枝先破玉溪春。", 
      "更无花态度，全有雪精神。", 
      "剩向空山餐秀色，为渠著句清新。", 
      "竹根流水带溪云。", 
      "醉中浑不记，归路月黄昏。"
    ], 
    "rhythmic": "临江仙"
  }, 
  {
    "author": "辛弃疾", 
    "paragraphs": [
      "莫向空山吹玉笛，壮怀酒醒心惊。", 
      "四更霜月太寒生。", 
      "被翻红锦浪，酒满玉壶冰。", 
      "小陆未须临水笑，山林我辈锺情。", 
      "今宵依旧醉中行。", 
      "试寻残菊处，中路侯渊明。"
    ], 
    "rhythmic": "临江仙"
  }, 
  {
    "author": "辛弃疾", 
    "paragraphs": [
      "锺鼎山林都是梦，人间荣辱休惊。", 
      "只消闲处过平生。", 
      "酒杯秋吸露，诗句夜裁冰。", 
      "记取小窗风雨夜，对床灯火多情。", 
      "问谁千里伴君行。", 
      "晚山眉样翠，秋水镜般明。"
    ], 
    "rhythmic": "临江仙"
  }, 
  {
    "author": "辛弃疾", 
    "paragraphs": [
      "稼轩日向儿童说。", 
      "带湖买得新风月。", 
      "头白早归来。", 
      "种花花已开。", 
      "功名浑是错。", 
      "更莫思量着。", 
      "见说小楼东。", 
      "好山千万重。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "郁孤台下清江水。", 
      "中间多少行人泪。", 
      "西北是长安。", 
      "可怜无数山。", 
      "青山遮不住。", 
      "毕竟江流去。", 
      "江晚正愁予。", 
      "山深闻鹧鸪。"
    ], 
    "rhythmic": "菩萨蛮", 
    "tags": [
      "宋词三百首"
    ]
  }, 
  {
    "author": "辛弃疾", 
    "paragraphs": [
      "无情最是江头柳。", 
      "长条折尽还依旧。", 
      "木叶下平湖。", 
      "雁来书有无。", 
      "雁无书尚可。", 
      "妙语凭谁和。", 
      "风雨断肠时。", 
      "小山生桂枝。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "青山欲共高人语。", 
      "联翩万马来无数。", 
      "烟雨却低回。", 
      "望来终不来。", 
      "人言头上发。", 
      "总向愁中白。", 
      "拍手笑沙鸥。", 
      "一身都是愁。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "香浮乳酪玻璃碗。", 
      "年年醉里尝新惯。", 
      "何物比春风。", 
      "歌唇一点红。", 
      "江湖清梦断。", 
      "翠笼明光殿。", 
      "万颗写轻匀。", 
      "低头愧野人。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "西江水。", 
      "道是西风人泪。", 
      "无情却解送行人，月明千里。", 
      "从今日日倚高楼，伤心烟树如荠。", 
      "会君难，别君易。", 
      "草草不如人意。", 
      "十年著破绣衣茸，种成桃李。", 
      "问君可是厌承明，东方鼓吹千骑。", 
      "对梅花、更消一醉。", 
      "有明年、调鼎风味。", 
      "老病自怜憔悴。", 
      "过吾庐、定有幽人相问，岁晚渊明归来未。"
    ], 
    "rhythmic": "西河", 
    "tags": [
      "长江"
    ]
  }, 
  {
    "author": "辛弃疾", 
    "paragraphs": [
      "汉中开汉业，问此地、是耶非。", 
      "想剑指三秦，君王得意，一战东归。", 
      "追亡事、今不见，但山川满目泪沾衣。", 
      "落日胡尘未断，西风塞马空肥。", 
      "一编书是帝王师。", 
      "小试去征西。", 
      "更草草离筵，匆匆去路，愁满旌旗。", 
      "君思我、回首处，正江涵秋影雁初飞。", 
      "安得车轮四角，不堪带减腰围。"
    ], 
    "rhythmic": "木兰花慢"
  }, 
  {
    "author": "辛弃疾", 
    "paragraphs": [
      "老来情味减，对别酒、怯流年。", 
      "况屈指中秋，十分好月，不照人圆。", 
      "无情水、都不管，共西风、只等送归船。", 
      "秋晚莼鲈江上，夜深儿女灯前。", 
      "征衫。", 
      "便好去朝天。", 
      "玉殿正思贤。", 
      "想夜半承明，留教视草，却遣筹边。", 
      "长安故人问我，道寻常、泥酒只依然。", 
      "目断秋霄落雁，醉来时响空弦。"
    ], 
    "rhythmic": "木兰花慢", 
    "tags": [
      "宋词三百首"
    ]
  }, 
  {
    "author": "辛弃疾", 
    "paragraphs": [
      "绿萍池沼絮飞忙。", 
      "花入蜜脾香。", 
      "长怪春归何处，谁知个里迷藏。", 
      "残云剩雨，些儿意思，直恁思量。", 
      "不是莺声惊觉，梦中啼损红妆。"
    ], 
    "rhythmic": "朝中措"
  }, 
  {
    "author": "辛弃疾", 
    "paragraphs": [
      "篮舆袅袅破重冈。", 
      "玉笛两红妆。", 
      "这里都愁酒尽，那边正和诗忙。", 
      "为谁醉倒，为谁归去，都莫思量。", 
      "白水东边篱落，斜阳欲下牛羊。"
    ], 
    "rhythmic": "朝中措"
  }, 
  {
    "author": "辛弃疾", 
    "paragraphs": [
      "宝钗分，桃叶渡。", 
      "烟柳暗南浦。", 
      "怕上层楼，十日九风雨。", 
      "断肠片片飞红，都无人管，倩谁唤、流莺声住。", 
      "鬓边觑。", 
      "试把花卜心期，才簪又重数。", 
      "罗帐灯昏，呜咽梦中语。", 
      "是他春带愁来，春归何处。", 
      "却不解、将愁归去。"
    ], 
    "rhythmic": "祝英台令", 
    "tags": [
      "宋词三百首"
    ]
  }, 
  {
    "author": "辛弃疾", 
    "paragraphs": [
      "江头醉倒山公。", 
      "月明中。", 
      "记得昨宵归路、笑儿童。", 
      "溪欲转。", 
      "山已断。", 
      "两三松。", 
      "一段可怜风月、欠诗翁。"
    ], 
    "rhythmic": "乌夜啼"
  }, 
  {
    "author": "辛弃疾", 
    "paragraphs": [
      "人言我不如公。", 
      "酒频中。", 
      "更把平生湖海、问儿童。", 
      "千尺蔓。", 
      "云叶乱。", 
      "系长松。", 
      "却笑一身缠绕、似衰翁。"
    ], 
    "rhythmic": "乌夜啼"
  }, 
  {
    "author": "辛弃疾", 
    "paragraphs": [
      "朱颜晕酒，方瞳点漆，闲傍松边倚杖。", 
      "不须更展画图看，自是个、寿星模样。", 
      "今朝盛事，一杯深劝，更把新诗齐唱。", 
      "人间八十最风流，长帖在、儿儿额上。"
    ], 
    "rhythmic": "鹊桥仙"
  }, 
  {
    "author": "辛弃疾", 
    "paragraphs": [
      "君王著意履声间。", 
      "便令押、紫宸班。", 
      "今代又尊韩。", 
      "道吏部、文章泰山。", 
      "一杯千岁，问公何事，早伴赤松闲。", 
      "功业後来看。", 
      "似江左、风流谢安。"
    ], 
    "rhythmic": "太常引", 
    "tags": [
      "泰山"
    ]
  }, 
  {
    "author": "辛弃疾", 
    "paragraphs": [
      "长记潇湘秋晚。", 
      "歌舞橘洲人散。", 
      "走马月明中。", 
      "折芙蓉。", 
      "今日西山南浦。", 
      "画栋珠帘云雨。", 
      "风景不争多。", 
      "奈愁何。"
    ], 
    "rhythmic": "昭君怨"
  }, 
  {
    "author": "辛弃疾", 
    "paragraphs": [
      "烟迷露麦荒池柳，洗雨烘晴。", 
      "洗雨烘晴。", 
      "一样春风几样青。", 
      "提壶脱裤催归去，万恨千情。", 
      "万恨千情。", 
      "各自无聊各自鸣。"
    ], 
    "rhythmic": "采桑子"
  }, 
  {
    "author": "辛弃疾", 
    "paragraphs": [
      "病来自是於春懒。", 
      "但别院、笙歌一片。", 
      "蛛丝网遍玻璃盏。", 
      "更问舞裙歌扇。", 
      "有多少、莺愁蝶怨。", 
      "甚梦里、春归不管。", 
      "杨花也笑人情浅。", 
      "故故沾衣扑面。"
    ], 
    "rhythmic": "杏花天"
  }, 
  {
    "author": "辛弃疾", 
    "paragraphs": [
      "厥。", 
      "看精神、压一庞儿劣。", 
      "更言语、一似春莺滑。", 
      "一团儿、美满香和雪。", 
      "去也。", 
      "把春衫、换却同心结。", 
      "向人道、不怕轻离别。", 
      "问昨宵、因甚歌声咽。", 
      "秋被梦，春闺月。", 
      "旧家事、却对何人说。", 
      "告弟弟莫趁蜂和蝶。", 
      "有春归花落时节。"
    ], 
    "rhythmic": "踏歌"
  }, 
  {
    "author": "辛弃疾", 
    "paragraphs": [
      "羞见鉴鸾孤却。", 
      "倩人梳掠。", 
      "一春长是为花愁，甚夜夜、东风恶。", 
      "行绕翠帘珠箔。", 
      "锦笺谁托。", 
      "玉觞泪满却停觞，怕酒似、郎情薄。"
    ], 
    "rhythmic": "一络索・一落萦"
  }, 
  {
    "author": "辛弃疾", 
    "paragraphs": [
      "塞垣秋草。", 
      "又报平安好。", 
      "尊俎上，英雄表。", 
      "金汤生气象，珠玉霏谭笑。", 
      "春近也，梅花得似人难老。", 
      "莫惜金尊倒。", 
      "凤诏看看到。", 
      "留不住，江东小。", 
      "从容帷幄去，整顿乾坤了。", 
      "千百岁，从今尽是中书考。"
    ], 
    "rhythmic": "千秋岁"
  }, 
  {
    "author": "辛弃疾", 
    "paragraphs": [
      "春事到清明，十分花柳。", 
      "唤得笙歌劝君酒。", 
      "酒如春好，春色年年如旧。", 
      "青春元不老，君知否。", 
      "席上看君，竹清松瘦。", 
      "待与青春斗长久。", 
      "三山路归，明日天香襟袖。", 
      "更持银盏起，为君寿。"
    ], 
    "rhythmic": "感皇恩"
  }, 
  {
    "author": "辛弃疾", 
    "paragraphs": [
      "东风夜放花千树。", 
      "更吹落、星如雨。", 
      "宝马雕车香满路。", 
      "凤箫声动，玉壶光转，一夜鱼龙舞。", 
      "蛾儿雪柳黄金缕。", 
      "笑语盈盈暗香去。", 
      "众里寻他千百度。", 
      "蓦然回首，那人却在，□□阑珊处。"
    ], 
    "rhythmic": "青玉案", 
    "tags": [
      "宋词三百首"
    ]
  }, 
  {
    "author": "辛弃疾", 
    "paragraphs": [
      "吴头楚尾。", 
      "一棹人千里。", 
      "休说旧愁新恨，长亭树、今如此。", 
      "宦游吾倦矣。", 
      "玉人留我醉。", 
      "明日万花寒食，得且住、为佳耳。"
    ], 
    "rhythmic": "霜天晓角"
  }, 
  {
    "author": "辛弃疾", 
    "paragraphs": [
      "枕橹声边。", 
      "贪听咿哑聒醉眠。", 
      "变作笙歌花底去，依然。", 
      "翠袖盈盈在眼前。", 
      "别後两眉尖。", 
      "欲说还休梦已阑。", 
      "只记埋冤前夜月，相看。", 
      "不管人愁独自圆。"
    ], 
    "rhythmic": "南乡子"
  }, 
  {
    "author": "辛弃疾", 
    "paragraphs": [
      "山前风雨欲黄昏。", 
      "山头来去雪。", 
      "鹧鸪声里数家村。", 
      "潇湘逢故人。", 
      "挥羽扇，整纶巾。", 
      "少年鞍马尘。", 
      "如今憔悴赋《招魂》。", 
      "儒冠多误身。"
    ], 
    "rhythmic": "阮郎归"
  }, 
  {
    "author": "辛弃疾", 
    "paragraphs": [
      "万万千千恨，前前後後山。", 
      "傍人道我轿儿宽。", 
      "不道被他遮得、望伊难。", 
      "今夜江头树，船儿系那边。", 
      "知他热後甚时眠。", 
      "万万不成眠後、有谁扇。"
    ], 
    "rhythmic": "南歌子"
  }, 
  {
    "author": "辛弃疾", 
    "paragraphs": [
      "倩得薰风染绿衣。", 
      "国香收不起，透冰肌。", 
      "略开些子未多时。", 
      "窗儿外，却早被人知。", 
      "越惜越娇痴。", 
      "一枝云鬓上，那人宜。", 
      "莫将他去比荼䕷。", 
      "分明是，他更的些儿。"
    ], 
    "rhythmic": "小重山"
  }, 
  {
    "author": "辛弃疾", 
    "paragraphs": [
      "旋制离歌唱未成。", 
      "阳关先画出，柳边亭。", 
      "中年怀抱管弦声。", 
      "难忘处，风月此时情。", 
      "夜雨共谁听。", 
      "尽教清梦去，两三程。", 
      "商量诗价重连城。", 
      "相如老，汉殿旧知名。"
    ], 
    "rhythmic": "小重山"
  }, 
  {
    "author": "辛弃疾", 
    "paragraphs": [
      "千丈悬崖削翠，一川落日熔金。", 
      "白鸥来往本无心。", 
      "选甚风波一任。", 
      "别浦鱼肥堪脍，前村酒美重斟。", 
      "千年往事已沈沈。", 
      "闲管兴亡则甚。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "盈盈泪眼。", 
      "往日青楼天样远。", 
      "秋月春花。", 
      "输与寻常姊妹家。", 
      "水村山驿。", 
      "日暮行云无气力。", 
      "锦字偷裁。", 
      "立尽西风雁不来。"
    ], 
    "rhythmic": "减字木兰花"
  }, 
  {
    "author": "辛弃疾", 
    "paragraphs": [
      "柳边飞鞚。", 
      "露湿征衣重。", 
      "宿鹭惊窥沙影动。", 
      "应有鱼虾入梦。", 
      "一川淡月疏星。", 
      "浣沙人影娉婷。", 
      "笑背行人归去，门前稚子啼声。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "茅檐低小。", 
      "溪上青青草。", 
      "醉里蛮音相媚好。", 
      "白发谁家翁媪。", 
      "大儿锄豆溪东。", 
      "中儿正织鸡笼。", 
      "最喜小儿亡赖，溪头卧剥莲蓬。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "断崖修竹。", 
      "竹里藏冰玉。", 
      "路绕清溪三百曲。", 
      "香满黄昏雪屋。", 
      "行人系马疏篱。", 
      "折残犹有高枝。", 
      "留得东风数点，只缘娇懒春迟。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "绕床饥鼠。", 
      "蝙蝠翻灯舞。", 
      "屋上松风吹急雨。", 
      "破纸窗间自语。", 
      "平生塞北江南。", 
      "归来华发苍颜。", 
      "布被秋宵梦觉，眼前万里江山。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "连云松竹。", 
      "万事从今足。", 
      "拄杖东家分社肉。", 
      "白酒床头初熟。", 
      "西风梨枣山园。", 
      "儿童偷把长竿。", 
      "莫遣旁人惊去，老夫静处闲看。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "昨宵醉里行，山吐三更月。", 
      "不见可怜人，一夜头如雪。", 
      "今宵醉里归，明月关山笛。", 
      "收拾锦囊诗，要寄扬雄宅。"
    ], 
    "rhythmic": "生查子"
  }, 
  {
    "author": "辛弃疾", 
    "paragraphs": [
      "谁倾沧海珠，簸弄千明月。", 
      "唤取酒边来，软语裁春雪。", 
      "人间无凤凰，空费穿云笛。", 
      "醉倒却归来，松菊陶潜宅。"
    ], 
    "rhythmic": "生查子"
  }, 
  {
    "author": "辛弃疾", 
    "paragraphs": [
      "问何年，此山来此，西风落日无语。", 
      "看君似是羲皇上，直作太初名汝。", 
      "溪上路。", 
      "算只有、红尘不到今犹古。", 
      "一杯谁举。", 
      "笑我醉呼君，崔嵬未起，山鸟覆杯去。", 
      "须记取。", 
      "昨夜龙湫风雨。", 
      "门前石浪掀舞。", 
      "四更山鬼吹灯啸，惊倒世间儿女。", 
      "依约处。", 
      "还问我、清游杖屦公良苦。", 
      "神交心许。", 
      "待万里携君，鞭笞鸾凤，诵我远游赋。"
    ], 
    "rhythmic": "山鬼谣・摸鱼儿"
  }, 
  {
    "author": "辛弃疾", 
    "paragraphs": [
      "征埃成阵，行客相逢，都道幻出层楼。", 
      "指点檐牙高处，浪拥云浮。", 
      "今年太平万里，罢长淮、千骑临秋。", 
      "凭栏望，有东南佳气，西北神州。", 
      "千里怀嵩人去，应笑我、身在楚尾吴头。", 
      "看取弓刀，陌上车马如流。", 
      "从今赏心乐事，剩安排、酒令诗筹。", 
      "华胥梦，愿年年、人似旧游。"
    ], 
    "rhythmic": "声声慢"
  }, 
  {
    "author": "辛弃疾", 
    "paragraphs": [
      "直节堂堂，看夹道、冠缨拱立。", 
      "渐翠谷、群仙东下，环声急。", 
      "闻道天峰飞堕地，傍湖千丈开青壁。", 
      "是当年、玉斧削方壶，无人识。", 
      "山木润，琅湿。", 
      "秋露下，琼珠滴。", 
      "向危亭横跨，玉渊澄碧。", 
      "醉舞且摇鸾凤影，浩歌莫遣鱼龙泣。", 
      "恨此中、风月本吾家，今为客。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "照影溪梅，怅绝代、幽人独立。", 
      "更小驻、雍容千骑，羽觞飞急。", 
      "琴里新声风响，笔端醉墨鸦栖壁。", 
      "是使君、文度旧知名，方相识。", 
      "清可漱，泉长滴。", 
      "高欲卧，云还湿。", 
      "快晚风吹赠，满怀空碧。", 
      "宝马嘶归红旆动，团龙试碾铜瓶泣。", 
      "怕他年、重到路应迷，桃源客。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "可恨东君，把春去春来无迹。", 
      "便过眼、等闲输了，三分之一。", 
      "昼永暖翻红杏雨，风晴扶起垂杨力。", 
      "更天涯、芳草最关情，烘残日。", 
      "湘浦岸，南塘驿。", 
      "恨不尽，愁如积。", 
      "算年年孤负，对他寒食。", 
      "便恁归来能几许，风流已自非畴昔。", 
      "凭画栏、一线数飞鸿，沈空碧。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "尘土西风，便无限、凄凉行色。", 
      "还记取、明朝应恨，今宵轻别。", 
      "珠泪争垂华烛暗，雁行中断哀筝切。", 
      "看扁舟、幸自涩清溪，休催发。", 
      "白首路，长亭仄。", 
      "千树柳，千丝结。", 
      "怕行人西去，棹歌声阕。", 
      "黄卷莫教诗酒污，玉阶不信仙凡隔。", 
      "但从今、伴我又随君，佳哉月。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "天上飞琼，毕竟向、人间情薄。", 
      "还又跨、玉龙归去，万花摇落。", 
      "云破林梢添远岫，月临屋角分层阁。", 
      "记少年、骏马走韩庐，掀东郭。", 
      "吟冻雁，嘲饥鹊。", 
      "人已老，欢犹昨。", 
      "对琼瑶满地，与君酬酢。", 
      "最爱霏霏迷远近，却收扰扰还寥廓。", 
      "待羔儿、酒罢又烹茶，扬州鹤。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "折尽荼䕷，尚留得、一分春色。", 
      "还记取、青梅如弹，共伊同摘。", 
      "少日对花昏醉梦，而今醒眼看风月。", 
      "恨牡丹、笑我倚东风，形如雪。", 
      "人渐远，君休说。", 
      "榆荚阵，菖蒲药。", 
      "算不因风雨，只因。", 
      "老冉冉兮花共柳，是栖栖者蜂和蝶。", 
      "也不因、春去有闲愁，因离别。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "天与文章，看万斛、龙文笔力。", 
      "闻道是、一诗曾赐，千金颜色。", 
      "欲说又休新意思，强啼偷笑真消息。", 
      "算人人、合与共乘鸾，銮坡客。", 
      "倾国艳，难再得。", 
      "还可恨，还勘忆。", 
      "看书寻旧锦，衫裁新碧。", 
      "莺蝶一春花里活，可堪风雨飘红白。", 
      "问谁家、却有燕归梁，香泥湿。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "绝代佳人，曾一笑、倾城倾国。", 
      "休更叹、旧时清镜，而今华发。", 
      "明日伏波堂上客，老当益壮翁应说。", 
      "恨苦遭、邓禹笑人来，长寂寂。", 
      "诗酒社，江山笔。", 
      "松菊径，云烟屐。", 
      "怕一觞一咏，风流弦绝。", 
      "我梦横江孤鹤去，觉来却与君相别。", 
      "记功名、万里要吾身，佳眠食。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "敲碎离愁，纱窗外、风摇翠竹。", 
      "人去後、吹箫声断，倚楼人独。", 
      "满眼不堪三月暮，举头已觉千山绿。", 
      "但试将、一纸寄来书，从头读。", 
      "相思字，空盈幅。", 
      "相思意，何时足。", 
      "滴罗襟点点，泪珠盈掬。", 
      "芳草不迷行客路，垂杨只碍离人目。", 
      "最苦是、立尽月黄昏，栏干曲。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "倦客新丰，貂裘敝、征尘满目。", 
      "弹短铗、青蛇三尺，浩歌谁续。", 
      "不念英雄江左老，用之可以尊中国。", 
      "叹诗书、万卷致君人，番沈陆。", 
      "休感叹，年华促。", 
      "人易老，欢难足。", 
      "有玉人怜我，为簪黄菊。", 
      "且置请缨封万户，竟须卖剑酬黄犊。", 
      "叹当年、寂寞贾长沙，伤时哭。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "家住江南，又过了、清明寒食。", 
      "花径里、一番风雨，一番狼藉。", 
      "流水暗随红粉去，园林渐觉清阴密。", 
      "算年年、落尽刺桐花，寒无力。", 
      "庭院静，空相忆。", 
      "无说处，闲愁极。", 
      "怕流莺乳燕，得知消息。", 
      "尺素如今何处也，彩云依旧无踪迹。", 
      "谩教人、羞去上层楼，平芜碧。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "把酒长亭说。", 
      "看渊明、风流酷似，卧龙诸葛。", 
      "何处飞来林间鹊，蹙踏松梢微雪。", 
      "要破帽、多添华发。", 
      "剩水残山无态度，被疏梅、料理成风月。", 
      "两三雁，也萧瑟。", 
      "佳人重约还轻别。", 
      "怅清江、天寒不渡，水深冰合。", 
      "路断车轮生四角，此地行人销骨。", 
      "问谁使、君来愁绝。", 
      "铸就而今相思错，料当初、费尽人间铁。", 
      "长夜笛，莫吹裂。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "老大犹堪说。", 
      "似而今、元龙臭味，孟公瓜葛。", 
      "我病君来高歌饮，惊散楼头飞雪。", 
      "笑富贵、千钧如发。", 
      "硬语盘空谁来听，记当时、只有西窗月。", 
      "重进酒，唤呜瑟。", 
      "事无两样人心别。", 
      "问渠侬、神州毕竟，几番离合。", 
      "汗血盐车无人顾，千里空收骏骨。", 
      "正目断、关河路绝。", 
      "我最怜君中宵舞，道男儿、到死心如铁。", 
      "看试手，补天裂。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "细把君诗说。", 
      "怅馀音、钧天浩荡，洞庭胶葛。", 
      "千尺阴崖尘不到，惟有层冰积雪。", 
      "乍一见、寒生毛发。", 
      "自昔佳人多薄命，对古来、一片伤心月。", 
      "金屋冷，夜调瑟。", 
      "去天尺五君家别。", 
      "看乘空、鱼龙惨淡，风云开合。", 
      "起望衣冠神州路，白日消残战骨。", 
      "叹夷甫、诸人清绝。", 
      "夜半狂歌悲风起，听铮铮、阵马檐间铁。", 
      "南共北，正分裂。"
    ], 
    "rhythmic": "贺新郎", 
    "tags": [
      "洞庭湖"
    ]
  }, 
  {
    "author": "辛弃疾", 
    "paragraphs": [
      "凤尾龙香拨。", 
      "自开元、霓裳曲罢，几番风月。", 
      "最苦浔阳江头客，画舸亭亭待发。", 
      "记出塞、黄云堆雪。", 
      "马上离愁三万里，望昭阳、宫殿孤鸿没。", 
      "弦解语，恨难说。", 
      "辽阳驿使音尘绝。", 
      "琐窗寒、轻拢慢拈，泪珠盈睫。", 
      "推手含情还却手，一抹梁州哀彻。", 
      "千古事、云飞烟灭。", 
      "贺老定场无消息，想沈香亭北繁华歇。", 
      "弹到此，为呜咽。"
    ], 
    "rhythmic": "贺新郎", 
    "tags": [
      "宋词三百首"
    ]
  }, 
  {
    "author": "辛弃疾", 
    "paragraphs": [
      "柳暗清波路。", 
      "送春归、猛风暴雨，一番新绿。", 
      "千里潇湘葡萄涨，人解扁舟欲去。", 
      "又樯燕、留人相语。", 
      "艇子飞来生尘步，唾花寒、唱我新番句。", 
      "波似箭，催鸣橹。", 
      "黄陵祠下山无数。", 
      "听湘娥、泠泠曲罢，为谁情苦。", 
      "行到东吴春已暮，正江阔、潮平稳渡。", 
      "望金雀、觚棱翔舞。", 
      "前度刘郎今重到，问玄都、千树花存否。", 
      "愁为倩，么弦诉。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "寄我五云字，恰向酒边来。", 
      "东风过尽归雁，不见客星回。", 
      "闻道琐窗风月，更著诗翁杖屦，合作雪堂猜。", 
      "岁旱莫留客，霖雨要渠来。", 
      "短檠灯，长剑铗，欲生苔。", 
      "雕弓挂壁无用，照影落清杯。", 
      "多病关心药裹，小摘亲锄菜甲，老子正须哀。", 
      "夜雨北窗竹，更倩野人栽。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "酒罢且勿起，重挽史君须。", 
      "一身都是和气，别去意何如。", 
      "我辈情锺休问，父老田头说尹，泪落独怜渠。", 
      "秋水见毛发，千尺定无鱼。", 
      "望清阙，左黄阁，右紫枢。", 
      "东风桃李陌上，下马拜除书。", 
      "屈指吾生馀几，多病故人痛饮，此事正愁馀。", 
      "江湖有归雁，能寄草堂无。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "我饮不须劝，正怕酒尊空。", 
      "别离亦复何恨，此别恨匆匆。", 
      "头上貂蝉贵客，花外麒麟高冢，人世竟谁雄。", 
      "一笑出门去，千里落花风。", 
      "孙刘辈，能使我，不为公。", 
      "余发种种如是，此事付渠侬。", 
      "但觉平生湖海，除了醉吟风月，此外百无功。", 
      "毫发皆帝力，更乞鉴湖东。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "寒食不小住，千骑拥春衫。", 
      "衡阳石鼓城下，记我旧停骖。", 
      "襟似潇湘桂岭，带似洞庭春草，紫盖屹东南。", 
      "文字起骚雅，刀剑化耕蚕。", 
      "看使君，於此事，定不凡。", 
      "奋髯抵几堂上，尊俎自高谈。", 
      "莫信君门万里，但使民歌五裤，归诏凤凰衔。", 
      "君去我谁饮，明月影成三。"
    ], 
    "rhythmic": "水调歌头", 
    "tags": [
      "洞庭湖"
    ]
  }, 
  {
    "author": "辛弃疾", 
    "paragraphs": [
      "头白齿牙缺，君勿笑衰翁。", 
      "无穷天地今古，人在四之中。", 
      "臭腐神奇俱尽，贵贱贤愚等耳，造物也儿童。", 
      "老佛更堪笑，谈妙说虚空。", 
      "坐堆豗，行答飒，立龙锺。", 
      "有时三盏两盏，淡酒醉蒙鸿。", 
      "四十九年前事，一百八盘狭路，拄杖倚墙东。", 
      "老境何所似，只与少年同。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "上界足官府，公是地行仙。", 
      "青毡剑履旧物，玉立侍天颜。", 
      "莫怪新来白发，恐是当年柱下，道德五千言。", 
      "南涧旧活计，猿鹤且相安。", 
      "歌秦缶，宝康瓠，世皆然。", 
      "不知清庙钟磬，零落有谁编。", 
      "堪笑行藏用舍，试问山林钟鼎，底事有亏全。", 
      "再拜荷公赐，双鹤一千年。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "少年握槊，气凭陵、酒圣诗豪馀事。", 
      "缩手旁观初未识，两两三三而已。", 
      "变化须臾，鸥飞石镜，鹊抵星桥□。", 
      "捣残秋练，玉砧犹想纤指。", 
      "堪笑千古争心，等闲一胜，拼了光阴费。", 
      "老子忘机浑谩与，鸿鹄飞来天际。", 
      "武媚宫中，韦娘局上，休把兴亡记。", 
      "布衣百万，看君一笑沈醉。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "倘来轩冕，问还是、今古人间何物。", 
      "旧日重城愁万里，风月而今坚壁。", 
      "药笼功名，酒垆身世，可惜蒙头雪。", 
      "浩歌一曲，坐中人物之杰。", 
      "堪叹黄菊凋零，孤标应也有，梅花争发。", 
      "醉里重揩西望眼，惟有孤鸿明减。", 
      "世事从教，浮云来去，枉了冲冠发。", 
      "故人何在，长歌应伴残月。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "道人元是，道家风、来作烟霞中物。", 
      "翠幰裁犀遮不定，红透玲珑油壁。", 
      "借得春工，惹将秋露，薰做江梅雪。", 
      "我评花谱，便应推此为杰。", 
      "憔悴何处芳枝，十郎手种，看明年花发。", 
      "坐对虚空香色界，不怕西风起灭。", 
      "别驾风流，多情更要，簪满常娥发。", 
      "等闲折尽，玉斧重倩修月。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "江南尽处，堕玉京仙子，绝尘英秀。", 
      "彩笔风流，偏解写、姑射冰姿清瘦。", 
      "笑杀春工，细窥天巧，妙绝应难有。", 
      "丹青图画，一时都愧凡陋。", 
      "还似篱落孤山，嫩寒清晓，祗欠香沾袖。", 
      "淡伫轻盈，谁付与、弄粉调朱纤手。", 
      "疑是花神，来人世，占得佳名久。", 
      "松篁佳韵，倩君添做三友。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "疏疏淡淡，问阿谁、堪比天真颜色。", 
      "笑杀东君虚占断，多少朱朱白白。", 
      "雪里温柔，水边明秀，不惜春工力。", 
      "骨清香嫩，迥然天与奇绝。", 
      "尝记宝籞寒轻，琐窗人睡起，玉纤轻摘。", 
      "漂泊天涯空瘦损，犹有当年标格。", 
      "万里风烟，一溪霜月，未怕欺他得。", 
      "不如归去，阆苑有个人忆。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "断崖千丈孤松，挂冠更在松高处。", 
      "平生袖手，故应休矣，功名良苦。", 
      "笑指儿曹，人间醉梦，莫嗔惊汝。", 
      "问黄金馀几，旁人欲说，田园计、君推去。", 
      "叹息芗林旧隐，对先生、竹窗松户。", 
      "一花一草，一觞一咏，风流杖屦。", 
      "野马尘埃，扶摇下视，苍然如许。", 
      "恨当年、九老图中，忘却画、盘园路。"
    ], 
    "rhythmic": "水龙吟"
  }, 
  {
    "author": "辛弃疾", 
    "paragraphs": [
      "倚栏看碧成朱，等闲褪了香袍粉。", 
      "上林高选，匆匆又换，紫云衣润。", 
      "几许春风，朝薰暮染，为花忙损。", 
      "笑旧家桃李，东涂西抹，有多少、凄凉恨。", 
      "拟倩流莺说与，记容华、易消难整。", 
      "人间得意，千红百紫，转头春尽。", 
      "白发怜君，儒冠曾误，平生官冷。", 
      "算风流未减，年年醉里，把花枝问。"
    ], 
    "rhythmic": "水龙吟"
  }, 
  {
    "author": "辛弃疾", 
    "paragraphs": [
      "补陀大士虚空，翠岩谁记飞来处。", 
      "蜂房万点，似穿如碍，玲珑窗户。", 
      "石髓千年，已垂未落，嶙峋冰柱。", 
      "有怒涛声远，落花香在，人疑是、桃源路。", 
      "又说春雷鼻息，是卧龙、弯环如许。", 
      "不然应是，洞庭张乐，湘灵来去。", 
      "我意长松，倒生阴壑，细吟风雨。", 
      "竟茫茫未晓。", 
      "只应白发，是开山祖。"
    ], 
    "rhythmic": "水龙吟", 
    "tags": [
      "洞庭湖"
    ]
  }, 
  {
    "author": "辛弃疾", 
    "paragraphs": [
      "稼轩何必长贫，放泉檐外琼珠泻。", 
      "乐天知命，古来谁会，行藏用舍。", 
      "人不堪忧，一瓢自乐，贤哉回也。", 
      "料当年曾问，饭蔬饮水，何为是、栖栖者。", 
      "且对浮云山上，莫匆匆、去流山下。", 
      "苍颜照影，故应流落，轻裘肥马。", 
      "绕齿冰霜，满怀芳乳，先生饮罢。", 
      "笑挂瓢风树，一鸣渠碎，问何如哑。"
    ], 
    "rhythmic": "水龙吟"
  }, 
  {
    "author": "辛弃疾", 
    "paragraphs": [
      "听兮清琼瑶些。", 
      "明兮镜秋毫些。", 
      "君无去此，流昏涨腻，生蓬蒿些。", 
      "虎豹甘人，渴而饮汝，宁猿猱些。", 
      "大而流江海，覆舟如芥，君无助、狂涛些。", 
      "路险兮、山高些。", 
      "愧余独处无聊些。", 
      "冬槽春盎，归来为我，制松醪些。", 
      "其外芳芬，团龙片凤，煮云膏些。", 
      "古人兮既往，嗟余之乐，乐箪瓢些。"
    ], 
    "rhythmic": "水龙吟"
  }, 
  {
    "author": "辛弃疾", 
    "paragraphs": [
      "相思苦，君与我同心。", 
      "鱼没雁沈沈。", 
      "是梦他松後追轩冕，是化为鹤後去山林。", 
      "对西风，直怅望，到如今。", 
      "待不饮、奈何君有恨。", 
      "待痛饮、奈何吾有病。", 
      "君起舞，试重斟。", 
      "苍梧云外湘妃泪，鼻亭山下鹧鸪吟。", 
      "早归来，流水外，有知音。"
    ], 
    "rhythmic": "最高楼"
  }, 
  {
    "author": "辛弃疾", 
    "paragraphs": [
      "吾衰矣，须富贵何时。", 
      "富贵是危机。", 
      "暂忘设醴抽身去，未曾得米弃官归。", 
      "穆先生，陶县令，是吾师。", 
      "待葺个、园儿名佚老。", 
      "更作个、亭儿名亦好。", 
      "闲饮酒，醉吟诗。", 
      "千年田换八百主，一人口插几张匙。", 
      "休休休，更说甚，是和非。"
    ], 
    "rhythmic": "最高楼"
  }, 
  {
    "author": "辛弃疾", 
    "paragraphs": [
      "花好处，不趁绿衣郎。", 
      "缟袂立斜阳。", 
      "面皮儿上因谁白，骨头儿里几多香。", 
      "尽饶他，心似铁，也须忙。", 
      "甚唤得、雪来白倒雪。", 
      "更唤得，月来香杀月。", 
      "谁立马，更窥墙。", 
      "将军止渴山南畔，相公调鼎殿东厢。", 
      "忒高才，经济地，战争场。"
    ], 
    "rhythmic": "最高楼"
  }, 
  {
    "author": "辛弃疾", 
    "paragraphs": [
      "金闺老，眉寿正如川。", 
      "七十且华筵。", 
      "乐天诗句香山里，杜陵酒债曲江边。", 
      "问何如，歌窈窕，舞婵娟。", 
      "更十岁、太公方出将。", 
      "又十岁、武公才入相。", 
      "留盛事，看明年。", 
      "直须腰下添金印，莫教头上欠貂蝉。", 
      "向人间，长富贵，地行仙。"
    ], 
    "rhythmic": "最高楼"
  }, 
  {
    "author": "辛弃疾", 
    "paragraphs": [
      "黄金堆到斗。", 
      "怎得似、长年画堂劝酒。", 
      "蛾眉最明秀。", 
      "向水沈烟里，两行红袖。", 
      "笙歌就。", 
      "争说道、明年时候。", 
      "被娥、做了殷勤，仙桂一枝入手。", 
      "知否。", 
      "风流别驾，近日人呼，文章太守。", 
      "天长地久。", 
      "岁岁上、乃翁寿。", 
      "记从来人道，相门出相，金印累累尽有。", 
      "但直须，周公拜前，鲁公拜後。"
    ], 
    "rhythmic": "瑞鹤仙"
  }, 
  {
    "author": "辛弃疾", 
    "paragraphs": [
      "行李溪头，有钓车茶具，曲几团蒲。", 
      "儿童认得，前度过者篮舆。", 
      "时时照影，甚此身、遍满江湖。", 
      "怅野老，行歌不住，定堪与语难呼。", 
      "一自东篱摇落，问渊明岁晚，心赏何如。", 
      "梅花正自不恶，曾有诗无。", 
      "知翁止酒，待重教、莲社人沽。", 
      "空怅望，风流已矣，江山特地愁予。"
    ], 
    "rhythmic": "汉宫春"
  }, 
  {
    "author": "辛弃疾", 
    "paragraphs": [
      "有酒忘杯，有笔忘诗，弄溪奈何。", 
      "看纵横斗转，龙蛇起陆，崩腾决去，雪练倾河。", 
      "袅袅东风，悠悠倒景，摇动云山水又波。", 
      "还知否，欠菖蒲攒港，绿竹缘坡。", 
      "长松谁剪嵯峨。", 
      "笑野老来耘山上禾。", 
      "算只因鱼鸟，天然自乐，非关风月，闲处偏多。", 
      "芳草春深，佳人日暮，濯发沧浪独浩歌。", 
      "徘徊久，问人间谁似，老子婆娑。"
    ], 
    "rhythmic": "沁园春"
  }, 
  {
    "author": "辛弃疾", 
    "paragraphs": [
      "一水西来，千丈晴虹，十里翠屏。", 
      "喜草堂经岁，重来社老，斜川好景，不负渊明。", 
      "老鹤高飞，一枝投宿，长笑蜗牛戴屋行。", 
      "平章了，待十分佳处，著个茅亭。", 
      "青山意气峥嵘。", 
      "似为我归来妩媚生。", 
      "解频教花鸟，前歌後舞，更催云水，暮送朝迎。", 
      "酒圣诗豪，可能无势，我乃而今驾驭卿。", 
      "清溪上，被山灵却笑，白发归耕。"
    ], 
    "rhythmic": "沁园春"
  }, 
  {
    "author": "辛弃疾", 
    "paragraphs": [
      "我笑共工缘底怒。", 
      "触断峨峨天一柱。", 
      "补天又笑女娲忙，却将此石投闲处。", 
      "野烟荒草路。", 
      "先生柱杖来看汝。", 
      "倚苍苔，摩挲试问，千古几风雨。", 
      "长被儿童敲火苦。", 
      "时有牛羊磨角去。", 
      "霍然千丈翠岩屏，锵然一滴甘泉乳。", 
      "结亭三四五。", 
      "会相暖热携歌舞。", 
      "细思量，古来寒士，不遇有时遇。"
    ], 
    "rhythmic": "归朝欢"
  }, 
  {
    "author": "辛弃疾", 
    "paragraphs": [
      "举头西北浮云，倚天万里须长剑。", 
      "人言此地，夜深长见，斗牛光焰。", 
      "我觉山高，潭空水冷，月明星淡。", 
      "待燃犀下看，凭栏却怕，风雷怒，鱼龙惨。", 
      "峡束□江对起，过危楼、欲飞还敛。", 
      "元龙老矣，不妨高卧，冰壶凉簟。", 
      "千古兴亡，百年悲笑，一时登览。", 
      "问何人又卸，片帆沙岸，系斜阳缆。"
    ], 
    "rhythmic": "水龙吟"
  }, 
  {
    "author": "辛弃疾", 
    "paragraphs": [
      "只愁风雨重阳，思君不见令人老。", 
      "行期定否，征车几两，去程多少。", 
      "有客书来，长安却早，传闻追诏。", 
      "问归来何日，君家旧事，直须待、为霖了。", 
      "从此兰生蕙长，吾谁与、玩兹芳草。", 
      "自怜拙者，功名相避，去如飞鸟。", 
      "只有良朋，东阡西陌，安排似巧。", 
      "到如今巧处，依前又拙，把平生笑。"
    ], 
    "rhythmic": "水龙吟"
  }, 
  {
    "author": "辛弃疾", 
    "paragraphs": [
      "百郡怯登车，千里输流马。", 
      "乞得胶胶扰扰身，却笑区区者。", 
      "野水玉鸣渠，急雨珠跳瓦。", 
      "一榻清风方是闲，真得归来也。"
    ], 
    "rhythmic": "卜算子"
  }, 
  {
    "author": "辛弃疾", 
    "paragraphs": [
      "梨花著雨晚来晴。", 
      "月胧明。", 
      "泪纵横。", 
      "绣阁香浓，深锁凤箫声。", 
      "未必人知春意思，还独自，绕花行。", 
      "酒兵昨夜压愁城。", 
      "太狂生。", 
      "转关情。", 
      "写尽胸中，磊未全平。", 
      "却与平章珠玉价，看醉里，锦囊倾。"
    ], 
    "rhythmic": "江神子・江城子"
  }, 
  {
    "author": "辛弃疾", 
    "paragraphs": [
      "宝钗飞凤鬓惊鸾。", 
      "望重欢。", 
      "水云宽。", 
      "肠断新来，翠被□香残。", 
      "待得来时春尽也，梅著子，笋成竿。", 
      "湘筠帘卷泪痕斑。", 
      "声闲。", 
      "玉垂环。", 
      "个里温柔，容我老其间。", 
      "却笑将军三羽箭，何日去，定天山。"
    ], 
    "rhythmic": "江神子・江城子"
  }, 
  {
    "author": "辛弃疾", 
    "paragraphs": [
      "著意寻春懒便回。", 
      "何如信步两三杯。", 
      "山才好处行还倦，诗未成时雨早催。", 
      "携竹杖，更芒鞋。", 
      "朱朱粉粉野蒿开。", 
      "谁家寒食归宁女，笑语柔桑陌上来。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "水底明霞十顷光。", 
      "天教铺锦衬鸳鸯。", 
      "最怜杨柳如张绪，却笑莲花似六郎。", 
      "方竹簟，小胡床。", 
      "晚风消得许多凉。", 
      "背人白鸟都飞去，落日残□更断肠。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "漠漠轻□拨不开。", 
      "江南细雨熟黄梅。", 
      "有情无意东边日，已怒重惊忽地雷。", 
      "云柱础，水楼台。", 
      "罗衣费尽博山灰。", 
      "当时一识和羹味，便道为霖消息来。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "有甚闲愁可皱眉。", 
      "老怀无绪自伤悲。", 
      "百年旋逐花阴转，万事长看鬓发知。", 
      "溪上枕，竹间棋。", 
      "怕寻酒伴懒吟诗。", 
      "十分筋力夸强健，只比年时病起时。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "山上飞泉万斛珠。", 
      "悬崖千丈落鼪鼯。", 
      "已通樵迳行还碍，似有人声听却无。", 
      "闲略彴，远浮屠。", 
      "溪南修竹有茅庐。", 
      "莫嫌杖屦频来往，此地偏宜著老夫。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "莫避春阴上马迟。", 
      "春来未有不阴时。", 
      "人情展转闲中看，客路崎岖倦後知。", 
      "梅似雪，柳如丝。", 
      "试听别语慰相思。", 
      "短篷炊饭鲈鱼熟，除却松江枉费诗。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "白苎新袍入嫩凉。", 
      "春蚕食叶响回廊。", 
      "禹门已准桃花浪，月殿先收桂子香。", 
      "鹏北海，凤朝阳。", 
      "又携书剑路茫茫。", 
      "明年此日青云去，却笑人间举子忙。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "莫上扁舟向剡溪。", 
      "浅斟低唱正相宜。", 
      "从□犬吠千家白，且与梅成一段奇。", 
      "香暖处，酒醒时。", 
      "画檐玉箸已偷垂。", 
      "笑君解释春风恨，倩拂蛮笺只费诗。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "千丈阴崖百丈溪。", 
      "孤桐枝上凤偏宜。", 
      "玉音落落虽难合，横理庚庚定自奇。", 
      "人散後，月明诗。", 
      "试弹《幽愤》泪空垂。", 
      "不如却付骚人手，留和《南风》解愠诗。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "陌上柔条初破芽。", 
      "东邻蚕种已生些。", 
      "平冈细草鸣黄犊，斜日寒林点暮鸦。", 
      "山远近，路横斜。", 
      "青旗沽酒有人家。", 
      "城中桃李愁风雨，春在溪头野荠花。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "春日平原荠菜花。", 
      "新耕雨後落群鸦。", 
      "多情白发春无奈，晚日青□酒易赊。", 
      "闲意态，细生涯。", 
      "牛□西畔有桑麻。", 
      "青裙缟袂谁家女，去趁蚕生看外家。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "千丈清溪百步雷。", 
      "柴门都向水边开。", 
      "乱云剩带炊烟去，野水闲将日影来。", 
      "穿窈窕，历崔嵬。", 
      "东林试问几时栽。", 
      "动摇意态虽多竹，点缀风流却少梅。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "枕婆娑两鬓霜。", 
      "起听檐溜碎喧江。", 
      "那边玉箸销啼粉，这里车轮转别肠。", 
      "诗酒社，水边乡。", 
      "可堪醉墨几淋浪。", 
      "画图恰似归家梦，千里河山寸许长。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "明月别枝惊鹊，清风半夜鸣蝉。", 
      "稻花香里说丰年。", 
      "听取蛙声一片。", 
      "七八个星天外，两三点雨山前。", 
      "旧时茅店社林边。", 
      "路转溪桥忽见。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "淡黄弓样鞋儿小。", 
      "腰肢只怕风吹倒。", 
      "蓦地管弦催。", 
      "一团红雪飞。", 
      "曲终娇欲诉。", 
      "定忆梨园谱。", 
      "指日按新声。", 
      "主人朝玉京。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "锦书谁寄相思语。", 
      "天边数遍飞鸿数。", 
      "一夜梦千回。", 
      "梅花入梦来。", 
      "涨痕纷树发。", 
      "霜落沙洲白。", 
      "心事莫惊鸥。", 
      "人间千万愁。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "阮琴斜挂香罗绶。", 
      "玉纤初试琵琶手。", 
      "桐叶雨声乾。", 
      "真珠落玉盘。", 
      "朱弦调未惯。", 
      "笑倩春风伴。", 
      "莫作别离声。", 
      "且听双凤鸣。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "年年金蕊艳西风。", 
      "人与菊花同。", 
      "霜鬓经春重绿，仙姿不饮长红。", 
      "焚香度日尽从容。", 
      "笑语调儿童。", 
      "一岁一杯为寿，从今更数千锺。"
    ], 
    "rhythmic": "朝中措"
  }, 
  {
    "author": "辛弃疾", 
    "paragraphs": [
      "小窗风雨，从今便忆，中夜笑谈清软。", 
      "啼鸦衰柳自无聊，更管得、离人肠断。", 
      "诗书事业，青毡犹在，头上貂蝉会见。", 
      "莫贪风月卧江湖，道日近、长安路远。"
    ], 
    "rhythmic": "鹊桥仙"
  }, 
  {
    "author": "辛弃疾", 
    "paragraphs": [
      "松冈避暑。", 
      "茅檐避雨。", 
      "闲去闲来几度。", 
      "醉扶孤石看飞泉，又却是、前回醒处。", 
      "东家取妇。", 
      "西家归女。", 
      "灯火门前笑语。", 
      "酿成千顷稻花香，夜夜费、一天风露。"
    ], 
    "rhythmic": "鹊桥仙"
  }, 
  {
    "author": "辛弃疾", 
    "paragraphs": [
      "风雨催春寒食近，平原一片丹青。", 
      "溪边唤渡柳边行。", 
      "花飞蝴蝶乱，桑嫩野蚕生。", 
      "绿野先生闲袖手，却寻诗酒功名。", 
      "未知明日定阴晴。", 
      "今宵成独醉，却笑众人醒。"
    ], 
    "rhythmic": "临江仙"
  }, 
  {
    "author": "辛弃疾", 
    "paragraphs": [
      "住世都无菩萨行，仙家风骨精神。", 
      "寿如山岳福如云。", 
      "金花汤沐诰，竹马绮罗群。", 
      "更愿升平添喜事，大家祷祝殷勤。", 
      "明年此地庆佳辰。", 
      "一杯千岁酒，重拜太夫人。"
    ], 
    "rhythmic": "临江仙"
  }, 
  {
    "author": "辛弃疾", 
    "paragraphs": [
      "山路风来草木香。", 
      "雨馀凉意到胡床。", 
      "泉石膏肓吾已甚。", 
      "多病。", 
      "堤防风月费篇章。", 
      "孤负寻常山简醉。", 
      "独自。", 
      "故应知子草《玄》忙。", 
      "湖海早知身汗漫。", 
      "谁伴。", 
      "只甘松竹共凄凉。"
    ], 
    "rhythmic": "定风波"
  }, 
  {
    "author": "辛弃疾", 
    "paragraphs": [
      "听我尊前醉後歌。", 
      "人生亡奈别离何。", 
      "但使情亲千里近。", 
      "须信。", 
      "无情对面是山河。", 
      "寄语石头城下水。", 
      "居士。", 
      "而今浑不怕风波。", 
      "借使未如鸥鸟惯。", 
      "相伴。", 
      "也应学得老渔蓑。"
    ], 
    "rhythmic": "定风波"
  }, 
  {
    "author": "辛弃疾", 
    "paragraphs": [
      "仄月高寒水石乡。", 
      "倚空青碧对禅床。", 
      "白发自怜心似铁。", 
      "风月。", 
      "使君子细与平章。", 
      "已判生涯筇竹杖。", 
      "来往。", 
      "却惭沙鸟笑人忙。", 
      "便好剩留黄绢句。", 
      "谁赋。", 
      "银钩小草晚天凉。"
    ], 
    "rhythmic": "定风波"
  }, 
  {
    "author": "辛弃疾", 
    "paragraphs": [
      "昨夜山公倒载归。", 
      "儿童应笑醉如泥。", 
      "试与扶头浑未醒。", 
      "休问。", 
      "梦魂犹在葛家溪。", 
      "千古醉乡来往路。", 
      "知处。", 
      "温柔东畔白云西。", 
      "起向绿窗高处看。", 
      "题遍。", 
      "刘伶元自有贤妻。"
    ], 
    "rhythmic": "定风波"
  }, 
  {
    "author": "辛弃疾", 
    "paragraphs": [
      "春到蓬壶特地晴。", 
      "神仙队里相公行。", 
      "翠玉相挨呼小字。", 
      "须记。", 
      "笑簪花底是飞琼。", 
      "总是倾城来一处。", 
      "谁妒。", 
      "谁携歌舞到园亭。", 
      "柳妒腰肢花妒艳。", 
      "听看。", 
      "流莺直是妒歌声。"
    ], 
    "rhythmic": "定风波"
  }, 
  {
    "author": "辛弃疾", 
    "paragraphs": [
      "百紫千红过了春。", 
      "杜鹃声苦不堪闻。", 
      "却解啼教春小住。", 
      "风雨。", 
      "空山招得海棠魂。", 
      "一似蜀宫当日女。", 
      "无数。", 
      "猩猩血染赭罗巾。", 
      "毕竟花开谁作主。", 
      "记取。", 
      "大都花属惜花人。"
    ], 
    "rhythmic": "定风波"
  }, 
  {
    "author": "辛弃疾", 
    "paragraphs": [
      "侬是嵚崎可笑人。", 
      "不妨开口笑时频。", 
      "有人一笑坐生春。", 
      "歌欲颦时还浅笑，醉逢笑处却轻颦。", 
      "宜颦宜笑越精神。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "梅子熟时到几回。", 
      "桃花开後不须猜。", 
      "重来松竹意徘徊。", 
      "惯听禽声浑可谱，饱观鱼阵已能排。", 
      "晚云挟雨唤归来。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "百世孤芳肯自媒。", 
      "直须诗句与推排。", 
      "不然唤近酒边来。", 
      "自有渊明方有菊，若无和靖即无梅。", 
      "只今何处向人开。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "未到山前骑马回。", 
      "风吹雨打已无梅。", 
      "共谁消遣两三杯。", 
      "一似旧时春意思，百无是处老形骸。", 
      "也曾头上带花来。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "牡丹比得谁颜色。", 
      "似宫中、太真第一。", 
      "渔阳鼙鼓边风急。", 
      "人在沈香亭北。", 
      "买栽池馆多何益。", 
      "莫虚把、千金抛掷。", 
      "若教解语倾人国。", 
      "一个西施也得。"
    ], 
    "rhythmic": "杏花天"
  }, 
  {
    "author": "辛弃疾", 
    "paragraphs": [
      "风流标格，惺松言语，真个十分奇绝。", 
      "三分兰菊十分梅，斗合就、一枝风月。", 
      "笙簧未语，星河易转，凉夜厌厌留客。", 
      "只愁酒尽各西东，更把酒、推辞一霎。"
    ], 
    "rhythmic": "鹊桥仙"
  }, 
  {
    "author": "辛弃疾", 
    "paragraphs": [
      "八旬庆会，人间盛事，齐劝一杯春酿。", 
      "胭脂小字点眉间，犹记得、旧时宫样。", 
      "彩衣更著，功名富贵，直过太公以上。", 
      "大家著意记新词，遇著个、十字便唱。"
    ], 
    "rhythmic": "鹊桥仙"
  }, 
  {
    "author": "辛弃疾", 
    "paragraphs": [
      "豸冠风采，绣衣声价，曾把经纶少试。", 
      "看看有诏日边来，便入侍、明光殿里。", 
      "东君未老，花明柳媚，且引玉尘沈醉。", 
      "好将三万六千场，自今日、从头数起。"
    ], 
    "rhythmic": "鹊桥仙"
  }, 
  {
    "author": "辛弃疾", 
    "paragraphs": [
      "轿儿排了，担儿装了，杜宇一声催起。", 
      "从今一步一回头，怎睚得、一千馀里。", 
      "旧时行处，旧时歌处，空有燕泥香坠。", 
      "莫嫌白发不思量，也须有、思量去里。"
    ], 
    "rhythmic": "鹊桥仙"
  }, 
  {
    "author": "辛弃疾", 
    "paragraphs": [
      "一杯莫落吾人後。", 
      "富贵功名寿。", 
      "胸中书传有馀香。", 
      "看写《兰亭》小字、记流觞。", 
      "问谁分我渔樵席。", 
      "江海消闲日。", 
      "看君天上拜恩浓。", 
      "却恐画楼无处、著东风。"
    ], 
    "rhythmic": "虞美人"
  }, 
  {
    "author": "辛弃疾", 
    "paragraphs": [
      "翠屏罗幕遮前後。", 
      "舞袖翻长寿。", 
      "紫髯冠佩御炉香。", 
      "看取明年归奉、万年觞。", 
      "今宵池上蟠桃席。", 
      "咫尺长安日。", 
      "宝烟飞焰万花浓。", 
      "试看中间白鹤、驾仙风。"
    ], 
    "rhythmic": "虞美人"
  }, 
  {
    "author": "辛弃疾", 
    "paragraphs": [
      "夜深困倚屏风後。", 
      "试请毛延寿。", 
      "宝钗小立白翻香。", 
      "旋唱新词犹误、笑持觞。", 
      "四更山月寒侵席。", 
      "歌舞催时日。", 
      "问他何处最情浓。", 
      "却道“小梅摇落、不禁风”。"
    ], 
    "rhythmic": "虞美人"
  }, 
  {
    "author": "辛弃疾", 
    "paragraphs": [
      "群花泣尽朝来露。", 
      "争奈春归去。", 
      "不知庭下有荼䕷。", 
      "偷得十分春色、怕春知。", 
      "淡中有味清中贵。", 
      "飞絮残英避。", 
      "露华微渗玉肌香。", 
      "恰似杨妃初试、出兰汤。"
    ], 
    "rhythmic": "虞美人"
  }, 
  {
    "author": "辛弃疾", 
    "paragraphs": [
      "意态憨生元自好。", 
      "学画鸦儿，旧日偏他巧。", 
      "蜂蝶不禁花引调。", 
      "西园人去春风少。", 
      "春已无情秋又老。", 
      "谁管闲愁，千里青青草。", 
      "今夜倩簪黄菊了。", 
      "断肠明月霜天晓。"
    ], 
    "rhythmic": "蝶恋花"
  }, 
  {
    "author": "辛弃疾", 
    "paragraphs": [
      "谁向椒盘簪彩胜。", 
      "整整韶华，争上春风鬓。", 
      "往日不堪重记省。", 
      "为花长把新春恨。", 
      "春未来时先借问。", 
      "晚恨开迟，早又飘零近。", 
      "今岁花期消息定。", 
      "只愁风雨无凭准。"
    ], 
    "rhythmic": "蝶恋花"
  }, 
  {
    "author": "辛弃疾", 
    "paragraphs": [
      "老去怕寻年少伴。", 
      "画栋珠帘，风月无人管。", 
      "公子看花朱碧乱。", 
      "新词搅断香思怨。", 
      "凉夜愁肠千百转。", 
      "一雁西风，锦字何时遣。", 
      "毕竟啼乌才思短。", 
      "唤回晓梦天涯远。"
    ], 
    "rhythmic": "蝶恋花"
  }, 
  {
    "author": "辛弃疾", 
    "paragraphs": [
      "莫向城头听漏点。", 
      "说与行人，默默情千万。", 
      "总是离愁无近远。", 
      "人间儿女空恩怨。", 
      "锦绣心胸冰雪面。", 
      "旧日诗名，曾道空梁燕。", 
      "倾盖未偿平日愿。", 
      "一杯早唱《阳关》劝。"
    ], 
    "rhythmic": "蝶恋花"
  }, 
  {
    "author": "辛弃疾", 
    "paragraphs": [
      "七十古来稀，人人都道。", 
      "不是阴功怎生到。", 
      "松姿虽瘦，偏耐云寒霜晓。", 
      "看君双鬓底，青青好。", 
      "楼雪初晴，庭闱嬉笑。", 
      "一醉何妨玉壶倒。", 
      "从今康健，不用灵丹仙草。", 
      "更看一百岁，人难老。"
    ], 
    "rhythmic": "感皇恩"
  }, 
  {
    "author": "辛弃疾", 
    "paragraphs": [
      "千丈擎天手。", 
      "万卷悬河口。", 
      "黄金腰下印，大如斗。", 
      "更千骑弓刀，挥霍遮前後。", 
      "百计千方久。", 
      "似斗草儿童，赢个他家偏有。", 
      "算枉了、双眉长恁皱。", 
      "白发空回首。", 
      "那时闲说向，山中友。", 
      "看丘陇牛羊，更辨贤愚否。", 
      "且自栽花柳。", 
      "怕有人来，但只道、今朝中酒。"
    ], 
    "rhythmic": "一枝花・促拍满路花"
  }, 
  {
    "author": "辛弃疾", 
    "paragraphs": [
      "紫陌长安，看花年少，无限歌舞。", 
      "白发怜君，寻芳较晚，卷地惊风雨。", 
      "问君知否，鸱夷载酒，不似井瓶身误。", 
      "细思量，悲欢梦里，觉来总无寻处。", 
      "芒鞋竹杖，天教还了，千古玉溪佳句。", 
      "落魄东归，风流赢得，掌上明珠去。", 
      "起看清镜，南冠好在，拂了旧时尘土。", 
      "向君道，云霄万里，这回稳步。"
    ], 
    "rhythmic": "永遇乐"
  }, 
  {
    "author": "辛弃疾", 
    "paragraphs": [
      "山城甲子冥冥雨。", 
      "门外青泥路。", 
      "杜鹃只是等闲啼，莫被他催归去。", 
      "垂杨不语，行人去後，也会风前絮。", 
      "情知梦里寻鹓鹭。", 
      "玉殿追班处。", 
      "怕君不饮太愁生，不是苦留君住。", 
      "白头自笑，年年送客，自唤春江渡。"
    ], 
    "rhythmic": "御街行"
  }, 
  {
    "author": "辛弃疾", 
    "paragraphs": [
      "阑干四面山无数。", 
      "供望眼、朝与暮。", 
      "好风催雨过山来，吹尽一帘烦暑。", 
      "纱厨如雾，簟纹如水，别有生凉处。", 
      "冰肌不受铅华污。", 
      "更旎旎、真香聚。", 
      "临风一曲最妖娇，唱得行人且住。", 
      "藕花都放，木犀开後，待与乘鸾去。"
    ], 
    "rhythmic": "御街行"
  }, 
  {
    "author": "辛弃疾", 
    "paragraphs": [
      "溪边照影行，天在清溪底。", 
      "天上有行云，人在行云里。", 
      "高歌谁和余，空谷清音起。", 
      "非鬼亦非仙，一曲桃花水。"
    ], 
    "rhythmic": "生查子"
  }, 
  {
    "author": "辛弃疾", 
    "paragraphs": [
      "道德文章传几世。", 
      "到君合上三台位。", 
      "自是君家门户事。", 
      "当此际。", 
      "鬼山正抱西江水。", 
      "三万六千排日醉。", 
      "鬓毛只恁青青地。", 
      "江里石头争献瑞。", 
      "分明是。", 
      "中间有个长生字。"
    ], 
    "rhythmic": "渔家傲", 
    "tags": [
      "长江"
    ]
  }, 
  {
    "author": "辛弃疾", 
    "paragraphs": [
      "彩胜斗华灯，平地东风吹却。", 
      "唤取雪中明月，伴使君行乐。", 
      "红旗铁马响春冰，老去此情薄。", 
      "惟有前村梅在，倩一枝随著。"
    ], 
    "rhythmic": "好事近"
  }, 
  {
    "author": "辛弃疾", 
    "paragraphs": [
      "和泪唱《阳关》，依旧字娇声稳。", 
      "回首长安何处，怕行人归晚。", 
      "垂杨折尽只啼鸦，把离愁勾引。", 
      "却笑远山无数，被行云低损。"
    ], 
    "rhythmic": "好事近"
  }, 
  {
    "author": "辛弃疾", 
    "paragraphs": [
      "归去来兮。", 
      "行乐休迟。", 
      "命由天、富贵何时。", 
      "百年光景，七十者稀。", 
      "奈一番愁，一番病，一番衰。", 
      "名利奔驰。", 
      "宠辱惊疑。", 
      "旧家时、都有些儿。", 
      "而今老矣，识破关机。", 
      "算不如闲，不如醉，不如痴。"
    ], 
    "rhythmic": "行香子"
  }, 
  {
    "author": "辛弃疾", 
    "paragraphs": [
      "玄入参同契，禅依不二门。", 
      "静看斜日隙中尘。", 
      "始觉人间、何处不纷纷。", 
      "病笑春先老，闲怜懒是真。", 
      "百般啼鸟苦撩人。", 
      "除却提壶、此外不堪闲。"
    ], 
    "rhythmic": "南歌子"
  }, 
  {
    "author": "辛弃疾", 
    "paragraphs": [
      "世事从头减，秋怀彻底清。", 
      "夜深犹道枕边声。", 
      "试问清溪底事、不能平。", 
      "月到愁边白，鸡先远处鸣。", 
      "是中无有利和名。", 
      "因甚山前未晓、有人行。"
    ], 
    "rhythmic": "南歌子"
  }, 
  {
    "author": "辛弃疾", 
    "paragraphs": [
      "此身长健。", 
      "还却功名愿。", 
      "枉读平生三万卷。", 
      "满酌金杯听劝。", 
      "男儿玉带金鱼。", 
      "能消几许诗书。", 
      "料得今宵醉也，两行红袖争扶。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "诗书万卷。", 
      "合上明光殿。", 
      "案上文书看未遍。", 
      "眉里阴功早见。", 
      "十分竹瘦松坚。", 
      "看君自是长年。", 
      "若解尊前痛饮，精神便是神仙。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "清溪奔快。", 
      "不管青山碍。", 
      "千里盘盘平世界。", 
      "更著溪山襟带。", 
      "古今陵谷茫茫。", 
      "市朝往往耕桑。", 
      "此地居然形胜，似曾小小兴亡。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "金玉旧情怀。", 
      "风月追陪。", 
      "扁舟千里兴佳哉。", 
      "不似子猷行半路，却棹船回。", 
      "来岁菊花开。", 
      "记我清杯。", 
      "西风雁过瑱山台。", 
      "把似倩他书不到，好与同来。"
    ], 
    "rhythmic": "浪淘沙"
  }, 
  {
    "author": "辛弃疾", 
    "paragraphs": [
      "不肯过江东。", 
      "玉帐匆匆。", 
      "至今草木忆英雄。", 
      "唱著虞兮当日曲，便舞春风。", 
      "儿女此情同。", 
      "往事朦胧。", 
      "湘娥竹上泪痕浓。", 
      "舜盖重瞳堪痛恨，羽又重瞳。"
    ], 
    "rhythmic": "浪淘沙"
  }, 
  {
    "author": "辛弃疾", 
    "paragraphs": [
      "当年得意如芳草。", 
      "日日春风好。", 
      "拔山力尽忽悲歌。", 
      "饮罢虞兮从此、奈君何。", 
      "人间不识精诚苦。", 
      "贪看青青舞。", 
      "蓦然敛袂却亭亭。", 
      "怕是曲中犹带、楚歌声。"
    ], 
    "rhythmic": "虞美人"
  }, 
  {
    "author": "辛弃疾", 
    "paragraphs": [
      "物盛还衰，眼看春药秋萁。", 
      "贵贱交情，翟公门外人稀。", 
      "酒酣耳热，又何须、幽愤裁诗。", 
      "茂林修竹，小园曲迳疏篱。", 
      "秋以为期。", 
      "西风黄菊开时。", 
      "拄杖敲门，从他颠倒裳衣。", 
      "去年堪笑，醉题诗、醒後方知。", 
      "而今东望，心随去鸟先飞。"
    ], 
    "rhythmic": "新荷叶"
  }, 
  {
    "author": "辛弃疾", 
    "paragraphs": [
      "青山非不佳，未解留侬住。", 
      "赤脚踏沧浪，为爱清溪故。", 
      "朝来山鸟啼，劝上山高处。", 
      "我意不关渠，自要寻兰去。"
    ], 
    "rhythmic": "生查子"
  }, 
  {
    "author": "辛弃疾", 
    "paragraphs": [
      "宫粉厌涂娇额，浓妆要压秋花。", 
      "西真人醉忆仙家。", 
      "飞佩丹霞羽化。", 
      "十里芬芳未足，一亭风露先加。", 
      "杏腮桃脸费铅华。", 
      "终惯秋蟾影下。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "淑景斗清明。", 
      "和风拂面轻。", 
      "小杯盘、同集郊。", 
      "著个儿不肯上，须索要、大家行。", 
      "行步渐轻盈。", 
      "行行笑语频。", 
      "凤鞋儿、微褪些根。", 
      "忽地倚人陪笑道，真个是、脚儿疼。"
    ], 
    "rhythmic": "糖多令・唐多令"
  }, 
  {
    "author": "辛弃疾", 
    "paragraphs": [
      "有得许多泪。", 
      "又闲却、许多鸳被。", 
      "枕头儿、放处都不是。", 
      "旧家时、怎生睡。", 
      "更也没书来，那堪被、雁儿调戏。", 
      "道无书、却有书中意。", 
      "排几个、人人字。"
    ], 
    "rhythmic": "王孙信・寻芳草"
  }, 
  {
    "author": "辛弃疾", 
    "paragraphs": [
      "记得同烧此夜香。", 
      "人在回廊。", 
      "月在回廊。", 
      "而今独自睚昏黄。", 
      "行也思量。", 
      "坐也思量。", 
      "锦字都来三两行。", 
      "千断人肠。", 
      "万断人肠。", 
      "雁儿何处是仙乡。", 
      "来也恓惶。", 
      "去也恓惶。"
    ], 
    "rhythmic": "一翦梅"
  }, 
  {
    "author": "辛弃疾", 
    "paragraphs": [
      "独立苍茫醉不归。", 
      "日暮天寒，归去来兮。", 
      "探梅踏雪几何时。", 
      "今我来思。", 
      "杨柳依依。", 
      "白石江头曲岸□。", 
      "一片闲愁，芳草萋萋。", 
      "多情山鸟不须啼。", 
      "桃李无言，下自成蹊。"
    ], 
    "rhythmic": "一翦梅"
  }, 
  {
    "author": "辛弃疾", 
    "paragraphs": [
      "往年巃嵸堂前路。", 
      "路上人夸通判雨。", 
      "去年拄杖过瓢泉，县吏垂头民笑语。", 
      "学窥圣处文章古。", 
      "清到穷时风味苦。", 
      "尊前老泪不成行，明日送君天上去。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "山行日日妨风雨。", 
      "风雨晴时君不见。", 
      "墙头尘满短辕车，门外人行芳草路。", 
      "南城东野应联句。", 
      "好记琅题字处。", 
      "也应竹里著行厨，已向瓮头防吏部。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "人间反覆成云雨。", 
      "凫雁江湖来又去。", 
      "十千一斗饮中仙，一百八盘天上路。", 
      "旧时「枫落吴江」句。", 
      "今日锦囊无著处。", 
      "看封关外水云侯，剩按山中诗酒部。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "好个主人家。", 
      "不问因由便去嗏。", 
      "病得那人妆晃了，巴巴。", 
      "系上裙儿稳也哪。", 
      "别泪没些些。", 
      "海誓山盟总是赊。", 
      "今日新欢须记取，孩儿，更过十年也似他。"
    ], 
    "rhythmic": "南乡子"
  }, 
  {
    "author": "辛弃疾", 
    "paragraphs": [
      "隔户语春莺。", 
      "才挂帘儿敛袂行。", 
      "渐见凌波罗袜步，盈盈。", 
      "随笑随颦百媚生。", 
      "著意听新声。", 
      "尽是司空自教成。", 
      "今夜酒肠还道窄，多情。", 
      "莫放笼纱蜡炬明。"
    ], 
    "rhythmic": "南乡子"
  }, 
  {
    "author": "辛弃疾", 
    "paragraphs": [
      "登山临水送将归。", 
      "悲莫悲兮生别离。", 
      "不用登临怨落晖。", 
      "昔人非。", 
      "惟有年年秋雁飞。"
    ], 
    "rhythmic": "忆王孙"
  }, 
  {
    "author": "辛弃疾", 
    "paragraphs": [
      "姚魏名流。", 
      "年年揽断，雨恨风愁。", 
      "解释春光，剩须破费，酒令诗筹。", 
      "玉肌红粉温柔。", 
      "更染尽、天香未休。", 
      "今夜簪花，他年第一，玉殿东头。"
    ], 
    "rhythmic": "柳梢青"
  }, 
  {
    "author": "辛弃疾", 
    "paragraphs": [
      "翡翠楼前芳草路。", 
      "宝马坠鞭曾驻。", 
      "最是周郎顾。", 
      "尊前几度歌声误。", 
      "望断碧云空日暮。", 
      "流水桃源何处。", 
      "闻道春归去。", 
      "更无人管飘红雨。"
    ], 
    "rhythmic": "惜分飞"
  }, 
  {
    "author": "辛弃疾", 
    "paragraphs": [
      "西湖万顷，楼观矗千门。", 
      "春风路，红堆锦，翠连云。", 
      "俯层轩。", 
      "风月都无际，荡空蔼，开绝境，云梦泽，饶八九，不须吞。", 
      "翡翠明，争上金堤去，勃姗。", 
      "看贤王高会，飞盖入云烟。", 
      "白鹭振振，鼓咽咽。", 
      "记风流远，更休作，嬉游地，等闲看。", 
      "君不见，韩献子，晋将军，赵孤存。", 
      "千载传忠献，两定策，纪元勋。", 
      "孙又子，方谈笑，整乾坤。", 
      "直使长江如带，依前是、□赵须韩。", 
      "伴皇家快乐，长在玉津边。", 
      "只在南园。"
    ], 
    "rhythmic": "六州歌头", 
    "tags": [
      "长江", 
      "西湖"
    ]
  }, 
  {
    "author": "辛弃疾", 
    "paragraphs": [
      "晨来问疾，有鹤止庭隅。", 
      "吾语汝。", 
      "只三事，太愁予。", 
      "病难扶。", 
      "手种青松树。", 
      "碍梅坞。", 
      "妨花迳，才数尺。", 
      "如人立。", 
      "却须锄。", 
      "秋水堂前，曲沼明於镜，可烛眉须。", 
      "被山头急雨，耕垄灌泥涂。", 
      "谁使吾庐。", 
      "映污渠。", 
      "叹青山好，檐外竹，遮欲尽，有还无。", 
      "删竹去，吾乍可，食无鱼。", 
      "爱扶疏。", 
      "又欲为山计，千百虑，累吾躯。", 
      "凡病此。", 
      "吾过矣。", 
      "子奚如。", 
      "口不能言臆对，虽扁鹊、药石难除。", 
      "有要言妙道，往问北山愚。", 
      "庶有瘳乎。"
    ], 
    "rhythmic": "六州歌头"
  }, 
  {
    "author": "辛弃疾", 
    "paragraphs": [
      "宿酒醒时，算只有、清愁而已。", 
      "人正在、青涂堂上，月华如洗。", 
      "纸帐梅花归梦觉，莼羹鲈鲙秋风起。", 
      "问人生、得意几何时，吾归矣。", 
      "君若问，相思事。", 
      "料长在，歌声里。", 
      "这情怀只是，中年如此。", 
      "明月何妨千里隔，顾君与我何如耳。", 
      "向尊前、重约几时来，江山美。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "几个轻鸥，来点破、一泓澄绿。", 
      "更何处、一双，故来争浴。", 
      "细读离骚还痛饮，饱看修竹何妨肉。", 
      "有飞泉、日日供明珠，三千斛。", 
      "春雨满，秧新谷。", 
      "闲日永，眠黄犊。", 
      "看云连麦垄，雪堆蚕簇。", 
      "若要足时今足矣，以为未足何时足。", 
      "被野老、相扶入东园，枇杷熟。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "投老空山，万松手种，政尔堪叹。", 
      "何日成阴，吾年有几，似见儿孙晚。", 
      "古来池馆，云烟草棘，长使後人凄断。", 
      "想当年、良辰已恨，夜阑酒空人散。", 
      "停云高处，谁知老子，万事不关心眼。", 
      "梦觉东窗，聊复尔耳，起欲题书简。", 
      "霎时风怒，倒翻笔砚，天也只教吾懒。", 
      "又何事，催诗雨急，片云斗暗。"
    ], 
    "rhythmic": "永遇乐"
  }, 
  {
    "author": "辛弃疾", 
    "paragraphs": [
      "一丘壑。", 
      "老子风流占却。", 
      "茅檐上、松月桂云，脉脉石泉逗山脚。", 
      "寻思前事错。", 
      "恼杀晨猿夜鹤。", 
      "终须是、邓禹辈人，锦绣麻霞坐黄阁。", 
      "长歌自深酌。", 
      "看天阔鸢飞，渊静鱼跃。", 
      "西风黄菊芗喷薄。", 
      "怅日暮云合，佳人何处，纫兰结佩带杜若。", 
      "入江海曾约。", 
      "遇合。", 
      "事难托。", 
      "莫击磬门前，荷蒉人过，仰天大笑冠簪落。", 
      "待说与穷达，不须疑著。", 
      "古来贤者，进亦乐，退亦乐。"
    ], 
    "rhythmic": "兰陵王"
  }, 
  {
    "author": "辛弃疾", 
    "paragraphs": [
      "饭蔬饮水，客莫嘲吾拙。", 
      "高处看浮云，一丘壑、中间甚乐。", 
      "功名妙手，壮也不如人，今老矣，尚何堪，堪钓前溪月。", 
      "病来止酒，辜负鸬鹚杓。", 
      "岁晚念平生，待都与、邻翁细说。", 
      "人间万事，先觉者贤乎，深雪里，一枝开，春事梅先觉。"
    ], 
    "rhythmic": "蓦山溪"
  }, 
  {
    "author": "辛弃疾", 
    "paragraphs": [
      "小桥流水，欲下前溪去。", 
      "唤取故人来，伴先生、风烟杖屦。", 
      "行穿窈窕，时历小崎岖，斜带水，半遮山，翠竹栽成路。", 
      "一尊遐想，剩有渊明趣。", 
      "山上有停云，看山下、细雨。", 
      "野花啼鸟，不肯入诗来，还一似，笑翁诗，句没安排处。"
    ], 
    "rhythmic": "蓦山溪"
  }, 
  {
    "author": "辛弃疾", 
    "paragraphs": [
      "倾国无媒，入宫见妒，古来颦损蛾眉。", 
      "看公如月，光彩众星稀。", 
      "袖手高山流水，听群蛙、鼓吹荒池。", 
      "文章手，直须补衮，藻火粲宗彝。", 
      "痴儿。", 
      "公事了，吴蚕缠绕，自吐馀丝。", 
      "幸一枝粗稳，三径新治。", 
      "且约湖边风月，功名事、欲使谁知。", 
      "都休问，英雄千古，荒草没残碑。"
    ], 
    "rhythmic": "满庭芳"
  }, 
  {
    "author": "辛弃疾", 
    "paragraphs": [
      "西崦斜阳，东江流水，物华不为人留。", 
      "铮然一叶，天下已知秋。", 
      "屈指人间得意，问谁是、骑鹤扬州。", 
      "君知我，从来雅意，未老已沧州。", 
      "无穷身外事，百年能几，一醉都休。", 
      "恨儿曹抵死，谓我心忧。", 
      "况有溪山杖屦，阮籍辈、须我来游。", 
      "还堪笑，机心早觉，海上有惊鸥。"
    ], 
    "rhythmic": "满庭芳"
  }, 
  {
    "author": "辛弃疾", 
    "paragraphs": [
      "花知否，花一似何郎。", 
      "又似沈东阳。", 
      "瘦棱棱地天然白，冷清清地许多香。", 
      "笑东君，还又向，北枝忙。", 
      "著一阵、霎时间底雪。", 
      "更一个、缺些儿底月。", 
      "山下路，水边墙。", 
      "风流怕有人知处，影儿守定竹旁厢。", 
      "且饶他，桃李趁，少年场。"
    ], 
    "rhythmic": "最高楼"
  }, 
  {
    "author": "辛弃疾", 
    "paragraphs": [
      "君听取，尺布尚堪缝。", 
      "斗粟也堪舂。", 
      "人间朋友犹能合，古来兄弟不相容。", 
      "棣华诗，悲二叔，吊周公。", 
      "长叹息、脊令原上急。", 
      "重叹息、豆萁煎正泣。", 
      "形则异，气应同。", 
      "周家五世将军後，前江千载义居风。", 
      "看明朝，丹凤诏，紫泥封。"
    ], 
    "rhythmic": "最高楼"
  }, 
  {
    "author": "辛弃疾", 
    "paragraphs": [
      "乱云扰扰水潺潺。", 
      "笑溪山。", 
      "几时闲。", 
      "更觉桃源，人去隔仙凡。", 
      "万壑千岩楼外雪，琼作树，玉为栏。", 
      "倦游回首且加餐。", 
      "短篷寒。", 
      "画图间。", 
      "见说娇颦，拥髻待君看。", 
      "二月东湖湖上路，官柳嫩，野梅残。"
    ], 
    "rhythmic": "江神子・江城子"
  }, 
  {
    "author": "辛弃疾", 
    "paragraphs": [
      "路傍人怪问，此隐者、姓陶不。", 
      "堪黄菊如云，朝吟暮醉，唤不回头。", 
      "纵无酒成怅望，只东篱、搔首亦风流。", 
      "与客朝餐一笑，落英饱便归休。", 
      "古来尧舜有巢由。", 
      "江海去悠悠。", 
      "待说与佳人，种成香草，莫怨灵修。", 
      "我无可无不可，意先生、出处有如丘。", 
      "闻道问津人过，杀鸡为黍相留。"
    ], 
    "rhythmic": "木兰花慢"
  }, 
  {
    "author": "辛弃疾", 
    "paragraphs": [
      "旧时楼上客，爱把酒、向南山。", 
      "笑白发如今，天教放浪，来往其间。", 
      "登楼更谁念我，却回头、西北望层栏。", 
      "云雨珠帘画栋，笙歌雾鬓云鬟。", 
      "近来堪入画图看。", 
      "父老愿公欢。", 
      "甚拄笏悠然，朝来爽气，正尔相关。", 
      "难忘使君後日，便一花一草报平安。", 
      "与客携壶且醉，雁飞秋影江寒。"
    ], 
    "rhythmic": "木兰花慢"
  }, 
  {
    "author": "辛弃疾", 
    "paragraphs": [
      "可怜今夕月，向何处、去悠悠。", 
      "是别有人间，那边才见，光影东头。", 
      "是天外空汗漫，但长风、浩浩送中秋。", 
      "飞镜无根谁系，嫦娥不嫁谁留。", 
      "谓洋海底问无由。", 
      "恍忽使人愁。", 
      "怕万里长鲸，纵横触破，玉殿琼楼。", 
      "虾蟆故堪浴水，问云何、玉兔解沈浮。", 
      "若道都齐无恙，云何渐渐如钩。"
    ], 
    "rhythmic": "木兰花慢"
  }, 
  {
    "author": "辛弃疾", 
    "paragraphs": [
      "停云霭霭，八表同昏，尽日时雨。", 
      "搔首良朋，门前平陆成江。", 
      "春醪湛湛独抚，限弥襟、闲饮东窗。", 
      "空延伫，恨舟车南北，欲往何从。", 
      "叹息东园佳树，列初荣枝叶，再兢春风。", 
      "日月于征，安得促席从容。", 
      "翩翩何处飞鸟，息庭树、好语和同。", 
      "当年事，问几人、亲友似翁。"
    ], 
    "rhythmic": "声声慢"
  }, 
  {
    "author": "辛弃疾", 
    "paragraphs": [
      "故将军、饮罢夜归来，长亭解雕鞍。", 
      "恨灞陵醉尉，匆匆未识，桃李无言。", 
      "射虎山横一骑，裂石响惊弦。", 
      "落托封侯事，岁晚田间。", 
      "谁向桑麻杜曲，要短衣匹马，移住南山。", 
      "看风流慷慨，谈笑过残年。", 
      "汉开边、功名万里，甚当时、健者也曾闲。", 
      "纱窗外、斜风细雨，一障轻寒。"
    ], 
    "rhythmic": "八声甘州"
  }, 
  {
    "author": "辛弃疾", 
    "paragraphs": [
      "相公倦台鼎，要伴赤松游。", 
      "高牙千里东下，笳鼓万貔貅。", 
      "试问东山风月，更著中年丝竹，留得谢公不。", 
      "孺子宅边水，云影自悠悠。", 
      "占古语，方人也，正黑头。", 
      "穹龟突兀千丈，石打玉溪流。", 
      "金印沙堤时节，画栋珠帘云雨，一醉早归休。", 
      "贱子亲再拜，西北有神州。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "长恨复长恨，裁作短歌行。", 
      "何人为我楚舞，听我楚狂声。", 
      "余既滋兰九畹，又树蕙之百亩，秋菊更餐英。", 
      "门外沧浪水，可以濯吾缨。", 
      "一杯酒，问何似，身後名。", 
      "人间万事，□□常重泰山轻。", 
      "悲莫悲生离别，乐莫乐新相识，儿女古今情。", 
      "富贵非吾事，归与白鸥盟。"
    ], 
    "rhythmic": "水调歌头", 
    "tags": [
      "泰山"
    ]
  }, 
  {
    "author": "辛弃疾", 
    "paragraphs": [
      "我亦卜居者，岁晚望三闾。", 
      "昂昂千里，泛泛不作水中凫。", 
      "好在书携一束，莫问家徒四壁，往日置锥无。", 
      "借车载家具，家具少於车。", 
      "舞乌有，歌亡是，饮子虚。", 
      "二三子者爱我，此外故人疏。", 
      "幽事欲论谁共，白鸥飞来似可，忽去复何如。", 
      "群鸟欣有托，吾亦爱吾庐。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "四坐且勿语，听我醉中吟。", 
      "池塘春草未歇，高树变鸣禽。", 
      "鸿雁初飞江上，蟋蟋还来床下，时序百年心。", 
      "谁要卿料理，山水有清音。", 
      "欢多少，歌长短，酒浅深。", 
      "而今已不如昔，後定不如今。", 
      "闲处直须行乐，良夜更教秉烛，高会惜分阴。", 
      "白发短如许，黄菊倩谁簪。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "昔时曾有佳人，翩然绝世而独立。", 
      "未论一顾倾城，再顾又倾人国。", 
      "宁不知其，倾城倾国，佳人难得。", 
      "看行云行雨，朝朝暮暮，阳台下、襄王侧。", 
      "堂上更阑烛灭。", 
      "记主人、留髡送客。", 
      "合尊促坐，罗襦襟解，微闻芗泽。", 
      "当此之时，止乎礼义，不淫其色。", 
      "但□□□□，啜其泣矣，又何嗟及。"
    ], 
    "rhythmic": "水龙吟"
  }, 
  {
    "author": "辛弃疾", 
    "paragraphs": [
      "翠浪吞平野。", 
      "挽天河、谁来照影，卧龙山下。", 
      "烟雨偏宜晴更好，约略西施未嫁。", 
      "待细把、江山图画。", 
      "千顷光中堆滟滪，似扁舟、欲下瞿塘马。", 
      "中有句，浩难写。", 
      "诗人例入西湖社。", 
      "记风流、重来手种，绿阴成也。", 
      "陌上游人夸故国，十里水晶台榭。", 
      "更夏道、横空清夜。", 
      "粉黛中□歌妙曲，问当年、鱼鸟无存者。", 
      "堂上燕，又长夏。"
    ], 
    "rhythmic": "贺新郎", 
    "tags": [
      "西湖"
    ]
  }, 
  {
    "author": "辛弃疾", 
    "paragraphs": [
      "觅句如东野。", 
      "想钱塘、风流处士，水仙祠下。", 
      "更隐小孤烟浪里，望断彭郎欲嫁。", 
      "是一色、空难画。", 
      "谁解胸中吞云梦，试呼来、草赋看司马。", 
      "须更把，上林写。", 
      "鸡豚旧日渔樵社。", 
      "问先生、带湖春涨，几时归也。", 
      "为爱琉璃三万顷，正卧水亭烟榭。", 
      "对玉塔、微澜深夜。", 
      "雁鹜如云休报事，被诗逢敌手皆者。", 
      "春草梦，也宜夏。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "绿树听鹈。", 
      "更那堪、鹧鸪声住，杜鹃声切。", 
      "啼到春归无寻处，苦恨芳菲都歇。", 
      "算未抵、人间离别。", 
      "马上琵琶关塞黑，更长门、翠辇辞金阙。", 
      "看燕燕，送归妾。", 
      "将军百战身名裂。", 
      "向河梁、回头万里，故人长绝。", 
      "易水萧萧西风冷，满座衣冠似雪。", 
      "正壮士、悲歌未彻。", 
      "啼鸟还知如许恨，料不啼清泪长啼血。", 
      "谁共我，醉明月。"
    ], 
    "rhythmic": "贺新郎", 
    "tags": [
      "宋词三百首"
    ]
  }, 
  {
    "author": "辛弃疾", 
    "paragraphs": [
      "甚矣吾衰矣。", 
      "怅平生、交游零落，只今馀几。", 
      "白发空垂三千丈，一笑人间万事。", 
      "问何物、能令公喜。", 
      "我见青山多妩媚，料青山、见我应如是。", 
      "情与貌，略相似。", 
      "一尊搔首东窗里。", 
      "想渊明、停云诗就，此时风味。", 
      "江左沈酣求名者，岂识浊醪妙理。", 
      "回首叫、云飞风起。", 
      "不恨古人吾不见，恨古人、不见吾狂耳。", 
      "知我者，二三子。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "我见君来，顿觉吾庐，溪山美哉。", 
      "怅平生肝胆，都成楚越，只今胶膝，谁是陈雷。", 
      "搔首踟蹰，爱而不见，要得诗来渴望梅。", 
      "还知否，快清风入手，日看千回。", 
      "直须抖擞尘埃。", 
      "人怪我柴门今始开。", 
      "向松间乍可，从他喝道，庭中且莫，踏破苍苔。", 
      "岂有文章，谩劳车马，待唤青刍白饭来。", 
      "君非我，任功名意气，莫恁徘徊。"
    ], 
    "rhythmic": "沁园春"
  }, 
  {
    "author": "辛弃疾", 
    "paragraphs": [
      "杯汝来前，老子今朝，点检形骸。", 
      "甚长年抱渴，咽如焦釜，于今喜睡，气似奔雷。", 
      "汝说刘伶，古今达者，醉後何妨死便埋。", 
      "浑如此，叹汝於知已，真少恩哉。", 
      "更凭歌舞为媒。", 
      "算合作平居鸠毒猜。", 
      "况怨无大小，生於所爱，物无美恶，过则为灾。", 
      "与汝成言，勿留亟退，吾力犹能肆汝杯。", 
      "杯再拜，道麾之即去，招则须来。"
    ], 
    "rhythmic": "沁园春"
  }, 
  {
    "author": "辛弃疾", 
    "paragraphs": [
      "杯汝知乎，酒泉罢侯，鸱夷乞骸。", 
      "更高阳入谒，都称齑臼，杜康初筮，正得云雷。", 
      "细数从前，不堪余恨，岁月都将曲糵埋。", 
      "君诗好，似提壶却劝，沽酒何哉。", 
      "君言病岂无媒。", 
      "似壁上雕弓蛇暗猜。", 
      "记醉眠陶令，终全至乐，独醒屈子，未免沈灾。", 
      "欲听公言，惭非勇者，司马家儿解覆杯。", 
      "还堪笑，借今宵一醉，为故人来。"
    ], 
    "rhythmic": "沁园春"
  }, 
  {
    "author": "辛弃疾", 
    "paragraphs": [
      "蜗角斗争，左触右蛮，一战连千里。", 
      "君试思、方寸此心微。", 
      "总虚空、并包无际。", 
      "喻此理。", 
      "何言泰山毫末，从来天地一米。", 
      "嗟大小相形，鸠鹏自乐，之二虫又何知。", 
      "记跖行仁义孔丘非。", 
      "更殇乐长年老彭悲。", 
      "火鼠论寒，冰蚕语热，定谁同异。", 
      "噫。", 
      "贵贱随时。", 
      "连城才换一羊皮。", 
      "谁与齐万物，庄周吾梦见之。", 
      "正商略遗篇，翩然顾笑，空堂梦觉题秋水。", 
      "有客问洪河，百川灌雨，泾流不辨涯。", 
      "於是焉河伯欣然喜。", 
      "以天下之美尽在己。", 
      "渺沧溟望洋东视。", 
      "逡巡向若惊叹，谓我非逢子。", 
      "大方达观之家，未免长见，犹然笑耳。", 
      "北堂之水几何其。", 
      "但清溪一曲而已。"
    ], 
    "rhythmic": "哨遍", 
    "tags": [
      "泰山"
    ]
  }, 
  {
    "author": "辛弃疾", 
    "paragraphs": [
      "一壑自专，五柳笑人，晚乃归田里。", 
      "问谁知、几者动之微。", 
      "望飞鸿、冥冥天际。", 
      "论妙理。", 
      "浊醪正堪长醉。", 
      "从今自酿躬耕米。", 
      "嗟美恶难齐，盈虚如代，天耶何必人知。", 
      "试回头五十九年非。", 
      "似梦里欢娱觉来悲。", 
      "夔乃怜，谷亦亡羊，算来何异。", 
      "嘻。", 
      "物讳穷时。", 
      "丰狐文豹罪因皮。", 
      "富贵非吾愿，皇皇乎欲何之。", 
      "正万籁都沈，月明中夜，心弥万里清如水。", 
      "却自觉神游，归来坐对，依稀淮岸江。", 
      "看一时鱼鸟忘情喜。", 
      "会我已忘机更忘己。", 
      "又何曾物我相视。", 
      "非会濠梁遗意，要是吾非子。", 
      "但教河伯、休惭海若，大小均为水耳。", 
      "世间喜愠更何其。", 
      "笑先生三仕三已。"
    ], 
    "rhythmic": "哨遍"
  }, 
  {
    "author": "辛弃疾", 
    "paragraphs": [
      "未须草草，赋梅花，多少骚人词客。", 
      "总被西湖林处士，不肯分留风月。", 
      "疏影横斜，暗香浮动，□□春消息。", 
      "尚馀花品，未忝今古人物。", 
      "看取香月堂前，岁寒相对，楚两龚之洁。", 
      "自与诗家成一种，不系南昌仙籍。", 
      "怕是当年，香山老子，姓白来江国。", 
      "谪仙人，字太白，还又名白。"
    ], 
    "rhythmic": "念奴娇", 
    "tags": [
      "西湖"
    ]
  }, 
  {
    "author": "辛弃疾", 
    "paragraphs": [
      "为沽美酒，过溪来、谁道幽人难致。", 
      "更觉元龙楼百尺，湖海平生豪气。", 
      "自叹年来，看花索句，老不如人意。", 
      "东风归路，一川松竹如醉。", 
      "怎得身似庄周，梦中蝴蝶，花底人间世。", 
      "记取江头三月暮，风雨不为春计。", 
      "万斛愁来，金貂头上，不抵银瓶贵。", 
      "无多笑我，此篇聊当《宾戏》。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "富贵不须论，公应自有。", 
      "且把新词祝公寿。", 
      "当年仙桂，父子同攀希有。", 
      "人言金殿上，他年又。", 
      "冠冕在前，周公拜手。", 
      "同日催班鲁公後。", 
      "此时人羡，绿鬓朱颜依旧。", 
      "亲朋来贺喜，休辞酒。"
    ], 
    "rhythmic": "感皇恩"
  }, 
  {
    "author": "辛弃疾", 
    "paragraphs": [
      "案上数编书，非庄即老。", 
      "会说忘言始知道。", 
      "万言千句，自不能忘堪笑。", 
      "朝来梅雨霁，青青好。", 
      "一壑一丘，轻衫短帽。", 
      "白发多时故人少。", 
      "子云何在，应有玄经□草。", 
      "江河流日夜，何时了。"
    ], 
    "rhythmic": "感皇恩"
  }, 
  {
    "author": "辛弃疾", 
    "paragraphs": [
      "七十古来稀，未为稀有。", 
      "须是荣华更长久。", 
      "满床靴笏，罗列儿孙新妇。", 
      "精神浑是个，西王母。", 
      "遥想画堂，两行红袖。", 
      "妙舞清歌拥前後。", 
      "大男小女，逐个出来为寿。", 
      "一个一百岁，一杯酒。"
    ], 
    "rhythmic": "感皇恩"
  }, 
  {
    "author": "辛弃疾", 
    "paragraphs": [
      "无处著春光。", 
      "天上飞来诏十行。", 
      "父老欢呼童稚舞，前江。", 
      "千载周家孝义乡。", 
      "草木尽芬芳。", 
      "更觉溪头水也香。", 
      "我道乌头门侧畔，诸郎。", 
      "准备他年昼锦堂。"
    ], 
    "rhythmic": "南乡子"
  }, 
  {
    "author": "辛弃疾", 
    "paragraphs": [
      "绿涨连云翠拂空。", 
      "十分风月处，著衰翁。", 
      "垂杨影断岸西东。", 
      "君恩重，教且种芙蓉。", 
      "十里水晶宫。", 
      "有时骑马去，笑儿童。", 
      "殷勤却谢打头风。", 
      "船儿住，且醉浪花中。"
    ], 
    "rhythmic": "小重山"
  }, 
  {
    "author": "辛弃疾", 
    "paragraphs": [
      "落花时节，杜鹃声里送君归。", 
      "未消文字湘累。", 
      "只怕蛟龙云雨，後会渺难期。", 
      "更何人念我，老大伤悲。", 
      "已而已而。", 
      "算此意、只君知。", 
      "记取岐亭买酒，云洞题诗。", 
      "争如不见，才相见、便有别离时。", 
      "千里月、两地相思。"
    ], 
    "rhythmic": "婆罗门引"
  }, 
  {
    "author": "辛弃疾", 
    "paragraphs": [
      "绿阴啼鸟，阳关未彻早催归。", 
      "歌珠凄断累累。", 
      "回首海山何处，千里共襟期。", 
      "叹高山流水，弦断堪悲。", 
      "中心怅而。", 
      "似风雨、落花知。", 
      "更拟停云君去，细□陶诗。", 
      "见君何日，待琼林、宴罢醉归时。", 
      "人争看、宝马来思。"
    ], 
    "rhythmic": "婆罗门引"
  }, 
  {
    "author": "辛弃疾", 
    "paragraphs": [
      "落星万点，一天宝焰下层霄。", 
      "人间叠作仙鳌。", 
      "最爱金连侧畔，红粉袅花梢。", 
      "更鸣鼍击鼓，喷玉吹箫。", 
      "曲江画桥。", 
      "记花月、可怜宵。", 
      "想见闲愁未了，宿酒才消。", 
      "东风摇荡，似杨柳、十五女儿腰。", 
      "人共柳、那个无聊。"
    ], 
    "rhythmic": "婆罗门引"
  }, 
  {
    "author": "辛弃疾", 
    "paragraphs": [
      "好雨当春。", 
      "要趁归耕。", 
      "况而今、已是清明。", 
      "小窗坐地，侧听檐声。", 
      "恨夜来风，夜来月，夜来云。", 
      "花絮飘零。", 
      "莺燕丁宁。", 
      "怕妨侬、湖上闲行。", 
      "天心肯後，费甚心情。", 
      "放霎时阴，霎时雨，霎时晴。"
    ], 
    "rhythmic": "行香子"
  }, 
  {
    "author": "辛弃疾", 
    "paragraphs": [
      "白露园蔬。", 
      "碧水溪鱼。", 
      "笑先生、网钓还锄。", 
      "小窗高卧，风展残书。", 
      "看北移山，盘谷序，辋川图。", 
      "白饭青刍。", 
      "赤脚长须。", 
      "客来时、酒尽重沽。", 
      "听风听雨，吾爱吾庐。", 
      "笑本无心，刚自瘦，此君疏。"
    ], 
    "rhythmic": "行香子"
  }, 
  {
    "author": "辛弃疾", 
    "paragraphs": [
      "云岫如簪。", 
      "野涨挼蓝。", 
      "向春阑、绿醒红酣。", 
      "青裙缟袂，两两三三。", 
      "把曲生禅，玉版句，一时参。", 
      "拄杖弯环。", 
      "过眼嵌岩。", 
      "岸轻乌、白发鬖鬖。", 
      "他年来种，万桂千杉。", 
      "听小绵蛮，新格磔，旧呢喃。"
    ], 
    "rhythmic": "行香子"
  }, 
  {
    "author": "辛弃疾", 
    "paragraphs": [
      "昨日春如，十三女儿学绣。", 
      "一枝枝、不教花瘦。", 
      "甚无情，便下得，雨风。", 
      "向园林、铺作地衣红绉。", 
      "而今春似，轻薄荡子难久。", 
      "记前时、送春归後。", 
      "把春波，都酿作，一江春酎。", 
      "约清愁、杨柳岸边相候。"
    ], 
    "rhythmic": "粉蝶儿"
  }, 
  {
    "author": "辛弃疾", 
    "paragraphs": [
      "春色难留，酒杯常浅。", 
      "把旧恨、新愁相间。", 
      "五更风，千里梦，看飞红几片。", 
      "这般庭院。", 
      "几许风流，几般娇懒。", 
      "问相见、何如不见。", 
      "燕飞忙，莺语乱。", 
      "恨重帘不卷。", 
      "翠屏平远。"
    ], 
    "rhythmic": "锦帐春"
  }, 
  {
    "author": "辛弃疾", 
    "paragraphs": [
      "几个相知可喜。", 
      "才厮见、说山说水。", 
      "颠倒烂熟只这是。", 
      "怎奈向，一回说，一回美。", 
      "有个尖新底。", 
      "说底话、非名即利。", 
      "说得口乾罪过你。", 
      "且不罪，俺略起，去洗耳。"
    ], 
    "rhythmic": "夜游宫"
  }, 
  {
    "author": "辛弃疾", 
    "paragraphs": [
      "身世酒杯中。", 
      "万事皆空。", 
      "古来三五个英雄。", 
      "雨打风吹何处是，汉殿秦宫。", 
      "梦入少年丛。", 
      "歌舞匆匆。", 
      "老僧夜半误鸣钟。", 
      "惊起西窗眠不得，卷地西风。"
    ], 
    "rhythmic": "浪淘沙"
  }, 
  {
    "author": "辛弃疾", 
    "paragraphs": [
      "春水。", 
      "千里。", 
      "孤舟浪起。", 
      "梦携西子。", 
      "觉来村巷夕阳斜。", 
      "几家。", 
      "短墙红杏花。", 
      "晚云做造些儿雨。", 
      "折花去。", 
      "岸上谁家女。", 
      "太狂颠。", 
      "那岸边。", 
      "柳绵。", 
      "被风吹上天。"
    ], 
    "rhythmic": "河传"
  }, 
  {
    "author": "辛弃疾", 
    "paragraphs": [
      "人道偏宜歌舞，天教只入丹青。", 
      "喧天画鼓要他听。", 
      "把著花枝不应。", 
      "何处娇魂瘦影，向来软语柔情。", 
      "有时醉里唤卿卿。", 
      "却被傍人笑问。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "万事云烟忽过，一身蒲柳先衰。", 
      "而今何事最相宜。", 
      "宜醉宜游宜睡。", 
      "早趁催科了纳，更量出入收支。", 
      "乃翁依旧管些儿。", 
      "管竹管山管水。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "少年不识愁滋味，爱上层楼。", 
      "爱上层楼。", 
      "为赋新词强说愁。", 
      "而今识尽愁滋味，欲说还休。", 
      "欲说还休。", 
      "却道“天凉好个秋”。"
    ], 
    "rhythmic": "丑奴儿・采桑子"
  }, 
  {
    "author": "辛弃疾", 
    "paragraphs": [
      "少日春风满眼，而今秋叶辞柯。", 
      "便好消磨心下事，莫忆寻常醉後歌。", 
      "可怜白发多。", 
      "明日扶头颠倒，倩谁伴舞婆娑。", 
      "我定思君拼瘦损，君不思兮可奈何。", 
      "天寒将息呵。"
    ], 
    "rhythmic": "破阵子"
  }, 
  {
    "author": "辛弃疾", 
    "paragraphs": [
      "宿麦畦中雉鷕，柔桑陌上蚕生。", 
      "骑火须防花月暗，玉唾长携彩笔行。", 
      "隔墙人笑声。", 
      "莫说弓刀事业，依然诗酒功名。", 
      "千载图中今古事，万石溪头长短亭。", 
      "小塘风浪平。"
    ], 
    "rhythmic": "破阵子"
  }, 
  {
    "author": "辛弃疾", 
    "paragraphs": [
      "少日犹堪话别离。", 
      "老来怕作送行诗。", 
      "极目南云无过雁。", 
      "君看。", 
      "梅花也解寄相思。", 
      "无限江山行未了。", 
      "父老。", 
      "不须和泪看旌旗。", 
      "後会丁宁何日□。", 
      "须记。", 
      "春风十日放灯时。"
    ], 
    "rhythmic": "定风波"
  }, 
  {
    "author": "辛弃疾", 
    "paragraphs": [
      "莫望中州叹黍离。", 
      "元和圣德要君诗。", 
      "老去不堪谁似我。", 
      "归卧。", 
      "青山活计费寻思。", 
      "谁筑诗墙高十丈。", 
      "直上。", 
      "看君斩将更搴旗。", 
      "歌舞正浓还有语。", 
      "记取。", 
      "须髯不似少年时。"
    ], 
    "rhythmic": "定风波"
  }, 
  {
    "author": "辛弃疾", 
    "paragraphs": [
      "进退存亡，行藏用舍。", 
      "小人请学樊须稼。", 
      "衡门之下可栖迟，日之夕矣□□下。", 
      "去卫灵公，遭桓司马。", 
      "东西南北之人也。", 
      "长沮粲溺耦而耕，丘何为是栖栖者。"
    ], 
    "rhythmic": "踏莎行"
  }, 
  {
    "author": "辛弃疾", 
    "paragraphs": [
      "春已归来，看美人头上，袅袅春幡。", 
      "无端风雨，未肯收尽馀寒。", 
      "年时燕子，料今宵、梦到西园。", 
      "浑未办、黄柑荐酒，更传青韭堆盘。", 
      "却笑东风从此，便薰梅染柳，更没些闲。", 
      "闲时又来镜里，转变朱颜。", 
      "清愁不断，问何人、会解连环。", 
      "生怕见、花开花落，朝来塞雁先还。"
    ], 
    "rhythmic": "汉宫春", 
    "tags": [
      "宋词三百首"
    ]
  }, 
  {
    "author": "辛弃疾", 
    "paragraphs": [
      "山下千林花太俗。", 
      "山上一枝看不足。", 
      "春风正在此花边，菖蒲自蘸清溪绿。", 
      "与花同草木。", 
      "问谁风雨飘零速。", 
      "莫怨歌，夜深岩下，惊动白云宿。", 
      "病怯残年频自卜。", 
      "老爱遗编难细读。", 
      "苦无妙手画於菟，人间雕刻真成鹄。", 
      "梦中人似玉。", 
      "觉来更忆腰如束。", 
      "许多愁，问君有酒，何不日丝竹。"
    ], 
    "rhythmic": "归朝欢"
  }, 
  {
    "author": "辛弃疾", 
    "paragraphs": [
      "古道行人来去，香红满树，风雨残花。", 
      "望断青山，高处都被云遮。", 
      "客重来、风流觞咏，春已去、光景桑麻。", 
      "苦无多。", 
      "一条垂柳，两个啼鸦。", 
      "人家。", 
      "疏疏翠竹，阴阴绿树，浅浅寒沙。", 
      "醉兀篮舆，夜来豪饮太狂些。", 
      "到如今、都齐醒却，只依旧、无奈愁何。", 
      "试听呵。", 
      "寒食近也，且住为佳。"
    ], 
    "rhythmic": "玉蝴蝶"
  }, 
  {
    "author": "辛弃疾", 
    "paragraphs": [
      "旧雨常来，今□不来，佳人偃蹇谁留。", 
      "幸山中芋栗，今岁全收。", 
      "贫贱交情落落，古今吾道悠悠。", 
      "怪新来却见，文反离骚，诗□秦州。", 
      "功名只道，无之不乐，那知有更堪忧。", 
      "怎奈向、儿曹抵死，唤不回头。", 
      "石卧山前认虎，蚁喧床下闻牛。", 
      "为谁西望，凭栏一饷，却下层楼。"
    ], 
    "rhythmic": "雨中花慢"
  }, 
  {
    "author": "辛弃疾", 
    "paragraphs": [
      "一自酒情诗兴懒，舞裙歌扇阑珊。", 
      "好天良夜月团团。", 
      "杜陵真好事，留得一钱看。", 
      "岁晚人欺程不识，怎教阿堵留连。", 
      "杨花榆荚雪漫天。", 
      "从今花影下，只看绿苔圆。"
    ], 
    "rhythmic": "临江仙"
  }, 
  {
    "author": "辛弃疾", 
    "paragraphs": [
      "鼓子花开春烂漫，荒园无限思量。", 
      "今朝拄杖过西乡。", 
      "急呼桃叶渡，为看牡丹忙。", 
      "不管昨宵风雨横，依然红紫成行。", 
      "白头陪奉少年场。", 
      "一枝簪不住，推道帽檐长。"
    ], 
    "rhythmic": "临江仙"
  }, 
  {
    "author": "辛弃疾", 
    "paragraphs": [
      "三三两两谁家女。", 
      "听取鸣禽枝上语。", 
      "提壶沽酒已多时，婆饼焦时须早去。", 
      "醉中忘却来时路。", 
      "借问行人家住处。", 
      "只寻古庙那边行，更过溪南乌桕树。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "散发披襟处，浮瓜沈李杯。", 
      "涓涓流水细侵阶。", 
      "凿个池儿，唤个月儿来。", 
      "画栋频摇动，红葵尽倒开。", 
      "斗匀红粉照香腮。", 
      "有个人人，把做镜儿猜。"
    ], 
    "rhythmic": "南歌子"
  }, 
  {
    "author": "辛弃疾", 
    "paragraphs": [
      "更休说。", 
      "便是个、住世观音菩萨。", 
      "甚今年、容貌八十岁，见底道、才十八。", 
      "莫献寿星香烛。", 
      "莫祝灵龟椿鹤。", 
      "只消得、把笔轻轻去，十字上、添一撇。"
    ], 
    "rhythmic": "品令"
  }, 
  {
    "author": "辛弃疾", 
    "paragraphs": [
      "桃李风前多妩媚，杨柳更温柔。", 
      "唤取笙歌烂熳游。", 
      "且莫管闲愁。", 
      "好趁春晴连夜赏，雨便一春休。", 
      "草草杯盘不要收。", 
      "才晓更扶头。"
    ], 
    "rhythmic": "武陵春"
  }, 
  {
    "author": "辛弃疾", 
    "paragraphs": [
      "聚散匆匆不偶然。", 
      "二年遍历楚山川。", 
      "但将痛饮酬风月，莫放离歌入管弦。", 
      "萦绿带，点青钱。", 
      "东湖春水碧连天。", 
      "明朝放我东归去，後夜相思月满船。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "翰墨诸君久擅场。", 
      "胸中书传许多香。", 
      "苦无丝竹衔杯乐，却看龙蛇落笔忙。", 
      "闲意思，老风光。", 
      "酒徒今有几高阳。", 
      "黄花不怯秋风冷，只怕诗人两鬓霜。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "万事纷纷一笑中。", 
      "渊明把菊对秋风。", 
      "细看爽气今犹在，惟有南山一似翁。", 
      "情味好，语言工。", 
      "三贤高会古来同。", 
      "谁知止酒停云老，独立斜阳数过鸿。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "点尽苍苔色欲空。", 
      "竹篱茅舍要诗翁。", 
      "花馀歌舞欢娱外，诗在经营惨澹中。", 
      "听软语，笑衰容。", 
      "一枝斜坠翠鬟松。", 
      "浅颦轻笑谁堪醉，看取萧然林下风。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "病绕梅花酒不空。", 
      "齿牙牢在莫欺翁。", 
      "恨无飞雪青松畔，却放疏花翠叶中。", 
      "冰作骨，玉为容。", 
      "当年宫额鬓云松。", 
      "直须烂醉烧银烛，横笛难堪一再风。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "句里春风正剪裁。", 
      "溪山一片画图开。", 
      "轻鸥自趁虚船去，荒犬还迎野妇回。", 
      "松菊竹，翠成堆。", 
      "要擎残雪斗疏梅。", 
      "乱鸦毕竟无才思，时把琼瑶蹴下来。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "石壁虚云积渐高。", 
      "溪声绕屋几周遭。", 
      "自从一雨花零乱，却爱微风草动摇。", 
      "呼玉友，荐溪毛。", 
      "殷勤野老苦相邀。", 
      "杖藜忽避行人去，认是翁来却过桥。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "自古高人最可嗟。", 
      "只因疏懒取名多。", 
      "居山一似庚桑楚，种树真成郭橐驼。", 
      "云子饭，水晶瓜。", 
      "林间携客更烹茶。", 
      "君归休矣吾忙甚，要看蜂儿趁晚衙。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "掩鼻人间臭腐场。", 
      "古来惟有酒偏香。", 
      "自从归住云烟畔，直到而今歌舞忙。", 
      "呼老伴，共秋光。", 
      "黄花何事避重阳。", 
      "要知烂熳开时节，直待西风一夜霜。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "谁共春光管日华。", 
      "朱朱纷纷野蒿花。", 
      "闲愁投老无多子，酒病而今较减些。", 
      "山远近，路横斜。", 
      "正无聊处管弦哗。", 
      "去年醉处犹能记，细数溪边第几家。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "占断雕栏只一株。", 
      "春风费尽几工夫。", 
      "天香夜染衣犹湿，国色朝酣酒未苏。", 
      "娇欲语，巧相扶。", 
      "不妨老干自扶疏。", 
      "恰如翠幕高堂上，来看红衫《百子图》。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "翠盖牙签几百株。", 
      "杨家姊妹夜游初。", 
      "五花结队香如雾，一朵倾城醉未苏。", 
      "闲小立，困相扶。", 
      "夜来风雨有情无。", 
      "愁红惨绿今宵看，却似吴宫教阵图。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "浓紫深红一画图。", 
      "中间更著玉盘盂。", 
      "先裁翡翠装成盖，更点胭脂染透酥。", 
      "香潋滟，锦模糊。", 
      "主人长得醉功夫。", 
      "莫携弄玉栏边去，羞得花枝一朵无。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "老病那堪岁月侵。", 
      "霎时光景值千金。", 
      "一生不负溪山债，百药难治书史淫。", 
      "随巧拙，任浮沈。", 
      "人无同处面如心。", 
      "不妨旧事从头记，要写行藏入《笑林》。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "鸡鸭成群晚不收。", 
      "桑麻长过屋山头。", 
      "有何不可吾方羡，要底都无饱便休。", 
      "新柳树，旧沙洲。", 
      "去年溪打那边流。", 
      "自言此地生儿女，不嫁金家即聘周。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "不向长安路上行。", 
      "却教山寺厌逢迎。", 
      "味无味处求吾乐，材不材间过此生。", 
      "宁作我，岂其卿。", 
      "人间走遍却归耕。", 
      "一松一竹真朋友，山鸟山花好弟兄。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "是处移花是处开。", 
      "古今兴废几池台。", 
      "背人翠羽偷鱼去，抱蕊黄须趁蝶来。", 
      "掀老瓮，拨新醅。", 
      "客来且尽两三杯。", 
      "日高盘馔供何晚，市远鱼鲑买未回。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "寸步人间百尺楼。", 
      "孤城春水一沙鸥。", 
      "天风吹树几时休。", 
      "突兀趁人山石狠，朦胧避路野花羞。", 
      "人家平水庙东头。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "细听春山杜宇啼。", 
      "一声声是送行诗。", 
      "朝来白鸟背人飞。", 
      "对郑子真岩石卧，趁陶元亮菊花期。", 
      "而今堪诵北山移。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "草木於人也作疏。", 
      "秋来咫尺共荣枯。", 
      "空山晚翠孰华余。", 
      "孤竹君穷犹抱节，赤松子嫩已生须。", 
      "主人相爱肯留无。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "艳杏夭桃两行排。", 
      "莫携歌舞去相催。", 
      "次第未堪供醉眼，去年栽。", 
      "春意才从梅里过，人情都向柳边来。", 
      "咫尺东家还又有，海棠开。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "酒面低迷翠被重。", 
      "黄昏院落月朦胧。", 
      "堕髻啼妆孙寿醉，泥秦宫。", 
      "试问花留春几日，略无人管雨和风。", 
      "瞥向绿珠楼下见，坠残红。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "强欲加餐竟未佳。", 
      "只宜长伴病僧斋。", 
      "心似风吹香篆过，也无灰。", 
      "山上朝来云出岫，随风一去未曾回。", 
      "次第前村行雨了，合归来。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "新葺茅檐次第成。", 
      "青山恰对小窗横。", 
      "去年曾共燕经营。", 
      "病怯杯盘甘止酒，老依香火苦翻经。", 
      "夜来依旧管弦声。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "花向今朝粉面匀。", 
      "柳因何事翠眉颦。", 
      "东风吹雨细於尘。", 
      "自笑好山如好色，只今怀树更怀人。", 
      "闲愁闲恨一番新。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "台倚崩崖玉灭瘢。", 
      "青山却作捧心颦。", 
      "远林烟火几家村。", 
      "引入沧浪鱼得计，展成寥阔鹤能言。", 
      "几时高处见层轩。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "总把平生入醉乡。", 
      "大都三万六千场。", 
      "今古悠悠多少事，莫思量。", 
      "微有寒些春雨好，更无寻处野花香。", 
      "年去年来还又笑，燕飞忙。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "北陇田高踏水频。", 
      "西溪禾早已尝新。", 
      "隔墙沽酒□纤鳞。", 
      "忽有微凉何处雨，更无留影霎时云。", 
      "卖瓜声过竹边村。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "曲水流觞，赏心乐事良辰。", 
      "兰蕙光风，转头天气还新。", 
      "明眸皓齿，看江头、有女如云。", 
      "折花归去，绮罗陌上芳尘。", 
      "能几多春。", 
      "试听啼鸟殷勤。", 
      "览物兴怀，向来哀乐纷纷。", 
      "且题醉墨，似兰亭、列序时人。", 
      "後之览者，又将有感斯文。"
    ], 
    "rhythmic": "新荷叶"
  }, 
  {
    "author": "辛弃疾", 
    "paragraphs": [
      "漫天春雪来，才抵梅花半。", 
      "最爱雪边人，楚些裁成乱。", 
      "雪儿偏解歌，只要金杯满。", 
      "谁道雪天寒，翠袖阑干暖。"
    ], 
    "rhythmic": "生查子"
  }, 
  {
    "author": "辛弃疾", 
    "paragraphs": [
      "去年燕子来，帘幕深深处。", 
      "香径得泥归，都把琴书污。", 
      "今年燕子来，谁听呢喃语。", 
      "不见卷帘人，一阵黄昏雨。"
    ], 
    "rhythmic": "生查子"
  }, 
  {
    "author": "辛弃疾", 
    "paragraphs": [
      "人面不如花面。", 
      "花到开时重见。", 
      "独倚小阑干。", 
      "许多山。", 
      "落叶西风时候。", 
      "人共青山都瘦。", 
      "说道梦阳台。", 
      "几曾来。"
    ], 
    "rhythmic": "昭君怨"
  }, 
  {
    "author": "辛弃疾", 
    "paragraphs": [
      "晚花露叶风条。", 
      "燕飞高。", 
      "行过长廊西畔、小红桥。", 
      "歌再起，人再舞，酒才消。", 
      "更把一杯重劝、摘樱桃。"
    ], 
    "rhythmic": "乌夜啼"
  }, 
  {
    "author": "辛弃疾", 
    "paragraphs": [
      "年年团扇怨秋风。", 
      "愁绝宝杯空。", 
      "山下卧龙丰度，台前戏马英雄。", 
      "而今休矣，花残人似，人老花同。", 
      "莫怪东篱韵减，只今丹桂香浓。"
    ], 
    "rhythmic": "朝中措"
  }, 
  {
    "author": "辛弃疾", 
    "paragraphs": [
      "夜深残月过山房。", 
      "睡觉北窗凉。", 
      "起绕中庭独步，一天星斗文章。", 
      "朝来客话，山林锺鼎，那处难忘。", 
      "君向沙头细问，白鸥知我行藏。"
    ], 
    "rhythmic": "朝中措"
  }, 
  {
    "author": "辛弃疾", 
    "paragraphs": [
      "芳草绿萋萋。", 
      "断肠绝浦相思。", 
      "山头人望翠云旗。", 
      "蕙香佳酒君归。", 
      "惆怅画檐双燕舞。", 
      "东风吹散灵雨。", 
      "香火冷残箫鼓。", 
      "斜阳门外今古。"
    ], 
    "rhythmic": "河渎神"
  }, 
  {
    "author": "辛弃疾", 
    "paragraphs": [
      "一轮秋影转金波。", 
      "飞镜又重磨。", 
      "把酒问姮娥。", 
      "被白发、欺人奈何。", 
      "乘风好去，长空万里，直下看山河。", 
      "斫去桂婆娑。", 
      "人道是、清光更多。"
    ], 
    "rhythmic": "太常引"
  }, 
  {
    "author": "辛弃疾", 
    "paragraphs": [
      "少年痛饮。", 
      "忆向吴江醒。", 
      "明月团圆高树影。", 
      "十里蔷薇水冷。", 
      "大都一点宫黄。", 
      "人间直恁芳芬。", 
      "怕是九天风露，染教世界都香。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "东园向晓。", 
      "阵阵西风好。", 
      "唤起仙人金小小。", 
      "翠羽玲珑装了。", 
      "一枝沈畔开时。", 
      "罗帏翠幕低垂。", 
      "恁地十分遮护，打窗早有蜂儿。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "春宵睡重。", 
      "梦里还相送。", 
      "枕畔起寻双玉凤。", 
      "半日才知是梦。", 
      "一从卖翠人还。", 
      "又无音信经年。", 
      "却把泪来做水，流也流到伊边。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "旌旗依旧长亭路。", 
      "尊前试点莺花数。", 
      "何处捧心颦。", 
      "人间别样春。", 
      "功名君自许。", 
      "少日闻鸡舞。", 
      "诗句到梅花。", 
      "春风十万家。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "画楼影蘸清溪水。", 
      "歌声响彻行云里。", 
      "帘幕燕双双。", 
      "绿杨低映窗。", 
      "曲中特地误。", 
      "要试周郎顾。", 
      "醉里客魂消。", 
      "春风大小乔。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "万金不换囊中术。", 
      "上医元自能医国。", 
      "软语到更阑。", 
      "绨袍范叔寒。", 
      "江头杨柳路。", 
      "马踏春风去。", 
      "快趁两三杯。", 
      "河豚欲上来。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "看灯元是菩提叶。", 
      "依然会说菩提法。", 
      "法似一灯明。", 
      "须叟千万灯。", 
      "灯边花更满。", 
      "谁把空花散。", 
      "说与病维摩。", 
      "而今天女歌。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "游人占却岩中屋。", 
      "白云只向檐头宿。", 
      "谁解探玲珑。", 
      "青山十里空。", 
      "松篁通一径。", 
      "噤山花冷。", 
      "今古几千年。", 
      "西乡小有天。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "葛巾自向沧浪濯。", 
      "朝来漉酒那堪著。", 
      "高树莫鸣蝉。", 
      "晚凉秋水眠。", 
      "竹床能几尺。", 
      "上有华胥国。", 
      "山上咽飞泉。", 
      "梦中琴断弦。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "莫炼丹难。", 
      "黄河可塞，金可成难。", 
      "休辟谷难。", 
      "吸风饮露，长忍饥难。", 
      "劝君莫远游难。", 
      "何处有、西王母难。", 
      "休采药难。", 
      "人沈下土，我上天难。"
    ], 
    "rhythmic": "柳梢青", 
    "tags": [
      "黄河"
    ]
  }, 
  {
    "author": "辛弃疾", 
    "paragraphs": [
      "濮上看垂钓。", 
      "更风流、羊裘泽畔，精神孤矫。", 
      "楚汉黄金公卿印，比著渔竿谁小。", 
      "但过眼、才堪一笑。", 
      "惠子焉知濠梁乐，望桐江、千丈高台好。", 
      "烟雨外，几鱼鸟。", 
      "古来如许高人少。", 
      "细平章、两翁似与，巢由同调。", 
      "已被尧知方洗耳，毕竟尘污人了。", 
      "要名字、人间如扫。", 
      "我爱蜀庄沈冥者，解门前、不使徵书到。", 
      "君为我，画三老。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "下马东山路。", 
      "恍临风、周情孔思，悠然千古。", 
      "寂寞东家丘何在，缥缈危亭小鲁。", 
      "试重上、岩岩高处。", 
      "更忆公归西悲日，正、陌上多零雨。", 
      "嗟费却，几章句。", 
      "谢安雅志还成趣。", 
      "记风流、中年怀抱，长携歌舞。", 
      "政尔良难君臣事，晚听秦筝声苦。", 
      "快满眼、松篁千亩。", 
      "把似渠垂功名泪，算何如、且作溪山主。", 
      "双白鸟，又飞去。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "逸气轩眉宇。", 
      "似王良、轻车熟路，骅骝欲舞。", 
      "我觉君非池中物，咫尺蛟龙云雨。", 
      "时与命、犹须天付。", 
      "兰佩芳菲无人问，叹灵均、欲向重华诉。", 
      "空壹郁，共谁语。", 
      "儿曹不料扬雄赋。", 
      "怪当年、甘泉误说，青葱玉树。", 
      "风引船回沧溟阔，目断三山伊阻。", 
      "但笑指、吾庐何许。", 
      "门外苍官千百辈，尽堂堂、八尺须髯古。", 
      "谁载酒，带湖去。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "路入门前柳。", 
      "到君家、悠然细说，渊明重九。", 
      "岁晚凄其无诸葛，惟有黄花入手。", 
      "更西风、东篱依旧。", 
      "斗顿南山高如许，是先生、拄杖归来後。", 
      "山不记，何年有。", 
      "是中不减康庐秀。", 
      "倩西风、为君唤起，翁能来否。", 
      "鸟倦飞还平林去，云肯无心出岫。", 
      "剩准备、新诗几首。", 
      "欲辨忘言当年意，慨遥遥、我去羲农久。", 
      "天下事，可无酒。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "曾与东山约。", 
      "为鯈鱼、从容分得，清泉一勺。", 
      "堪笑高人读书处，多少松窗竹阁。", 
      "甚长被、游人占却。", 
      "万卷何言达时用，士方穷、早与人同乐。", 
      "新种得，几花药。", 
      "山头怪石蹲秋鹗。", 
      "俯人间、尘埃野马，孤撑高攫。", 
      "拄杖危亭扶未到，已觉云生两脚。", 
      "更换却、朝来毛发。", 
      "此地千年曾物化，莫呼猿、且自多招鹤。", 
      "吾亦有，一丘壑。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "拄杖重来约。", 
      "对东风、洞庭张乐，满空箫勺。", 
      "巨海拔犀头角出，来向此山高阁。", 
      "尚两两、三三前却。", 
      "老我伤怀登临际，问何方、可以平哀乐。", 
      "唯酒是，万金药。", 
      "劝君且作横空鹗。", 
      "便休论、人间腥腐，纷纷乌攫。", 
      "九万里风斯在下，翻覆云头雨脚。", 
      "更直上、濯发。", 
      "好卧长虹陂十里，是谁言、听取双黄鹤。", 
      "推翠影，浸云壑。"
    ], 
    "rhythmic": "贺新郎", 
    "tags": [
      "洞庭湖"
    ]
  }, 
  {
    "author": "辛弃疾", 
    "paragraphs": [
      "听我三章约。", 
      "有谈功、谈名者舞，谈经深酌。", 
      "作赋相如亲涤器，识字子云投阁。", 
      "算枉把、精神费却。", 
      "此会不如公荣者，莫呼来、政尔妨人乐。", 
      "医俗士，苦无药。", 
      "当年众鸟看孤鹗。", 
      "意飘然、横空直把，曹吞刘攫。", 
      "老我山中谁来伴，须信穷愁有脚。", 
      "似剪尽、还生僧发。", 
      "自断此生天休问，倩何人、说与乘轩鹤。", 
      "吾有志，在沟壑。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "高阁临江渚。", 
      "访层城、空馀旧迹，黯然怀古。", 
      "画栋珠帘当日事，不见朝云暮雨。", 
      "但遗意、西山南浦。", 
      "天宇修眉浮新绿，映悠悠、潭影长如故。", 
      "空有恨，奈何许。", 
      "王郎健笔夸翘楚。", 
      "到如今、落霞孤鹜，竞传佳句。", 
      "物换星移知几度，梦想珠歌翠舞。", 
      "为徙倚、阑干凝伫。", 
      "目断平芜苍波晚，快江风、一瞬澄襟暑。", 
      "谁共饮，有诗侣。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "老来曾识渊明，梦中一见参差是。", 
      "觉来幽恨，停觞不御，欲歌还止。", 
      "白发西风，折腰五斗，不应堪此。", 
      "问北窗高卧，东篱自醉，应别有、归来意。", 
      "须信此翁未死。", 
      "到如今、凛然生气。", 
      "吾侪心事，古今长在，高山流水。", 
      "富贵他年，直饶未免，也应无味。", 
      "甚东山何事，当时也道，为苍生起。"
    ], 
    "rhythmic": "水龙吟"
  }, 
  {
    "author": "辛弃疾", 
    "paragraphs": [
      "被公惊倒瓢泉，倒流三峡词源泻。", 
      "长安纸贵，流传一字，千金争舍。", 
      "割肉怀归，先生自笑，又何廉也。", 
      "但衔杯莫问，人间岂有，如孺子、长贫者。", 
      "谁识稼轩心事，似风乎、舞雩之下。", 
      "回头落日，苍茫万里，尘埃野马。", 
      "更想隆中，卧龙千尺，高吟才罢。", 
      "倩何人与问，雷鸣瓦釜，甚黄锺哑。"
    ], 
    "rhythmic": "水龙吟"
  }, 
  {
    "author": "辛弃疾", 
    "paragraphs": [
      "木末翠楼出，诗眼巧安排。", 
      "天公一夜，削出四面玉崔嵬。", 
      "畴昔此山安在，应为先生见挽，万马一时来。", 
      "白鸟飞不尽，却带夕阳回。", 
      "劝公饮，左手蟹，右手杯。", 
      "人间万事变灭，今古几池台。", 
      "君看庄生达者，犹对山林皋壤，哀乐未忘怀。", 
      "我老尚能赋，风月试追陪。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "万事几时足，日月自西东。", 
      "无穷宇宙，人是一粟太仓中。", 
      "一葛一裘经岁，一钵一瓶终日，老子旧家风。", 
      "更著一杯酒，梦觉大槐宫。", 
      "记当年，吓腐鼠，叹冥鸿。", 
      "衣冠神武门外，惊倒几儿童。", 
      "休说须弥芥子，看取鵾鹏斥鴳，小大若为同。", 
      "君欲论齐物，须访一枝翁。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "唤起子陆子，经德问何如。", 
      "万锺於我何有，不负古人书。", 
      "闻道千章松桂，剩有四时柯叶，霜雪岁寒馀。", 
      "此是瑱山境，还似象山无。", 
      "耕也馁，学也禄，孔子徒。", 
      "青衫毕竟升斗，此意正关渠。", 
      "天地清宁高下，日月东西寒暑，何用著工夫。", 
      "两字君勿惜，借我榜吾庐。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "十里深窈窕，万瓦碧参差。", 
      "青山屋上，流水屋下绿横溪。", 
      "真得归来笑语，方是闲中风月，剩费酒边诗。", 
      "点检歌舞了，琴罢更围棋。", 
      "王家竹，陶家柳，谢家池。", 
      "知君勋业未了，不是枕流时。", 
      "莫向痴儿说梦，且作山人索价，颇怪鹤书迟。", 
      "一事定嗔我，已办《北山移》。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "高马勿捶面，千里事难量。", 
      "长鱼变化云雨，无使寸鳞伤。", 
      "一壑一丘吾事，一斗一石皆醉，风月几千场。", 
      "须作猬毛磔，笔作剑锋长。", 
      "我怜君，痴绝似，顾长康。", 
      "纶巾羽扇颠倒，又似竹林狂。", 
      "解道澄江如练，准备停云堂上，千首买秋光。", 
      "怨调为谁赋，一斛贮槟榔。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "我志在寥阔，畴昔梦登天。", 
      "摩挲素月，人世俯仰已千年。", 
      "有客骖麟并凤，云遇青山赤壁，相约上高寒。", 
      "酌酒援北斗，我亦虱其间。", 
      "少歌曰，神甚放，形则眠。", 
      "鸿鹄一再高举，天地睹方圆。", 
      "欲重歌兮梦觉，推枕惘然独念，人事底亏全。", 
      "有美人可语，秋水隔娟娟。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "看公风骨，似长松磊落，多生奇节。", 
      "世上儿曹都蓄缩，冻芋旁堆秋瓞。", 
      "结屋溪头，境随人胜，不是江山别。", 
      "紫云如阵，妙歌争唱新阕。", 
      "尊酒一笑相逢，与公臭味，菊茂兰须悦。", 
      "天上四时调玉烛，万事宜询黄发。", 
      "看取东归，周家叔父，手把元龟说。", 
      "祝公长似，十分今夜明月。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "龙山何处，记当年高会，重阳佳节。", 
      "谁与老兵供一笑，落帽参军华发。", 
      "莫倚忘怀，西风也会，点检尊前客。", 
      "凄凉今古，眼中三两飞蝶。", 
      "须信采菊东篱，高情千载，只有陶彭泽。", 
      "爱说琴中如得趣，弦上何劳声切。", 
      "试把空杯，翁还肯道，何必杯中物。", 
      "临风一笑，请翁同醉今夕。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "君诗好处，似邹鲁儒家，还有奇节。", 
      "下笔如神强压韵，遗恨都无毫发。", 
      "灸手炎来，掉头冷去，无限长安客。", 
      "丁宁黄菊，未消勾引蜂蝶。", 
      "天上绛阙清都，听君归去，我自癯山泽。", 
      "人道君才刚百炼，美玉都成泥切。", 
      "我爱风流，醉中颠倒，丘壑胸中物。", 
      "一杯相属，莫孤风月今夕。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "曲水流觞，赏心乐事良辰。", 
      "今几千年，风流禊事如新。", 
      "明眸皓齿，看江头、有女如云。", 
      "折花归去，绮罗陌上芳尘。", 
      "丝竹纷纷。", 
      "杨花飞鸟衔巾。", 
      "争似群贤，茂林修竹兰亭。", 
      "一觞一咏，亦足以畅叙幽情。", 
      "清欢未了，不如留住青春。"
    ], 
    "rhythmic": "新荷叶"
  }, 
  {
    "author": "辛弃疾", 
    "paragraphs": [
      "种豆南山，零落一顷为萁。", 
      "岁晚渊明，也吟草盛苗稀。", 
      "风流刬地，向尊前、采菊题诗。", 
      "悠然忽见，此山正绕东篱。", 
      "千载襟期。", 
      "高情想像当时。", 
      "小阁横空，朝来翠扑人衣。", 
      "是中真趣，问骋怀、游目谁知。", 
      "无心出岫，白云一片孤飞。"
    ], 
    "rhythmic": "新荷叶"
  }, 
  {
    "author": "辛弃疾", 
    "paragraphs": [
      "龙泉佳处，种花满县却东归。", 
      "腰间玉若金累。", 
      "须信功名富贵，长与少年期。", 
      "怅高山流水，古调今悲。", 
      "卧龙暂而。", 
      "算天上、有人知。", 
      "最好五十学易，三百篇诗。", 
      "男儿事业，看一日、须有致君时。", 
      "端的了、休更寻思。"
    ], 
    "rhythmic": "婆罗门引"
  }, 
  {
    "author": "辛弃疾", 
    "paragraphs": [
      "少日尝闻。", 
      "富不如贫。", 
      "贵不如、贱者长存。", 
      "由来至乐，总属闲人。", 
      "且饮瓢泉，弄秋水，看停云。", 
      "岁晚情亲。", 
      "老语弥真。", 
      "记前时、劝我殷勤。", 
      "都休酒，也莫论文。", 
      "把相牛经，种鱼法，教儿孙。"
    ], 
    "rhythmic": "行香子"
  }, 
  {
    "author": "辛弃疾", 
    "paragraphs": [
      "簟铺湘竹帐垂纱。", 
      "醉眠些。", 
      "梦天涯。", 
      "一枕惊回，水底沸鸣蛙。", 
      "借问喧天成鼓吹，良自苦，为官哪。", 
      "心空喧静不争多。", 
      "病维摩。", 
      "意云何。", 
      "扫地烧香，且看散天花。", 
      "斜日绿阴枝上噪，还又问，是蝉麽。"
    ], 
    "rhythmic": "江神子・江城子"
  }, 
  {
    "author": "辛弃疾", 
    "paragraphs": [
      "两轮屋角走如梭。", 
      "太忙些。", 
      "怎禁他。", 
      "拟倩何人，天上劝羲娥。", 
      "何似从容来小住，倾美酒，听高歌。", 
      "人生今古不须磨。", 
      "积教多。", 
      "似尘沙。", 
      "未必坚牢，划地事堪嗟。", 
      "漫道长生学不得，学得後，待如何。"
    ], 
    "rhythmic": "江神子・江城子"
  }, 
  {
    "author": "辛弃疾", 
    "paragraphs": [
      "叠嶂西驰，万马回旋，众山欲东。", 
      "正惊湍直下，跳珠倒溅，小桥横截，缺月初弓。", 
      "老合投闲，天教多事，检校长身十万松。", 
      "吾庐小，在龙蛇影外，风雨声中。", 
      "争先见面重重。", 
      "看爽气朝来三数峰。", 
      "似谢家子弟，衣冠磊落，相如庭户，车骑雍容。", 
      "我觉其间，雄深雅健，如对文章太史公。", 
      "新堤路，问偃湖何日，烟水。"
    ], 
    "rhythmic": "沁园春"
  }, 
  {
    "author": "辛弃疾", 
    "paragraphs": [
      "甲子相高，亥首曾疑，绛县老人。", 
      "看长身玉立，鹤般风度，方颐须磔，虎样精神。", 
      "文烂卿云，诗凌鲍谢，笔势更右军。", 
      "浑馀事，羡仙都梦觉，金阙名存。", 
      "门前父老忻忻。", 
      "焕奎阁新褒沼语温。", 
      "记他年帷幄，须依日月，只今剑履，快上星辰。", 
      "人道阴功，天教多寿，看到貂蝉七叶孙。", 
      "君家里，是几枝丹桂，几树灵椿。"
    ], 
    "rhythmic": "沁园春"
  }, 
  {
    "author": "辛弃疾", 
    "paragraphs": [
      "暑风凉月。", 
      "爱亭亭无数，绿衣持节。", 
      "掩冉如羞，参差似妒，拥出芙渠花发。", 
      "步衬潘娘堪恨，貌比六郎谁洁。", 
      "添白鹭，晚晴时，公子佳人并列。", 
      "休说。", 
      "搴木末。", 
      "当日灵均，恨与君王别。", 
      "心阻媒劳，交疏怨极，恩不甚兮轻绝。", 
      "千古离骚文字，芳至今犹未歇。", 
      "都休问，但千杯快饮，露荷翻叶。"
    ], 
    "rhythmic": "喜迁莺"
  }, 
  {
    "author": "辛弃疾", 
    "paragraphs": [
      "怪底寒梅，一枝雪里，直恁愁绝。", 
      "问讯无言，依稀似妒，天上飞英白。", 
      "江山一夜，琼瑶万顷，此段如何妒得。", 
      "细看来，风流添得，自家越样标格。", 
      "晓来楼上，对花临镜，学作半妆宫额。", 
      "著意争妍，那知却有，人妒花颜色。", 
      "无情休问，许多般事，且自访梅踏雪。", 
      "待行过溪桥，夜半更邀素月。"
    ], 
    "rhythmic": "永遇乐"
  }, 
  {
    "author": "辛弃疾", 
    "paragraphs": [
      "烈日秋霜，忠肝义胆，千载家谱。", 
      "得姓何年，细参辛字，一笑君听取。", 
      "艰辛做就，悲辛滋味，总是辛酸辛苦。", 
      "更十分，向人辛辣，椒桂捣残堪吐。", 
      "世间应有，芳甘浓美，不到吾家门户。", 
      "比著儿曹，累累却有，金印光垂组。", 
      "付君此事，从今直上，休忆对床风雨。", 
      "但赢得，靴纹绉面，记余戏语。"
    ], 
    "rhythmic": "永遇乐"
  }, 
  {
    "author": "辛弃疾", 
    "paragraphs": [
      "万里康成西走蜀。", 
      "药市船归书满屋。", 
      "有时光彩射星躔，何人汉简雠天禄。", 
      "好之宁有足。", 
      "请看良贾藏金玉。", 
      "记斯文，千年未丧，四壁闻丝竹。", 
      "试问辛勤携一束。", 
      "何似牙签三万轴。", 
      "古来不作借人痴，有朋只就云窗读。", 
      "忆君清梦熟。", 
      "觉来笑我便便腹。", 
      "倚危楼，人间何处，扫地《八风曲》。"
    ], 
    "rhythmic": "归朝欢"
  }, 
  {
    "author": "辛弃疾", 
    "paragraphs": [
      "片帆何太急。", 
      "望一点须臾，去天咫尺。", 
      "舟人好看客。", 
      "似三峡风涛，嵯峨剑戟。", 
      "溪南溪北。", 
      "正遐想、幽人泉石。", 
      "看渔憔、指点危楼，却羡舞筵歌席。", 
      "叹息。", 
      "山林锺鼎，意倦情迁，本无欣戚。", 
      "转头陈迹。", 
      "飞鸟外，晚烟碧。", 
      "问谁怜旧日，南楼老子，最爱月明吹笛。", 
      "到而今、扑面黄尘，欲归未得。"
    ], 
    "rhythmic": "瑞鹤仙"
  }, 
  {
    "author": "辛弃疾", 
    "paragraphs": [
      "贵贱偶然，浑似随风帘幌，篱落飞花。", 
      "空使儿曹，马上羞面频遮。", 
      "向空江、谁捐玉，寄离恨、应折疏麻。", 
      "暮云多。", 
      "佳人何处，数尽归鸦。", 
      "侬家。", 
      "生涯蜡屐，功名破甑，交友抟沙。", 
      "往日曾论，渊明似胜卧龙些。", 
      "记从来、人生行乐，休更问、日饮亡何。", 
      "快堪呵。", 
      "裁诗未稳，得酒良佳。"
    ], 
    "rhythmic": "玉蝴蝶"
  }, 
  {
    "author": "辛弃疾", 
    "paragraphs": [
      "我对君侯，长怪见、两眉阴德。", 
      "更长梦、玉皇金阙，姓名仙籍。", 
      "旧岁炊烟浑欲断，被公扶起千人活。", 
      "算胸中、除却五车书，都无物。", 
      "溪左右，山南北。", 
      "花远近，云朝夕。", 
      "看风流杖屦，苍髯如戟。", 
      "种柳已成陶令宅，散花更满维摩室。", 
      "劝人间、且住五千年，如金石。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "马上三年，醉帽吟鞭，锦囊诗卷长留。", 
      "怅溪山旧管，风月新收。", 
      "明便关河杳杳，去应日月悠悠。", 
      "笑千篇索价，未抵蒲萄，五斗凉州。", 
      "停云老子，有酒盈尊，琴书端可消忧。", 
      "浑未办、倾身一饱，淅米矛头。", 
      "心似伤弓塞雁，身如喘月吴牛。", 
      "晚天凉也，月明谁伴，吹笛南楼。"
    ], 
    "rhythmic": "雨中花慢"
  }, 
  {
    "author": "辛弃疾", 
    "paragraphs": [
      "婆娑欲舞，怪青山欢喜。", 
      "分得清溪半篙水。", 
      "记平沙鸥鹭，落日渔樵，湘江上，风景依然如此。", 
      "东篱多种菊，待学渊明，酒兴诗情不相似。", 
      "十里涨春波，一棹归来，只做个、五湖范蠡。", 
      "是则是、一般弄扁舟，争知道，他家有个西子。"
    ], 
    "rhythmic": "洞仙歌"
  }, 
  {
    "author": "辛弃疾", 
    "paragraphs": [
      "旧交贫贱，太半成新贵。", 
      "冠盖门前几行李。", 
      "看匆匆西笑，争出山来，凭谁问，小草何如远志。", 
      "悠悠今古事。", 
      "得丧乘除，暮四朝三又何异。", 
      "任掀天勋业，冠古文章，有几个、笙歌晚岁。", 
      "况满屋貂蝉未为荣，记裂土分茅，是公家世。"
    ], 
    "rhythmic": "洞仙歌"
  }, 
  {
    "author": "辛弃疾", 
    "paragraphs": [
      "松关桂岭，望青葱无路。", 
      "费尽银钩榜佳处。", 
      "怅空山岁晚，窈窕谁来，须著我，醉卧石楼风雨。", 
      "仙人琼海上，握手当年，笑许君携半山去。", 
      "叠嶂，卷飞泉，洞府凄凉，又却怪、先生多取。", 
      "怕夜半、罗浮有时还，好长把云烟，再三遮住。"
    ], 
    "rhythmic": "洞仙歌"
  }, 
  {
    "author": "辛弃疾", 
    "paragraphs": [
      "欲上高楼去避愁。", 
      "愁还随我上高楼。", 
      "经行几处江山改，多少亲朋尽白头。", 
      "归休去，去归休。", 
      "不成人总要封侯。", 
      "浮云出处元无定，得似浮云也自由。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "一片归心拟乱云。", 
      "春来谙尽恶黄昏。", 
      "不堪向晚檐前雨，又待今宵滴梦魂。", 
      "炉烬冷，鼎香氛。", 
      "酒寒谁遣为重温。", 
      "何人柳外横双笛，客耳那堪不忍闻。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "修竹翠罗寒，迟日江山暮。", 
      "幽迳无人独自芳，此恨知无数。", 
      "只共梅花语。", 
      "懒逐游丝去。", 
      "著意寻春不肯香，香在无寻处。"
    ], 
    "rhythmic": "卜算子"
  }, 
  {
    "author": "辛弃疾", 
    "paragraphs": [
      "欲行且起行，欲坐重来坐。", 
      "坐坐行行有倦时，更枕闲书卧。", 
      "病是近来身，懒是从前我。", 
      "静扫瓢泉竹树阴，且凭随缘过。"
    ], 
    "rhythmic": "卜算子"
  }, 
  {
    "author": "辛弃疾", 
    "paragraphs": [
      "红粉靓梳妆，翠盖低风雨。", 
      "占断人间六月凉，期月鸳鸯浦。", 
      "根底藕丝长，花里莲心苦。", 
      "只为风流有许愁，更衬佳人步。"
    ], 
    "rhythmic": "卜算子"
  }, 
  {
    "author": "辛弃疾", 
    "paragraphs": [
      "身後功名，古来不换生前醉。", 
      "青鞋自喜。", 
      "不踏长安市。", 
      "竹外僧归，路指霜锺寺。", 
      "孤鸿起。", 
      "丹青手里。", 
      "剪破松江水。"
    ], 
    "rhythmic": "点绛唇"
  }, 
  {
    "author": "辛弃疾", 
    "paragraphs": [
      "遮素月。", 
      "云外金蛇明灭。", 
      "翻树啼鸦声未彻。", 
      "雨声惊落叶。", 
      "宝蜡成行嫌热。", 
      "玉腕藕花谁雪。", 
      "流水高山弦断绝。", 
      "怒蛙声自咽。"
    ], 
    "rhythmic": "谒金门"
  }, 
  {
    "author": "辛弃疾", 
    "paragraphs": [
      "山吐月。", 
      "画烛从教风灭。", 
      "一曲瑶琴才听彻。", 
      "金蕉三两叶。", 
      "骤雨微凉还热。", 
      "似欠舞琼歌雪。", 
      "近日醉乡音问绝。", 
      "有时清泪咽。"
    ], 
    "rhythmic": "谒金门"
  }, 
  {
    "author": "辛弃疾", 
    "paragraphs": [
      "玉纤弹旧怨。", 
      "还敲绣屏面。", 
      "清歌目送西风雁。", 
      "雁行吹字断。", 
      "雁行吹字断。", 
      "夜深拜月，琐窗西畔。", 
      "但桂影、空阶满。", 
      "翠帏自掩无人见。", 
      "罗衣宽一半。", 
      "罗衣宽一半。"
    ], 
    "rhythmic": "东坡引"
  }, 
  {
    "author": "辛弃疾", 
    "paragraphs": [
      "黄花谩说年年好。", 
      "也趁秋光老。", 
      "绿鬓不惊秋，若斗尊前，人好花堪笑。", 
      "蟠桃结子知多少。", 
      "家住三山岛。", 
      "何日跨归鸾，沧海飞尘，人世因缘了。"
    ], 
    "rhythmic": "醉花阴"
  }, 
  {
    "author": "辛弃疾", 
    "paragraphs": [
      "清词索笑。", 
      "莫厌银杯小。", 
      "应是天孙新与巧。", 
      "剪恨裁愁句好。", 
      "有人梦断关河。", 
      "小窗日饮亡何。", 
      "想见重帘不卷，泪痕滴尽湘娥。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "灵皇醮罢。", 
      "福禄都来也。", 
      "试引鵷鶵花树下。", 
      "断了惊惊怕怕。", 
      "从今日日聪明。", 
      "更宜潭妹嵩兄。", 
      "看取辛家铁柱，无灾无难公卿。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "月明秋晓。", 
      "翠盖团团好。", 
      "碎剪黄金教恁小。", 
      "都著叶儿遮了。", 
      "折来休似年时。", 
      "小窗能有高低。", 
      "无顿许多香处，只消三两枝儿。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "长松。", 
      "之风。", 
      "如公。", 
      "肯余从。", 
      "山中。", 
      "人心与吾兮谁问。", 
      "湛湛千里之江。", 
      "上有枫。", 
      "噫，送子东。", 
      "望君之门兮九重。", 
      "女无悦己，谁适为容。", 
      "不龟手药，或一朝兮取封。", 
      "昔与游兮皆童。", 
      "我独穷兮今翁。", 
      "一鱼兮一龙。", 
      "劳心兮忡忡。", 
      "噫，命与时逢。", 
      "子取之食兮万锺。"
    ], 
    "rhythmic": "醉翁操"
  }, 
  {
    "author": "辛弃疾", 
    "paragraphs": [
      "秀骨青松不老，新词玉佩相磨。", 
      "灵槎准拟泛银河。", 
      "剩摘天星几个。", 
      "奠枕楼东风月，驻春亭上笙歌。", 
      "留君一醉意如何。", 
      "金印明年斗大。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "鹅湖山下长亭路，明月临关。", 
      "明月临关。", 
      "几阵西风落叶乾。", 
      "新词谁解裁冰雪，笔墨生寒。", 
      "笔墨生寒。", 
      "会说离愁千万般。"
    ], 
    "rhythmic": "丑奴儿・采桑子"
  }, 
  {
    "author": "辛弃疾", 
    "paragraphs": [
      "掷地刘郎玉斗，挂帆西子扁舟。", 
      "千古风流今在此，万里功名莫放休。", 
      "君王三百州。", 
      "燕雀岂知鸿鹄，貂蝉元出兜鍪。", 
      "却笑泸溪如斗大，肯把牛刀试手不。", 
      "寿君双玉瓯。"
    ], 
    "rhythmic": "破阵子"
  }, 
  {
    "author": "辛弃疾", 
    "paragraphs": [
      "醉里挑灯看剑，梦回吹角连营。", 
      "八百里分麾下炙，五十弦翻塞外声。", 
      "沙场秋点兵。", 
      "马作的卢飞快，弓如霹雳弦惊。", 
      "了却君王天下事，赢得生前身後名。", 
      "可怜白发生。"
    ], 
    "rhythmic": "破阵子"
  }, 
  {
    "author": "辛弃疾", 
    "paragraphs": [
      "左手把青霓，右手挟明月。", 
      "吾使丰隆前导，叫开阊阖。", 
      "周游上下，径入寥天一。", 
      "览县圃，万斛泉，千丈石。", 
      "钧天广乐，燕我瑶之席。", 
      "帝饮予觞甚乐，赐汝苍璧。", 
      "嶙峋突兀，正在一丘壑。", 
      "余马怀，仆夫悲，下恍惚。"
    ], 
    "rhythmic": "千年调"
  }, 
  {
    "author": "辛弃疾", 
    "paragraphs": [
      "水纵横，山远近。", 
      "拄杖占千顷。", 
      "老眼羞将，水底看山影。", 
      "试教水动山摇，吾生堪笑，似此个、青山无定。", 
      "一瓢饮。", 
      "人问翁爱飞泉，来寻个中静。", 
      "绕屋生喧，怎做静中境。", 
      "我眠君且归休，维摩方丈，待天女、散花时问。"
    ], 
    "rhythmic": "祝英台近"
  }, 
  {
    "author": "辛弃疾", 
    "paragraphs": [
      "绿杨堤，青草渡。", 
      "花片水流去。", 
      "百舌声中，唤起海棠睡。", 
      "断肠几点愁红，蹄痕犹在，多应怨、夜来风雨。", 
      "别情苦。", 
      "马蹄踏遍长亭，归期又成误。", 
      "帘卷青楼，回首在何处。", 
      "画梁燕子双双，能言能语，不解说、相思一句。"
    ], 
    "rhythmic": "祝英台近"
  }, 
  {
    "author": "辛弃疾", 
    "paragraphs": [
      "看君人物汉西都。", 
      "过吾庐。", 
      "笑谈初。", 
      "便说公卿，元自要通儒。", 
      "一自梅花开了後，长怕说，赋归欤。", 
      "而今别恨满江湖。", 
      "怎消除。", 
      "算何如。", 
      "杖屦当时，闻早放教疏。", 
      "今代故交新贵後，浑不寄，数行书。"
    ], 
    "rhythmic": "江神子・江城子"
  }, 
  {
    "author": "辛弃疾", 
    "paragraphs": [
      "云烟草树。", 
      "山北山南雨。", 
      "溪上行人相背去。", 
      "惟有啼鸦一处。", 
      "门前万斛春寒。", 
      "梅花可㬠摧残。", 
      "使我长忘酒易，要君不作诗难。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "莫笑吾家苍壁小，棱层势欲摩空。", 
      "相知惟有主人翁。", 
      "有心雄泰华，无意巧玲珑。", 
      "天作高山谁得料，解嘲试倩扬雄。", 
      "君看当日仲尼穷。", 
      "从人贤子贡，自欲学周公。"
    ], 
    "rhythmic": "临江仙"
  }, 
  {
    "author": "辛弃疾", 
    "paragraphs": [
      "记取年年为寿客，只今明月相随。", 
      "莫教弦管便生衣。", 
      "引壶觞自酌，须富贵何时。", 
      "入手清风词更好，细书白茧乌丝。", 
      "海山问我几时归。", 
      "枣瓜如可啖，直欲觅安期。"
    ], 
    "rhythmic": "临江仙"
  }, 
  {
    "author": "辛弃疾", 
    "paragraphs": [
      "忆醉三山芳树下，几层风韵忘怀。", 
      "黄金颜色五花开。", 
      "味如庐橘熟。", 
      "贵似荔枝来。", 
      "闻道商山馀四老，橘中自酿秋醅。", 
      "试呼名品细推排。", 
      "重重香腑脏，偏殢圣贤杯。"
    ], 
    "rhythmic": "临江仙"
  }, 
  {
    "author": "辛弃疾", 
    "paragraphs": [
      "夜语南堂新瓦响，三更急雨珊珊。", 
      "交情莫作细沙团。", 
      "死生贫富际，试向此中看。", 
      "记取他年《耆旧传》，与君名字牵连。", 
      "清风一枕晚凉天。", 
      "觉来还自笑，此梦倩谁园。"
    ], 
    "rhythmic": "临江仙"
  }, 
  {
    "author": "辛弃疾", 
    "paragraphs": [
      "日日老莱衣。", 
      "更解风流蜡凤嬉。", 
      "膝上放教文度去，须知。", 
      "要使人看玉树枝。", 
      "剩记乃翁诗。", 
      "绿水红莲觅旧题。", 
      "归骑春衫花满路，相期。", 
      "来岁流觞曲水时。"
    ], 
    "rhythmic": "南乡子"
  }, 
  {
    "author": "辛弃疾", 
    "paragraphs": [
      "有无一理谁差别。", 
      "乐令区区浑未达。", 
      "事言无处未尝无，试把所无凭理说。", 
      "伯夷饥采西山蕨。", 
      "何异捣齑餐杵铁。", 
      "仲尼去卫又之陈，此是乘车入鼠穴。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "客来底事逢迎晚。", 
      "竹里鸣禽寻未见。", 
      "日高犹苦圣贤中，门外谁酣蛮触战。", 
      "多方为渴寻泉遍。", 
      "何日成阴松种满。", 
      "不辞长向水云来，只怕频烦鱼鸟倦。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "何人半夜推山去。", 
      "四面浮云猜是汝。", 
      "常时相对两三峰，走遍溪头无觅处。", 
      "西风瞥起云横渡。", 
      "忽见东南天一柱。", 
      "老僧拍手笑相夸，且喜青山依旧住。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "青山不会乘云去。", 
      "怕有愚公惊著汝。", 
      "人间踏地出租钱，借使移将无著处。", 
      "三星昨夜光移度。", 
      "妙语来题桥上柱。", 
      "黄花不插满头归，定倩白云遮且住。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "少年才把笙歌[角戔]。", 
      "夏日非长秋夜短。", 
      "因他老病不相饶，把好心情都做懒。", 
      "故人别後书来劝。", 
      "乍可停杯强吃饭。", 
      "云何相遇酒边时，却道达人须饮满。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "君如九醞台黏𧣴。", 
      "我似茅柴风味短。", 
      "几时秋水美人来，长恐扁舟乘兴懒。", 
      "高怀自饮无人劝。", 
      "马有青刍奴白饭。", 
      "向来珠履玉簪人，颇觉斗量车载满。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "狂歌击碎村醪。", 
      "欲舞还怜衫袖短。", 
      "身如溪上钓矶闲，心似道旁官堠懒。", 
      "山中有酒提壶劝。", 
      "好语多君堪饭。", 
      "至今有句落人间，渭水西风黄叶满。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "趁得东风汗漫游。", 
      "见他歌後怎生愁。", 
      "事如芳草春长在，人似浮云影不留。", 
      "眉黛敛，眼波流。", 
      "十年薄幸谩扬州。", 
      "明朝短棹轻衫梦，只在溪南罨画楼。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "叹息频年廪未高。", 
      "新词空贺此丘遭。", 
      "遥知醉帽时时落，见说吟鞭步步摇。", 
      "乾玉唾，秃锥毛。", 
      "只今明月费招邀。", 
      "最怜乌鹊南飞句，不解风流见二乔。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "戏马台前秋雁飞。", 
      "管弦歌舞更旌旗。", 
      "要知黄菊清高处，不入当年二谢诗。", 
      "倾白酒，绕东篱。", 
      "只於陶令有心期。", 
      "明朝重九浑潇洒，莫使尊前欠一枝。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "水荇参差动绿波。", 
      "一池蛇影噤群蛙。", 
      "因风野鹤饥犹舞，积雨山栀病不花。", 
      "名利处，战争多。", 
      "门前蛮触日干戈。", 
      "不知更有槐安国，梦觉南柯日未斜。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "出处从来自不齐。", 
      "後车方载太公归。", 
      "谁知孤竹夷齐子，正向空山赋采薇。", 
      "黄菊嫩，晚香枝。", 
      "一般同是采花时。", 
      "蜂儿辛苦多官府，蝴蝶花间自在飞。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "秋水长廊水石间。", 
      "有谁来共听潺潺。", 
      "羡君人物东西晋，分我诗名大小山。", 
      "穷自乐，懒方闲。", 
      "人间路窄酒杯宽。", 
      "看君不了痴儿事，又似风流靖长官。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "壮岁旌旗拥万夫。", 
      "锦突骑渡江初。", 
      "燕兵夜银胡，汉箭朝飞金仆姑。", 
      "追往事，叹今吾。", 
      "春风不染白髭须。", 
      "都将万字平戎策，换得东家种树书。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "上巳风光好放怀。", 
      "忆君犹未看花回。", 
      "茂林映带谁家竹，曲水流传第几杯。", 
      "锦绣，写玫瑰。", 
      "长年富贵属多才。", 
      "要知此日生男好，曾有周公祓禊来。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "去岁君家把酒杯。", 
      "雪中曾见牡丹开。", 
      "而今纨扇薰风里，又见疏枝月下梅。", 
      "欢几许，醉方回。", 
      "明朝归路有人摧。", 
      "低声待向他家道，带得歌声满耳来。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "溪边白鹭。", 
      "来吾告汝。", 
      "溪里鱼儿堪数。", 
      "主人怜汝汝怜鱼，要物我、欣然一处。", 
      "白沙远浦。", 
      "青泥别渚。", 
      "剩有虾跳鳅舞。", 
      "任君飞去饱时来，看头上、风吹一缕。"
    ], 
    "rhythmic": "鹊桥仙"
  }, 
  {
    "author": "辛弃疾", 
    "paragraphs": [
      "画栋新垂帘幕，华灯未放笙歌。", 
      "一杯潋滟泛金波。", 
      "先向太夫人贺。", 
      "富贵吾应自有，功名不用渠多。", 
      "只将绿鬓抵羲娥。", 
      "金印须教斗大。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "风月亭危致爽，管弦声脆休催。", 
      "主人只是旧时怀。", 
      "锦瑟旁边须醉。", 
      "玉殿何须侬去，沙堤只要公来。", 
      "看看红药又翻阶。", 
      "趁取西湖春会。"
    ], 
    "rhythmic": "西江月", 
    "tags": [
      "西湖"
    ]
  }, 
  {
    "author": "辛弃疾", 
    "paragraphs": [
      "贪数明朝重九。", 
      "不知过了中秋。", 
      "人生有得许多愁。", 
      "惟有黄花如旧。", 
      "万象亭中酒。", 
      "九江阁上扶头。", 
      "城鸦唤我醉归休。", 
      "细雨斜风时候。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "醉里且贪欢笑，要愁那得工夫。", 
      "近来始觉古人书。", 
      "信著全无是处。", 
      "昨夜松边醉倒，问松「我醉何如」。", 
      "只疑松动要来扶。", 
      "以手推松曰「去」。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "江头日日打头风。", 
      "憔悴归来邴曼容。", 
      "郑贾正应求死鼠，叶公岂是好真龙。", 
      "孰居无事陪犀首，未办求封遇万松。", 
      "却笑千年曹孟德，梦中相对也龙锺。"
    ], 
    "rhythmic": "瑞鹧鸪"
  }, 
  {
    "author": "辛弃疾", 
    "paragraphs": [
      "期思溪上日千回。", 
      "樟木桥边酒数杯。", 
      "人影不随流水去，醉颜重带少年来。", 
      "疏蝉响涩林逾静，冷蝶飞轻菊半开。", 
      "不是长卿终慢世，只缘多病又非才。"
    ], 
    "rhythmic": "瑞鹧鸪"
  }, 
  {
    "author": "辛弃疾", 
    "paragraphs": [
      "无心云自来还去。", 
      "元共青山相尔汝。", 
      "霎时迎雨障崔嵬，雨过却寻归路处。", 
      "侵天翠竹何曾度。", 
      "遥见屹然星砥柱。", 
      "今朝不管乱云深，来伴仙翁山下住。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "瘦筇倦作登高去。", 
      "却怕黄花相尔汝。", 
      "岭头拭目望龙安，更在云烟遮断处。", 
      "思量落帽人风度。", 
      "休说当年功纪柱。", 
      "谢公直是爱东山，毕竟东山留不住。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "风前欲劝春光住。", 
      "春在城南芳草路。", 
      "未随流落水边花，且作飘零泥上絮。", 
      "镜中已觉星星误。", 
      "人不负春春自负。", 
      "梦回人远许多愁，只在梨花风雨处。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "悠悠莫向文山去。", 
      "要把襟裾牛马汝。", 
      "遥知书带草边行，正在雀罗门里住。", 
      "平生插架昌黎句。", 
      "不似拾柴东野苦。", 
      "侵天且拟凤凰巢，扫地从他鸜鹆舞。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "琵琶亭畔多芳草。", 
      "时对香炉峰一笑。", 
      "偶然重傍玉溪东，不是白头谁觉老。", 
      "普陀大士神通妙。", 
      "影入石头光了了。", 
      "看来持献可无言，长似慈悲颜色好。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "江头一带斜阳树。", 
      "总是六朝人住处。", 
      "悠悠兴废不关心，惟有沙洲双白鹭。", 
      "仙人矶下多风雨。", 
      "好卸征帆留不住。", 
      "直须抖擞尽尘埃，却趁新凉秋水去。"
    ], 
    "rhythmic": "玉楼春"
  }, 
  {
    "author": "辛弃疾", 
    "paragraphs": [
      "少年风月，少年歌舞，老去方知堪羡。", 
      "叹折腰、五斗赋归来，问走了、羊肠几遍。", 
      "高车驷马，金章紫绶，传语渠侬稳便。", 
      "问东湖、带得几多春，且看凌云笔健。"
    ], 
    "rhythmic": "鹊桥仙"
  }, 
  {
    "author": "辛弃疾", 
    "paragraphs": [
      "且对东君痛饮，莫教华发空催。", 
      "琼瑰千字已盈怀。", 
      "消得津头一醉。", 
      "休唱《阳关》别去，只今凰诏归来。", 
      "五云两两望三台。", 
      "已觉精神聚会。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "剩欲读书已懒，只因多病长闲。", 
      "听风听雨小窗眠。", 
      "过了春光太半。", 
      "往事如寻去鸟，清愁难解连环。", 
      "流莺不肯入西园。", 
      "唤起画梁飞燕。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "金粟如来出世，蕊宫仙子乘风。", 
      "清香一袖意无穷。", 
      "洗尽尘缘千种。", 
      "长为西风作主，更居明月光中。", 
      "十分秋意与玲珑。", 
      "拼却今宵无梦。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "八万四千偈後，更谁妙语披襟。", 
      "纫兰结佩有同心。", 
      "唤取诗翁来饮。", 
      "镂玉栽冰著句，高山流水知音。", 
      "胸中不受一尘侵。", 
      "却怕灵均独醒。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "粉面都成醉梦，霜髯能几春秋。", 
      "来时诵我《伴牢愁》。", 
      "一见尊前似旧。", 
      "诗在阴何侧畔，字居罗赵前头。", 
      "锦囊来往几时休。", 
      "已遣蛾眉等候。"
    ], 
    "rhythmic": "西江月"
  }, 
  {
    "author": "辛弃疾", 
    "paragraphs": [
      "年年黄菊滟秋风。", 
      "更有拒霜红。", 
      "黄似旧时宫额，红如此日芳容。", 
      "青青未老，尊前要看，儿辈平戎。", 
      "试酿西江为寿，西江绿水无穷。"
    ], 
    "rhythmic": "朝中措"
  }, 
  {
    "author": "辛弃疾", 
    "paragraphs": [
      "溪回沙浅。", 
      "红杏都开遍。", 
      "不知春水暖。", 
      "犹傍垂杨春岸。", 
      "片帆千里轻船。", 
      "行人想见眠。", 
      "谁似先生高举，一行白鹭青天。"
    ], 
    "rhythmic": "清平乐"
  }, 
  {
    "author": "辛弃疾", 
    "paragraphs": [
      "明月到今宵，长是不如人约。", 
      "想见广寒宫殿，正云梳风掠。", 
      "夜深休更唤笙歌，檐头雨声恶。", 
      "不是小山词就，这一场寥索。"
    ], 
    "rhythmic": "好事近"
  }, 
  {
    "author": "辛弃疾", 
    "paragraphs": [
      "云气上林梢，毕竟非空非色。", 
      "风景不随人去，到而今留得。", 
      "老无情味到篇章，诗债怕人索。", 
      "却笑近来林下，有许多词客。"
    ], 
    "rhythmic": "好事近"
  }, 
  {
    "author": "辛弃疾", 
    "paragraphs": [
      "江摇病眼昏如雾。", 
      "送愁直到津头路。", 
      "归念乐天诗。", 
      "人生足别离。", 
      "云屏深夜语。", 
      "梦到君知否。", 
      "玉箸莫偷垂。", 
      "断肠天不知。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "西风都是行人恨。", 
      "马头渐喜归期近。", 
      "试上小红楼。", 
      "飞鸿字字愁。", 
      "阑干闲倚处。", 
      "一带山无数。", 
      "不似远山横。", 
      "秋波相共明。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "功名饱听儿童说。", 
      "看公两眼明如月。", 
      "万里勒燕然。", 
      "老人书一编。", 
      "玉阶方寸地。", 
      "好趁风云会。", 
      "他日赤松游。", 
      "依然万户侯。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "送君直上金銮殿。", 
      "情知不久须相见。", 
      "一日甚三秋。", 
      "愁来不自由。", 
      "九重天一笑。", 
      "定是留中了。", 
      "白发少经过。", 
      "此时愁奈何。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "人间岁月堂堂去。", 
      "劝君快上青云路。", 
      "圣处一灯传。", 
      "工夫萤雪边。", 
      "曲生风味恶。", 
      "辜负西窗约。", 
      "沙岸片帆开。", 
      "寄书无雁来。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "红牙签上群仙格。", 
      "翠罗盖底倾城色。", 
      "和雨泪阑干。", 
      "沈香亭北看。", 
      "东风休放去。", 
      "怕有流莺诉。", 
      "试问赏花人。", 
      "晓妆匀未匀。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "君家玉雪花如屋。", 
      "未应山下成三宿。", 
      "啼鸟几曾催。", 
      "西风犹未来。", 
      "山房连石径。", 
      "云卧衣裳冷。", 
      "倩得李延年。", 
      "清歌送上天。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "万里籋浮云，一喷空凡马。", 
      "叹息曹瞒《老骥》诗，伏枥如公者。", 
      "山鸟哢窥檐，野鼠饥翻瓦。", 
      "老我痴顽合住山，此地菟裘也。"
    ], 
    "rhythmic": "卜算子"
  }, 
  {
    "author": "辛弃疾", 
    "paragraphs": [
      "晚来云淡秋光薄，落日晴天。", 
      "落日晴天。", 
      "堂上风斜画烛烟。", 
      "从渠去买人间恨，字字都圆。", 
      "字字都圆。", 
      "肠断西风十四弦。"
    ], 
    "rhythmic": "丑奴儿・采桑子"
  }, 
  {
    "author": "辛弃疾", 
    "paragraphs": [
      "寻常中酒扶头後，歌舞支持。", 
      "歌舞支持。", 
      "谁把新词唤住伊。", 
      "临歧也有旁人笑，笑己争知。", 
      "笑己争知。", 
      "明月楼空燕子飞。"
    ], 
    "rhythmic": "丑奴儿・采桑子"
  }, 
  {
    "author": "辛弃疾", 
    "paragraphs": [
      "此生自断天休问，独倚危楼。", 
      "独倚危楼。", 
      "不信人间别有愁。", 
      "君来正是眠时节，君且归休。", 
      "君且归休。", 
      "说与西风一任秋。"
    ], 
    "rhythmic": "丑奴儿・采桑子"
  }, 
  {
    "author": "辛弃疾", 
    "paragraphs": [
      "近来愁似天来大，谁解相怜。", 
      "谁解相怜。", 
      "又把愁来做个天。", 
      "都将今古无穷事，放在愁边。", 
      "放在愁边。", 
      "却自移家向酒泉。"
    ], 
    "rhythmic": "丑奴儿・采桑子"
  }, 
  {
    "author": "辛弃疾", 
    "paragraphs": [
      "年年索尽梅花笑，疏影黄昏。", 
      "疏影黄昏。", 
      "香满东风月一痕。", 
      "清诗冷落无人寄，雪艳冰魂。", 
      "雪艳冰魂。", 
      "浮玉溪头烟树村。"
    ], 
    "rhythmic": "丑奴儿・采桑子"
  }, 
  {
    "author": "辛弃疾", 
    "paragraphs": [
      "寿酒同斟喜有馀。", 
      "朱颜却对白髭须。", 
      "两人百岁恰乘除。", 
      "婚嫁剩添儿女拜，平安频拆外家书。", 
      "年年堂上寿星图。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "歌串如珠个个匀。", 
      "被花勾引笑和颦。", 
      "向来惊动画梁尘。", 
      "莫倚笙歌多乐事，相看红紫又抛人。", 
      "旧巢还有燕泥新。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "父老争言雨水匀。", 
      "眉头不似去年颦。", 
      "殷勤谢却甑中尘。", 
      "啼鸟有时能劝客，小桃无赖已撩人。", 
      "梨花也作白头新。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "这里裁诗话别离。", 
      "那边应是望归期。", 
      "人言心急马行迟。", 
      "去雁无凭传锦字，春泥抵死污人衣。", 
      "海棠过了有荼䕷。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "妙手都无斧凿瘢。", 
      "饱参佳处却成颦。", 
      "恰如春入浣花村。", 
      "笔墨今宵光有艳，管弦从此悄无言。", 
      "主人席次两眉轩。"
    ], 
    "rhythmic": "浣溪沙"
  }, 
  {
    "author": "辛弃疾", 
    "paragraphs": [
      "句里明珠字字排。", 
      "多情应也被春催。", 
      "怪得名花和泪送，雨中栽。", 
      "赤脚未安芳斛稳，娥眉早把橘枝来。", 
      "报道锦薰笼底下，麝脐开。"
    ], 
    "rhythmic": "添字浣溪沙・山花子"
  }, 
  {
    "author": "辛弃疾", 
    "paragraphs": [
      "记得瓢泉快活时。", 
      "长年耽酒更吟诗。", 
      "蓦地捉将来断送，老头皮。", 
      "绕屋人扶行不得，闲窗学得鹧鸪啼。", 
      "却有杜鹃能劝道，不如归。"
    ], 
    "rhythmic": "添字浣溪沙・山花子"
  }, 
  {
    "author": "辛弃疾", 
    "paragraphs": [
      "日日闲看燕子飞。", 
      "旧巢新垒画帘低。", 
      "玉历今朝推戊己，住衔泥。", 
      "先自春光留不住，那堪更著子规啼。", 
      "一阵晚香吹不断，落花溪。"
    ], 
    "rhythmic": "添字浣溪沙・山花子"
  }, 
  {
    "author": "辛弃疾", 
    "paragraphs": [
      "杨柳温柔是故乡。", 
      "纷纷蜂蝶去年场。", 
      "大率一春风雨事，最难量。", 
      "满把携来红粉面，堆盘更觉紫芝香。", 
      "幸自曲生闲去了，又教忙。"
    ], 
    "rhythmic": "添字浣溪沙・山花子"
  }, 
  {
    "author": "辛弃疾", 
    "paragraphs": [
      "僧窗夜雨。", 
      "茶鼎熏炉宜小住。", 
      "却恨春风。", 
      "勾引诗来恼杀翁。", 
      "狂歌未可。", 
      "且把一尊料理我。", 
      "我到亡何。", 
      "却听侬家陌上歌。"
    ], 
    "rhythmic": "减字木兰花"
  }, 
  {
    "author": "辛弃疾", 
    "paragraphs": [
      "昨朝官告。", 
      "一百五年村父老。", 
      "更莫惊疑。", 
      "刚道人生七十稀。", 
      "使君喜见。", 
      "恰限华堂开寿宴。", 
      "问寿如何。", 
      "百代儿孙拥太婆。"
    ], 
    "rhythmic": "减字木兰花"
  }, 
  {
    "author": "辛弃疾", 
    "paragraphs": [
      "态浓意远。", 
      "眉颦笑浅。", 
      "薄罗衣窄絮风软。", 
      "鬓云欺翠卷。", 
      "南园花树春光暖。", 
      "红香径里榆钱满。", 
      "欲上秋千又惊懒。", 
      "且归休怕晚。"
    ], 
    "rhythmic": "醉太平"
  }, 
  {
    "author": "辛弃疾", 
    "paragraphs": [
      "仙机似欲织纤罗。", 
      "仿佛度金梭。", 
      "无奈玉纤何。", 
      "却弹作、清商恨多。", 
      "珠帘影里，如花半面，绝胜隔帘歌。", 
      "世路苦风波。", 
      "且痛饮、公无度河。"
    ], 
    "rhythmic": "太常引"
  }, 
  {
    "author": "辛弃疾", 
    "paragraphs": [
      "论公耆德旧宗英。", 
      "吴季子、百馀龄。", 
      "奉使老於行。", 
      "更看舞、听歌最精。", 
      "须同卫武，九十入相，绿竹自青青。", 
      "富贵出长生。", 
      "记门外、清溪姓彭。"
    ], 
    "rhythmic": "太常引"
  }, 
  {
    "author": "辛弃疾", 
    "paragraphs": [
      "君如梁上燕。", 
      "妾如手中扇。", 
      "团团青影双双伴。", 
      "秋来肠欲断。", 
      "黄昏泪眼。", 
      "秋来肠欲断。", 
      "青山隔岸。", 
      "但咫尺、如天远。", 
      "病来只谢傍人劝。", 
      "龙华三会愿。", 
      "龙华三会愿。"
    ], 
    "rhythmic": "东坡引"
  }, 
  {
    "author": "辛弃疾", 
    "paragraphs": [
      "花梢红未足。", 
      "条破惊新绿。", 
      "重帘下遍阑干曲。", 
      "有人春睡熟。", 
      "有人春睡熟。", 
      "鸣禽破梦，云偏目蹙。", 
      "起来香腮褪红玉。", 
      "花时爱与愁相续。", 
      "罗裙过半幅。", 
      "罗裙过半幅。"
    ], 
    "rhythmic": "东坡引"
  }, 
  {
    "author": "辛弃疾", 
    "paragraphs": [
      "长夜偏冷添被儿。", 
      "枕头儿、移了又移。", 
      "我自是笑别人底，却元来、当局者迷。", 
      "如今只恨因缘浅，也不曾、抵死恨伊。", 
      "合手下、安排了，那筵席、须有散时。"
    ], 
    "rhythmic": "恋绣衾"
  }, 
  {
    "author": "辛弃疾", 
    "paragraphs": [
      "牡丹昨夜方开遍。", 
      "毕竟是、今年春晚。", 
      "荼䕷付与薰风管。", 
      "燕子忙时莺懒。", 
      "多病起、日长人倦。", 
      "不待得、酒阑歌散。", 
      "副能得见茶瓯面。", 
      "却早安排肠断。"
    ], 
    "rhythmic": "杏花天"
  }, 
  {
    "author": "辛弃疾", 
    "paragraphs": [
      "白鸟相迎，相怜相笑，满面尘埃。", 
      "华发苍颜，去时曾劝，闻早归来。", 
      "而今岂是高怀。", 
      "为千里、莼羹计哉。", 
      "好把《移文》，从今日日，读取千回。"
    ], 
    "rhythmic": "柳梢青"
  }, 
  {
    "author": "辛弃疾", 
    "paragraphs": [
      "走去走来三百里，五日以为期。", 
      "六日归时已是疑。", 
      "应是望多时。", 
      "鞭个马儿归去也，心急马行迟。", 
      "不免相烦喜鹊儿。", 
      "先报那人知。"
    ], 
    "rhythmic": "武陵春"
  }, 
  {
    "author": "辛弃疾", 
    "paragraphs": [
      "归去未。", 
      "风雨送春行李。", 
      "一枕离愁头澈尾。", 
      "如何消遣是。", 
      "遥想归舟天际。", 
      "绿鬓珑璁慵理。", 
      "好梦未成莺唤起。", 
      "粉香犹有殢。"
    ], 
    "rhythmic": "谒金门"
  }, 
  {
    "author": "辛弃疾", 
    "paragraphs": [
      "流水无情，潮到空城头尽白，离歌一曲怨残阳。", 
      "断人肠。", 
      "东风官柳舞雕墙。", 
      "三十六宫花溅泪，春声何处说兴亡。", 
      "燕双双。"
    ], 
    "rhythmic": "酒泉子"
  }, 
  {
    "author": "辛弃疾", 
    "paragraphs": [
      "暮山层碧。", 
      "掠岸西风急。", 
      "一叶软红深处，应不是、利名客。", 
      "玉人还伫立。", 
      "绿窗生怨泣。", 
      "万里衡阳归恨，先倩雁、寄消息。"
    ], 
    "rhythmic": "霜天晓角"
  }, 
  {
    "author": "辛弃疾", 
    "paragraphs": [
      "隐隐轻雷，雨声不受春回护。", 
      "落梅如许。", 
      "吹尽墙边去。", 
      "春水无情，碍断溪南路。", 
      "凭谁诉。", 
      "寄声传语。", 
      "没个人知处。"
    ], 
    "rhythmic": "点绛唇"
  }, 
  {
    "author": "辛弃疾", 
    "paragraphs": [
      "梅子褪花时，直与黄梅接。", 
      "烟雨几曾开，一春江里活。", 
      "富贵使人忙，也有闲时节。", 
      "莫作路旁花，长教人看杀。"
    ], 
    "rhythmic": "生查子"
  }, 
  {
    "author": "辛弃疾", 
    "paragraphs": [
      "悠悠万世功，当年苦。", 
      "鱼自入深渊，人自居平土。", 
      "红日又西沉，白浪长东去。", 
      "不是望金山，我自思量禹。"
    ], 
    "rhythmic": "生查子"
  }, 
  {
    "author": "辛弃疾", 
    "paragraphs": [
      "夜雨剪残春韭。", 
      "明日重斟别酒。", 
      "君去问曹瞒。", 
      "好公安。", 
      "试看如今白发。", 
      "却为中年离别。", 
      "风雨正崔嵬。", 
      "早归来。"
    ], 
    "rhythmic": "昭君怨"
  }, 
  {
    "author": "辛弃疾", 
    "paragraphs": [
      "锦帐如云处。", 
      "高不知重数。", 
      "夜深银烛泪成行，算都把、心期付。", 
      "莫待燕飞泥污。", 
      "问花花诉。", 
      "不知花定有情无，似却怕、新词妒。"
    ], 
    "rhythmic": "一落索"
  }, 
  {
    "author": "辛弃疾", 
    "paragraphs": [
      "燕子几曾归去。", 
      "只在翠岩深处。", 
      "重到画梁间，谁与旧巢为主。", 
      "深许。", 
      "深许。", 
      "闻道凤凰来住。"
    ], 
    "rhythmic": "如梦令"
  }, 
  {
    "author": "辛弃疾", 
    "paragraphs": [
      "一天霜月明，几处砧声起。", 
      "客梦已难成，秋色无边际。", 
      "旦夕是重阳，菊有黄花蕊。", 
      "只怕又登高，未饮心先醉。"
    ], 
    "rhythmic": "生查子"
  }, 
  {
    "author": "辛弃疾", 
    "paragraphs": [
      "老子当年，饱经惯、花期酒约。", 
      "行乐处，轻裘缓带，绣鞍金络。", 
      "明月楼台箫鼓夜，梨花院落秋千索。", 
      "共何人、对饮五三锺，颜如玉。", 
      "嗟往事，空萧索。", 
      "怀新恨，又飘泊。", 
      "但年来何待，许多幽独。", 
      "海水连天凝望远，山风吹雨征衫薄。", 
      "向此际、羸马独骎骎，情怀恶。"
    ], 
    "rhythmic": "满江红"
  }, 
  {
    "author": "辛弃疾", 
    "paragraphs": [
      "与君欲赴西楼约。", 
      "西楼风急征衫薄。", 
      "且莫上兰舟。", 
      "怕人青泪流。", 
      "临风横玉管。", 
      "声散江天满。", 
      "一夜旅中愁。", 
      "蛩吟不忍休。"
    ], 
    "rhythmic": "菩萨蛮"
  }, 
  {
    "author": "辛弃疾", 
    "paragraphs": [
      "尘洒衣裾客路长。", 
      "霜林已晚，秋蕊犹香。", 
      "别离触处是悲凉。", 
      "梦里青楼，不忍思量。", 
      "天字沈沈落日黄。", 
      "云遮望眼，山割愁肠。", 
      "满怀珠玉泪浪浪。", 
      "欲倩西风，吹到兰房。"
    ], 
    "rhythmic": "一翦梅"
  }, 
  {
    "author": "辛弃疾", 
    "paragraphs": [
      "歌罢尊空月坠西。", 
      "百花门外，烟翠霏微。", 
      "降纱笼烛照于飞。", 
      "归去来兮。", 
      "归去来兮。", 
      "酒入香腮分外宜。", 
      "行行问道，还肯相随。", 
      "娇羞无力应人迟。", 
      "何幸如之。", 
      "何幸如之。"
    ], 
    "rhythmic": "一翦梅"
  }, 
  {
    "author": "辛弃疾", 
    "paragraphs": [
      "西真姊妹，料凡心忽起，共辞瑶阙。", 
      "燕燕莺莺相并比，的当两团儿雪。", 
      "合韵歌喉，同茵舞袖，举措□□别。", 
      "江梅影里，迥然双蕊奇绝。", 
      "还听别院笙歌，仓皇走报，笑语浑重叠。", 
      "拾翠洲边携手处，疑是桃根桃叶。", 
      "并蒂芳莲，双头红药，不意俱攀折。", 
      "今宵鸳帐，有同对影明月。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "论心论相，便择术满眼，纷纷何物。", 
      "踏碎铁鞋三百緉，不在危峰绝壁。", 
      "龙友相逢，洼樽缓举，议论敲冰雪。", 
      "何妨人道，圣时同见三杰。", 
      "自是不日同舟，平戎破虏，岂由言轻发。", 
      "任使穷通相鼓弄，恐是真□难灭。", 
      "寄食王孙，丧家公子，谁握周公发。", 
      "冰□皎皎，照人不下霜月。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "妙龄秀发，湛灵台一点，天然奇绝。", 
      "万壑千岩归健笔，扫尽平山风月。", 
      "雪里疏梅，霜头寒菊，迥与馀花别。", 
      "识人青眼，慨然怜我疏拙。", 
      "遐想後日娥眉，两山横黛，谈笑风生颊。", 
      "握手论文情极处，冰玉一时清洁。", 
      "扫断尘劳，招呼萧散，满酌金蕉叶。", 
      "醉乡深处，不知天地空阔。"
    ], 
    "rhythmic": "念奴娇"
  }, 
  {
    "author": "辛弃疾", 
    "paragraphs": [
      "留仙初试砑罗裙。", 
      "小腰身。", 
      "可怜人。", 
      "江国幽香，曾向雪中闻。", 
      "过尽东园桃与李，还见此，一枝春。", 
      "庾郎襟度最清真。", 
      "挹芳尘。", 
      "便情亲。", 
      "南馆花深，清夜驻行云。", 
      "拼却日高呼不起，灯半灭，酒微醺。"
    ], 
    "rhythmic": "江城子"
  }, 
  {
    "author": "辛弃疾", 
    "paragraphs": [
      "风骨萧然，称独立、群仙首。", 
      "春江雪、一枝梅秀。", 
      "小样香檀，映朗玉、纤纤手。", 
      "未久。", 
      "转新声、泠泠山溜。", 
      "曲里传情，更浓似、尊中酒。", 
      "信倾盖、相逢如旧。", 
      "别後相思，记敏政堂前柳。", 
      "知否。", 
      "又拼了、一场消瘦。"
    ], 
    "rhythmic": "惜奴娇"
  }, 
  {
    "author": "辛弃疾", 
    "paragraphs": [
      "烟花丛里不宜他。", 
      "绝似好人家。", 
      "淡妆娇面，轻注朱唇，一朵梅花。", 
      "相逢比著年时节，顾意又争些。", 
      "来朝去也，莫因别个，忘了人咱。"
    ], 
    "rhythmic": "眼儿媚"
  }, 
  {
    "author": "辛弃疾", 
    "paragraphs": [
      "韵胜仙风缥缈。", 
      "的皪娇波宜笑。", 
      "串玉一声歌，占断多情风调。", 
      "清妙。", 
      "清妙。", 
      "留住飞云多少。"
    ], 
    "rhythmic": "如梦令"
  }, 
  {
    "author": "辛弃疾", 
    "paragraphs": [
      "翦烛西窗夜未阑。", 
      "酒豪诗兴两联绵。", 
      "香喷瑞兽金三尺，人插云梳玉一弯。", 
      "倾笑语，捷飞泉。", 
      "觥筹到手莫留连。", 
      "明朝再作东阳约，肯把鸾胶续断弦。"
    ], 
    "rhythmic": "鹧鸪天"
  }, 
  {
    "author": "辛弃疾", 
    "paragraphs": [
      "萱草齐阶，芭蕉弄叶。", 
      "乱红点点团香蝶。", 
      "过墙一阵海棠风，隔帘几处梨花雪。", 
      "愁满芳心，酒潮红颊。", 
      "年年此际伤离别。", 
      "不妨横管小楼中，夜阑吹断千山月。"
    ], 
    "rhythmic": "踏莎行"
  }, 
  {
    "author": "辛弃疾", 
    "paragraphs": [
      "莺未老。", 
      "花谢东风扫。", 
      "秋千人倦彩绳闲，又被清明过了。", 
      "日长减破夜长眠，别听笙箫吹晓。", 
      "锦笺封与怨春诗，寄与归云缥缈。"
    ], 
    "rhythmic": "□□□"
  }, 
  {
    "author": "辛弃疾", 
    "paragraphs": [
      "山共水。", 
      "美满一千馀里。", 
      "不避晓行并早起。", 
      "此情都为你。", 
      "不怕与人尤殢。", 
      "只怕被人调戏。", 
      "因甚无个阿鹊地。", 
      "没工夫说里。"
    ], 
    "rhythmic": "谒金门"
  }, 
  {
    "author": "辛弃疾", 
    "paragraphs": [
      "春动酒旗风，野店芳醪留客。", 
      "系马水边幽寺，有梨花如雪。", 
      "山僧欲看醉魂醒，茗碗泛香白。", 
      "微记碧苔归路，袅一鞭春色。"
    ], 
    "rhythmic": "好事近"
  }, 
  {
    "author": "辛弃疾", 
    "paragraphs": [
      "花月赏心天，抬举多情诗客。", 
      "取次锦袍须贳，爱春醅浮雪。", 
      "黄鹂何处故飞来，点破野雪白。", 
      "一点暗红犹在，正不禁风色。"
    ], 
    "rhythmic": "好事近"
  }, 
  {
    "author": "辛弃疾", 
    "paragraphs": [
      "春意满西湖，湖上柳黄时节。", 
      "濒水雾窗云户，贮楚宫人物。", 
      "一年管领好花枝，东风共披拂。", 
      "已约醉骑双凰，玩三山风月。"
    ], 
    "rhythmic": "好事近", 
    "tags": [
      "西湖"
    ]
  }, 
  {
    "author": "辛弃疾", 
    "paragraphs": [
      "客子久不到，好景为君留。", 
      "西楼著意吟赏，何必问更筹。", 
      "唤起一天明月，照我满怀冰雪，浩荡百川流。", 
      "鲸饮未吞海，剑气已横秋。", 
      "野光浮。", 
      "天宇迥，物华幽。", 
      "中州遗恨，不知今夜几人愁。", 
      "谁念英雄老矣，不道功名蕞尔，决策尚悠悠。", 
      "此事费分说，来日且扶头。"
    ], 
    "rhythmic": "水调歌头"
  }, 
  {
    "author": "辛弃疾", 
    "paragraphs": [
      "泰岳倚空碧，汶□卷云寒。", 
      "萃兹山水奇秀，列宿下人寰。", 
      "八世家传素业，一举手攀丹桂，依约笑谈间。", 
      "宾幕佐储副，和气满长安。", 
      "分虎符，来近甸，自金銮。", 
      "政平讼简无事，酒社与诗坛。", 
      "会看沙堤归去，应使神京再复，款曲问家山。", 
      "玉佩揖空阔，碧雾翳苍鸾。"
    ], 
    "rhythmic": "水调歌头", 
    "tags": [
      "泰山"
    ]
  }, 
  {
    "author": "辛弃疾", 
    "paragraphs": [
      "世路风波恶。", 
      "喜清时、边夫袖手，□将帷幄。", 
      "正值春光二三月，两两燕穿帘幕。", 
      "又怕个、江南花落。", 
      "与客携壶连夜饮，任蟾光、飞上阑干角。", 
      "何时唱，从军乐。", 
      "归欤已赋居岩壑。", 
      "悟人世、正类春蚕，自相缠缚。", 
      "眼畔昏鸦千万点，□欠归来野鹤。", 
      "都不恋、黑头黄阁。", 
      "一咏一觞成底事，庆康宁、天赋何须药。", 
      "金盏大，为君酌。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "风月小斋模画舫。", 
      "绿窗朱户江湖样。", 
      "酒是短桡歌是桨。", 
      "和情放。", 
      "醉乡稳到无风浪。", 
      "自有拍浮千斛酿。", 
      "从教日日蒲桃涨。", 
      "门外独醒人也访。", 
      "同俯仰。", 
      "赏心却在鸱夷上。"
    ], 
    "rhythmic": "渔家傲"
  }, 
  {
    "author": "辛弃疾", 
    "paragraphs": [
      "雪堂迁客。", 
      "不得文章力。", 
      "赋写曹刘兴废，千古事、泯陈迹。", 
      "望中矶岸赤。", 
      "直下江涛白。", 
      "半夜一声长啸，悲天地、为予窄。"
    ], 
    "rhythmic": "霜天晓角"
  }, 
  {
    "author": "辛弃疾", 
    "paragraphs": [
      "帐暖金丝，杯乾云液，战退夜□飂𩘟。", 
      "障泥系马，扫路迎宾，先借落花春色。", 
      "歌竹传觞，探梅得句，人在玉楼琼室。", 
      "唤吴姬学舞，风流轻转，弄娇无力。", 
      "尘世换、老尽青山，铺成明月，瑞物已深三尺。", 
      "丰登意绪，婉娩光阴，都作暮寒堆积。", 
      "回首驱羊旧节，入蔡奇兵，等闲陈迹。", 
      "总无如现在，尊前一笑，坐中赢得。"
    ], 
    "rhythmic": "苏武慢"
  }, 
  {
    "author": "辛弃疾", 
    "paragraphs": [
      "叹飘零。", 
      "离多会少堪惊。", 
      "又争如、天人有信，不同浮世难凭。", 
      "占秋初、桂花散采，向夜久、银汉无声。", 
      "凤驾催云，红帷卷月，泠泠一水会双星。", 
      "素杼冷，临风休织，深诉隔年诚。", 
      "飞光浅，青童语款，丹鹊桥平。", 
      "看人间、争求新巧，纷纷女伴欢迎。", 
      "避灯时、彩丝未整，拜月处、蛛网先成。", 
      "谁念监州，萧条官舍，烛摇秋扇坐中庭。", 
      "笑此夕、金钗无据，遗恨满蓬瀛。", 
      "欹高枕，梧桐听雨，如是天明。"
    ], 
    "rhythmic": "绿头鸭・多丽"
  }, 
  {
    "author": "辛弃疾", 
    "paragraphs": [
      "江头三月清明。", 
      "柳风轻。", 
      "巴峡谁知还是、洛阳城。", 
      "春寂寂。", 
      "娇滴滴。", 
      "笑盈盈。", 
      "一段乌丝阑上、记多情。"
    ], 
    "rhythmic": "乌夜啼"
  }, 
  {
    "author": "辛弃疾", 
    "paragraphs": [
      "迢迢征路。", 
      "又小舸、金陵去。", 
      "西风黄叶，淡烟衰草，平沙将暮。", 
      "回首高城，一步远如一步。", 
      "江边朱户。", 
      "忍追忆、分携处。", 
      "今宵山馆，怎生禁得，许多愁绪。", 
      "辛苦罗巾，取几行泪雨。"
    ], 
    "rhythmic": "品令"
  }, 
  {
    "author": "辛弃疾", 
    "paragraphs": [
      "医者索酬劳，那得许多钱物。", 
      "只有一个整整，也盒盘盛得。", 
      "下官歌舞转凄惶，剩得几枝笛。", 
      "觑著这般火色，告妈妈将息。"
    ], 
    "rhythmic": "好事近"
  }, 
  {
    "author": "辛弃疾", 
    "paragraphs": [
      "远水生光，遥山耸翠，霁烟深锁梧桐。", 
      "正零瀼玉露，淡荡金风。", 
      "东篱菊有黄花吐，对映水、几簇芙蓉。", 
      "重阳佳致，可堪此景，酒酽花浓。", 
      "追念景物无穷。", 
      "叹少年胸襟，忒煞英雄。", 
      "把黄英红萼，甚物堪同。", 
      "除非腰佩黄金印，座中拥、红粉娇容。", 
      "此时方称情怀，尽拼一饮千锺。"
    ], 
    "rhythmic": "金菊对芙蓉"
  }, 
  {
    "author": "辛弃疾", 
    "paragraphs": [
      "瑞气笼清晓。", 
      "卷珠帘、次第笙歌，一时齐奏。", 
      "无限神仙离蓬岛。", 
      "凤驾鸾车初到。", 
      "见拥个、仙娥窈窕。", 
      "玉佩玎裆风缥缈。", 
      "望娇姿、一似垂杨袅。", 
      "天上有，世间少。", 
      "刘郎正是当年少。", 
      "更那堪、天教付与，最多才貌。", 
      "玉树琼枝相映耀。", 
      "谁与安排忒好。", 
      "有多少、风流欢笑。", 
      "直待来春成名了。", 
      "马如龙、绿绶欺芳草。", 
      "同富贵，又偕老。"
    ], 
    "rhythmic": "贺新郎"
  }, 
  {
    "author": "辛弃疾", 
    "paragraphs": [
      "日日过西湖，冷浸一天寒玉。", 
      "山色虽言如画，想画时难邈。", 
      "前弦後管夹歌锺，才断又重续。", 
      "相次藕花开也，几兰舟飞逐。"
    ], 
    "rhythmic": "好事近", 
    "tags": [
      "西湖"
    ]
  }, 
  {
    "author": "辛弃疾", 
    "paragraphs": [
      "百花头上开，冰雪寒中见。", 
      "霜月定相知，先识春风面。", 
      "主人情意深，不管江妃怨。", 
      "折我最繁枝，还许冰壶荐。"
    ], 
    "rhythmic": "生查子"
  }, 
  {
    "author": "赵善扛", 
    "paragraphs": [
      "璧月珠星，辉映小桃秾李。", 
      "化工容易，与人间富贵。", 
      "东风巷陌，春在暖红温翠。", 
      "人来人去，笑歌声里。", 
      "油壁青骢，第一番共燕喜。", 
      "举头天上，有如人意。", 
      "歌传乐府，犹是升平风味。", 
      "明朝须判，醉眠花底。"
    ], 
    "rhythmic": "传言玉女"
  }, 
  {
    "author": "赵善扛", 
    "paragraphs": [
      "风动一川花，摇漾影迷红碧。", 
      "人立杏花阴下，泛光风袭袭。", 
      "琼枝碧月互相辉，春容泫将夕。", 
      "罗盖暗承花雾，渍鲛绡香湿。"
    ], 
    "rhythmic": "好事近"
  }, 
  {
    "author": "赵善扛", 
    "paragraphs": [
      "楚宫杨柳依依碧。", 
      "遥山翠隐横波溢。", 
      "绝艳照秾春。", 
      "春光欲醉人。", 
      "纤纤芳草嫩。", 
      "微步轻罗衬。", 
      "花戴满头归。", 
      "游蜂花上飞。"
    ], 
    "rhythmic": "重叠金・菩萨蛮"
  }, 
  {
    "author": "赵善扛", 
    "paragraphs": [
      "玉关芳草黏天碧。", 
      "春风万里思行客。", 
      "骑马向风嘶。", 
      "道归犹未归。", 
      "南云新有雁。", 
      "望眼愁边断。", 
      "膏沐为谁容。", 
      "倚楼烟雨中。"
    ], 
    "rhythmic": "重叠金・菩萨蛮"
  }, 
  {
    "author": "赵善扛", 
    "paragraphs": [
      "一川花月青春夜。", 
      "玉容依约花阴下。", 
      "月照曲阑干。", 
      "红绡挹露寒。", 
      "袖香温素手。", 
      "意铄金卮酒。", 
      "香远绣帘开。", 
      "画楼吹落梅。"
    ], 
    "rhythmic": "重叠金・菩萨蛮"
  }, 
  {
    "author": "赵善扛", 
    "paragraphs": [
      "柳絮飞时绿暗，荼䕷开後春酣。", 
      "花外青帘迷酒思，陌上晴光收翠岚。", 
      "佳辰三月三。", 
      "解佩人逢游女，踏青草斗宜男。", 
      "醉倚画阑阑槛北，梦绕清江江水南。", 
      "飞鸾与共骖。"
    ], 
    "rhythmic": "十拍子・破阵子"
  }, 
  {
    "author": "赵善扛", 
    "paragraphs": [
      "一年陌上寻芳意。", 
      "想人在、东风里。", 
      "褪粉销红春有几。", 
      "青翰飞去，紫云凝伫，往事如流水。", 
      "烟横极浦山无际。", 
      "暗解明珰问谁寄。", 
      "乡在温柔何处是。", 
      "轮囷香雾，静深庭院，帘影参差翠。"
    ], 
    "rhythmic": "青玉案"
  }, 
  {
    "author": "赵善扛", 
    "paragraphs": [
      "桃李墙头，向人都似他年意。", 
      "舞丝千丈扬晴光，骀青春无际。", 
      "花气薰人自醉。", 
      "傍垂杨、行行缓辔。", 
      "倦游无奈，回首云山，归期犹未。", 
      "玉锁楼空，鸟啼花外东风起。", 
      "少年恩怨付波流，吟望朱阑倚。", 
      "冉冉尘生客袂。", 
      "对尊前、高情暂寄。", 
      "洞天一笑，仙驭乘空，姑峰凝翠。"
    ], 
    "rhythmic": "烛影摇红"
  }, 
  {
    "author": "赵善扛", 
    "paragraphs": [
      "新雨霁。", 
      "开遍满园桃李。", 
      "波暖池塘风细细。", 
      "一双花鸭戏。", 
      "唤起春融睡美。", 
      "扶醉宿妆慵理。", 
      "移步避入花影里。", 
      "绣裙低窣地。"
    ], 
    "rhythmic": "谒金门"
  }, 
  {
    "author": "赵善扛", 
    "paragraphs": [
      "疏柳无情绪。", 
      "都不管、渡头行客欲去。", 
      "犹依赖得，玉光万顷，为人留住。", 
      "相从岁月如骛，叹回首、离歌又赋。", 
      "更举目、斜照沈沈，西风剪剪秋墅。", 
      "君行定忆南池，歌筵舞地，花晨月午。", 
      "八砖步日，三雍奏乐，送君云路。", 
      "别情未抵遗爱，试听取、湖山共语。", 
      "便可能、无意同倾，一尊露醑。"
    ], 
    "rhythmic": "宴清都"
  }, 
  {
    "author": "赵善扛", 
    "paragraphs": [
      "汲水添瓶恰换花。", 
      "蜂儿争要采，打窗纱。", 
      "青春谁与度年花。", 
      "弦索暗，无绪几曾拿。", 
      "春思正交加。", 
      "马蹄声错认，客还家。", 
      "花笺欲写寄天涯。", 
      "羞人见，罗袖急忙遮。"
    ], 
    "rhythmic": "小重山"
  }, 
  {
    "author": "赵善扛", 
    "paragraphs": [
      "七十古来稀，吾生已半。", 
      "莫把身心自萦绊。", 
      "据他缘分，且恁随时消遣。", 
      "但知逢酒饮，逢花看。", 
      "林泉有约，风光无限。", 
      "日上花梢起来晚。", 
      "芒鞋竹杖，信步水村山馆。", 
      "更寻三两个，清闲伴。"
    ], 
    "rhythmic": "感皇恩"
  }, 
  {
    "author": "赵善扛", 
    "paragraphs": [
      "昼永重帘卷。", 
      "乍池塘、一番过雨，芰荷初展。", 
      "竹引新梢半含粉，绿荫扶疏满院。", 
      "过花絮、蝶稀蜂懒。", 
      "窗户沈沈人不到，伴清幽、时有流莺啭。", 
      "凝思久，意何限。", 
      "玉钗坠枕风鬟颤。", 
      "湛虚堂、壶冰莹彻，簟波零乱。", 
      "自是仙姿清无暑，月影空垂素扇。", 
      "破午睡、香销馀篆。", 
      "一枕湖山千里梦，正白苹烟棹归来晚。", 
      "云弄碧，楚天远。"
    ], 
    "rhythmic": "贺新郎"
  }, 
  {
    "author": "赵善扛", 
    "paragraphs": [
      "韶华骀荡。", 
      "看化工尽力，安排春仗。", 
      "薄雾霏烟，软风轻日，物态与人交畅。", 
      "鸟生弄巧千调，楼影垂空十丈。", 
      "乱花柳，粲宝钿缨络、采丝帷帐。", 
      "佳赏。", 
      "辉艳冶，笑语盈盈，花面交相向。", 
      "歌运长缫，酒凝深碧，和气盎然席上。", 
      "好春易苦风雨，人意难逢舒放。", 
      "但拍掌。", 
      "醉陶然一笑，忘形天壤。"
    ], 
    "rhythmic": "喜迁莺"
  }, 
  {
    "author": "赵善括", 
    "paragraphs": [
      "烟波江上西亭小。", 
      "晓来雨过惊秋早。", 
      "飞栋倚晴空。", 
      "凉生面面风。", 
      "痴儿官事了。", 
      "独自凭栏笑。", 
      "何处有尘埃。", 
      "扁舟归去来。"
    ], 
    "rhythmic": "菩萨蛮"
  }, 
  {
    "author": "赵善括", 
    "paragraphs": [
      "愁别欣逢。", 
      "人间离合，自古难同。", 
      "写就茶经，注成花谱，何事西东。", 
      "一尊良夜匆匆。", 
      "怎忍见、轻帆短篷。", 
      "汉水无情，楚云有意，目断飞鸿。"
    ], 
    "rhythmic": "柳梢青"
  }, 
  {
    "author": "赵善括", 
    "paragraphs": [
      "忆昔南楼旧使君。", 
      "与君携手蹑浮云。", 
      "如今更到经行处，妙墨新诗得屡闻。", 
      "淮南路，楚江分。", 
      "离尊相属更论文。", 
      "明朝一棹人千里，多少红愁与翠颦。"
    ], 
    "rhythmic": "鹧鸪天"
  }, 
  {
    "author": "赵善括", 
    "paragraphs": [
      "我是行人更送行。", 
      "潇潇风雨倍伤情。", 
      "征帆西去何须急，飞诏东来分外荣。", 
      "红袖湿，玉尊倾。", 
      "不堪回首暮云平。", 
      "小舟准拟随君去，要听霜天晓角声。"
    ], 
    "rhythmic": "鹧鸪天"
  }, 
  {
    "author": "赵善括", 
    "paragraphs": [
      "雨沐芙蓉秋意清。", 
      "可人风月满江城。", 
      "怜风爱月方留恋，对月临风又送行。", 
      "人渐远，酒须倾。", 
      "只凭一醉遣多情。", 
      "重来休厌刘郎老，明月清风有素盟。"
    ], 
    "rhythmic": "鹧鸪天"
  }, 
  {
    "author": "赵善括", 
    "paragraphs": [
      "虎啸风生，龙跃云飞，时不再来。", 
      "试凭高望远，长淮清浅，伤今怀古，故国氛埃。", 
      "壮志求伸，匈奴未灭，早以家为何谓哉。", 
      "多应是，待著鞭事了，税驾方回。", 
      "稼轩聊尔名斋。", 
      "笑学请樊迟心未开。", 
      "似南阳高卧，莘郊自乐，溪韬略，傅野盐梅。", 
      "植杖亭前，集山楼下，五桂三槐次第栽。", 
      "功名遂，向急流勇退，肯恁徘徊。"
    ], 
    "rhythmic": "沁园春"
  }, 
  {
    "author": "赵善括", 
    "paragraphs": [
      "问舍东湖，招隐西山，惠然肯来。", 
      "有閟香兰桂，无穷幽趣，隔溪车马，何处轻埃。", 
      "微利虚名，朝荣暮辱，笑尔焉能浼我哉。", 
      "闲欹枕，被幽禽唤觉，午梦惊回。", 
      "无言独坐南斋。", 
      "好唤取芳尊相对开。", 
      "待醒时重醉，疏帘透月，醉时还醒，画角吹梅。", 
      "无用千金，休悬六印，荆棘谁能满地栽。", 
      "人间世，任游鹍独运，斥鴳低徊。"
    ], 
    "rhythmic": "沁园春"
  }, 
  {
    "author": "赵善括", 
    "paragraphs": [
      "千里风湍，万叠云峰，自相送迎。", 
      "叹扁舟如叶，漂流如梗，片帆如箭，聚散如萍。", 
      "家在东湖，身来西浙，非为区区利与名。", 
      "堪怜处，为雏饥犊暮，狗苟蝇营。", 
      "平生。", 
      "何辱何荣。", 
      "且一任三才和五行。", 
      "有鴳飞鹏奋，鹤长凫短，朱颜富贵，白发公卿。", 
      "印漫累累，绶何若若，休羡行歌朱买臣。", 
      "归来好，向严滩垂钓，谷口躬耕。"
    ], 
    "rhythmic": "沁园春"
  }, 
  {
    "author": "赵善括", 
    "paragraphs": [
      "一雨连春，东湖涨、蒲萄新绿。", 
      "湖上路，柳浓花艳，绿园红簇。", 
      "尘世难逢开口笑，人生待足何时足。", 
      "况南州高士是西邻，人如玉。", 
      "行路唱，谁家曲。", 
      "愁易感，欢难续。", 
      "问轩裳於我，有何荣辱。", 
      "众醉岂容君独醒，出林休恨风催木。", 
      "叹惊弦、飞鸟尚知还，安巢宿。"
    ], 
    "rhythmic": "满江红"
  }, 
  {
    "author": "赵善括", 
    "paragraphs": [
      "三十年前，曾向此、舞风歌月。", 
      "今依旧、江山如画，鬓须如雪。", 
      "故友冥鸿随净社，旧时秋蚓横尘壁。", 
      "赖庐峰、对我眼偏青，曾相识。", 
      "开岫幌，携山屐。", 
      "泉泻布，星飞石。", 
      "为收帆舣棹，小留终日。", 
      "休问重湖吹碧浪，且同五老浮琼液。", 
      "待明朝、首向东飞，清风力。"
    ], 
    "rhythmic": "满江红"
  }, 
  {
    "author": "赵善括", 
    "paragraphs": [
      "腾茂飞英，分忧愿、自然风力。", 
      "千里静，江山改观，羽旄增色。", 
      "林下风清公事少，笔端雷动奸豪息。", 
      "听宴香、深处笑声长，文章客。", 
      "丹诏自，天边得。", 
      "宣室对，君心忆。", 
      "趁良辰高会，履珠簪碧。", 
      "和气回春徵酝酿，政声报最惟清白。", 
      "看挥毫、万字扫云烟，吴笺湿。"
    ], 
    "rhythmic": "满江红"
  }, 
  {
    "author": "赵善括", 
    "paragraphs": [
      "画鹢翩翩去似飞。", 
      "季鹰何事忽思归。", 
      "风湍自送征帆隐，云巘须将彩笔挥。", 
      "江作酒，海为卮。", 
      "为君满酌不须辞。", 
      "酒酣渴思回春梦，自笑何时是足时。"
    ], 
    "rhythmic": "鹧鸪天"
  }, 
  {
    "author": "赵善括", 
    "paragraphs": [
      "扬辉璧月，照层台缥缈，篷莱云气。", 
      "玉宇清明仙语近，多少怨红愁翠。", 
      "问我殷勤，几年尘土，依旧高标致。", 
      "广寒别後，与谁曾共幽会。", 
      "一日失脚人间，十常八九，底事如人意。", 
      "狗苟蝇营真可笑，何乃比余於是。", 
      "风月佳时，江山好处，无复怀愁悴。", 
      "倚栏舒啸，六经时自心醉。"
    ], 
    "rhythmic": "念奴娇"
  }, 
  {
    "author": "赵善括", 
    "paragraphs": [
      "重阳时节。", 
      "可怜又是天崖客。", 
      "扁舟小泊花溪侧。", 
      "细雨斜风，不见秦楼月。", 
      "白衣望断无消息。", 
      "举觞一笑真难得。", 
      "归兮学取陶彭泽。", 
      "采菊东篱，悠然见山色。"
    ], 
    "rhythmic": "醉落魄・一斛珠"
  }, 
  {
    "author": "赵善括", 
    "paragraphs": [
      "喜连宵、四郊春雨。", 
      "纷纷一阵红去。", 
      "东君不爱闲桃李，春色尚馀分数。", 
      "云影住。", 
      "任绣勒香轮，且阻寻芳路。", 
      "农家相语。", 
      "渐南亩浮青，西江涨绿，芳沼点萍絮。", 
      "西成事，端的今年不误。", 
      "从他蝶恨蜂妒。", 
      "莺啼也怨春多雨，不解与春分诉。", 
      "新燕舞。", 
      "犹记得、雕梁旧日空巢土。", 
      "天涯劳苦。", 
      "望故国江山，东风吹泪，渺渺在何处。"
    ], 
    "rhythmic": "摸鱼儿"
  }, 
  {
    "author": "赵善括", 
    "paragraphs": [
      "被杨花、带将春去，飘扬一路无定。", 
      "满庭绿荫丝千尺，枝上旧香吹尽。", 
      "幽梦醒。", 
      "对晚色、秋千院落人初静。", 
      "柔条弄影。", 
      "奈翦翦轻风，冥冥细雨，惹起万千恨。", 
      "云山路，休蹑高楼独凭。", 
      "楚天一抹烟暝。", 
      "娇莺百啭飞鸠去，何处可寻芳信。", 
      "心自省。", 
      "念咫尺、青楼应怪人薄幸。", 
      "归期将近。", 
      "料喜鹊先知，飞来报了，日日倚门等。"
    ], 
    "rhythmic": "摸鱼儿"
  }, 
  {
    "author": "赵善括", 
    "paragraphs": [
      "长空一夜霜风吼。", 
      "寒色消残酒。", 
      "问伊今夜在谁行。", 
      "遗恨落花流水、误刘郎。", 
      "尤云殢雨多情话。", 
      "分付阿谁也。", 
      "侬家有分受凄惶。", 
      "只怕娇痴不睡、也思量。"
    ], 
    "rhythmic": "虞美人"
  }, 
  {
    "author": "赵善括", 
    "paragraphs": [
      "月色透窗寒，一夜素衾霜湿。", 
      "无寐起来搔首，正参横人寂。", 
      "此心重省已回肠，何况是行役。", 
      "欲弃利名归去，奈楚天云隔。"
    ], 
    "rhythmic": "好事近"
  }, 
  {
    "author": "赵善括", 
    "paragraphs": [
      "枉道黉堂是冷官。", 
      "深深青琐锁青鸾。", 
      "新诗自得清歌举，和气都消永夜寒。", 
      "花态净，酒杯宽。", 
      "燕娇莺巧有馀欢。", 
      "不因客里东阳瘦，好把西江一吸乾。"
    ], 
    "rhythmic": "鹧鸪天"
  }, 
  {
    "author": "赵善括", 
    "paragraphs": [
      "传语风光，须少驻、共君流转。", 
      "谁忍见、绿肥红瘦，鲜欢多感。", 
      "泽国千丝烟雨暗，江成一带云山远。", 
      "看新荷、泛水学人愁，心常卷。", 
      "羞鬓雪，凭花染。", 
      "携酒阵，嫌杯浅。", 
      "叹人生岂为，青衫槐板。", 
      "记舞可怜宫柳细，写情但觉香笺短。", 
      "上层楼、独倚有谁知，栏干暖。"
    ], 
    "rhythmic": "满江红"
  }, 
  {
    "author": "赵善括", 
    "paragraphs": [
      "山险号北固，景胜冠南州。", 
      "洪涛江上乱云，山里簇红楼。", 
      "堪笑萍踪无定，拟泊叶舟何许，无计可依刘。", 
      "金阙自帷幄，玉垒老貔貅。", 
      "问兴亡，成底事，几春秋。", 
      "六朝人物，五胡妖雾不胜愁。", 
      "休学楚囚垂泪，须把祖鞭先著，一鼓版图收。", 
      "惟有金焦石，不逐水漂流。"
    ], 
    "rhythmic": "水调歌头"
  }, 
  {
    "author": "赵善括", 
    "paragraphs": [
      "风雨做春愁，桃杏一时零落。", 
      "是处绿肥红瘦，怨东君情薄。", 
      "行藏独倚望江楼，双燕度帘幕。", 
      "回首故园应在，误秋千人约。"
    ], 
    "rhythmic": "好事近"
  }, 
  {
    "author": "赵善括", 
    "paragraphs": [
      "玉殿分荣两桂华。", 
      "灵根移植在长沙。", 
      "风姨先绽无双蕊，月姊重开第一花。", 
      "金榜烂，玉音加。", 
      "从今稳步上天霞。", 
      "休夸水击三千里，且歌笙歌十万家。"
    ], 
    "rhythmic": "鹧鸪天"
  }, 
  {
    "author": "赵善括", 
    "paragraphs": [
      "梯横画阁。", 
      "碧栏干外江风恶。", 
      "笑声欢意浮杯酌。", 
      "秋水春山，相对称行乐。", 
      "谁家青鸟穿帘幕。", 
      "暗传空有阳台约。", 
      "天公著意称停著。", 
      "寒色人情，都恁两清薄。"
    ], 
    "rhythmic": "醉落魄・一斛珠"
  }, 
  {
    "author": "赵善括", 
    "paragraphs": [
      "梯横画阁。", 
      "月明江静烟光薄。", 
      "碧山回绕栏干角。", 
      "一缕行云，忽向杯中落。", 
      "樱歌柳舞俱柔弱。", 
      "罗衣不耐江风恶。", 
      "凭谁唤取双黄鹤。", 
      "骑上瑶台，同赴金桃约。"
    ], 
    "rhythmic": "醉落魄・一斛珠"
  }, 
  {
    "author": "赵善括", 
    "paragraphs": [
      "东君著意在枝头。", 
      "红紫自风流。", 
      "贪引游蜂舞蝶，几多春事都休。", 
      "三分好处，不随流水，即是闲愁。", 
      "惟我惜花心在，更看红叶沈浮。"
    ], 
    "rhythmic": "朝中措"
  }, 
  {
    "author": "赵善括", 
    "paragraphs": [
      "鹊桥巧雾随风远。", 
      "蟾宫皓影凝空满。", 
      "一点寿星明。", 
      "祥光彻太清。", 
      "周公天子传。", 
      "礼乐新封鲁。", 
      "功业焕旗常。", 
      "钧天侍玉皇。"
    ], 
    "rhythmic": "菩萨蛮"
  }, 
  {
    "author": "赵善括", 
    "paragraphs": [
      "形胜视京兆，警跸驻钱塘。", 
      "光前诏後弹压，谁数汉张王。", 
      "几百万家和气，五十馀年创见，天下一循良。", 
      "有口皆歌颂，无地不耕桑。", 
      "春过半，花锦烂，柳丝长。", 
      "潭潭门卫森戟，宴寝正凝香。", 
      "笑把湖山佳色，醉挹西湖晴滟，童艾祝霞觞。", 
      "四海瞻华衮，千载侍吾皇。"
    ], 
    "rhythmic": "水调歌头", 
    "tags": [
      "西湖"
    ]
  }, 
  {
    "author": "赵善括", 
    "paragraphs": [
      "海岳储祥，符昌运、挺生前哲。", 
      "天赋与、飘然才气，凛然忠节。", 
      "颖脱难藏冲斗剑，誓清行击中流楫。", 
      "二十年、麾节遍江湖，恩威浃。", 
      "香穗直，云峰列。", 
      "觞羽急，鲸川竭。", 
      "共介公眉寿，赞公贤业。", 
      "出处已能齐二老，功名岂止超三杰。", 
      "侍吾皇、千载带金重，头方黑。"
    ], 
    "rhythmic": "满江红"
  }, 
  {
    "author": "赵善括", 
    "paragraphs": [
      "正采铃坠盖，玉燕投怀，梦符佳月。", 
      "五百年间，诞中兴人杰。", 
      "杖策归来，入关徒步，万里朝金阙。", 
      "贯日精忠，凌云壮气，妙龄英发。", 
      "名镇重湖，屡凭熊轼，恩满西江，载分龙节。", 
      "有志澄清，誓击中流楫。", 
      "谈笑封侯，雍容谋国，看掀天功业。", 
      "待与斯民，庆公华衮，祝公黄发。"
    ], 
    "rhythmic": "醉蓬莱"
  }, 
  {
    "author": "赵善括", 
    "paragraphs": [
      "正百花堂下，山雨楼前，粲然梅柳。", 
      "和气回春，滟一尊芳酒。", 
      "桂子兰孙，凤歌鸾舞，介我公眉寿。", 
      "天上遐龄，人间独乐，古来稀有。", 
      "壮日题桥，儿时击瓮，名遂功成，自然长久。", 
      "琳馆偷闲，约赤城为友。", 
      "紫诏重颁，黄扉稳步，好试调羹手。", 
      "九世鸡窠，千秋麟阁，玉颜依旧。"
    ], 
    "rhythmic": "醉蓬莱"
  }, 
  {
    "author": "赵善括", 
    "paragraphs": [
      "正槐堂日永，梅雨消尘，麦风摇翠。", 
      "天昌辰，诞中兴嘉瑞。", 
      "秀伟标姿，从容谋断，笑吐平戎计。", 
      "汉节归来，边尘扫净，鼎司荣贵。", 
      "间世良臣，威严辅政，妩媚承君，道襟冲粹。", 
      "玉券金丹，称功名成遂。", 
      "茂苑烟霞，太湖风月，聊伴凝香醉。", 
      "补衮工夫，调羹手段，如今重试。"
    ], 
    "rhythmic": "醉蓬莱", 
    "tags": [
      "太湖"
    ]
  }, 
  {
    "author": "赵善括", 
    "paragraphs": [
      "月华凝露掌。", 
      "正极目鸾霄，望风鲸壤。", 
      "深宫注遐想。", 
      "听点点花漏，盈盈仙仗。", 
      "笙箫迎响。", 
      "降琼轮、玄云步障。", 
      "洞□扉、笑别蓬瀛，下应太平无象。", 
      "俱仰。", 
      "姆仪春煦，妇节冰清，道风夷旷。", 
      "三迁教养。", 
      "金阙里，玉音赏。", 
      "况传家清白，满堂朱紫，相对兰荪竞长。", 
      "待齐秦、汤沐疏封，赐灵寿杖。"
    ], 
    "rhythmic": "瑞鹤仙"
  }, 
  {
    "author": "赵善括", 
    "paragraphs": [
      "星桥未就，月钩初挂，翠叶暗惊秋早。", 
      "蕊珠宫里厌清闲，试回首、尘寰一笑。", 
      "仙风道骨，姆仪家范，须信人间最少。", 
      "一枝丹桂四兰荪，况千岁、灵椿未老。"
    ], 
    "rhythmic": "鹊桥仙"
  }, 
  {
    "author": "赵善括", 
    "paragraphs": [
      "绛雪堆云绿。", 
      "倚朱栏、鸾飞凤舞，乱红如簇。", 
      "宫锦海沈肌理秀，极目明霞孤骛。", 
      "对翠袖、天寒修竹。", 
      "轻露有情添泪眼，粲精神、娇醉薰华屋。", 
      "然宝篆，散清馥。", 
      "江南到处多兰菊。", 
      "更海棠、贪睡未醒，漫山粗俗。", 
      "欲品此花为第一，真色生香俱足。", 
      "又只怕、惊人凡目。", 
      "把酒对花频管领，怕狂风骤雨难拘束。", 
      "拾碎玉，泛。"
    ], 
    "rhythmic": "贺新郎"
  }, 
  {
    "author": "赵善括", 
    "paragraphs": [
      "楚天风色。", 
      "一夜波翻雪。", 
      "舣岸锦帆不度，天有意、且留客。", 
      "鼓声吹取急。", 
      "离觞须举白。", 
      "看去芳菲时候，日边听、好消息。"
    ], 
    "rhythmic": "霜天晓角"
  }, 
  {
    "author": "赵善括", 
    "paragraphs": [
      "碧云初返岫，潦水正鸣滩。", 
      "兰舟容与，歌舞偏称笑中看。", 
      "烛影烘寒成暖，花色照人如画，一坐有馀欢。", 
      "酒滟浮金盏，香缕霭雕盘。", 
      "碧簪横，银漏永，玉樽乾。", 
      "喧春鼓吹，翠袖起舞佩珊珊。", 
      "记得山明水秀，何处朝云暮雨，常在梦魂间。", 
      "多少难言事，都付两眉弯。"
    ], 
    "rhythmic": "水调歌头"
  }, 
  {
    "author": "赵善括", 
    "paragraphs": [
      "晓来膏雨，报一犁丰信，几枝娇色。", 
      "岸草河沙明似镜，不到尘埃花陌。", 
      "急管繁弦，香车宝勒，正阻寻春客。", 
      "东风特起，半空微露晴碧。", 
      "何况主意深勤，冰清才藻，玉润真圭璧。", 
      "翠丽华堂横枕水，波底斜阳红湿。", 
      "莲社风流，桃溪标致，便觉凡心息。", 
      "玉尊倾尽，笑中归步钩月。"
    ], 
    "rhythmic": "念奴娇"
  }, 
  {
    "author": "赵善括", 
    "paragraphs": [
      "江南到处，被波光云影，留人行色。", 
      "昔我来时春正好，舞絮□飞南陌。", 
      "今日登临，读书斋上，重作凭栏客。", 
      "清溪毂细，夜来微涨新碧。", 
      "两岸蘸水浓阴，断虹横障，一带连环璧。", 
      "林外青山千万叠，雨歇半空犹湿。", 
      "已倩双鳞，更须灵鹊，先报归消息。", 
      "归来征袖，尽携千里风月。"
    ], 
    "rhythmic": "念奴娇"
  }, 
  {
    "author": "赵善括", 
    "paragraphs": [
      "花腮百媚，柳丝千尺，密影金铺碎日。", 
      "过云微雨报清明，半天外、烟娇雾湿。", 
      "当歌有恨，问春无语，笑我如何久客。", 
      "小园归去又残红，便□地、飞觞尚得。"
    ], 
    "rhythmic": "鹊桥仙"
  }, 
  {
    "author": "赵善括", 
    "paragraphs": [
      "东风唤我，西园闲坐，大醉高歌竟日。", 
      "行藏独依画栏干，便忘了、征衫泪湿。", 
      "亭高烟远，天低云近，相对逃名隐客。", 
      "掀髯无语看青山，断不信、尘埃到得。"
    ], 
    "rhythmic": "鹊桥仙"
  }, 
  {
    "author": "赵善括", 
    "paragraphs": [
      "断云漏雨。", 
      "依约西山暮。", 
      "风定樯高须小住。", 
      "不忍带将春去。", 
      "此行抑有求欤。", 
      "青衣拟问平都。", 
      "万里一钩新月，相忘常在江湖。"
    ], 
    "rhythmic": "清平乐"
  }, 
  {
    "author": "赵善括", 
    "paragraphs": [
      "危台枕城堞，今昔几人游。", 
      "绕城碧水一带，茂苑与长洲。", 
      "寂寂弹琴风外，苒苒采香径畔，横截古溪头。", 
      "极目暮云合，宋玉正悲秋。", 
      "岘山碑，帝子阁，庾公楼。", 
      "当时风物，如今烟水只供愁。", 
      "处处山明水秀，岁岁春花秋月，何必美南州。", 
      "故国未归去，萍梗叹漂流。"
    ], 
    "rhythmic": "水调歌头"
  }, 
  {
    "author": "赵善括", 
    "paragraphs": [
      "雨霁彩虹卧，半夜水明楼。", 
      "太湖极目，四面水尽是天流。", 
      "几点鲈乡荻浦，万里鲸波雪浪，掀舞小渔舟。", 
      "金饼挂蟾魄，时景正中秋。", 
      "钓纶轻，兰棹稳，笑王侯。", 
      "一蓑一笠，得意何必美封留。", 
      "纵使金章鼎贵，何似玉樽倾到，一醉可消愁。", 
      "玉女在何许，唤起与同游。"
    ], 
    "rhythmic": "水调歌头", 
    "tags": [
      "太湖"
    ]
  }, 
  {
    "author": "赵善括", 
    "paragraphs": [
      "佳客志淮海，贱子设樽罍。", 
      "楚江昨夜清涨，短棹已安排。", 
      "休问南楼风月，且念阳台云雨，几日却重来。", 
      "银烛正凝泪，画鼓且休催。", 
      "彩云飞，黄鹤举，两徘徊。", 
      "林泉归去高卧，回首笑尘埃。", 
      "我唱更凭君和，君起谁同我舞，莫惜玉山颓。", 
      "他日扬州路，散策愿相陪。"
    ], 
    "rhythmic": "水调歌头"
  }, 
  {
    "author": "赵善括", 
    "paragraphs": [
      "浩叹对青史，循吏久无闻。", 
      "二年江右，赖公华节布阳春。", 
      "才自搴帷问俗，无复埋轮当道，一路尽澄清。", 
      "多少攀辕意，不待及瓜人。", 
      "驻膏车，迟祖帐，倒离尊。", 
      "满庭桃李绿阴，何处不深恩。", 
      "此去玉音应问，底事金围微减，忧国更忧民。", 
      "造膝一言语，四海入洪钧。"
    ], 
    "rhythmic": "水调歌头"
  }, 
  {
    "author": "赵善括", 
    "paragraphs": [
      "雨沐风梳，正梅柳、弄香逞色。", 
      "谁忍听、送君南浦，阳关三叠。", 
      "玉节前驱光照路，金杯争劝愁生席。", 
      "泛锦樯、西去若登仙，乘槎客。", 
      "春有意，寒无力。", 
      "和风满，洪波息。", 
      "笑庐峰湓浦，旧游陈迹。", 
      "昔日蜚声台柏劲，他年坐对堂槐密。", 
      "想轺车、不待政成时，追锋急。"
    ], 
    "rhythmic": "满江红"
  }, 
  {
    "author": "赵善括", 
    "paragraphs": [
      "蝶粉蜂黄，桃红李白，春风屡展愁眉。", 
      "晓来雨过，应渐觉红稀。", 
      "满径柔茵似染，新晴後、皱绿盈池。", 
      "休孤负，幕天席地，逸饮酹金彝。", 
      "东君，真好事，降唇歌雪，玉指鸣丝。", 
      "念长卿多病，非药能治。", 
      "试假瑶琴一弄，清音转、便许心知。", 
      "从今去，园林好在，休学岘山碑。"
    ], 
    "rhythmic": "满庭芳"
  }, 
  {
    "author": "赵善括", 
    "paragraphs": [
      "新月巧穿山，桂树影高群木。", 
      "任使云遮烟锁，自春辉秋绿。", 
      "我来折得最高枝，踏破一轮玉。", 
      "宝斧修教园样，放十分光足。"
    ], 
    "rhythmic": "好事近"
  }, 
  {
    "author": "程垓", 
    "paragraphs": [
      "门掩垂杨，宝香度、翠帘重叠。", 
      "春寒在，罗衣初试，素肌犹却。", 
      "薄霭笼花天欲暮，小风送角声初咽。", 
      "但独褰、幽幌悄无言，伤初别。", 
      "衣上雨，眉间月。", 
      "滴不尽，颦空切。", 
      "羡栖梁归燕，入帘双蝶。", 
      "愁绪多於花絮乱，柔肠过似丁香结。", 
      "问甚时、重理锦囊书，从头说。"
    ], 
    "rhythmic": "满江红"
  }, 
  {
    "author": "程垓", 
    "paragraphs": [
      "水远山明，秋容淡、不禁摇落。", 
      "况正是、楼台高处，晚凉犹薄。", 
      "月在衣裳风在袖，冰生枕簟香生幕。", 
      "算四时、佳处是清秋，须行乐。", 
      "东篱下，西窗角。", 
      "寻旧菊，催新酌。", 
      "笑广平何事，对秋萧索。", 
      "摇叶声声深院宇，折荷寸寸闲池阁。", 
      "待归来、闲把木犀花，重薰却。"
    ], 
    "rhythmic": "满江红"
  }, 
  {
    "author": "程垓", 
    "paragraphs": [
      "旧时心事，说著两眉羞。", 
      "长记得、凭肩游。", 
      "缃裙罗袜桃花岸，薄衫轻扇杏花楼。", 
      "几番行，几番醉，几番留。", 
      "也谁料、春风吹已断。", 
      "又谁料、朝云飞亦散。", 
      "天易老，恨难酬。", 
      "蜂儿不解知人苦，燕儿不解说人愁。", 
      "旧情怀，消不尽，几时休。"
    ], 
    "rhythmic": "最高楼"
  }, 
  {
    "author": "程垓", 
    "paragraphs": [
      "金鸭懒薰香，向晚来春酲，一枕无绪。", 
      "浓绿涨瑶窗，东风外、吹尽乱红飞絮。", 
      "无言伫立，断肠惟有流莺语。", 
      "碧云欲暮。", 
      "空惆怅，韶华一时虚度。", 
      "追思旧日心情，记题叶西楼，吹花南浦。", 
      "老去觉欢疏，伤春恨，都付断云残雨。", 
      "黄昏院落，问谁犹在凭栏处。", 
      "可堪杜宇。", 
      "空只解声声，催他春去。"
    ], 
    "rhythmic": "南浦"
  }, 
  {
    "author": "程垓", 
    "paragraphs": [
      "娟娟霜月又侵门。", 
      "对黄昏。", 
      "怯黄昏。", 
      "愁把梅花，独自泛清尊。", 
      "酒又难禁花又恼，漏声远，一更更，总断魂。", 
      "断魂。", 
      "断魂。", 
      "不堪闻。", 
      "被半温。", 
      "香半温。", 
      "睡也睡也，睡不稳、谁与温存。", 
      "只有床前、红烛伴啼痕。", 
      "一夜无眠连晓角，人瘦也，比梅花，瘦几分。"
    ], 
    "rhythmic": "摊破江城子・江城梅花引"
  }, 
  {
    "author": "程垓", 
    "paragraphs": [
      "倩娇莺姹燕，说不尽、此时情。", 
      "正小院春阑，芳园画锁，人去花零。", 
      "凭高试回望眼，奈遥山远水隔重云。", 
      "谁遣风狂雨横，便教无计留春。", 
      "谁知雁杳与鸿冥。", 
      "自难寄丁宁。", 
      "纵柳院颦深，桃门笑在，知属何人。", 
      "衣篝几回忘了，奈残香、犹有旧时熏。", 
      "空使风头卷絮，为他飘荡花城。"
    ], 
    "rhythmic": "木兰花慢"
  }, 
  {
    "author": "程垓", 
    "paragraphs": [
      "问东君、既解遣花开，不合放花飞。", 
      "念春风枝上，一分花减，一半春归。", 
      "忍见千红万翠，容易涨桃溪。", 
      "花自随流水，无计追随。", 
      "不忍凭高南望，记旧时行处，芳意菲菲。", 
      "叹年来春减，花与故人非。", 
      "总使、梁园赋在，奈长卿、老去亦何为。", 
      "空搔首，乱云堆里，立尽斜晖。"
    ], 
    "rhythmic": "八声甘州"
  }, 
  {
    "author": "程垓", 
    "paragraphs": [
      "锦字亲裁，泪巾偷裛，细说旧时。", 
      "记笑桃门巷，妆窥宝靥，弄花庭前，香湿罗衣。", 
      "几度相随游冶去，任月细风尖犹未归。", 
      "多少事，有垂杨眼见，红烛心知。", 
      "如今事都过也，但赢得、双鬓成丝。", 
      "叹半妆红豆，相思有分，两分青镜，重合难期。", 
      "惆怅一春飞絮，梦悠扬教人分付谁。", 
      "销魂处，又梨花雨暗，半掩重扉。"
    ], 
    "rhythmic": "洞庭春色・沁园春"
  }, 
  {
    "author": "程垓", 
    "paragraphs": [
      "翠幕东风早。", 
      "兰窗梦，又被莺声惊觉。", 
      "起来空对，平阶弱絮，满庭芳草。", 
      "厌厌未忺怀抱。", 
      "记柳外、人家曾到。", 
      "凭画阑、那更春好花好，酒好人好。", 
      "春好尚恐阑珊，花好又怕，飘零难保。", 
      "直饶酒好□渑，未抵意中人好。", 
      "相逢尽拼醉倒。", 
      "况人与、才情未老。", 
      "又岂关、春去春来，花愁花恼。"
    ], 
    "rhythmic": "四代好・宴清都"
  }, 
  {
    "author": "程垓", 
    "paragraphs": [
      "夜来风雨匆匆，故园定是花无几。", 
      "愁多愁极，等闲孤负，一年芳意。", 
      "柳困花慵，杏青梅小，对人容易。", 
      "算好春长在，好花长见，元只是、人憔悴。", 
      "回首池南旧事。", 
      "恨星星、不堪重记。", 
      "如今但有，看花老眼，伤时清泪。", 
      "不怕逢花瘦，只愁怕、老来风味。", 
      "待繁红乱处，留云借月，也须拼醉。"
    ], 
    "rhythmic": "水龙吟", 
    "tags": [
      "宋词三百首"
    ]
  }, 
  {
    "author": "程垓", 
    "paragraphs": [
      "一春浑不见，那堪又是，花飞时节。", 
      "忍对危栏数曲，暮云千叠。", 
      "门外星星柳眼，看还似、当时风月。", 
      "愁万结。", 
      "凭谁为我，殷勤低说。", 
      "不是惯却春心，奈新燕传情，旧莺饶舌。", 
      "冷篆馀香，莫放等闲消歇。", 
      "纵使繁红褪尽，犹自有、荼䕷堪折。", 
      "魂梦切。", 
      "如今不奈，飞来蝴蝶。"
    ], 
    "rhythmic": "玉漏迟"
  }, 
  {
    "author": "程垓", 
    "paragraphs": [
      "桃花暖。", 
      "杨花乱。", 
      "可怜朱户春强半。", 
      "长记忆。", 
      "探芳日。", 
      "笑凭郎肩，红偎碧。", 
      "惜惜惜。", 
      "春宵短。", 
      "离肠断。", 
      "泪痕长向东风满。", 
      "凭青翼。", 
      "问消息。", 
      "花谢春归，几时来得。", 
      "忆忆忆。"
    ], 
    "rhythmic": "折红英・撷芳词"
  }, 
  {
    "author": "程垓", 
    "paragraphs": [
      "爱春归，忧春去，为春忙。", 
      "旋点检、雨障云妨。", 
      "遮红护绿，翠帷罗幕任高张。", 
      "海棠明月杏花天，更惜浓芳。", 
      "唤莺吟，招蝶拍，迎柳舞，倩桃妆。", 
      "尽唤起、万籁笙簧。", 
      "一觞一咏，尽教陶写绣心肠。", 
      "笑他人世漫嬉游，拥翠偎香。"
    ], 
    "rhythmic": "上平西・金人捧露盘"
  }, 
  {
    "author": "程垓", 
    "paragraphs": [
      "空山子规叫，月破黄昏冷。", 
      "帘幕风轻，绿暗红又尽。", 
      "自从别後，粉消香腻，一春成病。", 
      "那堪昼闲日永。", 
      "恨难整。", 
      "起来无语，绿萍破处池光净。", 
      "闷理残妆，照花独自怜瘦影。", 
      "睡来又怕，饮来越醉，醒来却闷。", 
      "看谁似我孤令。"
    ], 
    "rhythmic": "瑶阶草"
  }, 
  {
    "author": "程垓", 
    "paragraphs": [
      "睡起情无著。", 
      "晓雨尽，春寒弱。", 
      "酒盏飘零，几日顿疏行乐。", 
      "试数花枝，问此情何若。", 
      "为谁开，为谁落。", 
      "正愁却。", 
      "不是花情薄。", 
      "花元笑人萧索。", 
      "旧观千红，至今冷梦难托。", 
      "燕麦春风，更几人惊觉。", 
      "对花羞，为花恶。"
    ], 
    "rhythmic": "碧牡丹"
  }, 
  {
    "author": "程垓", 
    "paragraphs": [
      "南月惊乌，西风破雁，又是秋满平湖。", 
      "采莲人尽，寒色战菇蒲。", 
      "旧信江南好景，一万里、轻觅莼鲈。", 
      "谁知道，吴侬未识，蜀客已情孤。", 
      "凭高，增怅望，湘云尽处，都是平芜。", 
      "问故乡何日，重见吾庐。", 
      "纵有荷纫芰制，终不似、菊短篱疏。", 
      "归情远，三更雨梦，依旧绕庭梧。"
    ], 
    "rhythmic": "满庭芳"
  }, 
  {
    "author": "程垓", 
    "paragraphs": [
      "秋风秋雨，正黄昏、供断一窗愁绝。", 
      "带减衣宽谁念我，难忍重城离别。", 
      "转枕褰帷，挑灯整被，总是相思切。", 
      "知他别後，负人多少风月。", 
      "不是怨极愁浓，只愁重见了，相思难说。", 
      "料得新来魂梦里，不管飞来蝴蝶。", 
      "排闷人间，寄愁天上，终有归时节。", 
      "如今无奈，乱云依旧千叠。"
    ], 
    "rhythmic": "念奴娇"
  }, 
  {
    "author": "程垓", 
    "paragraphs": [
      "断云低晚，轻烟带暝，风惊罗幕。", 
      "数点梅花，香倚雪窗摇落。", 
      "红炉对谑。", 
      "正酒面、琼稣初削。", 
      "云屏暖，不知门外，月寒风恶。", 
      "迤逦慵云半掠。", 
      "笑盈盈、闲弄宝筝弦索。", 
      "暖极生春，已向横波先觉。", 
      "花娇柳弱。", 
      "渐倚醉、要人搂著。", 
      "低告托。", 
      "早把被香熏却。"
    ], 
    "rhythmic": "雪狮儿"
  }, 
  {
    "author": "程垓", 
    "paragraphs": [
      "掩凄凉、黄昏庭院，角声何处呜咽。", 
      "矮窗曲屋风灯冷，还是苦寒时节。", 
      "凝伫切。", 
      "念翠被熏笼，夜夜成虚设。", 
      "倚阑愁绝。", 
      "听凤竹声中，犀影帐外，簌簌酿寒轻雪。", 
      "伤心处，却忆当年轻别。", 
      "梅花满园初发。", 
      "吹香弄蕊无人见，帷有暮云千叠。", 
      "情未彻。", 
      "又谁料而今，好梦分胡越。", 
      "不堪重说。", 
      "但记得当初，重门锁处，犹有夜深月。"
    ], 
    "rhythmic": "摸鱼儿"
  }, 
  {
    "author": "程垓", 
    "paragraphs": [
      "天与多才，不合更与，柳怜花情分。", 
      "甚总为才情，恼人方寸。", 
      "早是春残花褪。", 
      "也不料、一春都成病。", 
      "自失笑，因甚腰围半减，珠泪频。", 
      "难省。", 
      "也怨天、也自恨。", 
      "怎免千般思忖。", 
      "倩人说与，又却不忍。", 
      "拼了一生愁闷。", 
      "又只恐、愁多无人问。", 
      "到这里，天也怜人，看他稳也不稳。"
    ], 
    "rhythmic": "无闷"
  }, 
  {
    "author": "程垓", 
    "paragraphs": [
      "在家不觉穷冬好。", 
      "向客里、方知道。", 
      "故园梅花正开时，记得清尊频倒。", 
      "高烧红蜡，暖熏罗幌，一任花枝恼。", 
      "如今客里伤怀抱。", 
      "忍双鬓、随花老。", 
      "小窗独自对黄昏，只有月华飞到。", 
      "假饶真个，雁书频寄，何似归来早。"
    ], 
    "rhythmic": "孤雁儿・御街行"
  }, 
  {
    "author": "程垓", 
    "paragraphs": [
      "双鬓乍绾横波溜。", 
      "记当日、香心透。", 
      "谁教容易逐鸡飞，输却春风先手。", 
      "天公元也，管人憔悴，放出花枝瘦。", 
      "几宵和月来相就。", 
      "问何事、春山斗。", 
      "祗应深院锁蝉娟，枉却娇花时候。", 
      "何时为我，小梯横阁，试约黄昏後。"
    ], 
    "rhythmic": "孤雁儿・御街行"
  }, 
  {
    "author": "程垓", 
    "paragraphs": [
      "花拥鸳房。", 
      "记驼肩髻小，约鬓眉长。", 
      "轻身翻燕舞，低语转莺簧。", 
      "相见处，便难忘。", 
      "肯亲度瑶觞。", 
      "向夜阑，歌翻郢曲，带换韩香。", 
      "别来音信难将。", 
      "似云收楚峡，雨散巫阳。", 
      "相逢情有在，不语意难量。", 
      "些个事，断人肠。", 
      "怎禁得恓惶。", 
      "待与伊、移根换叶，试又何妨。"
    ], 
    "rhythmic": "意难忘"
  }, 
  {
    "author": "程垓", 
    "paragraphs": [
      "伤春时候一凭阑。", 
      "何况别离难。", 
      "东风只解催人去，也不道、莺老花残。", 
      "青笺未约，红绡忍泪，无计锁征鞍。", 
      "宝钗瑶钿一时闲。", 
      "此恨苦天悭。", 
      "如今直恁抛人去，也不念、人瘦衣宽。", 
      "归来忍见，重楼淡月，依旧五更寒。"
    ], 
    "rhythmic": "一丛花"
  }, 
  {
    "author": "程垓", 
    "paragraphs": [
      "老来风味，是事都无可。", 
      "只爱小书舟，剩围着、琅几个。", 
      "呼风约月，随分乐生涯，不羡富，不忧贫，不怕乌蟾堕。", 
      "三杯径醉，转觉乾坤大。", 
      "醉後百篇诗，尽从他、龙吟鹤和。", 
      "升沈万事，还与本来天，青云上，白云间，一任安排我。"
    ], 
    "rhythmic": "蓦山溪"
  }, 
  {
    "author": "程垓", 
    "paragraphs": [
      "葺屋为舟，身便是、烟波钓客。", 
      "况人间元似，泛家浮宅。", 
      "秋晚雨声篷背稳，夜深月影窗棂白。", 
      "□满船诗酒满船书，随意索。", 
      "也不怕，云涛隔。", 
      "也不怕，风帆侧。", 
      "但独醒还睡，自歌还拍。", 
      "卧後从教秋鳝舞，醉来一任乾坤窄。", 
      "恐有时、撑向大江头，占风色。"
    ], 
    "rhythmic": "满江红"
  }, 
  {
    "author": "程垓", 
    "paragraphs": [
      "不恨残花妥。", 
      "不恨残春破。", 
      "只恨流光，一年一度，又催新火。", 
      "纵青天白日系长绳，也留春得麽。", 
      "花院重教锁。", 
      "春事从教过。", 
      "烧笋园林，尝梅台榭，有何不可。", 
      "已安排、珍簟小胡床，待日长闲坐。"
    ], 
    "rhythmic": "小桃红・连理枝"
  }, 
  {
    "author": "程垓", 
    "paragraphs": [
      "雨过凉生藕叶。", 
      "晚庭消尽暑，浑无热。", 
      "枕簟不胜香滑。", 
      "争奈宝帐情生，金尊意惬。", 
      "玉人何处梦蝶。", 
      "思一见冰雪。", 
      "须写个贴儿、丁宁说。", 
      "试问道、肯来麽，今夜小院无人，重楼有月。"
    ], 
    "rhythmic": "芭蕉雨"
  }, 
  {
    "author": "程垓", 
    "paragraphs": [
      "小小闲窗底。", 
      "曲曲深屏里。", 
      "一枕新凉，半床明月，留人欢意。", 
      "奈梅花引里唤人行，苦随他无计。", 
      "几点清觞泪。", 
      "数曲乌丝纸。", 
      "见少离多，心长分短，如何得是。", 
      "到如今、留下许都愁，枉教人憔悴。"
    ], 
    "rhythmic": "红娘子・连理枝"
  }, 
  {
    "author": "程垓", 
    "paragraphs": [
      "夏围初结。", 
      "绿深深处红千叠。", 
      "杜鹃过尽芳菲歇。", 
      "只道无春，满意春犹惬。", 
      "折来一点如猩血。", 
      "透明冠子轻盈贴。", 
      "芳心蹙破情尤切。", 
      "不管花残，犹自拣双叶。"
    ], 
    "rhythmic": "醉落魄・一斛珠"
  }, 
  {
    "author": "程垓", 
    "paragraphs": [
      "旧日心期不易招。", 
      "重来孤负，几个良宵。", 
      "寻常不见尽相邀。", 
      "见了知他，许大无聊。", 
      "昨夜梅花插翠翘。", 
      "影落清溪，应也魂消。", 
      "假饶真个住山腰。", 
      "那个金章，换得渔樵。"
    ], 
    "rhythmic": "一翦梅"
  }, 
  {
    "author": "程垓", 
    "paragraphs": [
      "小会幽欢整及时。", 
      "花也相宜。", 
      "人也相宜。", 
      "宝香未断烛光低。", 
      "莫厌杯迟。", 
      "莫恨欢迟。", 
      "夜渐深深漏渐稀。", 
      "风已侵衣。", 
      "露已沾衣。", 
      "一杯重劝莫相违。", 
      "何似休归。", 
      "何自同归。"
    ], 
    "rhythmic": "一翦梅"
  }, 
  {
    "author": "程垓", 
    "paragraphs": [
      "一枝烟雨瘦东墙。", 
      "真个断人肠。", 
      "不为天寒日暮，谁怜水远山长。", 
      "相思月底，相思竹外，犹自禁当。", 
      "只恐玉楼贪梦，输他一夜清香。"
    ], 
    "rhythmic": "眼儿媚"
  }, 
  {
    "author": "程垓", 
    "paragraphs": [
      "山尽两溪头。", 
      "水合天浮。", 
      "行人莫赋大江愁。", 
      "且是芙蓉城下水，还送归舟。", 
      "渔雁两悠悠。", 
      "烟断云收。", 
      "谁教此水却西流。", 
      "载我相思千点泪，还与青楼。"
    ], 
    "rhythmic": "浪淘沙"
  }, 
  {
    "author": "程垓", 
    "paragraphs": [
      "闻说海棠开尽了。", 
      "怎生得、夜来一笑。", 
      "颦绿枝头，落红点里，问有愁多少。", 
      "小园闭门春悄悄。", 
      "禁不得、瘦腰如袅。", 
      "豆蔻浓时，酴醿香处，试把菱花照。"
    ], 
    "rhythmic": "雨中花令"
  }, 
  {
    "author": "程垓", 
    "paragraphs": [
      "旧日爱花心未了。", 
      "紧消得、花时一笑。", 
      "几日春寒，连宵雨闷，不道幽欢少。", 
      "记得去年深院悄。", 
      "□梁畔，一枝香袅。", 
      "说与西楼，後来明月，莫把菱花照。"
    ], 
    "rhythmic": "雨中花令"
  }, 
  {
    "author": "程垓", 
    "paragraphs": [
      "卷地芳草都过了。", 
      "花不语、对人含笑。", 
      "花与人期，人怜花病，瘦似人多少。", 
      "闻道重门深悄悄。", 
      "愁不尽、露啼烟袅。", 
      "断得相思，除非明月，不把花枝照。"
    ], 
    "rhythmic": "雨中花令"
  }, 
  {
    "author": "程垓", 
    "paragraphs": [
      "九月江南烟雨里。", 
      "客枕凄凉，到晓浑无寐。", 
      "起上小楼观海气。", 
      "昏昏半约渔樵市。", 
      "断雁西边家万里。", 
      "料得秋来，笑我归无计。", 
      "剑在床头书在几。", 
      "未甘分付黄花泪。"
    ], 
    "rhythmic": "凤栖梧・蝶恋花"
  }, 
  {
    "author": "程垓", 
    "paragraphs": [
      "有客钱塘江上住。", 
      "十日斋居，九日愁风雨。", 
      "断送一春弹指去。", 
      "荷花又绕南山渡。", 
      "湖上幽寻君已许。", 
      "消息不来，望得行云暮。", 
      "芳草梦魂应记取。", 
      "不成忘却池塘句。"
    ], 
    "rhythmic": "凤栖梧・蝶恋花", 
    "tags": [
      "钱塘江"
    ]
  }, 
  {
    "author": "程垓", 
    "paragraphs": [
      "门外飞花风约住。", 
      "消息江南，已酿黄梅雨。", 
      "蜀客望乡归不去。", 
      "当时不合催南渡。", 
      "忧国丹心曾独许。", 
      "纵吐长虹，不奈斜阳暮。", 
      "莫道春光难揽取。", 
      "少陵辨得寻花句。"
    ], 
    "rhythmic": "凤栖梧・蝶恋花"
  }, 
  {
    "author": "程垓", 
    "paragraphs": [
      "薄薄窗油清似镜。", 
      "两面疏帘，四壁文书静。", 
      "小篆焚香消日永。", 
      "新来识得闲中性。", 
      "人爱人嫌都莫问。", 
      "絮自沾泥，不怕东风紧。", 
      "只有诗狂消不尽。", 
      "夜来题破窗花影。"
    ], 
    "rhythmic": "凤栖梧・蝶恋花"
  }, 
  {
    "author": "程垓", 
    "paragraphs": [
      "九月重湖寒意早。", 
      "目断黄云，冉冉连衰草。", 
      "惨别临江愁满抱。", 
      "酒尊时事都相恼。", 
      "闻道吴天消息好。", 
      "鸳鸯西池，咫尺君应到。", 
      "若见故人相问劳。", 
      "为言未分书舟老。"
    ], 
    "rhythmic": "凤栖梧・蝶恋花"
  }, 
  {
    "author": "程垓", 
    "paragraphs": [
      "山无数，雨萧萧。", 
      "路迢迢。", 
      "不似芙蓉城下去，柳如腰。", 
      "梦随春絮飘飘。", 
      "知他在、第几朱桥。", 
      "说与杜鹃休唤，怕魂销。"
    ], 
    "rhythmic": "愁倚阑・春光好"
  }, 
  {
    "author": "程垓", 
    "paragraphs": [
      "野店无人霜似水。", 
      "清灯照影寒侵被。", 
      "门外行人催客起。", 
      "因个事。", 
      "老来方有思家泪。", 
      "寄问梅花开也未。", 
      "爱花只有归来是。", 
      "想见小桥歌舞地。", 
      "浑含喜。", 
      "天涯不念人憔悴。"
    ], 
    "rhythmic": "渔家傲"
  }, 
  {
    "author": "程垓", 
    "paragraphs": [
      "独木小舟烟雨湿。", 
      "燕儿乱点春江碧。", 
      "江上青山随意觅。", 
      "人寂寂。", 
      "落花芳草催寒食。", 
      "昨夜青楼今日客。", 
      "吹愁不得东风力。", 
      "细拾残红书怨泣。", 
      "流水急。", 
      "不知那个传消息。"
    ], 
    "rhythmic": "渔家傲"
  }, 
  {
    "author": "程垓", 
    "paragraphs": [
      "送我南来舟一叶，谁教催动鸣榔。", 
      "高城不见水茫茫。", 
      "云湾才几曲，折尽九回肠。", 
      "买酒浇愁愁不尽，江烟也共凄凉。", 
      "和天瘦了也何妨。", 
      "只愁今夜雨，更做泪千行。"
    ], 
    "rhythmic": "临江仙"
  }, 
  {
    "author": "程垓", 
    "paragraphs": [
      "浓绿锁窗闲院静，照人明月团团。", 
      "夜长幽梦见伊难。", 
      "瘦从香脸薄，愁到翠眉残。", 
      "只道花时容易见，如今花尽春阑。", 
      "画楼依旧五更寒。", 
      "可怜红绣被，空记合时欢。"
    ], 
    "rhythmic": "临江仙"
  }, 
  {
    "author": "程垓", 
    "paragraphs": [
      "矮窗西畔翠荷香。", 
      "人在小池塘。", 
      "何事未拈期局，却来闲倚胡床。", 
      "金盆弄水，玉钗亸鬓，妆懒何妨。", 
      "莫道困来不饮，今宵却恨天凉。"
    ], 
    "rhythmic": "朝中措"
  }, 
  {
    "author": "程垓", 
    "paragraphs": [
      "华筵饮散撤芳尊。", 
      "人影乱纷纷。", 
      "且约玉骢留住，细将团凤平分。", 
      "一瓯看取，招回酒兴，爽彻诗魂。", 
      "歌罢清风两腋，归来明月千门。"
    ], 
    "rhythmic": "朝中措"
  }, 
  {
    "author": "程垓", 
    "paragraphs": [
      "龙团分罢觉芳滋。", 
      "歌彻碧云词。", 
      "翠袖且留纤玉，沈香载捧冰。", 
      "一声清唱，半瓯轻啜，愁绪如丝。", 
      "记取临汾馀味，图教归後相思。"
    ], 
    "rhythmic": "朝中措"
  }, 
  {
    "author": "程垓", 
    "paragraphs": [
      "真游六六洞中仙。", 
      "骑鹤下三天。", 
      "休道日斜岁暮，行年方是韶华。", 
      "相逢一笑，此心不动，须待明年。", 
      "要得安排稳当，除非四十相连。"
    ], 
    "rhythmic": "朝中措"
  }, 
  {
    "author": "程垓", 
    "paragraphs": [
      "片花飞後水东流。", 
      "无计挽春留。", 
      "香小谁栽杜若，梦回依旧扬州。", 
      "破瓜年在，娇花艳冶，舞柳纤柔。", 
      "莫道刘郎霜鬓，才情未放春休。"
    ], 
    "rhythmic": "朝中措"
  }, 
  {
    "author": "程垓", 
    "paragraphs": [
      "风催雨促。", 
      "今番不似前欢足。", 
      "早来最苦离情毒。", 
      "唱我新词，掩著面儿哭。", 
      "临行只怕人行远。", 
      "殷勤更写多情曲。", 
      "相逢已是腰如束。", 
      "从此知他，还减几分玉。"
    ], 
    "rhythmic": "醉落魄・一斛珠"
  }, 
  {
    "author": "程垓", 
    "paragraphs": [
      "月挂霜林寒欲坠。", 
      "正门外、催人起。", 
      "奈离别、如今真个是。", 
      "欲住也、留无计。", 
      "欲去也、来无计。", 
      "马上离魂衣上泪。", 
      "各自个、供憔悴。", 
      "问江路梅花开也未。", 
      "春到也、须频寄。", 
      "人到也、须频寄。"
    ], 
    "rhythmic": "酷相思"
  }, 
  {
    "author": "程垓", 
    "paragraphs": [
      "溪光曲曲村，花影重重树。", 
      "风物小桃源，春事还如许。", 
      "情知送客来，又作寻芳去。", 
      "可惜一春诗，总为闲愁赋。"
    ], 
    "rhythmic": "生查子"
  }, 
  {
    "author": "程垓", 
    "paragraphs": [
      "长记别郎时，月淡梅花影。", 
      "梅影又横窗，不见江南信。", 
      "无心换夕香，有分怜朝镜。", 
      "不怕瘦棱棱，只怕梅开尽。"
    ], 
    "rhythmic": "生查子"
  }, 
  {
    "author": "程垓", 
    "paragraphs": [
      "萧萧梅雨断人行。", 
      "门掩残春绿荫生。", 
      "翠被寒灯枕自横。", 
      "梦初惊。", 
      "窗外啼鹃催五更。"
    ], 
    "rhythmic": "忆王孙"
  }, 
  {
    "author": "程垓", 
    "paragraphs": [
      "枕簟暑风消，帘幕秋风动。", 
      "月到夜来愁处明，只照团衾凤。", 
      "去意杳无凭，别语愁难送。", 
      "一纸鱼笺枕底香，且做新来梦。"
    ], 
    "rhythmic": "卜算子"
  }, 
  {
    "author": "程垓", 
    "paragraphs": [
      "独自上层楼，楼外青山远。", 
      "望到斜阳欲尽时，不见西飞雁。", 
      "独自下层楼，楼下蛩声怨。", 
      "待到黄昏月上时，依旧柔肠断。"
    ], 
    "rhythmic": "卜算子"
  }, 
  {
    "author": "程垓", 
    "paragraphs": [
      "几日赏花天，月淡荼䕷小。", 
      "写尽相思唤不来，又是花飞了。", 
      "春在怕愁多，春去怜欢少。", 
      "一夜安排梦不成，月堕西窗晓。"
    ], 
    "rhythmic": "卜算子"
  }, 
  {
    "author": "程垓", 
    "paragraphs": [
      "几夜锁窗揭。", 
      "素蟾光似雪。", 
      "恰恨照人欹枕，纱橱爽、簟纹滑。", 
      "迤逦篆香裛。", 
      "好坏谁共说。", 
      "若是知人风味，来分取、半床月。"
    ], 
    "rhythmic": "霜天晓角"
  }, 
  {
    "author": "程垓", 
    "paragraphs": [
      "玉清冰样洁。", 
      "几夜相思切。", 
      "谁料浓云遮拥，同心带、甚时结。", 
      "匆匆休惜别。", 
      "还有来时节。", 
      "记取江阴归路，须共踏、夜深月。"
    ], 
    "rhythmic": "霜天晓角"
  }, 
  {
    "author": "程垓", 
    "paragraphs": [
      "杨柳拖烟漠漠，梨花浸月溶溶。", 
      "吹香院落春还尽，憔悴立东风。", 
      "只道芳时易见，谁知密约难通。", 
      "芳园绕遍无人问，独自拾残红。"
    ], 
    "rhythmic": "乌夜啼"
  }, 
  {
    "author": "程垓", 
    "paragraphs": [
      "白酒欺人易醉，黄花笑我多愁。", 
      "一年只有秋光好，独自却悲秋。", 
      "风急常吹梦去，月迟多为人留。", 
      "半黄橙子和诗卷，空自伴床头。"
    ], 
    "rhythmic": "乌夜啼"
  }, 
  {
    "author": "程垓", 
    "paragraphs": [
      "绿外深深柳巷，红间曲曲花楼。", 
      "一春想见贪游冶，不道有人愁。", 
      "三月东风易老，几宵明月难留。", 
      "酴醾白尽窗前也，还肯醉来否。"
    ], 
    "rhythmic": "乌夜啼"
  }, 
  {
    "author": "程垓", 
    "paragraphs": [
      "东风冷落旧梅台。", 
      "犹喜山花拂面开。", 
      "绀色染衣春意静，水沈熏骨晚风来。", 
      "柔条不学丁香结，矮树仍参茉莉栽。", 
      "安得方盆载幽植，道人随处作香材。"
    ], 
    "rhythmic": "瑞鹧鸪"
  }, 
  {
    "author": "程垓", 
    "paragraphs": [
      "门前杨柳绿成阴。", 
      "翠坞笼香径自深。", 
      "迟日暖熏芳草眼，好风轻撼落花心。", 
      "无多春恨莺难语，最晚朝眠蝶易寻。", 
      "惟有狂醒不相贷，酿成憔悴到如今。"
    ], 
    "rhythmic": "瑞鹧鸪"
  }, 
  {
    "author": "程垓", 
    "paragraphs": [
      "宝林岩畔凌云路。", 
      "记藉草、寻梅去。", 
      "咏绿书红知几度。", 
      "行云归後，碧云遮断，寂寞人何处。", 
      "一声长笛江天暮。", 
      "别後谁吟倚楼句。", 
      "匀面照溪心已许。", 
      "欲凭锦字，写人愁去，生怕梨花雨。"
    ], 
    "rhythmic": "青玉案"
  }, 
  {
    "author": "程垓", 
    "paragraphs": [
      "别梦记春前，春尽苦无归日。", 
      "想见鹊声庭院，误几回消息。", 
      "万重离恨万重山，无处说思忆。", 
      "只有路傍双堠，也随人孤只。"
    ], 
    "rhythmic": "好事近"
  }, 
  {
    "author": "程垓", 
    "paragraphs": [
      "天淡一帘秋，明月几时来得。", 
      "何事桂底香近，把清光邀勒。", 
      "人间明晦总由天，何必问通塞。", 
      "且为人如月好，醉莫分南北。"
    ], 
    "rhythmic": "好事近"
  }, 
  {
    "author": "程垓", 
    "paragraphs": [
      "烟尽戍楼空，又是一帘佳月。", 
      "何事山城留滞，负好花时节。", 
      "烧灯翦彩没心情，应有翠娥说。", 
      "欲借好风吹恨，奈乱云愁叠。"
    ], 
    "rhythmic": "好事近"
  }, 
  {
    "author": "程垓", 
    "paragraphs": [
      "急雨闹冰荷，销尽一襟烦暑。", 
      "趁取晚凉幽会，近翠阴浓处。", 
      "风梢危滴撼珠矶，洒面得新句。", 
      "莫怪玉壶倾尽，待月明归去。"
    ], 
    "rhythmic": "好事近"
  }, 
  {
    "author": "程垓", 
    "paragraphs": [
      "梅雨收黄，暑风依旧闲庭院。", 
      "露荷轻颤。", 
      "只有香浮面。", 
      "挂起西窗，月澹无人见。", 
      "幽情远。", 
      "随钗低扇。", 
      "好个凉方便。"
    ], 
    "rhythmic": "点绛唇"
  }, 
  {
    "author": "程垓", 
    "paragraphs": [
      "风入藕花翻动。", 
      "夜气与香俱纵。", 
      "月又带风来，凉意一襟谁共。", 
      "情重。", 
      "情重。", 
      "可惜短宵无梦。"
    ], 
    "rhythmic": "如梦令"
  }, 
  {
    "author": "程垓", 
    "paragraphs": [
      "山城桃李。", 
      "催促春无几。", 
      "日日为花须早起。", 
      "犹□惜花无计。", 
      "阿谁留得春风。", 
      "长教绕绿围红。", 
      "莫遣十分芳意，输他万点愁容。"
    ], 
    "rhythmic": "清平乐"
  }, 
  {
    "author": "程垓", 
    "paragraphs": [
      "秋香谁买。", 
      "散入琉璃界。", 
      "点缀小红全不碍。", 
      "还却铅华馀债。", 
      "夜来月底相期。", 
      "一枝未觉香迟。", 
      "恰似青绫帐底，绛罗初试裙儿。"
    ], 
    "rhythmic": "清平乐"
  }, 
  {
    "author": "程垓", 
    "paragraphs": [
      "疏疏整整。", 
      "风急花无定。", 
      "红烛照筵寒欲凝。", 
      "时见筛帘玉影。", 
      "夜深明月笼纱。", 
      "醉归凉面香料。", 
      "犹有惜梅心在，满庭误作吹花。"
    ], 
    "rhythmic": "清平乐"
  }, 
  {
    "author": "程垓", 
    "paragraphs": [
      "绿深红少。", 
      "柳外横桥小。", 
      "双燕不知幽梦好。", 
      "惊起碧窗春晓。", 
      "起来瞢多时。", 
      "玉台金镜慵移。", 
      "多少春愁未说，却来闲数花枝。"
    ], 
    "rhythmic": "清平乐"
  }, 
  {
    "author": "程垓", 
    "paragraphs": [
      "柳弱眠初醒，梅残舞尚痴。", 
      "春阴将冷傍帘帷。", 
      "又是东风和恨、向人归。", 
      "乐事灯前记，愁肠酒後知。", 
      "老来无计遣芳时。", 
      "只有闲情随分、品花枝。"
    ], 
    "rhythmic": "望秦川・南歌子"
  }, 
  {
    "author": "程垓", 
    "paragraphs": [
      "竹粉翻新箨，荷花拭靓妆。", 
      "断云侵晚度横塘。", 
      "小扇斜钗依约、傍牙床。", 
      "蘸蜜分红荔，倾筒泻碧香。", 
      "醉时风雨醒时凉。", 
      "明月多情依旧、过西厢。"
    ], 
    "rhythmic": "望秦川・南歌子"
  }, 
  {
    "author": "程垓", 
    "paragraphs": [
      "翠黛随妆浅，铢衣称体香。", 
      "好风偏与十分凉。", 
      "却扇含情独自、绕池塘。", 
      "碧藕丝丝嫩，红榴叶叶双。", 
      "牵丝摘叶为谁忙。", 
      "情到厌厌拼醉、又何妨。"
    ], 
    "rhythmic": "望秦川・南歌子"
  }, 
  {
    "author": "程垓", 
    "paragraphs": [
      "惨惨霜林冬欲尽。", 
      "又是溪梅寒弄影。", 
      "矮窗曲屋夜烧香，人已静。", 
      "灯垂烬。", 
      "点滴芭蕉和雨听。", 
      "约个归期犹未定。", 
      "一夜梦魂终不稳。", 
      "知他勾得许多情，真个闷。", 
      "无人问。", 
      "说与画楼应不信。"
    ], 
    "rhythmic": "天仙子"
  }, 
  {
    "author": "程垓", 
    "paragraphs": [
      "篷上雨，篷底有人愁。", 
      "身在汉江东畔去，不知家在锦江头。", 
      "烟水两悠悠。", 
      "吾老矣，心事几时休。", 
      "沈水熨香年似日，薄云垂帐夏如秋。", 
      "安得小书舟。"
    ], 
    "rhythmic": "望江南・忆江南"
  }, 
  {
    "author": "程垓", 
    "paragraphs": [
      "雨燕翻新幕，风鹃绕旧枝。", 
      "画堂春尽日迟迟。", 
      "又是一番平绿、涨西池。", 
      "病起尊难尽，腰宽带易垂。", 
      "不堪村落子规啼。", 
      "问道行人一去、几时归。"
    ], 
    "rhythmic": "南歌子"
  }, 
  {
    "author": "程垓", 
    "paragraphs": [
      "淡霭笼青琐，轻寒薄翠绡。", 
      "有人憔悴带宽腰。", 
      "又见东风、不忍见柔条。", 
      "闷酒尊难寻，闲香篆易销。", 
      "夜来溪雪已平桥。", 
      "溪上梅魂凭仗、一相招。"
    ], 
    "rhythmic": "南歌子"
  }, 
  {
    "author": "程垓", 
    "paragraphs": [
      "梅坞飞香定，兰窗翠色齐。", 
      "水边沙际又春归。", 
      "领略东风、能有几人知。", 
      "爱月眠须晚，寻花去未迟。", 
      "谁家庭院更芳菲。", 
      "费尽才情、休负一春诗。"
    ], 
    "rhythmic": "南歌子"
  }, 
  {
    "author": "程垓", 
    "paragraphs": [
      "荷盖倾新绿，榴巾蹙旧红。", 
      "水亭烟榭晚凉中。", 
      "又是一钩新月、静房栊。", 
      "丝藕清如雪，纱薄似空。", 
      "好维今夜与谁同。", 
      "唤取玉人来共、一帘风。"
    ], 
    "rhythmic": "南歌子"
  }, 
  {
    "author": "程垓", 
    "paragraphs": [
      "野水寻溪路，青山踏晚春。", 
      "偶来相值却锺情。", 
      "一树琼瑶洗尽、客衣襟。", 
      "曲沼通诗梦，幽窗净俗尘。", 
      "何时散发伴裙。", 
      "後夜相思生怕、月愁人。"
    ], 
    "rhythmic": "南歌子"
  }, 
  {
    "author": "程垓", 
    "paragraphs": [
      "几日诉离尊。", 
      "歌尽阳关不忍分。", 
      "此度天涯真个去，销魂。", 
      "相送黄花落叶村。", 
      "斜日又黄昏。", 
      "萧寺无人半掩门。", 
      "今夜粉香明月泪，休论。", 
      "只要罗巾记旧痕。"
    ], 
    "rhythmic": "南乡子"
  }, 
  {
    "author": "程垓", 
    "paragraphs": [
      "才合又轻离。", 
      "心事多违。", 
      "小窗灯影记亲移。", 
      "可奈酒酣花困处，不省人归。", 
      "山翠又如眉。", 
      "肠断幽期。", 
      "相思有梦阿谁知。", 
      "莫遣重来风絮乱，不似当时。"
    ], 
    "rhythmic": "浪淘沙"
  }, 
  {
    "author": "程垓", 
    "paragraphs": [
      "老去懒寻花。", 
      "独自生涯。", 
      "几枝疏影浸窗纱。", 
      "昨夜月来人不睡，看尽横斜。", 
      "门外欲啼鸦。", 
      "香意凌霞。", 
      "从渠千树绕人家。", 
      "世上一枝元也足，不要随他。"
    ], 
    "rhythmic": "浪淘沙"
  }, 
  {
    "author": "程垓", 
    "paragraphs": [
      "休赋惜春诗。", 
      "留春住、说与人知。", 
      "一年已负东风瘦，说愁说恨，数期数刻，只望归时。", 
      "莫怪杜鹃啼。", 
      "真个也、唤得人归。", 
      "归来休恨花开了，梁间燕子，且教知道，人也双飞。"
    ], 
    "rhythmic": "摊破南乡子"
  }, 
  {
    "author": "程垓", 
    "paragraphs": [
      "坠红轻，浓绿润，深院又春晚。", 
      "睡起厌厌，无语小妆懒。", 
      "可堪三月风光，五更魂梦，又都被、杜鹃催攒。", 
      "怎消遣。", 
      "人道愁与春归，春归愁未断。", 
      "闲倚银屏，羞怕泪痕满。", 
      "断肠沈水重熏，瑶琴闲理，奈依旧、夜寒人远。"
    ], 
    "rhythmic": "祝英台・祝英台近"
  }, 
  {
    "author": "程垓", 
    "paragraphs": [
      "轻红短白东城路。", 
      "忆得分襟处。", 
      "柳丝无赖舞春柔。", 
      "不系离人、只解系离愁。", 
      "如今花谢春将老。", 
      "柳下无人到。", 
      "月明门外子规啼。", 
      "唤得人愁、争似唤人归。"
    ], 
    "rhythmic": "虞美人"
  }, 
  {
    "author": "程垓", 
    "paragraphs": [
      "对重阳。", 
      "感重阳。", 
      "身在西风天一方。", 
      "年年人断肠。", 
      "景凄凉。", 
      "客凄凉。", 
      "纵有黄花祗异乡。", 
      "晚云连梦长。"
    ], 
    "rhythmic": "长相思"
  }, 
  {
    "author": "程垓", 
    "paragraphs": [
      "酒孤斟。", 
      "客孤吟。", 
      "戏马台荒露草深。", 
      "英雄何处寻。", 
      "爱登临。", 
      "莫登临。", 
      "定是愁来关客心。", 
      "暮天烟水沈。"
    ], 
    "rhythmic": "长相思"
  }, 
  {
    "author": "程垓", 
    "paragraphs": [
      "风敲窗。", 
      "雨敲窗。", 
      "窗外芭蕉云作幢。", 
      "声声愁对床。", 
      "剔银缸。", 
      "点银缸。", 
      "梦采芙蓉隔一江。", 
      "几时蝴蝶双。"
    ], 
    "rhythmic": "长相思"
  }, 
  {
    "author": "程垓", 
    "paragraphs": [
      "角声吹月，风声落枕，梦与柔肠俱断。", 
      "谁教当日太情浓，不下、新愁一段。", 
      "黄花开了，梅花开未，曾约那时相见。", 
      "莫教容易负幽期，怕真个、孤他泪眼。"
    ], 
    "rhythmic": "鹊桥仙"
  }, 
  {
    "author": "程垓", 
    "paragraphs": [
      "晚凉时节。", 
      "翠梧风定蝉声歇。", 
      "有人睡起香浮颊。", 
      "倚著阑干，笑拣青荷叶。", 
      "如今往事愁难说。", 
      "曲池依旧闲风月。", 
      "田田翠盖香罗叠。", 
      "留得露痕，都是泪珠结。"
    ], 
    "rhythmic": "醉落魄・一斛珠"
  }, 
  {
    "author": "程垓", 
    "paragraphs": [
      "双双相并。", 
      "一点红边偏照映。", 
      "玉翦云裁。", 
      "不比浮花共蒂开。", 
      "几回心曲。", 
      "选胜摘来情自足。", 
      "插向云鬟。", 
      "要与仙郎比并看。"
    ], 
    "rhythmic": "减字木兰花"
  }, 
  {
    "author": "程垓", 
    "paragraphs": [
      "春悄悄。", 
      "红到一枝先巧。", 
      "酒入半腮微带卯。", 
      "粉寒香未饱。", 
      "芳意枝头偏闹。", 
      "困尽蜂须莺爪。", 
      "拟倩玉纤和露拗。", 
      "情多愁易搅。"
    ], 
    "rhythmic": "谒金门"
  }, 
  {
    "author": "程垓", 
    "paragraphs": [
      "花簇簇。", 
      "触眼万条垂玉。", 
      "小院春深窗锁绿。", 
      "水沈风断续。", 
      "明月又侵楼曲。", 
      "羞向枕囊拘束。", 
      "只待夜深清影足。", 
      "醉来花底宿。"
    ], 
    "rhythmic": "谒金门"
  }, 
  {
    "author": "程垓", 
    "paragraphs": [
      "乌帽侧。", 
      "行遍杏花春色。", 
      "野意青青分陇麦。", 
      "人家烟水隔。", 
      "春事莫催行客。", 
      "弹指青梅堪摘。", 
      "醉倚暮天江拍拍。", 
      "雨晴沙路白。"
    ], 
    "rhythmic": "谒金门"
  }, 
  {
    "author": "程垓", 
    "paragraphs": [
      "花半湿。", 
      "一霎晚云笼密。", 
      "天气未佳风又急。", 
      "小庭愁独立。", 
      "酒病起来无力。", 
      "懊恼篆烟锁碧。", 
      "一饷春情无处觅。", 
      "小屏山数尺。"
    ], 
    "rhythmic": "谒金门"
  }, 
  {
    "author": "程垓", 
    "paragraphs": [
      "春夜雨。", 
      "催润柳塘花坞。", 
      "小院深深门几许。", 
      "画帘香一缕。", 
      "独立晚庭凝伫。", 
      "细把花枝闲数。", 
      "燕子不来天欲暮。", 
      "说愁无处所。"
    ], 
    "rhythmic": "谒金门"
  }, 
  {
    "author": "程垓", 
    "paragraphs": [
      "风阵阵。", 
      "吹落杨花无定。", 
      "酒病厌厌三月尽。", 
      "花檀红自隐。", 
      "新绿轩窗清润。", 
      "月影又移墙影。", 
      "手拈青梅无处问。", 
      "一春长闷损。"
    ], 
    "rhythmic": "谒金门"
  }, 
  {
    "author": "程垓", 
    "paragraphs": [
      "浓睡醒。", 
      "惊对一帘秋影。", 
      "桐叶乍零风不定。", 
      "半窗疏雨影。", 
      "愁与年光不尽。", 
      "老入星星双鬓。", 
      "只拟上楼寻远信。", 
      "雁遥烟水暝。"
    ], 
    "rhythmic": "谒金门"
  }, 
  {
    "author": "程垓", 
    "paragraphs": [
      "日下船篷人未起。", 
      "一个燕儿，说尽伤春意。", 
      "江上残花能有几。", 
      "风催雨促成容易。", 
      "湖海客心千万里。", 
      "著力东风，推得人行未。", 
      "相次桃花三月水。", 
      "菱歌谁伴西湖醉。"
    ], 
    "rhythmic": "蝶恋花", 
    "tags": [
      "西湖"
    ]
  }, 
  {
    "author": "程垓", 
    "paragraphs": [
      "满路梅英飞雪粉。", 
      "临水人家，先得春光嫩。", 
      "楼底杏花楼外影。", 
      "墙东柳线墙西恨。", 
      "撷翠揉红何处问。", 
      "暖入眉峰，已作伤春困。", 
      "归路月痕弯一寸。", 
      "芳心只为东风损。"
    ], 
    "rhythmic": "蝶恋花"
  }, 
  {
    "author": "程垓", 
    "paragraphs": [
      "寒意勒花春未足。", 
      "只有东风，不管春拘束。", 
      "杨柳满城吹又绿。", 
      "可人青眼还相属。", 
      "小叶星星眠未熟。", 
      "看尽行人，唱彻《阳关曲》。", 
      "心事一春何计续。", 
      "芳条未展眉先蹙。"
    ], 
    "rhythmic": "蝶恋花"
  }, 
  {
    "author": "程垓", 
    "paragraphs": [
      "晴带溪光春自媚。", 
      "绕翠萦青，来约东风醉。", 
      "云补断山疏复缀。", 
      "雨回绿野清还丽。", 
      "拄杖不妨舒客意。", 
      "临水人家，问有花开未。", 
      "江左风流今有几。", 
      "逢春不要人憔悴。"
    ], 
    "rhythmic": "蝶恋花"
  }, 
  {
    "author": "程垓", 
    "paragraphs": [
      "翠幕成阴帘拂地。", 
      "池馆无人，四面生凉意。", 
      "荷气竹香俱细细。", 
      "分明著莫清风袂。", 
      "玉枕如冰笙似水。", 
      "才亸横钗，早被莺呼起。", 
      "今夜月明人未睡。", 
      "只消三四分来醉。"
    ], 
    "rhythmic": "蝶恋花"
  }, 
  {
    "author": "程垓", 
    "paragraphs": [
      "画阁红炉屏四向。", 
      "梅拥寒香，次第侵帷帐。", 
      "烛影半低花影幌。", 
      "修眉正在花枝傍。", 
      "粉偎香羞一饷。", 
      "未识春风，已觉春情荡。", 
      "醉里不知霜月上。", 
      "归来已踏梅花浪。"
    ], 
    "rhythmic": "蝶恋花"
  }, 
  {
    "author": "程垓", 
    "paragraphs": [
      "楼角吹花烟月堕。", 
      "的皪韶妍，又向梅心破。", 
      "钗上彩幡看一个。", 
      "赏心已觉春生坐。", 
      "莫恨年华风雨过。", 
      "人日嬉游，次第连灯火。", 
      "翠幄高张金盏大。", 
      "已拚醉袖随香亸。"
    ], 
    "rhythmic": "蝶恋花"
  }, 
  {
    "author": "程垓", 
    "paragraphs": [
      "小院菊残烟雨细。", 
      "天气凄凉，恼得人憔悴。", 
      "被暖橙香羞早起。", 
      "玉钗一任慵云坠。", 
      "楼上珠帘钩也未。", 
      "数尺遥山，供尽伤高意。", 
      "伫立不禁残酒味。", 
      "绣罗依旧和香睡。"
    ], 
    "rhythmic": "蝶恋花"
  }, 
  {
    "author": "程垓", 
    "paragraphs": [
      "小院秋光浓欲滴。", 
      "独自钩帘，细数归鸿翼。", 
      "鸿断天高无处觅。", 
      "矮窗催暝蛩催织。", 
      "凉月去人才数尺。", 
      "断发萧骚，醉傍西风立。", 
      "愁眼望天收不得。", 
      "露华衣上三更湿。"
    ], 
    "rhythmic": "蝶恋花"
  }, 
  {
    "author": "程垓", 
    "paragraphs": [
      "晴日溪山春可数。", 
      "水绕池塘，知有人家住。", 
      "寻日寻花花不语。", 
      "旧时春恨还如许。", 
      "苦恨东风无意绪。", 
      "只解催花，不解催人去。", 
      "日晚荒烟迷古戍。", 
      "断魂正在梅花浦。"
    ], 
    "rhythmic": "蝶恋花"
  }, 
  {
    "author": "程垓", 
    "paragraphs": [
      "和风暖日西郊路。", 
      "游人又踏青山去。", 
      "何处碧云衫。", 
      "映溪才两三。", 
      "疏松分翠黛。", 
      "故作羞春态。", 
      "回首杏烟消。", 
      "月明归渡桥。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "春回绿野烟光薄。", 
      "低花矮柳田家乐。", 
      "陇麦又青青。", 
      "喧蜂闲趁人。", 
      "野翁忘近远。", 
      "怪识刘郎面。", 
      "断却小桥溪。", 
      "怕人溪外知。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "画桥拍拍春江绿。", 
      "行人正在春江曲。", 
      "花润接平川。", 
      "有人花底眠。", 
      "东风元自好。", 
      "只怕催花老。", 
      "安得万垂杨。", 
      "系教春日长。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "平芜冉冉连云绿。", 
      "斜阳衬雨明溪足。", 
      "小鸭睡晴沙。", 
      "翠烘三两花。", 
      "春光闲婉娩。", 
      "尽日无人见。", 
      "试著小屏山。", 
      "图归云际看。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "山头翠树调莺舌。", 
      "山腰野菜飞黄蝶。", 
      "来为等闲休。", 
      "去成多少愁。", 
      "小庭花木改。", 
      "犹有啼痕在。", 
      "别後不曾看。", 
      "怕花和泪残。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "罗衫乍试寒犹怯。", 
      "妒花风雨连三月。", 
      "灯冷闭门时。", 
      "有愁谁得知。", 
      "此情真个苦。", 
      "只为当时语。", 
      "莫道絮沾泥。", 
      "絮飞魂亦飞。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "夜来花底莺饶舌。", 
      "把人心事分明说。", 
      "许大好因缘。", 
      "只成容易传。", 
      "春阑无好计。", 
      "唯有归来是。", 
      "从此玉台前。", 
      "晓妆休太妍。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "小窗荫绿清无暑。", 
      "篆香终日萦兰炷。", 
      "冰簟涨寒涛。", 
      "清风一枕高。", 
      "有日团扇却。", 
      "门掩庭花落。", 
      "少待月侵床。", 
      "教他魂梦凉。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "暑庭消尽风鸣树。", 
      "树鸣风尽消庭暑。", 
      "横枕一声莺。", 
      "莺声一枕横。", 
      "扇纨低粉面。", 
      "面粉低纨扇。", 
      "凉月淡侵床。", 
      "床侵淡月凉。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "东风有意留人住。", 
      "熏风无意催人去。", 
      "去住两茫然。", 
      "相逢成短缘。", 
      "平生花柳笑。", 
      "过後关心少。", 
      "今日奈情何。", 
      "为伊饶恨多。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "去年恰好双星节。", 
      "鹊桥未渡人离别。", 
      "不恨障云生。", 
      "恨他真个行。", 
      "天涯消息近。", 
      "不见乘鸾影。", 
      "楼外鹧鸪声。", 
      "几回和梦惊。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "浅寒带暝和烟下。", 
      "轻阴挟雨随风洒。", 
      "翠幕护重帘。", 
      "篆香销半奁。", 
      "平生风雨夜。", 
      "怕近芭蕉下。", 
      "今夕定愁多。", 
      "萧萧声奈何。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "客窗曾剪灯花弄。", 
      "谁教来去如春梦。", 
      "冷落旧梅台。", 
      "小桃相次开。", 
      "人间春易老。", 
      "只有山中好。", 
      "闲却槿花篱。", 
      "莫教溪外知。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "晓烟笼日浮山翠。", 
      "春风著水回川媚。", 
      "远近碧重重。", 
      "人家山色中。", 
      "野花香自度。", 
      "似识幽人处。", 
      "安得著三间。", 
      "与山终日闲。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "扶犁野老田东睡。", 
      "插花山女田西醉。", 
      "醉眼眩东西。", 
      "看看桃满溪。", 
      "耕桑山下足。", 
      "纨绮人间俗。", 
      "莫管旧东风。", 
      "从教吹软红。"
    ], 
    "rhythmic": "菩萨蛮"
  }, 
  {
    "author": "程垓", 
    "paragraphs": [
      "疏枝半作窥窗老。", 
      "又是一年春意早。", 
      "风低小院得香迟，月傍女墙和影好。", 
      "去年苦被离情恼。", 
      "今日逢花休草草。", 
      "後时花紫尽从他，且趁先春拼醉倒。"
    ], 
    "rhythmic": "木兰花・玉楼春"
  }, 
  {
    "author": "程垓", 
    "paragraphs": [
      "昨夜思量直到明。", 
      "拂明心绪更愁人。", 
      "风披露叶高低怨，冷雨寒烟各自轻。", 
      "休赖酒，莫求神。", 
      "为谁教尔许多情。", 
      "如今早被思量损，好更当时做弄成。"
    ], 
    "rhythmic": "鹧鸪天"
  }, 
  {
    "author": "程垓", 
    "paragraphs": [
      "好思量。", 
      "正秋风、半夜长。", 
      "奈银缸一点，耿耿背西窗。", 
      "衾又凉。", 
      "枕又凉。", 
      "露华凄凄月半床。", 
      "照得人、真个断肠。", 
      "窗前谁浸木犀黄。", 
      "花也香。", 
      "梦也香。"
    ], 
    "rhythmic": "入塞"
  }, 
  {
    "author": "程垓", 
    "paragraphs": [
      "粉霜拂拂凝香砌。", 
      "酝酿梅花天气。", 
      "月上小窗如水。", 
      "冷浸人无寐。", 
      "平生可惯闲憔悴。", 
      "担负新愁不起。", 
      "消遣夜长无计。", 
      "只倚熏香睡。"
    ], 
    "rhythmic": "桃源忆故人"
  }, 
  {
    "author": "程垓", 
    "paragraphs": [
      "春犹浅，柳初芽。", 
      "杏初花。", 
      "杨柳杏花交影处，有人家。", 
      "玉窗明暖烘霞。", 
      "小屏上、水远山斜。", 
      "昨夜酒多春睡重，莫惊他。"
    ], 
    "rhythmic": "愁倚阑・春光好"
  }, 
  {
    "author": "程垓", 
    "paragraphs": [
      "静院槐风绿涨，小窗梅雨黄垂。", 
      "欲看春事留连处，惟有夜寒知。", 
      "魂梦长闲消午醉，扫花共坐风凉。", 
      "归来窗北有胡床。", 
      "兴在羲皇以上。"
    ], 
    "rhythmic": "乌夜啼"
  }, 
  {
    "author": "程垓", 
    "paragraphs": [
      "青门深。", 
      "海棠开尽春阴阴。", 
      "春阴阴。", 
      "万重云水，一寸归心。", 
      "玉楼深锁烟消沈。", 
      "知他何日同登临。", 
      "同登临。", 
      "待收红泪，细说如今。"
    ], 
    "rhythmic": "忆秦娥"
  }, 
  {
    "author": "程垓", 
    "paragraphs": [
      "情脉脉。", 
      "半黄橙子和香擘。", 
      "和香擘。", 
      "分明记得，袖香熏窄。", 
      "别来人远关山隔。", 
      "见梅不忍和花摘。", 
      "和花摘。", 
      "有书无雁，寄谁归得。"
    ], 
    "rhythmic": "忆秦娥"
  }, 
  {
    "author": "程垓", 
    "paragraphs": [
      "愁无语。", 
      "黄昏庭院黄梅雨。", 
      "黄梅雨。", 
      "新愁一寸，旧愁千缕。", 
      "杜鹃叫断空山苦。", 
      "相思欲计人何许。", 
      "一重云断，一重山阻。"
    ], 
    "rhythmic": "忆秦娥"
  }, 
  {
    "author": "程垓", 
    "paragraphs": [
      "众绿初围夏荫，老红犹驻春妆。", 
      "画帘燕子日偏长。", 
      "静看新雏来往。", 
      "□□□□□□，□□□□□□。", 
      "□□□□□□□。", 
      "□□□□□□。"
    ], 
    "rhythmic": "西江月"
  }, 
  {
    "author": "程垓", 
    "paragraphs": [
      "□□□□□□，□□□□□□。", 
      "□□□□□□□。", 
      "□□□□□□。", 
      "汲井漫随兰炷，心情半怯罗衣。", 
      "粉香消尽无人觑，只门外、子规啼。"
    ], 
    "rhythmic": "西江月"
  }, 
  {
    "author": "程垓", 
    "paragraphs": [
      "墙外雨肥梅子，阶前水绕荷花。", 
      "阴阴庭户熏风满，水纹簟、怯菱芽。", 
      "春尽难凭燕语，日长惟有蜂卫。", 
      "沈香火冷珠帘暮，个人在、碧窗纱。"
    ], 
    "rhythmic": "乌夜啼"
  }, 
  {
    "author": "程垓", 
    "paragraphs": [
      "天女殷勤著意多。", 
      "散花犹记病维摩。", 
      "肯来丈室问云何。", 
      "腰佩摘来烦玉笋，鬓香分处想秋波。", 
      "不知真个有情麽。"
    ], 
    "rhythmic": "浣溪沙"
  }, 
  {
    "author": "程垓", 
    "paragraphs": [
      "遥想当年出凤雏。", 
      "王□风有未全疏。", 
      "祗今朱绂为谁纡。", 
      "芳草池塘春梦後，粉香帘幕晓晴初。", 
      "一簪华发要人梳。"
    ], 
    "rhythmic": "浣溪沙"
  }, 
  {
    "author": "程垓", 
    "paragraphs": [
      "翠葆扶疏傍药阑。", 
      "乱红飘洒满书单。", 
      "清明时节又看看。", 
      "小雨勒成春尾恨，东风偏作夜来寒。", 
      "琴心老尽不须弹。"
    ], 
    "rhythmic": "浣溪沙"
  }, 
  {
    "author": "程垓", 
    "paragraphs": [
      "薄日移影午暑空。", 
      "一杯何事便潮红。", 
      "扇纨挥尽却疏慵。", 
      "早睡青怀冰枕外，夜来消息雨荷中。", 
      "不须留烛眩房栊。"
    ], 
    "rhythmic": "浣溪沙"
  }, 
  {
    "author": "程垓", 
    "paragraphs": [
      "闲倚前荣小扇车。", 
      "晚妆无力亸云鸦。", 
      "凝情香落一庭花。", 
      "笑挽清风归玉枕，懒随缺月傍窗纱。", 
      "羞红两脸上娇霞。"
    ], 
    "rhythmic": "浣溪沙"
  }, 
  {
    "author": "程垓", 
    "paragraphs": [
      "木落江空又一秋。", 
      "天寒几日不登楼。", 
      "红绡帐里橙犹在，青琐窗深菊未收。", 
      "新画阁，小书舟。", 
      "篆烟熏得晚香留。", 
      "只因贪伴开炉酒，恼得红儿一夜讴。"
    ], 
    "rhythmic": "鹧鸪天"
  }, 
  {
    "author": "程垓", 
    "paragraphs": [
      "泪湿芙蓉城上花。", 
      "片飞何事苦参差。", 
      "锁深不奈莺无语，巢稳争如燕有家。", 
      "情未老，鬓先华。", 
      "可怜各自淡生涯。", 
      "桃花不解知人意，犹自沾泥也学他。"
    ], 
    "rhythmic": "鹧鸪天"
  }, 
  {
    "author": "程垓", 
    "paragraphs": [
      "门外莺寒杨柳。", 
      "正减欢疏酒。", 
      "春阴早是做人愁，更何况、花飞後。", 
      "莫倚东风消瘦。", 
      "有酴醾入手。", 
      "尽偎香玉醉何妨，任花落、愁依旧。"
    ], 
    "rhythmic": "一落索"
  }, 
  {
    "author": "程垓", 
    "paragraphs": [
      "小小腰身相称。", 
      "更著人心性。", 
      "一声歌起绣帘阴，都遏住、行云影。", 
      "闻道玉郎家近。", 
      "被春风勾引。", 
      "从今莫怪一东看，自压尽、人间韵。"
    ], 
    "rhythmic": "一落索"
  }, 
  {
    "author": "程垓", 
    "paragraphs": [
      "小小红泥院宇，深深翠色屏帷。", 
      "簇定熏炉酥酒软，门外东风寒不知。", 
      "恰疑三月时。", 
      "钗影半欹绿子，歌声轻度红儿。", 
      "醉里不愁更漏断，更要梅花看几枝。", 
      "起来霜月低。"
    ], 
    "rhythmic": "破阵子"
  }, 
  {
    "author": "程垓", 
    "paragraphs": [
      "斗转参横一夜霜。", 
      "玉律声中，又报新阳。", 
      "起来无绪赋行藏。", 
      "只喜人间，一线添长。", 
      "帘幕垂垂月半廊。", 
      "节物心情，都付椒觞。", 
      "年华渐晚鬓毛苍。", 
      "身外功名，休苦思量。"
    ], 
    "rhythmic": "一翦梅"
  }, 
  {
    "author": "程垓", 
    "paragraphs": [
      "别时已有重来愿。", 
      "谁料情多天不管。", 
      "分明咫尺是青楼，抵死浓云遮得遍。", 
      "寄声只倚西飞雁。", 
      "雁落书回空是怨。", 
      "领愁归去有谁知，水又茫茫山又断。"
    ], 
    "rhythmic": "木兰花・玉楼春"
  }, 
  {
    "author": "程垓", 
    "paragraphs": [
      "兰帷夜色高，绣被春寒拥。", 
      "何事玉楼人，屡踏杨花梦。", 
      "分明相见陈，不道幽情重。", 
      "乞个好因缘，莫待来生种。"
    ], 
    "rhythmic": "生查子"
  }, 
  {
    "author": "虞俦", 
    "paragraphs": [
      "色染莺黄，枝横鹤瘦，玉奴蝉蜕花间。", 
      "铅华不御，慵态尽欹鬟。", 
      "冷淡琐窗烟雾，来清供、莞尔怡颜。", 
      "狂蜂蝶，还须敛衽，何得傍高闲。", 
      "西山。", 
      "招隐处，寒云缭绕，流水回环。", 
      "念风前绰约，雪後清孱。", 
      "别是仙韵道标，应羞对、舞袖弓弯。", 
      "怀真赏，今宵归梦，一饷许跻攀。"
    ], 
    "rhythmic": "满庭芳"
  }, 
  {
    "author": "虞俦", 
    "paragraphs": [
      "万壑千岩秋色里，歌眉醉眼争妍。", 
      "一枝娇柳趁么弦。", 
      "疑非香案吏，诏到小蓬天。", 
      "乐事便成陈迹也，依人小月娟娟。", 
      "尊前空唱短因缘。", 
      "引船风又起，吹过浙江边。"
    ], 
    "rhythmic": "临江仙"
  }, 
  {
    "author": "徐似道", 
    "paragraphs": [
      "茶寮山上一头陀。", 
      "新来学者麽。", 
      "蝤蛑螃蟹与乌螺。", 
      "知他放几多。", 
      "有一物，是蜂窝。", 
      "姓牙名老婆。", 
      "虽然无奈得它何。", 
      "如何放得它。"
    ], 
    "rhythmic": "阮郎归"
  }, 
  {
    "author": "徐似道", 
    "paragraphs": [
      "风紧浪淘生。", 
      "蛟吼鼍鸣。", 
      "家人睡著怕人惊。", 
      "只有一翁扪虱坐，依约三更。", 
      "雪又打残灯。", 
      "欲暗还明。", 
      "有谁知我此时情。", 
      "独对梅花倾一盏，还又诗成。"
    ], 
    "rhythmic": "浪淘沙"
  }, 
  {
    "author": "徐似道", 
    "paragraphs": [
      "西子湖边春正好，输他公子王孙。", 
      "落花香趁马蹄温。", 
      "暖烟桃叶渡，晴日柳枝门。", 
      "中有能诗狂处士，闲将一鹤随轩。", 
      "百钱买只下湖船。", 
      "就他弦管里，醉过杏花天。"
    ], 
    "rhythmic": "瑞鹤仙令・临江仙", 
    "tags": [
      "西湖"
    ]
  }, 
  {
    "author": "徐似道", 
    "paragraphs": [
      "道学从来不则声。", 
      "行也东铭。", 
      "坐也西铭。", 
      "爷娘死後更伶丁。", 
      "也不看经。", 
      "也不斋僧。", 
      "却言渊子太狂生。", 
      "行也轻轻。", 
      "坐也轻轻。", 
      "他年青史总无名。", 
      "你也能亨。", 
      "我也能亨。"
    ], 
    "rhythmic": "一剪梅・一翦梅"
  }, 
  {
    "author": "徐似道", 
    "paragraphs": [
      "问竹平安，点花番次。"
    ], 
    "rhythmic": "失调名"
  }, 
  {
    "author": "徐安国", 
    "paragraphs": [
      "青梅骨瘦，已有生春意。", 
      "椒萼露微花，便觉香魂旖旎。", 
      "惜花公子，可是赋情深，携瘦竹，绕疏篱，终日成孤倚。", 
      "赏心乐事，又也何曾废。", 
      "烟露湿铅华，误啼妆、三年客里。", 
      "江南芳信，政自不愆期，吴山远，越山长，梦寐添憔悴。"
    ], 
    "rhythmic": "蓦山溪"
  }, 
  {
    "author": "徐安国", 
    "paragraphs": [
      "翠幕围香夜正迟。", 
      "红麟生焰烛交辉。", 
      "纤腰趁拍轻於柳，娇面添妆韵似梅。", 
      "凝远恨，惜芳期。", 
      "十年幽梦彩云飞。", 
      "多情不管霜髯满，犹欲杯翻似旧时。"
    ], 
    "rhythmic": "鹧鸪天"
  }, 
  {
    "author": "徐安国", 
    "paragraphs": [
      "挥手华堂，重整顿、选花场屋。", 
      "撩鼻观、飞浮杂沓，异香芬馥。", 
      "金缕尚馀闲态度，冰姿早作新妆束。", 
      "恨尊前、缺典费思量，无松竹。", 
      "蜂蝶恨，何时足。", 
      "桃李怨，成粗俗。", 
      "为情深、拼了一生愁独。", 
      "菊信谩劳频探问，兰心未许相随逐。", 
      "想从今、无暇斸蔷薇，锄罂粟。"
    ], 
    "rhythmic": "满江红"
  }, 
  {
    "author": "徐安国", 
    "paragraphs": [
      "争献交酬，消受取、真山真水。", 
      "供不尽、杯螺浮碧，髻鬟拥翠。", 
      "莫便等闲嗟去国，固因特地经仙里。", 
      "奉周旋、惟有老先生，门堪倚。", 
      "追往驾，烟宵里。", 
      "终旧学，今无计。", 
      "叹白头犹记，壮年标致。", 
      "一乐堂深文益著，风雩亭在词难继。", 
      "问有谁、熟识晦庵心，南轩意。"
    ], 
    "rhythmic": "满江红"
  }, 
  {
    "author": "黄人杰", 
    "paragraphs": [
      "异乡中，行色里，随分庆初度。", 
      "老子今年，五十又还五。", 
      "任他坎止流行，吴头楚尾，本来是、乾坤逆旅。", 
      "贵和富。", 
      "此事都付浮云，无必也无固。", 
      "用即为龙，不用即为鼠。", 
      "便教老却英雄，草庐烟舍，也须有、著闲人处。"
    ], 
    "rhythmic": "祝英台・祝英台近"
  }, 
  {
    "author": "黄人杰", 
    "paragraphs": [
      "年时今日，御双凫曾到、蓬壶方丈。", 
      "元是王孙生此夕，红紫娇春成行。", 
      "数曲栏干，一双蓂荚，正傍瑶阶长。", 
      "风帘斜处，有时新燕来往。", 
      "犹记不住称觞，挥毫著语，更与书扁榜。", 
      "转首还逢汤饼客，景物依然和畅。", 
      "待赋新词，说些消息，教倩飞琼唱。", 
      "南班虚席，看随丹诏东上。"
    ], 
    "rhythmic": "酹江月・念奴娇"
  }, 
  {
    "author": "黄人杰", 
    "paragraphs": [
      "秋色满西湖，雨添新绿。", 
      "一派烟光望中足。", 
      "清香十里，画舸去来相逐。", 
      "酒酣时听得，渔家曲。", 
      "人道似郎，郎还第六。", 
      "云水相逢未谙熟。", 
      "晚来风静，闲浸几枝红玉。", 
      "水神应不禁，江妃浴。"
    ], 
    "rhythmic": "感皇恩", 
    "tags": [
      "西湖"
    ]
  }, 
  {
    "author": "黄人杰", 
    "paragraphs": [
      "西湖胜绝，有栖云楼观，蟠空丘壑。", 
      "玉鉴光中天不老，人在蓬壶行乐。", 
      "画舫藏春，垂杨系马，幽处笙箫作。", 
      "京华狂客，也忘身世飘泊。", 
      "行时载酒寻芳，湖湾堤曲，放浪红尘脚。", 
      "借景留欢排日醉，不负莺花盟约。", 
      "忍缓东风，耐烦迟日，休恁匆匆著。", 
      "温存桃李，莫教一顿开却。"
    ], 
    "rhythmic": "念奴娇", 
    "tags": [
      "西湖"
    ]
  }, 
  {
    "author": "黄人杰", 
    "paragraphs": [
      "的皪江梅共腊梅。", 
      "剪金裁玉一时开。", 
      "黄姑相伴雪儿来。", 
      "别驾公馀无个事，得将诗酒与栽培。", 
      "为春留客小徘徊。"
    ], 
    "rhythmic": "浣溪沙"
  }, 
  {
    "author": "黄人杰", 
    "paragraphs": [
      "烟雨不多时，肥得梅如许。", 
      "早有点儿酸，诮没星儿苦。", 
      "飞燕恶禁持，又待衔春去。", 
      "容著水精盐，觅个调羹处。"
    ], 
    "rhythmic": "生查子"
  }, 
  {
    "author": "黄人杰", 
    "paragraphs": [
      "恰则年时。", 
      "风前雪底，初见南枝。", 
      "可㬠匆匆，花才清瘦，子已红肥。", 
      "安排酒盏相随。", 
      "看金弹、累累四垂。", 
      "渴後情怀，鼎中风味，惟有心知。"
    ], 
    "rhythmic": "柳梢青"
  }, 
  {
    "author": "黄人杰", 
    "paragraphs": [
      "翠环惊报，叶底梅如弹。", 
      "小摘试尝看，齿微酸、生香不断。", 
      "烟丸露颗，肥得颊儿红，还欲近，浅黄时，风雨催残半。", 
      "何如珍重，剩著冰盘荐。", 
      "持酒劝飞仙，似江梅、累累子满。", 
      "饶将风味，成就与东君，随鼎鼐，著形盐，早趁调羹便。"
    ], 
    "rhythmic": "蓦山溪"
  }, 
  {
    "author": "黄人杰", 
    "paragraphs": [
      "小队旌旗，又催送、元戎领客。", 
      "政十顷、荷香微度，草烟横碧。", 
      "杨柳参差新合翠，水天上下俱齐色。", 
      "傍野桥、容与绕重湖，严城侧。", 
      "花作阵，舟为宅。", 
      "敲羯鼓，鸣羌笛。", 
      "渐夜凉风进，酒杯无力。", 
      "遥想汉中鸡肋地，未应万里回金勒。", 
      "看便随、飞诏下南州，朝京国。"
    ], 
    "rhythmic": "满江红"
  }, 
  {
    "author": "蔡戡", 
    "paragraphs": [
      "纤手工夫，采丝五色交相映。", 
      "同心端正。", 
      "上有双鸳并。", 
      "皓腕轻缠，结就相思病。", 
      "凭谁信。", 
      "玉肌宽尽。", 
      "却系心儿紧。"
    ], 
    "rhythmic": "点绛唇"
  }, 
  {
    "author": "蔡戡", 
    "paragraphs": [
      "肃霜靡衰草，骤雨洗寒空。", 
      "刀弓斗力增劲，万马骤西风。", 
      "细看外围合阵，忽变横斜曲直，妙在指麾中。", 
      "号令肃诸将，谈笑听元戎。", 
      "坐中客，休笑我，已衰翁。", 
      "十年重到，今日此会与谁同。", 
      "差把龙锺鹤发，来对虎头燕颔，年少总英雄。", 
      "飞镞落金碗，酣醉吸长虹。"
    ], 
    "rhythmic": "水调歌头"
  }, 
  {
    "author": "蔡戡", 
    "paragraphs": [
      "拥节出闽峤，易镇上岷山。", 
      "东西，分陕初不在荣观。", 
      "痛念两河未复，独作中流砥柱，屹若障狂澜。", 
      "极目神京远，百万虎貔闲。", 
      "趁良时，摅豹略，勇声欢。", 
      "风飞雷厉，威行逆虏胆生寒。", 
      "汉寝周原如旧，一扫腥膻丑类，谈笑定三关。", 
      "识取投机会，莫作等闲看。"
    ], 
    "rhythmic": "水调歌头"
  }, 
  {
    "author": "何澹", 
    "paragraphs": [
      "庾岭移来傍桂丛。", 
      "绕花安敢望凌风。", 
      "癯儒合作孤芳伴，四面相看一笑同。", 
      "冰照座，玉横空。", 
      "雪花零落暗香中。", 
      "有人醉倚阑干畔，付与江南老画工。"
    ], 
    "rhythmic": "鹧鸪天"
  }, 
  {
    "author": "何澹", 
    "paragraphs": [
      "拍堤芳草随人去。", 
      "洞口山无重数。", 
      "翦朝露成树。", 
      "争晚渔翁住。", 
      "今人忍听秦人语。", 
      "只有花无今古。", 
      "欲饮仙家寿醑。", 
      "记取桥边路。"
    ], 
    "rhythmic": "桃源忆故人"
  }, 
  {
    "author": "何澹", 
    "paragraphs": [
      "灯夕筵开，人物共、英词三绝。", 
      "环坐处、袖中珠玉，郢中春雪。", 
      "红烛星繁销夜漏，紫霞香满催歌拍。", 
      "算新年、何处不风光，三山别。", 
      "云表殿，千层结。", 
      "花籍锦，添明月。", 
      "更浮屠七塔，万枝争发。", 
      "多谢一天驱宿霭，故教三日成佳节。", 
      "更何须、海上觅蓬莱，真仙阙。"
    ], 
    "rhythmic": "满江红"
  }, 
  {
    "author": "何澹", 
    "paragraphs": [
      "乐禁初开，平地耸、海山清绝。", 
      "千里内、欢声和气，可融霜雪。", 
      "盛事终将椽笔记，新歌翻入梨园拍。", 
      "道古来、南国做元宵，今宵别。", 
      "灯万碗，花千结。", 
      "星斗上，天浮月。", 
      "向玉绳低处，笙箫高发。", 
      "人物尽夸长乐郡，儿童争庆烧灯节。", 
      "疑此身、清梦到华胥，朝金阙。"
    ], 
    "rhythmic": "满江红"
  }, 
  {
    "author": "何澹", 
    "paragraphs": [
      "好景良辰造物悭。", 
      "一年灯火遽摧残。", 
      "雨淋夹道星千点，雪阻游人路九盘。", 
      "停社舞，撤宾筵。", 
      "谩烧银烛照金莲。", 
      "不如我入香山社，一盏青灯说夜禅。"
    ], 
    "rhythmic": "鹧鸪天"
  }, 
  {
    "author": "陈三聘", 
    "paragraphs": [
      "薄日轻云，天气好、相将祈谷。", 
      "民情喜、颂声洋溢，清风斯穆。", 
      "饮酒不多元有量，吟诗无数添新轴。", 
      "对古人、一笑我真愚，君无俗。", 
      "斜川路，经行熟。", 
      "黄花在，归心足。", 
      "问渊明去後，有谁能属。", 
      "神武衣冠惊梦里，江湖渔钓论心曲。", 
      "但从今、散发更披襟，谁能束。"
    ], 
    "rhythmic": "满江红"
  }, 
  {
    "author": "陈三聘", 
    "paragraphs": [
      "天岂无情，天若道、有情也老。", 
      "功名事、问天因甚，蒙人不了。", 
      "好伴云烟耕谷口，休将翰墨传江表。", 
      "算鬓边、能得几春风，惊秋早。", 
      "陶令尹，张京兆。", 
      "怀舒啸，贪荣耀。", 
      "尽南柯一梦，漏残钟晓。", 
      "滕阁暮霞孤鹜举，庾楼明月乌飞绕。", 
      "念老来、於此兴无穷，知音少。"
    ], 
    "rhythmic": "满江红"
  }, 
  {
    "author": "陈三聘", 
    "paragraphs": [
      "绀縠浮空，山拥髻、晚来风急。", 
      "吹骤雨、藕花千柄，艳妆新浥。", 
      "窥鉴粉光犹有泪，凌波罗袜何曾湿。", 
      "讶汉宫、朝罢玉皇归，凝情立。", 
      "尊前恨，歌三叠。", 
      "身外事，轻飞叶。", 
      "怅当年空击，誓江孤楫。", 
      "云色远连平野尽，夕阳偏傍疏林入。", 
      "看月明、冷浸碧琉璃，君须吸。"
    ], 
    "rhythmic": "满江红"
  }, 
  {
    "author": "陈三聘", 
    "paragraphs": [
      "斜日熔金，三万顷、棹歌齐举。", 
      "风不动、采苹双桨，翠鬟相语。", 
      "月殿欲浮蟾兔魄，海神不放鱼龙舞。", 
      "到今宵、秋气十分清，无今古。", 
      "君试唤，扁舟侣。", 
      "来伴我，潇湘渚。", 
      "共夷犹春浪，笑歌秋浦。", 
      "霸越独高身退後，尘缨未濯人谁许。", 
      "叹酒杯、不到子陵台，刘伶土。"
    ], 
    "rhythmic": "满江红"
  }, 
  {
    "author": "陈三聘", 
    "paragraphs": [
      "当年渔隐，路转桃溪汇。", 
      "流水下，青山外。", 
      "客行花径曲，月上松门对。", 
      "撑艇子，雪中蓑笠亲曾载。", 
      "老去谁倾盖。", 
      "腰瘦频移带。", 
      "人健否，花仍在。", 
      "明年春更好，来向花前醉。", 
      "青鬓改，恁时难拼千金买。"
    ], 
    "rhythmic": "千秋岁"
  }, 
  {
    "author": "陈三聘", 
    "paragraphs": [
      "酒力先从脸晕生。", 
      "粉妆新丽笑相迎。", 
      "晓寒高护彩云轻。", 
      "不语似愁春力浅，有情应恨烛花明。", 
      "更於何处觅倾城。"
    ], 
    "rhythmic": "浣溪沙"
  }, 
  {
    "author": "陈三聘", 
    "paragraphs": [
      "翠幕遮笼锦一丛。", 
      "尊前初见浅深红。", 
      "淡云和月影葱茏。", 
      "醉态只疑春睡里，啼妆愁听雨声中。", 
      "更烧银烛醉东风。"
    ], 
    "rhythmic": "浣溪沙"
  }, 
  {
    "author": "陈三聘", 
    "paragraphs": [
      "不怕春寒更出游。", 
      "兰桡飞动却惊鸥。", 
      "烟光佳处辄迟留。", 
      "屏曲未曾歌醉梦，眉尖空只锁闲愁。", 
      "从教丝柳绊行舟。"
    ], 
    "rhythmic": "浣溪沙"
  }, 
  {
    "author": "陈三聘", 
    "paragraphs": [
      "越浦潮来信息通。", 
      "吴山不见暮云重。", 
      "人生何事各西东。", 
      "烟外好花红浅淡，雨馀芳草绿葱茏。", 
      "苦无欢意敌春浓。"
    ], 
    "rhythmic": "浣溪沙"
  }, 
  {
    "author": "陈三聘", 
    "paragraphs": [
      "点检尊前花柳丛。", 
      "於中偏占牡丹风。", 
      "等闲言语惯迎逢。", 
      "扇影不摇珠的，钗梁斜玉玲珑。", 
      "梦魂长向楚江东。"
    ], 
    "rhythmic": "浣溪沙"
  }, 
  {
    "author": "陈三聘", 
    "paragraphs": [
      "不跃银鞍与绣鞯。", 
      "曲筇芒跷见衰年。", 
      "寻幽来立渡头船。", 
      "碧涧芹羹珍下箸，红莲香饭乐归田。", 
      "不妨尊酒兴悠然。"
    ], 
    "rhythmic": "浣溪沙"
  }, 
  {
    "author": "陈三聘", 
    "paragraphs": [
      "帘押低垂月影疏。", 
      "梅枝和雪玉相扶。", 
      "儿家春信入来无。", 
      "半坠宝钗慵览镜，任偏罗髻却拈书。", 
      "琴心谁与问相如。"
    ], 
    "rhythmic": "浣溪沙"
  }, 
  {
    "author": "陈三聘", 
    "paragraphs": [
      "朝来和气满西山。", 
      "拄颊小阑干。", 
      "柳色野塘幽兴，梅花纸帐轻寒。", 
      "三杯淡酒，玉腴蔬嫩，青缕堆盘。", 
      "细写池塘诗梦，玉人翦做春幡。"
    ], 
    "rhythmic": "朝中措"
  }, 
  {
    "author": "陈三聘", 
    "paragraphs": [
      "求田何处是生涯。", 
      "双鬓已先华。", 
      "随分夏凉冬暖，赏心秋月春花。", 
      "吾年如此，愁来问酒，困後呼茶。", 
      "结社竹林诗老，卜邻江上渔家。"
    ], 
    "rhythmic": "朝中措"
  }, 
  {
    "author": "陈三聘", 
    "paragraphs": [
      "去年曾醉杏花坊。", 
      "柳色间轻黄。", 
      "重觅旧时行迹，春风满路梅香。", 
      "平沙岸草，夫差故国，知是吾乡。", 
      "梦断数声柔橹，只应已过横塘。"
    ], 
    "rhythmic": "朝中措"
  }, 
  {
    "author": "陈三聘", 
    "paragraphs": [
      "草堂春过一分馀。", 
      "幽事酒醒初。", 
      "琴调细鸣焦木，矢声不断铜壶。", 
      "关心药裹，忘年蓑笠，自著潜夫。", 
      "雨后长镵东麓，月明短艇西湖。"
    ], 
    "rhythmic": "朝中措", 
    "tags": [
      "西湖"
    ]
  }, 
  {
    "author": "陈三聘", 
    "paragraphs": [
      "秋山横截半湖光。", 
      "湖渚橘枝黄。", 
      "纨扇罢摇蟾影，练衣已怯风凉。", 
      "插红裂蟹，银丝鲙鲫，莫负传觞。", 
      "醉里乾坤广大，人间宠辱兼忘。"
    ], 
    "rhythmic": "朝中措"
  }, 
  {
    "author": "陈三聘", 
    "paragraphs": [
      "阊阖城西山四面。", 
      "鸭绿鳞鳞，轻拍横塘岸。", 
      "一阵东风羊角转。", 
      "望中已觉孤帆远。", 
      "独恨寻芳来较晚。", 
      "柘老桑稠，农务村村遍。", 
      "山鸟劝酤官酒贱。", 
      "炊烟深巷听缫茧。"
    ], 
    "rhythmic": "蝶恋花"
  }, 
  {
    "author": "陈三聘", 
    "paragraphs": [
      "别後惊人远，归心怯橹柔。", 
      "晚天凉思冷於秋。", 
      "冷浸一溪明月、水弥流。", 
      "醉里狂仍在，吟馀趣极幽。", 
      "夜深何用数更筹。", 
      "别有好风吹酒、不须求。"
    ], 
    "rhythmic": "南柯子・南歌子"
  }, 
  {
    "author": "陈三聘", 
    "paragraphs": [
      "烟树观前浦，风苹听远洲。", 
      "等闲来上水边楼。", 
      "怅望天涯、何处有归舟。", 
      "香断灯花夜，歌停扇影秋。", 
      "欲缄尺素说离愁。", 
      "不见双鱼、空有大江流。"
    ], 
    "rhythmic": "南柯子・南歌子"
  }, 
  {
    "author": "陈三聘", 
    "paragraphs": [
      "月傍云头吐，风将雨脚吹。", 
      "夜深乌鹊向南飞。", 
      "应是星娥颦恨、入双眉。", 
      "旧怨垂千古，新欢只片时。", 
      "一年屈指数佳期。", 
      "到得佳期别了、又相思。"
    ], 
    "rhythmic": "南柯子・南歌子"
  }, 
  {
    "author": "陈三聘", 
    "paragraphs": [
      "玉鉴十分满，清露一年秋。", 
      "漂流踪迹，谁念楚尾与吴头。", 
      "此夜刮明尘眼。", 
      "望极好张诗胆。", 
      "何处有高楼。", 
      "浩荡银潢冷，缥缈白云浮。", 
      "笑劳生，难坎止，亦乘流。", 
      "阑干拍碎，清夜起舞不胜愁。", 
      "万里关河依旧。", 
      "一寸功名乌有。", 
      "清泪滴衣裘。", 
      "老去心空在，归梦绕苹洲。"
    ], 
    "rhythmic": "水调歌头"
  }, 
  {
    "author": "陈三聘", 
    "paragraphs": [
      "有客念行役，劲气凛於秋。", 
      "男儿未老，衔命如虏亦风流。", 
      "决定平戎方略，恢复旧燕封壤，安用割鸿沟。", 
      "莫献肃霜马，好衣白狐裘。", 
      "我何人，怀壮节，但凝愁。", 
      "平生未逢知己，哙伍实堪羞。", 
      "金马文章何在，玉鼎勋庸何有，一笑等云浮。", 
      "拼断好风月，羯鼓打梁州。"
    ], 
    "rhythmic": "水调歌头"
  }, 
  {
    "author": "陈三聘", 
    "paragraphs": [
      "诗眼曾逢花面，画图还识春娇。", 
      "当年风格太妖饶。", 
      "粉腻酥柔更好。", 
      "酒晕不温香脸，玉慵犹怯轻绡。", 
      "春风别後又秋高。", 
      "再见只应人老。"
    ], 
    "rhythmic": "西江月"
  }, 
  {
    "author": "陈三聘", 
    "paragraphs": [
      "春事已浓多日，游人偏盛今年。", 
      "梨花寒食雨馀天。", 
      "鸭绿含风浪浅。", 
      "翠袖半黏飞粉，罗衣尚怯轻寒。", 
      "不辞归路委香钿。", 
      "门外东风如箭。"
    ], 
    "rhythmic": "西江月"
  }, 
  {
    "author": "陈三聘", 
    "paragraphs": [
      "银潢仙仗，离多会少，朝暮世情休妒。", 
      "夜深风露洒然秋，又莫是、轻分泪雨。", 
      "云收雾散，漏残更尽，遥想双星情绪。", 
      "凭谁批敕诉天公，待留住、今宵休去。"
    ], 
    "rhythmic": "鹊桥仙"
  }, 
  {
    "author": "陈三聘", 
    "paragraphs": [
      "摇落丹枫素秋後。", 
      "舞长亭、尚馀衰柳。", 
      "别梦回、忆得霜柑分我，应自有、浓香噀手。", 
      "宿酲谁解三杯酒。", 
      "晓山横、望中衔斗。", 
      "人去也、纵得相逢似旧，问当日、红颜在否。"
    ], 
    "rhythmic": "宜男草"
  }, 
  {
    "author": "陈三聘", 
    "paragraphs": [
      "绿水黏天净无浪。", 
      "转东风、纹微涨。", 
      "个中趣、莫遣人知，容我日日、扁舟独往。", 
      "平生书癖已无恙。", 
      "解名缰、更逃羁网。", 
      "春近也、梅柳频看，枝上玉蕊、金丝暗长。"
    ], 
    "rhythmic": "宜男草"
  }, 
  {
    "author": "陈三聘", 
    "paragraphs": [
      "云衣薄。", 
      "春晴自有东风掠。", 
      "东风掠。", 
      "试听枝上，几声乾鹊。", 
      "曲屏心事新题却。", 
      "离愁何用堆眉角。", 
      "堆眉角。", 
      "今朝莫是，打头风恶。"
    ], 
    "rhythmic": "秦楼月・忆秦娥"
  }, 
  {
    "author": "陈三聘", 
    "paragraphs": [
      "花前狭。", 
      "翠茵围坐花阴合。", 
      "花阴合。", 
      "闲情不似，一双狂蝶。", 
      "春沟何处寻红叶。", 
      "春寒料想罗衣怯。", 
      "罗衣怯。", 
      "午醺醒未，翠衾重叠。"
    ], 
    "rhythmic": "秦楼月・忆秦娥"
  }, 
  {
    "author": "陈三聘", 
    "paragraphs": [
      "光风薄。", 
      "杨花欲谢春应觉。", 
      "春应觉。", 
      "一庭红叶，粉花吹落。", 
      "冶游无复飞红索。", 
      "凭高独上湖边阁。", 
      "湖边阁。", 
      "黄昏独倚，画阑西角。"
    ], 
    "rhythmic": "秦楼月・忆秦娥"
  }, 
  {
    "author": "陈三聘", 
    "paragraphs": [
      "青楼缺。", 
      "楼心人待黄昏月。", 
      "黄昏月。", 
      "入帘无奈，柳绵吹雪。", 
      "谁人弄笛声呜咽。", 
      "伤春未解丁香结。", 
      "丁香结。", 
      "鳞鸿何处，路遥江阔。"
    ], 
    "rhythmic": "秦楼月・忆秦娥"
  }, 
  {
    "author": "陈三聘", 
    "paragraphs": [
      "青膏集。", 
      "新雷忽起龙蛇蛰。", 
      "龙蛇蛰。", 
      "柳塘风快，水流声急。", 
      "伤心有泪凭谁。", 
      "尊前容易青衫湿。", 
      "青衫湿。", 
      "渡头人去，野船鸥立。"
    ], 
    "rhythmic": "秦楼月・忆秦娥"
  }, 
  {
    "author": "陈三聘", 
    "paragraphs": [
      "浮云吹尽，卷长空、千顷都凝寒碧。", 
      "兔杵无声风露冷，天也应怜人寂。", 
      "故遣娥，驾蟾飞上，玉宇元同色。", 
      "天津何事，此时偏界南北。", 
      "不但对影三人，我歌君和，我舞君须拍。", 
      "涤洗胸中愁万斛，莫问今宵何夕。", 
      "老矣休论，著鞭安用，一笑真狂客。", 
      "夜深归去，烂然溪上阡陌。"
    ], 
    "rhythmic": "念奴娇"
  }, 
  {
    "author": "陈三聘", 
    "paragraphs": [
      "晴风丽日，算东君、坼遍梅心桃萼。", 
      "独有名花开殿後，一笑嫣然如昨。", 
      "黄袂层肤，霞冠高拥，多态春才觉。", 
      "雨巾风帽，故人来趁花约。", 
      "好是罗绮添春，香风环坐，半醉金钗落。", 
      "老去心情难似旧，手拈花枝为乐。", 
      "麝馥萦愁，妆花凝恨，莫惜金荷酌。", 
      "酒阑花睡，梦魂重到京洛。"
    ], 
    "rhythmic": "念奴娇"
  }, 
  {
    "author": "陈三聘", 
    "paragraphs": [
      "水空高下，望沈沈一色，浑然苍碧。", 
      "天籁不鸣凉有露，金气横秋寂寂。", 
      "玉宇琼楼，望中何处，月到天中极。", 
      "御风归去，不愁衣袂无力。", 
      "此夜飘泊孤篷，短歌谁和，自笑狂踪迹。", 
      "咫尺蓝桥仙路远，云英消息。", 
      "疏影婆娑，恍然身世，我是尊前客。", 
      "一声凄怨，倚楼谁弄长笛。"
    ], 
    "rhythmic": "念奴娇"
  }, 
  {
    "author": "陈三聘", 
    "paragraphs": [
      "馀霞飞绮，望长天、顷刻云容凝碧。", 
      "今夕江皋风力软，明日波心头白。", 
      "客舸东流，语离深夜，遣我新愁积。", 
      "春融花丽，定知天相行色。", 
      "别後一纸乡书，故人相问，好趁秋鸿翼。", 
      "空有佳人千点泪，锦字机中曾织。", 
      "利锁名缰，古今同是，谁失知谁得。", 
      "来朝愁望，旧楼何处西北。"
    ], 
    "rhythmic": "念奴娇"
  }, 
  {
    "author": "陈三聘", 
    "paragraphs": [
      "扁舟此计，问当年、谁与寻盟鸥鸟。", 
      "许国勋名彝鼎在，风月不妨吟笑。", 
      "碧草台边，红云溪上，寿杖扶诗老。", 
      "水浮天处，未应俗驾曾到。", 
      "盛事埒美知章，鉴湖君赐，宸翰今题号。", 
      "指点飞烟轻霭外，有路直通仙岛。", 
      "蓑笠渔船，琴书客坐，清夜尊倒。", 
      "未须归去，片蟾初上林表。"
    ], 
    "rhythmic": "念奴娇"
  }, 
  {
    "author": "陈三聘", 
    "paragraphs": [
      "莫唱骊驹容首聚。", 
      "花径重来微步。", 
      "从此朝天去。", 
      "故山怨鹤栖猿侣。", 
      "试卜西园春在否。", 
      "无奈蒙蒙细雨。", 
      "明日长亭路。", 
      "断魂芳草人何处。"
    ], 
    "rhythmic": "惜分飞"
  }, 
  {
    "author": "陈三聘", 
    "paragraphs": [
      "别来何处，酒醒後，梦难觅。", 
      "晚日溪亭，清晓便挂帆席。", 
      "满载离愁，指去程、还作江南行客。", 
      "目断层城，数迢迢山驿。", 
      "素巾空染，泪痕斑、应是暗中滴。", 
      "记得轻分，玉箫犹自凄咽。", 
      "昨夜东风，梅柳惊春色。", 
      "料伊也、没心情，过却好天良夕。"
    ], 
    "rhythmic": "梦玉人引"
  }, 
  {
    "author": "陈三聘", 
    "paragraphs": [
      "倚阑干久，人不见，暮云碧。", 
      "芳草池塘，春梦暗惊诗客。", 
      "昨夜溪梅，向空山、雪里轻匀颜色。", 
      "好赠行人，折枝南枝北。", 
      "雨巾风帽，昔追游、谁念旧踪迹。", 
      "料得疏篱，暗香时度风息。", 
      "淡月微云，有何人消得。", 
      "便归去、踏溪桥，慰我经年思忆。"
    ], 
    "rhythmic": "梦玉人引"
  }, 
  {
    "author": "陈三聘", 
    "paragraphs": [
      "红紫不将春住。", 
      "风定更飘无数。", 
      "溪涨绿含风，短艇晚横沙渡。", 
      "归去。", 
      "归去。", 
      "肯念西池鸳鹭。"
    ], 
    "rhythmic": "如梦令"
  }, 
  {
    "author": "陈三聘", 
    "paragraphs": [
      "珍重故人相许。", 
      "来向水亭幽处。", 
      "文字间金钗，消尽晚天微暑。", 
      "无雨。", 
      "无雨。", 
      "不比寻常端午。"
    ], 
    "rhythmic": "如梦令"
  }, 
  {
    "author": "陈三聘", 
    "paragraphs": [
      "筇枝探得梅开了。", 
      "青鞋渐踏江头草。", 
      "日日作东风。", 
      "海棠相次红。", 
      "离多良会少。", 
      "此计应须早。", 
      "莫待作行人。", 
      "却将愁送春。"
    ], 
    "rhythmic": "菩萨蛮"
  }, 
  {
    "author": "陈三聘", 
    "paragraphs": [
      "春城办得红蕖了。", 
      "红蕖未点春先到。", 
      "新月入新年。", 
      "方才今夜圆。", 
      "云屏谁为隔。", 
      "肠断金钗客。", 
      "好语写春幡。", 
      "都教席上看。"
    ], 
    "rhythmic": "菩萨蛮"
  }, 
  {
    "author": "陈三聘", 
    "paragraphs": [
      "杨花满院飞红索。", 
      "春光不似人情薄。", 
      "楼阁断霞明。", 
      "梨花开晚晴。", 
      "玉虬香散後。", 
      "扶困三杯酒。", 
      "不是听思归。", 
      "归心思此时。"
    ], 
    "rhythmic": "菩萨蛮"
  }, 
  {
    "author": "陈三聘", 
    "paragraphs": [
      "夜饮只愁更漏促，留连笑蔷薇。", 
      "歌声缭绕彻帘帏。", 
      "坐中清泪落，梁上暗尘飞。", 
      "重睹舞腰惊束素，不应更褪罗衣。", 
      "别来容易见来稀。", 
      "次公狂已甚，不醉亦忘归。"
    ], 
    "rhythmic": "临江仙"
  }, 
  {
    "author": "陈三聘", 
    "paragraphs": [
      "白首故人重会面，论交尔汝忘形。", 
      "从今心迹喜双清。", 
      "飞鸿追往事，为蝶笑馀生。", 
      "琥珀杯浓春正好，此怀端为君倾。", 
      "旧时猿鹤敢寒盟。", 
      "鸠居从拙计，鹏翼任高程。"
    ], 
    "rhythmic": "临江仙"
  }, 
  {
    "author": "陈三聘", 
    "paragraphs": [
      "凝云不动。", 
      "玉海无声千丈冻。", 
      "来倚阑干。", 
      "襟袖凭虚彻骨寒。", 
      "归心易折。", 
      "後夜月明应恨别。", 
      "罨画图边。", 
      "著我披蓑上钓船。"
    ], 
    "rhythmic": "减字木兰花"
  }, 
  {
    "author": "陈三聘", 
    "paragraphs": [
      "东篱黄菊。", 
      "细拈香枝人事熟。", 
      "少缓芳尊。", 
      "且醉侬家麴米春。", 
      "老人斋戒。", 
      "底事新来移角带。", 
      "归梦相关。", 
      "明月松江万顷宽。"
    ], 
    "rhythmic": "减字木兰花"
  }, 
  {
    "author": "陈三聘", 
    "paragraphs": [
      "盈盈袅袅。", 
      "欲问卿卿还好好。", 
      "无奈娇何。", 
      "折折湘裙薄薄罗。", 
      "尊前顾曲。", 
      "舞作回风花拍促。", 
      "压尽时流。", 
      "棋里输伊一百筹。"
    ], 
    "rhythmic": "减字木兰花"
  }, 
  {
    "author": "陈三聘", 
    "paragraphs": [
      "先生困熟。", 
      "万卷书中聊托宿。", 
      "似怯清寒。", 
      "更都梁向博山。", 
      "游仙梦杳。", 
      "啼鸟声中春又晓。", 
      "未著乌纱。", 
      "独坐溪亭数落花。"
    ], 
    "rhythmic": "减字木兰花"
  }, 
  {
    "author": "陈三聘", 
    "paragraphs": [
      "殷勤举白。", 
      "昨夜东风犹有雪。", 
      "莫恨春迟。", 
      "曾见梅花第一枝。", 
      "阴晴未决。", 
      "早晚清明新火活。", 
      "梦绕秦楼。", 
      "欲趁归潮上客舟。"
    ], 
    "rhythmic": "减字木兰花"
  }, 
  {
    "author": "陈三聘", 
    "paragraphs": [
      "酒晕从教上脸丹。", 
      "春愁何事点眉山。", 
      "都将别後深深意，且向尊前细细看。", 
      "多少恨，说应难。", 
      "粉巾空染泪斓斑。", 
      "炉猊筝雁长闲却，明月楼心夜正寒。"
    ], 
    "rhythmic": "鹧鸪天"
  }, 
  {
    "author": "陈三聘", 
    "paragraphs": [
      "指剥春葱去采苹。", 
      "衣丝秋藕不沾尘。", 
      "眼波明处偏宜笑，眉黛愁来也解颦。", 
      "巫峡路，忆行云。", 
      "几番曾梦曲江春。", 
      "相逢细把银照，犹恐今宵梦似真。"
    ], 
    "rhythmic": "鹧鸪天"
  }, 
  {
    "author": "陈三聘", 
    "paragraphs": [
      "昨夜东风怒不成。", 
      "晓来犹自扫残英。", 
      "半酸梅子连枝重，无力杨花到地轻。", 
      "情易感，涕先零。", 
      "玉虬香冷更凄清。", 
      "事如芳草绵绵远，恨比浮云冉冉生。"
    ], 
    "rhythmic": "鹧鸪天"
  }, 
  {
    "author": "陈三聘", 
    "paragraphs": [
      "翦碎霜绡巧作团。", 
      "玉纤特地破朝寒。", 
      "疏花好向钗横见，瘦影难敲月堕看。", 
      "将旧恨，入眉弯。", 
      "不须多样缕金。", 
      "当时千点东风泪，怪见妆成粉未乾。"
    ], 
    "rhythmic": "鹧鸪天"
  }, 
  {
    "author": "陈三聘", 
    "paragraphs": [
      "我欲御天风，飞上广寒宫阙。", 
      "撼动一轮秋桂，照人间愁绝。", 
      "归来须著酒消磨，玉面点红缬。", 
      "起舞为君狂醉，更何须邀月。"
    ], 
    "rhythmic": "好事近"
  }, 
  {
    "author": "陈三聘", 
    "paragraphs": [
      "枝上几多春，数点不融香雪。", 
      "纵有笔头千字，也难夸清绝。", 
      "艳桃李敢争妍，清怨笛中咽。", 
      "试策短筇溪上，看影浮波月。"
    ], 
    "rhythmic": "好事近"
  }, 
  {
    "author": "陈三聘", 
    "paragraphs": [
      "雪後竹枝风，醉梦风吹醒。", 
      "瘦立寒阶满地春，淡月梅花影。", 
      "门外辘轳寒，晓汲喧金井。", 
      "长笛何人更倚楼，玉指风前冷。"
    ], 
    "rhythmic": "卜算子"
  }, 
  {
    "author": "陈三聘", 
    "paragraphs": [
      "涧下水声寒，壑底松风静。", 
      "时有清香度竹来，步月寻疏影。", 
      "往事属东风，试问花应省。", 
      "曾是花前把酒人，别梦溪堂冷。"
    ], 
    "rhythmic": "卜算子"
  }, 
  {
    "author": "陈三聘", 
    "paragraphs": [
      "南北相逢，重借问、古今齐楚。", 
      "烛花红、夜阑共语。", 
      "怅六朝兴废，但倚空高树。", 
      "目断帝乡，梦迷雁浦。", 
      "故人疏、梅驿断，音书有数。", 
      "塞鸿归、过来又去。", 
      "正春浓，依旧作、天涯行旅。", 
      "伤心望极，淡烟细雨。"
    ], 
    "rhythmic": "三登乐"
  }, 
  {
    "author": "陈三聘", 
    "paragraphs": [
      "注望晓山，晴色丽、晨餐应饱。", 
      "纹平、涨天渺渺。", 
      "倚藤枝、撑艇子，昔游曾到。", 
      "江山自古，水云转好。", 
      "怅年来、心纵在，盟寒鸥鸟。", 
      "故人中、黑头渐少。", 
      "问几时、寻旧约，石矶重扫。", 
      "一竿钓月，鬓霜任老。"
    ], 
    "rhythmic": "三登乐"
  }, 
  {
    "author": "陈三聘", 
    "paragraphs": [
      "久蛰群虬，犹未肆、新雷初启。", 
      "鼓东风、雨膏为洗。", 
      "望横塘、越溪路，石湖烟水。", 
      "西接洞庭，下连甫里。", 
      "忆当年、归计早，扁舟从此。", 
      "祖清风、相门有几。", 
      "圃堂高、应解笑，纷纷蜗蚁。", 
      "锦囊雪月，更看醉里。"
    ], 
    "rhythmic": "三登乐", 
    "tags": [
      "洞庭湖"
    ]
  }, 
  {
    "author": "陈三聘", 
    "paragraphs": [
      "一品归来，强健日、小园幽圃。", 
      "扁舟兴、恐天未许。", 
      "想当年、持汉节，众齐咻楚。", 
      "丹忠此日，盛名千古。", 
      "词章、师海内，纬文经武。", 
      "莫寒盟、故山旧侣。", 
      "到鲈乡、还又是，秋风斜雨。", 
      "鸣刀雪，未应便去。"
    ], 
    "rhythmic": "三登乐"
  }, 
  {
    "author": "陈三聘", 
    "paragraphs": [
      "风雨晚春天。", 
      "芳兴慵悭。", 
      "浅红稠绿满园间。", 
      "独有梨花三四朵，留住春寒。", 
      "年少跃金鞍。", 
      "咫尺关山。", 
      "倦飞如我已知还。", 
      "洒向东风千点泪，衣上重看。"
    ], 
    "rhythmic": "浪淘沙"
  }, 
  {
    "author": "陈三聘", 
    "paragraphs": [
      "融融睡觉东风息。", 
      "行到溪亭侧。", 
      "一枝梅玉似人人。", 
      "索笑依然消瘦、不禁春。", 
      "相逢试问情多少。", 
      "应怪山翁老。", 
      "翠罗高护结花邻。", 
      "一任馀芳争学、捧心颦。"
    ], 
    "rhythmic": "虞美人"
  }, 
  {
    "author": "陈三聘", 
    "paragraphs": [
      "天公意向人情满。", 
      "灯月教同看。", 
      "中秋虽是十分明。", 
      "不比今宵处处、有华灯。", 
      "艳桃李歌阑後。", 
      "更醉青楼酒。", 
      "不妨饮尽玉东西。", 
      "横笛声中春色、要君知。"
    ], 
    "rhythmic": "虞美人"
  }, 
  {
    "author": "陈三聘", 
    "paragraphs": [
      "飞琼晓压梅枝重。", 
      "酒面羊羔冻。", 
      "谁将缟带逐车翻。", 
      "明月秦楼昨夜、不胜寒。", 
      "何须卷起重帘幕。", 
      "愁怕春罗薄。", 
      "玉杯持劝醉厌厌。", 
      "无奈有人笼袖、出香尖。"
    ], 
    "rhythmic": "虞美人"
  }, 
  {
    "author": "陈三聘", 
    "paragraphs": [
      "乾红翦碎烦纤玉。", 
      "相并黄金粟。", 
      "汉宫素面说明妃。", 
      "马上秋风应解、著燕支。", 
      "黄昏小树堪愁绝。", 
      "不比梅花月。", 
      "满天风露透肌凉。", 
      "插取双枝归去、是谁香。"
    ], 
    "rhythmic": "虞美人"
  }, 
  {
    "author": "陈三聘", 
    "paragraphs": [
      "东风寒绝。", 
      "江城待得花枝发。", 
      "欲知此夜碧天阔。"
    ], 
    "rhythmic": "醉落魄・一斛珠"
  }, 
  {
    "author": "陈三聘", 
    "paragraphs": [
      "酸。", 
      "何人为我，丁宁驿使，来到江干。"
    ], 
    "rhythmic": "眼儿媚"
  }, 
  {
    "author": "石孝友", 
    "paragraphs": [
      "君恩九鼎重，臣命一毫轻。", 
      "出身事主，刚甚须作不平鸣。", 
      "老却西山薇蕨，闲损南窗松菊，羞死汉公卿。", 
      "豺狼敢横道，草木要知名。", 
      "秋已素，人又去，若为情。", 
      "长沙何在，风送呜咽暮潮声。", 
      "举棹却寻归路，挥麈莫谈时事，得酒且频倾。", 
      "一片古时月，千里伴君行。"
    ], 
    "rhythmic": "水调歌头"
  }, 
  {
    "author": "石孝友", 
    "paragraphs": [
      "雪梅清瘦，月桂圆冷，天街新霁。", 
      "想帝辇、三朝薄暮，催促烛龙开扇雉。", 
      "正拜舞、捧玉卮为寿，花满香铺凤髓。", 
      "罄禹穴、胥涛万顷，春入南山声里。", 
      "鼎轴元老诗书帅。", 
      "体宸衷、双奉亲意。", 
      "勤色养、行春惜花，夜欢宴、瑶池衣彩戏。", 
      "鼓淑气、遍湖山千里。", 
      "惊破悭红涩翠。", 
      "笑那个痴儿无赖。", 
      "打得金鱼坠地。", 
      "休念太守当年，曾手把青藜照字。", 
      "对珠帘云栋，收拾太平歌舞辍。", 
      "庆母爱、小宽王事。", 
      "馀沥□肠，看不日、归步沙堤，又赞重华孝治。"
    ], 
    "rhythmic": "宝鼎现"
  }, 
  {
    "author": "石孝友", 
    "paragraphs": [
      "何须著粉更施朱。", 
      "元不在妆梳。", 
      "寻常结束，珊珊环佩，短短裙襦。", 
      "花羞柳妒空撩乱，冰雪做肌肤。", 
      "而今便好，小名弄玉，小字琼奴。"
    ], 
    "rhythmic": "眼儿媚"
  }, 
  {
    "author": "石孝友", 
    "paragraphs": [
      "愁云淡淡雨潇潇。", 
      "暮暮复朝朝。", 
      "别来应是，眉峰翠减，腕玉香销。", 
      "小轩独坐相思处，情绪好无聊。", 
      "一丛萱草，几竿修竹，数叶芭蕉。"
    ], 
    "rhythmic": "眼儿媚"
  }, 
  {
    "author": "石孝友", 
    "paragraphs": [
      "一霎狂云惊雨过，月华恰到帘帷。", 
      "槛前叠石翠参差。", 
      "洞房相见处，灯火乍凉时。", 
      "睡玉眠花愁夜短，匆匆共惜佳期。", 
      "风梧不动酒醒迟。", 
      "好同蝴蝶梦，飞上凤皇枝。"
    ], 
    "rhythmic": "临江仙"
  }, 
  {
    "author": "石孝友", 
    "paragraphs": [
      "醉袖吟鞭行色里，帽檐低处风斜。", 
      "晚山一半被云遮。", 
      "残阳明远水，古木集栖鸦。", 
      "暮去朝来缘底事，不如早早还家。", 
      "曲屏深幌小窗纱。", 
      "翠沾眉上柳，红揾脸边花。"
    ], 
    "rhythmic": "临江仙"
  }, 
  {
    "author": "石孝友", 
    "paragraphs": [
      "买笑当歌何处好，小楼四面江山。", 
      "玉梅枝上卸馀寒。", 
      "雨随春到急，风向晚来颠。", 
      "任自腰围都瘦损，肯教欢意阑珊。", 
      "引杯相属莫留残。", 
      "花如人竞好，人与月争圆。"
    ], 
    "rhythmic": "临江仙"
  }, 
  {
    "author": "石孝友", 
    "paragraphs": [
      "枕上莺声初破睡，峭寒轻透帘帏。", 
      "起来惆怅有谁知。", 
      "雨狂风转急，揉损好花枝。", 
      "薄幸别来春又老，等闲误却佳期。", 
      "斜阳影里立多时。", 
      "远山何事□，相对蹙修眉。"
    ], 
    "rhythmic": "临江仙"
  }, 
  {
    "author": "石孝友", 
    "paragraphs": [
      "常记梦云楼上住，残灯影里迟留。", 
      "依稀绿惨更红羞。", 
      "露痕双脸泪，山样两眉愁。", 
      "数片轻帆天际去，云涛烟浪悠悠。", 
      "今宵独宿古江头。", 
      "水腥鱼菜市，风碎荻花洲。"
    ], 
    "rhythmic": "临江仙"
  }, 
  {
    "author": "石孝友", 
    "paragraphs": [
      "收拾眉尖眼尾情。", 
      "当筵相见便相亲。", 
      "偷传翡翠歌中意，暗合鸳鸯梦里身。", 
      "云态度，月精神。", 
      "月流云散两无情。", 
      "觉来一枕凄凉恨，不敢分明说向人。"
    ], 
    "rhythmic": "鹧鸪天"
  }, 
  {
    "author": "石孝友", 
    "paragraphs": [
      "收拾眉尖眼尾情。", 
      "夜来真个梦倾城。", 
      "鸳鸯有底情难尽，蝴蝶无端梦易惊。", 
      "愁一掬，月三更。", 
      "绣帏应好睡轻盈。", 
      "知他莫有相怜分，展转寻思直到明。"
    ], 
    "rhythmic": "鹧鸪天"
  }, 
  {
    "author": "石孝友", 
    "paragraphs": [
      "别後应怜信息疏。", 
      "西风几度到庭梧。", 
      "夜来纵有鸳鸯梦，春去空馀蛱蝶图。", 
      "烟树远，塞鸿孤。", 
      "垂垂天影带平芜。", 
      "凭谁写此相思曲，寄与冯川郑小奴。"
    ], 
    "rhythmic": "鹧鸪天"
  }, 
  {
    "author": "石孝友", 
    "paragraphs": [
      "家在东湖湖上头。", 
      "别来风月为谁留。", 
      "落霞孤鹜齐飞处，南浦西山相对愁。", 
      "真了了，好休休。", 
      "莫教辜负菊花秋。", 
      "浮云富贵何须羡，画饼声名肯浪求。"
    ], 
    "rhythmic": "鹧鸪天"
  }, 
  {
    "author": "石孝友", 
    "paragraphs": [
      "花漏声乾月隐墙。", 
      "灰迎晓透新阳。", 
      "物情渐逐云容好，欢意偏随日脚长。", 
      "山作鼎，玉为浆。", 
      "寿杯丛处艳梅妆。", 
      "醉乡路接华胥国，应梦朝天侍赭黄。"
    ], 
    "rhythmic": "鹧鸪天"
  }, 
  {
    "author": "石孝友", 
    "paragraphs": [
      "玉烛调元黍律匀。", 
      "迎长嘉节属芳辰。", 
      "云如惜雨钩牵雪，梅不禁风漏泄春。", 
      "天意好，物华新。", 
      "偷闲赢取酒边身。", 
      "太平朝野都无事，且与莺花作主人。"
    ], 
    "rhythmic": "鹧鸪天"
  }, 
  {
    "author": "石孝友", 
    "paragraphs": [
      "一夜冰澌满玉壶。", 
      "五更喜气动洪炉。", 
      "门前桃李知麟集，庭下芝兰看鲤趋。", 
      "泉脉动，草心苏。", 
      "日长添得绣工夫。", 
      "试询补衮弥缝手，真个曾添一线无。"
    ], 
    "rhythmic": "鹧鸪天"
  }, 
  {
    "author": "石孝友", 
    "paragraphs": [
      "一别音尘两杳然。", 
      "不堪虚度菊花天。", 
      "惊秋远雁横斜字，噪晚哀蝉断续弦。", 
      "好将息，恶姻缘。", 
      "凉宵如水复如年。", 
      "梦魂不怕风波险，飞过江西阿那边。"
    ], 
    "rhythmic": "鹧鸪天"
  }, 
  {
    "author": "石孝友", 
    "paragraphs": [
      "屏障重重翠幕遮。", 
      "兰膏烟暖篆香斜。", 
      "相思树上双栖翼，连理枝头并蒂花。", 
      "凤髻，乌纱。", 
      "云慵雨困兴无涯。", 
      "个中赢取平生事，兔走乌飞一任他。"
    ], 
    "rhythmic": "鹧鸪天"
  }, 
  {
    "author": "石孝友", 
    "paragraphs": [
      "人自蕊宫来，微步香云拥。", 
      "小试樽前白雪歌，叶叶秋声动。", 
      "一剪艳波横，两点愁山重。", 
      "收拾眉尖眼尾情，作个鸳鸯梦。"
    ], 
    "rhythmic": "卜算子"
  }, 
  {
    "author": "石孝友", 
    "paragraphs": [
      "见也如何暮。", 
      "别也如何遽。", 
      "别也应难见也难，後会难凭据。", 
      "去也如何去。", 
      "住也如何住。", 
      "住也应难去也难，此际难分付。"
    ], 
    "rhythmic": "卜算子"
  }, 
  {
    "author": "石孝友", 
    "paragraphs": [
      "折得月中枝，坐惜青春老。", 
      "及至归来能几时，又踏关山道。", 
      "满眼秋光好。", 
      "相见应须早。", 
      "若趁重阳不到家，只怕黄花笑。"
    ], 
    "rhythmic": "卜算子"
  }, 
  {
    "author": "石孝友", 
    "paragraphs": [
      "冷蕊閟红香，瘦节攒苍玉。", 
      "更著堂堂十八翁，取友三人足。", 
      "惜此岁寒姿，移向屏山曲。", 
      "纸帐熏炉结胜缘，故伴仙郎宿。"
    ], 
    "rhythmic": "卜算子"
  }, 
  {
    "author": "石孝友", 
    "paragraphs": [
      "露叶披残露颗传。", 
      "明星著地月流天。", 
      "不辞独赏穷今夜，应为相逢忆去年。", 
      "辜窈窕，负蝉娟。", 
      "谁知两处照孤眠。", 
      "娥不怕离人怨，有甚心情独自圆。"
    ], 
    "rhythmic": "鹧鸪天"
  }, 
  {
    "author": "石孝友", 
    "paragraphs": [
      "万里羁孤困一箪。", 
      "平头四十误儒冠。", 
      "舜弦广播薰风暖，邹律潜消黍谷寒。", 
      "楼谩倚，剑休弹。", 
      "看君行复上金銮。", 
      "凤池波里求馀润，肆泥中岂久蟠。"
    ], 
    "rhythmic": "鹧鸪天"
  }, 
  {
    "author": "石孝友", 
    "paragraphs": [
      "射虎将军搴绣帽。", 
      "西园公子南山豹。", 
      "共跨龙媒衔凤沼。", 
      "风色好。", 
      "宫花御柳迎人笑。", 
      "剑履醒醒天日表。", 
      "集英殿下春来早。", 
      "双鹗盘空擎百鸟。", 
      "归来了。", 
      "蓝袍锦水光相照。"
    ], 
    "rhythmic": "渔家傲"
  }, 
  {
    "author": "石孝友", 
    "paragraphs": [
      "夜半潮声来枕上。", 
      "击残梦破惊魂荡。", 
      "见说钱塘雄气象。", 
      "披衣望。", 
      "碧波堆里排银浪。", 
      "月影徘徊天滉漾。", 
      "金戈铁马森相向。", 
      "洗尽尘根磨业障。", 
      "增豪放。", 
      "从公笔力诗词壮。"
    ], 
    "rhythmic": "渔家傲"
  }, 
  {
    "author": "石孝友", 
    "paragraphs": [
      "芙蓉院宇，露下秋容瘦。", 
      "龟鹤仙人献长寿。", 
      "问蓬山别後，几度春归，归去晚，开得蟠桃厮勾。", 
      "人间游戏好，鲸背风高，那更相将凤雏九。", 
      "事苹蘩，工翰墨，才德兼全，人总道、古今稀有。", 
      "尽从他、乌兔促年华，看绿鬓朱颜，镇长依旧。"
    ], 
    "rhythmic": "洞仙歌"
  }, 
  {
    "author": "石孝友", 
    "paragraphs": [
      "半千宝运，瑞清朝、诞育人间英物。", 
      "暖律吹灰春到也，迟日光腾东壁。", 
      "婺女双溪，沈郎八咏，辉映皆冰雪。", 
      "储精毓秀，几年一个人杰。", 
      "须信和气随人，粉梅欺黛柳，娇春争发。", 
      "翠幕重重称寿处，莲炬蕙烟明灭。", 
      "鼎席犹虚，九重频念此，衮衣华发。", 
      "明年今夜，凤池应醉花月。"
    ], 
    "rhythmic": "念奴娇"
  }, 
  {
    "author": "石孝友", 
    "paragraphs": [
      "闷红颦翠，惜流年、忍对艳阳时节。", 
      "白玉楼成人去後，两地音尘都绝。", 
      "鸾鉴分飞，梦云零乱，欢意今衰飒。", 
      "墨痕红淡，忆曾题遍红叶。", 
      "须信後约难凭，臂啮鬟剪，也只成虚说。", 
      "满眼凄凉无限事，付与丁香愁结。", 
      "欲语情酸，临岐步懒，怅望兰舟发。", 
      "出门谁伴，泪昏一片孤月。"
    ], 
    "rhythmic": "念奴娇"
  }, 
  {
    "author": "石孝友", 
    "paragraphs": [
      "平湖阁上，正残虹挂雨，微云擎月。", 
      "万顷琉璃秋向冷，忍便翠销红歇。", 
      "北海樽罍，西园游宴，兴逸湖山发。", 
      "飞尘不到，坐移蓬岛珠阙。", 
      "莫厌笑口频开，少年行乐事，转头胡越。", 
      "公子多情真爱客，敢惮深杯百罚。", 
      "太一舟轻，芙蓉城锁，醉指神仙窟。", 
      "乘风归去，尽教吹乱华发。"
    ], 
    "rhythmic": "念奴娇"
  }, 
  {
    "author": "石孝友", 
    "paragraphs": [
      "平湖阁上，正雌霓将卷，雄风初发。", 
      "醉倚危栏吟眺处，月在篷莱溟渤。", 
      "蓬叶香浮，桂华光放，翻动蛟鼍窟。", 
      "踏轮谁信，宓妃曾借尘袜。", 
      "人世景物堪悲，等闲都换了，朱颜云发。", 
      "遥想广寒秋到早，闲著几多空阔。", 
      "太白诗魂，玉川风腋，自有飞仙骨。", 
      "嫦娥为伴，夜深同驾霜月。"
    ], 
    "rhythmic": "念奴娇"
  }, 
  {
    "author": "石孝友", 
    "paragraphs": [
      "麦秋天气，正玉杓斡暑，熏弦鸣律。", 
      "浴佛生朝初过也，还数佳辰三日。", 
      "筮水呈祥，梦熊叶庆，宝运符千一。", 
      "太平朝野，异人端为时出。", 
      "须信家世蝉联，乃翁遗范在，子孙逢吉。", 
      "雾隐巢云聊寄傲，行矣飞英腾实。", 
      "瀑布泉清，炉峰气秀，光映霞觞溢。", 
      "萱堂争看，彩衣红堕双橘。"
    ], 
    "rhythmic": "念奴娇"
  }, 
  {
    "author": "石孝友", 
    "paragraphs": [
      "友莺梦蝶。", 
      "寻花问柳深相结。", 
      "教春去後群芳歇。", 
      "零落朋游，辜负好时节。", 
      "眼边愁绪多于发。", 
      "迢迢一水通吴越。", 
      "旧欢新恨都休说。", 
      "坐暖残红，沈醉碧天阔。"
    ], 
    "rhythmic": "醉落魄・一斛珠"
  }, 
  {
    "author": "石孝友", 
    "paragraphs": [
      "鸾孤凤只。", 
      "而今怎忍轻抛掷。", 
      "知他别後谁怜惜。", 
      "一味恓惶，辜负我思忆。", 
      "云山万叠烟波急。", 
      "短书频寄征鸿翼。", 
      "相逢後会知何日。", 
      "去也奴哥，千万好将息。"
    ], 
    "rhythmic": "醉落魄・一斛珠"
  }, 
  {
    "author": "石孝友", 
    "paragraphs": [
      "空庭草积。", 
      "吹花风去春无迹。", 
      "锁鸾深处应相忆。", 
      "红染罗巾，颦损眉山碧。", 
      "曲屏尘暗双鸂鶒。", 
      "醉衾不暖炉烟湿。", 
      "一帘暝色人孤寂。", 
      "梦里灯残，心上雨声滴。"
    ], 
    "rhythmic": "醉落魄・一斛珠"
  }, 
  {
    "author": "石孝友", 
    "paragraphs": [
      "红娇翠弱。", 
      "怨人珠泪频偷落。", 
      "归期莫负青笺约。", 
      "雨断云销，总是初情薄。", 
      "夜深秋气生帘幕。", 
      "半衾依旧空闲却。", 
      "故人何处孤舟泊。", 
      "两岸秋声，一夜风涛恶。"
    ], 
    "rhythmic": "醉落魄・一斛珠"
  }, 
  {
    "author": "石孝友", 
    "paragraphs": [
      "凌花镜里桃花笑，清影团团。", 
      "月淡风寒。", 
      "深夜移灯许细观。", 
      "武陵溪上当时事，何处飞鸾。", 
      "泪纸惊澜。", 
      "飘尽红英不忍看。"
    ], 
    "rhythmic": "丑奴儿・采桑子"
  }, 
  {
    "author": "石孝友", 
    "paragraphs": [
      "歌彻秋娘金缕，醉扳织女云车。", 
      "而今谁复荐相如。", 
      "拔剑茫然四顾。", 
      "好景凭诗断送，闲愁著酒消除。", 
      "镜中丝发莫惊呼。", 
      "春满珠帘绣户。"
    ], 
    "rhythmic": "西江月"
  }, 
  {
    "author": "石孝友", 
    "paragraphs": [
      "脉脉无端心事，厌厌不奈春酲。", 
      "越罗衫薄峭寒轻。", 
      "试问几番花信。", 
      "万点风头柳絮，数声柳外啼莺。", 
      "斜阳还傍小窗明。", 
      "门掩黄昏人静。"
    ], 
    "rhythmic": "西江月"
  }, 
  {
    "author": "石孝友", 
    "paragraphs": [
      "六十仙翁抱桂栽。", 
      "果符吉梦诞英才。", 
      "上天与降麒麟种。", 
      "明月还生蚌蛤胎。", 
      "华阁启，玳筵开。", 
      "快呼玉手捧金罍。", 
      "要知远地无功客，曾到高门作贺来。"
    ], 
    "rhythmic": "鹧鸪天"
  }, 
  {
    "author": "石孝友", 
    "paragraphs": [
      "沈水销红，屏山掩素。", 
      "锁窗醉枕惊眠处。", 
      "芰荷香里散秋风，芭蕉叶上鸣秋雨。", 
      "飞阁愁登，倚阑凝伫。", 
      "孤鸿影没江天暮。", 
      "行云懒寄好音来，断云暗逐斜阳去。"
    ], 
    "rhythmic": "踏莎行"
  }, 
  {
    "author": "石孝友", 
    "paragraphs": [
      "离情冰泮，归心云扰，黯然凝伫江皋。", 
      "柳色摇金，梅香弄粉，依稀满眼春娇。", 
      "常记极游遨。", 
      "更与持玉斗，因解金貂。", 
      "郎去翟塘，妾家巫峡水迢迢。", 
      "别来暗减风标。", 
      "奈碧云暗断，翠被香消。", 
      "春草生池，芳尘凝榭，凄凉月夕花朝。", 
      "千里梦魂劳。", 
      "但鸟啼渡口，猿响山椒。", 
      "拟把无穷幽恨，万叠写霜绡。"
    ], 
    "rhythmic": "望海潮"
  }, 
  {
    "author": "石孝友", 
    "paragraphs": [
      "醉寻芳草城头路。", 
      "底事频凝伫。", 
      "丽谯直下小层楼。", 
      "鸳瓦重重匀砌、几重愁。", 
      "睡红颦翠春风面。", 
      "咫尺无由见。", 
      "从教笑语落檐楹。", 
      "图得香闺依约、认郎声。"
    ], 
    "rhythmic": "虞美人"
  }, 
  {
    "author": "石孝友", 
    "paragraphs": [
      "月娥弄影当窗照。", 
      "疑是巫山晓。", 
      "芙蓉帐里睡魂惊。", 
      "浅拂轻匀犹恐、已天明。", 
      "高楼未放梅花弄。", 
      "却就鸳衾拥。", 
      "舞腰纤瘦不禁春。", 
      "姿意任郎撩乱、一梳云。"
    ], 
    "rhythmic": "虞美人"
  }, 
  {
    "author": "石孝友", 
    "paragraphs": [
      "旧游曾记当年，凤城雨露开晴昼。", 
      "端门发钥，御炉烟暗，宫花影覆。", 
      "帝念民劳，俾乘轺传，暂临牛斗。", 
      "散阳和四照，春光万井，来小试、调元手。", 
      "职业才华竞秀。", 
      "汉廷臣、无出其右。", 
      "九重眷倚，频虚槐鼎，争迎衮绣。", 
      "爽气西山，绿波南浦，酿成芳酒。", 
      "趁锋车未到，霞觞共祝，百千长寿。"
    ], 
    "rhythmic": "水龙吟"
  }, 
  {
    "author": "石孝友", 
    "paragraphs": [
      "你又痴。", 
      "我又迷。", 
      "到此痴迷两为谁。", 
      "问天天怎知。", 
      "长相思。", 
      "极相思。", 
      "愿得姻缘未尽时。", 
      "今生重共伊。"
    ], 
    "rhythmic": "长相思"
  }, 
  {
    "author": "石孝友", 
    "paragraphs": [
      "红依稀。", 
      "绿依稀。", 
      "寒勒花梢开较迟。", 
      "蝶魂空自迷。", 
      "怕人疑。", 
      "使人疑。", 
      "人道闲愁想未知。", 
      "歌眉因甚低。"
    ], 
    "rhythmic": "长相思"
  }, 
  {
    "author": "石孝友", 
    "paragraphs": [
      "蝶团飞。", 
      "莺乱啼。", 
      "陌上花开人未归。", 
      "碧台歌舞稀。", 
      "月入扉。", 
      "风满帷。", 
      "坐到黄昏人静时。", 
      "清愁君不知。"
    ], 
    "rhythmic": "长相思"
  }
]