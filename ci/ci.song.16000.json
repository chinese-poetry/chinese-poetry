[
  {
    "author": "吴文英", 
    "content": "碧澹山姿，暮寒愁沁歌眉浅。\n障泥南陌润轻酥，灯火深深院。\n入夜笙歌渐暖。\n彩旗翻、宜男舞遍。\n恣游不怕，素袜尘生，行裙红溅。\n银烛笼纱，翠屏不照残梅怨。\n洗妆清靥湿春风，宜带啼痕看。\n楚梦留情未散。\n素娥愁、天深信远。\n晓窗移枕，酒困香残，春阴帘卷。", 
    "rhythmic": "烛影摇红"
  }, 
  {
    "author": "吴文英", 
    "content": "天桂飞香，御花簇座千秋宴。\n笑从王母摘仙桃，琼醴双金盏。\n掌上龙珠照眼。\n映萝图、星晖海润。\n浮槎远到，水浅蓬莱，秋明河汉。\n宝月将弦，晚钩斜挂西帘卷。\n未须十日便中秋，争看清光满。\n净洗红尘障面。\n贺朝霖、催班正殿。\n喜回天上，紫府开筵，瑶池宣劝。", 
    "rhythmic": "烛影摇红"
  }, 
  {
    "author": "吴文英", 
    "content": "莓锁虹梁，稽山祠下当时见。\n横斜无分照溪光，珠网空凝遍。\n姑射青春对面。\n驾飞虬、罗浮路远。\n千年春在，新月苔池，黄昏山馆。\n花满河阳，为君羞褪晨妆茜。\n云根直下是银河，客老秋槎变。\n雨外红铅洗断。\n又晴匣、惊飞暮管。\n倚阑祗怕，弄水鳞生，乘东风便。", 
    "rhythmic": "烛影摇红"
  }, 
  {
    "author": "吴文英", 
    "content": "秋入灯花，夜深檐影琵琶语。\n越娥青镜洗红埃，山斗秦眉妩。\n相问金茸翠亩。\n认城阴、春耕旧处。\n晚春相应，新稻炊香，疏烟林莽。\n清磬风前，海沈宿袅芙蓉炷。\n阿香秋梦起娇啼，玉女传幽素。\n人驾梅槎未渡。\n试梧桐、聊分宴俎。\n采菱别调，留取蓬莱，霎时云住。", 
    "rhythmic": "烛影摇红"
  }, 
  {
    "author": "吴文英", 
    "content": "东风未起，花上纤尘无影。\n峭云湿，凝酥深，乍洗梅清。\n钓卷愁丝，冷浮虹气海空明。\n若耶门闭，扁舟去懒，客思鸥轻。\n几度问春，倡红冶翠，空媚阴晴。\n看真色、千岩一素，天澹无情。", 
    "rhythmic": "丑奴儿慢・采桑子慢"
  }, 
  {
    "author": "吴文英", 
    "content": "空乍敛，波影帘花晴乱。\n正西子、梳妆楼上，镜舞青鸾。\n润逼风襟，满湖山色入阑干。\n天虚鸣籁，云多易雨，长带秋寒。\n遥望翠凹，隔江时见，越女低鬟。\n算堪羡、烟沙白鹭，暮往朝远。", 
    "rhythmic": "丑奴儿慢・采桑子慢"
  }, 
  {
    "author": "吴文英", 
    "content": "紫骝嘶冻草，晓云锁、岫眉颦。\n正蕙雪初销，松腰玉瘦，憔悴真真。\n轻藜渐穿险磴，步荒苔、犹认瘗花痕。\n千古兴亡旧恨，半丘残日孤云。\n开尊。\n重吊吴魂。\n岚翠冷、洗微醺。\n问几曾夜宿，月明起看，剑水星纹。", 
    "rhythmic": "木兰花慢"
  }, 
  {
    "author": "吴文英", 
    "content": "步层丘翠莽，□□处、更春寒。\n渐晚色催阴，风花弄雨，愁起阑干。\n惊翰。\n带云去杳，任红尘、一片落人间。\n青冢麒麟有恨，卧听箫鼓游山。\n年年。\n叶外花前。\n腰艳楚、鬓成潘。\n叹宝奁瘗久，青萍共化，裂石空磐。\n尘缘。", 
    "rhythmic": "木兰花慢"
  }, 
  {
    "author": "吴文英", 
    "content": "送秋云万里，算舒卷、总何心。\n叹路转羊肠，人营燕垒，霜满蓬簪。\n愁侵。\n庾尘满袖，便封侯、那羡汉淮阴。\n一醉莼丝脍玉，忍教菊老松深。\n离音。\n又听西风，金井树、动秋吟。\n向暮江目断，鸿飞渺渺，天色沈沈。\n沾襟。", 
    "rhythmic": "木兰花慢"
  }, 
  {
    "author": "吴文英", 
    "content": "酹清杯问水，惯曾见、几逢迎。\n自越棹轻飞，秋莼归後，杞菊荒荆。\n孤鸣。\n舞鸥惯下，又渔歌、忽断晚烟生。\n雪浪闲销钓石，冷枫频落江汀。\n长亭。\n春恨何穷，目易尽、酒微醒。\n怅断魂西子，凌波去杳，环佩无声。\n阴晴。", 
    "rhythmic": "木兰花慢"
  }, 
  {
    "author": "吴文英", 
    "content": "润寒梅细雨，卷灯火、暗尘香。\n正万里胥涛，流花涨腻，春共东江。\n云樯。\n未传燕语，过罘、垂柳舞鹅黄。\n留取行人系马，软红深处闻莺。\n悠扬。\n霁月清风，凝望久、山苍。\n又紫箫一曲，还吹别调，楚际吴旁。\n仙方。", 
    "rhythmic": "木兰花慢"
  }, 
  {
    "author": "吴文英", 
    "content": "指罘晓月，动凉信、又催归。\n正玉涨松波，花穿画舫，无限红衣。\n青丝。\n傍桥浅系，问笛中、谁奏鹤南飞。\n西子冰销冷处，素娥宝镜圆时。\n清奇。\n好借秋光，临水色、写瑶卮。\n向醉中织就，天孙云锦，一杼新诗。\n依稀。", 
    "rhythmic": "木兰花慢"
  }, 
  {
    "author": "吴文英", 
    "content": "几临流送远，渐荒落、旧邮亭。\n念西子初来，当时望眼，啼雨难晴。\n娉婷。\n素亭共载，到越吟、翻调倚吴声。\n得意东风去棹，怎怜会重离轻。\n云零。\n梦绕浮觞，流水畔、叙幽情。\n恨赋笔分携，江山委秀，桃李荒荆。\n经行。", 
    "rhythmic": "木兰花慢"
  }, 
  {
    "author": "吴文英", 
    "content": "凡尘流水。\n正春在、绛阙瑶阶十二。\n暖日明霞，天香盘锦，低映晓光梳洗。\n故苑浣花沈恨，化作妖红斜紫。\n困无力，倚阑干，还倩东风扶起。\n公子。\n留意处，罗盖牙签，一一花名字。\n小扇翻歌，密围留客，云叶翠温罗绮。\n艳波紫金杯重，人倚妆台微醉。\n夜和露，翦残枝，点点花心清泪。", 
    "rhythmic": "喜迁莺"
  }, 
  {
    "author": "吴文英", 
    "content": "烟空白鹭。\n乍飞下、似呼行人相语。\n细春波，微痕秋月，曾认片帆来去。\n万顷素云遮断，十二红帘钩处。\n黯愁远，向虹腰，时送斜阳凝伫。\n轻许。\n孤梦到，海上玑宫，玉冷深窗户。\n遥指人间，隔江烟火，漠漠水摇暮。\n看葺断矶残钓，替却珠歌雪舞。\n吟未了，去匆匆，清晓一阑烟雨。", 
    "rhythmic": "喜迁莺"
  }, 
  {
    "author": "吴文英", 
    "content": "江亭年暮。\n趁飞雁、又听，数声柔橹。\n蓝尾杯单，胶牙饧澹，重省旧时羁旅。\n雪舞野梅篱落，寒拥渔家门户。\n晚风峭，作初番花讯，春还知否。\n何处。\n围艳冶、红烛画堂，博良宵午。\n谁念行人，愁先芳草，轻送年华如羽。\n自剔短檠不睡，空索彩桃新句。\n便归好，料鹅黄，已染西池千缕。", 
    "rhythmic": "喜迁莺"
  }, 
  {
    "author": "吴文英", 
    "content": "冬分人别。\n渡倦客晚潮，伤头俱雪。\n雁影秋空，蝶情春荡，几处路穷车绝。\n把酒共温寒夜，倚绣添慵时节。\n又底事，对愁云江国，离心还折。\n吴越。\n重会面，点检旧吟，同看灯花结。\n儿女相思，年华轻送，邻户断声噎。\n待移杖藜雪後，犹怯蓬莱寒阔。\n最起晚，任鸦林催晓，梅窗沈月。", 
    "rhythmic": "喜迁莺"
  }, 
  {
    "author": "吴文英", 
    "content": "夜寒重。\n见羽葆将迎，飞琼入梦。\n整素妆归处，中宵按瑶凤。\n舞春歌夜棠梨岸，月冷和云冻。\n画船中、太白仙人，锦袍初拥。\n应过语溪否，试笑挹中郎，还叩清弄。\n粉黛湖山，欠携酒、共飞。", 
    "rhythmic": "探芳信"
  }, 
  {
    "author": "吴文英", 
    "content": "暖风定。\n正卖花吟春，去年曾听。\n旋自洗幽兰，银瓶钓金井。\n斗窗香暖悭留客，街鼓还催暝。\n调雏莺、试遣深杯，唤将愁醒。\n灯市又重整。\n待醉勒游缰，缓穿斜径。\n暗忆芳盟，绡帕泪犹凝。", 
    "rhythmic": "探芳信"
  }, 
  {
    "author": "吴文英", 
    "content": "为春瘦。\n更瘦如梅花，花应知否。\n任枕函云坠，离怀半中酒。\n雨声楼阁春寒里，寂寞收灯後。\n甚年年、斗草心期，探花时候。\n娇懒强拈绣。\n暗背里相思，闲供晴昼。\n玉合罗囊，兰膏渍红豆。", 
    "rhythmic": "探芳信"
  }, 
  {
    "author": "吴文英", 
    "content": "转芳径。\n见雾卷晴漪，鱼弄游影。\n旋解缨濯翠，临流抚菱镜。\n半林竹色香处，意足多新咏。\n试衣单、雁欲来时，旧寒才定。\n门巷对深静。\n但酒敌春浓，棋消日永。\n旧曲猗兰，待留向、月中听。", 
    "rhythmic": "探芳信"
  }, 
  {
    "author": "吴文英", 
    "content": "探春到。\n见彩花钗头，玉燕来早。\n正紫龙眠重，明月弄清晓。\n夜尘不浸银河水，金盎供新澡。\n镇帷犀、护紧东风，秀藏芝草。\n星斗粲怀抱。\n问雾暖蓝田，玉长多少。\n禁苑传香，柳边语、听莺报。", 
    "rhythmic": "探芳信"
  }, 
  {
    "author": "吴文英", 
    "content": "蓝云笼晓，玉树悬秋，交加金钏霞枝。\n人起昭阳，禁寒粉栗生肌。\n浓香最无著处，渐冷香、风露成霏。\n绣茵展，怕空阶惊坠，化作萤飞。\n三十六宫愁重，问谁持金锸，和月都移。\n掣锁西厢，清尊素手重携。\n秋来鬓华多少，任压花低。\n正摇落，叹淹留、客又未归。", 
    "rhythmic": "声声慢"
  }, 
  {
    "author": "吴文英", 
    "content": "云深山坞，烟冷江皋，人生未易相逢。\n一笑灯前，钗行两两春容。\n清芳夜争真态，引生香、撩乱东风。\n探花手，与安排金屋，懊恼司空。\n憔悴翘委佩，恨玉奴销瘦，飞趁轻鸿。\n试问知心，尊前谁最情浓。\n连呼紫云伴醉，小丁香、才吐微红。\n还解语，待携归、行雨梦中。", 
    "rhythmic": "声声慢"
  }, 
  {
    "author": "吴文英", 
    "content": "檀栾金碧，婀娜蓬莱，游云不蘸芳洲。\n露柳霜莲，十分点缀成秋。\n新弯画眉未稳，似含羞、低护墙头。\n愁送远，驻西台车马，共惜临流。\n知道池亭多宴，掩庭花、长是惊落秦讴。\n腻粉阑干，犹闻凭袖香留。\n输他翠涟拍，瞰新妆、时浸明眸。\n帘半卷，带黄花、人在小楼。", 
    "rhythmic": "声声慢"
  }, 
  {
    "author": "吴文英", 
    "content": "春星当户，眉月分心，罗屏绣幕围香。\n歌缓□□，轻尘暗簌文梁。\n秋桐泛商丝雨，恨未回、飘雪垂杨。\n连宝镜，更一家姊妹，曾入昭阳。\n莺燕堂深谁到，为殷勤、须放醉客疏狂。\n量减离怀，孤负蘸甲清觞。\n曲中倚娇佯误，算只图、一顾周郎。\n花镇好，驻年华、长在琐窗。", 
    "rhythmic": "声声慢"
  }, 
  {
    "author": "吴文英", 
    "content": "寒筲惊坠，香豆初收，银妆一夜霜深。\n乱泻明珠，金盘来荐清斟。\n绿窗细剥檀皱，料水晶、微损春簪。\n风韵处，惹手香酥润，樱口脂侵。\n重省追凉前事，正风吟莎井，月碎苔阴。\n颗颗相思，无情漫搅秋心。\n银台翦花杯散，梦阿娇、金屋沈沈。\n甚时见，露十香、钗燕坠金。", 
    "rhythmic": "声声慢"
  }, 
  {
    "author": "吴文英", 
    "content": "清漪衔苑，御水分流，阿阶西北青红。\n朱浮云，碧窗宿雾。\n璇题净横秋影，笑南飞、不过新鸿。\n延桂影，见素娥梳洗，微步琼空。\n城外湖山十里，想无时长敞，罨画帘栊。\n暗柳回堤，何须系马金狨。\n莺花翰林千首，彩毫飞、海雨天风。\n凤池上，又相思、春夜梦中。", 
    "rhythmic": "声声慢"
  }, 
  {
    "author": "吴文英", 
    "content": "六铢衣细，一叶舟轻，黄芦堪笑浮槎。\n何处汀洲，云澜锦浪无涯。\n秋姿澹凝水色，艳真香、不染春华。\n笑归去，傍金波开户，翠屋为家。\n回施红妆青镜，与一川平绿，五月晴霞。\n玉杯中，西风不到窗纱。\n端的旧莲深薏，料采菱、新曲羞夸。\n秋潋滟，对年年、人胜似花。", 
    "rhythmic": "声声慢"
  }, 
  {
    "author": "吴文英", 
    "content": "莺围橙径，鲈跃莼波，重来雨过中秋。\n酒市渔乡，西风胜似春柔。\n宿舂去年村墅，看黄云、还委西畴。\n凤池去，信吴人有分，借与迟留。\n应是香山续梦，又凝香追咏，重到苏州。\n青鬓江山，足成千岁风流。\n围腰御仙花底，衬月中、金粟香浮。\n夜宴久，揽秋云、平倚画楼。", 
    "rhythmic": "声声慢"
  }, 
  {
    "author": "吴文英", 
    "content": "旋移轻，浅傍垂虹，还因送客迟留。\n泪雨横波，遥山眉上新愁。\n行人倚阑心事，问谁知、只有沙鸥。\n念聚散，几枫丹霜渚，莼绿春洲。\n渐近香菰炊黍，想红丝织字，未远青楼。\n寂寞渔乡，争如连醉温柔。\n西窗夜深翦烛，梦频生、不放云收。\n共怅望，认孤烟、起处是州。", 
    "rhythmic": "声声慢"
  }, 
  {
    "author": "吴文英", 
    "content": "修竹凝妆，垂杨驻马，凭阑浅画成图。\n山色谁题，楼前有雁斜书。\n东风紧送斜阳下，弄旧寒、晚酒醒馀。\n自销凝，能几花前，顿老相如。\n伤春不在高楼上，在灯前枕，雨外熏炉。\n怕舣游船，临流可奈清。", 
    "rhythmic": "高阳台"
  }, 
  {
    "author": "吴文英", 
    "content": "宫粉雕痕，仙云堕影，无人野水荒湾。\n古石埋香，金沙锁骨连环。\n南楼不恨吹横笛，恨晓风、千里关山。\n半飘零，庭上黄昏，月冷阑干。\n寿阳空理愁鸾。\n问谁调玉髓，暗补香瘢。\n细雨归鸿，孤山无限春寒。", 
    "rhythmic": "高阳台"
  }, 
  {
    "author": "吴文英", 
    "content": "淝水秋寒，淮堤柳色，别来几换年光。\n紫马行迟，才生梦草池塘。\n便乘丹凤天边去，禁漏催、春殿称觞。\n过松江，雪弄飞花，冰解鸣。\n芳洲酒社词场。\n赋高台陈迹，曾醉吴王。\n重上逋山，诗清月瘦昏黄。", 
    "rhythmic": "高阳台"
  }, 
  {
    "author": "吴文英", 
    "content": "风袅垂杨，雪销蕙草，何如清润潘郎。\n风月襟怀，挥豪倚马成章。\n仙都观里桃千树，映曲尘、十里荷塘。\n未归来，应恋花洲，醉玉吟香。\n东风晴昼浓如酒，正十分皓月，一半春光。\n燕子重来，明朝传梦西窗。", 
    "rhythmic": "高阳台"
  }, 
  {
    "author": "吴文英", 
    "content": "帆落回潮，人归故国，山椒感慨重游。\n弓折霜寒，机心已堕沙鸥。\n灯前宝剑清风断，正五湖、雨笠扁舟。\n最无情，岩上闲花，腥染春愁。\n当时白石苍松路，解勒回玉辇，雾掩山羞。\n木客歌阑，青春一梦荒丘。", 
    "rhythmic": "高阳台"
  }, 
  {
    "author": "吴文英", 
    "content": "坠瓶恨井，分镜迷楼，空闲孤燕。\n寄别崔徽，清瘦画图春面。\n不约舟移杨柳系，有缘人映桃花见。\n叙分携，悔香瘢漫，绿鬟轻翦。\n听细语、琵琶幽怨。\n客鬓苍华，衫袖湿遍。\n渐老芙蓉，犹自带霜宜看。", 
    "rhythmic": "倦寻芳"
  }, 
  {
    "author": "吴文英", 
    "content": "海霞倒影，空雾飞香，天市催晚。\n暮靥宫梅，相对画楼帘卷。\n罗袜轻尘花笑语，宝钗争艳春心眼。\n乱箫声，正风柔柳弱，舞肩交燕。\n念窈窕、东邻深巷，灯外歌沈，月上花浅。\n梦雨离云，点点漏壶清怨。", 
    "rhythmic": "倦寻芳"
  }, 
  {
    "author": "吴文英", 
    "content": "暮帆挂雨，冰岸飞梅，春思零乱。\n送客将归，偏是故宫离苑。\n醉酒曾同凉月舞，寻芳还隔江尘面。\n去难留，怅芙蓉路窄，绿杨天远。\n便系马、莺边清晓，烟草晴花，沙润香软。\n烂锦年华，谁念故人游倦。", 
    "rhythmic": "倦寻芳"
  }, 
  {
    "author": "吴文英", 
    "content": "吹笙池上道。\n为王孙重来，旋生芳草。\n水石清寒，过半春犹自，燕沈莺悄。\n樨柳阑干，晴荡漾、禁烟残照。\n往事依然，争忍重听，怨红凄调。\n曲榭方亭初扫。\n印藓迹双鸳，记穿林窈。\n顿隔年华，似梦回花上，露平晓。", 
    "rhythmic": "三姝媚"
  }, 
  {
    "author": "吴文英", 
    "content": "湖山经醉惯。\n溃春衫、啼痕酒痕无限。\n又客长安，叹断襟零袂，尘谁浣。\n紫曲门荒，沿败井、风摇青蔓。\n对语东邻，犹是曾巢，谢堂双燕。\n春梦人间须断。\n但怪得、当年梦缘能短。\n绣屋秦筝，傍海棠偏爱，夜深开宴。", 
    "rhythmic": "三姝媚"
  }, 
  {
    "author": "吴文英", 
    "content": "酣春青镜里。ピ\n照晴波明眸，暮云愁髻。ピ\n半绿垂丝，正楚腰纤瘦，舞衣初试。ピ\n燕客飘零，烟树冷、青骢曾系。ピ\n画馆朱楼，还把清尊，慰春憔悴。ピ\n离苑幽芳深闭。ピ\n恨浅薄东风，褪花销腻。ピ\n彩翻歌，最赋情、偏在笑红颦翠。ピ", 
    "rhythmic": "三姝媚"
  }, 
  {
    "author": "吴文英", 
    "content": "舞影灯前，箫声酒外，独鹤华表重归。\n旧雨残云仍在，门巷都非。\n愁结春情迷醉眼，老怜秋鬓倚蛾眉。\n难忘处，犹恨绣笼，无端误放莺飞。\n当时。\n征路远，欢事差，十年轻负心期。\n楚梦秦楼相遇，共叹相违。", 
    "rhythmic": "昼锦堂"
  }, 
  {
    "author": "吴文英", 
    "content": "花姥来时，带天香国艳，羞掩名姝。\n日长半娇半困，宿酒微苏。\n沈香槛北，比人间、风异烟殊。\n春恨重，盘云坠髻，碧花翻吐琼盂。\n洛苑旧移仙谱，向吴娃深馆，曾奉君娱。\n猩唇露红未洗，客鬓霜铺。", 
    "rhythmic": "汉宫春"
  }, 
  {
    "author": "吴文英", 
    "content": "名压年芳，倚竹根新影，独照清漪。\n千年禹梁藓碧，重发南枝。\n冰凝素质，遣凡桃、羞濯尘姿。\n寒正峭，东风似海，香浮夜雪春霏。\n练鹊锦袍仙使，有青娥传梦，月转参移。\n逋山傍莺系马，玉翦新辞。", 
    "rhythmic": "汉宫春"
  }, 
  {
    "author": "吴文英", 
    "content": "怀得银符，卷朝衣归袖，犹惹天香。\n星移太微几度，飞出西江。\n吴城驻马，趁鲈肥、腊蚁初尝。\n红雾底，金门候晓，争如小队春行。\n何用倚楼看镜，算橘中深趣，日月偏长。\n江山待吟秀句，梅靥催妆。", 
    "rhythmic": "汉宫春"
  }, 
  {
    "author": "吴文英", 
    "content": "一水盈盈，汉影隔游尘，净洗寒绿。\n秋沐平烟，日回西照，乍惊饮虹天北。\n彩阑翠馥。\n锦云直下花成屋。\n试纵目。\n空际、醉乘风露跨黄鹄。\n追想缥缈，钓雪松江，恍然烟蓑，秋梦重续。\n问何如、临池脍玉，扁舟空舣洞庭宿。", 
    "rhythmic": "秋霁"
  }, 
  {
    "author": "吴文英", 
    "content": "入眼青红，小玲珑、飞檐度云微湿。\n绣槛展春，金屋宽花，谁管采菱波狭。\n翠深知是深多少，不都放、夕阳红入。\n待装缀，新漪涨翠，小圜荷叶。\n此去春风满箧。\n应时锁蛛丝，浅虚尘榻。\n夜雨试灯，晴雪吹梅，趁取玳簪重盍。", 
    "rhythmic": "花心动"
  }, 
  {
    "author": "吴文英", 
    "content": "十里东风，袅垂杨、长似舞时腰瘦。\n翠馆朱楼，紫陌青门，处处燕莺晴昼。\n乍看摇曳金丝细，春浅映、鹅黄如酒。\n嫩阴裹，烟滋露染，翠娇红溜。\n此际雕鞍去久。\n空追念邮亭，短枝盈首。\n海角天涯，寒食清明，泪点絮花沾袖。", 
    "rhythmic": "花心动"
  }, 
  {
    "author": "吴文英", 
    "content": "石径幽云冷，步障深深，艳锦青红亚。\n小桥和梦过，仙佩杳、烟水茫茫城下。\n何处不秋阴，问谁借、东风艳冶。\n最娇娆，愁侵醉颊，泪销红洒。\n摇落翠莽平沙，竞挽斜阳，驻短亭车马。\n晓妆羞未堕。\n沈恨起、金谷魂飞深夜。\n惊雁落清歌，酹花倩、觥船快泻。", 
    "rhythmic": "龙山会"
  }, 
  {
    "author": "吴文英", 
    "content": "渺空烟四远，是何年、青天坠长星。\n幻苍崖云树，名娃金屋，残霸宫城。\n箭径酸风射眼，腻水染花腥。\n时双鸳响，廊叶秋声。\n宫里吴王沈醉，倩五湖倦客，独钓醒醒。\n问苍波无语，华发奈山青。", 
    "rhythmic": "八声甘州"
  }, 
  {
    "author": "吴文英", 
    "content": "步晴霞倒影，洗闲愁、深杯滟风漪。\n望越来清浅，吴杳霭，江雁初飞。\n辇路凌空九险，粉冷濯妆池。\n歌舞烟霄顶，乐景沈晖。\n别是青红阑槛，对女墙山色，碧澹宫眉。\n问当时游鹿，应笑古台非。", 
    "rhythmic": "八声甘州"
  }, 
  {
    "author": "吴文英", 
    "content": "记行云梦影，步凌波、仙衣翦芙蓉。\n念杯前烛下，十香袖，玉暖屏风。\n分种寒花旧盎，藓土蚀吴蛩。\n人远云槎渺，烟海沈蓬。\n重访樊姬邻里，怕等闲易别，那忍相逢。\n试潜行幽曲，心荡□匆匆。", 
    "rhythmic": "八声甘州"
  }, 
  {
    "author": "吴文英", 
    "content": "梦醒芙蓉。\n风檐近、挥疑佩玉丁东。\n翠微流水，都是惜别行踪。\n宋玉秋花相比瘦，赋情更苦似秋浓。\n小黄昏，绀云暮合，不见征鸿。\n宜城当时放客，认燕泥旧迹，返照楼空。\n夜阑心事，灯外败壁哀蛩。", 
    "rhythmic": "新雁过妆楼"
  }, 
  {
    "author": "吴文英", 
    "content": "阆苑高寒。\n金枢动、冰宫桂树年年。\n翦秋一半，难破万户连环。\n织锦相思楼影下，细钗暗约小帘间。\n共无眠。\n素娥惯得，西坠阑干。\n谁知壶中自乐，正醉围夜玉，浅斗婵娟。\n雁风自劲，云气不上凉天。", 
    "rhythmic": "新雁过妆楼"
  }, 
  {
    "author": "吴文英", 
    "content": "空江浪阔。\n清尘凝、层层刻碎冰叶。\n水边照影，华裾曳翠，露搔泪湿。\n湘烟暮合。\n□尘袜、凌波半涉。\n怕临风、□欺瘦骨，护冷素衣叠。\n樊姊玉奴恨，小细疏唇，洗妆轻怯。\n汜人最苦，粉痕深、几重愁靥。", 
    "rhythmic": "凄凉犯"
  }, 
  {
    "author": "吴文英", 
    "content": "翠被落红妆，流水腻香，犹共吴越。\n十载江枫，冷霜波成缬。\n灯院静、凉花乍翦，桂园深、幽香旋折。\n醉云吹散，晚树细蝉，时替离歌咽。\n长亭曾送客，为偷赋、锦雁留别。\n泪接孤城，渺平芜烟阔。", 
    "rhythmic": "尾犯"
  }, 
  {
    "author": "吴文英", 
    "content": "绀海掣微云，金井暮凉，梧韵风急。\n何处楼高，想清光先得。\n江汜冷、冰绡乍洗，素娥，菱花再拭。\n影留人去，忍向夜深，帘户照陈迹。\n竹房苔径小，对日暮、数尽烟碧。\n露蓼香泾，记年时相识。", 
    "rhythmic": "尾犯"
  }, 
  {
    "author": "吴文英", 
    "content": "倾国倾城，非花非雾，春风十里独步。\n胜如西子妖娆，更比太真澹泞。\n铅华不御。\n漫道有、巫山洛浦。\n似恁地、标格无双，镇锁画楼深处。\n曾被风、容易送去。\n曾被月、等闲留住。\n似花翻使花羞，似柳任从柳妒。\n不教歌舞。\n恐化作、彩云轻举。\n信下蔡、阳城俱迷，看取宋玉词赋。", 
    "rhythmic": "东风第一枝"
  }, 
  {
    "author": "吴文英", 
    "content": "柳暝河桥，莺晴台苑，短策频惹春香。\n当时夜泊，温柔便入深乡。\n词韵窄，酒杯长。\n翦蜡花、壶箭催忙。\n共追游处，凌波翠陌，连棹横塘。\n十年一梦凄凉。\n似西湖燕去，吴馆巢荒。\n重来万感，依前唤酒银罂。\n溪雨急，岸花狂。", 
    "rhythmic": "夜合花"
  }, 
  {
    "author": "吴文英", 
    "content": "径苔深，念断无故人，轻敲幽户。\n细草春回，目送流光一羽。\n重云冷，哀雁断，翠微空，愁蝶舞。\n荡鸣澌，游蓬小，梦枕残云惊寤。\n还识西湖醉路。\n向柳下并鞍，银袍吹絮。\n事影难追，那负灯床闻雨。", 
    "rhythmic": "探春慢"
  }, 
  {
    "author": "吴文英", 
    "content": "断梦游轮。\n孤山路杳，越树阴新。\n流水凝酥，征衫沾泪，都是离痕。\n玉屏风冷愁人。\n醉烂漫、梅花翠云。\n傍夜船回，惜春门掩，一镜香尘。", 
    "rhythmic": "柳梢青"
  }, 
  {
    "author": "吴文英", 
    "content": "暮云千万重，寒梦家乡远。\n愁见越溪娘，镜里梅花面。\n醉情啼枕冰，往事分钗燕。\n三月灞陵桥，心翦东风乱。", 
    "rhythmic": "生查子"
  }, 
  {
    "author": "吴文英", 
    "content": "远目伤心楼上山。\n愁里长眉，别後峨鬟。\n暮云低压小阑干。\n教问孤鸿，因甚先还。\n瘦倚溪桥梅夜寒。\n雪欲消时，泪不禁弹。\n翦成钗胜待归看。\n春在西窗，灯火更阑。", 
    "rhythmic": "一翦梅"
  }, 
  {
    "author": "吴文英", 
    "content": "春未来时，酒携不到千岩路。\n瘦还如许。\n晚色天寒处。\n无限新愁，难对风前语。\n行人去。\n暗消春素。\n横笛空山暮。", 
    "rhythmic": "点绛唇"
  }, 
  {
    "author": "吴文英", 
    "content": "枝袅一痕雪在，叶藏几豆春浓。\n玉奴最晚嫁东风。\n来结梨花幽梦。\n香力添熏罗被，瘦肌犹怯冰绡。\n绿阴青子老溪桥。\n羞见东邻娇小。", 
    "rhythmic": "西江月"
  }, 
  {
    "author": "吴文英", 
    "content": "越山青断西陵浦。\n一片密阴疏雨。\n潮带旧愁生暮。\n曾折垂杨处。\n桃根桃叶当时渡。\n呜咽风前柔橹。\n燕子不留春住。\n空寄离樯语。", 
    "rhythmic": "桃源忆故人"
  }, 
  {
    "author": "吴文英", 
    "content": "记琼林宴起，软红路、几西风。\n想汉影千年，荆江万顷，槎信长通。\n金狨。\n锦赐马，又霜横、汉节枣仍红。\n细柳春阴喜色，四郊秋事年丰。\n从容。\n岁晚玉关，长不闭、静边鸿。\n访五昌旧垒，山川相缪，日费诗筒。\n兰宫。", 
    "rhythmic": "木兰花慢"
  }, 
  {
    "author": "吴文英", 
    "content": "碧清漪方镜小。\n绮疏净、半尘不到。\n古鬲香深，宫壶花换，留取四时春好。\n楼上眉山云窈窕。", 
    "rhythmic": "夜行船"
  }, 
  {
    "author": "吴文英", 
    "content": "吴山相对越山青。\n湘水一春平。\n粉字情深题叶，红波香染浮萍。", 
    "rhythmic": "朝中措"
  }, 
  {
    "author": "吴文英", 
    "content": "一帆江上暮潮平。\n骑鹤过瑶京。\n湘波山色青天外，红香荡、玉佩东丁。\n西圃仍圆夜月，南风微弄秋声。\n阿咸才俊玉壶冰。\n王母最怜生。\n万年枝上千年叶，垂杨鬓、春共青青。\n连唤碧筒传酒，云回一曲双成。", 
    "rhythmic": "风入松"
  }, 
  {
    "author": "吴文英", 
    "content": "清梦重游天上，古香吹下云头。\n箫声三十六宫愁。\n高处花惊风骤。\n客路羁情不断，阑干晚色先收。\n千山浓绿未成秋。\n谁见月中人瘦。", 
    "rhythmic": "西江月"
  }, 
  {
    "author": "吴文英", 
    "content": "殷云凋叶晚晴初。\n篱落认奚奴。\n才近西窗灯火，旋收残夜琴书。", 
    "rhythmic": "朝中措"
  }, 
  {
    "author": "吴文英", 
    "content": "凭高入梦，摇落关情，寒香吹尽空岩。\n坠叶消红，欲题秋讯难缄。\n重阳正隔残照，趁西风、不响云尖。\n乘半暝、看残山濯翠，剩水开奁。\n暗省长安年少，几传杯吊甫，把菊招潜。\n身老江湖，心随飞雁天南。\n乌纱倩谁重整，映风林、钓玉纤纤。\n漏声起，乱星河、入影画檐。", 
    "rhythmic": "声声慢"
  }, 
  {
    "author": "吴文英", 
    "content": "金井空阴，枕痕历尽秋声闹。\n梦长难晓。\n月树愁鸦悄。\n梅压檐梢，寒蝶寻香到。\n窗黏了。\n翠池春小。\n波冷鸳鸯觉。", 
    "rhythmic": "点绛唇"
  }, 
  {
    "author": "吴文英", 
    "content": "明月茫茫，夜来应照南桥路。\n梦游熟处。\n一枕啼秋雨。\n可惜人生，不向吴城住。\n心期误。\n雁将秋去。\n天远青山暮。", 
    "rhythmic": "点绛唇"
  }, 
  {
    "author": "吴文英", 
    "content": "阑干独倚天涯客。\n心影暗雕风叶寂。\n千山秋入雨中青，一雁暮随云去急。\n霜花强弄春颜色。", 
    "rhythmic": "玉楼春"
  }, 
  {
    "author": "吴文英", 
    "content": "翠嶂围屏。\n留连讯景，花外油亭。\n澹色烟昏，浓光清晓，一幅闲情。\n辋川落日渔罾。\n写不尽、人间四并。\n亭上秋声，莺笼春语，难入丹青。", 
    "rhythmic": "柳梢青"
  }, 
  {
    "author": "吴文英", 
    "content": "秦黛横愁送暮云。\n越波秋浅暗啼昏。\n空庭春草绿如裙。\n彩扇不歌原上酒，青门频返月中魂。\n花开空忆倚阑人。", 
    "rhythmic": "浣溪沙"
  }, 
  {
    "author": "吴文英", 
    "content": "一曲鸾箫别彩云。\n燕钗尘涩镜华昏。\n灞桥舞色褪蓝裙。\n湖上醉迷西子梦，江头春断倩离魂。\n旋缄红泪寄行人。", 
    "rhythmic": "浣溪沙"
  }, 
  {
    "author": "吴文英", 
    "content": "老色频生玉镜尘。\n雪澹春姿，越看精神。\n溪桥人去几黄昏。\n流水泠泠，都是啼痕。\n烟雨轻寒暮掩门。\n萼绿灯前，酒带香温。\n风情谁道不因春。\n春到一分，花瘦一分。", 
    "rhythmic": "一翦梅"
  }, 
  {
    "author": "吴文英", 
    "content": "一片游尘拂镜湾。\n素影护梅残。\n行人无语看春山。\n背东风、两苍颜。\n梦飞不到梨花外，孤馆闭、五更寒。", 
    "rhythmic": "燕归梁"
  }, 
  {
    "author": "吴文英", 
    "content": "醉痕深晕潮红。\n睡初浓。\n寒食来时池馆，旧东风。\n银烛换。\n月西转。", 
    "rhythmic": "乌夜啼"
  }, 
  {
    "author": "吴文英", 
    "content": "绿树越溪湾。\n过雨云殷。\n西陵人去暮潮还。\n铅泪结成红粟颗，封寄长安。\n别味带生酸。\n愁忆眉山。\n小楼灯外栋花寒。\n衫袖醉痕花睡在，犹染微丹。", 
    "rhythmic": "浪淘沙"
  }, 
  {
    "author": "吴文英", 
    "content": "润玉笼绡，檀樱倚扇。\n绣圈犹带脂香浅。\n榴心空叠舞裙红，艾枝应压愁鬟乱。\n午梦千山，窗阴一箭。", 
    "rhythmic": "蹋莎行・踏莎行"
  }, 
  {
    "author": "吴文英", 
    "content": "山远翠眉长。\n高处凄凉。\n菊花清瘦杜秋娘。\n净洗绿杯牵露井，聊荐幽香。\n乌帽压吴霜。\n风力偏狂。\n一年佳节过西厢。\n秋色雁声愁几许，都在斜阳。", 
    "rhythmic": "浪淘沙"
  }, 
  {
    "author": "吴文英", 
    "content": "钗燕拢云睡起时。\n隔墙折得杏花枝。\n青春半面妆如画，细雨三更花又飞。\n轻爱别，旧相知。", 
    "rhythmic": "思佳客"
  }, 
  {
    "author": "吴文英", 
    "content": "竹下门敲，又呼起、胡蝶梦清。\n闲里看、邻墙梅子，几度仁生。\n灯外江湖多夜雨，月边河汉独晨星。\n向草堂、清晓卷琴书，猿鹤惊。\n宫漏静，朝马鸣。\n西风起，已关情。\n料希音不在，女瑟娲笙。\n莲荡折花香未晚，野舟横渡水初晴。\n看高鸿、飞上碧云中，秋一声。", 
    "rhythmic": "满江红"
  }, 
  {
    "author": "吴文英", 
    "content": "玉纤风透秋痕。\n凉与素怀分。\n乘鸾归後，生绡净翦，一片冰云。", 
    "rhythmic": "极相思"
  }, 
  {
    "author": "吴文英", 
    "content": "丹桂花开第二番。\n东篱展却宴期宽。\n人间宝镜离仍合，海上仙槎去复还。\n分不尽，半凉天。", 
    "rhythmic": "思佳客"
  }, 
  {
    "author": "吴文英", 
    "content": "春温红玉。\n纤衣学翦娇鸦绿。\n夜香烧短银屏烛。\n偷掷金钱，重把寸心卜。\n翠深不碍鸳鸯宿。\n采菱谁记当时曲。", 
    "rhythmic": "醉落魄・一斛珠"
  }, 
  {
    "author": "吴文英", 
    "content": "楚皋相遇笑盈盈。\n江碧远山青。\n露重寒香有恨，月明秋佩无声。", 
    "rhythmic": "朝中措"
  }, 
  {
    "author": "吴文英", 
    "content": "蛮姜豆蔻相思味。\n算却在、春风舌底。\n江清爱与消残醉。\n悴憔文园病起。\n停嘶骑、歌眉送意。\n记晓色、东城梦里。", 
    "rhythmic": "杏花天"
  }, 
  {
    "author": "吴文英", 
    "content": "露初英，早遗恨、参差九日。\n还却笑、萸随节过，桂凋无色。\n杯面寒香蜂共泛，篱根秋讯蛩催织。\n爱玲珑、筛月水屏风，千枝结。\n芳井韵，寒泉咽。\n霜著处，微红湿。\n共评花索句，看谁先得。\n好漉乌巾连夜醉，莫愁金细无人拾。\n算遗踪、犹有枕囊留，相思物。", 
    "rhythmic": "满江红"
  }, 
  {
    "author": "吴文英", 
    "content": "海东明月锁云阴。\n花在月中心。\n天外幽香轻漏，人间仙影难寻。", 
    "rhythmic": "朝中措"
  }, 
  {
    "author": "吴文英", 
    "content": "簟波皱纤。\n朝炊熟。\n眠未足。\n青奴细腻，未拌真珠斛。\n素莲幽怨风前影，搔头斜坠玉。\n画阑枕水，垂杨疏雨，青丝乱、如乍沐。", 
    "rhythmic": "梦行云"
  }, 
  {
    "author": "吴文英", 
    "content": "碧藕藏丝，红莲并蒂，荷塘水暖香斗。\n窈窕文窗，深沈书幔，锦瑟岁华依旧。\n洞箫韵里，同跨鹤、青田碧岫。\n菱镜妆台挂玉，芙蓉艳褥铺绣。\n西邻障蓬澡手。\n共华朝、梦兰分秀。\n未冷绮帘犹卷，浅冬时候。\n秋到霜黄半亩。", 
    "rhythmic": "天香"
  }, 
  {
    "author": "吴文英", 
    "content": "鸡唱晚。\n斜照西窗白暖。\n一沈午酲幽梦远。\n素衾春絮软。\n紫燕红楼歌断。\n锦瑟华年一箭。\n偷果风流输曼倩。\n昼际生绣线。", 
    "rhythmic": "谒金门"
  }, 
  {
    "author": "吴文英", 
    "content": "香泛罗屏，夜寒著酒宜偎倚。\n翠偏红坠。\n唤起芙蓉睡。\n一曲伊州，秋色芭蕉里。\n娇和醉。\n眼情心事。\n愁隔湘江水。", 
    "rhythmic": "点绛唇"
  }, 
  {
    "author": "吴文英", 
    "content": "人去西楼雁杳。\n叙别梦、扬州一觉。\n云澹星疏楚山晓。\n听啼乌，立河桥，话未了。\n雨外蛩声早。\n细织就、霜丝多少。", 
    "rhythmic": "夜游宫"
  }, 
  {
    "author": "吴文英", 
    "content": "秋风采石，羽扇挥兵，认紫骝飞跃。\n江蓠塞草，应笑春、空锁凌烟高阁。\n胡歌奏陇，问铙鼓、新词谁作。\n有秀荪、来染吴香，瘦马青刍南陌。\n冰澌细响长桥，荡波底蛟腥，不霜锷。\n乌丝醉墨，红袖暖、十里湖山行乐。", 
    "rhythmic": "瑶华"
  }, 
  {
    "author": "吴文英", 
    "content": "自唱新词送岁华。\n鬓丝添得老生涯。\n十年旧梦无寻处，几度新春不在家。\n衣懒换，酒难赊。", 
    "rhythmic": "思佳客"
  }, 
  {
    "author": "吴文英", 
    "content": "渐新鹅映柳，茂苑锁、东风初掣。\n馆娃旧游，罗襦香未灭。\n玉夜花节。\n记向留连处，看街临晚，放小帘低揭。\n星河潋艳春云热。\n笑靥梅，仙衣舞缬。\n澄澄素娥宫阙。\n醉西楼十二，铜漏催彻。\n红消翠歇。\n叹霜簪练发。\n过眼年光，旧情尽别。\n泥深厌听啼。\n恨愁霏润沁，陌头尘袜。\n青鸾杳、细车音绝。\n却因甚、不把欢期，付与少年华月。", 
    "rhythmic": "六丑"
  }, 
  {
    "author": "吴文英", 
    "content": "东风客雁溪边道。\n带春去、随春到。\n认得踏青香径小。\n伤高怀远，乱云深处，目断湖山杳。\n梅花似惜行人老。\n不忍轻飞送残照。", 
    "rhythmic": "青玉案"
  }, 
  {
    "author": "吴文英", 
    "content": "茜罗结就丁香颗，颗颗相思。\n犹记年时。\n一曲春风酒一卮。\n彩鸾依旧乘云到，不负心期。\n清睡浓时。\n香趁银屏胡蝶飞。", 
    "rhythmic": "采桑子"
  }, 
  {
    "author": "吴文英", 
    "content": "好山都在西湖，斗城转北多流水。\n屋边五亩，桥通双沼，平烟蘸翠。\n旋叠云根，半开竹径，鸥来须避。\n四时长把酒，临花傍月，无一日、不春意。\n独乐当时高致。\n醉吟篇、如今还继。\n举头见日，葵心倾□，□□归计。\n浮碧亭□，泛红波迥，桃源人世。\n待天香□□，开时又胜，翠阴青子。", 
    "rhythmic": "水龙吟"
  }, 
  {
    "author": "吴文英", 
    "content": "三月暮，花落更情浓。\n人去秋千闲挂月，马停杨柳倦嘶风。\n堤畔画船空。\n恹恹醉，长日小帘栊。", 
    "rhythmic": "望江南・忆江南"
  }, 
  {
    "author": "吴文英", 
    "content": "水亭花上三更月，扇与人闲。\n弄影阑干。\n玉燕重抽拢坠簪。\n心期偷卜新莲子，秋入眉山。\n翠破红残。\n半簟湘波生晓寒。", 
    "rhythmic": "采桑子"
  }, 
  {
    "author": "吴文英", 
    "content": "柔柯翦翠。\n胡蝶双飞起。\n谁堕玉细花径里。\n香带熏风临水。\n露红滴□秋枝。\n金泥不染禅衣。\n结得同心成了，任教春去多时。", 
    "rhythmic": "清平乐"
  }, 
  {
    "author": "吴文英", 
    "content": "白玉搔头坠髻松。\n怯冷翠裙重。\n当时离佩解丁东。\n澹云低、暮江空。\n青丝结带鸳鸯盏，岁华晚、又相逢。", 
    "rhythmic": "燕归梁"
  }, 
  {
    "author": "吴文英", 
    "content": "江上桃花流水，天涯芳草青山。\n楼台春锁碧湾。\n都入行人望眼。\n一镜波平鸥去，千林日落鸦还。\n天风袅袅送轻帆。\n蓦过星槎银汉。", 
    "rhythmic": "西江月"
  }, 
  {
    "author": "吴文英", 
    "content": "翠暮深庭，露红晚、闲花自发。\n春不断、亭台成趣，翠阴蒙密。\n紫燕雏飞帘额静，金鳞影转池心阔。\n有花香、竹色赋闲情，供吟笔。\n闲问字，评风月。\n时载酒，调冰雪。\n似初秋入夜，浅凉欺葛。\n人境不教车马近，醉乡莫放笙歌歇。\n倩双成、一曲紫云回，红莲折。", 
    "rhythmic": "满江红"
  }, 
  {
    "author": "吴文英", 
    "content": "鸦带斜阳归远树。\n无人听、数声钟暮。\n日与愁长，心灰香断，月冷竹房扃户。\n画扇青山吴苑路。", 
    "rhythmic": "夜行船"
  }, 
  {
    "author": "吴文英", 
    "content": "翠冷石床云，海上偷传新曲。\n弹作一檐风雨，碎芭蕉寒绿。\n冰泉轻泻翠筒香，林果荐红玉。\n早是一分秋意，到临窗修竹。", 
    "rhythmic": "好事近"
  }, 
  {
    "author": "吴文英", 
    "content": "池上红衣伴倚阑。\n栖鸦常带夕阳还。\n殷云度雨疏桐落，明月生凉宝扇闲。\n乡梦窄，水天宽。\n小窗愁黛澹秋山。\n吴鸿好为传归信，杨柳阊门屋数间。", 
    "rhythmic": "鹧鸪天"
  }, 
  {
    "author": "吴文英", 
    "content": "黄包先著风霜劲。\n独占一年佳景。\n点点吴盐雪凝。\n玉脍和齑冷。\n洋园谁识黄金径。\n一棹洞庭秋兴。\n香荐兰皋汤鼎。\n残酒西窗醒。", 
    "rhythmic": "虞美人影・桃源忆故人"
  }, 
  {
    "author": "吴文英", 
    "content": "文园消渴爱江清。\n酒肠怯，怕深觥。\n玉舟曾洗芙蓉水，泻清冰。\n秋梦浅，醉云轻。\n庭竹不收帘影去，人睡起，月空明。", 
    "rhythmic": "花上月令"
  }, 
  {
    "author": "吴文英", 
    "content": "凉挂晓云轻，声度西风小。\n井上梧桐应未知，一叶云鬟袅。\n来雁带书迟，别燕归程早。\n频探秋香开未开，恰似春来了。", 
    "rhythmic": "卜算子"
  }, 
  {
    "author": "吴文英", 
    "content": "开过南枝花满院。\n新月西楼，相约同针线。\n高树数声蝉送晚。\n归家梦向斜阳断。\n夜色银河情一片。\n轻账偷欢，银烛罗屏怨。", 
    "rhythmic": "凤栖梧・蝶恋花"
  }, 
  {
    "author": "吴文英", 
    "content": "烟林褪叶。\n红藉游人。\n十里秋声松路，岚云重、翠涛涉。\n伫立。\n闲素。", 
    "rhythmic": "霜天晓角"
  }, 
  {
    "author": "吴文英", 
    "content": "西风先到岩扃。\n月笼明。\n金露啼珠滴翠，小银屏。\n一颗颗，一星星。", 
    "rhythmic": "乌夜啼"
  }, 
  {
    "author": "吴文英", 
    "content": "逗晓阑干沾露水。\n归期杳、画檐鹊喜。\n粉汗馀香，伤秋中酒，月落桂花影里。\n屏曲巫山和梦倚。", 
    "rhythmic": "夜行船"
  }, 
  {
    "author": "吴文英", 
    "content": "湘水烟中相见早。\n罗盖低笼，红拂犹娇小。\n妆镜明星争晚照。\n西风日送凌波杳。\n惆怅来迟羞窈窕。\n一霎留连，相伴阑干悄。", 
    "rhythmic": "凤栖梧・蝶恋花"
  }, 
  {
    "author": "吴文英", 
    "content": "当楼月半奁，曾买菱花处。\n愁影背阑干，素发残风露。\n神前鸡酒盟，歌断秋香户。\n泥落画梁空，梦想青春语。", 
    "rhythmic": "生查子"
  }, 
  {
    "author": "吴文英", 
    "content": "香莓幽径滑。\n索绕秋曲折。\n帘额红摇波影，鱼惊坠、暗吹沫。\n浪阔。\n轻棹拨。", 
    "rhythmic": "霜天晓角"
  }, 
  {
    "author": "吴文英", 
    "content": "添线绣床人倦，翻香罗暮烟斜。\n五更箫鼓贵人家。\n门外晓寒嘶马。\n帽压半檐朝雪，镜开千靥春霞。\n小帘沽酒看梅花。\n梦到林逋山下。", 
    "rhythmic": "西江月"
  }, 
  {
    "author": "吴文英", 
    "content": "频摩书眼怯细文。\n小窗阴、天气似昏。\n兽炉暖、慵添困，带茶烟、微润宝薰。", 
    "rhythmic": "恋绣衾"
  }, 
  {
    "author": "吴文英", 
    "content": "鬓棱初翦玉纤弱。\n早春入、屏山四角。\n少年买困成欢谑。\n人在浓香绣幄。\n霜丝换、梅残梦觉。\n夜寒重、长安紫陌。", 
    "rhythmic": "杏花天"
  }, 
  {
    "author": "吴文英", 
    "content": "五更枥马静无声。\n邻鸡犹怕惊。\n日华平晓弄春明。\n暮寒愁翳生。\n新岁梦，去年情。\n残宵半酒醒。", 
    "rhythmic": "醉桃源・阮郎归"
  }, 
  {
    "author": "吴文英", 
    "content": "何处合成愁。\n离人心上秋。\n纵芭蕉、不雨也飕飕。\n都道晚凉天气好，有明月、怕登楼。\n年事梦中休。\n花空烟水流。", 
    "rhythmic": "唐多令"
  }, 
  {
    "author": "吴文英", 
    "content": "雁外雨丝丝，将恨和愁都织。\n玉骨西风添瘦，减尊前歌力。\n袖香曾枕醉红腮，依约唾痕碧。\n花下凌波入梦，引春雏双。", 
    "rhythmic": "好事近"
  }, 
  {
    "author": "吴文英", 
    "content": "送人犹未苦，苦送春、随人去天涯。\n片红都飞尽，正阴阴润绿，暗裹啼鸦。\n赋情顿雪双鬓，飞梦逐尘沙。\n叹病渴凄凉，分香瘦减，两地看花。\n西湖断桥路，想系马垂杨，依旧斜。\n葵麦迷烟处，问离巢孤燕，飞过谁家。", 
    "rhythmic": "忆旧游"
  }, 
  {
    "author": "吴文英", 
    "content": "病渴文园久。\n梨花月，梦残春故人旧。\n愁弹枕雨，衰翻帽雪，为情。\n千金醉跃骄骢，试问取、朱桥翠柳。\n痛恨不、买断斜阳，西湖酝入春酒。\n吴宫乱水斜烟，留连倦客，慵更回首。\n幽蛩韵苦，哀鸿叫绝，断音难偶。", 
    "rhythmic": "宴清都"
  }, 
  {
    "author": "吴文英", 
    "content": "乔木生云气。\n访中兴、英雄陈迹，暗追前事。\n战舰东风悭借便，梦断神州故里。\n旋小筑、吴宫闲地。\n华表月明归夜鹤，叹当时、花竹今如此。\n枝上露，溅清泪。\n遨头小簇行春队。\n步苍苔、寻幽别坞，问梅开未。\n重唱梅边吸度曲，催发寒梢冻蕊。\n此心与、东君同意。", 
    "rhythmic": "金缕歌・贺新郎"
  }, 
  {
    "author": "吴文英", 
    "content": "柔怀难托。\n老天如水人情薄。\n烛痕犹刻西窗约。\n歌断梨云，留梦绕罗幕。\n寒更唱遍吹梅角。\n香消臂趁弓削。", 
    "rhythmic": "醉落魄・一斛珠"
  }, 
  {
    "author": "吴文英", 
    "content": "晚妆慵理瑞云盘。\n针线傍灯前。\n燕子不归帘卷，海棠一夜孤眠。", 
    "rhythmic": "朝中措"
  }, 
  {
    "author": "吴文英", 
    "content": "短亭芳草长亭柳。\n记桃叶，烟江口。\n今日江村重载酒。\n残杯不到，乱红青冢，满地闲春绣。\n翠阴曾摘梅枝嗅。\n还忆秋千玉葱手。", 
    "rhythmic": "青玉案"
  }, 
  {
    "author": "吴文英", 
    "content": "新腔一唱双金斗。\n正霜落、分甘手。\n已是红窗人倦绣。\n春词裁烛，夜香温被，怕减银壶漏。\n吴天雁晓云飞後。\n百感情怀顿疏酒。", 
    "rhythmic": "青玉案"
  }, 
  {
    "author": "吴文英", 
    "content": "飞露洒银床，叶叶怨梧啼碧。\n蕲竹粉连香汗，是秋来陈迹。\n藕丝空缆宿湖船，梦阔水云窄。\n还系鸳鸯不在，老红香月白。", 
    "rhythmic": "好事近"
  }, 
  {
    "author": "吴文英", 
    "content": "幽欢一梦成炊黍。\n知绿暗、汀菰几度。\n竹西歌断芳尘去。\n宽尽经年臂缕。\n梅黄後、林梢更雨。\n小池面、啼红怨暮。", 
    "rhythmic": "杏花天"
  }, 
  {
    "author": "吴文英", 
    "content": "灯火雨中船。\n客思绵绵。\n离亭春草又秋烟。\n似与轻鸥盟未了，来去年年。\n往事一潸然。\n莫过西园。\n凌波香断绿苔钱。\n燕子不知春事改，时立秋千。", 
    "rhythmic": "浪淘沙"
  }, 
  {
    "author": "吴文英", 
    "content": "迷蝶无踪晓梦沈。\n寒香深闭小庭心。\n欲知湖上春多少，但看楼前柳浅深。\n愁自遣，酒孤斟。", 
    "rhythmic": "思佳客"
  }, 
  {
    "author": "吴文英", 
    "content": "桐敲露井，残照西窗人起。\n怅玉手、曾携乌纱，笑整风。\n水叶沈红，翠微云冷雁慵飞。\n楼高莫上，魂消正在，摇落江蓠。\n走马断桥，玉台妆榭，罗帕香遗。\n叹人老、长安灯外，愁换秋衣。\n醉把茱萸，细看清泪湿芳枝。\n重阳重处，寒花怨蝶，新月东篱。", 
    "rhythmic": "采桑子慢"
  }, 
  {
    "author": "吴文英", 
    "content": "怨娥坠柳，离佩摇荭，霜讯南圃。\n漫忆桥扉，倚竹袖寒日暮。\n还问月中游，梦飞过、金风翠羽。\n把残云、剩水万顷，暗熏冷麝凄苦。\n渐浩渺、凌山高处。\n秋澹无光，残照谁主。\n露粟侵肌，夜约羽林轻误。", 
    "rhythmic": "古香慢"
  }, 
  {
    "author": "吴文英", 
    "content": "杨柳风流，蕙花清润。\n苹□未数张三影。\n沈香倚醉调清平，新辞□□□□□。\n鲛室裁绡，□□□□。", 
    "rhythmic": "蹋莎行・踏莎行"
  }, 
  {
    "author": "吴文英", 
    "content": "", 
    "rhythmic": "失调名"
  }, 
  {
    "author": "翁元龙", 
    "content": "蜀锦华堂，宝筝频送花前酒。\n妖娆全在半开时，人试单衣後。\n花面围春竞秀。\n如红潮、玉腮微透。\n欲苏还坠，浅醉扶头，朦胧晴昼。\n金屋名姝，眼情空伫闲眉岫。\n世间还有此娉婷，拼尽珠量斗。\n真艳可令消受。\n倩莺催、天香共袖。\n冷烟庭院，淡月梨花，空教春瘦。", 
    "rhythmic": "烛影摇红"
  }, 
  {
    "author": "翁元龙", 
    "content": "曲廊连苑吹笙道，重来暗尘都满。\n种石生云，移花带月，犹欠藏春庭院。\n年华过眼。\n便梅谢兰销，舞沈歌断。\n露井寒蛩，为谁清夜诉幽怨。\n人生乐事最少，有时得意处，光阴偏短。\n树色凝红，山眉弄碧，不与朱颜相恋。\n临风念远。\n叹蝶梦难追，鹭盟重换。\n一片斜阳，送人归骑晚。", 
    "rhythmic": "齐天乐"
  }, 
  {
    "author": "翁元龙", 
    "content": "春心莫共花争发。\n花开不管连环缺。\n梦断小楼空。\n杜鹃啼晓红。\n眼看连理树。\n纤手移筝柱。\n调遍错成声。\n无人知此情。", 
    "rhythmic": "菩萨蛮"
  }, 
  {
    "author": "翁元龙", 
    "content": "玉纤闲捻花间集。\n赤阑干对芭蕉立。\n薤叶晚生凉。\n竹阴移小床。\n拗莲牵藕线。\n藕断丝难断。\n弹水没鸳鸯。\n教寻波底香。", 
    "rhythmic": "菩萨蛮"
  }, 
  {
    "author": "翁元龙", 
    "content": "燕帘挂晚。\n莺槛迷晴，花思零乱。\n试觅娉婷，日日傍湖亭苑。\n掷果墙阴窥驻马，采香深迳抛春扇。\n醉归来，任钗云半落，绣帘慵卷。\n念灿锦、年华如旧，飞絮游丝，萦恨难翦。", 
    "rhythmic": "倦寻芳"
  }, 
  {
    "author": "翁元龙", 
    "content": "清明近。\n还是递趱东风，做成花讯。\n芳时一刻千金，半晴半雨、酬春未准。\n雁归尽。\n离字向人欲写，暗云难认。\n西园猛忆逢迎，翠纨障面，花间笑隐。\n曲径池莲平砌，绛裙曾与，濯香湔粉。\n无奈燕幕莺帘，轻负娇俊。\n青榆巷陌，蹋马红成寸。\n十年梦、秋千吊影，袜罗尘褪。\n事往凭谁问。\n昼长病酒添新恨。\n烟冷斜阳紧。", 
    "rhythmic": "瑞龙吟"
  }, 
  {
    "author": "翁元龙", 
    "content": "街檐插缀翠柳。\n憔悴清明後。\n泪蜡堆香径，一夜海棠中酒。\n枝上酸似豆。\n莺声骤。\n恨软弹筝手。\n眉袖。\n嘶骢过尽平芜，绿衬飞绣。\n沈红入水，渐做小莲离藕。\n亭冷沈香梦似旧。", 
    "rhythmic": "隔浦莲近・隔浦莲近拍"
  }, 
  {
    "author": "翁元龙", 
    "content": "窗外啼莺，报数日西园，花事都空。\n绣屋专房，姚魏渐邀新宠。\n葱翠试剪春畦，羞对酒、夜寒犹重。\n误暗期、绿架香洞。\n月黯小阶云冻。\n算春将揽邮亭。\n柳成圈、记人迎送。\n蜀魂怨染岩花色，泥径红成陇。", 
    "rhythmic": "玲珑四犯"
  }, 
  {
    "author": "翁元龙", 
    "content": "天阔玉屏空。\n轻阴弄、淡墨画秋容。\n正凉挂半蟾，酒醒窗下，露催新雁，人在山中。\n又一片，好秋花占了，香换却西风。\n箫女夜归，帐栖青凤，镜娥妆冷，钗坠金虫。\n西湖花深窈，闲庭砌、曾占席地歌钟。\n载取断云归去，几处房栊。", 
    "rhythmic": "风流子"
  }, 
  {
    "author": "翁元龙", 
    "content": "山色低衔小苑，春云暗宿空庭。\n秋千无月冷双绳。\n闲却画栏人静。\n一夜海棠如梦，半窗银烛多情。\n好花留不到清明。\n日日阴晴无定。", 
    "rhythmic": "西江月"
  }, 
  {
    "author": "翁元龙", 
    "content": "三月时。\n杨花飞尽无花飞。\n无花飞。\n不教春去，争得春归。\n高楼望断黄金羁。\n绿窗眉黛伤新离。\n伤新离。\n好将别後，长做归时。", 
    "rhythmic": "忆秦娥"
  }, 
  {
    "author": "翁元龙", 
    "content": "兽炉烟重火半焦。\n卷帘时、雪意又销。\n过数点、残鸦外，想梅花、寒在灞桥。", 
    "rhythmic": "恋绣衾"
  }, 
  {
    "author": "翁元龙", 
    "content": "画楼红湿斜阳，素妆褪出山眉翠。\n街声暮起，尘侵灯户，月来舞地。\n宫柳招莺，水荭飘雁，隔年春意。\n黯梨云，散作人间好梦，琼箫在、锦屏底。\n乐事轻随流水。\n暗兰消、作花心计。\n情丝万轴，因春织就，愁罗恨绮。\n昵沈迷香，占帘看夜，旧游轻醉。\n任孤山、剩雪残梅，渐懒跨、东风骑。", 
    "rhythmic": "水龙吟"
  }, 
  {
    "author": "翁元龙", 
    "content": "千丝风雨万丝晴。\n年年长短亭。\n暗黄看到绿成阴。\n春由他送迎。\n莺思重，燕愁轻。\n如人离别情。", 
    "rhythmic": "醉桃源・阮郎归"
  }, 
  {
    "author": "翁元龙", 
    "content": "莺树暖。\n弱絮欲成芳茧。\n流水惜花流不远。\n小桥红欲满。\n原上草迷离苑。\n金勒晚风嘶断。\n等得日长春又短。\n愁深山翠浅。", 
    "rhythmic": "谒金门"
  }, 
  {
    "author": "翁元龙", 
    "content": "花娇半面。\n记蜜烛夜阑，同醉深院。\n衣袖粉香，犹未经年如年远。\n玉颜不趁秋容换。\n但换却、春游同伴。\n梦回前度，邮亭倦客，又拈笺管。\n慵按。\n梁州旧曲，怕离柱断弦，惊破金雁。\n霜被睡浓，不比花前良宵短。\n秋娘羞占东篱畔。", 
    "rhythmic": "绛都春"
  }, 
  {
    "author": "翁元龙", 
    "content": "一年箫鼓又疏钟。\n爱东风。\n恨东风。\n吹落灯花，移在杏梢红。\n玉靥翠钿无半点，空湿透，绣罗弓。\n燕魂莺梦渐惺松。\n月帘栊。\n影迷。", 
    "rhythmic": "江城子"
  }, 
  {
    "author": "翁元龙", 
    "content": "画阁换黏春贴，宝筝抛学银钩。\n东风轻滑玉钗流。\n织就燕纹莺绣。\n隔帐灯花微笑，倚窗云叶低收。\n双鸳刺罢底尖头。\n剔雪闲寻豆蔻。", 
    "rhythmic": "西江月"
  }, 
  {
    "author": "翁元龙", 
    "content": "花情偏与夜相投。\n心事鬓边羞。\n薰醒半床凉梦，能消几个开头。", 
    "rhythmic": "朝中措"
  }, 
  {
    "author": "翁元龙", 
    "content": "天长地久，风流云散，惟有离情无算。\n从分金镜不成圆，到此夜、年年一半。\n轻罗暗网，蛛丝得意，多似妆楼针线。\n晓看玉砌淡无痕，但吹落、梧桐几片。", 
    "rhythmic": "鹊桥仙"
  }, 
  {
    "author": "翁孟寅", 
    "content": "楼倚春城，锁窗曾共巢春燕。\n人生好梦比春风，不似杨花健。\n旧事如天渐远。\n奈情缘、素丝未断。\n镜尘埋恨，带粉栖香，曲屏寒浅。\n环佩空归，故园羞见桃花面。\n轻烟残下阑干，独自疏帘卷。\n一信狂风又晚。\n海棠花、随风满院。\n乱鸦归後，杜宇啼时，一声声怨。", 
    "rhythmic": "烛影摇红"
  }, 
  {
    "author": "翁孟寅", 
    "content": "月高楼外柳花明。\n单衣怯露零。\n小桥灯影落残星。\n寒烟蘸水萍。\n歌袖窄，舞鬟轻。\n梨花梦满城。\n落红啼鸟两无情。\n春愁添晓酲。", 
    "rhythmic": "阮郎归"
  }, 
  {
    "author": "翁孟寅", 
    "content": "幽香不受春料理，青青尚馀秋鬓。\n曲岩隈，烟梳露浴，甘与菰蒲共隐。\n芳标瘦迥。\n看缨结丁香，带萦晴荇。\n恨水东流，楚江憔悴乱云暝。\n凄凉梦游故苑，纵妒花风暴，吹梦难醒。\n艳李妖桃，纡青佩紫，争似广文官冷。\n尘波万顷。\n算谁是同心，自怜孤影。\n收敛风流，素弦清夜永。", 
    "rhythmic": "齐天乐"
  }, 
  {
    "author": "翁孟寅", 
    "content": "红香十里铜驼梦，如今旧游重省。\n节序飘零，欢娱老大，慵立灯光蟾影。\n伤心对景。\n怕回首东风，雨晴难准。\n曲巷幽坊，管弦一片笑声近。\n飞棚浮动翠葆，看金钗半溜，春妒红粉。\n凤辇鳌山，云收雾敛，迤逦铜壶漏迥。\n霜风渐紧。\n展一幅青绡，净悬孤镜。\n带醉扶归，晓酲春梦稳。", 
    "rhythmic": "齐天乐"
  }, 
  {
    "author": "翁孟寅", 
    "content": "卷西风、方肥塞草，带钩何事东去。\n月明万里关河梦，吴楚几番风雨。\n江上路。\n二十载头颅，凋落今如许。\n凉生弄尘。\n叹江左夷吾，隆中诸葛，谈笑已尘土。\n寒汀外，还见来时鸥鹭。\n重来应是春暮。\n轻裘岘首陪登眺，马上落花飞絮。\n拼醉舞。\n谁解道，断肠贺老江南句。\n沙津少驻。\n举目送飞鸿，幅巾老子，楼上正凝伫。", 
    "rhythmic": "摸鱼儿"
  }, 
  {
    "author": "万俟绍之", 
    "content": "啼一声云榭晚。\n好梦惊回，蓬岛疑行遍。\n无绪东风帘自卷。\n香苞云压荼シ院。\n似有还无烟色展。\n絮暖鱼肥，时复吹池面。\n扇影著花蜂蝶见。\n药栏春静红尘远。", 
    "rhythmic": "蝶恋花"
  }, 
  {
    "author": "万俟绍之", 
    "content": "一春心事与谁同。\n绿聚眉峰。\n小楼彻夜听鸣雨，想西园、锦绣成空。\n栏漾金鱼池水，钩闲紫燕帘风。\n年时忻折海棠红。\n来比芳容。\n如今玉减香销似，怕轻寒、懒出房栊。\n尘满谢娘吟卷，从教飞絮。", 
    "rhythmic": "风入松"
  }, 
  {
    "author": "万俟绍之", 
    "content": "决眦入飞鸟。\n正江南、梅雨初晴，乱山浮晓。\n凤去台空箫声断，惟有疏林鸦噪。\n但空锁、吴时花草。\n指点中原青山外，奈征尘、迷望愁云绕。\n佳丽地，谩凝眺。\n清风助我舒长啸。\n问其中、虚帘曲槛，阅人多少。\n风景不殊江山在，况是英雄未老。\n且拚与、尊前一笑。\n欲说前朝兴亡事，唤谪仙、来共传清。\n归路晚，月明照。", 
    "rhythmic": "贺新郎"
  }, 
  {
    "author": "万俟绍之", 
    "content": "十年心事上眉端。\n梦惊残。\n琐窗寒。\n云絮随风，千里度关山。\n琴里知音无觅处，妆粉淡，钏金宽。\n瑶箱吟卷懒重看。\n忆前欢。\n泪偷弹。", 
    "rhythmic": "江神子・江城子"
  }, 
  {
    "author": "丁宥", 
    "content": "雁风吹裂云痕，小楼一线斜阳影。\n残蝉抱柳，寒蛩入户，凄音忍听。\n愁不禁秋，梦还惊客，青灯孤枕。\n未更深，早是梧桐泫露，那更度、兰宵永。\n空叹银屏金井。\n醉乡醒、温柔乡冷。\n征尘倦扑，闲花谩舞，何心管领。\n葱指冰弦，蕙怀春锦，楚梅风韵。\n怅芙蓉城杳，蓝云依黯，锁巫峰暝。", 
    "rhythmic": "水龙吟"
  }, 
  {
    "author": "丁宥", 
    "content": "", 
    "rhythmic": "法曲献仙音"
  }, 
  {
    "author": "丁宥", 
    "content": "", 
    "rhythmic": "失调名"
  }, 
  {
    "author": "丁宥", 
    "content": "", 
    "rhythmic": "六么令"
  }, 
  {
    "author": "周氏", 
    "content": "画楼帘卷翠。\n正柳约东风，摇荡春霁。\n缃桃雨才洗。\n似妆临宝镜。\n脂凝铅水。\n云偏髻子。\n坠钗梁、羞看燕垒。\n最堪怜，锦绣香中，早有片红飘砌。\n闲记。\n琴弹古调，曲按清商，旧年时事。\n屏山画里。\n江南信，梦中寄。\n感春浓怀抱，午酲初解，浅酌依然又醉。\n傍阑干、犹怯馀寒，倦和袖倚。", 
    "rhythmic": "瑞鹤仙"
  }, 
  {
    "author": "潘", 
    "content": "（上缺）玉带悬鱼，黄金铸印，侯封万户。\n待从头，缴纳君王，觅取爱卿归去。", 
    "rhythmic": "水龙吟"
  }, 
  {
    "author": "潘", 
    "content": "生怕倚阑干。\n阁下溪声阁外山。\n惟有旧时山共水，依然。\n暮雨朝云去不远。\n应是蹑飞鸾。\n月下时时整佩环。\n月又渐低霜又下，更阑。\n折得梅花独自看。", 
    "rhythmic": "南乡子"
  }, 
  {
    "author": "潘", 
    "content": "无端小雪廉纤。\n入平檐。\n金鸭旋添龙饼，莫开帘。\n寻梅约。\n开还落。", 
    "rhythmic": "乌夜啼"
  }, 
  {
    "author": "潘", 
    "content": "筑室依崖，春风送、一帘山色。\n沙岛外，渔樵而已，别无闲客。\n醉後和友眠犊背，醒来瀹茗寻泉脉。\n把心情、分付陇头云，溪边石。\n身未老，头先白。\n人不见，山空碧。\n约钓竿共把，自惭钩直。\n相蜀吞吴成底事，何如只抱隆中膝。\n漫长歌、歌罢悄无言，看青壁。", 
    "rhythmic": "满江红"
  }, 
  {
    "author": "潘", 
    "content": "雕檐绮户，倚晴空如画。\n曾是吴王旧台榭。\n自浣纱去後，落日平芜，行云断，几见花开花谢。\n凄凉阑干外，一簇江山，多少图王共争霸。\n莫闲愁、金杯潋滟，对酒当歌，欢娱地、梦中兴亡休话。\n渐倚遍、西风晚潮生，明月里、鹭鹚背人飞下。", 
    "rhythmic": "洞仙歌"
  }, 
  {
    "author": "赵希", 
    "content": "娥戏剧。\n手种长生粒。\n宝干婆娑千古，飘芳吹满虚碧。\n韵色。\n檀露滴。", 
    "rhythmic": "霜天晓角"
  }, 
  {
    "author": "赵希", 
    "content": "髻稳冠宜翡翠。\n压鬓彩丝金蕊。\n远山碧浅蘸秋水。\n香暖榴裙衬地。\n亭亭二八馀年纪。\n恼春意。", 
    "rhythmic": "秋蕊香"
  }, 
  {
    "author": "孙吴会", 
    "content": "八窗空、展宽秋影，长江流入尊俎。\n天围绀碧低群岫，斜日去鸿堪数。\n沈别浦。\n但目断、烟芜莽苍连平楚。\n晨钟暮鼓。\n算触景多愁，关人底事，倚槛听鸣橹。\n英雄恨，赢得名存北府。\n寄奴今寄何所。\n西风依旧潮来去，山海颉颃吞吐。\n霜月古。\n直耐冷、相随燕我瑶芝圃。\n掀髯起舞。\n看伏苍苔，龙吟翠葆，天籁奏韶舞。", 
    "rhythmic": "摸鱼儿"
  }, 
  {
    "author": "赵", 
    "content": "堤曲朱墙近远，山明碧瓦高低。\n好风二十四花期。\n骄骢穿柳去，文挟春飞。\n箫鼓晴雷殷殷，笑歌香雾霏霏，闲情不受酒禁持。\n断肠无立处，斜日欲归时。", 
    "rhythmic": "临江仙"
  }, 
  {
    "author": "赵", 
    "content": "金璞明。\n玉璞明。\n小小杯翠袖擎。\n满将春色盛。\n仙佩鸣。\n玉佩鸣。", 
    "rhythmic": "吴山青・长相思"
  }, 
  {
    "author": "刘澜", 
    "content": "春翦绿波，日明金渚，镜光尽浸寒碧。\n喜溢双蛾，迎风一笑，两情依旧脉脉。\n那时同醉，锦袍湿、乌纱侧。\n英雄何在，满目青山，飞下孤白。\n片帆谁上天门，我亦明朝，是天门客。\n平生高兴，青莲一叶，从此飘然八极。", 
    "rhythmic": "庆宫春・高阳台"
  }, 
  {
    "author": "刘澜", 
    "content": "向阳看未足。\n更露立阑干，日高人独。\n江空佩鸣玉。\n问烟鬟霞脸，为谁膏沐。\n情闲景淑。\n嫁东风、无媒自卜。\n凤台高，贪伴吹笙，惊下九天霜鸪。\n红蹙。\n花开不到，杜老溪庄，已公茅屋。\n山城水国。\n欢易断，梦难续。\n记年时马上，人酣花醉，乐奏开元旧曲。\n夜归来，驾锦漫天，绛纱万烛。", 
    "rhythmic": "瑞鹤仙"
  }, 
  {
    "author": "刘澜", 
    "content": "玉钗分向金华後，回头路迷仙苑。\n落翠惊风，流红逐水，谁信人间重见。\n花深半面。\n尚歌得新词，柳家三变。\n绿叶阴阴，可怜不似那时看。\n刘郎今度更老，雅怀都不到，书带题扇。\n花信风高，苕溪月冷，明日云帆天远。\n尘缘较短。\n怪一梦轻回，酒阑歌散。\n别鹤惊心，感时花泪溅。", 
    "rhythmic": "齐天乐"
  }, 
  {
    "author": "刘澜", 
    "content": "御风来、翠乡深处，连天云锦平远。\n卧游已动蓬舟兴，那在芙蓉城畔。\n巾懒岸。\n任压顶嵯峨，满鬓丝零乱。\n飞吟水殿。\n载十丈青青，随波弄粉，菰雨泪如霰。\n斜阳外，也有新妆半面。\n无言应对花怨。\n西湖千顷腥尘暗。\n更忆鉴湖一片。\n何日见。\n试折藕占丝，丝与肠俱断。", 
    "rhythmic": "买陂塘・摸鱼儿"
  }, 
  {
    "author": "魏庭玉", 
    "content": "璧月挂银汉，冷浸一江秋。\n天公付我清赏，仙籍桂香浮。\n极目江山如画，际晚云烟凝紫，秋色豁羁愁。\n领看上雄观，波影动帘钩。\n雁排空，渔唱晚，楚天幽。\n湖阴一曲千载，成败倩谁筹。\n试问谪仙何处，唤起于湖同醉，小为作遨头。\n老子欲起舞，摆脱利名休。", 
    "rhythmic": "水调歌头"
  }, 
  {
    "author": "魏庭玉", 
    "content": "暮雨初收霁。\n凭阑干、一江新绿，远山凝翠。\n漠漠春阴添客思，怅望天涯无际。\n又猛省、平生行止。\n楚尾吴头多少恨，付吟边、醉里消磨矣。\n浮世事，只如此。\n阳关三叠徒劳耳。\n也何须、琵琶江上，掩青衫泪。\n一斗百篇乘逸兴，要借青天为纸。\n儿辈诧、龙蛇飞起。", 
    "rhythmic": "贺新凉・贺新郎"
  }, 
  {
    "author": "李霜涯", 
    "content": "平湖百顷生芳草。\n芙蓉不照红颠倒。", 
    "rhythmic": "晴偏好"
  }, 
  {
    "author": "王谌", 
    "content": "兰芷流来水亦香。\n满汀鸥鹭动斜阳。", 
    "rhythmic": "渔父词・渔父"
  }, 
  {
    "author": "王谌", 
    "content": "翁妪齐眉妇亦贤。\n小姑颜貌正笄年。", 
    "rhythmic": "渔父词・渔父"
  }, 
  {
    "author": "王谌", 
    "content": "湘妃泪染竹痕斑。\n风雨连朝下钓难。", 
    "rhythmic": "渔父词・渔父"
  }, 
  {
    "author": "王谌", 
    "content": "满湖飞雪搅长空。\n急起呼儿上短蓬。", 
    "rhythmic": "渔父词・渔父"
  }, 
  {
    "author": "王谌", 
    "content": "离骚读罢怨声声。\n曾向江边问屈平。", 
    "rhythmic": "渔父词・渔父"
  }, 
  {
    "author": "王谌", 
    "content": "白发松不记年。\n扁舟泊在荻花边。", 
    "rhythmic": "渔父词・渔父"
  }, 
  {
    "author": "王谌", 
    "content": "只在青山可卜邻。\n妻儿笑语意全真。", 
    "rhythmic": "渔父词・渔父"
  }, 
  {
    "author": "厉寺正", 
    "content": "卫武期颐，与文公福艾，俱号贤相。\n今我元台，齿德又居其上。\n玉立擎天一柱，似泰华、气凌秋庄。\n明良会，千载风云，长为龙衮凭仗。\n清知孔山叠嶂。\n有猿吟鹤舞，日俟鸠杖。\n无忝苍生依依，未容高尚。", 
    "rhythmic": "万年欢"
  }, 
  {
    "author": "施枢", 
    "content": "柳蒙茸、暗凌波路。\n烟飞惨淡平楚。\n七香车驻猊环掩，遥认翠华云母。\n芳景暮。\n鸳悄、铢衣来按飞琼舞。\n凄凉洛浦。\n渐玉漏沈沈，清阴满地，乘月步虚去。\n销凝处。\n谁说三生小杜。\n翔螭声断箫鼓。\n情知禁苑酥尘，羞与倡红同谱。\n春几度。\n想依旧、苔痕长印唐昌土。\n风流千古。\n人在小红楼，朱帘半卷，香注玉壶露。", 
    "rhythmic": "摸鱼儿"
  }, 
  {
    "author": "施枢", 
    "content": "低枝亚实。\n望翠阴护晓，幽梦难觅。\n凄楚霓裳，琼阙瑶台，经年暗锁清逸。\n春风似怪重门掩，未许入、玉堂吟笔。\n想寿阳，却厌新妆，倦抹粉花宫额。\n还记孤山旧路，未应便负了，波冷蟾白。\n莫寄相思，惟有寒烟，伴我骚人闲寂。\n东君须自怜疏影，又何待、山前雪积。\n好试敲、羯鼓声催，与约鼎羹消息。", 
    "rhythmic": "疏影"
  }, 
  {
    "author": "施枢", 
    "content": "飞露初霜。\n冷侵金井，响到银床。\n懊恨碧梧，不留一叶，月占纱窗。\n雁声做尽凄凉。\n又陡顿、衾寒夜长。\n曲曲屏山，重重客梦，无限思量。", 
    "rhythmic": "柳梢青"
  }, 
  {
    "author": "储泳", 
    "content": "东风一夜吹寒食，枝头片红犹恋。\n宿酒初醒，新吟未稳，凭久栏杆留暖。\n将春买断。\n恨苔径榆阶，翠钱难贯。\n陌上秋千，相逢谁认旧时伴。\n轻衫粉痕褪了，丝缘馀梦在，良宵偏短。\n柳线经烟，莺梭织雾，一片旧愁新怨。\n慵拈象管。\n待寄与深情，难凭双燕。\n不似杨花，解随人去远。", 
    "rhythmic": "齐天乐"
  }, 
  {
    "author": "储泳", 
    "content": "壁断何人旧字，炉寒隔岁残香。\n洞天人去海茫茫。\n玩世仙翁已往。\n西日长安道远，春风赵国台荒。\n行人谁不悟黄粮。\n依旧红尘陌上。", 
    "rhythmic": "西江月"
  }, 
  {
    "author": "刘子实", 
    "content": "一门相种，剩河英岳粹，共扶昌录。\n夹辅正宜资鲁卫，左右秉持钧轴。\n缓驾轻车，任回虎节，何事劳山国。\n东民欲靖，作新少借康叔。\n况是佳辰，雪霜深处，秀孕椿松绿。\n天意特教荣晚节，挺挺世臣乔木。\n绣斧功成，衮衣促觐，莫恨公归速。\n一陶和气，要令天下蒙福。", 
    "rhythmic": "念奴娇"
  }, 
  {
    "author": "刘子实", 
    "content": "腊後寒收，柳眼青归，梅花笑生。\n正阳和有脚，日边送暖，洪钧换轴，天上回星。\n试巧春盘，介眉春酒，生意从头乐意新。\n须知道，是东风近也，玉燕逢辰。\n举头阊阖开明。\n便稳驾轻车熟路行。\n向玉堂青琐，从容洒翰，长淮赤壁，谈笑麾兵。\n周洛犹尘，商未雨，天下苍生望太平。\n休盘涧，任清溪九曲，不放舟横。", 
    "rhythmic": "沁园春"
  }, 
  {
    "author": "翁合", 
    "content": "世事今如许。\n祗先生、寿身寿国，尚堪撑拄。\n一脉宽仁忠厚意，留到如今可数。\n问谁是、擎天一柱。\n名节难全官职易，这娥眉、肯效争妍妒。\n几而作，色斯举。\n沧州万顷舟横渡。\n对和风、桃花流水，一蓑烟雨。\n亲得紫阳传正印，且作斯文宗主。\n世望皋夔伊傅。\n天意须酬平治愿，抚参同、一卷长生谱。\n平治了，仙为侣。", 
    "rhythmic": "贺新郎"
  }, 
  {
    "author": "翁合", 
    "content": "口诵百中经，手运周天数。\n试问薇垣一小星，谁知是、韩王普。\n知得客星来，知得贤人聚。\n我若乘槎犯斗牛，莫向常人语。", 
    "rhythmic": "卜算子"
  }, 
  {
    "author": "王庚", 
    "content": "满劝黄封酒。\n是年年、春色长绕，径花宫柳。\n碧水丹山添清气，岁月兰亭癸丑。\n看枢极、光腾台斗。\n细数中书堂壁记，自欧韩、富范题名後，还有似、我公否。\n好知天意生贤候，正造化安排，孕出五阳之秀。\n何物一阴犹踯躅，尽决还公只手。\n这一著、邦家之寿。\n宰相时来须教做，算人间、是处鱼羹有。\n名与节，久轩久。", 
    "rhythmic": "贺新郎"
  }, 
  {
    "author": "黄铸", 
    "content": "凉入秋檐雨意长。\n竹深啼络纬，响虚堂。\n一枝灯影耿昏黄。\n疏帘外，风度木樨香。\n心事易成伤。\n燕支坡下路，语如簧。", 
    "rhythmic": "小重山"
  }, 
  {
    "author": "黄铸", 
    "content": "花外数声风定。\n烟际一痕月净。\n水晶屏小醉枕。\n院静鸣蛩相应。\n香销斜掩青铜镜。\n背灯影。", 
    "rhythmic": "秋蕊香令"
  }, 
  {
    "author": "李宏模", 
    "content": "碧玉云深，彤绡雾薄，芳丛乱迷秋渚。\n重城傍水，中有吹箫俦侣。\n应是琼楼夜冷，月明谁伴乘鸾女。\n仙游处。\n翠障尘，红绮随步。\n别岸玉容伫倚，爱浅抹蜂黄，淡笼纨素。\n娇羞未语，脉脉悲烟泣露。\n彩扇何人，妙笔丹青，招得花魂住。", 
    "rhythmic": "庆清朝"
  }, 
  {
    "author": "杨子咸", 
    "content": "紫凋红落後，忽十丈，玉虬横。\n望众绿帏中，蓝田璞碎，鲛室珠倾。\n柔条系风无力，更不禁、连日峭寒清。\n空与蝶圆香梦，枉教莺诉春情。\n深深。\n苔径悄无人。\n栏槛湿香尘。\n叹宝髻松，粉铅狼藉，谁管飘零。", 
    "rhythmic": "木兰花慢"
  }, 
  {
    "author": "太学士人", 
    "content": "莫怪钱神容易致，钱神尽是愚夫。\n为何此鬼却相於。\n只因频展义，长是泣穷途。\n韩氏有文曾饯汝，临行慎莫踌躇。\n青灯双点照平湖。\n蕉船从此逝，相共送陶朱。", 
    "rhythmic": "临江仙"
  }, 
  {
    "author": "李之问", 
    "content": "", 
    "rhythmic": "失调名"
  }, 
  {
    "author": "吴敏德", 
    "content": "", 
    "rhythmic": "失调名"
  }, 
  {
    "author": "郭子正", 
    "content": "", 
    "rhythmic": "失调名"
  }, 
  {
    "author": "郭子正", 
    "content": "香满西风，催岁晚东篱，黄花争吐。\n嫩英细蕊，金艳繁、妆点高秋偏富。\n寒地花媒少，算自结、多情烟雨。\n每年年妆面，谢他拒霜相顾。\n宝马王孙，休笑孤芳，陶令因谁，便思归去。\n负春何事，此恨惟、才子登高能赋。", 
    "rhythmic": "舜韶新"
  }, 
  {
    "author": "鄱阳护戎女", 
    "content": "云收飞脚，日祛怒暑，新蝉高柳鸣时。\n兰佩紫囊，蒲抽碧剑，吴丝两腕双垂。\n闻道五陵儿。\n蛟龙吼波面，冲碎琉璃。\n画鼓声中，锦标争处红旗。\n使君冠盖追。\n正霞翻酒浪，翠敛歌眉。\n扇动水风生玉宇，微凉透入单衣。\n日暮楚天低。\n金蛇掣电漾，千顷霜溪。\n宴罢休燃宝蜡，凭月照人归。", 
    "rhythmic": "望海潮"
  }, 
  {
    "author": "尹词客", 
    "content": "韩愈文章盖世，谢安才貌风流。\n良辰开宴在西楼。\n敢劝一卮芳酒。\n记得南宫高第，弟兄都占鳌头。\n金炉玉殿瑞香浮。\n名在甲科第九。", 
    "rhythmic": "西江月"
  }, 
  {
    "author": "尹词客", 
    "content": "浣花溪上风光主。\n燕集瀛洲开幕府。\n商岩本是作霖人，也使闲花沾雨露。\n谁怜氏族传簪组。", 
    "rhythmic": "玉楼春"
  }, 
  {
    "author": "王氏", 
    "content": "横湖十顷琉璃碧。\n画桥百步通南北。\n沙暖睡鸳鸯。\n春风花草香。\n闲来撑小艇。\n划破楼台影。\n四面望青山。\n浑如蓬莱间。", 
    "rhythmic": "菩萨蛮"
  }, 
  {
    "author": "虞", 
    "content": "憔悴朔家种，零落雪边枝。\n淡妆素艳，无桃笑面柳眉低。\n懒向深宫点额，甘与孤山结社，照影水之湄。\n不怨风霜虐，我本岁寒姿。\n谢东君。\n开冷蕊，弄斜晖。\n强颜红紫同□，皎洁性难移。\n祗好竹篱茅舍，若话玉堂金鼎，老恐负心期。\n歌罢饮先醉，残月坠深卮。", 
    "rhythmic": "水调歌头"
  }, 
  {
    "author": "洪", 
    "content": "花影摇春，虫声吟暮，九霄云幕初卷。\n谁驾冰蟾，拥出桂轮天半。\n素魄映、青琐窗前，皓彩散、画阑干畔。\n凝眄。\n见金波漾，分辉鹊殿。\n况是风柔夜暖。\n正燕子新来，海棠微绽。\n不似秋光，只照离人肠断。\n恨无奈、利锁名缰，谁为唤、舞裙歌扇。", 
    "rhythmic": "月华清"
  }, 
  {
    "author": "洪", 
    "content": "经年不见书来，後期杳杳从谁问。\n柳英蜡小，柳枝金嫩，艳阳春近。\n罗幕风柔，泛红浮绿，连朝花信。\n念平生多少，情条恨叶，镇长使、芳心困。\n可是风流薄命。\n镜台前、松松蝉鬓。\n茜桃凝粉，薰兰涨腻，翠愁红损。\n纵使归来，灯前月下，恐难相认。\n卷重帘憔悴，残妆泪洗，把罗襟。", 
    "rhythmic": "水龙吟"
  }, 
  {
    "author": "洪", 
    "content": "潮平风稳，行色催津鼓。\n回首望重城，但满眼、红云紫雾。\n分香解佩，空记小楼东，银烛暗，绣帘垂，昵昵凭肩语。\n关山千里，垂柳河桥路。\n燕子又归来，但惹得、满身花雨。\n彩笺不寄，兰梦更无凭，灯影下，月明中，魂断金钗股。", 
    "rhythmic": "蓦山溪"
  }, 
  {
    "author": "洪", 
    "content": "辘轳声破银床冻，霜寒又侵鸳被。\n皓月疏钟，悲风断漏，惊起画楼人睡。\n银屏十二。\n叹尘满丝簧，暗消金翠。\n可恨风流，故人迢递隔千里。\n相思情绪最苦，旧欢无续处，魂梦空费。\n断雁无情，离鸾有恨，空想吴山越水。\n花憔玉悴。\n但翠黛愁横，红铅泪洗。\n待剪江梅，倩人传此意。", 
    "rhythmic": "齐天乐"
  }, 
  {
    "author": "洪", 
    "content": "断虹远饮横江水。\n万山紫翠斜阳里。\n系马短亭西。\n丹枫明酒旗。\n浮生长客路。\n事逐孤鸿去。\n又是月黄昏。\n寒灯人闭门。", 
    "rhythmic": "菩萨蛮"
  }, 
  {
    "author": "洪", 
    "content": "吴姬压酒浮红蚁。\n少年未饮心先醉。\n驻马绿阳阴。\n酒楼三月春。\n相看成一笑。\n遗恨知多少。\n回首欲魂销。\n长桥连断桥。", 
    "rhythmic": "菩萨蛮"
  }, 
  {
    "author": "洪", 
    "content": "满满金杯，垂垂玉筋。\n离歌不放行人去。\n醉中扶上木兰船，醒来忘却桃源路。\n带绾同心，钗分一股。\n断魂空草高唐赋。\n秋山万叠水云深，茫茫无著相思处。", 
    "rhythmic": "踏莎行"
  }, 
  {
    "author": "洪", 
    "content": "听梅花吹动，凉夜何其，明星有烂。\n相看泪如霰。\n问而今去也，何时会面。\n匆匆聚散。\n恐便作、秋鸿社燕。\n最伤情、夜来枕上，断云零雨何限。\n因念。\n人生万事，回首悲凉，都成梦幻。\n芳心缱绻。\n空惆怅，巫阳馆。\n况船头一转，三千馀里，隐隐高城不见。\n恨无情、春水连天，片帆似箭。", 
    "rhythmic": "瑞鹤仙"
  }, 
  {
    "author": "洪", 
    "content": "花雾涨冥冥。\n欲雨还晴。\n薄罗衫子正宜春。\n无奈今宵鸳帐里，身是行人。\n别酒不须斟。\n难洗离情。\n丝鞘如电紫骝鸣。\n肠断画桥芳草路，月晓风清。", 
    "rhythmic": "浪淘沙"
  }, 
  {
    "author": "洪", 
    "content": "柳浪摇晴沼，荷风度晚檐。\n碧天如水印新蟾。\n一罅清光斜露、玉纤纤。\n宝镜微开匣，金钩半押帘。", 
    "rhythmic": "南柯子・南歌子"
  }, 
  {
    "author": "洪", 
    "content": "歌雪徘徊，梦云溶曳，欲劝春住。\n薄幸杨花，无端杜宇，抵死催教去。\n参差烟岫，千回百匝，不解禁春归路。\n病厌厌，那堪更听，小楼一夜风雨。\n金钗斗草，玉盘行菜，往事了无凭据。\n合数松儿，分香帕子，总是牵情处。\n小桃朱户，题诗在否，尚忆去年崔护。\n绿阴中，莺莺燕燕，也应解语。", 
    "rhythmic": "永遇乐"
  }, 
  {
    "author": "洪", 
    "content": "风共雨。\n催尽乱红飞絮。\n百计留春春不住。\n杜鹃声更苦。\n细柳官河狭路。\n几被婵娟相误。\n空忆坠鞭遗扇处。\n碧窗眉语度。", 
    "rhythmic": "谒金门"
  }, 
  {
    "author": "洪", 
    "content": "玉琴不疗文园病。\n对花长抱深深恨。\n恨入鬓霜边。\n才情输少年。\n蛾眉梳坠马。\n翠袖薰兰麝。\n醉梦未全醒。\n绿窗啼晓莺。", 
    "rhythmic": "菩萨蛮"
  }, 
  {
    "author": "洪", 
    "content": "东风吹破藻池冰。\n晴光开五云。\n绿情红意两逢迎。\n扶春来远林。\n花艳艳，玉英英。\n罗衣金缕明。\n闹蛾儿簇小蜻蜓。\n相呼看试灯。", 
    "rhythmic": "阮郎归"
  }, 
  {
    "author": "洪", 
    "content": "楚楚精神。\n杨柳腰身。\n是风流、天上飞琼。\n凌波微步，罗袜生尘。\n有许多娇，许多韵，许多情。\n十年心事，两字眉婚。\n问何时、真个行云。", 
    "rhythmic": "行香子"
  }, 
  {
    "author": "洪", 
    "content": "意态婵娟画不如。\n莹然初日照芙蕖。\n笑捐琼佩遗交甫，肯把文梭掷幼舆。\n花上蝶，水中凫。\n芳心密意两相於。\n情知不作庭前柳，到得秋来日日疏。", 
    "rhythmic": "鹧鸪天"
  }, 
  {
    "author": "楼", 
    "content": "素蛾洗尽繁妆，夜深步月秋千地。\n轻腮晕玉，柔肌笼粉，缁尘敛避。\n霁雪留香，晓云同梦，昭阳宫闭。\n怅仙园路杳，曲栏人寂，疏雨湿、盈盈泪。\n未放游峰叶底。\n怕春归、不禁狂吹。\n象床困倚，冰魂微醒，莺声唤起。\n愁对黄昏，恨催寒食，满襟离思。\n想千红过尽，一枝独冷，把梅花比。", 
    "rhythmic": "水龙吟"
  }, 
  {
    "author": "楼", 
    "content": "丝丝杨柳莺声近。\n晚风吹过秋千影。\n寒色一帘轻。\n灯残梦不成。\n耳边消息在。\n笑指花梢待。\n又是不归来。\n满庭花自开。", 
    "rhythmic": "菩萨蛮"
  }, 
  {
    "author": "楼", 
    "content": "开辟以来，便有此山，独当怒涛。\n正秋空万里，寒催雁信，尘寰一簇，轻等鸿毛。\n小可诗情，寻常酒量，到此应须分外豪。\n难为水，算平生未有，此番登高。\n飘飘。\n身踏金鳌。\n笑终日风波无限劳。\n看樯乌缥缈，帆归远浦，廛鱼杂沓，网带馀潮。\n待约诗人，相将月夜，取次携杯持蟹螯。\n乘桴意，问谁人领解，空立亭皋。", 
    "rhythmic": "沁园春"
  }, 
  {
    "author": "章谦亨", 
    "content": "垂杨得地，在楼台侧畔，无人攀折。\n不似津亭舟系处，只伴客愁离别。\n丝过摇金，带铺新翠，雅称莺调舌。\n芳筵相映，最宜斜挂残月。\n却得连日春寒，未教轻滚，一片庭前雪。\n应恨张郎今老去，难比风流时节。\n醉眼浑醒，愁眉都展，舞困腰肢怯。\n有时微笑，把伊绾个双结。", 
    "rhythmic": "念奴娇"
  }, 
  {
    "author": "章谦亨", 
    "content": "团小酌醺醺醉。\n厮捱著、没人肯睡。\n呼卢直到五更头，便铺了妆台梳洗。\n庭前鼓吹喧人耳。", 
    "rhythmic": "步蟾宫"
  }, 
  {
    "author": "章谦亨", 
    "content": "想先生、跨鹤归去。\n依然上界官府。\n胸中邱壑经营巧，留下午桥别墅。\n堪爱处。\n山对起、飞来万马平坡驻。\n带湖鸥鹭。\n犹不忍寒盟，时寻门外，一片芰荷浦。\n秋水观，环绕滔滔瀑布。\n参天林木奇古。\n云烟只在阑干角，生出晚来微雨。\n东道主。\n爱宾客、梅花烂漫开樽俎。\n满怀尘土。\n扫荡已无馀，□□时上，玉峤翠瀛语。", 
    "rhythmic": "摸鱼儿"
  }, 
  {
    "author": "章谦亨", 
    "content": "画楼侧畔，试与君、管领南枝风物。\n影浸西湖清浅水，旁倚云崖烟壁。\n艾纳全披，檀心俱露，一片前村雪。\n碧松修竹，岁寒真是三杰。\n长向酒欲冰时，魁英相放，不待阳和发。\n一任无情风又雨，毕竟清香难灭。\n幻玉精神，添酥标致，羞上萧萧发。\n脆圆可爱，更看春二三月。", 
    "rhythmic": "念奴娇"
  }, 
  {
    "author": "章谦亨", 
    "content": "台上凭阑干。\n犹怯春寒。\n被谁偷了最高山。\n将谓六丁移取去，不在人间。\n却是晓云闲。\n特地遮拦。\n与天一样白漫漫。\n喜得东风收卷尽，依旧追还。", 
    "rhythmic": "浪淘沙"
  }, 
  {
    "author": "章谦亨", 
    "content": "久雨初晴天气佳。\n远峰犹□被，乱峰遮。\n更无一朵路旁花。\n春归也，光景只桑麻。\n山径曲如蛇。\n□□□□□，□□□。", 
    "rhythmic": "小重山"
  }, 
  {
    "author": "章谦亨", 
    "content": "半角庭阴，弓月映眉，珠露侵。\n花棚倒挂风枝，低鬓唇ぢ叶。\n凭肩笑问，甚日罢织流黄，泥人无语吟虫答。\n灯近悄分携，溜钗钿犀合。\n一霎。\n莲丝易折。\n未稳栖鸳，陡惊弹鸭。\n几度空阶，宵永笛声孤。", 
    "rhythmic": "石州引・石州慢"
  }, 
  {
    "author": "章谦亨", 
    "content": "解变西体，一赋冠群英。\n清风峡畔，至今堂以读书名。\n富贵轻於尘土，孝义重於山岳，惜不大其成。\n陵谷纵迁改，草木亦光荣。\n与仇香，穿阮屐，试同登。\n石龛虽窄，可容一几短檠灯。\n千仞苍崖如削，四面翠屏不断，云雾镇长生。\n最爱岩前水，犹作诵弦声。", 
    "rhythmic": "水调歌头"
  }, 
  {
    "author": "章谦亨", 
    "content": "连朝檐溜几曾乾。\n韶华一似衰颜。\n牡丹开尽木香残。\n忆家山，愁倚危阑。", 
    "rhythmic": "画堂春"
  }, 
  {
    "author": "王同祖", 
    "content": "一帘疏雨细於尘。\n春寒愁杀人。\n桐花庭院近清明。\n新烟浮旧城。\n寻蝶梦，怯莺声。\n柳丝如妾情。\n丙丁帖子画教成。\n妆台求晚晴。", 
    "rhythmic": "阮郎归"
  }, 
  {
    "author": "王同祖", 
    "content": "记年时、荔枝香里，深红一片成阵。\n迎风浴露精神爽，谁似阿娇丰韵。\n黄昏近。\n望翠幕玳席，粉面云鬟映。\n娇波微瞬。\n向烛影交相，歌声闲绕，私语画阑并。\n佳期事，好处天还悭吝。\n莺啼燕语无定。\n一轮明月人千里，空梦云温雨润。\n萧郎病。\n恨天阔鸿稀，杳杳沈芳讯。\n日长人静。\n但时把好山，学他媚妩，偷就眉峰印。", 
    "rhythmic": "摸鱼儿"
  }, 
  {
    "author": "王同祖", 
    "content": "往事星移物换，旧游雨冷云沈。\n真娘墓草几回青。\n问著寒潮不应。\n何处芙蓉别馆，依前杨柳离亭。\n东风吹泪入重扃。\n为唤香魂教醒。", 
    "rhythmic": "西江月"
  }, 
  {
    "author": "杨伯", 
    "content": "梅观初花，蕙庭残叶。\n当时惯听山阴雪。\n东风吹梦到清都，今年雪比年前别。\n重酿宫醪，双钩官帖。\n伴翁一笑成三绝。\n夜深何用对青藜，窗前一片蓬莱月。", 
    "rhythmic": "踏莎行"
  }, 
  {
    "author": "李彭老", 
    "content": "正千门系柳，赐宫烛、散青烟。\n看秀靥芳唇，涂妆晕色，试尽春妍。\n田田。\n满阶榆荚，弄轻阴、浅冷似秋天。\n随处饧香杏暖，燕飞斜秋千。\n朱弦。\n几换华年。\n扶浅醉、落花前。\n记旧时游冶，灯楼倚扇，水院移船。\n吟边。", 
    "rhythmic": "木兰花慢"
  }, 
  {
    "author": "李彭老", 
    "content": "素飙荡碧，喜云飞寥廓，清透凉宇。\n倦鹊惊翻台榭迥，叶叶秋声归树。\n珠斗斜河，冰轮辗雾，万里青冥路。\n香深屏翠，桂边满袖风露。\n烟外冷逼玻璃，渔郎歌渺，击空明归去。\n怨鹤知更莲漏悄，竹里筛金帘户。", 
    "rhythmic": "壶中天・念奴娇"
  }, 
  {
    "author": "李彭老", 
    "content": "飘粉杯宽，盛香袖小，青青半掩苔痕。\n竹里遮寒，谁念灭尽芳云。\n么凤叫晚吹晴雪，料水空、烟冷西泠。\n感雕零。\n残缕遗钿，迤逦成尘。\n东园曾趁花前约，记按筝筹酒，戏挽飞琼。\n环佩无声，草暗台榭春深。\n欲倩怨笛传清谱，怕断霞、难返吟魂。", 
    "rhythmic": "高阳台"
  }, 
  {
    "author": "李彭老", 
    "content": "云木槎桠，水荭摇落，瘦影半临清浅。\n翠羽迷空，粉容羞晓，年华柱弦频换。\n甚何逊、风流在，相逢共寒晚。\n总依黯。\n念当时、看花游冶，曾锦缆移舟，宝筝随辇。\n池苑锁荒凉，嗟事逐、鸿飞天远。", 
    "rhythmic": "法曲献仙音"
  }, 
  {
    "author": "李彭老", 
    "content": "过蔷薇。\n正风暄云淡，春去未多时。\n古岸停桡，单衣试酒，满眼芳草斜晖。\n故人老、经年赋别，灯晕里、相对夜何其。\n泛剡清愁，买花芳事，一卷新诗。\n流水孤帆渐远，想家山猿鹤，喜见重归。\n北阜寻幽，青津问钓，多情杨柳依依。", 
    "rhythmic": "一萼红"
  }, 
  {
    "author": "李彭老", 
    "content": "石笋埋云，风篁啸晚，翠微高处幽居。\n缥简云签，人间一点尘无。\n绿深门户啼鹃外，看堆床、宝晋图书。\n尽萧闲，浴砚临池，滴露研朱。\n旧时曾写桃花扇，弄霏香秀笔，春满西湖。\n松菊依然，柴桑自爱吾庐。", 
    "rhythmic": "高阳台"
  }, 
  {
    "author": "李彭老", 
    "content": "对芳昼。\n甚怕冷添衣，伤春疏酒。\n正绯桃如火，相看自依旧。\n闲帘深掩梨花雨，谁问东阳瘦。\n几多时，涨绿莺枝，坠红鸳。\n堤上宝鞍骤。\n记草色薰晴，波光摇岫。\n苏小门前，题字尚存否。", 
    "rhythmic": "探芳讯"
  }, 
  {
    "author": "李彭老", 
    "content": "杏花吹，梅花过，时节又春半。\n帘影飞梭，轻阴小庭院。\n旧时月底秋千，吟香醉玉，曾细听、歌珠一串。\n忍重见。\n描金小字题情，生绡合欢扇。\n老了刘郎，天远玉箫伴。\n几番莺外斜阳，阑干倚遍，恨杨柳、遮愁不断。", 
    "rhythmic": "祝英台近"
  }, 
  {
    "author": "李彭老", 
    "content": "紫曲迷香，绿窗梦月。\n芳心如对春风说。\n蛮笺象管写新声，几番曾试琼壶觖。\n庾信书愁，江淹赋别。\n桃花红雨梨花雪。\n周郎先自足风流，何须更拟秦箫咽。", 
    "rhythmic": "踏莎行"
  }, 
  {
    "author": "李彭老", 
    "content": "泼火雨初晴。\n草色青青。\n傍檐垂柳卖春饧。\n画舫载花花解语，绾燕吟莺。\n箫鼓入西泠。\n一片轻阴。\n钿车罗盖竞归城。\n别有水窗人唤酒，弦月初生。", 
    "rhythmic": "浪淘沙"
  }, 
  {
    "author": "李彭老", 
    "content": "兰汤晚凉。\n鸾钗半妆。\n红巾腻雪初香。\n擘莲房赌双。\n罗纨素。\n冰壶露床。", 
    "rhythmic": "四字令・醉太平"
  }, 
  {
    "author": "李彭老", 
    "content": "罗襦隐绣茸，玉合消红豆。\n深院落梅钿，寒峭收灯後。\n心事卜金钱，月上鹅黄柳。\n拜了夜香休，翠被听春漏。", 
    "rhythmic": "生查子"
  }, 
  {
    "author": "李彭老", 
    "content": "水西云北，记前回同载，高阳伴侣。\n一色荷花香十里，偷把秋期频数。\n脆管排云，轻桡喷雪，不信催诗雨。\n碧筒呼酒，秀笺题遍新句。\n谁念病损文园，岁华摇落，事与孤鸿去。\n露井邀凉吹短发，梦入苹洲菱浦。", 
    "rhythmic": "壶中天・念奴娇"
  }, 
  {
    "author": "李彭老", 
    "content": "折秦淮露柳，带明月、倚归船。\n看佩玉纫兰，囊诗贮锦，江满吴天。\n吟边。\n唤回梦蝶，想故山、薇长已多年。\n草得梅花赋了，棹歌远和离舷。\n风弦。\n尽入吟篇。\n伤倦客、对秋莲。\n过旧经行处，渔乡水驿，一路闻蝉。\n留连。", 
    "rhythmic": "木兰花慢"
  }, 
  {
    "author": "李彭老", 
    "content": "载轻寒、低鸣橹。\n十里杏花雨。\n露草迷烟，萦绿过前浦。\n青青陌上垂杨，绾丝摇佩，渐遮断、旧曾吟处。\n听莺语。\n吹笙人远天长，谁翻水西谱。\n浅黛凝愁，远岫带眉妩。\n画阑闲倚多时，不成春醉，趁几点、白鸥归去。", 
    "rhythmic": "祝英台近"
  }, 
  {
    "author": "李彭老", 
    "content": "合欢扇子。\n扑蝶花阴里。\n半醉海棠扶不起。\n淡日秋千闲倚。\n宝筝弹向谁听。\n一春能几番晴。\n帐底柳绵吹满，不教好梦分明。", 
    "rhythmic": "清平乐"
  }, 
  {
    "author": "李彭老", 
    "content": "露轻风细。\n中庭夜色凉如水。\n荷香柳影成秋意。\n萤冷无光，凉入树声碎。\n玉箫金缕西楼醉。\n长吟短舞花阴地。", 
    "rhythmic": "章台月・一斛珠"
  }, 
  {
    "author": "李彭老", 
    "content": "楚峰十二阳台路。\n算只有、飞红去。\n玉合香囊曾暗度。\n榴裙翻酒，杏帘吹粉，不识愁来处。\n燕忙莺懒青春暮。\n蕙带空留断肠句。", 
    "rhythmic": "青玉案"
  }, 
  {
    "author": "李彭老", 
    "content": "玉雪庭心夜色空。\n移花小槛斗春红。\n轻衫短帽醉歌重。\n彩扇旧题烟雨外，玉箫新谱燕莺中。\n阑干到处是春风。", 
    "rhythmic": "浣溪沙"
  }, 
  {
    "author": "李彭老", 
    "content": "捣麝成尘，薰薇注露，风酣百和花气。\n品重云头，叶翻蕉样，共说内家新制。\n波浮海沫，谁唤觉、鲛人春睡。\n清润俱饶片脑，芬半是沈水。\n相逢酒边花外。\n火初温、翠炉烟细。\n不似宝珠金缕，领巾红坠。\n荀令如今憔悴。", 
    "rhythmic": "天香"
  }, 
  {
    "author": "李彭老", 
    "content": "过垂虹、四桥飞雨，沙痕初涨春水。\n腥波十里吴远，绿蔓半萦船尾。\n连复碎。\n爱滑卷青绡，香袅冰丝细。\n山人隽味。\n笑杜老无情，香羹碧涧，空只赋芹美。\n归期早，谁似季鹰高致。\n鲈鱼相伴菰米。\n红尘如海丘园梦，一叶又秋风起。\n湘湖外。\n看采撷、芳条际晓随鱼市。", 
    "rhythmic": "摸鱼子"
  }, 
  {
    "author": "李彭老", 
    "content": "", 
    "rhythmic": "失调名"
  }, 
  {
    "author": "李莱老", 
    "content": "笛送西泠，帆过杜曲。\n昼阴芳绿。\n门巷清风，还寻故人屋。\n苍华发冷，笑瘦影、相看如竹。\n幽谷。\n烟树晚莺，诉经年愁独。\n残阳古木。\n书画归船，匆匆又南北。\n苹洲鸥鹭素熟。\n旧盟续。", 
    "rhythmic": "惜红衣"
  }, 
  {
    "author": "李莱老", 
    "content": "吟情老尽江南句。\n几千万、垂丝缕。\n花冷絮飞寒食路。\n渔烟鸥雨，燕昏莺晓，总入昭华谱。\n红衣妆靓凉生渚。\n环碧斜阳旧时树。", 
    "rhythmic": "青玉案"
  }, 
  {
    "author": "李莱老", 
    "content": "玉倚风轻，粉凝冰薄，土花祠冷无人。\n听吹箫月底，传暮草金城。\n笑红紫、纷纷成雨，溯空如蝶，恐堕珠尘。\n叹而今、杜郎还见，应赋悲春。\n佩环何许，纵无情、莺燕犹惊。\n怅朱槛香消，绿屏梦渺，肠断瑶琼。", 
    "rhythmic": "扬州慢"
  }, 
  {
    "author": "李莱老", 
    "content": "春意态。\n闲却远山横黛。\n香径莓苔嗟粉坏。\n凤靴双斗彩。\n折得花枝懒戴。\n犹恋鸳鸯飞盖。\n旧恨新愁都只在。\n东风吹柳带。", 
    "rhythmic": "谒金门"
  }, 
  {
    "author": "李莱老", 
    "content": "榆火换新烟。\n翠柳朱檐。\n东风吹得落花颠。\n帘影翠梭悬绣带，人倚秋千。\n犹忆十年前。\n西子湖边。\n斜阳吹入画楼船。\n归醉夜堂歌舞月，拼却春眠。", 
    "rhythmic": "浪淘沙"
  }, 
  {
    "author": "李莱老", 
    "content": "妾情歌柳枝，郎意怜桃叶。\n罗带绾同心，谁信愁千结。\n楼上数残更，马上看新月。\n绣被怨春寒，怕学鸳鸯叠。", 
    "rhythmic": "生查子"
  }, 
  {
    "author": "李莱老", 
    "content": "门掩香残，屏摇梦冷，珠细糁缀芳尘。\n临水搴花，流来疑是行云。\n藓梢空挂凄凉月，想鹤归、犹怨黄昏。\n黯消凝。\n人老天涯，雁影沈沈。\n断肠不在听横笛，在江皋解佩，翳玉飞琼。\n烟湿荒村，背春无限愁深。\n迎风点点飘寒粉，怅秋娘、燕袖啼痕。", 
    "rhythmic": "高阳台"
  }, 
  {
    "author": "李莱老", 
    "content": "向烟霞堆里，著吟屋、最高层。\n望海日翻红，林霏散白，猿鸟幽深。\n双岑。\n倚天翠湿，看浮云、收尽雨还晴。\n晓色千松逗冷，照人眼底长青。\n闲情。\n玉尘风生。\n摹茧字，校鹅经。\n爱静翻缃帙，芸台几，荷制兰缨。\n分明。", 
    "rhythmic": "木兰花慢"
  }, 
  {
    "author": "李莱老", 
    "content": "绿窗初晓。\n枕上闻啼鸟。\n不恨王孙归不早。\n只恨天涯芳草。\n锦书红泪千行。\n一春无限思量。\n折得垂杨寄与，丝丝都是愁肠。", 
    "rhythmic": "清平乐"
  }, 
  {
    "author": "李莱老", 
    "content": "半空河影流云碎，亭皋嫩凉收雨。\n井叶还惊，江莲乱落，弦月初生商素。\n堂深几许。\n渐爽入云帱，翠绡千缕。\n纨扇恩疏，晚萤光冷照窗户。\n文园憔悴顿老，又西风暗换，丝鬓无数。\n灯外残砧，琴边瘦枕，一一情伤迟暮。\n故人倦旅。", 
    "rhythmic": "台城路・齐天乐"
  }, 
  {
    "author": "李莱老", 
    "content": "宝押绣帘斜。\n莺燕谁家。\n银筝初试合琵琶。\n柳色春罗裁袖小，双戴桃花。\n芳草满天涯。\n流水韶华。\n晚风杨柳绿交加。\n闲倚阑干无藉在，数尽归鸦。", 
    "rhythmic": "浪淘沙"
  }, 
  {
    "author": "李莱老", 
    "content": "年时中酒风流病。\n正雨暗、蘼芜深径。\n人家寒食烟初禁。\n狼藉梨花雪影。\n西湖梦、红沈翠冷。\n记舞板、歌裙厮趁。", 
    "rhythmic": "杏花天"
  }, 
  {
    "author": "李莱老", 
    "content": "画檐簪柳碧如城。\n一帘风雨里，近清明。\n吹箫门巷冷无声。\n梨花月，今夜负中庭。\n远岫敛修颦。\n春愁吟入谱，付莺莺。", 
    "rhythmic": "小重山"
  }, 
  {
    "author": "李莱老", 
    "content": "缭墙黏藓，糁径飞梅，春绪无赖。\n绣压垂帘，骨有许多寒在。\n宝幄香消龙麝饼，钿车尘冷鸳鸯带。\n想西园，被一程风雨，群芳都碍。\n逗晓色、莺啼人起，倦倚银屏，愁沁眉黛。\n待拼千金，却恨好榷难买。\n翠苑欢游孤解佩。", 
    "rhythmic": "倦寻芳"
  }, 
  {
    "author": "李莱老", 
    "content": "绿染春波，袖罗金缕双。\n小桃匀碧。\n香衬蝉云湿。\n舞带歌钿，闲傍秋千立。\n情何极。\n燕莺尘迹。\n芳草斜阳笛。", 
    "rhythmic": "点绛唇"
  }, 
  {
    "author": "李莱老", 
    "content": "绿染晓云冉冉，红酣晴雾冥冥。\n银簪悬烛锦官城。\n困倚墙头半影。\n雨後遍饶艳冶，燕来同作清明。\n更深犹唤玉靴笙。\n不管西池露冷。", 
    "rhythmic": "西江月"
  }, 
  {
    "author": "李莱老", 
    "content": "日寒风细。\n庭馆浮花气。\n白发潘郎吟欲醉。\n绿暗シ芜千里。\n西园南浦东城。\n一春多少闲情。\n日暮采苹歌远，梦回唤得愁生。", 
    "rhythmic": "清平乐"
  }, 
  {
    "author": "黄应武", 
    "content": "乾坤开辟，桂林有、元气自来融结。\n石磴盘空行木杪，天柱屹然中立。\n窟宅幽深，泉源清远，不是灵神擘。\n潜通後洞，张刘万古遗迹。\n输我长剑凌虚，六尘尽扫，银海秋波碧。\n志气飘飘游物外，惟有清风知得。\n唤起白龙，护持飙驭，稽首朝金阙。\n山灵欣喜，紫云已在诗壁。", 
    "rhythmic": "念奴娇"
  }, 
  {
    "author": "如愚居士", 
    "content": "吾乃当涂，弃儒奉道，遵行圣诲多年。\n已逾三纪，截灭六尘缘。\n因习业、自营度日，未尝谒见豪贤。\n般若力，掀翻烦恼，坦荡独け然。\n来斯，十四载，装銮佛像，塔宇尽光鲜。\n造遮石道，直至水边。\n都系束修己镪，舍为助道安禅。\n知惭愧，了无所得，本觉性明圆。", 
    "rhythmic": "满庭芳"
  }, 
  {
    "author": "林革", 
    "content": "十载扁舟，几来往、三吾溪上。\n天宝事，一回看著，一回惆怅。\n笔画模糊犹雅健，文章褒贬添悲壮。\n枉教人、字字费沈吟，评轻重。\n西北望，情无量。\n东南气，真长王。\n想忠臣应读，宋中兴颂。\n主圣自然皆乐土，时平正合储良将。\n笑此身、老大尚奔驰，知何用。", 
    "rhythmic": "满江红"
  }, 
  {
    "author": "曾宏正", 
    "content": "风月无尽藏，泉石有膏肓。\n古今桂岭奇胜，骚客费平章。\n不假鬼谋神运，自是地藏天作，圆魂镇相望。\n举首吸空翠，赤脚踏沧浪。\n惊龙卧，攀栖鹘，翳鸾凰。\n秋爽一天凉露，桂子更飘香。\n坐我水精宫阙，呼彼神仙伴侣，大杓挹琼浆。\n主醉客起舞，今夕是何乡。", 
    "rhythmic": "水调歌头"
  }, 
  {
    "author": "吴景伯", 
    "content": "再上高台，访谪仙兮，仙何所之。\n但石城西踞，潮平白鹭，浮图南峙，云淡乌衣。\n凤鸟不来，长安何处，惟有碧梧三数枝。\n兴亡事，对江山休说，谁是谁非。\n庭花飘尽胭脂。\n算结绮、繁华能几时。\n问何人重向，新亭挥泪，何人更到，别墅围棋。\n笑拍阑干，功名未了，宁肯绿蓑寻钓矶。\n深深饮，任玉山醉倒，明月扶归。", 
    "rhythmic": "沁园春"
  }, 
  {
    "author": "邓有功", 
    "content": "卷上珠帘，晚来一阵东风恶。\n客怀萧索。\n看尽残花落。\n自把银瓶，买酒成孤酌。\n伤漂泊。\n知音难托。\n闷倚阑干角。", 
    "rhythmic": "点绛唇"
  }, 
  {
    "author": "邓有功", 
    "content": "燕蹴飞红，莺迁新绿，几阵晚来风急。\n谢家池馆，金谷园林，还又把春虚掷。\n年时恨雨愁云，物换星移，有谁曾忆。\n把一尊试酹，落花芳草，总成尘迹。\n频自笑、流浪孤萍，沾泥弱絮，有底困春无力。\n银屏香暖，宝簟波寒，又负月明今夕。\n往事梦里，沈思惟有罗襟，泪痕犹湿。\n奈垂杨万缕，不系西风白日。", 
    "rhythmic": "过秦楼"
  }, 
  {
    "author": "李振祖", 
    "content": "春在画桥西。\n画舫轻移。\n粉香何处度涟漪。\n认得一船杨柳外，帘影垂垂。\n谁倚碧阑低。\n酒晕双眉。\n鸳鸯并浴燕交飞。\n一片闲情春水隔，斜日人归。", 
    "rhythmic": "浪淘沙"
  }, 
  {
    "author": "汤恢", 
    "content": "琐窗睡起，闲伫立、海棠花影。\n记翠楫银塘，红牙金缕，杯泛梨花冷。\n燕子衔来相思字，道玉瘦、不禁春病。\n应蝶粉半销，鸦云斜坠，暗尘侵镜。\n还省。\n香痕碧唾，春衫都凝。\n悄一似荼シ，玉肌翠帔，消得东风唤醒。", 
    "rhythmic": "二郎神"
  }, 
  {
    "author": "汤恢", 
    "content": "饧箫吹暖，蜡烛分烟，春思无限。\n风到楝花，二十四番吹遍。\n烟湿浓堆杨柳色，昼长闲坠梨花片。\n悄帘栊，听幽禽对语，分明如翦。\n记旧日、西湖行乐，载酒寻春，十里尘软。\n背後腰肢，彷佛画图曾见。", 
    "rhythmic": "倦寻芳"
  }, 
  {
    "author": "汤恢", 
    "content": "小院无人，正梅粉、一阶狼藉。\n疏雨过，溶溶天气，早如寒食。\n啼鸟惊回芳草梦，峭风吹浅桃花色。\n漫玉炉、沈水熨春衫，花痕碧。\n绿水，红香陌。\n紫桂棹，黄金勒。\n怅前欢如梦，後游何日。\n酒醒香消人自瘦，天空海阔春无极。\n又一林、新月照黄昏，梨花白。", 
    "rhythmic": "满江红"
  }, 
  {
    "author": "汤恢", 
    "content": "宿酲苏，春梦醒，沈水冷金鸭。\n落尽桃花，无人扫红雪。\n渐催煮酒园林，单衣庭院，春又到、断肠时节。\n恨离别。\n长忆人立荼シ，珠帘卷香月。\n几度黄昏，琼枝为谁折。\n都将千里芳心，十年幽梦，分付与、一声啼。", 
    "rhythmic": "祝英台近"
  }, 
  {
    "author": "汤恢", 
    "content": "月如冰，天似水，冷浸画阑湿。\n桂树风前，香半狼藉。\n此翁对此良宵，别无可恨，恨只恨、古人头白。\n洞庭窄。\n谁道临水楼台，清光最先得。\n万里乾坤，原无片云隔。\n不妨彩笔云笺，翠尊冰酝，自管领、一庭秋色。", 
    "rhythmic": "祝英台近"
  }, 
  {
    "author": "汤恢", 
    "content": "摘青梅荐酒，甚残寒、犹怯苎萝衣。\n正柳腴花瘦，绿云冉冉，红雪霏霏。\n隔屋秦筝依约，谁品春词。\n回首繁华梦，流水斜晖。\n寄隐孤山山下，但一瓢饮水，深掩苔扉。\n羡青山有思，白鹤忘机。", 
    "rhythmic": "八声甘州"
  }, 
  {
    "author": "汤恢", 
    "content": "", 
    "rhythmic": "失调名"
  }, 
  {
    "author": "汤恢", 
    "content": "碧崖倒影，浸一片、寒江如练。\n正岸岸柳花，村村修竹，唤醒春风笔砚。\n溯水舟轻轻如叶，只消得、溪风一箭。\n看水部雄文，太师健笔，月寒波卷。\n游倦。\n片云孤鹤，江湖都遍。\n慨金屋藏妖，绣屏包祸，欲与三郎痛辩。", 
    "rhythmic": "二郎神"
  }, 
  {
    "author": "汤恢", 
    "content": "", 
    "rhythmic": "八声甘州"
  }, 
  {
    "author": "李演", 
    "content": "又西风、四桥疏柳，惊蝉相对秋语。\n琼荷万笠花云重，袅袅红衣如舞。\n鸿北去。\n渺岸芷汀芳，几点斜阳字。\n吴亭旧树。\n又系我扁舟，渔乡钓里，秋色淡归鹭。\n长干路。\n草莽疏烟断墅。\n商歌如写羁旅。\n丹溪翠岫登临事，苔屐尚黏苍土。\n鸥且住。\n怕月冷吟魂，婉冉空江暮。\n明灯暗浦。\n更短笛衔风，长云弄晚，天际画秋句。", 
    "rhythmic": "摸鱼儿"
  }, 
  {
    "author": "李演", 
    "content": "轻鞯绣谷。\n柔屐烟堤，六年遗赏新续。\n小舫重来，惟有寒沙鸥熟。\n徘徊旧情易冷，但溶溶、翠波如。\n愁望远，甚云销月老，暮山自绿。\n笑人生悲乐，且听我尊前，渔歌樵曲。\n旧阁尘封，长得树阴如屋。\n凄凉五桥归路，载寒秀、一枝疏玉。\n翠袖薄，晚无言、空倚修竹。", 
    "rhythmic": "声声慢"
  }, 
  {
    "author": "李演", 
    "content": "双鸳初放步云轻。\n香帘蒸未晴。\n杏熔暗泪结红冰。\n留春蝴蝶情。\n寒薄薄，日阴阴。\n锦鸠花底鸣。", 
    "rhythmic": "醉桃源・阮郎归"
  }, 
  {
    "author": "李演", 
    "content": "芳水戏桃英。\n小滴燕支浸绿云。\n待觅琼觚藏彩信，流春。\n不似题红易得沈。\n天上许飞琼。\n吹下蓉笙染玉尘。\n可惜素鸾留不得，更深。\n误剪灯花断了心。", 
    "rhythmic": "南乡子"
  }, 
  {
    "author": "李演", 
    "content": "乍鸥边、一番腴绿，流红又怨苹花。\n看晚吹、约晴归路，夕阳分落渔家。\n轻云半遮。\n萦情芳草无涯。\n还报舞香一曲，玉瓢几许春华。\n正细柳青烟，旧时芳陌，小桃朱户，去年人面，谁知此日重来系马，东风淡墨鸦。", 
    "rhythmic": "八六子"
  }, 
  {
    "author": "李演", 
    "content": "采芳苹，萦去舻。\n归步翠微雨。\n柳色如波，萦恨满烟浦。\n东君若是多情，未应花老，心已在、绿成阴处。\n困无语。\n柔被褰损梨云，间修牡丹谱。\n妒粉争香，双燕为谁舞。\n年年红紫如尘，五桥流水，知送了、几番愁去。", 
    "rhythmic": "祝英台近"
  }, 
  {
    "author": "李演", 
    "content": "笛叫东风起。\n弄尊前、杨花小扇，燕毛初紫。\n万点淮峰孤角外，惊下斜阳似绮。\n又婉娩、一番春意。\n歌舞相缪愁自猛，卷长波、一洗空人世。\n闲热我，醉时耳。\n绿芜冷叶瓜州市。\n最怜予、洞箫声尽，阑干独倚。\n落落东南墙一角，谁护山河万里。\n问人在、玉关归未。", 
    "rhythmic": "贺新凉・贺新郎"
  }, 
  {
    "author": "卫宗武", 
    "content": "风雨卷春去，绿紫总无馀。\n窈窕一川芳渚，软草接新蒲。\n杨柳垂垂飘絮，桑柘阴阴成幄，殷绿正敷。\n迁木莺呼友，营垒燕将雏。\n金蕉举，珠樱累，豆梅腴。\n寿乡歌舞，樽前暂得皱眉舒。\n往事南柯印绶，晚岁北山杖屦，寂寞笑今吾。\n幸作耆年侣，写入洛英图。", 
    "rhythmic": "水调歌头"
  }, 
  {
    "author": "卫宗武", 
    "content": "小林峦、一年芳事，乱红还又飞雨。\n生香冉冉花阴转，云擘满空晴絮。\n游宴处。\n看乐意相关，庭下胎仙舞。\n歌声缓度。\n任圆玉敲寒，飞觞传晓，未许放春去。\n闲中趣。\n明月清风当户。\n莘莘容屋陈俎。\n翦裁妙语频赓唱，巧胜郢斤般斧。\n心自许。\n拼凋景颓龄，为莺俦燕侣。\n同盟会取。\n共花下小车，竹间三径，长作老宾主。", 
    "rhythmic": "摸鱼儿"
  }, 
  {
    "author": "卫宗武", 
    "content": "见春来、又将春尽，狂风那更痴雨。\n一番芳径催人老，回首绿杨飘絮。\n欢会处。\n有小小池亭，止欠妙歌舞。\n光阴梭度。\n对草木幽姿，候禽雅奏，客至未应去。\n十年里，冷落翟公庭户。\n朋来草草樽俎。\n投闲赢得浮生乐，肯羡油幢绣斧。\n春几许。\n任洛谱名葩，留宴耆英侣。\n浮荣竞取。\n纵带玉围腰，印金系肘，争似莺花主。", 
    "rhythmic": "摸鱼儿"
  }, 
  {
    "author": "卫宗武", 
    "content": "聚林园芳景，尽输韩圃陶篱。\n任雨虐风饕，露凝霜压，丛木离披。\n正色幽香不减，与冬兰、并秀结心知。\n天赋花中名节，不教桃李同时。\n清奇。\n秋後尤宜。\n浮卉尽、尚芬菲。\n称处士庭除，先生简册，声续吾伊。", 
    "rhythmic": "木兰花慢"
  }, 
  {
    "author": "卫宗武", 
    "content": "露华凝聚，夜更长、寒压一床衾重。\n局缩龟藏灯幌悄，明灭银欲冻。\n鼻观流珠，肌纹浮粟，枕难成梦。\n明蟾交映，一窗清影梅弄。\n晓见黄陨丹空，但琼华点缀，万梢森耸。\n橘柚香来分好景，书後尽堪题送。", 
    "rhythmic": "酹江月・念奴娇"
  }, 
  {
    "author": "卫宗武", 
    "content": "暮云凝冻，耸玉楼、拈断冰髯知几。\n今岁天公悭破白，未放六呈瑞。\n瘗马发祥，妖麋应祷，终解从人意。\n腊前三白，瑶光一瞬千里。\n便好翦刻漫空，落花飞絮，滚滚随风起。\n莫待东皇催整驾，点点消成春水。", 
    "rhythmic": "酹江月・念奴娇"
  }, 
  {
    "author": "卫宗武", 
    "content": "屑玉飞，正堪称、冯夷展布。\n空几度、痴云凝聚，狂风掀舞。\n点点抛扬珠作霰，纤纤断续丝垂雨。\n借银河、翦刻六花飘，天应许。\n水漠漠，斜桥渡。\n烟淡淡，长亭路。\n望寒莎衰草，总成愁绪。\n坡老新堤须好在，逋仙孤屿犹堪去。\n共寻梅、止欠雪双清，烦青女。", 
    "rhythmic": "满江红"
  }, 
  {
    "author": "卫宗武", 
    "content": "弧矢开祥，喜从此、旬兼九日。\n新岁改、椒盘献颂，齐头七十。\n渐入唐人诸老画，可追洛社耆英集。\n有陶潜、三径健吟哦，贫而适。\n摘仙桂，探蟾窟。\n敛洪藻，归麟笔。\n总古先传记，讥评得失。\n不朽芬芳垂简册，浮荣土苴轻簪笏。\n看年如、卫武粲成章，诗传抑。", 
    "rhythmic": "满江红"
  }, 
  {
    "author": "卫宗武", 
    "content": "搭宅亭园虽不大。\n花木成阴难论价。\n豪端点缀有珠玑，竹一带。\n梅一派。\n明月清风何用买。\n子子孙孙纡寿彩。\n家庆成图和蔼蔼。\n更添三岁古来稀，酒满。\n诗满架。\n直到耆颐年未艾。", 
    "rhythmic": "天仙子"
  }, 
  {
    "author": "卫宗武", 
    "content": "桑蓬扫尽闲愁，未应人比梅花瘦。\n眉峰顿展，恰如云卷，北山□九。\n萦锦绣肠，袖丝纶手，希有。\n□□□博取，巍科□□，儒冠於我何负。\n初度年来年去，喜称觞、腊前还又。\n安时委命，金鱼玉带，傥来斯受。\n傍屋园林，抚松对竹，共朋三寿。\n且逍遥、安乐窝中，岁岁进、长生酒。", 
    "rhythmic": "水龙吟"
  }, 
  {
    "author": "卫宗武", 
    "content": "强半秋澄穆。\n半月弦、南极躔高，寿星明煜。\n今岁户庭殊旧岁，洗尽闲愁千斛。\n沸春夏、欢声相续。\n兰已种成香满砌，更华、得偶颜如玉。\n双捧劝，寿齐祝。\n郗枝芳映庄椿绿。\n觉这番、初度称觞，桂增芬馥。\n生子生孙从此始，剩有人传祖笏。\n看八座、青毡须复。", 
    "rhythmic": "金缕曲・贺新郎"
  }, 
  {
    "author": "李敬则", 
    "content": "南渡盛时，壬寅之秋，生此伟人。\n是皇家柱石，端平君子，吾儒宗主，意一先生。\n自起丹山，晋登紫府，天下欣然望太平。\n至夷狄，亦慕吾中国，司马声名。\n愿君为尧舜之君。\n举一世民皆尧舜民。\n羡当年三渐，直声已著，近来四蜀，先虑尤深。\n事验平凉，眷隆当宁，指日须还公秉钧。\n愿公寿，以寿吾国脉，以寿斯文。", 
    "rhythmic": "沁园春"
  }, 
  {
    "author": "吴益", 
    "content": "玉楼春信梅传早。\n三八芳辰阳复後。\n称觞喜对一椿高，莱庭双桂森兰茂。", 
    "rhythmic": "玉楼春"
  }, 
  {
    "author": "利登", 
    "content": "晚春天。\n柳丝初透晴烟。\n黯离怀、绿房深处，艳游曾记当年。\n衬龙绡、亭亭玉树，步鸯褥、窄窄金莲。\n烧蜜调蜂，翦花挑蝶，香云微湿绿弯鬟。\n嬉游困，倚郎私语，还爱抚郎肩。\n共携手，海棠院左，翡翠帘边。\n恨无情、锦笼鹦鹉，等闲轻语花前。\n昔相怜、关山咫尺，今相望、咫尺关山。\n是妾心阑，是郎意懒，是郎无分妾无缘。", 
    "rhythmic": "绿头鸭・多丽"
  }, 
  {
    "author": "利登", 
    "content": "玉阑干外重帘晚。\n流云欲度长天远。\n花草不知名。\n春来各自春。\n绿鞍游冶客。\n何处垂杨陌。\n不信不归来。\n海棠花又开。", 
    "rhythmic": "菩萨蛮"
  }, 
  {
    "author": "利登", 
    "content": "夹帘不卷重堂暮。\n白骑少年何处去。\n云根稚藕已胜花，烟外子松今作树。\n金Ι月涩知无与。", 
    "rhythmic": "玉楼春"
  }, 
  {
    "author": "利登", 
    "content": "日月换飞涧，风雨老孤松。\n千岩万壑秋重，白气接长空。\n一笑掀髯徐起，苍佩腰间相照，犹自涌晴虹。\n桑海几番覆，人尚醉春风。\n横白石，结绿绮，送飞鸿。\n十年梦事消歇，长剑吼青龙。\n却笑人间多事，一壳蜗涎光景，颠倒死英雄。\n云日空里，玉鹤任西东。", 
    "rhythmic": "水调歌头"
  }, 
  {
    "author": "利登", 
    "content": "弄香吹粉，记前回酒困。\n绿露沈沈转花影。\n翠帘深，隐隐红雾依人，荷月静，新样双鸾交映。\n如今谁念省。\n短雨长云，曾托琵琶再三问。\n最苦绿屏孤，夜久星寒，无处顿、风流心性。\n又莫是偷香寄韩郎，到漏泄春风，一枝花信。", 
    "rhythmic": "洞仙歌"
  }, 
  {
    "author": "利登", 
    "content": "眉黛山分，靥朱星合，郁郁夜堂初见。\n芙蓉寄隐，豆蔻传香，便许翠鬟偷剪。\n迎夜易羞，欲晨先怯，风流楚楚未惯。\n正流苏帐掩，绿玉屏深，红香自暖。\n谁信道、媚月难留，惊云易散，从此三桥路远。\n巢燕春归，剪花词在，难寄红题一片。\n料想伊家，如今羞傍琴窗，慵题花院。\n但碧桃影下，应对流红自叹。", 
    "rhythmic": "过秦楼"
  }, 
  {
    "author": "利登", 
    "content": "淡云荒草秋汀暮，归心又寒烟水。\n论槛移花，量船载酒，寂寞当年情味。\n孤蓬夜闭。\n听四壁松声，欲高还细。\n似近如遥，露鸿声乱楚天外。\n蓝桥人断岁久，旧家曾共赏，九华花事。\n艳雪初融，生香自暖，消得金莲贴地。\n相思破睡。\n谩一点琴心，暗关千里。\n愁怯潮生，晓帆风又起。", 
    "rhythmic": "齐天乐"
  }, 
  {
    "author": "利登", 
    "content": "凤尾鬟香再叠梳。\n藕丝衫嫩蹙双鱼。\n闲收末利熏藤枕，自插芙蓉绕翠。\n新浴後，浅妆初。\n卫夫人帖学行书。\n西窗一霎黄昏雨，笑问新凉饮酒无。", 
    "rhythmic": "鹧鸪天"
  }, 
  {
    "author": "利登", 
    "content": "梨园花柳地，扶残醉、曾记问妖娆。\n叹惹住轻烟，柔丝未改，霏零疏雨，腻粉先飘。\n更低道，花无三日艳，柳有一年娇。\n卷翠未迟，醉红易失，共偎香影，同赏良宵。\n如今知何处，三山远，云水一望迢迢。\n傍砌青鸾好在，谁送归飚。", 
    "rhythmic": "风流子"
  }, 
  {
    "author": "利登", 
    "content": "断芜幽树际烟平。\n山外又山青。\n天南海北知何极，年年是、匹马孤征。\n看尽好花成子，暗惊新笋抽林。\n岁华情事苦相寻。\n弱雪鬓毛侵。\n十千斗酒悠悠醉，斜河界、白日云心。\n孤鹤尽边天阔，清猿咽处山深。", 
    "rhythmic": "风入松"
  }, 
  {
    "author": "利登", 
    "content": "相聚不知好，相别始知愁。\n笋舆伊轧，穿尽斜照古平州。\n今夜荒风脱木，明夜山长水远，後夜已他州。\n转觉家山远，何计去来休。\n酒堪沽，花可买，月能留。\n相思酒醒，花落五更头。\n长记疏梅影底，一笛紫云飞动，相对大江流。\n此别无一月，一月一千秋。", 
    "rhythmic": "水调歌头"
  }, 
  {
    "author": "利登", 
    "content": "", 
    "rhythmic": "失调名"
  }, 
  {
    "author": "利登", 
    "content": "当时养士知何许。\n总把降幡去。\n汉家王气塞乾坤。\n一树盈盈、不为汉家春。", 
    "rhythmic": "虞美人"
  }, 
  {
    "author": "吴势卿", 
    "content": "碧瓦霜融，绣阁寒经，春浮寿杯。\n羡华年七帙，人生稀有，新阳七日，天意安排。\n丹凤门开，黄麾仗立，此际应须召促回。\n人道是，却暂时绣斧，索笑盐梅。\n江假守非才，犹记得当时传庾台。\n算良机再会，抠衣来久，归鞭何速，祝寿方才。\n应与邦人，传为佳话，只为先生诞日来。\n明年看，是侬方九曲，公已三台。", 
    "rhythmic": "沁园春"
  }, 
  {
    "author": "刘浩", 
    "content": "岳渎储精，冰壶里、精神可掬。\n三万卷、龙蛇落纸，琅撑腹。\n便合弹冠登要路。\n如何袖手缄空谷。\n又谁知、天独授先生，长生。\n鹤易怨，龟多缩。\n竹太瘦，梅偏独。\n算人间何物，可传心曲。\n但愿君如天上月，年年此夜团如玉。\n更有人、千里共蝉娟，偷香祝。", 
    "rhythmic": "满江红"
  }, 
  {
    "author": "赵希汰", 
    "content": "持节浙东，六十年前，紫阳老师。\n看粟移七郡，功深到处，棠阴一道，民尚思之。\n心印亲传，雨岩来括，寅岁幸无庚子饥。\n仁同视，更备存先具，仓积千斯。\n青州阴德天知。\n只此事堪为崧岳祈。\n与太夫人寿，相看华发，转中书令，长著斑衣。\n岁岁梅花，樽前索笑，霜月先圆两夜规。\n称觞了，报春风千里，班觐龙墀。", 
    "rhythmic": "沁园春"
  }, 
  {
    "author": "徐俨夫", 
    "content": "曲折迷春院宇，参差近水楼台。\n吹箫人去燕归来。\n空有落梅香在。\n花底三更过雨，酒阑一枕惊雷。\n明朝飞梦隔天涯。\n肠断流莺声碎。", 
    "rhythmic": "西江月"
  }, 
  {
    "author": "陈合", 
    "content": "神鳌谁断，几千年再，乾坤初造。\n算当日、枰棋如许，争一著、吾其衽左。\n谈笑顷、又十年生聚，处处豳风葵枣。\n江如镜，楚氛馀几，猛听甘泉捷报。\n天衣细意从头补。\n烂山龙、华虫黼藻。\n宫漏永、千门鱼钥，截断红尘飞不到。\n街九轨，看千貂避路，庭院五侯深锁。\n好一部、太平六典，一一周公手做。\n赤绣裳，消得道、斑斓衣好。\n尽庞眉鹤发，天上千秋难老。", 
    "rhythmic": "宝鼎现"
  }, 
  {
    "author": "李芸子", 
    "content": "占西风早处，一番雨，一番秋。\n记故国斜阳，去年今日，落叶林幽。\n悲歌几回激烈，寄疏狂、酒令与诗筹。\n遗恨清商易改，多情紫燕难留。\n嗟休。\n触绪茧丝抽。\n旧事续何由。\n奈予怀渺渺，羁愁郁郁，归梦悠悠。", 
    "rhythmic": "木兰花慢"
  }, 
  {
    "author": "张韫", 
    "content": "花泥絮浪，春怀如酒。\n书卷炉熏梦清昼。\n唤玉京稳携手松乔，飞光里，笑傲白云林岫。\n仙人犹狡狯，洒雪吹冰，声落星河翠蛟走。\n问箬下留丹，别已千年，华表鹤、亦归来否。\n有洞口、桃花识刘郎，共一笑相迎，朱颜如旧。", 
    "rhythmic": "洞仙歌"
  }, 
  {
    "author": "游子西", 
    "content": "暑尘收尽，快晚来急雨，一番初过。\n是处凉飙回爽气，直把残云吹破。\n星律飞流，银河摇荡，只恐冰轮堕。\n云梯稳上，琼楼今夜无锁。\n便觉浮世卑沈，回翔偃薄，似蚁空旋磨。\n想得九天高绝处，不比人间更火。\n独立乾坤，浩歌春雪，可惜无人和。\n广寒宫里，有谁潇洒如我。", 
    "rhythmic": "念奴娇"
  }, 
  {
    "author": "施乘之", 
    "content": "风消云缕。\n一碧无今古。\n欲坏上元天不许。\n晴了晚来些雨。\n莫言冷落山家。\n山翁本厌繁华。\n试问莲灯千炬，何如月上梅花。", 
    "rhythmic": "清平乐"
  }, 
  {
    "author": "周济川", 
    "content": "有乾坤、清气入诗脾，随龙散神仙。\n蘸西湖和墨，长空为纸，几度诗圆。\n消得宫妃捧砚，夜烛照金莲。\n试问隔屏坐，谁後谁先。\n长是花香柳色，更风清月白，天入吟笺。\n自霞觞误覆，谪下玉皇边。", 
    "rhythmic": "八声甘州"
  }, 
  {
    "author": "应次蘧", 
    "content": "雪意娇春，腊前妆点春风面。\n粉痕冰片。\n一笑重相见。\n倚竹偎松，谁道罗浮远。\n寒更转。\n楚骚为伴。\n韵绕香篝暖。", 
    "rhythmic": "点绛唇"
  }, 
  {
    "author": "李", 
    "content": "腰刀首帕从军，戍楼独倚闲凝眺。\n中原气象，狐居兔穴，暮烟残照。\n投笔书怀，枕戈待旦，陇西年少。\n叹光阴掣电，易生髀肉，不如易腔改调。\n世变沧海成田，奈群生、几番惊扰。\n干戈烂漫，无时休息，凭谁驱扫。\n眼底山河，胸中事业，一声长啸。\n太平时、相将近也，稳稳百年燕赵。", 
    "rhythmic": "水龙吟"
  }, 
  {
    "author": "黄升", 
    "content": "倦整摩天翼。\n笑归来、点画亭台，按行泉石。\n落落元龙湖海气，更著高楼百尺。\n收揽尽、水光山色。\n曾驾飚车蟾宫去，几回批、借月支风敕。\n斯二者，惯相识。\n玲珑窗户青红湿。\n夜深时、寒光爽气，洗清肝膈。\n似此交游真洒落，判与升堂入室。\n有万象、来为宾客。\n不用笙歌轻点，看仙翁手搦虹霓笔。\n吟思远，两峰碧。", 
    "rhythmic": "贺新郎"
  }, 
  {
    "author": "黄升", 
    "content": "风送行春步。\n渐行行、山回路转，入云深处。\n问讯花梢春几许，半在诗人杖屦。\n点点是、祥烟膏露。\n中有瑶池千岁种，整严妆、来作巢仙侣。\n相妩媚，试凝伫。\n风流坐上挥谈尘。\n更多情、多才多调，缓歌金缕。\n趁取芳时同宴赏，莫惜清樽缓举。\n有明月、随人归去。\n从此一春须一到，愿东君、长与花为主。\n泉共石，闻斯语。", 
    "rhythmic": "贺新郎"
  }, 
  {
    "author": "黄升", 
    "content": "莫恨黄花瘦。\n正千林、风霜摇落，暮秋时候。\n晚节相看元不恶，采采东篱独秀。\n试揽结、幽香盈手。\n几劫修来方得到，与渊明、千载为知旧。\n同冷淡，比兰友。\n柴桑心事君知否。\n把人间、功名富贵，付之尘垢。\n不肯折腰营口腹，一笑归欤五柳。\n怅此意、而今安有。\n若得风流如此老，也何妨、相对无杯酒。\n诗自可，了重九。", 
    "rhythmic": "贺新郎"
  }, 
  {
    "author": "黄升", 
    "content": "自扫梅花下。\n问梢头、冷蕊疏疏，几时开也。\n间者阔焉今久矣，多少幽怀欲写。\n有谁是、孤山流亚。\n香月一联真绝唱，与诗人、千载为嘉话。\n馀兴味，付来者。\n清癯不恋华亭榭。\n待与君、白发相亲，竹篱茅舍。\n喜甚今年无酒禁，溜溜小槽压蔗。\n已准拟、雪天霜夜。\n自醉自吟仍自笑，任解冠、落从嘲骂。\n书此意，寄同社。", 
    "rhythmic": "贺新郎"
  }, 
  {
    "author": "黄升", 
    "content": "自沈香梦断，风雨外、失馀春。\n怅袍锦淋漓，金銮论奏，四海无人。\n蛾眉古来见妒，奈昭阳、飞燕亦成尘。\n惟有空梁落月，至今能为传神。\n神游八表跨长鲸。\n谁是再来身。\n爱云月溪头，玉环一曲，笔力千钧。", 
    "rhythmic": "木兰花慢"
  }, 
  {
    "author": "黄升", 
    "content": "问潘郎两鬓，更禁得、几番秋。\n怅病骨，幽怀渺渺，短发飕飕。\n云边一声长笛，这风情、多属赵家楼。\n枕困寻药裹，薰衣慵讯香篝。\n悠悠。\n老矣复焉求。\n何止赋三休。\n念少日书癖，中年酒病，晚岁诗愁。", 
    "rhythmic": "木兰花慢"
  }, 
  {
    "author": "黄升", 
    "content": "问春春不语，谩新绿、满芳洲。\n记历历前游，看花南陌，命酒西楼。\n东风翠红围绕，把功名、一笑付糟丘。\n醉里了忘身世，吟边自负风流。\n风流。\n莫莫复休休。\n白发渐盈头。\n怅十载重来，略无欢意，惟有闲愁。", 
    "rhythmic": "木兰花慢"
  }, 
  {
    "author": "黄升", 
    "content": "天上传新火，人间试夹衣。\n定巢新燕觅香泥。\n不为绣帘朱户、说相思。\n侧帽吹飞絮，凭栏送落晖。", 
    "rhythmic": "南柯子・南歌子"
  }, 
  {
    "author": "黄升", 
    "content": "兰佩秋风冷，茱囊晓露新。\n多情多感怯芳辰。\n强折黄花来照、碧粼粼。\n落帽参军醉，空樽靖节贫。", 
    "rhythmic": "南柯子・南歌子"
  }, 
  {
    "author": "黄升", 
    "content": "寒意方浓。\n暖信才通。\n是晴阳、暗拆花封。\n冰霜作骨，玉雪为容。\n看体清癯，香淡伫，影朦胧。\n孤城小驿，断角残钟。\n又无边、散与春风。", 
    "rhythmic": "行香子"
  }, 
  {
    "author": "黄升", 
    "content": "莺蝶太匆匆。\n恼杀衰翁。\n牡丹开尽状元红。\n俯仰之间增感慨，花事成空。\n垂柳绿阴中。\n粉絮。", 
    "rhythmic": "卖花声"
  }, 
  {
    "author": "黄升", 
    "content": "秋色满层霄。\n剪剪寒飚。\n一襟残照两无聊。\n数尽归鸦人不见，落木萧萧。\n往事欲魂消。\n梦想风标。", 
    "rhythmic": "卖花声"
  }, 
  {
    "author": "黄升", 
    "content": "天悠悠。\n水悠悠。\n月印金枢晓未收。\n笛声人倚楼。\n芦花秋。\n蓼花秋。\n催得吴霜点鬓稠。\n香笺莫寄愁。", 
    "rhythmic": "长相思"
  }, 
  {
    "author": "黄升", 
    "content": "砧声齐。\n杵声齐。\n金井栏边败叶飞。\n夜寒乌不栖。\n风凄凄。\n露凄凄。\n影转梧桐月已西。\n花冠窗外啼。", 
    "rhythmic": "长相思"
  }, 
  {
    "author": "黄升", 
    "content": "惜春归。\n爱春归。\n脱了罗衣著苎衣。\n绿阴黄鸟啼。\n酒醒时。\n梦醒时。\n清簟疏帘一局棋。\n丁东风马儿。", 
    "rhythmic": "长相思"
  }, 
  {
    "author": "黄升", 
    "content": "骑鹤上扬州，腰缠十万。\n拈起诗人旧公案。\n看山看水，此去胜游须遍。\n烦君收拾取，归吟卷。\n少日风流，暮年萧散。\n佳处何妨小留款。\n沙河塘上，落日绣帘争卷。\n也须拂拭起，看花眼。", 
    "rhythmic": "感皇恩"
  }, 
  {
    "author": "黄升", 
    "content": "百计留春春不住。\n褪粉吹香，日日催教去。\n心事欲凭莺语诉。\n流莺划地无凭据。\n绿玉阑干围绮户。\n一点柔红，应在深深处。\n想倚翠帘吹柳絮。\n浅颦惆怅芳期误。", 
    "rhythmic": "蝶恋花"
  }, 
  {
    "author": "黄升", 
    "content": "昼景。\n方永。\n重帘花影。\n好梦犹酣，莺声唤醒。\n门外风絮交飞。\n送春归。\n修蛾画了无人问。\n几多别恨。\n泪洗残妆粉。\n不知郎马何处嘶。", 
    "rhythmic": "月照梨花・河传"
  }, 
  {
    "author": "黄升", 
    "content": "问山中、小桃开後，曾经多少晴雨。\n遥知载酒花边去，唱我旧歌金缕。\n行乐处。\n正蝶绕蜂围，锦绣迷无路。\n风光有主。\n想倚杖西阡，停杯北望，望断碧云暮。\n花知道，应倩蜚鸿寄语。\n年来老子安否。\n一春一到成虚约，不道树犹如此。\n烦说与。\n但岁岁、东风妆点红云坞。\n刘郎老去。\n待有日重来，同君一笑，拈起看花句。", 
    "rhythmic": "摸鱼儿"
  }, 
  {
    "author": "黄升", 
    "content": "少年有志封侯，弯弓欲挂扶桑外。\n一朝敛缩，萧然清兴，了无拘碍。\n袖里阴符，枕中鸿宝，功名蝉蜕。\n看舌端霹雳，剧谈玄妙，人间世、疑无对。\n阆苑醉乡佳处，想当年、绿阴犹在。\n群仙寄语，不须点勘，鬼神功罪。\n碧海千寻，赤城万丈，风高浪快。\n待踞龟食蛤，相期汗漫，与烟霞会。", 
    "rhythmic": "水龙吟"
  }, 
  {
    "author": "黄升", 
    "content": "天似洗。\n残秋未有寒意。\n何人短笛弄西风，数声壮伟。\n倚栏感慨展双眸，离离烟树如荠。\n少年事，成梦里。\n客愁付与流水。\n笔床茶具老空山，未妨肆志。\n世间富贵要时贤，深居宜有馀味。\n大江东去日西坠。\n想悠悠千古兴废。\n此地阅人多矣。", 
    "rhythmic": "西河"
  }, 
  {
    "author": "黄升", 
    "content": "珠帘寂寂。\n愁背银缸泣。\n记得少年初选入。\n三十六宫第一。\n当年掌上承恩。\n而今冷落长门。\n又是羊车过也，月明花落黄昏。", 
    "rhythmic": "清平乐"
  }, 
  {
    "author": "黄升", 
    "content": "深深禁。\n霁日明莺羽。\n风动槐龙交翠舞。\n恰恰花阴亭午。\n一帘暖絮悠扬。\n金炉旋炷沈香。\n天子方看谏疏，内人休斗新妆。", 
    "rhythmic": "清平乐"
  }, 
  {
    "author": "黄升", 
    "content": "玉林何有，有一弯莲沼，数间茅宇。\n断堑疏篱聊补葺，那得粉墙朱户。\n禾黍秋风，鸡豚晓日，活脱田家趣。\n客来茶罢，自挑野菜同煮。\n多少甲第连云，十眉环座，人醉黄金坞。\n回首邯郸春梦破，零落珠歌翠舞。", 
    "rhythmic": "酹江月・念奴娇"
  }, 
  {
    "author": "黄升", 
    "content": "西风解事，为人间、洗尽三庚烦暑。\n一枕新凉宜客梦，飞入藕花深处。\n冰雪襟怀，琉璃世界，夜气清如许。\n划然长啸，起来秋满庭户。\n应笑楚客才高，兰成愁悴，遗恨传千古。\n作赋吟诗空自好，不直一杯秋露。", 
    "rhythmic": "酹江月・念奴娇"
  }, 
  {
    "author": "黄升", 
    "content": "锺磬泠泠夜未央。\n梨花庭院月如霜。\n步虚声里拜瑶章。", 
    "rhythmic": "浣沙溪・浣溪沙"
  }, 
  {
    "author": "黄升", 
    "content": "沈水香销梦半醒。\n斜阳恰照竹间亭。\n戏临小草书团扇，自拣残花插净瓶。\n莺宛转，燕丁宁。\n晴波不动晚山青。\n玉人只怨春归去，不道槐云绿满庭。", 
    "rhythmic": "鹧鸪天"
  }, 
  {
    "author": "黄升", 
    "content": "雨过芙蕖叶叶凉。\n摩挲短发照横塘。\n一行归鹭拖秋色，几树鸣蝉饯夕阳。\n花侧畔，柳旁相。\n微云澹月又昏黄。\n风流不在谈锋胜，袖手无言味最长。", 
    "rhythmic": "鹧鸪天"
  }, 
  {
    "author": "黄升", 
    "content": "心如结。\n西风老尽黄花节。\n黄花节。\n塞鸿声断，冷烟凄月。\n汉朝陵庙唐宫阙。\n兴衰万变从谁说。", 
    "rhythmic": "秦楼月・忆秦娥"
  }, 
  {
    "author": "黄升", 
    "content": "西风半夜惊罗扇。\n蛩声入梦传幽怨。\n碧藕试初凉。\n露痕啼粉香。\n清冰凝簟竹。\n不许双鸳宿。", 
    "rhythmic": "重叠金・菩萨蛮"
  }, 
  {
    "author": "黄升", 
    "content": "南山未解松梢雪。\n西山已挂梅梢月。\n说似玉林人。\n人间无此清。\n此身元是客。\n小住娱今夕。", 
    "rhythmic": "重叠金・菩萨蛮"
  }, 
  {
    "author": "黄升", 
    "content": "银幡彩胜参差剪。\n东风吹上钗头燕。\n一笑绕花身。\n小桃先报春。\n新春今日是。\n明日新年至。", 
    "rhythmic": "重叠金・菩萨蛮"
  }, 
  {
    "author": "黄升", 
    "content": "花事浅。\n方费化工匀染。\n墙角红梅开未遍。\n小桃才数点。\n人在暮寒庭院。\n闲续茶经香传。\n酒思如冰诗思懒。\n雨声帘不卷。", 
    "rhythmic": "谒金门"
  }, 
  {
    "author": "黄升", 
    "content": "多病带围宽。\n未到衰年已鲜欢。\n梦破小楼风马响，珊珊。\n缺月无情转画栏。\n凉入苎衾单。\n起探灯花夜欲阑。\n书册满床空伴睡，慵观。\n拈得渔樵笛谱看。", 
    "rhythmic": "南乡子"
  }, 
  {
    "author": "黄升", 
    "content": "万籁寂无声。\n衾铁棱棱近五更。\n香断灯昏吟未稳，凄清。\n只有霜华伴月明。\n应是夜寒凝。\n恼得梅花睡不成。\n我念梅花花念我，关情。\n起看清冰满玉瓶。", 
    "rhythmic": "南乡子"
  }, 
  {
    "author": "黄升", 
    "content": "晓燕传情，午莺喧梦，起来检校芳事。\n荼シ褪雪，杨柳吹绵，迤逦麦秋天气。\n翻阶傍砌。\n看芍药、新妆娇媚。\n正凤紫匀染绡裳，猩红轻透罗袂。\n昼暖朱阑困倚。\n是天姿妖娆，不减姚魏。\n随蜂惹粉，趁蝶栖香，引动少年情味。\n花浓酒美。", 
    "rhythmic": "花发沁园春"
  }, 
  {
    "author": "黄升", 
    "content": "粉香吹暖透单衣。\n金泥双凤飞。\n闲来花下立多时。\n春风酒醒迟。\n桃叶曲，柳枝词。\n芳心空自知。\n湘皋月冷佩声微。\n雁归人不归。", 
    "rhythmic": "阮郎归"
  }, 
  {
    "author": "黄升", 
    "content": "青林雨歇，珠帘风细，人在绿阴庭院。\n夜来能有几多寒，已瘦了、梨花一半。\n宝钗无据，玉琴难托，合造一襟幽怨。\n云窗雾阁事茫茫，试与问、杏梁双燕。", 
    "rhythmic": "鹊桥仙"
  }, 
  {
    "author": "黄升", 
    "content": "天气清和仅两旬。\n一旬前是佛生辰。\n当年来应徐卿梦，此夕遥瞻寿宿明。\n拼一笑，对诸贤。\n山翁何以祝龟龄。\n蟠桃瓜枣皆虚诞，愿把阴功福後人。", 
    "rhythmic": "鹧鸪天"
  }, 
  {
    "author": "杨泽民", 
    "content": "城南路。\n凝望映竹摇风，酒旗标树。\n郊原游子停车，问山崦里，人家甚处。\n去还伫。\n徐见画桥流水，小窗低户。\n深沈绿满垂杨，芳阴娅姹，娇莺解语。\n多谢佳人情厚，卷帘羞得，庭花飘舞。\n可谓望风知心，倾盖如故。\n犹香玉，休赋断肠句。\n堪怜处、生尘罗袜，凌波微步。\n底事匆匆去。\n为他系绊，离情万绪。\n空有愁如缕。", 
    "rhythmic": "瑞龙吟"
  }, 
  {
    "author": "杨泽民", 
    "content": "倦拂鸳衾，羞临鹊鉴，懒开窗户。\n韶华暗度，又过妒花风雨。\n掩熏炉、怕闻旧香，柳阴只有黄莺语。\n似向人、欲说离愁，因念未归行旅。\n春暮。\n知何处。\n便不念芳年，正当三五。\n轻衫快马，去逐狂朋怪侣。\n便罗帷、香阁顿忘，枕边要语曾记否。\n趁芳时、即早归来，尚可清俎。", 
    "rhythmic": "琐窗寒"
  }, 
  {
    "author": "杨泽民", 
    "content": "佳胜古钱塘。\n帝居丽、金屋对昭阳。\n有风月九衢，凤皇双阙，万年芳树，千雉宫墙。\n户十万，家家堆锦绣，处处鼓笙簧。\n三竺胜游，两峰奇观，涌金仙舸，丰乐霞觞。\n芙蓉城何似，楼台簇中禁，帘卷东厢。\n盈望虎貔分列，鸳鹭成行。", 
    "rhythmic": "风流子"
  }, 
  {
    "author": "杨泽民", 
    "content": "渔乡回落照，晚风势急，骛鹭集汀沙。\n解鞍将憩息，细径疏篱，竹隐两三家。\n山肴野蔌，竞素朴、都没浮华。\n回望时，绕村流水，万点舞寒鸦。\n休嗟。\n明年秋暮，一叶扁舟，望平川北下。\n应免劳、尘巾乌帽，宵炬红纱。", 
    "rhythmic": "渡江云"
  }, 
  {
    "author": "杨泽民", 
    "content": "夭桃弄粉，繁杏透香，依然旧日颜色。\n奈彼妒花风雨，连阴过寒食。\n金钗试寻妙客。\n正昼永、院深人寂。\n善歌更解舞，传闻触处声藉。\n当日俊游时，屡向平康，吟咏共题壁。\n自後纵经回曲，难寻阿姨宅。\n芳华苑，罗绮陌。", 
    "rhythmic": "应天长"
  }, 
  {
    "author": "杨泽民", 
    "content": "瞰水自多佳处。\n春未去。\n绣桷斗起凌空，隐隐笼轻雾。\n已飞画栋朝云，又卷西山雨。\n相与。\n共煮新茶取花乳。\n开宴处。\n俯北榭、临南浦。\n迤扁逦舟，双浆棹歌齐举。", 
    "rhythmic": "荔枝香"
  }, 
  {
    "author": "杨泽民", 
    "content": "未论离亭话别，涕先泫。\n旋涤瑶觯，深挹芳醪，凝愁满眼。\n偎人大白须卷。\n歌遍。\n三劝。\n记得当时送□远。\n素蟾屡明晦，彩云易散。\n後约难知，又却似、阳关宴。", 
    "rhythmic": "荔枝香"
  }, 
  {
    "author": "杨泽民", 
    "content": "春光至，欲访清歌妙舞重为理。\n念莺轻燕怯媚容，百斛明珠须费。\n算枕前盟誓。\n深诚密约堪凭委。\n意正美，娇眼又洒，梨花春泪。\n记罗帷底。\n向鸳鸯、灯畔相偎，共把前回，词语咏味。\n无端浪迹萍蓬，奈区区、又催行李。", 
    "rhythmic": "还京乐"
  }, 
  {
    "author": "杨泽民", 
    "content": "素秋渐老，正叶落吴江，雁横南楚。\n暮霞散缕。\n听寒蝉断续，乱鸦鼓舞。\n客舍凄清，那更西风送雨。\n又东去。\n过野杏小桥，都在元处。\n心事天未许。\n似误出桃源，再寻仙路。\n去年燕俎。\n记芳腮妒李，细腰束素。\n事没双全，自古瓜甜蒂苦。", 
    "rhythmic": "扫花游・扫地游"
  }, 
  {
    "author": "杨泽民", 
    "content": "塞鸿难托。\n奈云深雾阔，水遥山邈。\n感两情、浑若连环，念恩爱厚深，利名浮薄。\n便好归来，怎禁得、许多萧索。\n免恹恹瘦减，漫滞寝，枉费汤药。\n伊心料应未若。\n对香消兽吻，月转楼角。\n凭便是、铁石心肠，有当日盟言，怎忍辜却。", 
    "rhythmic": "解连环"
  }, 
  {
    "author": "杨泽民", 
    "content": "韵胜江梅，笑杏俗桃粗，空眩妖艳。\n尽屏铅华，天赋翠眉丹脸。\n门闭昼永春长，看燕子、并飞撩乱。\n叹岁华若箭频换。\n深院有谁能见。\n夜来初得同相荐。\n便门阑、瑞烟葱茜。\n天然素质真颜色，直是惊人眼。", 
    "rhythmic": "玲珑四犯"
  }, 
  {
    "author": "杨泽民", 
    "content": "荏苒秋光虚度，玩月池台，登高楼阁。\n风传霜信，遍送晓寒侵幕。\n凄凉细雨，洒窗飘户，漏永更长，枕单衾薄。\n梦里惊鸿唤起，坐对寒，犹听晨漏残角。\n先自宿酲似病，共愁造合滋味恶。\n虽有丁宁语，怕旁人多口，还类金铄。\n如斯情绪，戚戚怎禁牢落。", 
    "rhythmic": "丹凤吟"
  }, 
  {
    "author": "杨泽民", 
    "content": "袅娜身材，经行处、金莲涉足。\n晨妆罢，黛眉新晕，素腰如束。\n丹脸匀红香在臂，秀肌腻滑凉生肉。\n记那回、同赌选花图，赢全局。\n相思病，休卜。\n辜负却，杨枝曲。\n漫榴花堆火，翠阴笼屋。\n菡萏方池闲艳蕊，画堂未许归云宿。\n任利名、踪迹久尘埃，教谁扑。", 
    "rhythmic": "满江红"
  }, 
  {
    "author": "杨泽民", 
    "content": "依山仍负郭。\n有松桂扶疏，烟霞渺漠。\n一年自成落。\n奈孤踪还系，蝇头蜗角。\n休嗤句弱。\n赋郊居、何让沈约。\n记乡人过我，傩立阼阶，酒行先酌。\n远映江山奇胜，下瞰重湖，上飞高阁。\n风帘絮幕。\n筑新槛，种花药。\n幸瓜期已近，秋风归去，免得奔驰味恶。\n待开池、剩起林亭，共同宴乐。", 
    "rhythmic": "瑞鹤仙"
  }, 
  {
    "author": "杨泽民", 
    "content": "圃韭畦蔬，嫩鸡野腊，邻酝稚子能赊。\n罗幕新裁，画楼高耸，松梧柳竹交遮。\n应便作归休计去，高揖渊明，下视林逋，到此如何，又走风沙。\n都为啼号累我，思量事、未遂即咨嗟。\n连年奔逐，旁州外邑，舟楫轻扬，鞭□倾斜。", 
    "rhythmic": "西平乐"
  }, 
  {
    "author": "杨泽民", 
    "content": "禁城外，青青细柳，翠拂高堞。\n征鼓催人骤发。\n长亭渐觉宴阕。\n情绪似丁香千百结。\n忍重看、手简亲折。\n听怨举离歌寄深意，新声更清绝。\n心切。\n暮天塞草烟阔。\n正乍轻尘，新睛後，汨汨清渭咽。\n闻西度阳关，风致全别。\n玉杯屡竭。\n思故人千里，唯同明月。\n扶上雕鞍还三叠。\n那堪第四声未歇。\n念蟾魄、能圆还解缺。\n况人事、莫苦悲伤悴艳色。\n归来复见头应雪。", 
    "rhythmic": "浪淘沙慢"
  }, 
  {
    "author": "杨泽民", 
    "content": "念区区远宦，带月侵晨，燃烛中宵。\n在昔曾游遍，过三湘下浙，二水通潇。\n小舟暂辍兰棹，羸马复鞭摇。\n但旧日雄图，平生壮气，往往潜消。\n迢迢。\n向年事，记艳质平堤，曾共听镖。\n醉□游沙市，被疏狂伴侣，朝暮相招。", 
    "rhythmic": "忆旧游"
  }, 
  {
    "author": "杨泽民", 
    "content": "当年苏小，家住苕溪尾。\n一棹采莲归，悄羞得、鸳鸯飞避。\n苹洲蓼岸，花脸两难分，崖半倚。\n风乍起。\n荡漾烟光里。\n平生强项，未肯轻鱼水。\n溪上偶相逢，这一段、风情怎已。\n纫兰解佩，不负有情人，金尊侧，罗帐底。\n占尽人间美。", 
    "rhythmic": "蓦山溪"
  }, 
  {
    "author": "杨泽民", 
    "content": "金炉喷兽枕山。\n衾帐不知寒。\n数片飞花，初临窗外，犹作堕梅看。", 
    "rhythmic": "少年游"
  }, 
  {
    "author": "杨泽民", 
    "content": "三分芳髻拢青丝。\n花下见仙姿。\n雨情怀，沾风踪迹，相见恨欢迟。", 
    "rhythmic": "少年游"
  }, 
  {
    "author": "杨泽民", 
    "content": "向晓银瓶香暖。\n宿蕊犹残娇面。\n风尘一缕透窗眼。\n恨入春山黛浅。\n短书封了凭金线。\n系双燕。", 
    "rhythmic": "秋蕊香"
  }, 
  {
    "author": "杨泽民", 
    "content": "李素华曾缟昼。\n当年独冠群芳秀。\n今日再来眉暗斗。\n谁人後。\n追思恰似章台柳。\n先自病来迟唧溜。\n肌肤瘦减宽襟袖。\n已是无聊仍断酒。\n徘徊久。\n者番枉走长亭候。", 
    "rhythmic": "渔家傲"
  }, 
  {
    "author": "杨泽民", 
    "content": "未把金杯心已恻。\n少年病酒还成积。\n一昨宦游来水国。\n心知得。\n陶陶大醉何人识。\n日近偶然频燕客。\n尊前巾帽时仄。\n致得沈疴盟枕席。\n吾方适。\n从今更不尝涓滴。", 
    "rhythmic": "渔家傲"
  }, 
  {
    "author": "杨泽民", 
    "content": "乘月上高楼。\n一片清光浩莫收。\n帘卷好风知客意，飕飕。\n山自纵横水自流。\n却绕古城头。\n尘事匆匆得少休。\n遥送征鸿千里外，明眸。\n消尽人间万种愁。", 
    "rhythmic": "南乡子"
  }, 
  {
    "author": "杨泽民", 
    "content": "寻胜去，驱马上南堤。\n信脚不知人远近，醉眠犹劝玉东西。\n归帽任冲泥。\n春雨过，农事在瓜蹊。", 
    "rhythmic": "望江南・忆江南"
  }, 
  {
    "author": "杨泽民", 
    "content": "芳蕊松夹道垂。\n珠幢玉节下瑶池。\n异香团就小花儿。\n应念裴航佳句好，休论白傅送行悲。\n月娥亲自送仙衣。", 
    "rhythmic": "浣溪沙"
  }, 
  {
    "author": "杨泽民", 
    "content": "原上芳华已乱飞。\n林间佛日却晖晖。\n一花六叶殿春归。\n身外色香空荏苒，鼻端消息正霏微。\n禅林曲几坐忘时。", 
    "rhythmic": "浣溪沙"
  }, 
  {
    "author": "杨泽民", 
    "content": "金粟蒙茸翠叶垂。\n月宫仙种下天涯。\n儿曹攀折有云梯。\n枕畔幽芳醒睡思，炉中换骨脱金泥。\n待持金翦怕儿啼。", 
    "rhythmic": "浣溪沙"
  }, 
  {
    "author": "杨泽民", 
    "content": "池边刺竹初成屋。\n拨芳瓮、酒初熟。\n奈巾车秣马催人速。\n还又伴、孤云宿。\n蜗角蝇头相窘束。", 
    "rhythmic": "迎春乐"
  }, 
  {
    "author": "杨泽民", 
    "content": "沈吟暗想狂踪迹。\n亲曾作、燕堂客。\n赏春风、共醉垂杨陌。\n云鬓、金钗侧。\n对酒何曾辞大白。", 
    "rhythmic": "迎春乐"
  }, 
  {
    "author": "杨泽民", 
    "content": "流水泠泠，闭门时候廉纤雨。\n菱歌齐举。\n风暖飘香絮。\n一叶扁舟，过尽莺啼处。\n空凝伫。\n到头辛苦。\n暮色闻津鼓。", 
    "rhythmic": "点绛唇"
  }, 
  {
    "author": "杨泽民", 
    "content": "水与东风俱秀。\n一池春皱。\n满庭花卉尽芳菲，只有朵、江梅瘦。\n谱里知名自久。", 
    "rhythmic": "一落索"
  }, 
  {
    "author": "杨泽民", 
    "content": "识尽人间甘苦。\n不如归去。\n先来孤馆客愁多，更倾下、连宵雨。\n尽日登山绕树。", 
    "rhythmic": "一落索"
  }, 
  {
    "author": "杨泽民", 
    "content": "春过园林，雨馀池沼，嫩荷点点青圆。\n昼长人静，芳树欲生烟。\n一径幽通邃竹，松风漱、石齿溅溅。\n平生志，功名未就，先觅五湖船。\n不如，归去好，良田二顷，茅舍三椽。\n任高歌月下，痛饮花前。\n果解忘情寄意，又何在、频抚无弦。\n烟波友，扁舟过我，相伴白鸥眠。", 
    "rhythmic": "满庭芳"
  }, 
  {
    "author": "杨泽民", 
    "content": "桑阴柔弄羽葆。\n莲渚芳容窈。\n翠叶浓障屋，绵蛮时啭黄鸟。\n闲步嫩草。\n鱼儿闹。\n作队游苹沼。\n画屏小。\n纱厨簟枕，接沈醉犹倒。\n华胥境界，燕子几声催晓。\n携手兰房未步到。", 
    "rhythmic": "隔浦莲近拍"
  }, 
  {
    "author": "杨泽民", 
    "content": "汀蓼收红，井梧凋绿，呖呖征鸿南度。\n静听寒砧，闷孤枕，蟾光夜深窥户。\n露暗滴、芭蕉重，潇潇本非雨。\n砌蛩语。\n怎知人、漏长无寐，因念游子，路修道又阻。\n早起懒晨妆，自秋来、眉黛谁妩。", 
    "rhythmic": "法曲献仙音"
  }, 
  {
    "author": "杨泽民", 
    "content": "塞雁呼云，寒蝉噪晚，绕砌夜蛩凄断。\n迢迢玉宇，耿耿银河，明月又歌团扇。\n行客暮泊邮亭，孤枕难禁，一窗风箭。\n念松荒三迳，门低五柳，故山犹远。\n堪叹处。\n对敌风光，题评景物，恶句斐然挥染。\n风埃世路，冷暖人情，一瞬几分更变。", 
    "rhythmic": "选官子・选冠子"
  }, 
  {
    "author": "杨泽民", 
    "content": "九衢艳质，看来怎比他闲靓。\n清韵。\n似照水横斜暮临镜。\n林间顿画阁，花底藏芳径。\n幽静。\n将绛烛、高烧照双影。\n琼瑶皓素，未及肌肤莹。\n伊试省。\n我从今、还肯再孤另。", 
    "rhythmic": "侧犯"
  }, 
  {
    "author": "杨泽民", 
    "content": "院宇临池水，桥边绕水胧。\n桥左右，水西东。\n水木两芙蓉。\n低疑洛浦凌波步，高如弄玉凌空。\n叶百叠，蕊千重。\n更都染轻红。\n冲冲。\n能消尽，忧心似结，看艳色、浑如梦中。", 
    "rhythmic": "塞翁吟"
  }, 
  {
    "author": "杨泽民", 
    "content": "日烘晴，风却暑。\n帘幕中间，紫燕呢喃语。\n嫩竹新荷初沐雨。\n曲栏幽轩，四面明窗举。\n夏初临，春又去。\n不愿封侯，祗怕为羁旅。\n溪上故人无恙否。\n欲唱菱歌，发棹归南浦。", 
    "rhythmic": "苏幕遮"
  }, 
  {
    "author": "杨泽民", 
    "content": "南国幽花比并香。\n直从初夏到秋凉。\n素馨茉莉占时光。\n梅□正寒方著蕊，芙蓉过暑即空塘。\n个中春色最难量。", 
    "rhythmic": "浣溪沙"
  }, 
  {
    "author": "杨泽民", 
    "content": "一径栽培九畹成。\n丛生幽谷免倾。\n异芳止合在林亭。\n馥郁国香难可拟，纷纭俗眼不须惊。\n好风披拂雨初晴。", 
    "rhythmic": "浣溪沙"
  }, 
  {
    "author": "杨泽民", 
    "content": "仙子何年下太空。\n凌波微步笑芙蓉。\n水风残月助惺忪。\n矾弟梅兄都在眼，银台金盏正当胸。\n为伊一醉酒颜红。", 
    "rhythmic": "浣溪沙"
  }, 
  {
    "author": "杨泽民", 
    "content": "风递馀花点素缯。\n日烘芳炷下萝藤。\n为谁雕琢碎春冰。\n玉蕊观中犹得誉，木樨岩下尚驰声。\n何如高架任伊凭。", 
    "rhythmic": "浣溪沙"
  }, 
  {
    "author": "杨泽民", 
    "content": "雨歇方塘，清圆一一风荷举。\n舣舟南浦。\n忘却来时路。\n醉拍春衫，便欲随君去。\n犹回顾。\n阿蛮樊素。\n更有留人处。", 
    "rhythmic": "点绛唇"
  }, 
  {
    "author": "杨泽民", 
    "content": "眼前时果漫堆盘。\n莫是又贪酸。\n因何近来销减，微褪脸霞丹。\n还只为，枕衾闲。\n泪痕斑。\n我能医疗，一服收功，只霎时间。", 
    "rhythmic": "诉衷情"
  }, 
  {
    "author": "杨泽民", 
    "content": "行乐平生志，方从事、未出已思归。\n叹欢宴会同，类多暌阻，冶游踪迹、还又参差。\n年华换，利名虚岁月，交友半云泥。\n休忆旧游，免成春瘦，莫怀新恨，恐惹秋悲。\n惟思行乐处，几思为春困，醉枕罗衣。\n何事暗辜芳约，偷负佳期。", 
    "rhythmic": "风流子"
  }, 
  {
    "author": "杨泽民", 
    "content": "征车将动，愁不成歌，对颦翠叶。\n静掩兰房，香铺卧鸭烟罢唼。\n别後羞看霓裳，更把筝休轧。\n频数更筹，乍寒孤枕偏怯。\n尝为霜髭，弄纤纤、向人轻镊。\n旧词新句，幽窗时时并阅。", 
    "rhythmic": "华胥引"
  }, 
  {
    "author": "杨泽民", 
    "content": "早作听晨鼓。\n征车动、画桥乘月先度。\n邻鸡唱晓，人家未起，尚扃柴户。\n沙边塞雁声遥，料不见、当时伴侣。\n似怎地、满眼愁悲，秋如宋玉难赋。\n休论爱合暌离，微官系缚，期会良苦。\n封侯万里，金堆北斗，不如归去。", 
    "rhythmic": "宴清都"
  }, 
  {
    "author": "杨泽民", 
    "content": "残霞殿雨，气入窗扉。\n井梧堕叶，寒砌叫蛩，秋满屏帏。\n罗袖匆匆叙别，凄凉客里，异乡谁更相知。\n念伊其。\n当时芍药同心，谁知又爽佳期。\n直待金风到後，红叶秋时。\n细写情辞。", 
    "rhythmic": "四园竹"
  }, 
  {
    "author": "杨泽民", 
    "content": "护霜云澹兰皋暮，行人怕临昏晚。\n皓月明楼，梧桐雨叶，一片离愁难翦。\n殊乡异景，奈频易寒暄，屡更茵簟。\n案牍纷纭，夜深犹看两三卷。\n平川回棹未久，简书还授命，又催程限。\n贡浦南游，桃江西下，还是水行陆转。\n天寒雁远。\n但独拥兰衾，枕檀谁荐。\n再促征车，月华犹未敛。", 
    "rhythmic": "齐天乐"
  }, 
  {
    "author": "杨泽民", 
    "content": "奇容压尽群芳秀。\n枕臂浓香犹在袖。\n自从草草为传杯，但觉厌厌长病酒。\n堤上路长官柳瘦。", 
    "rhythmic": "木兰花・玉楼春"
  }, 
  {
    "author": "杨泽民", 
    "content": "朔风严紧，长空布、同云低黯天表。\n更堪中夕振寒威，枕风声悄。\n望皓洁、窗纱向晓。\n珠帘才上银钩小。\n听美人都惊□，老尽群山，远近相照。\n深意劝客金尊，皑皑千里，琼台瑶圃重到。\n绮罗香暖恣欢娱，暂尔宽怀抱。\n更几朵、梅花开了。\n巡檐聊与花相调。", 
    "rhythmic": "霜叶飞"
  }, 
  {
    "author": "杨泽民", 
    "content": "池亭小，帘幕初下，散飞凫骛。\n乍风约云开，遥障几眉横绿。\n画桥架月，映四岸、垂杨遮屋。\n绕翠栏满槛，尽是新栽花竹。\n风送荷香，凉生冰簟，岂畏炎燠。\n便催唤双成，看舞相时丽曲。", 
    "rhythmic": "蕙兰芳・蕙兰芳引"
  }, 
  {
    "author": "杨泽民", 
    "content": "绣阁临芳野。\n向晚把、花枝卸。\n世间寻觅，除是图画。\n这欢娱已系人心也。\n更翰墨、新挥洒。\n展蛮笺、明窗底，把□心事都写。\n谢女与檀郎，清才对、真态俱雅。\n凤枕乐春宵，绛帷度秋夜。", 
    "rhythmic": "塞垣春"
  }, 
  {
    "author": "杨泽民", 
    "content": "梅雨犹清，冷风乘急，遥送万丝斜陨。\n听水翻雷迅。\n冒雾湿，但觉衣裘皆润。\n乱山烟嶂外，轻寒透、未免强忍。\n崎岖危石，耸峭峻岭，都齐行尽。\n指引。\n看负弩旌旗，谩卷空、排素阵。\n向晚收云，黎明见日，渐生红晕。", 
    "rhythmic": "丁香结"
  }, 
  {
    "author": "杨泽民", 
    "content": "潇潇寒庭，深院绣盖，佳人就中娇小。\n半额装成，纤腰浴罢，初著铢衣缥缈。\n徐整鸾钗，向凤鉴、低徊斜照。\n情态方浓，憨痴不管，绿稀红老。\n阆苑春回花枝少。\n漫微步、芳丛频绕。\n密意难窥，幽欢未讲，时把琵琶抱。", 
    "rhythmic": "氐州第一"
  }, 
  {
    "author": "杨泽民", 
    "content": "一掬金莲微步。\n堪向盘中舞。\n主人开阖，呼来慰行旅。\n暂时略得舒怀，事如橄榄，馀甘卒难回苦。\n惹愁绪。\n便□偎人低唱，如何当奇遇。", 
    "rhythmic": "解蹀躞"
  }, 
  {
    "author": "杨泽民", 
    "content": "鸾胎麟角，金盘玉箸，芳果荐香橙。\n洛浦佳人，缑山仙子，高会共吹笙。", 
    "rhythmic": "少年游"
  }, 
  {
    "author": "杨泽民", 
    "content": "曲渚澜生。\n遥峰云敛，据鞍又出江城。\n青子垂枝，翠阴遮道，乍闻一两蝉声。\n素蟾犹在，但惟有、长庚殿星。\n征夫前路，应怪劳生，尘事相萦。\n年来厌逐时迎。\n千里追寻，两鬓凋零。\n佳景良辰，无虚度，谁怜客里凄清。", 
    "rhythmic": "庆春宫・高阳台"
  }, 
  {
    "author": "杨泽民", 
    "content": "十年依旧破衫青。\n空书制敕绫。\n但知心似玉壶冰。\n牛衣休涕零。\n聊蹇傲，莫升腾。\n毋为附骥蝇。", 
    "rhythmic": "醉桃源・阮郎归"
  }, 
  {
    "author": "杨泽民", 
    "content": "大都修炼似蒸沙。\n阴阳失两家。\n正如飞鳖舞长蛇。\n宁知饮月华。\n回老貌，假群娃。\n熏蒸成绛霞。", 
    "rhythmic": "醉桃源・阮郎归"
  }, 
  {
    "author": "杨泽民", 
    "content": "岸草离离，暮天雨过添清润。\n小舟移近。\n怕得江头信。\n无奈风高，雁字难成阵。\n思排闷。\n管弦难趁。\n怎解心头恨。", 
    "rhythmic": "点绛唇"
  }, 
  {
    "author": "杨泽民", 
    "content": "一叶飘然下水。\n船头转、已行十里。\n冷落杯盘荐梅子。\n又经过，岭边村，江上市。\n那更轻帆底。\n一路上、翠飘红坠。", 
    "rhythmic": "夜游宫"
  }, 
  {
    "author": "杨泽民", 
    "content": "泪眼偎人强敛。\n鲛绡上、尚馀斑点。\n别後何愁不相见。\n只愁伊，被旁人，施暗箭。\n致得心肠转。\n教令得、神魂撩乱。", 
    "rhythmic": "夜游宫"
  }, 
  {
    "author": "杨泽民", 
    "content": "侵晨呵手怯清霜。\n闲写两三行。\n都将旧游新恨，收拾入行装。\n人乍别，路尤长。\n漫嗟伤。\n不如归去，只者温柔，便是仙乡。", 
    "rhythmic": "诉衷情"
  }, 
  {
    "author": "杨泽民", 
    "content": "娇痴年纪尚小。\n试晚妆初了。\n自戴黄花，开奁还自照。\n临岐离思浩渺。", 
    "rhythmic": "伤情怨・清商怨"
  }, 
  {
    "author": "杨泽民", 
    "content": "轻有鹅毛体，白如龙脑香。\n琼笋缀飞桷，冰壶鉴方塘。\n浑如瑶台阆苑，更无茅舍蓬窗。\n画阁自有梅装。\n贪耍罢弹簧。\n鼓舞沽酒市，蓑笠钓鱼乡。", 
    "rhythmic": "红林擒近"
  }, 
  {
    "author": "杨泽民", 
    "content": "梅信初回暖，风棱犹壮寒。\n禾稼响圭璧，帘旌隐琅。\n门外群山尚满，窗前数片馀残。\n冻底潜有鱼翻。\n东风渐生澜。\n杖策扶半醉，燕寝有馀欢。", 
    "rhythmic": "红林擒近"
  }, 
  {
    "author": "杨泽民", 
    "content": "双眼滟秋波，两脸凝春雪。\n尊前初见处，琴心绝。\n千磨百难，石上琼簪折。\n人非天样阔。\n车马难通，奈何没个关节。\n深盟密约，啮臂曾流血。\n须知弦断有，鸾胶接。\n别离日久，转觉归心切。", 
    "rhythmic": "满路花・促拍满路花"
  }, 
  {
    "author": "杨泽民", 
    "content": "星桥夜度，火树宵开，灯月光交射。\n翠檐铜瓦。\n相辉映、隐隐绛霞飘下。\n风流艳雅。\n向柳陌、纤纤共把。\n筵宴时、频酌香醪，宝鸭喷沈麝。\n已是欢娱尽夜。\n对芳时堪画，条倡叶冶。\n鸳灯诗帕。\n嬉游看、到处骤轮驰马。\n十千换也。\n惟好事、寸心难谢。\n听九衢、三市行歌，到晓钟才罢。", 
    "rhythmic": "解语花"
  }, 
  {
    "author": "杨泽民", 
    "content": "黛眉新扫。\n芳容衬缟。\n佳人在、翠帘深窈。\n逡巡遽赠诗语，因询屏帏悄。\n道自有、蓝桥美质诚堪表。\n倩纤纤、捧芳。\n琴剑度关，望玉京人，迢迢天样。\n下马叩靖宇，见仙女、云英小。\n算冠绝、人间好。\n饮刀圭、神丹同得道。", 
    "rhythmic": "倒犯"
  }, 
  {
    "author": "杨泽民", 
    "content": "渐雨回春，风清夏，垂柳凉生芳屋。\n馀花犹满地，引蜂游蝶戏，慢飞轻触。\n院宇深沈，帘栊寂静，苍玉时敲疏竹。\n雕梁新来燕，恣呢喃不住，似曾相熟。\n但双去并来，漫萦幽恨，枕单衾独。\n仙郎去又速。\n料今在、何许停双毂。\n任梦想、频登台榭，遍倚阑干，水云千里空流目。\n纵遇双鱼客，难尽写、别来心曲。\n媚容幸倾城国。", 
    "rhythmic": "大"
  }, 
  {
    "author": "杨泽民", 
    "content": "梨花寒食後。\n被丽日和风，一时开就。\n雨歇，香犹嫩、渐觉芳心彰漏。\n墙头月下，似旧日莺莺相候。\n纤手为、攀折翘枝，轻盈露沾红袖。\n风流出浴杨妃，向海上何人，更询安否。\n百花任斗。\n应粉艳、未减杏粗梅瘦。\n肤丰肉秀。", 
    "rhythmic": "玉烛新"
  }, 
  {
    "author": "杨泽民", 
    "content": "百花中，夭桃秀色，堪餐作珍味。\n武陵溪上，□宋玉墙头，全胜姝丽。\n去年此日佳人倚。\n凝情心暗喜。\n恨未得、合欢鸳帐，归来犹半被。\n寻春记前约因□，题诗算怎耐、相思憔悴。\n攀玩对、东君道，莫教轻坠。", 
    "rhythmic": "花犯"
  }, 
  {
    "author": "杨泽民", 
    "content": "冰姿冠绝人间世，傲雪凌霜。\n蕊点檀黄。\n更看红唇间素妆。\n清芬不是先桃李，桃李无香。", 
    "rhythmic": "丑奴儿・采桑子"
  }, 
  {
    "author": "杨泽民", 
    "content": "腻金匀点繁英，好风更与花为地。\n梅魂蕙魄，素馨□长，酴请避。\n拍塞清香，远闻十里，如何藏闭。\n笑东篱嫩菊，空攒细蕊，祗供得、重阳泪。\n争似青青叶底。\n傍西窗、时复轻吹。\n玉炉换骨，宝瓶熏梦，幽人睡起。\n管领秋光，留连佳景，几多新意。\n怕娥、不□蟾宫桂种，□高枝比。", 
    "rhythmic": "水龙吟"
  }, 
  {
    "author": "杨泽民", 
    "content": "叹浓欢易散，便忍把、恩情抛掷。\n恁时寸心，惟思生翅翼。\n别後踪迹。\n不定如萍泛，暂抛江沔，又留连京国。\n芳容料见尤光泽。\n共赏青楼，同游绮陌。\n皆曾痛怜深惜。\n纵鳞鸿托意，云水犹隔。\n兰房深寂。\n映轻红淡碧。\n翠竹名花底、同燕息。\n杯盘屡肯留客。\n见真诚厚爱，意深情极。\n乌纱翦为新冠帜。\n谁知道、荏苒尘埃带抹，任他倾侧。", 
    "rhythmic": "六丑"
  }, 
  {
    "author": "杨泽民", 
    "content": "层层楼阁薰风暖。\n花里香苞短。\n清芬不逐火云消。\n看了一重姿媚、一重娇。\n几回池上寻芳径。\n惊见波中影。\n似将千叶再苞封。\n肠断昭阳一笑、付飞鸿。", 
    "rhythmic": "虞美人"
  }, 
  {
    "author": "杨泽民", 
    "content": "小池芳蕊初开遍。\n恰似新妆面。\n扁舟一叶过吴门。\n只向花间高卧、度朝昏。\n浮萍点缀因风絮。\n更共鸳鸯语。\n花间有女恰如云。\n不惜一生常作、采花人。", 
    "rhythmic": "虞美人"
  }, 
  {
    "author": "杨泽民", 
    "content": "翠竿直。\n一叶扁舟漾碧。\n澄江上、几度啸日迎风，怡怡钓秋色。\n渔乡共水国。\n都属沧浪傲客。\n烟波外，风笠雨蓑，才掷丝纶便千尺。\n飘然去无迹。\n恣脚扣双船，帆挂轻席。\n盈钩香饵鱼争食。\n更拨棹葭岸，放篙菱浦，才过新栅又旧驿。\n占江南江北。\n堪恻。\n利名积。\n算纵有豪华，难比清寂。\n须知此乐天无极。", 
    "rhythmic": "兰陵王"
  }, 
  {
    "author": "杨泽民", 
    "content": "蜡尽江南梅发後。\n万点黄金，娇眼初窥牖。\n曾见渭城人劝酒。\n嫩条轻拂传杯手。\n料峭东风寒欲透。\n暗点轻烟，便觉添疏秀。\n莫道故人今白首。\n人虽有故心无旧。", 
    "rhythmic": "蝶恋花"
  }, 
  {
    "author": "杨泽民", 
    "content": "初过元宵三五後。\n曲槛依依，终日摇金牖。\n瘦损舞腰非为酒。\n长条聊赠垂鞭手。\n几叶小梅春已透。\n信是风流，占尽人间秀。\n走马章台还举首。\n可人标韵强如旧。", 
    "rhythmic": "蝶恋花"
  }, 
  {
    "author": "杨泽民", 
    "content": "寂寞春残花谢後。\n落絮轻盈，点点穿风牖。\n浓绿阴中人买酒。\n凉生午扇都停手。\n叶密啼莺飞不透。\n要咏清姿，除是凭才秀。\n往日周郎为唱首。\n今将高韵重翻旧。", 
    "rhythmic": "蝶恋花"
  }, 
  {
    "author": "杨泽民", 
    "content": "百卉千花都绽後。\n露依风，翠影笼芳牖。\n杏脸桃腮匀著酒。\n青红相映如携手。\n一段帘丝风约透。\n妆点亭台，表里俱清秀。\n几度长提频矫首。\n青青颜色新如旧。", 
    "rhythmic": "蝶恋花"
  }, 
  {
    "author": "杨泽民", 
    "content": "形势地。\n岳阳事见图记。\n因山峭拔耸孤城，画楼涌起。\n楚吴巨泽坼东南，惊涛浮动空际。\n半天楼栏翠倚。\n记人凤舸难系。\n空馀细草没章华，但存故垒。\n二妃祠宇隔黄陵，精魂遥接云水。\n蟹鱼橘柚渐上市。\n是当年屈宋乡里。\n别有老仙高世。", 
    "rhythmic": "西河"
  }, 
  {
    "author": "杨泽民", 
    "content": "浓绿丛中，露半坼芳苞，自然奇绝。\n水亭风槛，正是蕤宾之月。\n固知道、春色无多，但绛英数点，照眼先发。\n为君的，尽是重心千叶。\n红巾又成半蹙。\n试寻双寄意，向丽人低说。\n但将一枝，插著翠环丝发。\n映秋波、艳云近睫。", 
    "rhythmic": "三部乐"
  }, 
  {
    "author": "杨泽民", 
    "content": "吟风敲遍阑干曲。\n极目澄江千顷绿。\n长笛下扁舟。\n一声人倚楼。\n床头醅正发。\n帐底人如雪。\n月色夜来看。\n可堪霜信寒。", 
    "rhythmic": "菩萨蛮"
  }, 
  {
    "author": "杨泽民", 
    "content": "日长风静。\n浓香在、珠帘花影。\n棋具对著明窗近。\n未排角势，鸦鹭先分阵。\n双叠远山非有恨。\n正藏机休问。\n便如喝采争堂印。", 
    "rhythmic": "品令"
  }, 
  {
    "author": "杨泽民", 
    "content": "笔端点染相思泪。\n尽写别来无限意。\n祗知香阁有离愁，不信长途无好味。\n行轩一动须千里。", 
    "rhythmic": "玉楼春"
  }, 
  {
    "author": "杨泽民", 
    "content": "愁得鬓丝斑，没得心肠破。\n上梢恩共爱，忒过火。\n一床锦被，将为都包裹。\n刚被旁人隔，不似鸳鸯，等闲常得双卧。\n非无意智，触事应偏左。\n那堪名与利，相羁锁。\n一番记著，一夜还难过。", 
    "rhythmic": "满路花・促拍满路花"
  }, 
  {
    "author": "陈郁", 
    "content": "澄空初霁，暑退银塘，冰壶雁程寥寞。\n天阙清芬，何事早飘岩壑。\n花神更裁丽质，涨红波、一奁梳掠。\n凉影里，算素娥仙队，似曾相约。\n闲把两花商略。\n开时候、羞趁观桃阶药。\n绿幕黄帘，好顿胆瓶儿著。\n年年粟金万斛，拒严霜、绵丝围幄。\n秋富贵，又何妨、与民同乐。", 
    "rhythmic": "声声慢"
  }, 
  {
    "author": "陈郁", 
    "content": "虞弦清暑，佳气葱郁，非烟非雾。\n人正在、东闱堂上，分瑞祥辉腾翠渚。\n奉玉，总欢呼称颂，争羡神光葆聚。\n庆诞节、弥生二佛，接踵瑶池仙母。\n最好英慧由天赋。\n有仁慈宽厚襟宇。\n每留念、修身忱意，博问谦勤亲保傅。\n染宝翰、镇规随宸画，心授家传有素。\n更吟咏、形容雅颂，隐隐赓歌风度。\n恩重汉殿传觞，宣付祝、恭承天语。\n对南薰初试，宫院笙箫竞举。", 
    "rhythmic": "宝鼎现"
  }, 
  {
    "author": "陈郁", 
    "content": "晴天媚晓。\n正禁苑乍暖，莺声娇小。\n柳拂玉阑，花映朱帘韶光早。\n熙朝多暇舒长昼。\n庆圣主、新颁飞诏。\n贻谋恩重，齐家有训，万邦仪表。\n偏称宫闱欢笑。\n酿和气共结，天香缭绕。\n侍宴回车，韶部将迎金莲照。\n鸡鸣警戒丁宁了。", 
    "rhythmic": "绛都春"
  }, 
  {
    "author": "陈郁", 
    "content": "没巴没鼻，霎时间、做出漫天漫地。\n不论高低并上下，平白都教一例。\n鼓动滕六，招邀巽二，一任张威势。\n识他不破，只今道是祥瑞。\n却恨鹅鸭池边，三更半夜，误了吴元济。\n东郭先生都不管，关上门儿稳睡。\n一夜东风，三竿暖日，万事随流水。\n东皇笑道，山河原是我底。", 
    "rhythmic": "念奴娇"
  }, 
  {
    "author": "冯伟寿", 
    "content": "谪仙往矣，问当年、饮中俦侣，於今谁在。\n叹沈香醉梦，胡尘日月，流浪锦袍宫带。\n高吟三峡动，舞剑九州隘。\n玉皇归觐，半空遗下，诗囊酒佩。\n云月仰挹清芬，揽虬须、尚友千载。\n晋宋颓波，羲皇春梦，尊前一慨。", 
    "rhythmic": "玉连环・解连环"
  }, 
  {
    "author": "冯伟寿", 
    "content": "被梁间双燕，话尽春愁。\n朝粉谢，午花柔。\n倚红阑故与，蝶围蜂绕，柳绵无数，飞上搔头。\n凤管声圆，蚕房香暖，笑挽罗衫须少留。\n隔院兰馨趁风远，邻墙桃影伴烟收。\n些子风情未减，眉头眼尾，万千事、欲说还休。\n蔷薇露，牡丹球。\n殷勤记省，前度绸缪。\n梦里飞红，觉来无觅，望中新绿，别後空稠。\n相思难偶，叹无情明月，今年已是，三度如钩。", 
    "rhythmic": "春风袅娜"
  }, 
  {
    "author": "冯伟寿", 
    "content": "春风恶劣。\n把数枝香锦，和莺吹折。\n雨重柳腰娇困，燕子欲扶扶不得。\n软日烘烟，乾风吹雾，芍药荼シ弄颜色。\n帘幕轻阴，图书清润，日永篆香绝。\n盈盈笑靥宫黄额。\n试红鸾小扇，丁香双结。\n团凤眉心倩郎贴。", 
    "rhythmic": "春云怨"
  }, 
  {
    "author": "冯伟寿", 
    "content": "紫凤台高，红鸾镜里，几度秋馨。\n黄金重，绿云轻。\n丹砂鬓边滴粟，翠叶玲珑烟剪成。\n含笑出帘，月香满袖，天雾萦身。\n年时花下逢迎。\n有游女、翩翩如五云。\n乱掷芳英，为簪斜朵，事事关心。", 
    "rhythmic": "云仙引"
  }, 
  {
    "author": "冯伟寿", 
    "content": "自颦双黛听啼鸦。\n帘外翠烟斜。\n社前风雨，已归燕子，未入人家。\n鞋儿试著无人看，莫是忒宽些。\n想它楼上，闷拈箫管，憔悴莺花。", 
    "rhythmic": "眼儿媚"
  }, 
  {
    "author": "冯伟寿", 
    "content": "酒醒人世换，碧桃靓、海山春。\n任青鸟沈沈，紫鳞杳杳，有玉林人。\n宫袍掉头未爱，爱荷衣、不染市朝尘。\n仙样蓬莱翰墨，云间鸾凤精神。\n笑呼银汉入金鲸。\n琼苑自由身。\n羡咳唾成章，香薰花雾，音和韵钧。", 
    "rhythmic": "木兰花慢"
  }, 
  {
    "author": "陈无咎", 
    "content": "一年一度春来，何时是了。\n花落花开浑是梦，只解把人引调。\n可怜浮世，等闲过日，却不识，绿水青山，四时都好。\n遇笔题诗，逢人饮酒，世间万事，看尽多多少少。", 
    "rhythmic": "失调名"
  }, 
  {
    "author": "陈草阁", 
    "content": "霜剥枯崖，何处邮亭，玉龙夜呼。\n唤经年幽梦，悠然独觉，参横璇汉，漏彻铜壶。\n漠漠风烟，昏昏水月，醉耸诗肩骑瘦驴。\n孤吟处，更寻香吊影，搔首踟蹰。\n古心落落如予。\n悄独立高寒凌万夫。\n对荒烟野草，浅溪沙路，班荆三嗅，此意谁如。\n高卧南阳，归来彭泽，借问风光还似无。\n难穷处，待凭将妙手，作岁寒图。", 
    "rhythmic": "沁园春"
  }, 
  {
    "author": "徐介轩", 
    "content": "一帘疏雨。\n道是无情还有思。\n坐久魂销。\n风动珠唇点点娇。\n生平浩气。\n静乐机关随处是。", 
    "rhythmic": "木兰香・减字木兰花"
  }, 
  {
    "author": "章耐轩", 
    "content": "未开大如木犀蕊。\n开後是、梅花小底。\nけ然只欲住山林，肯容易、结根城市。\n叶儿又与冬青比。", 
    "rhythmic": "步蟾宫"
  }, 
  {
    "author": "昭顺老人", 
    "content": "的堪为席上珍。\n银铛百沸麝脐薰。\n萧娘欲饵意中人。\n拈处玉纤笼蚌颗，剥时琼齿嚼香津。\n仙郎入口即轻身。", 
    "rhythmic": "浣溪沙"
  }, 
  {
    "author": "陈舜翁", 
    "content": "德祖家珍熟，钱塘五月中。\n碧梧桐盖翠筠笼。\n倾向水晶盘内、斗尝空。\n绛粟成团小，清甜笑蜜浓。", 
    "rhythmic": "南柯子・南歌子"
  }, 
  {
    "author": "洪子大", 
    "content": "上苑又春残。\n樱颗如丹。\n明光宫里水晶盘。\n想得退朝花底散，宣赐千官。\n往事记金銮。\n荔子难攀。\n多情更有酪浆寒。\n蜀客筠笼相赠处，愁忆长安。", 
    "rhythmic": "浪淘沙"
  }, 
  {
    "author": "郑子玉", 
    "content": "渐莺声近也，探年芳、河畔扼轻轮。\n旋东风染绿，绵绵平野，无际烟春。\n最苦夕阳天外，愁损倚阑人。\n无奈潇湘杳，留滞王孙。\n冷落池塘残梦，是送君归後，南浦消魂。\n赖东君能客，醉卧展香茵。", 
    "rhythmic": "八声甘州"
  }, 
  {
    "author": "文珏", 
    "content": "歌唇乍启尘飞处。\n翠叶轻轻举。\n似通舞态逞妖容。\n嫩条纤丽玉玲珑。\n怯秋风。\n虞姬珠碎兵戈里。\n莫认埋魂地。\n只应遗恨寄芳丛。\n露和清泪湿轻红。\n古今同。", 
    "rhythmic": "虞美人"
  }, 
  {
    "author": "顾卞", 
    "content": "帐前草草军情变。\n月下旗旌乱。\n褫衣推枕惜离情。\n远风吹下楚歌声。\n正三更。\n抚鞍欲上重相顾。\n艳态花无主。\n手中莲萼凛秋霜。\n九泉归路是仙乡。\n恨茫茫。", 
    "rhythmic": "虞美人"
  }, 
  {
    "author": "陈景沂", 
    "content": "江邮湘驿。\n问暮年何事，暮冬行役。\n马首摇摇经历处，多少山南溪北。\n冷著烟扉，孤芳云掩，瞥见如相识。\n相逢相劳，如痴如诉如忆。\n最是近晓霜浓，初弦月挂，傅粉金鸾侧。\n冷淡生涯忧忘乐，不管冰檐雪壁。", 
    "rhythmic": "壶中天・念奴娇"
  }, 
  {
    "author": "陈景沂", 
    "content": "今古凡花，词人尚作词称庆。\n紫薇名盛。\n似得花之圣。\n为底时人，一曲稀流咏。\n花端正。\n花无郎病。\n病亦归之命。", 
    "rhythmic": "点绛唇"
  }, 
  {
    "author": "陈景沂", 
    "content": "阶前砌下新凉，嫩姿弱质婆娑小。\n仙家甚处，凤雏飞下，化成窈窕。\n尖叶参差，柔枝袅娜，体将玉造。\n自川葵放後，堂萱谢了，是圆苑、无花草。\n自恨西风太早。\n逞芳容、紫围绯绕。\n管里低昂，篦头约略，空成懊恼。\n圆胎结就，小铃垂下，直开临□。\n□凡间谪堕，不如西帝，曾关宸抱。", 
    "rhythmic": "水龙吟"
  }, 
  {
    "author": "松洲", 
    "content": "麦场桑陇，道都是、六代宫城遗迹。\n梦里江山经几觉，还似堠旁征驿。\n燕去燕来，花开花谢，那个成端的。\n人烟牢落，晚风何处羌笛。\n堪叹挥泪新亭，算兴亡莫补、万分之一。\n到我凭阑，休更向酒畔，是今非昔。\n击楫誓清，闻鸡起舞，毕竟英难得。\n伤心残照，塔尖遥露秋碧。", 
    "rhythmic": "念奴娇"
  }, 
  {
    "author": "韩准", 
    "content": "潇洒梧桐几度秋。\n凤凰飞去旧山幽。\n风景不殊人物换，恨悠悠。\n衰草远从烟际合，夕阳空趁水西流。\n恰好凭楼便回首，怕生愁。", 
    "rhythmic": "浣溪沙"
  }, 
  {
    "author": "王云焕", 
    "content": "四十君王，三百载间，兴亡一家。\n叹幕府峰高，生涯社燕，胭脂井暗，富贵飞花。\n山骨呈羞，江声带恨，磨尽英雄岁月赊。\n君知否，是枋头霸上，著数全差。\n倚空长剑吁嗟。\n奈争战年来似乱麻。\n但苍陵古冢，白杨啼，荒园废沼，青草鸣蛙。\n旗盖东南，风涛天堑，难比兴亡隙地些。\n休凝伫，望长安路杳，夕照愁鸦。", 
    "rhythmic": "沁园春"
  }, 
  {
    "author": "王淮", 
    "content": "踏遍江南，予岂为、解衣推食。\n谩赢得、烟波短棹，月楼长笛。\n看剑功名心已死，积薪涕泪今谁滴。\n想中原、一望一伤情，英雄客。\n形势地，还如昔。\n谈笑里，封侯觅。\n岂有於前代，无於今日。\n龙豹莫藏韬略手，犬羊快扫腥膻迹。\n看诸公、事业卜枭卢，何劳掷。", 
    "rhythmic": "满江红"
  }, 
  {
    "author": "叶润", 
    "content": "离骚困吟梦醒，访台城旧路。\n问流水、东入沧溟，还解流转西否。\n乌衣梦、浪传故国，晴烟冉冉宫墙树。\n念吟魂凄断，待随燕子来去。\n回首十年，阑锦花场，趁吟云赋雨。\n可曾对、宝瑟知音，高轩为谁轻驻。\n倚东风、愁长笑短，水云深、春江日暮。\n伴羁怀，唯有征衫，贮寒半缕。\n高情谩赋，蕙带兰襟，蛾眉古来相妒。\n英雄到、江南易老。\n後来谁更，风景伤心，泪沾樽俎。\n登山宴水，横江酹酒，倾将慷慨酬形势，付兴亡、一笑翻歌舞。\n独醒难继山公，上马旌旗动，又还惊起鸥鹭。\n危亭恨极，落尽寒香，怕道断肠句。\n有多少、行星翠点，春浅寒深，孕粉藏香，蝶清蜂瘦。\n因孤彩笔芳笺，拟待倩取游丝，系却离绪。\n旋□□、写入鸣弦柱。", 
    "rhythmic": "莺啼序"
  }, 
  {
    "author": "张杜", 
    "content": "燕里花深，鹭汀云澹，客梦江皋。\n日日言归，淮山笑我，尘锁征袍。\n几回把酒凭高。\n阑干外、魂飞暮涛。\n只有南园，一番风雨，过了樱桃。", 
    "rhythmic": "柳梢青"
  }, 
  {
    "author": "王泳祖", 
    "content": "东风长是客，帘栊静、燕子一双飞。\n看花坞日高，翠阴护晓，柳塘风细，绿涨浮漪。\n肠断处，渭城春树远，江国暮云低。\n芳径听莺，暗惊心事，画檐闻鹊，试卜归期。\n小楼凝伫地，疏窗下，几度对说相思。\n记得菱花交照，素手曾携。", 
    "rhythmic": "风流子"
  }, 
  {
    "author": "刘天游", 
    "content": "冰缩寒流，川凝冻霭，前回鹭渚冬晚。\n燕阁红炉，驼峰翠釜，曾忆花柔酒软。\n云海沧洲，甚又寄、南来客雁。\n洒雪朱门，回桡剡曲，镜华霜满。\n万里银霄凝望眼。\n恁吟袖、画阑空暖。\n树带潮墟，笳鸣古戍，簇仲宣幽怨。", 
    "rhythmic": "氐州第一"
  }, 
  {
    "author": "柴望", 
    "content": "问长江、几分秋色，三分浑在烟雨。\n何人折尽丝丝柳，此日送君南浦。\n帆且驻。\n试说著、羊裘钓雪今何许。\n鱼虾自舞。\n但一舸芦花，数声霜笛，鸥鹭自来去。\n年年事，流水朝朝暮暮。\n天涯长叹飘聚。\n衾寒不转钧天梦，楼外谁歌白。\n君莫诉。\n君试按、秦筝未必如锺吕。\n乡心最苦。\n算只有娟娟，马头皓月，今夜照归路。", 
    "rhythmic": "摸鱼儿"
  }, 
  {
    "author": "柴望", 
    "content": "青青杨柳丝丝雨，他乡又逢寒食。\n几度刘郎，当年曼倩，迢递水村烟驿。\n寻踪访迹。\n正马上相逢，杏花狼藉。\n惟有沙边，旧时鸥鹭似相识。\n天涯流浪最久，十年何所事，幽愫历历。\n换字鹅归，看梅鹤去，回首征衫泪渍。\n新欢旧忆。\n笑客处如归，归处如客。\n独倚危阑，乱山无数碧。", 
    "rhythmic": "齐天乐"
  }, 
  {
    "author": "柴望", 
    "content": "小船儿，双去橹。\n红湿海棠雨。\n燕子归时，芳草暗南浦。\n自从翠袖香消，明声断，怕回首、旧寻芳处。\n向谁语。\n可怜金屋无人，冷落凤箫谱。", 
    "rhythmic": "祝英台・祝英台近"
  }, 
  {
    "author": "柴望", 
    "content": "西风吹鬓，残发早星星。\n叹故国斜阳，断桥流水，荣悴本无凭。\n但朝朝、才雨又晴。\n人生飘聚等浮萍。\n谁知桃叶，千古是离情。\n正无奈、黯黯离情。\n渡头烟暝，愁杀渡江人。\n伤情处，送君且待江头月，人共月、千里难并。\n笳鼓发，戍云平。\n此夜思君，肠断不禁。\n尽思君送君。", 
    "rhythmic": "阳关三叠"
  }, 
  {
    "author": "柴望", 
    "content": "这情怀、怎生消遣。\n思量只是凄怨。\n一春长为花和柳，风雨又还零乱。\n君试看。\n便杜牧风流，也则肠先断。\n更深漏短。\n更听得杜宇，一声声切，流水画桥畔。\n人间世，本只阴晴易换。\n斜阳衰草何限。\n悲欢毕竟年年事，千古漫嗟修短。\n无处问。\n是闲倚帘栊，尽日厌厌闷。\n浮名尽懒。\n但笑拍阑干，连呼大白，心事付归燕。", 
    "rhythmic": "摸鱼儿"
  }, 
  {
    "author": "柴望", 
    "content": "匆匆别去，算别来、又是几番春暮。\n酒债不偿还似可，负了若干吟句。\n渭北春天，江南夜雨，总是伤情处。\n黯然消歇，绿杨一阵莺语。\n空记十载嬉游，如今蓦地，两处成离阻。\n纵是相逢天涯路，难觅年时欢侣。\n寄语东君，岁华不驻，谁为留春住。\n小楼昨夜，东风依旧飞絮。", 
    "rhythmic": "念奴娇"
  }, 
  {
    "author": "柴望", 
    "content": "便无他、杜鹃催去，匆匆春事能几。\n看来不见春归路，飞絮又随流水。\n留也是。\n怎禁得、东风红紫还飘坠。\n天涯万里。\n怅燕子人家，沈沈夜雨，添得断肠泪。\n嬉游事。\n早觉相如倦矣。\n谢娘庭院犹记。\n闲情已付孤鸿去，依旧被莺呼起。\n谁料理。\n正乍暖还寒，未是晴天气。\n无言自倚。\n想旧日桃花，而今人面，都是梦儿里。", 
    "rhythmic": "摸鱼儿"
  }, 
  {
    "author": "柴望", 
    "content": "载酒何人，登临处、沧洲空阔。\n凭阑外、晴杨两岸，晚烟泼□。\n水鸟不知梁燕去，溪山半属冬青阁。\n有小舟、隐约载歌姝，调新曲。\n留与去，如何得。\n风又雨，催行色。\n共白苹红蓼，好生飘泊。\n别後三年重会面，人生几度三年别。\n正乡心、客梦两绸缪，城头角。", 
    "rhythmic": "满江红"
  }, 
  {
    "author": "柴望", 
    "content": "满酌西湖酒。\n觉湖山、依然未老，游人如旧。\n数过清明才六日，欲暖未晴时候。\n正画舫、春明波透。\n记得名园曾驻马，锦鞍鞯、浅映堤桥柳。\n寻胜赏，重回首。\n不妨旋摘枝头有。\n喜青青、垂丸带子，脆圆如豆。\n想是和羹消息近，报与醉翁太守。\n道玉铉、有人启奏。\n红药当阶明似锦，觉娇莺、舞燕皆称寿。\n唱此曲，付红袖。", 
    "rhythmic": "贺新郎"
  }, 
  {
    "author": "柴望", 
    "content": "登高回首，叹山河国破，於今何有。\n台上金仙空已去，零落逋梅苏柳。\n双塔飞云，六桥流水，风景还依旧。\n凤笙龙管，何人肠断重奏。\n闻道凝碧池边，宫槐叶落，舞马衔杯酒。\n旧恨春风吹不断，新恨重重还又。\n燕子楼高，乐昌镜远，人比花枝瘦。\n伤情万感，暗沾啼血襟袖。", 
    "rhythmic": "念奴娇"
  }, 
  {
    "author": "柴望", 
    "content": "春来多困，正日移帘影，银屏深闭。\n唤梦幽禽烟柳外，惊断巫山十二。\n宿酒初醒，新愁半解，恼得成憔悴。\n云鬓，不鸾镜梳洗。\n门外满地香风，残梅零乱，玉糁苍苔碎。\n乍暖乍寒浑莫拟，欲试罗衣犹未。\n斗草雕阑，买花深院，做踏青天气。\n晴鸠鸣处，一池昨夜春水。", 
    "rhythmic": "念奴娇"
  }, 
  {
    "author": "柴望", 
    "content": "今宵月色。\n叹暗水流花，年事非昨。\n潇洒江南似画，舞枫飘柞。\n谁家又唱江南曲，一番听、一番离索。\n孤鸿飞去，残霞落尽，怨深难托。\n又肠断、丁香画雀。\n记牡丹时候，归燕帘幕。\n梦里襄王，想念王孙飘泊。\n如今雪上萧萧鬓，更相思、连夜花发。\n柘枝犹在，春风那似，旧时宋玉。", 
    "rhythmic": "桂枝香"
  }, 
  {
    "author": "柴望", 
    "content": "凄凄杨柳潇潇雨，悄窗怎禁滴沥。\n思里传，愁边落雁，多少东吴山色。\n知他恨极。\n料为我窗前，强鸣刀尺。\n竟日西风，那堪无寐更邻笛。\n黄花开遍未也，花开应笑我，年少难觅。\n灞上长安，河边渭水，都把韶华暗掷。\n何人碎璧。\n尚衰草连天，暮烟凝碧。\n怕说相思，撼枫喧夜寂。", 
    "rhythmic": "齐天乐"
  }, 
  {
    "author": "王玉", 
    "content": "杨花绕昼暖风多。\n晴云点池波。\n戏数翠萍几靥，零星未碍圆荷。", 
    "rhythmic": "朝中措"
  }, 
  {
    "author": "张桂", 
    "content": "东风忽骤无人见。\n玉塘烟浪浮花片。\n步湿下香阶。\n苔黏金凤鞋。\n翠鬟愁不整。\n临水闲窥影。\n摘得野蔷薇。\n游蜂相趁归。", 
    "rhythmic": "菩萨蛮"
  }, 
  {
    "author": "张桂", 
    "content": "雨压杨花路半乾。\n蜂遗花粉在阑干。\n牡丹开尽正春寒。\n懒品么弦金雁并，瘦惊双钏玉鱼宽。\n新愁不放翠眉间。", 
    "rhythmic": "浣溪沙"
  }, 
  {
    "author": "张枢", 
    "content": "卷帘人睡起。\n放燕子归来，商量春事。\n风光又能几。\n减芳菲、都在卖花声里。\n吟边眼底。\n被嫩绿、移红换紫。\n甚等闲、半委东风，半委小桥流水。\n还是。\n苔痕湔雨，竹影留云，待晴犹未。\n兰舟静舣。\n西湖上、多少歌吹。\n粉蝶儿、守定落花不去，湿重寻香两翅。\n怎知人、一点新愁，寸心万里。", 
    "rhythmic": "瑞鹤仙"
  }, 
  {
    "author": "张枢", 
    "content": "春寒懒下碧云楼。\n花事等闲休。\n红绵湿透秋千索，记伴仙、曾倚娇柔。\n重叠黄金约臂，玲珑翠玉搔头。\n薰炉谁熨暖衣篝。\n消遣酒醒愁。\n旧巢未著新来燕，任珠帘、不上琼钩。\n何处东风院宇，数声揭调甘州。", 
    "rhythmic": "风入松"
  }, 
  {
    "author": "张枢", 
    "content": "柳户朝云湿，花窗午篆清。\n东风未放十分晴。\n留恋海棠颜色、过清明。\n垒润栖新燕，笼深锁旧莺。\n琵琶可是不堪听。\n无奈愁人把做、断肠声。", 
    "rhythmic": "南歌子"
  }, 
  {
    "author": "张枢", 
    "content": "春梦怯。\n人静玉闺平帖。\n睡起眉心端正贴。\n绰枝双杏叶。\n重整金泥蹀躞。\n红皱石榴裙褶。\n款步花阴寻蛱蝶。\n玉纤和粉捻。", 
    "rhythmic": "谒金门"
  }, 
  {
    "author": "张枢", 
    "content": "斜日明霞，残虹分雨，软风浅掠苹波。\n声冷瑶笙，情疏宝扇，酒醒无奈秋何。\n彩云轻散，漫敲缺、铜壶浩歌。\n眉痕留怨，依约远峰，学敛双蛾。\n银床露洗凉柯。\n屏掩香销，忍扫罗。\n楚驿梅边，吴江枫畔，庾郎从此愁多。", 
    "rhythmic": "庆宫春・高阳台"
  }, 
  {
    "author": "张枢", 
    "content": "雁横迥碧，渐烟收极浦，渔唱催晚。\n临水楼台乘醉倚，云引吟情闲远。\n露脚飞凉，山眉锁暝，玉宇冰奁满。\n平波不动，桂华底印清浅。\n应是琼斧修成，铅霜捣就，舞霓裳曲遍。\n窈窕西窗谁弄影，红冷芙蓉深苑。", 
    "rhythmic": "壶中天・念奴娇"
  }, 
  {
    "author": "张枢", 
    "content": "屏绡润惹篆烟。\n小窗闲、人泥昼眠。\n正雪暖、荼シ架，奈愁春、尘锁雁弦。", 
    "rhythmic": "恋绣衾"
  }, 
  {
    "author": "张枢", 
    "content": "凤楼人独。\n飞尽罗心烛。\n梦绕屏山三十六。\n依约水西云北。\n晓奁懒试脂铅。\n一谨傥⑵Ａ舻盟拮泵荚冢讨拦旅摺", 
    "rhythmic": "清平乐"
  }, 
  {
    "author": "张枢", 
    "content": "歌尘凝燕垒，又软语、在雕梁。\n记剪烛调弦，翻香校谱，学品伊凉。\n屏山梦云正暖，放东风、卷雨入巫阳。\n金冷红绦孔雀，翠间彩结鸳鸯。\n银缸。\n焰冷小兰房。\n夜悄怯更长。\n待采叶题诗，含情赠远，烟水茫茫。", 
    "rhythmic": "木兰花慢"
  }, 
  {
    "author": "张枢", 
    "content": "", 
    "rhythmic": "惜花春起早"
  }, 
  {
    "author": "张枢", 
    "content": "", 
    "rhythmic": "失调名"
  }, 
  {
    "author": "张枢", 
    "content": "", 
    "rhythmic": "失调名"
  }, 
  {
    "author": "叶隆礼", 
    "content": "大堤直。\n袅袅游云蘸碧。\n兰舟上，曾记那回，拂粉涂黄弄春色。\n施颦托倾国。\n金缕尊前劝客。\n阳台路，烟树万重，空有相思寄鱼尺。\n飘零叹萍迹。\n自懒展罗衾，羞对瑶席。\n折钗分镜盟难食。\n看桃叶迎笑，柳枝垂结。\n萋萋芳草暗水驿。\n肠断画阑北。\n寒恻。\n泪痕积。\n想柱雁尘侵，笼羽声寂。\n天涯流水情何极。", 
    "rhythmic": "兰陵王"
  }, 
  {
    "author": "家铉翁", 
    "content": "瀛台居北界，觌面是重城。\n老龙蹲踞不动，潭影净无尘。\n此地高阳胜处，天付仙翁为主，那肯借闲人。\n暂挂西堂锡，仍同旦过宾。\n六年里，五迁舍，得比邻。\n儒馆豆笾於粲，弦诵有遗音。\n甚喜黄冠为侣，更得青衿来伴，应不叹飘零。\n夜宿东华榻，朝餐泮水芹。", 
    "rhythmic": "水调歌头"
  }, 
  {
    "author": "家铉翁", 
    "content": "神仙何处，人尽道、我州三神之一。\n为问何年飞到此，拔地倚天无迹。\n缥缈琼宫，溟茫朱户，不与尘寰隔。\n翩然鹤下，时传云外消息。\n露冷风清夜阑，梦高人过我，欢如畴昔。\n道骨仙风谁得似，谈笑云生几席。\n共踏银虬，迫随绛节，恍遇群仙集。\n云韶九奏，不类人间金石。", 
    "rhythmic": "念奴娇"
  }, 
  {
    "author": "家铉翁", 
    "content": "南来数骑，问征尘、正是江头风恶。\n耿耿孤忠磨不尽，惟有老天知得。\n短棹浮淮。\n轻毡渡汉，回首觚棱泣。\n缄书欲上，惊传天外清跸。\n路人指示荒台，昔汉家使者，曾留行迹。\n我节君袍雪样明，俯仰都无愧色。\n送子先归，慈颜未老，三径有馀乐。\n逢人问我，为说肝肠如昨。", 
    "rhythmic": "念奴娇"
  }, 
  {
    "author": "石正伦", 
    "content": "香摇穗碧。\n梅巧红酥滴。\n云宝钗蝉坠翼。\n娇小争禁酒力。\n绣窗芳思迟迟。\n无端又敛双眉。\n贪把兰亭学字，一冬忘了弹棋。", 
    "rhythmic": "清平乐"
  }, 
  {
    "author": "石正伦", 
    "content": "绿野春浓停骑，暖风飘醉襟。\n渐触目、景物凄悲，花无语、曲径沈沈。\n重檐缭垣静锁，丹青暗、断轴尘半侵。\n叹绛纱、玉臂封时，何期掩、夜泉流恨深。\n已矣霜凋蕙心。\n兰昌旧事，云容好信难寻。\n伫立孤吟。\n怕凤履、有遗音。\n今宵佩环奏月，知倦客、若登临。", 
    "rhythmic": "绮寮怨"
  }, 
  {
    "author": "石正伦", 
    "content": "春入桃腮生妩媚。\n妆成日日行云意。\n贪听新声翻歇指。\n工尺字。\n窗前自品琼箫试。\n玉碾鸾钗珠结桂。\n金泥络缝乾红袂。\n从把画图夸绝世。\n金莲地。\n六朝未识双鸳细。", 
    "rhythmic": "渔家傲"
  }, 
  {
    "author": "石正伦", 
    "content": "凭高快醉目。\n翠拂遥峰相对簇。\n千丈涟漪泻谷。\n爱溶漾坠红，染波芬馥。\n何人笑掬。\n想温泉、初卸绡。\n春风荡，六宫丽质，那日赐汤沐。\n双浴。\n绣凫飘逐。\n恍记展、江南数幅。\n而今鬓边渐鹄。\n阮洞音稀，懒访仙躅。\n系船桥畔宿。", 
    "rhythmic": "霓裳中序第一"
  }, 
  {
    "author": "陈著", 
    "content": "玉宸凝眷。\n要得培□，神皋根本。\n天赋与、经纶好手，门外红尘谈笑遣。\n任草色、遍空庭交翠，月往风来自便。\n但纸帐、时供小憩，长理灯窗公案。\n五行俱下流光电。\n笔如神、毫发都见。\n是则是、霜严雪劲，到底春风生意满。\n唤得应、雨和晴恰好，旗舞粳艘百万。\n更社鼠城狐扫影，雁鹜惊人避箭。\n最是满腹精神，担负处、浑身皆胆。\n又谁知、条理元在，规模里面。\n天下事、又何难办。", 
    "rhythmic": "宝鼎现"
  }, 
  {
    "author": "陈著", 
    "content": "纶巾古貌尘寰表。\n风流处、别是英雄才调。\n胸次著乾坤，触景皆诗料。\n金碧楼台新筑就，傍翠麓、旋添花草。\n仙棹。\n更逍遥来访，十洲三岛。\n遮眼富贵人多，算如公有子，人间应少。\n看膝下功名，共月林清皎。\n象简绯袍亲侍策，且胜赏、先春独笑。", 
    "rhythmic": "真珠帘"
  }, 
  {
    "author": "陈著", 
    "content": "把雪冰心，钧韶手，飞上青云时早。\n红尘难染著，十年前曾坐，凤池鳌岛。\n晕锦锵环，重金压带，相去能争多少。\n从容何心问，到如今都领，绣春花草。\n算耐处光阴，淡中滋味，世人那晓。\n笺天新有稿。\n要归去、盘礴山阴道。\n便整顿、随琴霜鹤，带石秋兰，约松乔、倚风清啸。\n争奈俞音杳。\n明月棹、又还停了。\n但珍重、经纶料。", 
    "rhythmic": "大"
  }, 
  {
    "author": "陈著", 
    "content": "问大江东，长淮上，缘分如何修到。\n轻裘还熟局，第三番又是，五年春了。\n菜饭工夫，露香心事，惟靠天公分晓。\n林泉琴书梦，算飞笺觅去，不知多少。\n奈雅意难酬，又还留住，口衔新诏。\n都无他嗜好。\n玉麟静、公事供谈笑。\n满眼是、风花飘忽，惟有长松，雪霜里、插天苍老。\n休忆家山好。\n安乐处、便成蓬岛。\n正春雨、秧畴饱。", 
    "rhythmic": "大"
  }, 
  {
    "author": "陈著", 
    "content": "自有乾坤，扶人极，宗主须还人物。\n今为何时节，满红尘富贵，絮花飘忽。\n抵障狂澜，提携正印，一柱天擎突兀。\n平生分明处，是从容处□，不差毫发。\n把朝市山林，一般看了，无边风月。\n深衣清到骨。\n紫枢府、谁信曾簪笏。\n炊脱粟、黄鸡白酒，补菊栽梅，碧溪绕、竹篱茅屋。\n无限轻描貌。\n都说道、诏书催发。\n想回首、招黄鹄。", 
    "rhythmic": "大"
  }, 
  {
    "author": "陈著", 
    "content": "潇洒书斋，香清缕直，灯冷晕圆。\n忽惊窗鸣瓦，霰如筛下，裁冰翦玉，片似花鲜。\n深怕妨梅，也愁折竹，才作还休亦偶然。\n更深也，漫题窗记瑞，诗思绵绵。\n闻君礼佛日千。\n浪说道繁华不值钱。\n想鸳衾底下，都将命乞，蒲龛里畔，未必心安。\n兜率天宫，清凉境界，总是由心不是缘。\n雪山上，自有人坐了，不到君边。", 
    "rhythmic": "沁园春"
  }, 
  {
    "author": "陈著", 
    "content": "出禁城西，湖光自别，唤醒两瞳。\n有画桥几处，通人南北，绿堤十里，分水西东。\n问柳旗亭，簇山梵所，空翠烟飞半淡浓。\n偏奇处，看笙歌千舫，泛绮罗宫。\n从容。\n莫问城中。\n是则是繁华九市通。\n奈一番雨过，沾衣泥黑，三竿日上，扑面尘红。\n那壁喧器，这边清丽，咫尺中间不同。\n休归去，便舣舟荷外，梦月眠风。", 
    "rhythmic": "沁园春"
  }, 
  {
    "author": "陈著", 
    "content": "潇洒纶巾，风流野服，红尘外身。\n向南窗听雨，澜翻墨客，北亭恋月，笔走诗神。\n倚竹听琴，逢花倒磕，更得放晴游冠春。\n清闲好，算东洲人物，难得如君。\n华堂瑞气如云。\n西风到帘帷才一分。\n喜星桥鹊语，佳传依旧，缑山鹤舞，仙样翻新。\n箫玉香中，烛花影里，听取捧觞低祝人。\n千千岁，看功名事业，都在儿孙。", 
    "rhythmic": "沁园春"
  }, 
  {
    "author": "陈著", 
    "content": "月旦评中，有如公者，更谁与俦。\n看纷纷仁意，春风和气，堂堂义事，砥柱中流。\n已重物轻，身穷道泰，却占人间第一筹。\n回头笑，彼纷纷名利，过影浮沤。\n夷犹。\n庭户清幽。\n算此境神仙别一洲。\n但烧香挂画，呼童扫地，对山揖水，共客登楼。\n付与儿孙，只将方寸，此外无求百不忧。\n宜多寿，自今开八帙，到八千秋。", 
    "rhythmic": "沁园春"
  }, 
  {
    "author": "陈著", 
    "content": "小枕屏儿，面儿素净，吾自爱之。\n向春晴欲晓，低斜半展，夜寒如水，屈曲深围。\n消得题诗，不须作画，潇洒风流未易涯。\n人间世，但此身安处，是十分奇。\n笑他富贵家儿。\n这长物何为著意□。\n便绮罗六扇，何如玉洁，丹青万状，都是钱痴。\n假托伊来，遮阑便了，免得惊风侵梦时。\n何须泥，要物常随我，不物之随。", 
    "rhythmic": "沁园春"
  }, 
  {
    "author": "陈著", 
    "content": "运在东南，温厚气锺，吾葺芷翁。\n羡檠窗学问，迂斋正印，玉堂词翰，攻愧流风。\n制胜枢庭，参谋政府，一片平心扶大中。\n黄扉近，却翻然东顾，归宴方蓬。\n潘舆日奉从容。\n全胜□貂蝉趋汉宫。\n如名山镇静，出云相望，大川蓄，有水皆宗。\n吾道胚，诸贤命脉，阴受春风和气浓。\n宜多寿，与瑶图同庆，绿竹歌公。", 
    "rhythmic": "沁园春"
  }, 
  {
    "author": "陈著", 
    "content": "吾竹窗兄，吾能评者，只将竹看。\n是丹山佳气，胚茂直，嵩溪润脉，滋养清坚。\n雪虐霜凌，风饕雨恶，撼顿侵欺今几年。\n元无损，这虚心实节，却自依然。\n人间。\n输此君贤。\n可曾向红尘里著鞭。\n称翩翩侣凤，舞依翡翠，昂昂雏鹤，立倚琅。\n动处非情，静中自韵，全得生来潇洒天。\n须长在，在月窗窗北，石涧东边。", 
    "rhythmic": "沁园春"
  }, 
  {
    "author": "陈著", 
    "content": "吾菊坡兄，细观花□，元来一般。\n是山佳气，胚长茂，鄞江润脉，滋养清妍。\n移傍云霄，浓沾雨露，曾亚百花头上班。\n谁知道，待芬香透了，收敛东边。\n笑他红紫纷然。\n算眼底何曾长久看。\n这秋芳自韵，不争春艳，霜根难老，偏耐风寒。\n占得清名，尊为寿客，晚节谁能如此全。\n千千岁，把黄金正色，照映人间。", 
    "rhythmic": "沁园春"
  }, 
  {
    "author": "陈著", 
    "content": "玉麟堂上神仙，算来便合归廊庙。\n天教且住，堂堂裘带，舒舒旗纛。\n一笑谈中，遍江淮上，太平花草。\n待金瓯揭了，黄扉坐处，祗依此、规模好。\n恰似虹流节後，庆生申、佳期还到。\n乾坤开泰，君臣相遇，机缘恁巧。\n谁信苍生，举头凝望，锋车催召。\n向芜湖，更有无言桃李，顾春风早。", 
    "rhythmic": "水龙吟"
  }, 
  {
    "author": "陈著", 
    "content": "玉鳌头上蓬莱，十分好处饶松壑。\n无边风月，阴阴乔木，重重华萼。\n秋水门庭，淡交簪履，随宜斟酌。\n向西风回首，双旌缥缈，从天下、招琴鹤。\n是则阳春有脚。\n被金华、洞天留著。\n相传好语，新来初见，分明鼓角。\n田里相安，裤襦歌了，却来持橐。\n称年年，橘绿橙黄时节，与松乔约。", 
    "rhythmic": "水龙吟"
  }, 
  {
    "author": "陈著", 
    "content": "云无心出岫。\n游戏间、声名掀揭宇宙。\n红尘事看透。\n任高官惟有，鹤随诗瘦。\n溪山如绣。\n小轩亭、新话旧。\n想时时，梦到家林，但未有归时候。\n知否。\n分明世界，多少经纶，莫轻回首。\n平生抱负。\n金銮殿，有新奏。\n便相扶君相，从头做去，他又谁能出手。\n看明年、此日传宣，赐酴酒。", 
    "rhythmic": "瑞鹤仙"
  }, 
  {
    "author": "陈著", 
    "content": "碧油幢、一开藩後，便思量早归去。\n工夫著紧新城好，风月万家笙鼓。\n游宴处。\n要管领春光，补种花无数。\n何须更驻。\n只画了潇湘，扁舟径发，挥手谢南楚。\n江帆卸、撑入清溪绿树。\n家山三两程路。\n安排小马随猿鹤，勾引诗朋酒侣。\n潇洒处。\n是则是初心，只恐难留驻。\n忙须著句。\n把泉石烟霞，平章一遍，回首凤纶舞。", 
    "rhythmic": "摸鱼儿"
  }, 
  {
    "author": "陈著", 
    "content": "冰肌玉骨，自清凉无汗。\n云影翠山远。\n颤金莲缓步，手托珠帘，风微透，扇底荷花香满。\n归檐双飞燕，流盼消凝，微带羞红上娇面。\n又还黄昏近，一片闲情，天涯去、云也遮阑不断。\n回首处、沈思梦时曾，对十二屏山，怕拈秦阮。", 
    "rhythmic": "洞仙歌"
  }, 
  {
    "author": "陈著", 
    "content": "冰肌玉骨，自清凉无汗，午梦醒来盼娇满。\n扇轻拈又放，浅炷兰薰，微笑处、吹著烟丝散乱。\n凉亭还独步，曾是凭阑，携手心盟指云汉。\n碧云斜阳外，信有如今，音书杳、寸肠千转。\n漫伫立、无言对荷花，看转眼秋风，翠移红换。", 
    "rhythmic": "洞仙歌"
  }, 
  {
    "author": "陈著", 
    "content": "洛阳地脉，是谁人、缩到海涯天角。\n绿树成阴芳雾底，得见当年台阁。\n园杏贵客，海棠姬侍，拥入青油幕。\n人间那有，风流天上标格。\n如困如懒如羞，夜来应梦入，西瑶仙宅。\n为你闲风轻过去，□□不教妨却。\n娇不能行，笑还无语，惟把香狼藉。\n花花听取，年年无负春约。", 
    "rhythmic": "念奴娇"
  }, 
  {
    "author": "陈著", 
    "content": "轻衫短旆，几年来、游遍江南江北。\n扰扰浮生争富贵，金碧楼台满目。\n厦屋千间，夜床八尺，此理谁能烛。\n翩然归去，家山是事都足。\n笑指旧隐逍遥，分猿鹤地，云顶栽花竹。\n乘兴生涯随处好，卜市心□新筑。\n山色窥帘，杏阴依户，门外从尘俗。\n朱颜雪鬓，清闲十二分福。", 
    "rhythmic": "念奴娇"
  }, 
  {
    "author": "陈著", 
    "content": "暑天向晚，最相宜、一簇凉生新竹。\n潇洒轩窗还此景，此景真非凡俗。\n猿鹤相随，烟霞自在，与我交情熟。\n人生如梦，个中堪把心卜。\n休叹乌兔如飞，功名富贵，有分终须足。\n不管他非非是是，不管他荣和辱。\n净几明窗，残编断简，且恁闲劳碌。\n流萤过去，文章如在吾目。", 
    "rhythmic": "念奴娇"
  }, 
  {
    "author": "陈著", 
    "content": "紧头上立，问如何、犹向清溪盘礴。\n应为春防须熟局，且借轻裘弹压。\n野聚晴炊，烟波暖唱，尽出江南北。\n从容归衮，三年功满棋柝。\n真个福比南山，谁无富贵，无此团乐。\n锦瑟瑶琴清对处，青紫诸郎参错。\n楚楚孙枝，温温婿玉，帘幕欢声拍。\n抠衣小子，寿公也趁龟鹤。", 
    "rhythmic": "念奴娇"
  }, 
  {
    "author": "陈著", 
    "content": "落枕鸿声，龙山梦、蓦然惊觉。\n还堪喜、木樨香底，鹊声翻晓。\n弄雨未成霜意懒，望寒先怯山容老。\n最难逢、无一点西风，惊乌帽。\n竹叶酒，倾杯小。\n橙齑，银盆好。\n称良辰欢宴，及今年少。\n须信从来黄菊寿，未应便放青霜恼。\n但看花、日日是重阳，金尊倒。", 
    "rhythmic": "满江红"
  }, 
  {
    "author": "陈著", 
    "content": "越水稽山，清明气、锺为人极。\n缨早、□中学问，从头施设。\n不受尘来霜壁立，常生意处春流活。\n与世间、别是一规模，师夔契。\n仙岛上，分风月。\n苍梧下，怀冰雪。\n更双亲犹是，朱颜时节。\n熏业要从青鬓上，乾坤如许丹山折。\n看凤衔、芝诏下层霄，朝金阙。", 
    "rhythmic": "满江红"
  }, 
  {
    "author": "陈著", 
    "content": "修茂堂深，芳尘满、沈烟一朵。\n帘半卷，好风催晓，晴光才破。\n新润顿教萱草鬯，轻寒未放酴过。\n称鱼轩、容与寿如山，群仙贺。\n琴帏底，声调和。\n庭阶下，儿孙大。\n喜新来咿喔，又还添个。\n总是人生如意处，休将时事关眉锁。\n趁莺花、时节绮罗筵，年年作。", 
    "rhythmic": "满江红"
  }, 
  {
    "author": "陈著", 
    "content": "风月堂中，画屏不动香猊吐。\n珠翘环拥蕊宫仙，双鬓青如许。\n相对童颜寿侣。\n看庭前、绯袍拜舞。\n十洲三岛，柳探春时，梅欺雪处。\n甲子花周，自从今日重新数。\n碧瑶杯重翠涛深，笑领飞琼语。\n此去华筵喜聚。\n听传宣、云间紫府。\n万分如意，凤诏便蕃，香轩容与。", 
    "rhythmic": "烛影摇红"
  }, 
  {
    "author": "陈著", 
    "content": "风骨最魁岸，宇宙更宽平。\n□人皆道，天上南极寿星精。\n随意後园花木，满眼家山松竹，尽可适平生。\n门外底须问，好占菊轩清。\n听乡评，义方训，莫如兄。\n元方既玉就□，更要季方成。\n不使尘劳顿挫，他日功名入手，当不负椿庭。\n不见窦谏议，教子有馀荣。", 
    "rhythmic": "水调歌头"
  }, 
  {
    "author": "陈著", 
    "content": "身到紫枢府，一蹴凤池间。\n何妨到头富贵，却自恋家山。\n多少名缰利锁，尘满霜髯雪鬓，役役不知还。\n桃李竞春事，坡菊自清闲。\n绿杨边，门径小，似僧关。\n吟情饮兴相将，二十载优闲。\n无限功名事业，分付儿孙纵靶，青镜尽朱颜。\n一语劝公酒，天下达尊三。", 
    "rhythmic": "水调歌头"
  }, 
  {
    "author": "陈著", 
    "content": "燕前莺底。\n一日春犹在。\n香雾晓，祥云霁。\n烟交槐影重，风约花尘卸。\n当此际。\n桃源不是人间世。\n彩袖环庭砌。\n华裾纷珂佩。\n欢声洽，童颜醉。\n金丹功已到，绿发生须再。\n箫鼓沸。\n飞琼来祝千千岁。", 
    "rhythmic": "千秋岁"
  }, 
  {
    "author": "陈著", 
    "content": "杏苑长春，椿姿耐老。\n画堂琴幌融融调。\n生涯分付宁馨儿，西园手种闲花草。\n露浴明河，风浮素颢。\n桂花著蕊今年早。\n佳占端的在孙枝，明年寿席呕笑。", 
    "rhythmic": "踏莎行"
  }, 
  {
    "author": "陈著", 
    "content": "云南锺秀，间生人望。\n底事未成美况。\n当知大器大成时，更莫叹、贤关难上。\n前程分定，算来无妄。\n命达时终不放。\n且须寄语甲科人，断不下、一筹中榜。", 
    "rhythmic": "鹊桥仙"
  }, 
  {
    "author": "陈著", 
    "content": "记得儿时识景年。\n翕忽光阴，二十馀年。\n梅边聚首又三年。\n结得因缘。\n五百来年。\n把酒君前欲问年。\n笑指松椿，当是同年。\n愿从今後八千年。\n长似今年。\n长似今年。", 
    "rhythmic": "一翦梅"
  }, 
  {
    "author": "陈著", 
    "content": "筑垒愁城书一纸。\n雁雁儿将不起。\n好去西风里。\n到家分付眉颦底。\n落日阑干羞独倚。\n十里江山万里。\n容易成憔悴。\n惟归来是归来是。", 
    "rhythmic": "惜分飞"
  }, 
  {
    "author": "陈著", 
    "content": "宝瑟屏金深深处，斑衣箫玉香中。\n人生二美古难逢。\n杏苑今朝喜共。\n一霎豆花新雨，半帘梧叶清风。\n年年此景绿尊同。\n笑指南山称颂。", 
    "rhythmic": "西江月"
  }, 
  {
    "author": "陈著", 
    "content": "箫玉和鸣云里，彩衣娱舞风前。\n好从龟鹤问长年。\n看取蟠桃结遍。\n事业都随今定，儿孙也靠心传。\n隐耕窗下腹便便。\n相去神仙不远。", 
    "rhythmic": "西江月"
  }, 
  {
    "author": "陈著", 
    "content": "当此朱炎火日，恨无玉骨冰肌。\n问来思欲动凉。\n宝荷君相遗。\n如铁又添颜甲，报琼难续声诗。\n愿言长在奉扬时。\n似恁团到底。", 
    "rhythmic": "西江月"
  }, 
  {
    "author": "陈著", 
    "content": "松是交朋竹是邻。\n横枝临水瘦，月黄昏。\n冲寒香入岭头云。\n清到底，人共一般清。\n好句更无痕。\n门前无俗客，不须扃。", 
    "rhythmic": "小重山"
  }, 
  {
    "author": "陈著", 
    "content": "淡淡新妆，盈盈娇态，谁道荷花。\n料想香肌，不禁畏日，翠盖儿遮。\n我来胜赏高歌。\n故敛著、芳心为何。\n莫是伊花，恨余来晚，欲媚晨霞。", 
    "rhythmic": "柳梢青"
  }, 
  {
    "author": "陈著", 
    "content": "缥缈瑶城。\n客情春小，本分寒轻。\n霞佩云裾，步联西母，笑倚飞琼。\n那堪四美都并。\n喜气与、祥云共生。\n自在风流，融融箫玉，楚楚兰馨。", 
    "rhythmic": "柳梢青"
  }, 
  {
    "author": "陈著", 
    "content": "江寒雁咽。\n短棹还催发。\n曾是玉堂仙伯，相别处、满篷雪。\n此别。\n那堪说。", 
    "rhythmic": "霜天晓角"
  }, 
  {
    "author": "陈著", 
    "content": "一自梦卢头，应学乘裴蹇。\n元是都门向上人，大用何嫌晚。\n三岁事非遥，三捷功非远。\n管取微生共此荣，联步云程稳。", 
    "rhythmic": "卜算子"
  }, 
  {
    "author": "陈著", 
    "content": "雨逗一分寒，未放晴光透。\n绮席春风十分，畅饮长春酒。\n花气渐薰帘，佳致归诗手。\n的是诗中陆地仙，左挹浮丘袖。", 
    "rhythmic": "卜算子"
  }, 
  {
    "author": "陈著", 
    "content": "风急雁声高，露冷蛩吟切。\n枕剩衾寒不耐烦，长是伤离别。\n望得眼儿穿，巴得心头热。\n且喜重阳节又来，黄菊花先发。", 
    "rhythmic": "卜算子"
  }, 
  {
    "author": "陈著", 
    "content": "浮萍踪迹。\n又作南东□□客。\n不奈秋阳。\n一似朱明赫赫光。\n惊雷叱雨。\n料是阿香怜逆旅。\n好个凉天。\n称我前程步步便。", 
    "rhythmic": "减字木兰花"
  }, 
  {
    "author": "陈著", 
    "content": "夜帆初上。\n准拟今朝过越上。\n及到今朝。\n却被西风挫一潮。\n丈亭一处。\n要得纵观赢得住。\n行止皆天。\n谁道人生客路难。", 
    "rhythmic": "减字木兰花"
  }, 
  {
    "author": "陈著", 
    "content": "家在明山南住。\n身在明山西路。\n回首碧云端，自笑不如飞鹜。\n飞去。\n飞去。\n飞入明山深处。", 
    "rhythmic": "如梦令"
  }, 
  {
    "author": "陈著", 
    "content": "晚泊江湾平处。\n楚楚苹花自舞。\n风翦雨丝轻，江上潮生船去。\n看取。\n看取。\n湿橹不惊鸥鹭。", 
    "rhythmic": "如梦令"
  }, 
  {
    "author": "陈著", 
    "content": "花影乱，晓窗明。\n莺弄春笙柳外声。\n和梦卷帘飞絮入，牡丹无语正盈盈。", 
    "rhythmic": "捣练子"
  }, 
  {
    "author": "陈著", 
    "content": "看了山中薜荔衣。\n手将安石种分移。\n花鲜绚日猩红妒，叶密乘风翠羽飞。\n新结子，绿垂枝。\n老来眼底转多宜。\n牙齿不入甜时样，醋醋何妨荐酒卮。", 
    "rhythmic": "鹧鸪天"
  }, 
  {
    "author": "陈著", 
    "content": "翠云弄晓，芰荷香、微透凉帘箔。\n彩袂蹁跹欢舞处，勾引衔桃双鹤。\n骤马风前，奔鲸浪里，独有壶天乐。\n如何不醉，放教杯量宽著。\n消得寿八千春，百分才一，更童颜如渥。\n听取飞琼含笑道，堪学孩儿书额。\n令骖凫，瑶仙跨凤，喜聚家人醵。\n心香遥上，也随风过蓬弱。", 
    "rhythmic": "念奴娇"
  }, 
  {
    "author": "陈著", 
    "content": "竹洲西、有人如玉，南柯一觉归早。\n青山绿水亭轩旧，犹有未荒花草。\n谁信道。\n又自爱湖光，买屋三间小。\n都无长好。\n但凤跃雄文，蝇书小楷，转老转奇妙。\n人间世，如许年高是少。\n浮生惟有闲好。\n回头翻讶溪叟，轻把一丝抛了。\n凉新到。\n记当日天香，露浴如今老。\n瑶卮寿晓。\n称酒到眉间，醺醺醉也，儿女满前笑。", 
    "rhythmic": "摸鱼儿"
  }, 
  {
    "author": "陈著", 
    "content": "翔凤阑干，啼鹃院宇，相逢似梦才醒。\n谁道无情，飞红舞翠欢迎。\n青春绿发花前饮，醉自歌、记那时曾。\n到如今，心事凄凉，怕说芳盟。\n追思艮岳归来後，稳依山护得，雨翮风翎。\n燕燕莺莺，从他巧舌饶声。\n翩翩一种天然艳，笑向人、不与春争。\n羡花花，好岁寒交，有卧云亭。", 
    "rhythmic": "庆春泽"
  }, 
  {
    "author": "陈著", 
    "content": "春困时光，风流昨梦，逢花便自醒醒。\n回首宣和，宫莺掖燕相迎。\n归来只恋春山好，到上林、枉是亲曾。\n又谁知，自有蟠松，相与论盟。\n阑干可是妨飞去，怕惊尘却，翠羽红翎。\n舞态亭亭，浑疑暗折韶声。\n人眼处还看破，道凤来、难与真争。\n醉扶归，但见啼鹃，怨夕阳亭。", 
    "rhythmic": "庆春泽"
  }, 
  {
    "author": "陈著", 
    "content": "蓬莱风月神仙，却来平地为霖雨。\n乾坤清了，如今多是，退行一步。\n寸寸归心，轻轩娱侍，竹溪花圃。\n奈君王眷眷，苍生恋恋，那肯放、钱塘渡。\n天也知公此意，问升平、要抽身去。\n把些夏潦，和些秋哨，轻轻缀住。\n一转移来，元勋力量，他谁堪付。\n待汾阳、了却中书，别又商量出处。", 
    "rhythmic": "水龙吟"
  }, 
  {
    "author": "陈著", 
    "content": "鱼轩富贵人间少。\n那堪更、有子雍容廊庙。\n衮绣当斑衣，转色难心小。\n手把乾坤重整顿，略□□、微生一笑。\n分晓。\n是慈闱心事，如今著到。\n帘幕早是寒生，又橙黄近也，菊花香了。\n已劝九霞觞，春意浓於酒。\n玉带金鱼欢舞处，更捷骑、红尘峡□。", 
    "rhythmic": "真珠帘"
  }, 
  {
    "author": "陈著", 
    "content": "著林仙叟，梦境炊得，才香还觉。\n回首渺，觚棱何处，云与商量浮计小。\n矮矮屋、半弓来闲地，也著三花两草。\n沸眼底、鞭风笠雨，不满茶边一笑。\n寿骨奇耸神清峭。\n散人装、游戏尘表。\n帘昼永、长留雅伴，吟唾宽飞潇洒料。\n最好是、瑟和琴同调，眉里相看耐老。\n更绿草、孙枝可意，谱得家传较早。\n争指画额儿儿，欢祝处、荷薰吹晓。\n记兰汤初试，当日风光又到。\n拚醵饮、任金尊倒。", 
    "rhythmic": "宝鼎现"
  }, 
  {
    "author": "陈著", 
    "content": "问今何日，旧也曾尾，东风鹭。\n回首念，家山桃李，归去来兮闻早赋。\n梦境里、尽何妨疏散，时趁莺晴信步。\n是则是、清闲自好，一点心犹怀古。\n记得平世痴儿女。\n自灯宵、游了三五。\n还次第、湖边去也，寒食清明炊未住。\n是处处、是丹青图画，随意狂歌醉舞。\n奈蓦被、烟花浪手，一掷残阳孤注。\n须信乐极悲来，谁道是、曾歌琼树。\n夕阳亭遗，翻得江涛似许。\n忍望著、□天津路。", 
    "rhythmic": "宝鼎现"
  }, 
  {
    "author": "陈著", 
    "content": "如梅在壑清标格。\n襟怀好、又是融融春拍。\n鸳梦早惊飞，惯一窗岑寂。\n谱曲裁诗心自在，任雪月、风花需索。\n奇特。\n问生涯却道，浮云如得。\n回首门外黄尘，算何如、稳占溪光山色。\n八百岁为期，却十分才一。\n弟自高歌儿自舞，簇小小、榴花筵席。", 
    "rhythmic": "真珠帘"
  }, 
  {
    "author": "陈著", 
    "content": "青云玉树南薰扇。\n京华地、别是潇湘图展。\n茉莉芰荷香，拍满笙箫院。\n雪藕盈盈歌袅处，早已带、秋声凄怨。\n堪叹。\n把时光轻靠，冰山一片。\n从古幻境如轮，问铜驼、应是多番曾见。\n谁把笛吹凉，总是腔新换。\n水枕风船空入梦，但极目、波流云远。", 
    "rhythmic": "真珠帘"
  }, 
  {
    "author": "陈著", 
    "content": "闲居是念随云散。\n琴帘底、却自平生心满。\n百二十年期，笑道今才半。\n一味齑盐清得瘦，婉娩似、梅花香晚。\n相伴。\n老霜松宁耐，溪山寒惯。\n探借十日前春，小杯盘、也做寿筵模范。\n绕膝舞斑衣，有酒从他劝。\n但任真来浑是处，梦不到、笙歌瑶燕。", 
    "rhythmic": "真珠帘"
  }, 
  {
    "author": "陈著", 
    "content": "眼底时光，奈老来、如何奈得秋何。\n黄叶最多情，天分付、凉意一声先做。\n是处著露莎蛩，也酸吟相和。\n新雁想，飞到故都徘徊，未忍轻过。\n往事是堪唾。\n红枣信、烽折尽任他。\n湖山桂香自好，笙歌舫、沈沈醉也谁拖。", 
    "rhythmic": "金盏子"
  }, 
  {
    "author": "陈著", 
    "content": "故都冬亦好。\n风光可是，人间曾有。\n问雪楼台，肉阵不教寒透。\n妙手搀春弄巧，唤得应、千花如绣。\n灯市酒。\n笙歌镇似，元宵时候。\n见说是事都新，但破冻潮声，去来依旧。\n老梦无情，不到六桥风柳。\n回首孤山好景，倩人问、梅花安否。\n应自瘦。\n雪霜可能。", 
    "rhythmic": "玉漏迟"
  }, 
  {
    "author": "陈著", 
    "content": "天盖西倾，地轴东翻，两年以来。\n那关中形势，已归勃勃，江南人马，都是回回。\n咄咄书空，栖栖问路，岁晚山空风雪催。\n如何得，与浑家踏遍，雪顶岩隈。\n谁知有客敲推。\n把世变心烦都说开。\n道严霜不杀，不成葭苇，冱寒惯耐，方是松梅。\n万事过前，一场梦里，分付茅柴三两杯。\n犹痴望，有太平时节，游戏春台。", 
    "rhythmic": "沁园春"
  }, 
  {
    "author": "陈著", 
    "content": "旗盖运迁，衣冠事乖，岂非命来。\n自黄粱枕觉，分明看破，翠蓬舟近，及早抽回。\n谁料山深，也同鼎沸，步步危机忙里催。\n愁无奈，过青山万叠，碧水千隈。\n此愁何计能推。\n算何日天教眉锁开。\n记六桥花舫，晴边访柳，孤山草酌，雪後评梅。\n回首西湖，伤心前事，覆水如何收上杯。\n东风好，问如今吹入，谁处楼台。", 
    "rhythmic": "沁园春"
  }, 
  {
    "author": "陈著", 
    "content": "人生功名，在醉梦中，早须掉头。\n自南宫一券，尘泥偶脱，前程双毂，日月如流。\n蕙帐真盟，菜羹馀味，江上归舟谁得留。\n谁知道，有邵平瓜圃，何日封侯。\n天天又不人由。\n奈危世山林也有忧。\n况青岗不助，晋家风鹤，黑云直卷，吴分星牛。\n分寸残生，万千魔障，他事如今都罢休。\n关心处，是离离禾黍，故国宗周。", 
    "rhythmic": "沁园春"
  }, 
  {
    "author": "陈著", 
    "content": "无价韶华，一笑相酬，青钱似苔。\n奈东风轻劣，催红雨去，西园次第，放绿阴回。\n老後时光，眉间心事，恰似怕酸人著梅。\n须知道，有谁能百岁，日日开怀。\n从教世变轮推。\n也莫问人间春去来。\n看渊明归了，有形谁役，少陵醉里，无闷堪排。\n贫贼何妨，风流自别，不是沈沈浊世杯。\n层霄上，与大鹏盘礴，下视浮埃。", 
    "rhythmic": "沁园春"
  }, 
  {
    "author": "陈著", 
    "content": "人生几何，如何不自，珍重此生。\n向蠹残字上，甘心抛掷，蜗尖争处，著意丁宁。\n箭过时光，剑炊世界，谁带经锄谁笔耕。\n分明似，满一锅汤沸，无处清□。\n输兄。\n练得闲成。\n□无辱无忧惧惊。\n但菜羹粝饭，不求他味，芒鞋竹杖，足畅幽情。\n八十年来，万千看破，胸次春风秋月明。\n梅花帐，称困眠醒起，无打门声。", 
    "rhythmic": "沁园春"
  }, 
  {
    "author": "陈著", 
    "content": "信书成痴，捱到如今，无生可谋。\n奈浑家梦饭，谷难虚贷，长年断肉，菜亦悭搜。\n风雨潇潇，江山落落，死又还生春复秋。\n八十岁，是这般多活，堪吊堪羞。\n休休。\n盍自回头。\n要铁汉须从穷处求。\n那袁安闭户，恬然僵卧，少陵任妇，长是贫愁。\n一等清风，千年佳话，蚁蚋看他金谷楼。\n是是是，笑出门天阔，一片云浮。", 
    "rhythmic": "沁园春"
  }, 
  {
    "author": "陈著", 
    "content": "好花天也多悭，放迟留做残春主。\n丰肌弱骨，晴娇无奈，新妆相妒。\n翠幕高张，玉阑低护，怕惊风雨。\n记年时、多少诗朋酒伴，逢花醉、簪花舞。\n那料无情光景，到如今、水流云去。\n残枝剩叶，依依如梦，不堪相觑。\n心事谁知，杜鹃饶舌，自能分诉。\n日西斜，烟草凄凄，望断洛阳何处。", 
    "rhythmic": "水龙吟"
  }, 
  {
    "author": "陈著", 
    "content": "百花开遍园林，又春归也谁为主。\n深黄浅紫，娇红腻白，他谁能妒。\n似不胜情，醉归花月，梦回云雨。\n又丰肌、恰被东风摇动，盈盈底、霓裳舞。\n世事纷纷无据。\n与杨花、飞来飞去。\n当年斗大，知他多少，蜂窥蝶觑。\n金谷春移，玉华人散，此愁难诉。\n漫寻思，承诏沈香亭上，倚阑干处。", 
    "rhythmic": "水龙吟"
  }, 
  {
    "author": "陈著", 
    "content": "杜鹃啼正忙时，半风半雨春悭霁。\n酴未过，樱甜初熟，梅酸微试。\n一种红芳，九苞真色，舞窗翻砌。\n自仙樊去後，无人题凤，阑干外、成孤媚。\n谁信阳春妙手，锦云机、新番裁制。\n东君冷看，如何描摸，天然艳美。\n浑欲乘风，又如羞日，做双飞体。\n伫骖鸾，称得花前弄玉，与吟箫婿。", 
    "rhythmic": "水龙吟"
  }, 
  {
    "author": "陈著", 
    "content": "对南山翠峭。\n几百年、银青门第转好。\n梅花弄春小。\n向重帘暖处，华筵开早。\n斑衣簇绕。\n舞香云、哄堂颂祷。\n稳生涯、都自心田，自有老天堪靠。\n应道。\n□□□□，乐事难逢，可轻过了。\n鲈肥蟹健，桑落酒、酿来妙。\n称瑶卮争劝，襟宽放，一点尘嚣不到。\n但从今、家庆年年，醉乡里笑。", 
    "rhythmic": "瑞鹤仙"
  }, 
  {
    "author": "陈著", 
    "content": "清溪带竹，竹外山光抱。\n新筑浑如图画了。\n称闲心、管领昨夜天风，吹送□，端的琅音恰到。\n谁知青云上，鸾凤翱翔，曾把功名试多少。\n到如今梦觉，佩著飞霞，浑家问、玉芝瑶草。\n试冷看、重门外如何，恁得似，壶中羽衣尘表。", 
    "rhythmic": "洞仙歌"
  }, 
  {
    "author": "陈著", 
    "content": "北马飞江过。\n画图中、花城柳郭，万摧千挫。\n羌管直惊猿鹤梦，愁得千山翠锁。\n有多少、风餐雨卧。\n回首西湖空溅泪，醉沈沈、轻掷金瓯破。\n平地浪，如何。\n君家志气从来大。\n舞蓝袍、牵丝幕外，肯饶他个。\n谁料腥埃妨阔步，孤瘦依然故我。\n待天有情时须可。\n且占雪溪清绝处，看精神、全是梅花做。\n嫌暖饱，耐寒饿。", 
    "rhythmic": "贺新郎"
  }, 
  {
    "author": "陈著", 
    "content": "晓村深处，记当年、轻被东风吹别。\n重得相看春雨屋，心事从头细说。\n深院灯寒，流苏帐暖，曾梦梅花月。\n如今何在，消凝分付啼。\n亭馆飞入腥烟，残香惟有，数朵酴雪。\n旧燕寻巢来又去，也觉双飞声咽。\n泛梗生涯，空花世界，且做杯中活。\n可人兰玉，风光还有时节。", 
    "rhythmic": "念奴娇"
  }, 
  {
    "author": "陈著", 
    "content": "百年光景，算山中、多占人间分数。\n一片清风梅是主，弹压粗花俗树。\n小小鱼池，深深莺谷，曲曲香云路。\n堪诗堪画，是天分付闲处。\n闻要跨鹤西游，家林自好，且何妨留驻。\n趁取酴新煮酒，烧笋煎花为具。\n万事皆空，千金一刻，底用闲愁苦。\n无情杜宇，笑他催我归去。", 
    "rhythmic": "念奴娇"
  }, 
  {
    "author": "陈著", 
    "content": "雨帘高卷，见榴花、应怪风流人老。\n是则年年佳节在，无奈闲心悄悄。\n巧扇风轻，香罗雪湿，梦里曾看了。\n如今溪上，欢盟分付年少。\n偏是眉好相宜，呼儿扶著，把菖蒲迎笑。\n说道浮生饶百岁，能有时光多少。\n幸自清贫，何妨乐趣，谱入瑶琴调。\n杯杯酒满，这般滋味谁晓。", 
    "rhythmic": "念奴娇"
  }, 
  {
    "author": "陈著", 
    "content": "障暑稠阴，梳凉细缕，□□□□□□。\n露腋玲珑，多少闹中幽趣。\n断又续、可是无情，□相送、短长亭路。\n记春风、曾著莺啼，便娇那得袅如许。\n知音人自暗省，凝睇青云影里，黄昏犹伫。\n一部笙，消得翠腰供舞。\n堪对景、翻入新妆，鬓影低、衬教眉妩。\n试回头、旧日章台，怕听声咽处。", 
    "rhythmic": "绮罗香"
  }, 
  {
    "author": "陈著", 
    "content": "袅入风腔，清含露脉，声在丝丝烟碧。\n破暑吹凉，天付弄娇双腋。\n似恋恋、舞翠纤腰，断还续、忍相离拆。\n最欢时、微雨初晴，夕阳犹湿淡云隔。\n新来多少怆感，心怕无情过马，攀条惊著。\n梦里妆台，休说听来曾昨。\n凝伫漫、番节笙音，暗自将、玉阑轻拍。\n问谁能、唤起陶潜，醉翁同赋却。", 
    "rhythmic": "绮罗香"
  }, 
  {
    "author": "陈著", 
    "content": "霁晓楼台，斜阳渡口，凉腋新声初到。\n占断清阴，随意自成宫调。\n看取次、颤引薰风，想无奈、露餐清饱。\n有时如、柔袅丝，忽如笙咽转娇妙。\n谁知忧怨极处，轻把宫妆蜕了，飞吟枝杪。\n耳畔如今，凄感又添多少。\n愁绪正、萦绕妆台，怎更禁、被他相恼。\n送残音、立尽黄昏，月明深院悄。", 
    "rhythmic": "绮罗香"
  }, 
  {
    "author": "陈著", 
    "content": "梦里京华，忽听得、庭花遗曲。\n到醒来、愁满东风山屋。\n春事已非空结绮，晓班无分随群玉。\n想天涯、沦落杜秋娘，攒眉绿。\n谁能顾，荒芜菊。\n谁能问，平安竹。\n任时光流转，都成虚辱。\n无可奈何天地隘，只饶走得溪山足。\n但逢人、相问麦青青，何时熟。", 
    "rhythmic": "满江红"
  }, 
  {
    "author": "陈著", 
    "content": "吾菊山翁，鹤骖来自蓬云界。\n平铺心地有天知，楚楚生兰。\n膝下青衫舞拜。\n更参差、斑衣戏队。\n清闲无事，门外从他，惊尘飞隘。\n寿八千年，百分才一朱颜耐。\n何妨长主翠嵩春，酒约诗盟在。\n家庆堂前欢会。\n领霞卮、醺红浅带。\n是人说道，真吕先生，风流潇洒。", 
    "rhythmic": "烛影摇红"
  }, 
  {
    "author": "陈著", 
    "content": "潇洒琴帘，月灯归後新谐好。\n青云香里共清风，消得金花诰。\n争奈天颠地倒。\n好光阴、都惊散了。\n更听人说，七七年时，多多烦恼。\n捱到如今，信知空挂闲怀抱。\n天於负处最饶人，颦也翻成笑。\n牢闭柴门自好。\n对梅花、杯盘草草。\n满前儿女，耐後夫妻，齑盐偕老。", 
    "rhythmic": "烛影摇红"
  }, 
  {
    "author": "陈著", 
    "content": "双杏堂深，山明水秀潆洄著。\n稳铺心事做平生，不买颦眉错。\n是则苍髯白发。\n笑微微、朱颜自渥。\n一团春意，半隐风流，他谁能学。\n六十年华，又从今起新花甲。\n葵榴初艳芰荷香，争赴开筵约。\n家庆真堪恣乐。\n碧瑶杯、须拚满酌。\n瑟琴声里，弟劝兄酬，儿歌孙拍。", 
    "rhythmic": "烛影摇红"
  }, 
  {
    "author": "陈著", 
    "content": "珍丛凤舞，曾是宣和，春风送归禁幄。\n翠浅红深，婉娩步空金落。\n腥尘未飞动处，是先知、早辞华萼。\n好在□，四并难多少，怨怀无托。\n猛拍阑干谁会，浮世事、悠悠白云黄鹤。\n有酒当花，休得是今非昨。\n花犹百年宁耐，算人生、能几欢乐。\n又忽忽，醉梦里、春去不觉。", 
    "rhythmic": "声声慢"
  }, 
  {
    "author": "陈著", 
    "content": "小盆池，新压藕，翠盖已擎雨。\n巧弄红妆，明艳便能许。\n自怜华发萧萧，风流无分，醉时眼、何妨偷觑。\n黯然伫。\n回首今是何时，逢花笑还语。\n梦里西湖，双落泪如缕。\n斜阳十里烟芜，六桥风浪，有谁掉、采莲舟去。", 
    "rhythmic": "祝英台近"
  }, 
  {
    "author": "陈著", 
    "content": "中秋佳月最端圆。\n老痴顽。\n见多番。\n杯酒相延，今夕不应悭。\n残雨如何妨乐事，声淅淅，点斑斑。\n天应有意故遮阑。\n拍人间。\n等闲看。", 
    "rhythmic": "江城子"
  }, 
  {
    "author": "陈著", 
    "content": "人生难满百年心。\n得分阴。\n胜千金。\n吹帽风流，时节又相寻。\n回首赐萸休说梦，真率具，自山林。\n逢迎一笑且开襟。\n酒频斟。\n量犹禁。", 
    "rhythmic": "江城子"
  }, 
  {
    "author": "陈著", 
    "content": "纷纷都说会双星。\n鹊桥成。\n凤骖迎。\n风雨凄凉，何故锁苍冥。\n儿女空愁谁解意，须道我，试来听。\n人间天上不同情。\n最无凭。\n是柔盟。", 
    "rhythmic": "江城子"
  }, 
  {
    "author": "陈著", 
    "content": "笼街弹压上元灯。\n满瑶城。\n簇珠星。\n老矣如今，谁记旧来曾。\n眼底相逢惟有月，空对面，若为情。\n残生消不尽齑茎。\n瘦棱棱。\n困腾腾。", 
    "rhythmic": "江城子"
  }, 
  {
    "author": "陈著", 
    "content": "年年端午又今朝。\n鬓萧萧。\n思摇摇。\n应是南风，湘浦正波涛。\n千古独醒魂在否，无处问，有谁招。\n何人帘幕倚兰皋。\n看飞桡。\n夺高标。", 
    "rhythmic": "江城子"
  }, 
  {
    "author": "陈著", 
    "content": "钱塘江上潮来去。\n花落花开六桥路。\n三竺三茅钟晓暮。\n当年梦境，如今故国，不忍回头处。\n他谁做得愁如许。\n平地波涛挟风雨。", 
    "rhythmic": "青玉案"
  }, 
  {
    "author": "陈著", 
    "content": "青山流水迢迢去。\n总是东风往回路。\n送得春来春又暮。\n莺如何诉。\n燕如何语。\n只有春知处。\n时光渐渐春如许。\n何用怜春怕红雨。", 
    "rhythmic": "青玉案"
  }, 
  {
    "author": "陈著", 
    "content": "浪麦风微花雾扫。\n痕沙水浅溪桥小。\n属玉双双飞杳杳。\n山宽绕。\n新晴绣得春分晓。\n独立无言心事渺。\n曾将宇宙思量了。\n世变何涯人已老。\n休烦恼。\n林泉况味终须好。", 
    "rhythmic": "渔家傲"
  }, 
  {
    "author": "陈著", 
    "content": "山弄夕辉眉淡扫。\n溪分新水支流小。\n醉梦风光凝望杳。\n云树绕。\n杜鹃怨处谁能晓。\n浮世悠悠波渺渺。\n蜗争何事何时了。\n天为无情方不老。\n休苦恼。\n随缘诗酒清闲好。", 
    "rhythmic": "渔家傲"
  }, 
  {
    "author": "陈著", 
    "content": "豆雨空晴，桂花风静。\n碧虚飞上圆明镜。\n谁能唤起秃翁吟，祗应笑得嫦娥醒。\n可奈良宵，不堪残境。\n强拚一醉偷光景。\n夜凉渐搅雪霜心，昏眵犹认山河影。", 
    "rhythmic": "踏莎行"
  }, 
  {
    "author": "陈著", 
    "content": "残梦腾腾。\n好鸟一声呼醒。\n小窗明、萧萧鬓影。\n当年头上，惯曾簪幡胜。\n到如今、有谁怀省。\n东风著面，却自依然相认。\n哄痴儿、声弄景。", 
    "rhythmic": "卖花声"
  }, 
  {
    "author": "陈著", 
    "content": "兄年八十，弟今年几，亦是七旬有九。\n人生取数已为多，更休问、前程无有。\n家贫是苦，算来又好，见得平生操守。\n杯茶盏水也风流，莫负了、桂时菊候。", 
    "rhythmic": "鹊桥仙"
  }, 
  {
    "author": "陈著", 
    "content": "世变无情风挟雨。\n长夜漫漫，何日开晴午。\n白发萧疏惊岁序。\n儿嬉漫说重重午。\n粒啄偷生如搏黍。\n过计何须，负郭多南亩。\n曾著宫衣沾雨露。\n如今掩袂悲湘浦。", 
    "rhythmic": "蝶恋花"
  }, 
  {
    "author": "陈著", 
    "content": "故园处处都荒雨。\n寂寞蜗书户。\n人间春事杏桃花。\n独有诗人依旧、菊为家。\n老来犹解高叉手。\n遥上花前寿。\n华颠无分插花枝。\n乞取霜根风月、送将归。", 
    "rhythmic": "虞美人"
  }, 
  {
    "author": "陈著", 
    "content": "有约泛溪篷。\n游画图中。\n沙鸥引入翠重重。\n认取抱琴人住处，水浅山浓。\n一笑两衰翁。\n莫惜从容。\n瓮醅灰芋雪泥菘。\n直到梅花飞过也，桃李春风。", 
    "rhythmic": "浪淘沙"
  }, 
  {
    "author": "陈著", 
    "content": "记得去年时。\n采菊东篱。\n眉间一笑捧花枝。\n说道愿如花不老，交劝双卮。\n又是菊花期。\n客况谁知。\n便无风雨也凄凄。\n白发夫妻时节酒，堪几参差。", 
    "rhythmic": "浪淘沙"
  }, 
  {
    "author": "陈著", 
    "content": "窗影弄晴红。\n欢笑成丛。\n一声春困到衰翁。\n回首太平儿戏事，雨过云空。\n人世暗尘中。\n如梦方浓。\n也须留取自惺。\n试问若教都困了，谁管春风。", 
    "rhythmic": "浪淘沙"
  }, 
  {
    "author": "陈著", 
    "content": "迟饭甑炊红。\n青翦蔬丛。\n鸡声邻里狎田翁。\n兵後故人能有几，岁晚江空。\n谁信淡交中。\n依旧情浓。\n白头青眼转惺。\n相见莫教轻别去，负月孤风。", 
    "rhythmic": "浪淘沙"
  }, 
  {
    "author": "陈著", 
    "content": "春事紫和红。\n蜂蝶争丛。\n消磨多少看花翁。\n不用借他炊黍枕，何梦非空。\n茅屋菜畦中。\n村瓮醅浓。\n醉时啼鸟唤惺。\n不道白头添一岁，舞月歌风。", 
    "rhythmic": "浪淘沙"
  }, 
  {
    "author": "陈著", 
    "content": "年事夕阳红。\n霜满髯丛。\n摩挲苍藓石婆翁。\n能见几人曾百岁，一笑书空。\n回首棣华中。\n消得春浓。\n平生心事两惺。\n杖履相从须放密，山月溪风。", 
    "rhythmic": "浪淘沙"
  }, 
  {
    "author": "陈著", 
    "content": "雁阵晓来霜。\n鸦村夕照黄。\n满人间、风景凄凉。\n幸有菊窗堪一醉，争又滞、水云乡。\n沽酒也三行。\n邀风与较量。", 
    "rhythmic": "糖多令・唐多令"
  }, 
  {
    "author": "陈著", 
    "content": "蟹熟晕橙霜。\n蛆浮染菊黄。\n淡交情、都没炎凉。\n说道白头难会面，留一日、醉中乡。\n世事与轮行。\n时光逐寸量。", 
    "rhythmic": "糖多令・唐多令"
  }, 
  {
    "author": "陈著", 
    "content": "倦枕寄渔乡。\n篷低被怯霜。\n月窥人、多少思量。\n自是欲眠眠不稳，禁听得、雁声双。\n和梦早催行。\n归来梅竹窗。", 
    "rhythmic": "糖多令・唐多令"
  }, 
  {
    "author": "陈著", 
    "content": "吾辈么麽。\n休叹蹉跎。\n得闲时、且逐时过。\n人间名利，都是浮华。\n但退如进，失如得，少如多。\n谁信生来，从发尖磨。\n到如今、方见霜涯。", 
    "rhythmic": "行香子"
  }, 
  {
    "author": "陈著", 
    "content": "梅窗归坐几岁寒。\n老生涯、寂寞自便。\n最喜得、双双健，与粗茶、淡饭结缘。", 
    "rhythmic": "恋绣衾"
  }, 
  {
    "author": "陈著", 
    "content": "老去坐来睡重，病多吟得诗悭。\n有时忽自拍阑干。\n一点心随天远。\n柳絮飞从何处，莺声啼破空山。\n春风依旧满人间。\n不奈双颦闲管。", 
    "rhythmic": "西江月"
  }, 
  {
    "author": "陈著", 
    "content": "华胄银青气脉，仙风斑白须眉。\n儿孙玉雪满庭帏。\n家庆人间难比。\n浮世事等云过，平生心有天知。\n举杯相约小春时。\n岁岁梅花里醉。", 
    "rhythmic": "西江月"
  }, 
  {
    "author": "陈著", 
    "content": "月下百年缘，天上双星样。\n九秩齐开自是稀，清健那堪两。\n红叶景翻新，黄菊香宜晚。\n笑拥眉开祝寿声，满劝鸳鸯盏。", 
    "rhythmic": "卜算子"
  }, 
  {
    "author": "陈著", 
    "content": "喜气满清门，庆集还新样。\n卜醉筵开意转浓，昨日今朝两。\n愧我一年多，见汝双欢晚。\n自觉人生此会稀，有酒宁论盏。", 
    "rhythmic": "卜算子"
  }, 
  {
    "author": "陈著", 
    "content": "流景去难縻。\n浮世危如拍浪。\n才遇中秋聊对月，佳期。\n最怕晴明未可涯。\n人月本相依。\n果是今朝恰背违。\n孤负楼台多少醉，堪悲。\n何忍滂沱与毕离。", 
    "rhythmic": "南乡子"
  }, 
  {
    "author": "陈著", 
    "content": "望京门外，怕见催发，东风行马。\n清到底、冰壶满了，欲借留来无计也。\n祖劝酒、看依依情恋，都在眉尖眼下。\n任万户、诗旗曲帐，有笔应难描写。\n是则龟组随瓜卸。\n好规模、分付来者。\n才泛绿、依红小暇，移讲芹宫时促驾。\n又指点、秀宁城来脉，疏瀹春流似画。\n更巧为、溪山著句，留作千年佳话。\n最念一邑酸寒，风雨暗、真几成假。\n向纛牙交处，还得儒珍旧价。", 
    "rhythmic": "宝鼎现"
  }, 
  {
    "author": "陈著", 
    "content": "莲叶山前，戎帐宏开，轰然最称。\n羡铺心如水，肯教尘，为民乞雨，唤得天应。\n紫逻□锋，绿林扫影，夜户都开无犬声。\n三乡里，笑嬉嬉度日，歌舞清平。\n溪头载月舟□，□□帐花旗忍送行。\n算浮云自在，初无著相，薰风正好，却问归程。\n折柳依依，憩棠□□，□□□春无尽情。\n趋朝去，看青冥玉钺，金辔红缨。", 
    "rhythmic": "沁园春"
  }, 
  {
    "author": "陈著", 
    "content": "南庐佳号。\n是自许孔明，经纶才调。\n对柳鸣琴，凭花制锦，小试一同谈笑。\n怎知画帘难驻，忽又星舆催召。\n但谶得、耀碑潭水月，交光相照。\n驿道。\n春正好。\n簇帐擎杯，听取殷勤祷。\n略松鲈，便膺芝凤，陵溯紫清津要。\n当家得时行志，回首旧封文庙。\n疏化雨，障狂澜不尽，生生芹藻。", 
    "rhythmic": "喜迁莺"
  }, 
  {
    "author": "陈著", 
    "content": "钱影何曾过眼，笔头那肯亏心。\n系门瘦马影沈沈。\n夜柝不惊春枕。\n一去轻如蕉梦，三乡都是棠阴。\n等闲换取印黄金。\n催上云程新任。\n（缺词文）", 
    "rhythmic": "西江月"
  }, 
  {
    "author": "陈著", 
    "content": "（缺词文）", 
    "rhythmic": "水龙吟"
  }, 
  {
    "author": "赵与", 
    "content": "归去去。\n风急兰舟不住。\n梦里海棠花下语。\n醒来无觅处。\n薄幸心情似絮。\n长是轻分轻聚。\n待得来时春几许。\n绿阴三月暮。", 
    "rhythmic": "谒金门"
  }, 
  {
    "author": "王义山", 
    "content": "胜地独湖山，满堂贮风月。\n歌舞大平气象，雪回云遏。\n红鞋朱帽，隔岸唤船，芙蓉万叠。\n人稀到，这清绝。\n因思旧事，庄敞平泉宅。\n莫与他人树石，对儿孙说。", 
    "rhythmic": "千年调"
  }, 
  {
    "author": "王义山", 
    "content": "沆瀣金茎露，清洁玉壶冰。\n分明昨夜，光见南极老人星。\n山甫秀锺崧岳，传说上符箕尾，造物为时生。\n一代词科伯，飞上到蓬瀛。\n紫薇天，丹禁地，掌丝纶。\n盘洲益国，个样人物只三人。\n辞却翰林风月，故就湖湘霖雨，天下共为春，试看玉堂□，太半秉洪钧。", 
    "rhythmic": "水调歌头"
  }, 
  {
    "author": "王义山", 
    "content": "明日中元生上相，真上相上元生。\n满城灯火昼三更。\n台星呈瑞处，一点寿星明。\n和气薰蒸开泰运，湖山万里光荣。\n愿推天地发生仁。\n八荒开寿域，一气转洪钧。", 
    "rhythmic": "临江仙"
  }, 
  {
    "author": "王义山", 
    "content": "线柳迎风，锦棠媚日，十分春色豪奢。\n青烟宫烛，飞入侍臣家。\n瑞霭深笼画戟，寿星照、曲纛高牙。\n因知是、崧高华旦，玳宴醉琼花。\n翻鸦。\n新诏墨，闻枢庭召入，已办宣麻。\n比汾阳福寿，公更穹华。\n伫看稠青叠紫，书香蔼、桂子兰芽。\n鸣珂处，西湖路上，接武筑堤沙。", 
    "rhythmic": "满庭芳"
  }, 
  {
    "author": "王义山", 
    "content": "宇宙邮亭耳，游子问舟归。\n滩上滩下，转柁欲速□□迟。\n安得泛河一叶，寻见江南归处，多只是旬馀。\n此身无地著，惊浪湿征衣。\n独张翰，见风起，早知机。\n谁把乘舟，偏重良策济明时。\n夷岛人烟相接，恰在永嘉上浦，猛忆浩然诗。\n乡闾万馀里，失路一相悲。", 
    "rhythmic": "水调歌头"
  }, 
  {
    "author": "王义山", 
    "content": "雅有登山癖。\n觉老来、尚可跻攀，浪游蹑屐。\n险怪称雁荡，争秀群山第一。\n更耸出、穹崖千尺。\n景物深藏长谷里，最上龛，水凿时冲激。\n处，巨□石。\n地生天作谁能识。\n睹江山如故，恨无一时人物。\n灵运当年为太守，佳处都曾游历。\n独不见、此山脚迹。\n风月直须人管领，怎不移、石壁题岩壁。\n今且著，老夫笔。", 
    "rhythmic": "贺新郎"
  }, 
  {
    "author": "王义山", 
    "content": "南昌奇观，最东湖、好景重重叠叠。\n谁瞰湖光新佳阁，横挹翠峰。\n十里芙蓉，海神捧出，一镜何明彻。\n鸢鱼飞跃，活机触处泼泼。\n容斋巨笔如椽，迎来一记，赢得芳名独。\n猛忆泛莲前日事，诗社杯盘频设。\n倚看斜阳，檐头燕子，如把兴亡说。\n谁迎谁送，一川无限风月。", 
    "rhythmic": "念奴娇"
  }, 
  {
    "author": "王义山", 
    "content": "晨光曙。\n遥见□灼文奎，照天心处。\n峨眉棱上西飞，北魁南极，腾辉灿丽。\n神皋地。\n争看碧幢旗戟，蔼然佳气。\n深深有美堂中，绣帏□幕，笙歌不住。\n知是元戎初度，玉觥频举，云堤烟市。\n时听笑声，都人相贺相语。\n人人说是，活佛生今世。\n襟怀内、严霜莹月，春风秋水。\n文肃貂蝉贵。\n南丰学问，文昭节义。\n若问庄椿岁。", 
    "rhythmic": "瑞龙吟"
  }, 
  {
    "author": "王义山", 
    "content": "自笑斟。\n作皤然一老，逍遥东湖湖曲。\n好事爆然来子舍，报道生孙新浴。\n算天也、从人所欲。\n万事足虽缘有子，见孙时、万事方为足。\n诗礼脉，今有续。\n吾家本是山阴族。\n见生来、风神稍秀，足娱吾目。\n吾子吾孙同此月，日月才争五六。\n喜听得、欢声满目。\n愚鲁聪明天所赋，只无灾无难为多福。\n且愿汝，书勤读。", 
    "rhythmic": "贺新郎"
  }, 
  {
    "author": "王义山", 
    "content": "金阙深深，正夏日初长禁柳青。\n祥烟纷簇，红云一朵，飞度彤庭。\n千妃随步处，觉薰风、微拂觚棱。\n天颜喜，向东朝长乐，献九霞觥。\n分明。\n西王母，来从光碧驾飞。\n为言今日，金仙新浴，共庆长生。\n捧桃上寿，天一笑、赐宴蓬瀛。", 
    "rhythmic": "乐语"
  }, 
  {
    "author": "王义山", 
    "content": "西山元是神仙境，瑞气郁森森。\n彩鸾飞下五云深。\n急管递繁音。\n碧鬓□斜花欲颤，轻盈莲步移金。", 
    "rhythmic": "乐语"
  }, 
  {
    "author": "王义山", 
    "content": "慈元宫殿五云开。\n寿献九霞杯。\n步随王母共徘徊。\n仙子下瑶台。\n红袖引翻鸾镜媚，婆娑雪□风回。", 
    "rhythmic": "乐语"
  }, 
  {
    "author": "王义山", 
    "content": "风吹仙袂飘飘举，底事下蓬莱。\n东朝遥祝万年杯。\n玉液泻金垒。\n天上蟠桃又熟，晕酡颜、红染芳腮。", 
    "rhythmic": "乐语"
  }, 
  {
    "author": "王义山", 
    "content": "千年紫极锁烟萝。", 
    "rhythmic": "乐语"
  }, 
  {
    "author": "王义山", 
    "content": "秘传玉诀自灵修。", 
    "rhythmic": "乐语"
  }, 
  {
    "author": "王义山", 
    "content": "自在云间白鹤飞。", 
    "rhythmic": "乐语"
  }, 
  {
    "author": "王义山", 
    "content": "闲云潭影日悠悠。", 
    "rhythmic": "乐语"
  }, 
  {
    "author": "王义山", 
    "content": "新吴曾遇许旌阳。", 
    "rhythmic": "乐语"
  }, 
  {
    "author": "王义山", 
    "content": "龙楼日永，鹤禁风薰，拂晓寿星光现。\n无限霞裾，欣传帝母，与佛同生华旦。\n佳气慈闱，看龙颜欢动，玉卮亲劝。\n捧祝殷勤，对萱草青松，菖蒲翠软。\n奇香喷，阶前芍药，频繁红深紫浅。\n遥望千官鹭序，晓仗初齐，趋觐慈元宫殿。\n更喜明朝，虹流佳节，同听嵩山呼万。\n湛露重重，燕庆两宫，盛事如今亲见。", 
    "rhythmic": "乐语"
  }, 
  {
    "author": "王义山", 
    "content": "先献此花名字好。\n密叶长青，翠羽摇仙葆。\n紫禁风薰惊夏到。\n花飞细□香堪扫。\n拂晓宫娃争报道。\n无限琼妃，缥缈来蓬岛。", 
    "rhythmic": "乐语"
  }, 
  {
    "author": "王义山", 
    "content": "端的长春春不老。\n玉颊微红，酒晕精神好。\n多谢天工相懊恼。\n花间不问春迟早。\n风外新篁摇翠葆。\n长乐宫边，绿阴笼驰道。", 
    "rhythmic": "乐语"
  }, 
  {
    "author": "王义山", 
    "content": "莫忘九疑山上侣。\n住在山中，白石清泉处。\n好与长年沾雨露。\n灵根下遣蟠虬护。\n青青九节长如许。\n早晚成花，教见薰风度。", 
    "rhythmic": "乐语"
  }, 
  {
    "author": "王义山", 
    "content": "岁岁丹霞天近处。\n借问殷勤，何以逢兰杜。\n碧砌玉阑春不去。\n清香长逐薰风度。\n况是恩光新雨露。\n绿叶青青，葱翠长如许。", 
    "rhythmic": "乐语"
  }, 
  {
    "author": "王义山", 
    "content": "犹是太真亲手植。\n猩染鲜葩，岁岁如曾拭。\n绛节青旌光耀日。\n分明是个神仙匹。\n引领金扉红的的。\n下有仙妃，纤手轻轻摘。", 
    "rhythmic": "乐语"
  }, 
  {
    "author": "王义山", 
    "content": "移向慈元供寿佛。\n压倒群花，端的成清绝。\n青萼玉包全未拆。\n薰风微处留香雪。\n未拆香包香已冽。\n沈水龙涎，不用金炉。", 
    "rhythmic": "乐语"
  }, 
  {
    "author": "王义山", 
    "content": "还比蒲桃天上植。\n稚柳阴中，蜀锦开如织。\n万岁藤边娇五色。\n宜春馆里香寻觅。\n七十二行鲜的的。\n岁岁如今，早趁薰风摘。", 
    "rhythmic": "乐语"
  }, 
  {
    "author": "王义山", 
    "content": "日日传宣金掌露。\n当殿芳菲，似约春长驻。\n微紫深红浑谩与。\n淡妆偏趁泥金缕。\n拂早薰风花里度。\n吹送香尘，东殿称觞处。", 
    "rhythmic": "乐语"
  }, 
  {
    "author": "王义山", 
    "content": "戏衮玉球添一笑。\n笑道轻狂，似恁人间少。\n偏倚龙池依凤沼。\n随风得得低回绕。\n掠面点衣夸百巧。\n似雪飞花，点束梁圆好。", 
    "rhythmic": "乐语"
  }, 
  {
    "author": "王义山", 
    "content": "消息一年传一度。\n万岁枝香，总是留春处。\n曾倚东风娇不语。\n玉阶霞袂飘飘举。\n蓬莱清浅红云路。\n结子新成，要荐金盘去。", 
    "rhythmic": "乐语"
  }, 
  {
    "author": "王义山", 
    "content": "十样仙葩天也爱。\n留住春光，一一娇相赛。\n万里莺花开世界。\n园林点检随时采。\n□□□眉仙体态。\n天与司花，舞彻歌还再。", 
    "rhythmic": "乐语"
  }, 
  {
    "author": "刘云甫", 
    "content": "一点郎星光彻晓。\n许大乾坤，难著经纶手。\n拂袖归来应自笑。\n山翁偏爱林泉好。\n庭下儿孙歌寿酒。\n不献蟠桃，不数安期枣。\n且喜今朝云出岫。\n定知霖雨苍生早。", 
    "rhythmic": "蝶恋花"
  }, 
  {
    "author": "龚日升", 
    "content": "二十年前。\n君家桃李，种满螺川。\n凛凛英风，真如小范，不数梅仙。\n薰风吹送朝天。\n指何物、装添去船。\n千首新诗，一轮明月，两字清廉。", 
    "rhythmic": "柳梢青"
  }, 
  {
    "author": "陈若水", 
    "content": "拂袖归来，懒踏前回，京华软尘。\n算宦游虽好，何如生处，急流勇退，赢得闲人。\n身羡仙翁，萧然野服，笑咏东溪溪上亭。\n头犹黑、甚丰姿鹤瘦，标致梅清。\n今年转觉精神。\n便次第平头八十人。\n肯又抛渭钓，似周尚父，且来洛社，作宋耆英。\n报答明恩，一时分付，贤子贤孙事业新。\n丹心在，尚瓣香岁岁，遥祝尧龄。", 
    "rhythmic": "沁园春"
  }, 
  {
    "author": "胡翼龙", 
    "content": "梦雨随春远。\n征衫薄、短篷犹逗寒浅。\n裁芳付叶，书愁沁壁，水窗竹院。\n别来被篝梅润，暗尘积、旧题纨扇。\n许多时，闲了阑干，放得藓痕青满。\n谁念。\n杜若还生，苹花又绿，不堪重□。\n山程水记，茶经砚谱，共谁闲展。\n湖山旧曾游遍。", 
    "rhythmic": "宴清都"
  }, 
  {
    "author": "胡翼龙", 
    "content": "苹花又绿江南岸，宾鸿带将寒去。\n几许落梅愁，渺暗香何处。\n一春长是雨。\n剩费却、翠篝沉炷。\n冷隔帘旌，润销窗纸，有人吟苦。\n燕垒渍芹香，画堂永、关心去年情绪。\n愁压曲屏深，更小山无数。\n溅裙前事误。", 
    "rhythmic": "徵招"
  }, 
  {
    "author": "胡翼龙", 
    "content": "甚年年、心事占秋多，芳洲乱芜生。\n正小山已桂，东篱又菊，秋为人清。\n肠断洞庭叶下，倚西风、谁可寄芳蘅。\n袅袅愁予处，欲醉还醒。\n为问素娥饮否，自谪仙去後，知与谁明。\n耿盈盈如此，分影落瑶觥。", 
    "rhythmic": "八声甘州"
  }, 
  {
    "author": "胡翼龙", 
    "content": "半栏花雨。\n是夜来凭处。\n梦过溪桥逢柳住。\n乱莺声残酒醒，正是关情，山枕上、吟就回纹锦句。\n归鸿应别浦。\n绿涨弥茫，早近湖阴唤船路。\n览芳菲，歌窈窕，独立莎根，剩一掬、闲情凄楚。\n欲待折、微馨寄相思，又生怕相思，带将春去。", 
    "rhythmic": "洞仙歌"
  }, 
  {
    "author": "胡翼龙", 
    "content": "秋彻檐花，吟苦砚海，日长多费茶烟。\n怀芳心苦，持此过年年。\n雨外飞红何许，应流到、采绿洲边。\n销凝处，别离情绪，正是海棠天。\n吹花题叶事，如今梦里，记得依然。\n料归来、莺居春後，燕占人先。\n谁念文园倦客，琴空在、懒向人弹。\n愁何极，楚天老月，偏是到窗前。", 
    "rhythmic": "满庭芳"
  }, 
  {
    "author": "胡翼龙", 
    "content": "六曲银屏梦隔云。\n半分鸾影匣生尘。\n别来可是春愁觉，试著经衫不贴身。\n风月夜，短长亭。\n也须闻得子规声。\n归时莫看花梢上，但看芳洲绿浅深。", 
    "rhythmic": "鹧鸪天"
  }, 
  {
    "author": "胡翼龙", 
    "content": "晓莺声脆雨花乾。\n倦枕梦初残。\n衣渍香留，窗深纸暗，把镜近檐看。", 
    "rhythmic": "少年游"
  }, 
  {
    "author": "胡翼龙", 
    "content": "江郊雨正歇。\n燕子飞来人忆别。\n未了残梅怨结。\n渺野色波光，春与天接。\n相思辽阔。\n怕柳风、吹老吟发。\n关情处，满汀芳草，遮莫是。\n时节。\n一饷愁绝。\n谩料理、新翻几阕。\n山尊堪共谁设。\n梦到断桥，飞絮仍雪。\n岁华休省阅。", 
    "rhythmic": "霓裳中序第一"
  }, 
  {
    "author": "胡翼龙", 
    "content": "星桥度情处，地久天长。\n尘世无此匆忙。\n纤云淡荡凉蝉小，家家瓜果钱唐。\n愁人独无那，叹紫箫易断，青翼难将。\n返魂何在，漫空留、荀令馀香。\n忍记穿针儿女，篝尘想都暗，叠损衣裳。\n谁念才情减灭，老来何逊，少日卢郎。", 
    "rhythmic": "夜飞鹊・夜飞鹊慢"
  }, 
  {
    "author": "胡翼龙", 
    "content": "水霁芹香燕觜，林深风暖莺吭。\n一春心事锦机傍。\n忘却寻芳模样。\n柳絮池塘昼午，梨花院落昏黄。\n阑干曲曲是回肠。\n倚到西厢月上。", 
    "rhythmic": "西江月"
  }, 
  {
    "author": "胡翼龙", 
    "content": "合数冰莲，注情金叶。\n臂痕犹记嗔时迹。\n小楼几个月黄昏，荷香柳影都知得。\n问字灯深，学书窗黑。\n衣襟诗卷留残墨。\n想思不抵藕丝长，梦云断处吴山碧。", 
    "rhythmic": "踏莎行"
  }, 
  {
    "author": "胡翼龙", 
    "content": "山枕莺声晓，羽觞花片飞。\n昨朝犹道未成归。\n不记春衫襟上、旧题诗。\n愁眼垂杨见，苦心红烛知。\n翻成怕见别离时。\n只寄一声将息、当相思。", 
    "rhythmic": "南歌子"
  }, 
  {
    "author": "胡翼龙", 
    "content": "南山钟。\n北山钟。\n一听钟声百念空。\n古今昏晓中。\n望秋风。\n数秋风。\n等得秋来等过鸿。\n灯前书一封。", 
    "rhythmic": "长相思"
  }, 
  {
    "author": "刘之才", 
    "content": "此何夕。\n天水空明一碧。\n商量赋、如此江山，几个斜阳了今昔。\n荒台步晚色。\n沙鸟依稀曾识。\n啼外，人远未归，江阔晴虹卧千尺。\n残碑藓痕积。\n记当日清游，夫君题墨。\n碧瑶仙去苍云隔。\n飞一镜秋冷，列屏天远，鸡声人语半郊邑。\n寄情又江国。\n愁寂。\n怕闻笛。\n正怨苦溪猿，飞倦汀翼。\n阴阴翡翠迷津驿。", 
    "rhythmic": "兰陵王"
  }, 
  {
    "author": "刘之才", 
    "content": "几叠云山，隔不断阑干，天外凝眺。\n秋与愁并，梧迳雨痕先表。\n娇梦半握芙蓉，奈曲曲、翠屏深窈。\n问愁根，当年谁种，漠漠淡烟衰草。\n鸳鸯懒拂苹花影，记眉妩、萦情多少。\n辘轳玉虎牵丝转，听尽秋晓。", 
    "rhythmic": "玲珑四犯"
  }, 
  {
    "author": "刘之才", 
    "content": "湘云织玉，楚葛篝香，澡兰帘幕风静。\n怨抑难招，沉魄当年独醒。\n莫唱江南古调，念天涯、深情谁省。\n时暗换，最秦楼惆望，归期无定。\n曾是榴裙误写，怕照眼枝头，绛绡花并。\n巧篆盘丝，午镜绿窗闹影。\n香蒲也应细剪，但年年、断云愁冷。\n迎醉面，看银蟾、飞浴露井。", 
    "rhythmic": "声声慢"
  }, 
  {
    "author": "刘之才", 
    "content": "苍藓粘溪路。\n帐山君、け然羽化，梦魂何许。\n曾约秋云萦客袖，舞傍吟皋砚坞。\n矫清唳、裂穿云宇。\n江碧空无处问，问孤山、梅底人知否。\n烟夜永，耿心语。\n瑶华一去成幽阻。\n倚修篁、抱琴愁绝，天寒日暮。\n城郭悲歌华表恨，此事销凝千古。\n有招隐、小山能赋。\n蕙帐空兮谁夜怨，算课骚、读易俱凄楚。\n步深窈，堕松露。", 
    "rhythmic": "贺新郎"
  }, 
  {
    "author": "刘之才", 
    "content": "题花曾蘸花心露。\n当初误结丁香树。\n往事小蛮窗。\n新愁桃叶江。\n缓歌留薄醉。\n急镫人千里。\n梅瘦月阑干。\n断云春梦寒。", 
    "rhythmic": "菩萨蛮"
  }, 
  {
    "author": "刘之才", 
    "content": "晚云粘湿。\n正吴峰惨澹，雨迷烟接。\n早陡顿、秋事分携，甚连苑暮墙，菊荒苔匝。\n空阔愁乡，更天外、怨鸿声黠。\n怕吟肩易瘦，料理篝衣，细认香折。\n银缸半明半灭。\n念花营柳阵，何日消歇。\n可是□、凝黯兰成，为情润才松，丽赋多惬。", 
    "rhythmic": "解连环"
  }, 
  {
    "author": "萧汉杰", 
    "content": "湿逗晚香残。\n春浅春寒，洒窗填户著幽兰。\n惨惨凄凄仍滴滴，做出多般。\n和霰撒珠盘。\n枕上更阑。", 
    "rhythmic": "卖花声"
  }, 
  {
    "author": "萧汉杰", 
    "content": "春愁一段来无影。\n著人似醉昏难醒。\n烟雨湿阑干。\n杏花惊蛰寒。\n唾壶敲欲破。\n绝叫凭谁和。\n今夜欠添衣。\n那人知不知。", 
    "rhythmic": "菩萨蛮"
  }, 
  {
    "author": "萧汉杰", 
    "content": "一缕春情风里絮。\n海阔天高，那更云无数。\n娇颤画梁非为雨。\n怜伊只合和伊去。\n欲话因缘愁日暮。\n细认帘旌，几度来还去。\n万一这回航可渡。\n共渠活处寻条路。", 
    "rhythmic": "蝶恋花"
  }, 
  {
    "author": "萧汉杰", 
    "content": "愁似晚天云。\n醉亦无凭。\n秋光此夕属何人。\n贫得今年无月看，留滞江城。\n夜起候檐声。\n似雨还晴。\n旧家谁信此时情。\n惟有桂香时入梦，勾引诗成。", 
    "rhythmic": "浪淘沙"
  }, 
  {
    "author": "罗椅", 
    "content": "明虹收雨。\n两桨能吴语。\n人在江南荷叶浦。\n采得苹花无数。\n梦中舞燕栖鸾。\n起来烟渚风湾。\n一点愁眉天末，凭谁却春山。", 
    "rhythmic": "清平乐"
  }, 
  {
    "author": "罗椅", 
    "content": "甚匆匆岁月，又人家、插柳记清明。\n正南北高峰，山传笑响，水泛箫声。\n吹散楼台烟雨，莺语碎春晴。\n何地无芳草，惟此青青。\n谁管孤山山下，任种梅竹冷，荐菊泉清。\n看人情如此，沉醉不须醒。", 
    "rhythmic": "八声甘州"
  }, 
  {
    "author": "罗椅", 
    "content": "萼绿华身，小桃花扇，安石榴裙。\n子野闻歌，周郎顾曲，曾恼夫君。\n悠悠羁旅愁人。\n似飘零、青天断云。\n何处销魂，初三夜月，第四桥春。", 
    "rhythmic": "柳梢青"
  }, 
  {
    "author": "罗椅", 
    "content": "晚潮生，凉月细。\n一抹远山无蒂。\n收越棹，起吴樯。\n人间何限忙。\n石头城，西北角。\n杳杳天低鹘落。\n浑不似，此波光。\n清歌催夕阳。", 
    "rhythmic": "更漏子"
  }, 
  {
    "author": "徐霖", 
    "content": "听莺声。\n惜莺声。\n客里莺声最有情。\n家山何处青。\n问归程。\n数归程。\n行尽长亭又短亭。\n征衫脱未成。", 
    "rhythmic": "长相思"
  }, 
  {
    "author": "朱埴", 
    "content": "绣被鸳鸯，宝香熏透蔷薇水。\n枕边一纸。\n明月人千里。\n宿酒初醒，全不梳洗。\n抬纤指。\n微签玉齿。\n百色思量起。", 
    "rhythmic": "点绛唇"
  }, 
  {
    "author": "朱埴", 
    "content": "绿窗睡起小妆残。\n玉钗低堕云鬟。\n回纹枉寄见伊难。\n心绪阑珊。\n翠袖两行珠泪，画楼十二阑干。\n销磨今古霎时间。\n恨杀青山。", 
    "rhythmic": "画堂春"
  }, 
  {
    "author": "朱埴", 
    "content": "花柳隔重扃。\n送过秋千笑语声。\n檐鹊也嗔人起晚，天晴。\n孤负东风趁踏青。\n细细砑红绫。\n小字相思写不成。\n心上可人云样远，寒盟。\n只恐恩情薄似云。", 
    "rhythmic": "南乡子"
  }, 
  {
    "author": "张绍文", 
    "content": "举杯呼月，问神京何在，淮山隐隐。\n抚剑频看勋业事，惟有孤忠挺挺。\n宫阙腥膻，衣冠沦没，天地凭谁整。\n一枰棋坏，救时著数宜紧。\n虽是幕府文书，玉关烽火，暂送平安信。\n满地干戈犹未戢，毕竟中原谁定。", 
    "rhythmic": "酹江月・念奴娇"
  }, 
  {
    "author": "张绍文", 
    "content": "日迟风软花香，困人天气情怀懒。\n牡丹谢了，酴开後，红稀绿暗。\n慵下妆楼，倦吟莺镜，粉轻脂淡。\n叹韶华迤逦，将春归去，沉思处、空肠断。\n长是愁蛾不展。\n话春心、只凭双燕。\n良辰美景，可堪虚负，登临心眼。\n雁杳鱼沉，信音难托，水遥山远。\n但无言，倚遍阑干十二，对芳天晚。", 
    "rhythmic": "水龙吟"
  }, 
  {
    "author": "张绍文", 
    "content": "丹台仙伯，记踪迹当年、琼楼金阙。\n底事来游人世界，为爱风云水月。\n结屋南园，境随人胜，不是溪山别。\n今朝初度，碧莲千顷齐发。\n况是鸳侣新偕，凤雏才长，占人间欢悦，且尽壶天终夕醉，听取妙歌千阙。", 
    "rhythmic": "壶中天・念奴娇"
  }, 
  {
    "author": "张绍文", 
    "content": "数遍时贤，谁似云溪，未老得闲。\n自抽身州县，归休旧隐，灰心名利，跳出尘寰。\n卸却朝衣，笑拈拄杖，日在花阴竹径间。\n身轻健，任高眠晏起，渴饮饥餐。\n垂弧猛省当年。\n且约住春风开寿筵。\n况园亭池馆，新奇佳丽，弟兄子侄，歌笑团栾。\n绿鬓朱颜，纶巾羽扇，做个人间长寿仙。\n霞觞举，愿年年今日，长对南山。", 
    "rhythmic": "沁园春"
  }, 
  {
    "author": "杨缵", 
    "content": "怨残红。\n夜来无赖，雨催春去匆匆。\n但暗水、新流芳恨，蝶凄蜂惨，千林嫩绿迷空。\n那知国色还逢。\n柔弱华清扶倦，轻盈洛浦临风。\n细认得凝妆，点脂匀粉，露蝉耸翠，蕊金团玉成丛。\n几许悉随笑解，一声歌转春融。", 
    "rhythmic": "八六子"
  }, 
  {
    "author": "杨缵", 
    "content": "竹爆惊春，竞喧填、夜起千门箫鼓。\n流苏帐暖，翠鼎缓腾香雾。\n停杯未举。\n奈刚要、送年新句。\n应自有、歌字清圆，未夸上林莺语。\n从他岁穷日暮。\n纵闲愁、怎减刘郎风度。\n屠苏办了，迤逦柳欺梅妒。", 
    "rhythmic": "一枝春"
  }, 
  {
    "author": "杨缵", 
    "content": "疏疏宿雨酿寒轻，帘幕静垂清晓。\n宝鸭微温瑞烟少。\n檐声不动，春禽对语，梦怯频惊觉。\n珀枕，倚银床，半窗花影明东照。\n惆怅夜来风，生怕娇香混瑶草。\n披衣便起，小径回廊，处处多行到。", 
    "rhythmic": "被花恼"
  }, 
  {
    "author": "史铸", 
    "content": "底事秋英色压黄。\n喜行春令惜红妆。\n谢天分付千年品，特地搀先九日香。", 
    "rhythmic": "瑞鹧鸪"
  }, 
  {
    "author": "林洪", 
    "content": "冰肌生怕雪未禁。\n翠屏前、短瓶满簪。\n真个是、疏枝瘦，认花儿、不要浪吟。", 
    "rhythmic": "恋绣衾"
  }, 
  {
    "author": "吴大有", 
    "content": "江上旗亭，送君还是逢君处。\n酒阑呼渡。\n云压沙鸥暮。\n漠漠萧萧，香冻梨花雨。\n添愁绪。\n断肠柔橹。\n相逐寒潮去。", 
    "rhythmic": "点绛唇"
  }, 
  {
    "author": "金淑柔", 
    "content": "雨溜和风铃。\n滴滴丁丁。\n酿成一枕别离情。\n可惜当年陶学士，孤负邮亭。\n边雁带秋声。\n音信难凭。\n花须偷数卜归程。\n料得到家秋正晚，菊满寒城。", 
    "rhythmic": "浪淘沙"
  }, 
  {
    "author": "陈人杰", 
    "content": "不恨穷途，所恨吾生，不见古人。\n似道傍郭泰，品题季伟，舟中谢尚，赏认袁宏。\n又似元之，与苏和仲，汲引孙子晁李秦。\n今安在，但高风凛凛，坟草青青。\n江东无我无卿。\n政自要胸中分渭泾。\n叹今人荣贵，祗修边幅，斯文寂寞，终欠宗盟。\n面蹉长江，目迷东野，却笑韩公接後生。\n知音者，恨黄金难铸，清泪如倾。", 
    "rhythmic": "沁园春"
  }, 
  {
    "author": "陈人杰", 
    "content": "我梦登天，尽把不平，问之化工。\n似桂花开日，秋高露冷，梅花开日，岁老霜浓。\n如此清标，依然香性，长在凄凉索寞中。\n何为者，祗纷纷桃李，占断春风。\n一时列鼎分封。\n岂猿臂将军无寸功。\n想世间成败，不关工拙，男儿济否，只声遭逢。\n天曰果然，事皆偶尔，凿井得铜奴得翁。\n君归去，但力行好事，休问穷通。", 
    "rhythmic": "沁园春"
  }, 
  {
    "author": "陈人杰", 
    "content": "春为谁来，谁遣之归，挽之不还。\n纵小桃李，大都寂寞，紫薇红药，未到阑珊。\n毕竟须归，何妨小驻，容我一尊烟雨间。\n春无语，只游丝舞蝶，懒上杯盘。\n故园。\n风物班班。\n奈声利羁留身未闲。\n望归鸿影尽，白云万里，啼鹃声切，落日千山。\n春却笑人，年来何事，要得一归如许难。\n君知否，百八盘世路，尽在长安。", 
    "rhythmic": "沁园春"
  }, 
  {
    "author": "陈人杰", 
    "content": "太岁茫茫，犹有归时，我胡不归。\n为桂枝关约，十年阙下，梅花梦想，半夜天涯。\n婪尾三杯，胶牙一标，节物依然心事非。\n长安市，只喧喧箫鼓，催老男儿。\n篝灯自理征衣。\n正历乱愁肠千万丝。\n想椒盘寂寞，空传旧颂，桃符冷落，谁撰新诗。\n世事乾忙，人生寡遂，何限春风抛路歧。\n身安处，且开眉一笑，何以家为。", 
    "rhythmic": "沁园春"
  }, 
  {
    "author": "陈人杰", 
    "content": "为问杜鹃，抵死催归，汝胡不归。\n似辽东白鹤，尚寻华表，海中玄鸟，犹记乌衣。\n吴蜀非遥，羽毛自好，合趁东风飞向西。\n何为者，却身羁荒树，血洒芳枝。\n兴亡常事休悲。\n算人世荣华都几时。\n看锦江好在，卧龙已矣，玉山无恙，跃马何之。\n不解自宽，徒然相劝，我辈行藏君岂知。\n闽山路，待封侯事了，归去非迟。", 
    "rhythmic": "沁园春"
  }, 
  {
    "author": "陈人杰", 
    "content": "春事方浓，寂寞此君，谁相品题。\n到桃李，鸠边雨急，埋薇瘗药，燕外泥肥。\n鸟影舒炎，黄埃涨暑，又过绿阴青子时。\n夫然後，向猷家载酒，诩室题诗。\n风标如此清奇。\n叹世俗炎凉真可悲。\n看眼空凡木，云霄直上，心交古干，霜雪相依。\n弹压溪山，留连风月，红紫纷纷谁似之。\n人间世，这澹中风味，儿辈争知。", 
    "rhythmic": "沁园春"
  }, 
  {
    "author": "陈人杰", 
    "content": "诗不穷人，人道得诗，胜如得官。\n有山川草木，纵横纸上，虫鱼鸟兽，飞动毫端。\n水到渠成，风来帆速，廿四中书考不难。\n惟诗也，是乾坤清气，造物须悭。\n金张许史浑闲。\n未必有功名久後看。\n算南朝将相，到今几姓，西湖名胜，只说孤山。\n象笏堆床，蝉冠满座，无此新诗传世间。\n杜陵老，向年时也自，井冻衣寒。", 
    "rhythmic": "沁园春"
  }, 
  {
    "author": "陈人杰", 
    "content": "记上层楼，与岳阳楼，酾酒赋诗。\n望长山远水，荆州形胜，夕阳枯木，六代兴衰。\n扶起仲谋，唤回玄德，笑杀景升豚犬儿。\n归来也，对西湖叹息，是梦耶非。\n诸君傅粉涂脂。\n问南北战争都不知。\n恨孤山霜重，梅凋老叶，平堤雨急，柳泣残丝。\n玉垒胜烟，珠淮飞浪，万里腥风吹鼓鼙。\n原夫辈，算事今如此，安用毛锥。", 
    "rhythmic": "沁园春"
  }, 
  {
    "author": "陈人杰", 
    "content": "谁使神州，百年陆沉，青毡未还。\n怅晨星残月，北州豪杰，西风斜日，东帝江山。\n刘表坐谈，深源轻进，机会失之弹指间。\n伤心事，是年年冰合，在在风寒。\n说和说战都难。\n算未必江沱堪宴安。\n叹封侯心在，鲸失水，平戎策就，虎豹当关。\n渠自无谋，事犹可做，更剔残灯抽剑看。\n麒麟阁，岂中兴人物，不画儒冠。", 
    "rhythmic": "沁园春"
  }, 
  {
    "author": "陈人杰", 
    "content": "落日都门，买得扁舟，乘兴而东。\n正苕川半夜，月寒似水，苹洲一路，秋老多风。\n携妓溪山，寻春岁月，往事黄粱昨梦中。\n高楼上，问何人怀古，湖海元龙。\n诸君解后相逢。\n更休问奚奴金错空。\n向琐窗看镜，鬓无霜白，玉挥酒，脸有潮红。\n莼美鲈肥，橙香蟹壮，风味不如归兴浓。\n明朝去，有西门一水，直与天通。", 
    "rhythmic": "沁园春"
  }, 
  {
    "author": "陈人杰", 
    "content": "此去长安，说似交游，我来自东。\n向蒹葭极浦，吟篷泊雨，梧桐孤店，醉帻风。\n青市生涯，白洲活计，都在水乡鱼稻中。\n邮亭上，俯清流长啸，惊起虬龙。\n山面面迎逢。\n便回首旧游云水空。\n有连天秋草，寒烟借碧，满城霜叶，落照争红。\n六代蜂窠，七贤蝶梦，勾引客愁如酒浓。\n人间世，只醉乡堪向，休问穷通。", 
    "rhythmic": "沁园春"
  }, 
  {
    "author": "陈人杰", 
    "content": "草满姑苏，问讯夫差，今安在哉。\n望虎丘苍莽，愁随月上，蠡湖浩渺，兴逐潮来。\n自古男儿，可人心事，惆怅要离招不回。\n离之後，似舞阳几个，成甚人才。\n西风斜照徘徊。\n比旧日江南尤可哀。\n叹茫茫马腹，黄尘如许，纷纷牛背，青眼难开。\n应物香销，乐天句杳，无限风情成死灰。\n都休问，向客边解后，祗好拈杯。", 
    "rhythmic": "沁园春"
  }, 
  {
    "author": "陈人杰", 
    "content": "日薄风狞，万里空江，隐隐有声。\n旋千旗万棹，一时东指，青山断处，白浪成层。\n渐近渐高，可惊可喜，作雪峰楼外横。\n教人讶，是鲸掀鳌，蛟斗龙争。\n属镂忠恨腾腾。\n要句践城台都荡平。\n奈岸身不动，潮头自落，又如飞剑，斫倒鼍城。\n若到夜深，更和月看，组练分明十万兵。\n尤奇特，有稼轩一曲，真野狐精。", 
    "rhythmic": "沁园春"
  }, 
  {
    "author": "陈人杰", 
    "content": "把酒西湖，花月三年，不见家山。\n想荆州座上，消磨岁月，唐风集里，收卷波澜。\n鹤邑朝帆，鲈乡夕棹，来往菰蒲何处间。\n应思我，似骑驴杜甫，长在长安。\n相逢依旧开颜。\n听玉屑霏霏当暑寒。\n笑髯生如许，尚夸年少，心忙未了，浪说身闲。\n尘梦无凭，菟裘堪老，付子声名吾欲还。\n斜阳外，把平生心事，同倚阑干。", 
    "rhythmic": "沁园春"
  }, 
  {
    "author": "陈人杰", 
    "content": "过了梅花，纵有春风，不如早还。\n正燕泥日暖，草绵别路，莺朝烟澹，柳拂征鞍。\n黎岭天高，建溪雷吼，归好不知行路难。\n龟山下，渐青梅初熟，卢橘犹酸。\n名场老我闲关。\n分岁晚诛茅湖上山。\n叹龙舒君去，尚留破砚，鱼轩人老，长把连环。\n镜影霜侵，衣痕尘暗，赢得狂名传世间。\n君归日，见家林旧竹，为报平安。", 
    "rhythmic": "沁园春"
  }, 
  {
    "author": "陈人杰", 
    "content": "斗酒津亭，方送月芗，夫君又行。\n正夕阳枯木，低回征路，寒烟衰草，迤逦离情。\n京洛风尘，吴兴山水，等是东西南北人。\n思君处，只梅花解后，心目开明。\n江湖夜雨青灯。\n曾说尽百年闲废兴。\n叹屠龙事业，依然汗漫，歌鱼岁月，政尔峥嵘。\n但使豫州，堪容玄德，何必区区依景升。\n需时耳，算不应长是，竖子成名。", 
    "rhythmic": "沁园春"
  }, 
  {
    "author": "陈人杰", 
    "content": "塞外江山，如此萧条，可堪别离。\n纵虹桥烟浪，要君怀古，凤城风雨，奈我相思。\n玉茧挥诗，金鲸泻酒，件件清狂分付谁。\n长安市，有几多心事，岁老相期。\n春风渐到梅枝。\n算我辈荣枯应似之。\n莫提携剑铗，悲歌一曲，摩挲髀肉，清泪双垂。\n话到辛酸，居然慷慨，跃马岁年心自知。\n君行矣，有广平东阁，堪著男儿。", 
    "rhythmic": "沁园春"
  }, 
  {
    "author": "陈人杰", 
    "content": "未省吾生，石室云林，金门玉堂。\n但吕公来说，风神清怪，甘公来说，寿禄高强。\n果若人言，自应年少，曳紫鸣珂游帝乡。\n何为者，更风尘牢落，歧路回皇。\n替人缝嫁衣裳。\n奈未遇良媒空自伤。\n岂平生犹欠，阴功活蚁，从前未卜，吉地眠羊。\n岁晏何如，时来便做，但恐鬓毛容易霜。\n今休问，且揆予初度，满引金觞。", 
    "rhythmic": "沁园春"
  }, 
  {
    "author": "陈人杰", 
    "content": "五彩云中，群玉峰头，是吾故乡。\n为瑶池侍宴，偶违酒令，玉皇降敕，谪作诗狂。\n桧柏风姿，山林气象，未到中年先老苍。\n西湖路，尽留连光景，傲睨冰霜。\n东窗。\n翦烛焚香。\n剩满引梅花进寿觞。\n梦群仙相庆，烹炮麟凤，十洲同往，骖翳鸾凰。\n约向人间，尽偿吟债，依旧乘风来帝旁。\n如今未，且百年管领，橘绿橙黄。", 
    "rhythmic": "沁园春"
  }, 
  {
    "author": "陈人杰", 
    "content": "如此男儿，可是疏狂，才大兴浓。\n看曹瞒事业，雀台夜月，建封气概，燕子春风。\n叱咤生雷，肝肠似石，才到尊前都不同。\n人间世，只婵娟一剑，磨尽英雄。\n半生书剑无功。\n漫赢得闲情如二公。\n向紫云歌畔，玉最满，红桃笑里，金错长空。\n驼陌三年，牛腰几束，半在兰香巾笥中。\n君知否，是扬州景物，消得司封。", 
    "rhythmic": "沁园春"
  }, 
  {
    "author": "陈人杰", 
    "content": "世路如秋，万里萧条，君何所之。\n想鲈乡烟水，尚堪垂钓，虎丘泉石，尽可题诗。\n橙弄霜黄，芦飘雪白，何处西风无酒旗。\n经行地，有会心之事，好吐胸奇。\n一邱封了要离。\n问世上男儿今有谁。\n但一尊相属，居然感慨，扁舟独往，可是崎。\n齐邸歌鱼，扬州跨鹤，风味浅深君自知。\n匆匆去，算梅边春动，又是归期。", 
    "rhythmic": "沁园春"
  }, 
  {
    "author": "陈人杰", 
    "content": "抚剑悲歌，纵有杜康，可能解忧。\n为修名不立，此身易老，古心自许，与世多尤。\n平子诗中，庾生赋里，满目江山无限愁。\n关情处，是闻鸡半夜，击楫中流。\n澹烟衰草连秋。\n听鸣声声相应酬。\n叹霸才重耳，泥涂在楚，雄心元德，岁月依刘。\n梦落莼边，神游菊外，已分他年专一丘。\n长安道，且身如王粲，时复登楼。", 
    "rhythmic": "沁园春"
  }, 
  {
    "author": "陈人杰", 
    "content": "我自无忧，何用攒眉，今忧古忧。\n叹风寒楚蜀，百年受病，江分南北，千载归尤。\n洛下铜驼，昭陵石马，物不自愁人替愁。\n兴亡事，向西风把剑，清泪双流。\n边头。\n依旧防秋。\n问诸将君恩酬未酬。\n怅书生浪说，皇王帝霸，功名已属，韩岳张刘。\n不许请缨，犹堪草檄，谁肯种瓜归故邱。\n江中蜃，识平生许事，吐气成楼。", 
    "rhythmic": "沁园春"
  }, 
  {
    "author": "陈人杰", 
    "content": "尽典春衣，换酒津亭，送君此行。\n叹清朝有道，何曾逐客，有司议法，忍及书生。\n归去来兮，噫其甚矣，见说江涛也不平。\n君之友，岂都无义士，剖胆相明。\n挑诗行李如冰。\n正趁得越山桃李春。\n把从前豪举，著些老气，不应造物，到底无情。\n雁荡烟霞，凤城风雨，两地相思魂梦清。\n重来否，算海波未窄，犹可骑鲸。", 
    "rhythmic": "沁园春"
  }, 
  {
    "author": "陈人杰", 
    "content": "南北战争，惟有西湖，长如太平。\n看高楼倚郭，云边矗栋，小亭连苑，波上飞甍。\n太守风流，游人欢畅，气象迩来都斩新。\n秋千外，剩钗骈玉燕，酒列金鲸。\n人生。\n乐事良辰。\n况莺燕声中长是晴。\n正风嘶宝马，软红不动，烟分彩，澄碧无声。\n倚柳分题，藉花传令，满眼繁华无限情。\n谁知道，有种梅处士，贫里看春。", 
    "rhythmic": "沁园春"
  }, 
  {
    "author": "陈人杰", 
    "content": "万法皆空，空即是空，佛安在哉。\n有云名妙净，可遮热恼，海名圆觉，堪洗尘埃。\n翠竹真如，黄花般若，心上种来心上开。\n教参熟，是菩提无树，明镜非台。\n偷闲来此徘徊。\n把人世黄粱都唤回。\n算五陵豪客，百年荣贵，何如衲子，一钵生涯。\n俯仰溪山，婆娑松桧，两腋清风茶一杯。\n拿舟去，更扫尘东壁，聊记曾来。", 
    "rhythmic": "沁园春"
  }, 
  {
    "author": "陈人杰", 
    "content": "懒学冯君，弹铗歌鱼，如今五年。\n为西湖西子，费人料理，东林东老，特地留连。\n坐注虫鱼，行吟雌霓，竟负逍遥第一篇。\n过从少，但赤髭白足，时复谈禅。\n倚门白水平田。\n看数点青山无尽天。\n叹春风心事，已成待兔，夕阳时节，又听啼鹃。\n如此凄凉，若为排遣，不是诗边即酒边。\n中宵梦，有逋梅吹雪，坡柳摇烟。", 
    "rhythmic": "沁园春"
  }, 
  {
    "author": "陈人杰", 
    "content": "云锦亭西，记与诗人，拍浮酒船。\n看洛川妃子，锦衾照水，汉皋游女，玉佩摇烟。\n秋老芳心，波空艳质，惟见寒霜凋碧圆。\n争知道，有西湖五月，长在尊前。\n素纨红障相鲜。\n更澹静一枝真叶仙。\n向风轩摇动，但无香耳，蓼丛掩映，自是天然。\n猊背生烟，蜡心吐月，赢得吴娃歌采莲。\n陈公子，似日休锺爱，兴满吟边。", 
    "rhythmic": "沁园春"
  }, 
  {
    "author": "陈人杰", 
    "content": "易得仲宣，难得世间，有刘景升。\n叹男儿未到，鸣珂谒帝，此身那免，弹铗依人。\n橘自盈洲，莸难共器，一榻相看如越秦。\n元龙者，独门前有客，胸次无尘。\n君今重莅诗盟。\n载弄玉飞琼车後行。\n过鸱夷西子，曾游处所，水云应喜，重见娉婷。\n张禹堂深，马融帐暖，吟罢不妨丝竹声。\n松江上，约扁舟棹雪，同看梅春。", 
    "rhythmic": "沁园春"
  }, 
  {
    "author": "陈人杰", 
    "content": "道骨仙风，自天上来，月潭主人。\n把玉清宝印，按行川岳，神霄铁尺，鞭叱雷霆。\n雨部收晴，日君腾照，一寸灵章飞杳冥。\n幡旗外，觉阴风肃肃，奔走神兵。\n登坛沥酒刑牲。\n有法馔如山饱万灵。\n想乖龙惊起，碧潭无底，妖蟆戮尽，月长明。\n行比旌阳，功高李靖，玉府丹台登姓名。\n平生志，合为霖为雨，大慰苍生。", 
    "rhythmic": "沁园春"
  }, 
  {
    "author": "陈人杰", 
    "content": "禁鼓蓬蓬，忙杀公侯，穴城影中。\n正花前豪士，宿酲未解，松间逋客，清梦才浓。\n龙尾危机，犀围长物，何必飞书交子公。\n人间世，只闲之一字，受用无穷。\n主人窗户玲珑。\n悟富贵荣华回首空。\n向竹梧侧畔，聚先秦录，兰荪里许，吟晚唐风。\n琴外鸿归，棋边鹭静，天把一丘荣此翁。\n孙刘辈，枉百年争战，一昧雌雄。", 
    "rhythmic": "沁园春"
  }, 
  {
    "author": "毛", 
    "content": "绿玉枝头一粟黄。\n碧纱帐里梦魂香。\n晓风和月步新凉。", 
    "rhythmic": "浣溪纱・浣溪沙"
  }, 
  {
    "author": "毛", 
    "content": "顾曲多情，寻芳未老。\n一庭风月知音少。\n梦随蝶去恨墙高，醉听莺语嫌笼小。\n红烛呼卢，黄金买笑。\n弹丝踮屣长安道。\n彩笺拈起锦囊花，绿窗留得罗裙草。", 
    "rhythmic": "踏莎行"
  }, 
  {
    "author": "张矩", 
    "content": "又吴尘、暗斑吟袖，西湖深处能浣。\n晴云片片平波影，飞趁棹歌声远。\n回首唤。\n仿佛记、春风共载斜阳岸。\n轻携分短。\n怅柳密藏桥，烟浓断径，隔水语音换。\n思量遍。\n前度高阳酒伴。\n离踪悲事何限。\n双峰塔露书空颖，情共暮鸦盘转。\n归兴懒。\n悄不似、留眠水国莲香畔。\n灯帘晕满。\n正蠹帙逢迎，沈煤半冷，风雨闭宵馆。", 
    "rhythmic": "摸鱼儿"
  }, 
  {
    "author": "张矩", 
    "content": "曙林带暝，晴霭弄霏，莺花未认游客。\n草色旧迎雕辇，蒙茸暗香陌。\n秋千架，闲晓索。\n正露洗、绣鸳痕窄。\n费人省，隔夜浓欢，酲处先觉。\n重过涌金楼，画舫红旌，催向段桥泊。\n又怕晚天无准，东风妒芳约。\n垂杨岸，今胜昨。", 
    "rhythmic": "应天长"
  }, 
  {
    "author": "张矩", 
    "content": "候蛩探暝，书雁寄寒，西风暗剪绡织。\n报道凤城催钥，笙歌散无迹。\n冰轮驾，天纬逼。\n渐款引、素娥游历。\n夜妆靓，独展菱花，淡绚秋色。\n人在涌金楼，漏迥绳低，光重袖香滴。\n笑语又惊栖鹊，南飞傍林阒。\n孤山影，波共碧。", 
    "rhythmic": "应天长"
  }, 
  {
    "author": "张矩", 
    "content": "澌冱晓，篙水涨漪，孤山渐卷云簇。\n又见岸容舒腊，菱花照新沐。\n横斜树，香未北。\n倩点缀、数梢疏玉。\n断肠处，日影轻消，休怨霜竹。\n帘上涌金楼，酒滟酥融，金缕试春曲，最好半残鹊，登临快心目。\n瑶台梦，春未足。", 
    "rhythmic": "应天长"
  }, 
  {
    "author": "张矩", 
    "content": "磬圆树杪，舟乱柳津，斜阳又满东角。\n可是暮情堪剪，平分付烟郭。\n西风影，吹易薄。\n认满眼、脆红先落。\n算惟有，塔起金轮，千载如昨。\n谁信涌金楼，此际凭阑，人共楚天约。\n准拟换樽陪月，缯空卷尘幕。\n飞鸿倦，低未泊。", 
    "rhythmic": "应天长"
  }, 
  {
    "author": "张矩", 
    "content": "换桥度舫，添柳护堤，坡仙题欠今续。\n四面水窗如染，香波酿春曲。\n田田处，成暗绿。\n正万羽、背风斜矗。\n乱鸥去，不信双鸳，午睡犹熟。\n还记涌金楼，共抚雕阑，低度浣沙曲。\n自与故人轻别，荣枯换凉燠。\n亭亭影，惊艳目。", 
    "rhythmic": "应天长"
  }, 
  {
    "author": "张矩", 
    "content": "岸容浣锦，波影堕红，纤鳞巧避凫唼。\n禹浪未成头角，吞舟胆犹怯。\n湖山外，江海匝。\n怕自有、暗泉流接。\n楚天远，尺素无期，枉误停楫。\n四望涌金楼，带草烟，缥缈际城堞。\n渐见暮榔敲月，轻舫乱如叶。\n濠梁兴，归未惬。", 
    "rhythmic": "应天长"
  }, 
  {
    "author": "张矩", 
    "content": "翠屏对晚，鸟榜占堤，钟声又敛春色。\n几度半空敲月，山南应山北。\n欢娱地，空浪迹。\n谩记省、五更闻得。\n洞天晓，夹柳桥疏，稳纵香勒。\n前度涌金楼，笑傲东风，鸥鹭半相识。\n暗数院僧归尽，长虹卧深碧。\n花间恨，犹记忆。", 
    "rhythmic": "应天长"
  }, 
  {
    "author": "张矩", 
    "content": "翠迷倦舞，红驻老妆，流莺怕与春别。\n过了禁烟寒食，东风颤环铁。\n游人恨，柔带结。\n更唤醒、羽喉宫舌。\n画桥远，不认绵蛮，晚棹空歇。\n争似涌金楼，燕燕归来，钩转暮帘揭。\n对语画梁消息，香泥砌花屑。\n昆明事，休更说。", 
    "rhythmic": "应天长"
  }, 
  {
    "author": "张矩", 
    "content": "桂轮逼采，菱沼漾金，潜虬暗动鲛室。\n水路乍疑霜雪，明眸洗春色。\n年时事，还记忆。\n对万顷，葑痕龟坼。\n旧游处，不认三潭，此际曾识。\n今度涌金楼，素练萦窗，频照庾侯席。\n自与影娥人约，移舟弄空碧。\n宵风悄，签漏滴。", 
    "rhythmic": "应天长"
  }, 
  {
    "author": "张矩", 
    "content": "暮屏翠冷，秋树赭疏，双峰对起南北。\n好与霁天相接，浮图现西极。\n苕处，云共碧。\n漫费尽、少年游屐。\n故乡近，一望空遥，水断烟隔。\n闲凭涌金楼，潋滟波心，如洗梦淹笔。\n唤醒睡龙苍角，盘空壮商翼。\n西湖路，成倦客。", 
    "rhythmic": "应天长"
  }, 
  {
    "author": "张矩", 
    "content": "云宿江楼，爱留人夜语，频断灯炷。\n奈倦情如醉，黑甜清午。\n谩道迎薰何曾是，簟纹成浪衣成雨。\n茶瓯注。\n新期竹院，残梦莲渚。\n应误。\n重帘凄伫。\n记并刀剪翠，秋扇留句。\n信那回轻道，而今归否。\n十二曲阑随意凭，楚天不放斜阳暮。", 
    "rhythmic": "梅子黄时雨"
  }, 
  {
    "author": "吴申", 
    "content": "君家诸子燕山盛。\n去年两见门弧庆。\n银蜡烧花，宝香熏烬。\n盘珠玉还相映。\n耳边好语凭君听。\n此儿不与群儿并。", 
    "rhythmic": "七娘子"
  }, 
  {
    "author": "姚勉", 
    "content": "锦水双龙，鞭风驾霆，来游璧池。\n有一龙跃出，精神电烨，一龙战退，鳞甲天飞。\n一样轩拿，殊途升蛰，造化真同戏小儿。\n时人眼，总羡他腾踏，笑我卑栖。\n促装且恁西归。\n信自古功名各有时。\n但而今莫问，谁强谁弱，只争些时节，来速来迟。\n无地楼台，有官鼎鼐，命到亨通事事宜。\n三年里，看龙头独露，雁塔同题。", 
    "rhythmic": "沁园春"
  }, 
  {
    "author": "姚勉", 
    "content": "剑吼蛟龙怒。\n问苍天、功名两字，几时分付。\n生个英雄为世用，须早青云得路。\n却底事、知音未遇。\n两度入天飞折翼，谩教人、欲叹儒冠误。\n竟不晓，是何故。\n休休天也无凭据。\n有如椽健笔，蟾宫须还高步。\n若使长材终困踬，社稷谁教扶助。\n信浅水、留龙不住。\n万顷洪流通大海，向波涛、阔处兴云雾。\n须信道，这回做。", 
    "rhythmic": "贺新郎"
  }, 
  {
    "author": "姚勉", 
    "content": "长啸山中卧。\n叹从前、二十年来，因循空过。\n自是惺惺并了了，奈这五行尚左。\n遇好事、许多磨挫。\n浩荡醉乡狂莫检，算傍人、笑得唇焦破。\n谁信道，只恁麽。\n从今牢把江湖柁。\n要做些勋业，归来则个。\n不见彭余朱李辈，总是白身人作。\n震耀得、声名许大。\n万一老天青眼顾，又何难、印佩黄金颗。\n时来到，也还我。", 
    "rhythmic": "贺新郎"
  }, 
  {
    "author": "姚勉", 
    "content": "秋怀轩豁。\n痛饮天机发。\n世界只如掌大，算只有、醉乡阔。\n烟抹。\n山态活。", 
    "rhythmic": "霜天晓角"
  }, 
  {
    "author": "姚勉", 
    "content": "一部周官，学问渊源，山斋得来。\n最雄姿直气，不涂脂粉，仙风道骨，不尘埃。\n万里青云，相期阔步，底事向天门折翼回。\n君知否，这白衣御史，卿相胚胎。\n时人休用惊猜。\n机会到功名节节催。\n看蒲质易凋，何如松茂，菊花已老，须是梅开。\n万事何难，时来得做，且信天工次第排。\n从今去，愿径游璧水，直上兰台。", 
    "rhythmic": "沁园春"
  }, 
  {
    "author": "姚勉", 
    "content": "月转宫墙曲。\n六更残、钥鱼声亮，纷纷袍鹄。\n黼坐临轩清跸奏，天仗缀行森肃。\n望五色、云浮黄屋。\n三策忠嘉亲赐擢，动龙颜、人立班头玉，胪首唱，众心服。\n殿头赐宴宫花簇。\n写新诗、金笺竞进，绣床争蹙。\n御渥新沾催进谢，一点恩袍先绿。\n归袖惹、天香芬馥。\n玉勒金鞯迎夹路，九街人、尽道苍生福。\n争拥入，状元局。", 
    "rhythmic": "贺新郎"
  }, 
  {
    "author": "姚勉", 
    "content": "忆昔东坡，秀夺眉山，生丙子年。\n盖丙离子坎，四方中气，宜当此岁，间出英贤。\n河岳重灵，星辰再孕，来自赤城中洞天。\n新秋霁，萃一襟爽气，风露澄鲜。\n玉阶同听胪传。\n伴宝马如龙丝袅鞭。\n正椿庭未老，同跻荣路，萼楼争耀，相照魁躔。\n即似坡公，金莲夜对，身作玉堂云雾仙。\n怜同岁，但乞如梦得，分买山钱。", 
    "rhythmic": "沁园春"
  }, 
  {
    "author": "姚勉", 
    "content": "唱彻阳关调。\n伴行人、梅拂征鞍，晓霜寒峭。\n金甲雕戈开玉帐，尊俎风流谈笑。\n看策马、从容江表。\n自是药阶苔砌客，卷经纶、且泛芙蓉沼。\n襟量阔，江面小。\n允文事业从容了。\n要岷峨人物，後先相照。\n见说君王曾有问，似此人才多少。\n便咫尺、云霄清要。\n四世三公毡复旧，况蜀珍、先已登廊庙。\n但侧耳，听新诏。", 
    "rhythmic": "贺新郎"
  }, 
  {
    "author": "姚勉", 
    "content": "雕裘夜冷，怪地炉煨酒，经时难热。\n晓起盘风天舞絮，拍手儿童欢悦。\n客里新吟，天葩翦巧，思与梅争发。\n使君属和，雪花同是三绝。\n未说赋就梁园，阳春拍调，压倒唐元白。\n早晚联镳花底去，共看朝霞银阙。\n朝退归来，清虚堂里，醉洒淋漓墨。\n而今且对，聚星堂上宾客。", 
    "rhythmic": "念奴娇"
  }, 
  {
    "author": "姚勉", 
    "content": "四海中间，第一清流，惟有可斋。\n看平生践履，真如冰玉，雄文光焰，不尘埃。\n元诸贤，纷纷台省，惟有景仁招不来。\n狂澜倒，独中流砥柱，屹立崔嵬。\n挂冠有请高哉。\n但清庙正需梁栋材。\n便撑舟野水，出航巨海，有官鼎鼐，无地楼台。\n制菊龄高，看萸人健，万顷秋江入寿杯。\n经纶了，却驭风骑气，阆苑蓬莱。", 
    "rhythmic": "沁园春"
  }, 
  {
    "author": "姚勉", 
    "content": "仙苑蟠桃，恰则是、而今初熟。\n王母遣、飞琼捧献，绛金红玉。\n笑把九霞鸾凤，满斟七宝蒲萄。\n为长庚、此日自天来，殷勤祝。\n仙子唱，长生曲。\n仙客献，长生。\n活千人邓禹，阴功俱足。\n五鹗即齐公府剡，万羊自有中书禄。\n更从头、安享八千年，人间福。", 
    "rhythmic": "满江红"
  }, 
  {
    "author": "姚勉", 
    "content": "梅笑东风，只两日间，又新岁华。\n有玉龟阿母，献三蟠实，蕊宫仙子，飞七香车。\n春满虾帘，雪晴鸳瓦，窗户非烟笼翠纱。\n萱堂上，看衣翻戏彩，觞捧流霞。\n君家。\n元是仙家。\n几度看菖蒲九节花。\n来剑池丹井，平分风月，一溪流水，犹泛胡麻。\n寿庆千秋，荣封两国，绿鬓犹深杨柳鸦。\n长生药，在蓬莱顶上，不必丹砂。", 
    "rhythmic": "沁园春"
  }, 
  {
    "author": "姚勉", 
    "content": "桃李河阳县，春又到花枝。\n先庚三日，鳌山晴雪放灯时。\n金宿争华玉婺，来入仙闺清梦，光动绣湖西。\n人物东都令，句法晚唐诗。\n两年春，三种异，十般奇。\n朝天近也，紫泥催起凫飞。\n总羡童颜绿发，荣绾金鱼玉带，日侍赭黄衣。\n来岁传柑宴，人在赏花池。", 
    "rhythmic": "水调歌头"
  }, 
  {
    "author": "姚勉", 
    "content": "微雪弄新霁，寒月上初弦。\n长庚入梦，间生采石锦袍仙。\n分得天孙云织，掣断麒麟金锁，来自玉皇前。\n丹井凭泥轼，风月兴无边。\n诏书来，催入觐，占春先。\n柳边花底，细驺辇路骤鸣鞭。\n荣侍金銮殿上，更向沉香亭北，半醉拂华笺。\n来岁今朝里，人在八花砖。", 
    "rhythmic": "水调歌头"
  }, 
  {
    "author": "姚勉", 
    "content": "万里西风，吹送到、五云鸾纸。\n□催促、文章太守，入朝花底。\n清节高横秋一片，仁风散作春千里。\n漾恩波、溶泳锦江中，深如水。\n难卧辙，留行李。\n但侧听，星辰履。\n看麒麟案侧，即催荣侍。\n红药香中翻诏草，紫薇影畔裁诗绮。\n更宸旒、已自覆公名，金瓯里。", 
    "rhythmic": "满江红"
  }, 
  {
    "author": "姚勉", 
    "content": "万里清风，吹送锦帆，入南浦云。\n看拂天旌旆，攀留不住，迷津舸舰，歌舞相迎。\n二许家声，三洪地望，今代风流第一人。\n蜚英早，合词林视草，书阁翻芸。\n飞刍远饷三军。\n特借作红莲入幕宾。\n把西山暮雨，暂时收卷，荷山明月，小试平分。\n苏醒枯鱼，剔除深蠹，个是人间有脚春。\n难淹久，看诏催入侍，香案麒麟。", 
    "rhythmic": "沁园春"
  }, 
  {
    "author": "姚勉", 
    "content": "芰荷香雨初收，竹风槐日凉清晓。\n年年祝寿，今年不比，常年时候。\n教子收功，五云金殿，初承亲诏。\n早胪传三日，寿称千岁，多应是、如公少。\n遥想寿椿堂上，饮霞觞、捧孙微笑。\n已见儿荣，更看孙贵，茅分蒲召。\n上第归来，彩衣挂绿，兰阶生耀。\n九霄中、一点光明，寿星高照。", 
    "rhythmic": "水龙吟"
  }, 
  {
    "author": "姚勉", 
    "content": "一叶新凉，又是西风，吹转素商。\n揽玉壶英气，锺为人物，银河精采，融作文章。\n司巧天公，搀先七夕，分付天孙云锦裳。\n骑龙凤，自九霄飞至，万丈光芒。\n早年奏赋长杨。\n饱挹尽瀛洲风露香。\n问石渠天禄，借将班马，荷山锦水，暂作龚黄。\n药省春风，薇垣夜月，合佩仙花侍玉皇。\n明年里，饮寿椒何处，宣劝持觞。", 
    "rhythmic": "沁园春"
  }, 
  {
    "author": "姚勉", 
    "content": "鹤发鸦髫，欢捧霞觞，酌丹井泉。\n庆湘山峰顶，飞来古佛，剑池洞里，活底神仙。\n春雨悭时，千金斗粟，民仰使君为食天。\n公知否，只活人阴德，合寿千年。\n宝猊香喷沈烟。\n环艳翠明红拥寿筵。\n最一般奇特，凤雏新贵，斑衣绿绶，光彩相鲜。\n帝命师臣，钦哉有子，飞诏看看又月边。\n黄封酒，到明年今日，中使传宣。", 
    "rhythmic": "沁园春"
  }, 
  {
    "author": "姚勉", 
    "content": "超逸天才，文如三松，诗如卢溪。\n自白莲赋就，已高声价，梅花句出，远见襟期。\n玉尘精神，瑶林风韵，雪里神仙小氅衣。\n缑山夕，已再经旬浃，戏鹤重归。\n花间凫轻飞。\n便一似元规报十奇。\n最风流膝上，双亲未老，三槐手种，分付佳儿。\n人想夷吾，帝思王某，钧轴舍人知未迟。\n长生药，在玉盘麟脯，琼苑蟾芝。", 
    "rhythmic": "沁园春"
  }, 
  {
    "author": "姚勉", 
    "content": "摘玉蕊梅，泛金叶蕉，祝公寿龄。\n算今年比似，常年更别，翠烟红雾，香霭门屏。\n凤诏云霄，龙光牛斗，辉射南州孺子亭。\n看看是，伴元戎小队，花柳郊。\n传家有子明经。\n浑不要黄金遗满。\n向月中传与，一枝仙桂，斓斑衣上，更著袍青。\n明日瓜期，今朝椿寿，好醉芝兰玉树庭。\n公知否，老人星一点，映泰阶星。", 
    "rhythmic": "沁园春"
  }, 
  {
    "author": "姚勉", 
    "content": "冷眼三边处。\n喜舍人、水滨跃马，上京西路。\n三国英雄千载矣，形胜依然如故。\n这勋业、向谁分付。\n袖里翰林风月手，也何妨、戮力风寒护。\n谈笑暇，诗吟虏。\n岘山几载无人顾。\n幸如今、翦除荆棘，扫清飚雾。\n换得东南新局面，政欠十分著数。\n算人物、须还羊杜。\n玉帐筹边机会好，把规模、赶出中原去。\n天下事，书生做。", 
    "rhythmic": "贺新郎"
  }, 
  {
    "author": "姚勉", 
    "content": "崧岳降神，昴宿宣精，挺生伟人。\n整淳乾坤，浸如嘉，太平事业，了却端平。\n扶日中天，拱辰北极，一洒甘霖埃雾清。\n春寰海，听农歌载路，边柝沈声。\n旗常万世勋铭。\n便与国无穷垂令名。\n似青山流水，涑川贤相，黄花晚节，魏国元臣。\n五纬芒寒，六符色正，辉映老人南极星。\n苍生福，开八荒寿域，一气洪钧。", 
    "rhythmic": "沁园春"
  }, 
  {
    "author": "姚勉", 
    "content": "章武中兴，淮蔡欲平，晋公已生。\n信天生英杰，正为国计，擎天著柱，要自支撑。\n万里长江，古称天险，去岁里风涛忽震惊。\n公谈笑，把云腥霓翳，一日都清。\n归来奠枕于京。\n有辉焕明堂前一星。\n称衮衣廊庙，枫宸眷宠，彩衣公府，萱砌春荣。\n著片公心，辨双明眼，长与群贤扶太平。\n无它愿，植万年宗社，万古功名。", 
    "rhythmic": "沁园春"
  }, 
  {
    "author": "姚勉", 
    "content": "湖海元龙，逸气飘然，可百尺楼。\n爱文光万丈，星辰绚彩，爽襟一掬，风露澄秋。\n衔字冰清，班心玉立，海内而今第一流。\n书子，紫薇花浸月，夜揽词头。\n著身已是瀛洲。\n问更有长生别药不。\n是生来已带，神仙道骨，毫端自有，富贵封侯。\n拜赐黄封，承恩青琐，见说香名又覆瓯。\n从今去，了福公事业，从赤松游。", 
    "rhythmic": "沁园春"
  }, 
  {
    "author": "姚勉", 
    "content": "道骨仙风，海上骑鲸，端是後身。\n把银河天巧，锺为文采，剑津宝气，融作精神。\n壶玉储冰，掌金擎露，胸次全无一点尘。\n年年里，早花朝六日，长庆生申。\n篁濯锦江滨。\n人尽道如公清最真。\n合沉香亭北，金笺奏曲，恩披兽锦，醉拭龙巾。\n泥紫颁来，渠黄飞去，自是八花砖上人。\n从後看，大钧播物，万象皆春。", 
    "rhythmic": "沁园春"
  }, 
  {
    "author": "姚勉", 
    "content": "明月扁舟，轻逐江鸥，翩然赋归。\n任颠风掀舞，涛山浪屋，少顷平定，一碧硫璃。\n柳絮浮云，有无根蒂，到底不磨真是非。\n呵呵笑，笑人情似纸，世事如棋。\n宜堂事事皆宜。\n把杯酒论文更有谁。\n记风云满席，吟情浩荡，龙蛇满壁，醉墨淋漓。\n别後相思，有书寄否，春在梅花第一枝。\n重相见，约柳堤撑舫，竹阁寻诗。", 
    "rhythmic": "沁园春"
  }, 
  {
    "author": "姚勉", 
    "content": "拂剑整装，光射紫霄，斗牛色寒。\n大丈夫不作，儿曹离别，何须更唱，三叠阳关。\n尽锦还乡，油幢佐幕，谁道青天行路难。\n从今去，听声名焰焰，飞动岷山。\n征途少饮加餐。\n要做取功名久远看。\n卷长风吹醒，剑关云气，更须砥柱，三峡惊湍。\n闻道槐庭，已登安石，此去须弹贡禹冠。\n明年里，踏梅花有分，相见长安。", 
    "rhythmic": "沁园春"
  }, 
  {
    "author": "姚勉", 
    "content": "江涵石瘦，雪压桥低，森森万木寒僵。\n不是争魁，百花谁敢先芳。\n冰姿皎然玉立，笑儿曹、粉面何郎。\n调羹鼎，只此花馀事，说甚宫妆。\n松竹岁寒三友，恨竹汗晋士，松秦皇。\n雪魄冰魂，回首世上无香。\n西湖有人觅句，但知渠、清浅黄昏。\n奇绝处，五更初、横月带霜。", 
    "rhythmic": "声声慢"
  }, 
  {
    "author": "姚勉", 
    "content": "长记西湖，水光山色，浓淡相宜。\n丰乐楼前，涌金门外，买个船儿。\n而今又是春时。\n清梦只、孤山赋诗。\n绿盖芙蓉，青丝杨柳，好在苏堤。", 
    "rhythmic": "柳梢青"
  }, 
  {
    "author": "姚勉", 
    "content": "薄晚收残暑。\n叹西风、暗换流年，又还如许。\n鸦背斜阳初敛影，云淡新凉天宇。\n人袖手、阑干凝伫。\n邻笛唤将乡思动，听秋声、又入梧桐雨。\n秋到也，尚羁旅。\n故人只在江南渚。\n想应嫌、久恋东华，软红尘土。\n寄远裁衣知念否，新月家家砧杵。\n魂梦想、鹅黄金缕。\n雁影不来天更远，写书成、欲寄恁谁与。\n知客恨，两蛩语。", 
    "rhythmic": "贺新郎"
  }, 
  {
    "author": "姚勉", 
    "content": "窗月梅花白。\n夜堂深、烛摇红影，绣帘垂额。\n半醉金钗娇应坐，寒处也留春色。\n深意在、四弦轻摘。\n香坞花行听啄木，翠微边、细落仙人屐。\n星盼转，趁娇拍。\n人间此手真难得。\n向尊前、相逢有分，底须相识。\n愁浅恩深千万意，惆怅故人云隔。\n怕立损、弓鞋红窄。", 
    "rhythmic": "贺新凉・贺新郎"
  }, 
  {
    "author": "陈允平", 
    "content": "倚东风、画阑十二，芳阴帘幕低护。\n玉屏翠冷梨花瘦，寂寞小楼烟雨。\n肠断处。\n怅折柳柔情，旧别长亭路。\n年华似羽。\n任锦瑟声寒，琼箫梦远，羞对彩莺舞。\n文园赋。\n重忆河桥眉妩。\n啼痕犹溅纨素。\n丁香共结相思恨，空托绣罗金缕。\n春已暮。\n踪燕约莺盟，无计留春住。\n伤春倦旅。\n趁暗绿稀红，扁舟短棹，载酒送春去。", 
    "rhythmic": "摸鱼儿"
  }, 
  {
    "author": "陈允平", 
    "content": "杜鹃声渐老，过花信、几番风。\n爱翠幄笼晴，文梭扬暖，阑槛青红。\n新妆步摇未稳，捧心娇、乍入馆娃宫。\n消得金壶万朵，护风帘幄重重。\n匆匆。\n少小忆相逢。\n诗鬓已成翁。\n且持杯秉烛，天香院落，同赏芳。", 
    "rhythmic": "木兰花慢"
  }, 
  {
    "author": "陈允平", 
    "content": "秋千倦倚，正海棠半坼，不耐春寒。\n雨弄晴，飞梭庭院绣帘闲。\n梅妆欲试芳情懒。\n翠颦愁入眉弯。\n雾蝉香冷，霞绡泪，恨袭湘兰。\n悄悄池台步晚。\n任红薰杏靥，碧沁苔痕。\n燕子未来，东风无语又黄昏。\n琴心不度春云远。", 
    "rhythmic": "绛都春"
  }, 
  {
    "author": "陈允平", 
    "content": "汉江露冷，是谁将瑶瑟，弹向云中。\n一曲清泠声渐杳，月高人在珠宫。\n晕额黄轻，涂腮粉艳，罗带织青葱。\n天香吹散，佩环犹自丁东。\n回首杜若汀洲，金钿玉镜，何日得相逢。\n独立飘飘烟浪远，袜尘羞溅春红。", 
    "rhythmic": "酹江月・念奴娇"
  }, 
  {
    "author": "陈允平", 
    "content": "杏檐转午。\n青漏沈沈，春梦无据。\n凤锦龟纱，空闭酒尘香雾。\n流水行云天四远，玉箫声断人何处。\n倦寻芳，镇情尖翠压，强拈飞絮。\n记旧约、荼縻开後，屈指心期，数了还数。\n误我凭阑，几度片帆南浦。", 
    "rhythmic": "倦寻芳"
  }, 
  {
    "author": "陈允平", 
    "content": "渐入融和，金莲放、人在东风楼阁。\n天香吹辇路，净无云一点，桂柳霜魄。\n雪霁梅飘，春柔柳嫩，半卷真珠帘箔。\n迢迢鸣鞘过，隘车钿辔玉，暗尘轻掠。\n拥琼管吹龙，朱弦弹凤，柳衢花陌。\n鳌山侵碧落。\n绛绡远，春霭浮鹊。\n民共乐、金吾禁静，翠跸声闲，遍青门、尽停鱼钥。\n衩袜寒初觉。\n方怪失、绣鸳弓窄。\n误良夜、瑶台约。", 
    "rhythmic": "大"
  }, 
  {
    "author": "陈允平", 
    "content": "玉腕笼寒，翠阑凭晓，莺调新簧。\n暗水穿苔，游丝度柳，人静芳昼长。\n云南归雁，楼西飞燕，去来惯认炎凉。\n王孙远，青青草色，几回望断柔肠。\n蔷薇旧约，尊前一笑，等闲孤负年光。\n斗草庭空，抛梭架冷，帘外风絮香。\n伤春情绪，惜花时候，日斜尚未成妆。\n闻嬉笑，谁家女伴，又还采桑。", 
    "rhythmic": "永遇乐"
  }, 
  {
    "author": "陈允平", 
    "content": "游丝弄晚，卷帘看处，燕重来时候。\n正秋千亭榭，锦窠春透。\n梦回褪浴华清，凝温泉、绛绡微皱。\n芳阴底，人立东风，露华如昼。\n宜酒。\n啼香泪薄，醉玉痕深，与春同瘦。\n想当年金谷，步帷初绣。", 
    "rhythmic": "月上海棠"
  }, 
  {
    "author": "陈允平", 
    "content": "千峰翠玉。\n送孤云伴我，罗窗清宿。\n拂晓凭虚，春碧生寒，衣单瘦倚筇竹。\n东风不解吹愁醒，但芳草、溪城南北。\n认雾鬟，遥锁修颦，眉妩为谁愁独。\n江上轻鸥似识，背昭亭两两，飞破晴渌。\n一片苍烟，隔断家山，梦绕石窗萝屋。\n相看不厌朝还暮，算几度、赤阑干曲。\n待倩诗、收拾归来，写作卧游屏幅。", 
    "rhythmic": "疏影"
  }, 
  {
    "author": "陈允平", 
    "content": "霁天秋色。\n正倚楼待月，谁伴横笛。\n涨绿浮空，闲数河星手堪摘。\n弥望澄光练净，分付与、玄晖才笔。\n烟溆阔，云远波平，归鸟趁风席。\n南国。\n信音寂。\n怅雁渚渡闲，鹭汀沙积。\n藓碑露泣。\n时拊遗踪暗嗟忆。\n人事空随逝水。\n今古但、双流一碧。\n待办取、蓑共笠，小舟泛得。", 
    "rhythmic": "暗香"
  }, 
  {
    "author": "陈允平", 
    "content": "杜鹃啼老春愁，泪痕吹作胭脂雨。\n飞花乱点，东风枝上，红翔翠翥。\n丹穴鸣初，碧梧栖未，凄凉山坞。\n怅琼姬梦远，玉箫声断，孤鸾影、对谁舞。\n林下风光自许。\n算何必、玉京瑶圃。\n阑干醉倚，游尘香散，芳菲无主。\n经院僧眠，月楼钟静，欲飞还驻。\n待青松、化尽苍龙头角，共乘云去。", 
    "rhythmic": "水龙吟"
  }, 
  {
    "author": "陈允平", 
    "content": "湖光祗在阑干外，凭虚远迷三楚。\n旧柳犹青，平芜自碧，几度朝昏烟雨。\n天涯倦旅。\n爱小却游鞭，共挥谈尘。\n顿觉尘清，宦情高下等风絮。\n芝山苍翠缥缈，黯然仙梦杳，吟思飞去。\n故国楼台，斜阳巷陌，回首白云何处。\n无心访古。\n对双塔栖鸦，半汀归鹭。\n立尽荷香，月明人笑语。", 
    "rhythmic": "齐天乐"
  }, 
  {
    "author": "陈允平", 
    "content": "霁空虹雨，傍啼莎草，宿鹭汀洲。\n隔岸人家砧杵急，微寒先到帘钩。\n步幄尘高，征衫酒润，谁暖玉香篝。\n风灯微暗，夜长频换更筹。\n应是雁柱调筝，鸳梭织锦，付与两眉愁。\n不似尊前今夜月，几度同上南楼。", 
    "rhythmic": "酹江月・念奴娇"
  }, 
  {
    "author": "陈允平", 
    "content": "残蝉乍歇。\n又乱叶打窗，蛩韵凄切。\n寂寞天香院宇，露凉时节。\n乘鸾扇底婆娑影，幻清虚、广寒宫阙。\n小山秋重，千岩夜悄，举尊邀月。\n甚赋得、仙标道骨。\n倩谁捣玄霜，犹未成屑。\n回首蓝桥路迥，梦魂飞越。\n雕阑翠金英满，洒西风、非雨非雪。\n惜花心性，输他少年，等闲攀折。", 
    "rhythmic": "桂枝香"
  }, 
  {
    "author": "陈允平", 
    "content": "开尽荼シ，正桑云麦浪，天气如秋。\n南园露梢半坼，金粟丝头。\n温香傍酒，尽多娇、不识春愁。\n莺院悄，轻阴弄晚，何人堪伴清游。\n偏爱紫蕤黄袅，想金壶胜赏，依旧扬州。\n花前夜阑醉後，斜月当楼。", 
    "rhythmic": "汉宫春"
  }, 
  {
    "author": "陈允平", 
    "content": "爱吟休问瘦，为诗句、几凭阑。\n有可画亭台，宜春帐箔，如寄身闲。\n胸中四时胜景，小蓬莱、幻出五云间。\n一掬苹香暗沼，半梢松影虚坛。\n相看。\n倦羽久知还。\n回首鹭盟寒。\n记步寻云，呼灯听雨，越岭吴峦。", 
    "rhythmic": "木兰花慢"
  }, 
  {
    "author": "陈允平", 
    "content": "六鳌初驾，缥缈蓬阆，移来洲岛。\n还又是、梅飘冰泮，一夜青阳回海表。\n渐媚景、傍元宵时候，花底馀寒料峭。\n更喜报、三边晏静，人乐清平宇宙。\n画鼓簇队行春早。\n拥烟花、粉黛缭绕。\n开洞府、桃源路窈。\n戟外东风吹岸柳。\n正翠霭、映星桥月榭，十里红莲绽了。\n庆万家、珠帘半卷，绰约歌裙舞袖。\n重锦绣幄围香，阖凤管鸾丝环奏。\n望非烟非雾，春在壶天易晓。\n早隐隐、半空星斗。", 
    "rhythmic": "宝鼎见・宝鼎现"
  }, 
  {
    "author": "陈允平", 
    "content": "望远秋平。\n初过雨、微茫水满烟汀。\n乱疏柳，犹带数点残萤。\n待月重帘谁共倚，信鸿断续两三声。\n夜如何，顿凉骤觉，纨扇无情。\n还思骖莺素约，念凤箫雁瑟，取次尘生。\n旧日潘郎，双鬓半已星星。", 
    "rhythmic": "八宝妆"
  }, 
  {
    "author": "陈允平", 
    "content": "上苑寒收，西塍雨歇，东风是处花柳。\n步锦笼纱，依旧五陵台沼。\n绣帘珠箔金翠袅，琐窗雕槛青红斗。\n频回首。\n茶灶酒垆，春时几番携手。\n知否。\n人渐老。\n嗟眼为花狂，肩为诗瘦。\n唤醒乡心，无奈数声啼鸟。\n秉烛清游嫌夜短，采香新意输年少。", 
    "rhythmic": "昼锦堂"
  }, 
  {
    "author": "陈允平", 
    "content": "雁宇苍寒，蛩疏翠冷，又是凄凉时候。\n小揭珠帘，夜润唾花罗皱。\n饶晓鹭、独立衰荷，溯归燕、尚栖残柳。\n想黄花，羞涩东篱，断无新句到重九。\n孤檠清梦易觉，肠断唐宫旧曲，声迷官漏。\n滴入愁心，秋似玉楼人瘦。\n烟槛外、催落梧桐，带西风、乱捎鸳。\n记画檐，灯影沈沈，共裁春夜韭。", 
    "rhythmic": "绮罗香"
  }, 
  {
    "author": "陈允平", 
    "content": "上苑乌啼，中洲鹭起，疏钟才度云窈。\n篆冷香篝，灯微尘幌，残梦犹吟芳草。\n搔首卷帘看，认何处、六桥烟柳。\n翠绕才舣西泠，趁取过湖人少。\n掠水风花缭绕。\n还暗忆年时，旗亭歌酒。\n隐约春声，钿车宝勒，次第凤城开了。", 
    "rhythmic": "探春・探春慢"
  }, 
  {
    "author": "陈允平", 
    "content": "千顷玻璃，远送目斜阳，渐下林阒。\n题叶人归，采菱舟散，望中水天一色。\n碾空桂魄。\n玉绳低转云无迹。\n有素鸥，闲伴夜深，呼棹过环碧。\n相思万里，顿隔婵媛，几回琼台，同驻鸾翼。\n对西风、恁谁问取，人间那得有今夕。", 
    "rhythmic": "秋霁"
  }, 
  {
    "author": "陈允平", 
    "content": "凝云冱晓，正シ花才积，荻絮初残。\n华表翩跹何处鹤，爱吟人在孤山。\n冻解苔铺，冰融沙，谁凭玉勾阑。\n茸衫毡帽，冷香吹上吟鞍。\n将次柳际琼销，梅边粉瘦，添做十分寒。\n闲踏轻澌来荐菊，半潭新涨微澜。", 
    "rhythmic": "百字令・念奴娇"
  }, 
  {
    "author": "陈允平", 
    "content": "数峰蘸碧，记载酒甘园，柳塘花坞。\n最堪避暑。\n爱莲香送晚，翠娇红妩。\n乃菱歌乍起，兰桡竞举。\n日斜处。\n望孤鹜断霞，初下芳杜。\n遥想山寺古。\n看倒影金轮，溯光朱户。\n瞑烟带树。\n有投林鹭宿，凭楼僧语。\n可惜流年，付与朝钟暮鼓。", 
    "rhythmic": "扫花游・扫地游"
  }, 
  {
    "author": "陈允平", 
    "content": "放船杨柳下，听鸣蝉、薰风小新堤。\n正烟露蓼，飞尘酿玉，第五桥西。\n遥认青罗盖底，宫女夜游池。\n谁在鸳鸯浦，独棹玻璃。\n一片天机云锦，见凌波碧翠，照日胭脂。\n是西湖西子，晴抹雨妆时。", 
    "rhythmic": "八声甘州"
  }, 
  {
    "author": "陈允平", 
    "content": "春波浮渌，小隐桃溪路。\n烟雨正林塘，翠不碍、锦鳞来去。\n芹香藻腻，偏爱鲤花肥，檐影下，柳阴中，逐浪吹萍絮。\n宫沟泉滑，怕有题红句。\n钩饵已忘机，都付与、人间儿女。\n濠梁兴在，鸥鹭笑人痴。\n三湘梦，五湖心，云水苍茫处。", 
    "rhythmic": "蓦山溪"
  }, 
  {
    "author": "陈允平", 
    "content": "赤阑桥畔斜阳外，临江暮山凝紫。\n戏鼓才停，渔榔乍歇，一片芙蓉秋水。\n馀霞散绮。\n正银钥停关，画船催舣。\n鱼板敲残，数声初入万松里。\n坡翁诗梦未老，翠微楼上月，曾共谁倚。\n御苑烟花，宫斜露草，几度西风弹指。\n黄昏尽也，有眠月闲僧，醉香游子。\n鹫岭啼猿，唤人吟思起。", 
    "rhythmic": "齐天乐"
  }, 
  {
    "author": "陈允平", 
    "content": "六波烟黛浮空远，南陌嘤嘤，乔木初迁，纱窗无眠，画阑凭晓。\n看并宿暗黄深，织雾金梭小。\n那人携酒听时，料把春来，诗梦惊觉。\n飞绕。\n翠接断桥云，绿漾新堤草。\n数声娇啭，婉娩如愁，调簧弄歌尖巧。", 
    "rhythmic": "黄莺儿"
  }, 
  {
    "author": "陈允平", 
    "content": "三神山路杳，六鳌驾浪，幻境□西湖。\n水连天四远，翠台如鼎，簇簇小浮图。\n烟沈雾迥，怪蜃楼、飞入清虚。\n秋夜长，一轮蟾素，渐渐出云衢。\n遥看寒光金镜，皓彩明，正人间三五。\n总输与、鸥眠葑蓼，鹭立菰蒲。", 
    "rhythmic": "渡江云"
  }, 
  {
    "author": "陈允平", 
    "content": "髻鬟对耸，万松扶玉上青冥。\n西风共倚，烟南水北，石荒苔老，三十六梯平。\n爱翠尖如削，天外亭亭。\n高寒梦惊。\n是何夕堕双星。\n无限苍崖紫岫，谁拊棱层。", 
    "rhythmic": "婆罗门引"
  }, 
  {
    "author": "陈允平", 
    "content": "雨馀芳草碧萧萧。\n暗春潮。\n荡双桡。\n紫凤青鸾，旧梦带文箫。\n绰约佩环风不定，云欲堕，六铢香，天外飘。\n相思为谁兰恨销。\n渺湘魂、无处招。\n素纨犹在，真真意、还倩谁描。", 
    "rhythmic": "明月引・江城梅花引"
  }, 
  {
    "author": "陈允平", 
    "content": "何处是秋风。\n月明霜露中。\n算凄凉、未到梧桐。\n曾向垂虹桥上看，有几树、水边枫。\n客路怕相逢。\n酒浓愁更浓。", 
    "rhythmic": "糖多令・唐多令"
  }, 
  {
    "author": "陈允平", 
    "content": "东风吹恨上眉弯。\n燕初还。\n杏花残。\n帘里春深，帘外雨声寒。\n拾翠芳期孤负却，空脉脉，倚阑干。\n流苏香重玉连环。\n绕屏山。\n宝筝闲。", 
    "rhythmic": "江城子"
  }, 
  {
    "author": "陈允平", 
    "content": "一曲清歌酒一锺。\n舞裙摇曳石榴红。\n宝筝弦矗冰蚕缕，珠箔香飘水麝风。\n娇娅姹，笑迎逢。", 
    "rhythmic": "思佳客"
  }, 
  {
    "author": "陈允平", 
    "content": "压鬓钗横翠凤头。\n玉柔春腻粉香流。\n红酣醉靥花含笑，碧翦颦眉柳弄愁。\n偏婀娜，太温柔。", 
    "rhythmic": "思佳客"
  }, 
  {
    "author": "陈允平", 
    "content": "锦幄沉沉宝篆残。\n惜春无语凭阑干。\n庭前芳草空惆怅，帘外飞花自往还。\n金屋静，玉箫闲。", 
    "rhythmic": "思佳客"
  }, 
  {
    "author": "陈允平", 
    "content": "玉辔青骢去不归。\n锦中频织断肠诗。\n窗凭绣日莺声婉，帘卷香云雁影回。\n金缕扇，碧罗衣。", 
    "rhythmic": "思佳客"
  }, 
  {
    "author": "陈允平", 
    "content": "曾约双琼品凤箫。\n玉台光映玉娇娆。\n银花烛冷飞罗暗，宝悄香融曲篆销。\n帘影乱，漏声迢。", 
    "rhythmic": "思佳客"
  }, 
  {
    "author": "陈允平", 
    "content": "钏阁桃腮香玉溜。\n困倚银床倦绣。\n双燕归来後。\n相思叶底寻红豆。\n碧唾春衫还在否。\n重理弓弯舞袖。\n锦藉芙蓉皱。\n翠腰羞对垂杨瘦。", 
    "rhythmic": "惜分飞"
  }, 
  {
    "author": "陈允平", 
    "content": "风萧萧。\n雨骚骚。\n风雨萧骚梧叶飘。\n潇湘江畔楼。\n云迢迢。\n水遥遥。\n云水迢遥天尽头。\n相思心上秋。", 
    "rhythmic": "长相思"
  }, 
  {
    "author": "陈允平", 
    "content": "待春来，春又到，花底自徘徊。\n春浅花迟，携酒为春催。\n可堪碧小红微，黄轻紫艳，东风外、妆点池台。\n且衔杯。\n无奈年少心情，看花能几回。\n春自年年，花自为春开。\n是他春为花愁，花因春瘦，花残後、人未归来。", 
    "rhythmic": "祝英台近"
  }, 
  {
    "author": "陈允平", 
    "content": "缃桃红浅柳褪黄。\n燕初来、宫漏渐长。\n任日转、花梢也，倚兰屏、犹未试妆。", 
    "rhythmic": "恋绣衾"
  }, 
  {
    "author": "陈允平", 
    "content": "素质盈盈瘦，娇姿淡淡妆。\n曲勾兰畔倚秋娘。\n一撮风流都在、晚西凉。\n彩线串层玉，金篝络细香。\n半钩新月浸牙床。\n犹记东华年少、那门相。", 
    "rhythmic": "南歌子"
  }, 
  {
    "author": "陈允平", 
    "content": "银鸳金凤画暗销。\n晓帘栊、新翠渐交。\n算多少、相思恨，被东风，吹上柳梢。", 
    "rhythmic": "恋绣衾"
  }, 
  {
    "author": "陈允平", 
    "content": "春欲去。\n无计得留春住。\n纵著天涯浑柳絮。\n春归还有路。\n恨煞多情杜宇。\n愁煞无情风雨。\n春自悠悠人自苦。\n莺花谁是主。", 
    "rhythmic": "谒金门"
  }, 
  {
    "author": "陈允平", 
    "content": "杏花枝上莺声嫩。\n凤屏倦倚人初困。\n金兽莫添香。\n香浓情转伤。\n云沉归雁杳。\n绿涨江南草。\n独倚夕阳楼。\n双帆何处舟。", 
    "rhythmic": "菩萨蛮"
  }, 
  {
    "author": "陈允平", 
    "content": "凉亭背倚斜阳树。\n过几阵、菰蒲雨。\n自棹轻舟穿柳去。\n绿裙红袂，与花相似，撑入花深处。\n妾家住在鸳鸯浦。\n妾貌如花被花妒。", 
    "rhythmic": "青玉案"
  }, 
  {
    "author": "陈允平", 
    "content": "多情无语敛黛眉。\n寄相思、偏仗柳枝。\n待折向、尊前唱，奈东风、吹做絮飞。", 
    "rhythmic": "恋绣衾"
  }, 
  {
    "author": "陈允平", 
    "content": "懒傍青鸾镜，慵簪翠凤翘。\n玉屏春重宝香销。\n因甚不梳洗、怕登楼。\n载酒垂杨浦，停桡杜若洲。\n伤春情绪寄箜篌。\n流水残阳芳草、伴人愁。", 
    "rhythmic": "南歌子"
  }, 
  {
    "author": "陈允平", 
    "content": "东风开到坼桐花。\n游蜂初报衙。\n兽环微掩是谁家。\n琐窗金绣纱。\n环佩小，领巾斜。\n绿云双髻鸦。", 
    "rhythmic": "醉桃源・阮郎归"
  }, 
  {
    "author": "陈允平", 
    "content": "凤城春浅。\n寒压花梢颤。\n有约不来梁上燕。\n十二绣帘空卷。\n去年共倚秋千。\n今年独倚阑干。\n误了海棠时候，不成直待花残。", 
    "rhythmic": "清平乐"
  }, 
  {
    "author": "陈允平", 
    "content": "春又晚。\n枝上绿深红浅。\n燕语呢喃明似翦。\n采香人渐远。\n草色池塘碧软。\n丝竹谁家坊院。\n拂拂和风初著扇。\n蜂情愁不展。", 
    "rhythmic": "谒金门"
  }, 
  {
    "author": "陈允平", 
    "content": "杨柳烟深五凤楼。\n绣帘风扬玉梭球。\n夜寒谁伴锦香篝。\n残月情圆晓梦，落花无语诉春愁。\n宝笙偷按小梁州。", 
    "rhythmic": "浣溪沙"
  }, 
  {
    "author": "陈允平", 
    "content": "谁向瑶台品凤箫。\n碧虚浮动桂花秋。\n风从帘幕吹香远，人在阑干待月高。\n金粟地，蕊珠楼。\n佩云襟雾玉逍遥。\n仙娥已有玄霜约，便好骑鲸上九霄。", 
    "rhythmic": "鹧鸪天"
  }, 
  {
    "author": "陈允平", 
    "content": "风不定。\n吹漾一帘波影。\n归燕无期春正永。\n海棠眠未醒。\n筝雁别来谁整。\n好梦不堪重省。\n闲看鸳鸯交素颈。\n凭阑襟袖冷。", 
    "rhythmic": "谒金门"
  }, 
  {
    "author": "陈允平", 
    "content": "欲晴又雨雨还晴。\n时节又清明。\n红杏墙头燕语，碧桃枝上莺声。", 
    "rhythmic": "朝中措"
  }, 
  {
    "author": "陈允平", 
    "content": "岸柳黄深绿渐饶。\n林塘初雨过，涨蒲萄。\n秋千亭榭彩旗交。\n莺声里，春在杏花梢。\n慵整翠云翘。\n眉尖愁两点，倩谁描。", 
    "rhythmic": "小重山"
  }, 
  {
    "author": "陈允平", 
    "content": "玄霜绛雪。\n散作秋林缬。\n昨夜西风吹过，最好是、睡时节。\n香绝。\n高处折。", 
    "rhythmic": "霜天晓角"
  }, 
  {
    "author": "陈允平", 
    "content": "明月可中庭。\n萧萧络纬声。\n画阑秋、千树吹香。\n玉宇无尘凉似水，销不尽、许多清。\n欲醉醉还醒。\n欲吟吟未成。", 
    "rhythmic": "糖多令・唐多令"
  }, 
  {
    "author": "陈允平", 
    "content": "藓迹苔痕。\n香浮砚席，影蘸吟尊。\n雪正商量，同云淡淡，微月昏昏。\n孤山往事谁论。\n但招得、逋仙断魂。\n客里相逢，数枝驿路，千树江村。", 
    "rhythmic": "柳梢青"
  }, 
  {
    "author": "陈允平", 
    "content": "沁月凝霜。\n精神好处，曾悟花光。\n带雪煎茶，和冰酿酒，聊润枯肠。\n看花小立疏廊。\n道是雪、如何恁香。\n几度巡檐，一枝清瘦，疑在蓬窗。", 
    "rhythmic": "柳梢青"
  }, 
  {
    "author": "陈允平", 
    "content": "菊谢东篱。\n问梅开未，先问南枝。\n两蕊三花，松边傍石，竹外临溪。\n尊前暗忆年时。\n算笛里、关情是伊。\n何逊风流，林逋标致，一二联诗。", 
    "rhythmic": "柳梢青"
  }, 
  {
    "author": "陈允平", 
    "content": "片片花飞。\n风前疏树，雪後残枝。\n地多情，带将明月，来伴书帏。\n岁寒心事谁知。\n向篱落、微斜半。\n添得闲愁，酒将阑处，吟未成时。", 
    "rhythmic": "柳梢青"
  }, 
  {
    "author": "陈允平", 
    "content": "簇簇红云冷欲凝。\n东风特地唤花醒。\n数枝夜色当银烛，一段春娇入画屏。\n如有恨，似多情。", 
    "rhythmic": "思佳客"
  }, 
  {
    "author": "陈允平", 
    "content": "休去采芙蓉。\n秋江烟水空。\n带斜阳、一片征鸿。\n欲顿闲愁无顿处，都著在两眉峰。\n心事寄题红。\n画桥流水东。", 
    "rhythmic": "糖多令・唐多令"
  }, 
  {
    "author": "陈允平", 
    "content": "双溪墅。\n重见种玉锄云，采花研露。\n遥知绿野芳浓，锦堂燕子，迎门共舞。\n近前语。\n还问去年山馆，旧经行处。\n西风鸿水边上，惊千里苑，梅英乍吐。\n几度月昏霜晓，望驰天北，驿传湘渚。\n冷艳暗香春寒，地清苦。\n看看翠幄，青子江头路。\n才收尽、蛮烟瘴雨，初回轻暑。\n便忆南园趣。\n唤人况有，多情杜宇。\n此计非迟暮。", 
    "rhythmic": "瑞龙吟"
  }, 
  {
    "author": "陈允平", 
    "content": "桐花寒食近，青门紫陌，不禁绿杨烟。\n正长眉仙客，来向人间，听鹤语溪泉。\n清和天气，为栽培、种玉心田。\n莺昼长，一尊芳酒，容与看芝山。\n庭闲。\n东风榆荚，夜雨苔痕，满地欲流钱。\n爱墙阴、成蹊桃李，春自无言。", 
    "rhythmic": "渡江云"
  }, 
  {
    "author": "陈允平", 
    "content": "两台帘对卷，燕芹香、风花近清明。\n望春弥柳际，流红水布，暖天晴。\n谁信闲襟似水，时忆语溪耕。\n襟抱番江阔，云远波平。\n静昼轻挥玉尘，见春扉草绿，暮冶烟青。\n问清华姓字，几度录虬屏。", 
    "rhythmic": "八声甘州"
  }, 
  {
    "author": "陈允平", 
    "content": "风流三径远，此君淡薄，谁与伴清足。\n岁寒人自得，傍石锄云，闲里种苍玉。\n琅翠立，爱细雨、疏烟初沐。\n春昼长，秋声不断，洗红尘凡俗。\n高独。\n虚心共许，淡节相期，几人闲棋局。\n堪爱处，月明琴院，雪晴书屋。", 
    "rhythmic": "三犯渡江云・渡江云"
  }, 
  {
    "author": "陈允平", 
    "content": "谷雨收寒，茶烟扬晓，又是牡丹时候。\n浮龟碧水，听鹤丹山，彩屋幔亭依旧。\n和气缥缈人间，满谷红云，德星呈秀。\n向东风种就，一亭兰茁，玉香初茂。\n遥想曲度娇莺，舞低轻燕，二十四帘芳昼。\n清溪九曲，上已风光，觞咏似山阴否。\n翠阁凝清，正宜瀹茗银罂，熨香金斗。\n看双鸾飞下，长生殿里，赐蔷薇酒。", 
    "rhythmic": "过秦楼"
  }, 
  {
    "author": "陈允平", 
    "content": "正槐龙欲老，影动朱门，薰风帘卷。\n竹外人清，听秋声将转。\n梦草池塘，种兰庭砌，爽气生葵扇。\n香染黄扉，律调翠简，赏音清宴。\n因念南阳，碧幢烟静，纶玉宣频，辔丝催遣。\n带锡犀虹，宠下甘泉殿。", 
    "rhythmic": "醉蓬莱"
  }, 
  {
    "author": "陈允平", 
    "content": "风箨晴暄，昼桐阴早，燕阁新香时度。\n沁月楼台，带山城郭，西湖翠娇红妩。\n甚爱此闲中趣，寻盟旧鸥鹭。\n共容与。\n倚阑干、静看飞絮。\n吟啸里，帘卷暖烟霁雨。\n向一碧波璃，几东风、呼棹来去。", 
    "rhythmic": "法曲献仙音"
  }, 
  {
    "author": "陈允平", 
    "content": "帘垂鸱尾阁，桂花风、天香满黄扉。\n向郁罗霄汉，朝回金阙，心运璇玑。\n一点元台初度，八表共清辉。\n紫塞烟尘静，捷羽东飞。\n此际钱塘江上，爱月仍夜色，潮正秋期。\n想波仙冰妹，同日宴瑶池。", 
    "rhythmic": "八声甘州"
  }, 
  {
    "author": "陈允平", 
    "content": "楚天碧。\n秋晚尘清禁陌。\n朝鸡静，班退晓墀，回马金门漏犹滴。\n千官佩如织。\n来作黄扉寿客。\n黑头相，玉虹紫貂，亲奉春慈拜南极。\n丛萱燕堂北。\n正霭护犀帷，香泛鲛额。\n瑶池女伴驻鸾翼。\n拥歌袖笼翠，舞鞯铺锦，屏开家庆怎画得。\n想人在仙宅。\n今夕。\n是何夕。\n正月满槐厅，凉透席。\n黄花满地弄寒色。", 
    "rhythmic": "兰陵王"
  }, 
  {
    "author": "陈允平", 
    "content": "江南春信早，问谁是、百花魁。\n过揽桂褰蓉，纫兰采菊，独许寒梅。\n阳和渐回涧底，向水西、先放一枝开。\n潇洒纤琼瘦玉，化工月翦云裁。\n诗催。\n付与雪襟怀。\n消得暗香来。\n算知心惟有，青松瘦竹，白石苍苔。", 
    "rhythmic": "木兰花慢"
  }, 
  {
    "author": "陈允平", 
    "content": "过重阳、晚香犹耐，江城风露初峭。\n梅花已索巡檐笑，春入数枝红小。\n寒恁早。\n正帘卷苍云，和气生芝草。\n金虬篆袅。\n喜人乐丰年，波澄瀚海，星斗焕牙纛。\n家山近，游宴十洲三岛。\n石桥诗思频绕。\n朱颜白发神仙样，谁信玉关人老。\n春渐好。\n望阊阖天低，咫尺瞻黄道。\n祥云缥缈。\n看柳色沙堤，莺声禁辇，鸣佩凤池晓。", 
    "rhythmic": "摸鱼儿"
  }, 
  {
    "author": "陈允平", 
    "content": "帘卷苍云，爱初翔凤尾，忽驾虬枝。\n青青岁寒自保，越样清奇。\n参天溜雨，带疏苔、密藓芳蕤。\n天赋与，凌霜傲雪，然山泽风姿。\n他年楝梁共许，记雪山巫峡，曾赋新诗。\n庭前可人翠幄，葱烟霏。", 
    "rhythmic": "汉宫春"
  }, 
  {
    "author": "陈允平", 
    "content": "春满芝田，正鹤飞空霭，龟引清涟。\n祥云满谷缥缈，非雾非烟。\n莺花燕柳，占年年、三月长安。\n天气好，新声暖响，东风十二雕阑。\n葱兽炉香袅，映金貂玉佩，绿鬓朱颜。\n何妨买花载酒，日日湖边。", 
    "rhythmic": "汉宫春"
  }, 
  {
    "author": "陈允平", 
    "content": "西清人住水云乡。\n心静日偏长。\n闲中自乐壶天趣，笑红尘、谁是羲皇。\n叠嶂双溪争似，西湖雨色晴光。\n碧龟巢处藕花香。\n波影浸书床。\n庭前一种红兰树，薰风又、吹长瑶芳。\n竹外椿前舞彩，柳边槐底鸣。", 
    "rhythmic": "风入松"
  }, 
  {
    "author": "陈允平", 
    "content": "朝回花底晓星明。\n瑞烟凝。\n暖风轻。\n修禊湔裙，时节又闻莺。\n绰约岸桃堤柳近，波万顷，碧琉璃，镜样平。\n仙翁佩襟秋水清。\n渺莲舟，浮翠瀛。\n御楼香近，东风里、吹下青冥。", 
    "rhythmic": "西湖明月引・江城梅花引"
  }, 
  {
    "author": "陈允平", 
    "content": "门外湖光清似玉，雨桐烟柳扶疏。\n爱闲吾亦爱吾庐。\n炉香心在在，杯酒乐如如。\n有子专城才四十，诸孙颗颗明珠。\n传家衣钵只诗书。\n一坡存菊意，千岁学松。", 
    "rhythmic": "临江仙"
  }, 
  {
    "author": "陈允平", 
    "content": "光风怀抱玉精神。\n不染世间尘。\n香暖衣篝，歌题彩扇，清似晋时人。", 
    "rhythmic": "少年游"
  }, 
  {
    "author": "陈允平", 
    "content": "四壁图书静不哗。\n里湖深处隐人家。\n斑衣自斗百家彩，乌帽亲裁一幅纱。\n新酿酒，旋烹茶。\n半溪霜月正梅花。\n前庭手种红兰树，看到春风第二芽。", 
    "rhythmic": "鹧鸪天"
  }, 
  {
    "author": "陈允平", 
    "content": "月树风枝。\n孤山两字诗。\n来到十洲三岛，香得更、十分奇。\n阳和迟自迟。", 
    "rhythmic": "霜天晓角"
  }, 
  {
    "author": "陈允平", 
    "content": "燕归帘半卷。\n正漏约琼签，笙调玉。\n蛾眉画来浅。\n甚春衫懒试，夜灯慵翦。\n香温梦暖。\n诉芳心、芭蕉未展。\n渺双波、望极江空，二十四桥凭遍。\n葱茜。\n银屏彩凤，雾帐金蝉，旧家坊院。\n烟花弄晚。\n芳草恨，断魂远。\n对东风无语，绿阴深处，时见飞红数片。\n算多情、尚有黄鹂，向人。", 
    "rhythmic": "瑞鹤仙"
  }, 
  {
    "author": "陈允平", 
    "content": "银屏梦觉。\n渐浅黄嫩绿，一声莺小。\n细雨轻尘，建章初闭东风悄。\n依然千树长安道。\n翠云锁、玉窗深窈。\n断桥人、空倚斜阳，带旧愁多少。\n还是清明过了。\n任烟缕露条，碧纤青袅。\n恨隔天涯，几回惆怅苏堤晓。\n飞花满地谁为扫。", 
    "rhythmic": "垂杨"
  }, 
  {
    "author": "陈允平", 
    "content": "长安路。\n还是燕乳莺娇，度帘迁树。\n层楼十二阑干，绣帘半卷，相思处处。\n漫凭伫。\n因念彩云初到，琐窗琼户。\n梨花犹却春寒，翠羞粉怨，尊前解语。\n空有章台烟柳，瘦纤仍似，宫腰飞舞。\n憔悴暗觉文园，双鬓非故。\n闲拈断叶，重托殷勤句。\n频回首、河桥素约，津亭归步。\n恨逐芳尘去。\n眩醉眼尽，游丝乱绪。\n肠结愁千缕。", 
    "rhythmic": "瑞龙吟"
  }, 
  {
    "author": "陈允平", 
    "content": "阑干休去倚，长亭外、烟草带愁归。\n正晓阴帘幕，绮罗清润，西风环佩，金玉参差。\n深院悄，乱蝉嘶夏木，双燕别春泥。\n满地残花，蝶圆凉梦，半亭落叶，蛩感秋悲。\n兰屏馀香在，销魂处、憔悴瘦不胜衣。\n谁念凤楼当日，星约云期。", 
    "rhythmic": "风流子"
  }, 
  {
    "author": "陈允平", 
    "content": "残梦绕林塘。\n诗添瘦、瘦不似东阳。\n正流水荡红，暗通幽径，嫩篁翻翠，斜映回墙。\n对握宝筝低度曲，销蜡靓新簧。\n莺懒昼长，燕闲人倦，乍亲花簟，慵引壶觞。\n帘栊深深地，歌尘静、芳草自碧空厢。\n十二画桥，一堤烟树成行。", 
    "rhythmic": "风流子"
  }, 
  {
    "author": "陈允平", 
    "content": "涵空斜照，掠水轻岚，满天红叶。\n雁泊平芜，凫依乱荻声唼唼。\n寂寞金井梧桐，渐辘轳伊轧。\n明月纱窗，夜寒孤枕应怯。\n吟老西风，笑衰髯、顿疏如镊。\n锦笺勤重，频剔兰灯自阅。", 
    "rhythmic": "华胥引"
  }, 
  {
    "author": "陈允平", 
    "content": "额粉宫黄。\n衬桃花扇底，歌送瑶觞。\n裙拖金缕细，衫唾碧花香。\n琼佩冷，玉肌凉。\n罗袜步沧浪。\n漫共伊，心盟意约，眼觑眉相。\n连环未结双双。\n似桃源误入，初嫁刘郎。\n珑璁仙子髻，绰约道家妆。\n千种恨、九回肠。", 
    "rhythmic": "意难忘"
  }, 
  {
    "author": "陈允平", 
    "content": "听彻南楼鼓。\n寒宵迥、玉壶冰漏迟度。\n重温锦幄，低护青毡，曲通朱户。\n巡檐细嚼寒梅，叹寂寞、孤山伴侣。\n更信有、铁石心肠，广平几度曾赋。\n寒深试拥羊裘，松醪自酌，谁伴吟苦。\n摩挲醉眼，阑干笑拍，白鸥惊去。", 
    "rhythmic": "宴清都"
  }, 
  {
    "author": "陈允平", 
    "content": "古堤直。\n隔水轻阴扬碧。\n东风路，还是舞烟眠露，年年自春色。\n红尘遍京国。\n留滞高阳醉客。\n斜阳外，千缕翠条，彷佛流莺度金尺。\n长亭半陈迹。\n记曾系征鞍，频护歌席。\n匆匆江上又寒食。\n回首处应念，旧曾攀折，依然离恨遍四驿。\n倦游尚南北。\n恻恻。\n怨怀积。\n渐楚榭寒收，隋苑春寂。\n眉颦不尽相思极。", 
    "rhythmic": "兰陵王"
  }, 
  {
    "author": "陈允平", 
    "content": "禁烛飞烟，东风插柳，万家千户。\n梨花院落，数点弄晴纤雨。\n傍秋千、红云半湿，画帘燕子商春语。\n数十年南北，西湖倦客，曲江行旅。\n日暮。\n花深处。\n对修竹弹棋，戏评格五。\n携尊共约，诗酒云朋月侣。\n念旧游、九陌香尘，倡条冶叶还在否。\n踏青归，醉宿兰舟，枕藉黄金俎。", 
    "rhythmic": "琐窗寒"
  }, 
  {
    "author": "陈允平", 
    "content": "铅霜初褪凤葆。\n碧旆侵云窈。\n万绿伤春远，林幽乐、多禽鸟。\n斜阳堤畔草。\n游鱼闹。\n暗水流萍沼。\n翠钿小。\n凉亭醉倚，接罗巾、任倒。\n月明庭树，夜半鹊飞惊晓。\n隔岸苹乡梦渐到。", 
    "rhythmic": "隔浦莲近拍"
  }, 
  {
    "author": "陈允平", 
    "content": "柳初妍，花渐好。\n可恨行期到。\n落梅香尽，澹月朦胧微照。\n风帘银烛暗，露幕金花小。\n纵离歌缓唱，残角又霜晓。\n琐窗前，秦吉了。\n促上长安道。\n扬鞭西去，几点稀星尚云表。", 
    "rhythmic": "早梅芳・喜迁莺"
  }, 
  {
    "author": "陈允平", 
    "content": "凤钗横，鸾带绕。\n独步鸳鸯沼。\n阑干斜倚，自打精神对花笑。\n贴衣琼佩冷，衬袜金莲小。\n卷香茵缥缈，舞袖称纤妙。\n梦初成，欢未了。\n明日青门道。\n离云别雨，脉脉无情画堂晓。", 
    "rhythmic": "早梅芳・喜迁莺"
  }, 
  {
    "author": "陈允平", 
    "content": "昏昏瞑色，乱叶拥云扉。\n渚兰风润，庭桂露凉，香动秋帏。\n独向闲亭步月，阑干瘦倚，此情惟有天知。\n纵如其。\n黄花时节归来，因循已误心期。\n欲写相思寄与，愁拂鸾笺。", 
    "rhythmic": "四园竹"
  }, 
  {
    "author": "陈允平", 
    "content": "晚凉倦浴，素妆薄试铅华靓。\n凝定。\n似一朵芙蓉泛清镜。\n轻纨笑自拈，扑蝶鸳鸯径。\n娇懒。\n金凤、斜翠蝉影。\n冰肌玉骨，衬体红绡莹。\n还暗省。\n记青青、双鬓旧潘令。", 
    "rhythmic": "侧犯"
  }, 
  {
    "author": "陈允平", 
    "content": "客愁都在斜阳外，凭阑桂香吹晚。\n乱叶蝉哀，寒汀鹭泊，离绪并刀难翦。\n牙屏半掩。\n渐尘扑冰纨，浪收云簟。\n露入征衣，满襟秋思付诗卷。\n远思前度问酒，凤楼人共倚，归兴无限。\n雁影亭皋，蛩声院落，双阙明河光转。\n田园梦远。\n叹篱菊初黄，涧莼堪荐。\n拄笏西风，四山烟翠敛。", 
    "rhythmic": "齐天乐"
  }, 
  {
    "author": "陈允平", 
    "content": "杜宇声声频唤，春渐去。\n暗碧柳色依依，湖上迷青雾。\n残香净冼红兰，昨夜朱铅雨。\n金泥帐底，双虬自沈乳。\n天际，渐迤逦片帆南浦。\n一笑蔷薇，别後酒杯慵举。", 
    "rhythmic": "荔枝香近・荔枝香"
  }, 
  {
    "author": "陈允平", 
    "content": "脸霞香销粉薄，泪偷泫。\n金兽，沈水微薰，人帘绿树春阴，糁径红英风卷。\n芳草怨碧，王孙渐远。\n锦屏梦回，恍觉云雨散。\n玉瑟无心理，懒醉琼花宴。", 
    "rhythmic": "荔枝香近・荔枝香"
  }, 
  {
    "author": "陈允平", 
    "content": "晓莺啼醒春愁，粉香独步千红地。\n庭闲散缟，林空翦雪，鸥惊鹤避。\n妒月魂凄，行云梦冷，温柔乡闭。\n渐黄昏院落，清明时候，东风里、无情泪。\n织翠玲珑叶底。\n倚阑人、玉龙休吹。\n残妆微洗，芳心微露，昭阳睡起。\n恨结连环，舞停双佩，水晶如意。\n倩蜂媒、聘取琼花，细与向、尊前比。", 
    "rhythmic": "水龙吟"
  }, 
  {
    "author": "陈允平", 
    "content": "自清明过了，渐柳底、莺梭慵掷。\n万红御风，飘飘如附翼。\n锦绣陈迹。\n障地香尘暗，乱蜂似雨，漫冶游南国。\n兰襟缥缈辞湘泽。\n马迹郊原，燕泥巷陌。\n伤春为花深惜。\n叹芳菲薄幸，容易疏隔。\n庭闲人寂。\n空除芳草碧。\n梦里惊春去，如瞬息。\n长安市上狂客。\n为桃源解佩，醉浓欢极。\n无心整、雾襟烟帻。\n惊回处，断雨残云倦倚，画阑干侧。", 
    "rhythmic": "六丑"
  }, 
  {
    "author": "陈允平", 
    "content": "草碧铺横野。\n带暝色、归鞍卸。\n烟葭露苇，满汀鸥鹭，人在图画。\n渐一声雁过南楼也。\n更细雨、时飘洒。\n念徽容、都销瘦，漫将纨素描写。\n临镜理残妆，依然是、京兆柔雅。\n落叶感秋声，啼浆叹凉夜。", 
    "rhythmic": "塞垣春"
  }, 
  {
    "author": "陈允平", 
    "content": "蕙风扬暖，渐草色分吴，柳阴迷楚。\n寸心似缕。\n看窥帘燕妥，妒花蝶舞。\n翦翦愁红，万点轻飘泪雨。\n怕春去。\n问杜宇唤春，归去何处。\n後期重细许。\n倩落絮飞烟，障春归路。\n长亭别俎。\n对歌尘舞地，暗伤蛮素。\n算得相思，比著伤春又苦。", 
    "rhythmic": "扫花游・扫地游"
  }, 
  {
    "author": "陈允平", 
    "content": "秋江际天阔，风雨凄其。\n云阴未放晴晖。\n归鸦乱叶更萧索，砧声几处寒衣。\n沙头酒初熟，尽篱边朱槿，竹外青旗。\n潮期尚晚，怕轻离、故故迟迟。\n何以醉中先别，容易为分襟，独抱琴归。\n回首征帆缥缈，津亭寂寞，衰草烟迷。", 
    "rhythmic": "夜飞鹊・夜飞鹊慢"
  }, 
  {
    "author": "陈允平", 
    "content": "槐影连阴，竹光抟露，小荷新绿浮园。\n簟纹如浪，绡帐碧笼烟。\n回合溪桥一曲，初雨过、流水溅溅。\n阑干外，沙鸥野鸟，飞过钓鱼船。\n浮生，同幻境，眼空四海，迹寄三椽。\n但随天、休问我後谁前。\n要识渊明琴趣，真真意、都在无弦。\n薰风里，纶巾羽扇，一枕北窗眠。", 
    "rhythmic": "满庭芳"
  }, 
  {
    "author": "陈允平", 
    "content": "报南枝、东风试暖，萧萧甚情味。\n乱琼雕缀。\n幻姑射精神，玉蕊佳丽。\n寿阳宴罢妆台倚。\n眉颦羞鹊喜。\n念误却、何郎归去，清香空翠被。\n溪松径竹素知心，青青岁寒友，甘同憔悴。\n渐画角，严城上、雁霜惊坠。", 
    "rhythmic": "花犯"
  }, 
  {
    "author": "陈允平", 
    "content": "雾幕西山，珠帘卷，浓霭凄迷华屋。\n蒲萄新绿涨，正桃花烟浪，乱红翻触。\n绣阁留寒，罗衣怯润，慵理凤楼丝竹。\n东风垂杨恨，锁朱门深静，粉香初熟。\n念缓酌灯前，醉吟孤枕，顿成清独。\n伤心春去速。\n叹美景虚掷如飞毂。\n漫孤负、秋千台榭，拾翠心期，误芳菲、怨眉愁目。\n冷透金篝湿，空展转、画屏山曲。\n梦不到、华胥国。", 
    "rhythmic": "大"
  }, 
  {
    "author": "陈允平", 
    "content": "碧天如水，新蟾挂、修眉初画云表。\n半江枫叶自黄昏，深院砧声悄。\n渐凉蝶、残花梦晓。\n西风篱落寒小。\n背画阑依依，有数点、流萤乱扑，扇底微照。\n凝望渺漠平芜，蒹葭烟远，过雁远带愁到。\n拼教日日醉斜阳，但素琴横抱。\n记旧谱、归耕未了。", 
    "rhythmic": "霜叶飞"
  }, 
  {
    "author": "陈允平", 
    "content": "油幕收尘。\n素纨招月，一枕苹香微度。\n枕玉牙床，浣冰金斛，薰风夜凉窗户。\n渐睡醒、明河暗，芭蕉几声雨。\n对谁语。\n念徽容已成憔悴，心期误。\n归计欲成又阻。\n寂寞燕楼空，想弓弯、眉黛慵妩。", 
    "rhythmic": "法曲献仙音"
  }, 
  {
    "author": "陈允平", 
    "content": "青青江上草，片帆浪暖，初泊渡头沙。\n翠筇便瘦倚，问酒垂杨，影里那人家。\n东风未许，漫媚妩、轻试铅华。\n飘佩环、玉波秋莹，双髻绿堆鸦。\n空嗟。\n赤阑桥畔，暗约琴心，傍秋千影下。\n夜渐分、西窗愁对，烟月笼纱。", 
    "rhythmic": "渡江云"
  }, 
  {
    "author": "陈允平", 
    "content": "流莺唤梦，芳草带愁，东风料峭寒色。\n又见杏浆饧粥，家家禁烟食。\n江湖几年倦客。\n曾惯识、凄凉岑寂。\n苦吟瘦，萧索诗肠，空愧郊籍。\n春事正溪山，柳雾花尘，深映翠萝壁。\n更谢多情双燕，归来旧庭宅。\n情丝乱游巷陌。", 
    "rhythmic": "应天长"
  }, 
  {
    "author": "陈允平", 
    "content": "东风跃马长安道。\n一树樱桃花谢了。\n别来千里梦频归，醉里五更愁不到。\n江南两岸无名草。", 
    "rhythmic": "玉楼春"
  }, 
  {
    "author": "陈允平", 
    "content": "粉销香减红兰泪。\n总是文君初别意。\n春风织就闷情怀，夜月砌成愁况未。\n迢迢归梦频东里。", 
    "rhythmic": "玉楼春"
  }, 
  {
    "author": "陈允平", 
    "content": "万花丛底曾抬目。\n澹雅梳妆娇已足。\n夜来鹦鹉梦中人，春去琵琶江上曲。\n双鸾碧重钗头玉。", 
    "rhythmic": "玉楼春"
  }, 
  {
    "author": "陈允平", 
    "content": "西园斗结秋千了。\n日漾游丝烟外袅。\n小桥杨柳色初浓，别院海棠花正好。\n粉墙低度莺声巧。", 
    "rhythmic": "玉楼春"
  }, 
  {
    "author": "陈允平", 
    "content": "柳丝挽得秋光住。\n肠断驿亭离别处。\n斜阳一片水边楼，红叶满天江上路。\n来鸿去雁知何数。", 
    "rhythmic": "玉楼春"
  }, 
  {
    "author": "陈允平", 
    "content": "南枝春意正小。\n篱菊都荒了。\n帐底孤灯，夜来还独照。\n沙洲烟翠渺渺。", 
    "rhythmic": "伤情怨・清商怨"
  }, 
  {
    "author": "陈允平", 
    "content": "玉壶尘静。\n蟾光透、一帘疏影。\n偏爱水月楼台近。\n画阑独倚，风度寒香阵。\n犹记曲江烟水恨。\n叹凄凉谁问。", 
    "rhythmic": "品令"
  }, 
  {
    "author": "陈允平", 
    "content": "长江浩渺山明秀。\n宛转西风惊客袖。\n相逢才系柳边舟，相别又倾花下酒。\n怪得新来诗骨瘦。", 
    "rhythmic": "木兰花・玉楼春"
  }, 
  {
    "author": "陈允平", 
    "content": "晚酌宜城酒暖。\n玉软嫩红潮面。\n醉中窈窕度娇眼。\n不识愁深恨浅。\n绣窗一缕香绒线。\n击双燕。", 
    "rhythmic": "秋蕊香"
  }, 
  {
    "author": "陈允平", 
    "content": "银城远枕清江曲。\n汀洲尽画蒹葭绿。\n君上木兰舟。\n妾愁双凤楼。\n角声何处发。\n月浸溪桥雪。\n独自倚阑看。\n风飘襟袖寒。", 
    "rhythmic": "菩萨蛮"
  }, 
  {
    "author": "陈允平", 
    "content": "岁寒时节千林表，独耐风霜。\n妒粉欺黄。\n澹澹衣裳薄薄妆。\n西湖十二阑干曲，倚遍寒香。", 
    "rhythmic": "丑奴儿・采桑子"
  }, 
  {
    "author": "陈允平", 
    "content": "体态玉精神，惺言语。\n一点灵犀动人处。\n绣香罗帕，为待别时亲付。\n要人长记得，相思苦。\n彩鸾独跨，蓝桥归路。\n憔悴东风自蛮素。\n桃叶杨花，又向空江欲度。\n任洛阳城里，春无数。", 
    "rhythmic": "感皇恩"
  }, 
  {
    "author": "陈允平", 
    "content": "闲倚琐窗工绣。\n春困两眉频皱。\n独自下香街，攀折画桥烟柳。\n晴昼。", 
    "rhythmic": "宴桃源・如梦令"
  }, 
  {
    "author": "陈允平", 
    "content": "何处春风归路。\n金屋空藏樊素。\n零乱海棠花，愁梦欲随春去。\n情绪。", 
    "rhythmic": "宴桃源・如梦令"
  }, 
  {
    "author": "陈允平", 
    "content": "鬓云斜插映山红。\n春里澹香融。\n自携纨扇出帘栊。\n意欲扑飞虫。\n蔷薇架下偏宜酒，纤纤手、自引金锺。", 
    "rhythmic": "月中行・月宫春"
  }, 
  {
    "author": "陈允平", 
    "content": "日转花梢春已昼。\n双蛾曲理遥山秀。\n百草偏输羞不斗。\n随人後。\n无情自折金丝柳。\n秋水盈盈娇欲溜。\n六么倦舞弓弯袖。\n偷摘青梅推病酒。\n俳徊久。\n一双燕子归时候。", 
    "rhythmic": "渔家傲"
  }, 
  {
    "author": "陈允平", 
    "content": "自别春风情意恻。\n秦筝不理香尘积。\n去跃青骢游上国。\n归未得。\n何如莫向尊前识。\n薄幸高阳花酒客。\n迷云恋雨青楼侧。\n金屋空闲双凤席。\n离怀适。\n银台烛泪成行滴。", 
    "rhythmic": "渔家傲"
  }, 
  {
    "author": "陈允平", 
    "content": "慵拂妆台懒画眉。\n此情惟有落花知。\n流水悠悠春脉脉，闲倚绣屏，犹自立多时。", 
    "rhythmic": "定风波"
  }, 
  {
    "author": "陈允平", 
    "content": "谢了梨花寒食後。\n翦翦轻寒，晓色侵书牖。\n寂寞幽斋惟酌酒。\n柔条恨结东风手。\n浅黛娇黄春色透。\n薄雾轻烟，远映苏堤秀。\n目断章台愁举首。\n故人应似青青旧。", 
    "rhythmic": "蝶恋花"
  }, 
  {
    "author": "陈允平", 
    "content": "墙外秋千花影後。\n环兽金悬，暗绿笼朱牖。\n为怯轻寒犹酒。\n同心共结怀纤手。\n粉袖盈盈香泪透。\n蹙损双眉，懒画遥山秀。\n柔弱风条低拂首。\n渭城歌舞春如旧。", 
    "rhythmic": "蝶恋花"
  }, 
  {
    "author": "陈允平", 
    "content": "寂寞长亭人别後。\n一把垂丝，乱拂闲轩牖。\n三月春光浓似酒。\n传怀莫放纤纤手。\n金缕依依红日透。\n舞彻东风，不减蛮腰秀。\n扑鬓杨花如白首。\n少年张绪心如旧。", 
    "rhythmic": "蝶恋花"
  }, 
  {
    "author": "陈允平", 
    "content": "落尽樱桃春去後。\n舞絮飞绵，扑簌穿帘牖。\n异别情怀愁对酒。\n翠条折赠劳亲手。\n绣幕深沉寒尚透。\n雨雨晴晴，妆点西湖秀。\n怅望章台愁转首。\n画阑十二东风旧。", 
    "rhythmic": "蝶恋花"
  }, 
  {
    "author": "陈允平", 
    "content": "楼上钟残人渐定。\n庭户沉沉，月落梧桐井。\n闷倚琐窗灯炯炯。\n兽香闲伴银屏冷。\n淅沥西风吹雁影。\n一曲胡笳，别後谁堪听。\n誓海盟山虚话柄。\n凭书问著无言应。", 
    "rhythmic": "蝶恋花"
  }, 
  {
    "author": "陈允平", 
    "content": "别来书渐少，家远梦徒归。\n念去燕来鸿，愁随秋到，旧盟新约，心与天知。\n楚江上、木落林稀。\n西风尚隔心期。", 
    "rhythmic": "红罗袄"
  }, 
  {
    "author": "陈允平", 
    "content": "兰屏香暖，松醪味滑，湖蟹荐香橙。\n雁宇秋高，凤台人远，明月自吹笙。", 
    "rhythmic": "少年游"
  }, 
  {
    "author": "陈允平", 
    "content": "斜阳冉冉水边楼。\n珠箔水晶钩。\n拍点红牙，萧吹紫玉，低按小梁州。", 
    "rhythmic": "少年游"
  }, 
  {
    "author": "陈允平", 
    "content": "画楼深映小屏山。\n帘幕护轻寒。\n比翼香囊，合欢罗帕，都做薄情看。", 
    "rhythmic": "少年游"
  }, 
  {
    "author": "陈允平", 
    "content": "翠罗裙解缕金丝。\n罗扇掩芳姿。\n柳色凝寒，花情雨，生怕踏青迟。", 
    "rhythmic": "少年游"
  }, 
  {
    "author": "陈允平", 
    "content": "彩鸾去，适怨清和，锦瑟谁共理。\n奈春光渐老，万金难买，榆钱空费。\n岸草烟无际。\n落花满地芳尘委。\n翠袖里，红粉溅溅，东风吹泪。\n任鸳帏底。\n宝香寒、金兽慵熏绣被，依依离别意味。\n琼钗暗画心期。\n倩啼鹃、为催行李。", 
    "rhythmic": "还京乐"
  }, 
  {
    "author": "陈允平", 
    "content": "寸心谁托。\n望潇湘暮碧，水遥云邈。\n自绣带、同翦合欢，奈鸳枕梦单，凤帏寒薄。\n澹月梨花，别後伴、情怀萧索。\n念伤春渐懒，病酒未，两愁无药。\n魂销翠兰紫若。\n任钗沉鬓影，香沁眉角。\n怅画阁、尘满妆台，但玉佩依然，宝筝闲却。", 
    "rhythmic": "解连环"
  }, 
  {
    "author": "陈允平", 
    "content": "满院荼シ开尽，杜鹃啼梦醒。\n记晓月、绿水桥边，东风又、折柳旗亭。\n蒙茸轻烟草色，疏帘净、乱织罗带青。\n对一尊、别酒初斟，征衫上、点滴香泪盈。\n几度恨沉断云，飞鸾何处，连环尚结双琼。\n一曲琵琶，湓江上、惯曾听。", 
    "rhythmic": "绮寮怨"
  }, 
  {
    "author": "陈允平", 
    "content": "金屋春深，似灼灼娉婷，真真娇艳。\n洗净铅华，依旧曲眉丰脸。\n犹记舞歇凉州，渐缥缈、碧云缭乱。\n白玉环、宝镜偷换。\n别後甚时重见。\n鸾帏凤席鸳鸯荐。\n但空馀、蕙芳兰茜。\n天涯柳色青青恨，不入东风眼。", 
    "rhythmic": "玲珑四犯"
  }, 
  {
    "author": "陈允平", 
    "content": "暗柳烟深何处，翡翠帘栊，鸳鸯楼阁。\n芹泥融润，飞燕竞穿珠幕。\n秋千倦倚，还思少年，袜步尘轻，衫裁罗薄。\n陡顿芳心暗老，强理新妆，离思都占眉角。\n过了几番花信，晓来地寒意恶。\n可煞东风，甚把夭桃艳杏，故故凌铄。\n伤春憔悴，泪矗粉腮香落。", 
    "rhythmic": "丹凤吟"
  }, 
  {
    "author": "陈允平", 
    "content": "又眉峰碧聚，记得邮亭，人别中宵。\n翦烛西窗下，听林梢叶坠，雾漠烟潇。\n彩鸾梦逐云去，环佩人扶遥。\n但镜裂鸳奁，钗分燕股，粉腻香销。\n迢迢。\n旧游处，向柳下维舟，花底扬镖。\n更忆西风里，采芙蓉江上，双桨频招。", 
    "rhythmic": "忆旧游"
  }, 
  {
    "author": "陈允平", 
    "content": "漏阁闲签，琴窗倦谱，露湿宵萤欲暗。\n雁咽凉声，寂寞芙蓉院。\n画檐外，树色惊霜渐改，澹碧云疏星烂。\n旧约桐阴，问何时重见。\n倚银屏、更忆秋娘面。\n想凌波、共立河桥畔。\n重念酒污罗襦，渐金篝香散。\n翦孤灯、伴宿西风馆。", 
    "rhythmic": "拜星月慢"
  }, 
  {
    "author": "陈允平", 
    "content": "百尺凤皇楼，碧天暮云初扫。\n冰华散缟。\n双鸾驾镜悬空窈。\n婆娑桂影，香满西风阑干悄。\n渐玉魄金辉，飞度千山表。\n饵玄霜、醉琼。\n身在九霄，独步丹梯，飘飘轻雾。\n缥缈广寒殿，觉世山河小。\n爱十二、琼楼好。\n算谁知、消息盈虚道。", 
    "rhythmic": "倒犯"
  }, 
  {
    "author": "陈允平", 
    "content": "鳌峰溯碧，贝阙缘云，桂魄寒光射。\n凤檐鸳瓦。\n星河际、缥缈绣帘高下。\n笙箫奏雅。\n爱雪柳、蛾儿笑把。\n琼佩摇、珠翠盈盈，迤逦飘兰麝。\n陆地金莲照夜。\n富绮罗妆艳，春态容冶。\n笼纱鞍帕。\n香尘过、禁陌宝车骄马。\n游人静也。\n东风里、万红初谢。\n沉醉归、残角霜天，渐落梅声罢。", 
    "rhythmic": "解语花"
  }, 
  {
    "author": "陈允平", 
    "content": "倦听蛩砧，初抛纨扇，隔浦乱钟催晚。\n湘蒲簟冷，楚竹帘稀，窗下乍闻裁翦。\n倦柳梳烟，枯莲蘸水，芙蓉翠深红浅。\n对半床灯火，虚堂凄寂，近书思遍。\n夜漏永、玉宇尘收，银河光烂。\n梦断楚天空远。\n婆娑月树，缥缈仙香，身在广寒宫殿。\n无奈离愁乱织，籍酒销磨，倩花排遣。\n渐江空霜晓，黄芦漠漠，一声来雁。", 
    "rhythmic": "过秦楼"
  }, 
  {
    "author": "陈允平", 
    "content": "翠约苹香。\n绿抟槐阴，隔水晚蝉声断。\n壶冰避暖，钏玉凉，倦暑懒拈歌扇。\n云浪缥缈鱼鳞，新月开弦，落星沉箭。\n恨经年闲阔，柔笺空寄，梦随天远。\n憔悴损、臂薄烟绡，腰宽霞缕，锦瑟暗尘侵染。\n韩香犹在，秦镜空圆。\n薄幸旧盟俱变。\n虚蠹春华，为谁容改芳徽，魂飞娇倩。\n凭危楼望断，江外青山乱点。", 
    "rhythmic": "过秦楼"
  }, 
  {
    "author": "陈允平", 
    "content": "岸柳飘残黄叶，尚学纤腰舞。\n谢他终日，亭前伴羁旅。\n无奈历历寒蝉，为谁唤老西风，伴人吟苦。\n闷无绪。\n记得芙蓉江上，萧娘旧相遇。", 
    "rhythmic": "解蹀躞"
  }, 
  {
    "author": "陈允平", 
    "content": "虹雨乍收，楚天霁、乱飞秋鹜。\n渐草色衰残，墙外土花暗绿。\n故山鹤怨，流水自、菊篱茅屋。\n日暮诗吟就，澹墨闲题修竹。\n更忆飘蓬，霜绨风葛，几度凉燠。\n叹归去来兮，何日甬东一曲。", 
    "rhythmic": "蕙兰芳引"
  }, 
  {
    "author": "陈允平", 
    "content": "授衣时节，犹未定寒燠。\n长空雨收云霁，湛碧秋容沐。\n还是鲈肥蟹美，橡栗村村熟。\n不堪追逐。\n龙山梦远，惆怅田园自黄菊。\n醉中还念倦旅，触景伤心目。\n羞破帽、把茱萸，更忆尊前玉。", 
    "rhythmic": "六么令"
  }, 
  {
    "author": "陈允平", 
    "content": "飞絮迷芳意，落梅销暗香。\n皓鹤泪空碧，白鸥避寒塘。\n妨它踏青斗草，便放晓日东窗。\n先自懒弄晨妆。\n谁奈靓笙簧。\n望帘寻酒市，看钓认渔乡。", 
    "rhythmic": "红林擒近"
  }, 
  {
    "author": "陈允平", 
    "content": "三万六千顷，玉壶天地寒。\n庾岭封的，淇园折琅。\n漠漠梨花烂漫，纷纷柳絮飞残。\n直疑潢潦惊翻，斜风溯狂澜。\n对此频胜赏，一醉饱清欢。", 
    "rhythmic": "红林擒近"
  }, 
  {
    "author": "陈允平", 
    "content": "离歌泣断云，别舞愁飞雪。\n凤皇台上望，琼箫绝。\n钗分玉燕，寸寸回肠折。\n碧空归雁阔。\n犹有疏梅，岁寒独伴高节。\n鲛绡罗帕，泪洒胭脂血。\n悠悠江上水，天连接。\n朱楼遍倚，万里空情切。", 
    "rhythmic": "满路花・促拍满路花"
  }, 
  {
    "author": "陈允平", 
    "content": "寒轻菊未残，春小梅初破。\n兽炉闲拨尽，松明火。\n青毡锦幄，四壁新妆裹。\n重暖香篝，绣被拥银屏，彩鸾空伴云卧。\n相思何处，梦入蓝桥左。\n归期还细数，愁眉锁。\n薄情孤雁，不向楼西过。", 
    "rhythmic": "满路花・促拍满路花"
  }, 
  {
    "author": "陈允平", 
    "content": "闲倚江楼，凉生半臂，天高过雁来小。\n紫芡波寒，青芜烟澹，南浦云帆缥缈。\n潮带离愁，去冉冉、夕阳空照。\n寂寞东篱，白衣人远，渐黄花老。\n见说西湖鸥鹭少。\n孤山路、醉魂飞绕。\n荻蟹初肥，莼鲈更美，尽酒怀诗抱。\n待南枝、春信早。", 
    "rhythmic": "氐州第一"
  }, 
  {
    "author": "陈允平", 
    "content": "长亭路。\n望渭北、漠漠春天树。\n殷勤别酒重斟，明日相思何处。\n晴丝扬暖，芳草外、斜阳自南浦。\n望孤帆、影接天涯，一江潮带愁去。\n回首杜若汀州，叹泛梗飘萍，乍散还聚。\n满径残红春归後，犹自有、杨花乱舞。", 
    "rhythmic": "尉迟杯"
  }, 
  {
    "author": "陈允平", 
    "content": "睡起鸾钗，金约鬓影胧。\n桅佩冷，玉丁东。\n镜里对芙蓉。\n秦筝倦理梁尘暗，惆怅燕子楼空。\n山万叠，水千重。\n一叶漫题红。\n忽忽。\n从别後，残云断雨，馀香在、鲛绡帐中。\n更懊恨、灯花无准，写幽愫、锦织回文，小字斜封。", 
    "rhythmic": "塞翁吟"
  }, 
  {
    "author": "陈允平", 
    "content": "暮烟半敛。\n云护澹月，斜照楼馆。\n春夜偏短。\n一床耿耿，孤灯晃帏幔。\n玉壶漏满。\n天外渐觉，归雁声远。\n离思凄婉。\n重怀执手，东风翠苹岸。\n料想凤楼人，倦绣回文停彩线。\n憔悴泪积，香销娇粉面。\n叹暗老年光，隙驹流箭。\n梦中空见。", 
    "rhythmic": "绕佛阁"
  }, 
  {
    "author": "陈允平", 
    "content": "孤鹜披霞，归鞍卸日，晚香菊自寒城。\n虚馆灯闲，征衫尘浣，夜深何处砧声。\n乱蛩催怨，月明里、依稀数星。\n云山迢递，犹误归期，方寸遍萦。\n秋风燕送鸿迎。\n最怜堤柳，白露先零。\n倦倚楼高，恨随天远，桂风和梦俱清。", 
    "rhythmic": "庆春宫・高阳台"
  }
]