[
  {
    "author": "李壁", 
    "paragraphs": [
      "苏台一别费三年。", 
      "锦书凭雁传。", 
      "风姿重见阆江边。", 
      "玉壶秋井泉。", 
      "翻短舞，趁么弦。", 
      "篆香同夕烟。", 
      "多情莫惜为留连。", 
      "落花中酒天。"
    ], 
    "rhythmic": "阮郎归"
  }, 
  {
    "author": "李壁", 
    "paragraphs": [
      "岸柳阴阴跃锦鳞。", 
      "并湖莲子恰尝新。", 
      "谁教故岁应官去，会老堂中少个人。", 
      "归未久，意弥新。", 
      "吹香不断酒倾银。", 
      "行藏判已天公付，且斗而今见在身。"
    ], 
    "rhythmic": "鹧鸪天"
  }, 
  {
    "author": "李壁", 
    "paragraphs": [
      "又送鹏程轩翥，几看驹隙推移。", 
      "多端时事只天知。", 
      "不饮沈忧如醉。", 
      "白首已甘蓬艾，苍生正倚丞疑。", 
      "楚台风转一帆吹。", 
      "朝列问君来未。"
    ], 
    "rhythmic": "西江月"
  }, 
  {
    "author": "韩", 
    "paragraphs": [
      "难老一杯春酒美，主人玉监清秋。", 
      "九华山下共追游。", 
      "朝来多爽气，都向笔端收。", 
      "台阁功名归去好，便应衮衮公侯。", 
      "未妨含笑看吴钩。", 
      "当年佳梦日，和气瑞光浮。"
    ], 
    "rhythmic": "临江仙", 
    "tags": [
      "九华山"
    ]
  }, 
  {
    "author": "韩", 
    "paragraphs": [
      "五老峰前，九江上、曾生仙客。", 
      "相邂逅、贵池亭下，定交金石。", 
      "我辈风流宜啸咏，官曹尘冗从煎逼。", 
      "且簿书、丛里举清觞，偷闲日。", 
      "同一笑，当今夕。", 
      "梅正好，香浮白。", 
      "便相忘尔汝，醉巾沾湿。", 
      "已向琼楼夸意态，似闻金殿传消息。", 
      "想君今、归去际风云，应相忆。"
    ], 
    "rhythmic": "满江红"
  }, 
  {
    "author": "韩", 
    "paragraphs": [
      "云淡秋空。", 
      "一江流水，烟雨蒙蒙。", 
      "岸转溪回，野平山远，几点征鸿。", 
      "行人独倚孤篷。", 
      "算此景、如图画中。", 
      "莫问功名，且寻诗酒，一棹西风。"
    ], 
    "rhythmic": "柳梢青"
  }, 
  {
    "author": "韩", 
    "paragraphs": [
      "问西湖好处，楼上薰风，有谁称寿。", 
      "十里荷香，对槐阴清昼。", 
      "细浪揉蓝，远山凝黛，更管弦初奏。", 
      "醉舞嗟嗟，欢声沸沸，生申时候。", 
      "膝下婆娑，老莱儿戏，帝所辉光，使衣呈绣。", 
      "眷倚方隆，赐金章华绶。", 
      "自此飞腾，凤阁鸾台，好满斟醇酎。", 
      "道骨仙风，朱颜青鬓，年年依旧。"
    ], 
    "rhythmic": "醉蓬莱", 
    "tags": [
      "西湖"
    ]
  }, 
  {
    "author": "韩", 
    "paragraphs": [
      "明月到花影，把酒对香红。", 
      "此情飘洒，但觉清景满帘栊。", 
      "人被好花相恼，花亦知人幽韵，佳处本同风。", 
      "挥手谢尘网，举袂步蟾宫。", 
      "秋已半，幽涧侧，乱山中。", 
      "故人过我，终夕乘兴可千锺。", 
      "赖有曲江才子，坐上平章花月，不管老英雄。", 
      "心事将何寄，醉语又匆匆。"
    ], 
    "rhythmic": "水调歌头"
  }, 
  {
    "author": "韩", 
    "paragraphs": [
      "万事佯休去。", 
      "漫栖迟、灵山起雾，玉溪流渚。", 
      "击楫凄凉千古意，怅怏衣冠南渡。", 
      "泪暗洒、神州沈处。", 
      "多少胸中经济略，气□□、郁郁愁金鼓。", 
      "空自笑，听鸡舞。", 
      "天关九虎寻无路。", 
      "叹都把、生民膏血，尚交胡虏。", 
      "吴蜀江山无自好，形势何能尽语。", 
      "但目尽、东南风土。", 
      "赤壁楼船应似旧，问子瑜、公瑾今安否。", 
      "割舍了，对君举。"
    ], 
    "rhythmic": "贺新郎"
  }, 
  {
    "author": "韩", 
    "paragraphs": [
      "病起情怀恶。", 
      "小帘栊、杨花坠絮，木阴成幄。", 
      "试问春光今几许，都把年华忘却。", 
      "更多少、从前盟约。", 
      "拟待莺边寻好语，恍残红、零乱风回薄。", 
      "思住事，信如昨。", 
      "清明寒食须行乐。", 
      "算人生、何时富贵，自徒萧索。", 
      "试著春衫从酒伴，乱插繁英嫩萼。", 
      "信莫被、功名担阁。", 
      "随分溪山供笑傲，这一身、闲处谁能缚。", 
      "琴剑外，尽杯酌。"
    ], 
    "rhythmic": "贺新郎"
  }, 
  {
    "author": "韩", 
    "paragraphs": [
      "鸣琴单父。", 
      "凫舄宜飞去。", 
      "不比河阳花满树。", 
      "此意直高千古。", 
      "清秋诞日相逢。", 
      "乃同涧上村侬。", 
      "笑指壶山为寿，仁心静处加功。"
    ], 
    "rhythmic": "清平乐"
  }, 
  {
    "author": "韩", 
    "paragraphs": [
      "从来江左夷吾，大名迥诸出公右。", 
      "金堂玉室，瑶林琼树，龙麟蟠走。", 
      "志在神皋，气雄云梦，十吞八九。", 
      "问三槐盛事，当年初度，人应羡、青毡旧。", 
      "说与文章太守。", 
      "庆千秋、好为亲寿。", 
      "冰桃雪藕，霞裾月佩，莺鸾歌奏。", 
      "雨熟西畴，星躔南极，宝香凝昼。", 
      "趁新凉，便约乘云绕日，饮天浆酒。"
    ], 
    "rhythmic": "水龙吟"
  }, 
  {
    "author": "韩", 
    "paragraphs": [
      "萧然在涧。", 
      "景色秋来冠。", 
      "几缕明霞红未断。", 
      "矫首时时遐观。", 
      "回思五马清游。", 
      "分明前辈风流。", 
      "留作山间佳话，更谁愁上眉头。"
    ], 
    "rhythmic": "清平乐"
  }, 
  {
    "author": "韩", 
    "paragraphs": [
      "雨意生凉，云容催暮。", 
      "画楼人倚阑干处。", 
      "柳边新月已微明，银潢隐隐疏星渡。", 
      "今古佳期，漫传牛女。", 
      "一杯试与寻新句。", 
      "幽怀冷眼是青山，旧欢往恨浑无据。"
    ], 
    "rhythmic": "踏莎行"
  }, 
  {
    "author": "韩", 
    "paragraphs": [
      "常思高致。", 
      "又见凉风起。", 
      "欢喜年时为寿意。", 
      "快写山歌重寄。", 
      "愿公好德康宁。", 
      "青云收取功名。", 
      "莫道而今官小，吾儒正要仁民。"
    ], 
    "rhythmic": "清平乐"
  }, 
  {
    "author": "韩", 
    "paragraphs": [
      "雨洗元宵。", 
      "楼台烟锁，隐隐笙箫。", 
      "且插梅花，自烧银烛，沈水香飘。", 
      "软红尘里星桥。", 
      "想霁色、皇都绛霄。", 
      "屏掩潇湘，醉和衣倒，春梦迢迢。"
    ], 
    "rhythmic": "柳梢青"
  }, 
  {
    "author": "韩", 
    "paragraphs": [
      "雪云收尽晴风软。", 
      "小山春浪晴波远。", 
      "梅片已飞香。", 
      "海棠红试妆。", 
      "人言诗易与。", 
      "酒盏谁分付。", 
      "不是没心情。", 
      "夕阳啼鸟声。"
    ], 
    "rhythmic": "菩萨蛮"
  }, 
  {
    "author": "韩", 
    "paragraphs": [
      "说著相思梦亦愁。", 
      "芳草斜阳，春满秦楼。", 
      "楼前新绿水西流。", 
      "一曲阳关，分付眉头。", 
      "多少风流事已休。", 
      "纷薄香浓，怕见绸缪。", 
      "淡云笼月小庭幽。", 
      "明日山长，清恨悠悠。"
    ], 
    "rhythmic": "一翦梅"
  }, 
  {
    "author": "韩", 
    "paragraphs": [
      "晚秋烟渚。", 
      "更舟倚、萧萧雨。", 
      "水痕清汜，迤逦渐整，云帆西去。", 
      "三叠阳关，留下别离情绪。", 
      "溪南一坞。", 
      "对风月、谁为主。", 
      "酒徒诗社，自此冷落，胸怀尘土。", 
      "目送鸿飞，莫听数声柔橹。"
    ], 
    "rhythmic": "海月谣"
  }, 
  {
    "author": "韩", 
    "paragraphs": [
      "春色入芳梢，点缀万枝红玉。", 
      "莫道怕愁贪睡，倚新妆如束。", 
      "纷纷桃李太妖娆，相对夜阑烛。", 
      "记取疏花横处，有暗香飘馥。"
    ], 
    "rhythmic": "好事近"
  }, 
  {
    "author": "韩", 
    "paragraphs": [
      "平生常为梅花醉。", 
      "数枝滴滴香沾袂。", 
      "雪後月华明*胆瓶无限清。", 
      "夜深灯影瘦。", 
      "饮尽杯中酒。", 
      "明日景尤新。", 
      "人间都是春。"
    ], 
    "rhythmic": "菩萨蛮"
  }, 
  {
    "author": "韩", 
    "paragraphs": [
      "春色著人多少，溪头桃杏舒红。", 
      "杖藜相与过桥东。", 
      "往事旧欢如梦。", 
      "花底醉眠芳草，柳边嘶入骄骢。", 
      "如今憔悴坐诗穷。", 
      "莫问醯鸡舞瓮。"
    ], 
    "rhythmic": "西江月"
  }, 
  {
    "author": "韩", 
    "paragraphs": [
      "一曲青山映小池。", 
      "林疏人静月明时。", 
      "相逢杯酒也相宜。", 
      "醉眼不知春事少，欢情犹得漏声迟。", 
      "神仙何处梦魂飞。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "宝鸭香消酒未醒。", 
      "锦衾春暖梦初惊。", 
      "鬓云撩乱玉钗横。", 
      "半怯夜寒褰绣幌，尚馀娇困剔银灯。", 
      "粉痕微褪脸霞生。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "风暖晨光寂寂，月明夜气沈沈。", 
      "山间林下步轻阴。", 
      "花柳飞绵布锦。", 
      "酒病向谁能遣，春愁惟我难禁。", 
      "尊前一曲断肠声。", 
      "梦破晓窗枕。"
    ], 
    "rhythmic": "西江月"
  }, 
  {
    "author": "韩", 
    "paragraphs": [
      "池塘春草燕飞飞。", 
      "人醉牡丹时。", 
      "多少姚黄魏紫，搦成腻粉燕支。", 
      "谪仙醉把平章看，晴影度帘迟。", 
      "花外一声，柳边几个黄鹂。"
    ], 
    "rhythmic": "朝中措"
  }, 
  {
    "author": "韩", 
    "paragraphs": [
      "今古钓台下，行客系扁舟。", 
      "扁舟何似，云山千叠亦东游。", 
      "我欲停桡一醉，与写平生幽愤，横管更清讴。", 
      "小上客星阁，短鬓独搔头。", 
      "风乍起，烟未敛，雨初收。", 
      "一年花事，数声欲春休。", 
      "吊古怀贤情味，只有浮名如故，谁复识羊裘。", 
      "赖得玄英隐，相望此溪流。"
    ], 
    "rhythmic": "水调歌头"
  }, 
  {
    "author": "韩", 
    "paragraphs": [
      "梅蕊小春天气，橘林良月风光。", 
      "五云边近九霞觞。", 
      "美景初无尽藏。", 
      "老矣相逢湖海，年来游遍潇湘。", 
      "诗情满眼兴何长。", 
      "赢得烟霄直上。"
    ], 
    "rhythmic": "西江月"
  }, 
  {
    "author": "韩", 
    "paragraphs": [
      "花底醉东风，好景宜同寿。", 
      "海角天涯今几春，邂逅新丰酒。", 
      "内集记高阳，南渡闲回首。", 
      "但愿长年饱饭休，一笑风尘表。"
    ], 
    "rhythmic": "卜算子"
  }, 
  {
    "author": "韩", 
    "paragraphs": [
      "小雨收晴作社寒。", 
      "月桥花院篆香残。", 
      "杏腮桃脸黛眉弯。", 
      "歌拂燕梁牵客恨，醉临鸾镜怕人看。", 
      "良宵春梦绕屏山。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "海棠欲谢绵飞柳。", 
      "柳丝自拂行人首。", 
      "上巳是清明。", 
      "新烟带粥饧。", 
      "轻阴帘幕冷。", 
      "闲却秋千影。", 
      "曲水兴无涯。", 
      "丽人花半遮。"
    ], 
    "rhythmic": "菩萨蛮"
  }, 
  {
    "author": "韩", 
    "paragraphs": [
      "湖海相逢更日边。", 
      "槐风莲雨寿杯前。", 
      "琴书图画水沈烟。", 
      "共指金銮当直，不应彭泽尚回旋。", 
      "今年初度想超然。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "欢浓两点笑靥儿。", 
      "雪初消、梅欲放时。", 
      "不信道、伤春瘦，怕人猜、犹待皱眉。", 
      "香浓翠被屏山曲，把珊枕、侧过又移。", 
      "试与伴、江头去，但醉翁、亭上要诗。"
    ], 
    "rhythmic": "恋绣衾"
  }, 
  {
    "author": "韩", 
    "paragraphs": [
      "一曲霓裳舞未终。", 
      "玉钗垂额鬓云松。", 
      "梦回金殿月华东。", 
      "燕子莺儿情脉脉，柳枝桃叶恨匆匆。", 
      "罗襟空惹御香浓。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "三年重到严滩路。", 
      "叹须鬓、衣冠尘土。", 
      "倚孤篷、闲自濯清风，见一片、飞鸿归去。", 
      "人间何用论今古。", 
      "漫赢得、个般情绪。", 
      "雨吹来云、乱处水东流，但只有、青山如故。"
    ], 
    "rhythmic": "步蟾宫"
  }, 
  {
    "author": "韩", 
    "paragraphs": [
      "一枕暑风外，事事且随缘。", 
      "随缘何处琴剑，闲泊此层巅。", 
      "日绕九天楼殿，烟抹四山林薄，尘土市声前。", 
      "老眼醉还醒，犹得到诗边。", 
      "桥南院，双桂隐，有名言。", 
      "江湖人物，好在收拾付书帘。", 
      "回首吾庐无恙，寄卧僧窗何事，鸿鹄本高骞。", 
      "水调赋明月，谁道更超然。"
    ], 
    "rhythmic": "水调歌头"
  }, 
  {
    "author": "韩", 
    "paragraphs": [
      "雨湿西风水面烟。", 
      "一巾华发上溪船。", 
      "帆迎山色来还去，橹破滩痕散复圆。", 
      "寻浊酒，试吟篇。", 
      "避人鸥鹭更翩翩。", 
      "五更犹作钱塘梦，睡觉方知过眼前。"
    ], 
    "rhythmic": "鹧鸪天"
  }, 
  {
    "author": "韩", 
    "paragraphs": [
      "嘉节已吹帽，谁复见南山。", 
      "南山佳处，台上云绕一溪环。", 
      "犹记使君同醉，化鹤千年何在，今古自应悭。", 
      "胜事漫陈迹，风物只高寒。", 
      "都莫问，归酒畔，集毫端。", 
      "等闲吟笑而已，赖有孔融尊。", 
      "伟矣广平心致，赢得相遭淡泊，感旧唱酬闲。", 
      "且看小斋菊，抵掌共凭阑。"
    ], 
    "rhythmic": "水调歌头"
  }, 
  {
    "author": "韩", 
    "paragraphs": [
      "年光虚度。", 
      "能得几多消散处。", 
      "莫恨归迟。", 
      "得见新词不自持。", 
      "山中酒里。", 
      "笑语喧哗知有弟。", 
      "此意谁如。", 
      "世事纷纷一任渠。"
    ], 
    "rhythmic": "减字木兰花"
  }, 
  {
    "author": "韩", 
    "paragraphs": [
      "霜叶柳塘风，烟蕊梅溪渡。", 
      "茅店问村醪，未许空归去。", 
      "倚杖小徘徊，写我吟边句。", 
      "醉眼复何之，落日孤鸿处。"
    ], 
    "rhythmic": "生查子"
  }, 
  {
    "author": "韩", 
    "paragraphs": [
      "闻道晚春时候，暖风是处花飘。", 
      "游人争渡水南桥。", 
      "多少池塘春草。", 
      "跃马谁联玉勒，钓鱼应泛兰桡。", 
      "韶光何限不逍遥。", 
      "输与溪鸥野鸟。"
    ], 
    "rhythmic": "西江月"
  }, 
  {
    "author": "韩", 
    "paragraphs": [
      "春浓人静倦游嬉。", 
      "烟雨战棠梨。", 
      "翠径乱红无数，频啼枝上黄鹂。", 
      "小园流水溅溅处，绿遍谢家池。", 
      "怨月恨花滋味，泪痕犹染罗衣。"
    ], 
    "rhythmic": "朝中措"
  }, 
  {
    "author": "韩", 
    "paragraphs": [
      "云影收晴雨外明。", 
      "碧溪春滟滟，落花平。", 
      "莺声催我过桥行。", 
      "人何在，诗酒淡心情。", 
      "闲里兴还生。", 
      "锦鳞题尺素，有谁能。", 
      "草边芳径柳边城。", 
      "归来也，清梦绕山屏。"
    ], 
    "rhythmic": "小重山"
  }, 
  {
    "author": "韩", 
    "paragraphs": [
      "脆管繁弦无觅处，小楼空掩遥山。", 
      "柳丝直下曲阑干。", 
      "海棠红欲褪，玉钏怯春衫。", 
      "酒不成芳信断，社寒新燕呢喃。", 
      "雕盘慵整宝香残。", 
      "绮疏明薄暮，帘外雨潺潺。"
    ], 
    "rhythmic": "临江仙"
  }, 
  {
    "author": "韩", 
    "paragraphs": [
      "五湖烟水百花洲。", 
      "别乘最风流。", 
      "人道紫枢家世，清时衮衮公侯。", 
      "名园绿水春无价，蜀锦舞缠头。", 
      "眉寿年年今日，宝杯香霭飞浮。"
    ], 
    "rhythmic": "朝中措"
  }, 
  {
    "author": "韩", 
    "paragraphs": [
      "柳娇花妒燕莺喧。", 
      "断肠空眼穿。", 
      "一春风雨夜厌厌。", 
      "不闻钟鼓传。", 
      "香冷曲屏罗帐掩，园林谁与上秋千。", 
      "忆得年时凤枕，日高犹醉眠。"
    ], 
    "rhythmic": "月宫春"
  }, 
  {
    "author": "韩", 
    "paragraphs": [
      "芍药酴醾满院春。", 
      "门前杨柳媚晴曛。", 
      "重帘双燕语沈沈。", 
      "花映绿娇初日嫩，叶栖红小晚烟昏。", 
      "轻雷不觉送微阴。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "烟禁荒荒雨湿云。", 
      "近郊争出满城人。", 
      "儿童藉草几成市，杯酒沾花不觉村。", 
      "身又老，眼增明。", 
      "回头一任是红尘。", 
      "山中谁信无寒食，涧上何如且采苹。"
    ], 
    "rhythmic": "鹧鸪天"
  }, 
  {
    "author": "韩", 
    "paragraphs": [
      "翻空雪浪送飞花。", 
      "春晓媚霜华。", 
      "风回点点迷人处，峭寒轻、诗思殊佳。", 
      "双燕未来，断鸿何在，微雨又天涯。", 
      "绮窗明暗是谁家。", 
      "雕槛馥兰芽。", 
      "画檐帘幕黄昏後，试倾杯、笑语喧哗。", 
      "聚散人生，吾侪老矣，醉墨任横斜。"
    ], 
    "rhythmic": "一丛花"
  }, 
  {
    "author": "韩", 
    "paragraphs": [
      "东风拂槛露犹寒。", 
      "花重湿阑干。", 
      "淡云殢日，晨光微透，帘幕香残。", 
      "阴晴不定瑶阶润，新恨觉心阑。", 
      "凭高望断，绿杨南陌，无限关山。"
    ], 
    "rhythmic": "眼儿媚"
  }, 
  {
    "author": "韩", 
    "paragraphs": [
      "苏公堤上西湖路。", 
      "柳外跃、青骢去。", 
      "多少韶华惊暗度。", 
      "南山游遍，北山归後，总是题诗处。", 
      "如今老矣伤春暮。", 
      "泽畔行吟漫寻句。", 
      "落拓情怀空自许。", 
      "小园芳草，短篱修竹，点点飞花雨。"
    ], 
    "rhythmic": "青玉案", 
    "tags": [
      "西湖"
    ]
  }, 
  {
    "author": "韩", 
    "paragraphs": [
      "只恐山灵俗驾回。", 
      "海鸥飞下莫惊猜。", 
      "机心消尽重徘徊。", 
      "宿雨乍晴千涧落，晓云微露两山排。", 
      "新苗时翼好风来。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "扁舟撑月转江湖。", 
      "烟水湛金铺。", 
      "篷底晓凉歌罢，肌肤冰雪初扶。", 
      "诗人自是风尘表，佳处句能摹。", 
      "属玉一双飞去，荷花香动菰蒲。"
    ], 
    "rhythmic": "朝中措"
  }, 
  {
    "author": "韩", 
    "paragraphs": [
      "忽得相逢惊似旧。", 
      "问山中、酒徒诗友。", 
      "闲倚睛楼，长安市上，华发为君搔首。", 
      "绿竹疏梅今在否。", 
      "对西湖、夕阳烟岫。", 
      "鸿雁声中，人间今古，还是醉醒时候。"
    ], 
    "rhythmic": "明月棹孤舟・夜行船", 
    "tags": [
      "西湖"
    ]
  }, 
  {
    "author": "韩", 
    "paragraphs": [
      "天孙应为织云裳。", 
      "试宫妆。", 
      "问刘郎。", 
      "湖上波寒，依旧远山苍。", 
      "自是老来心事懒，空落拓，少年场。", 
      "挥豪闲与细端相。", 
      "记严扬。", 
      "陋苏张。", 
      "兴到一杯，微醉亦成章。", 
      "回首片帆西去也，何日更，共清狂。"
    ], 
    "rhythmic": "江城子"
  }, 
  {
    "author": "韩", 
    "paragraphs": [
      "倚遍阑干弄花雨。", 
      "卷珠帘、草迷芳树。", 
      "山崦里、几许云烟来去。", 
      "画不就、人家院宇。", 
      "社寒梁燕呢喃舞。", 
      "小桃红、海棠初吐。", 
      "谁信道、午醉醒时情绪。", 
      "闲整春衫自语。"
    ], 
    "rhythmic": "冉冉云"
  }, 
  {
    "author": "韩", 
    "paragraphs": [
      "花影半。", 
      "晴色乍开云卷。", 
      "择胜寻春愁日短。", 
      "雨馀山路晚。", 
      "涧底桃深红满。", 
      "人意不禁闲远。", 
      "胡蝶绕枝啼鸟怨。", 
      "东风吹酒面。"
    ], 
    "rhythmic": "谒金门"
  }, 
  {
    "author": "韩", 
    "paragraphs": [
      "点点淮山，迢迢江水，分明别是风光。", 
      "地灵人杰，星斗烂文章。", 
      "初度充闾佳气，当年瑞、应弄圭璋。", 
      "薰弦奏，凉宵宝月，玉井藕花香。", 
      "清真，如逸少，兰亭修竹，曲水流觞。", 
      "想醉乡日永，地久天长。", 
      "小驻屏星怀玉，飞凫舄、元在鹓行。", 
      "功名事，云龙风虎，行矣佩金章。"
    ], 
    "rhythmic": "满庭芳"
  }, 
  {
    "author": "韩", 
    "paragraphs": [
      "一曲西风醉木犀。", 
      "天香吹梦入瑶池。", 
      "钗横犹记未开枝。", 
      "花重嫩舒红笑脸，叶稀轻拂翠颦眉。", 
      "酒醒残月雁声迟。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "山气吹云宝月凉。", 
      "园英承露菊花黄。", 
      "吾生只合醉为乡。", 
      "怅望佳人因共赋，分明佳节是重阳。", 
      "酒边犹发少年狂。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "莫问星星鬓染霜。", 
      "一杯同看月昏黄。", 
      "放歌渔父濯沧浪。", 
      "却忆手栽双柳句，真成云汉抉天章。", 
      "苏仙何在立苍茫。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "霜後黄花尚自开。", 
      "老年情绪为何哉。", 
      "株株浑是手亲栽。", 
      "秋际有言挥玉尘，冬来无梦绕金钗。", 
      "相思一夜发窗梅。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "雪消霜入小溪舟。", 
      "试浮游。", 
      "上山头。", 
      "薄薄寒烟，依旧未全收。", 
      "问道梅花开也未，吟不尽，一春愁。", 
      "襟怀如此老还休。", 
      "懒凝眸。", 
      "转深幽。", 
      "诗罢一眉，新月又如钩。", 
      "腊後春前村意远，回棹稳，水西流。"
    ], 
    "rhythmic": "江城子"
  }, 
  {
    "author": "韩", 
    "paragraphs": [
      "月角珠庭映伏犀。", 
      "扶摇当上凤凰池。", 
      "广寒曾折最高枝。", 
      "壮志还同诸葛膝，清名还似紫芝眉。", 
      "梅花春寿酒行迟。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "老去情怀酒味中。", 
      "水边林下古人风。", 
      "岁云暮矣江空晚，谁识儋州秃鬓翁。", 
      "人易远，语难工。", 
      "春时犹记一尊同。", 
      "苦心未免皆如此，只合挥弦目送鸿。"
    ], 
    "rhythmic": "鹧鸪天"
  }, 
  {
    "author": "韩", 
    "paragraphs": [
      "小楼春映远山横。", 
      "绿遍高城。", 
      "望中一片斜阳静，更萋萋、芳草还生。", 
      "疏雨冷烟寒食，落花飞絮清明。", 
      "数声弦管忍重听。", 
      "犹带微酲。", 
      "问春何事春将老，春不语、春恨难平。", 
      "莫把风流时节，都归闲淡心情。"
    ], 
    "rhythmic": "风入松"
  }, 
  {
    "author": "韩", 
    "paragraphs": [
      "小园红入春无际。", 
      "新声休写花间意。", 
      "一笑唤真真。", 
      "香腮酒未醒。", 
      "惜芳追胜事。", 
      "畅饮馀诗思。", 
      "无处说衷情。", 
      "暗尘罗帐生。"
    ], 
    "rhythmic": "菩萨蛮"
  }, 
  {
    "author": "韩", 
    "paragraphs": [
      "花肃肃。", 
      "杨柳三眠未足。", 
      "一棹溪山新涨绿。", 
      "旧欢无梦续。", 
      "莫问杜鹃啼蜀。", 
      "只有江南水竹。", 
      "北客凄凉无伴独。", 
      "春山生草木。"
    ], 
    "rhythmic": "谒金门"
  }, 
  {
    "author": "韩", 
    "paragraphs": [
      "幽意熟。", 
      "吟啸春风自足。", 
      "爽气初生晴未燠。", 
      "相逢休问卜。", 
      "画出高山盘谷。", 
      "岩上飞云相逐。", 
      "他日江东思渭北。", 
      "断舷谁为续。"
    ], 
    "rhythmic": "谒金门"
  }, 
  {
    "author": "韩", 
    "paragraphs": [
      "一雨已秋深，月色寒而静。", 
      "夜半披衣草树间，玉露团清影。", 
      "长笛倚楼声，听彻还重省。", 
      "手启柴门倦复关，云卧衣裳冷。"
    ], 
    "rhythmic": "卜算子"
  }, 
  {
    "author": "韩", 
    "paragraphs": [
      "庆文章太守，燕寝凝香，诞弥佳节。", 
      "庾岭归来，又经年梅发。", 
      "棋酒心情，笙歌滋味，便合朝天阙。", 
      "玉作山前，冰为水际，几多风月。", 
      "绿鬓朱颜，浩然相对，自是中原，旧家人物。", 
      "鹭班回，尚记陪清切。", 
      "好把胸蟠万卷，谈笑了、济时勋业。", 
      "锦幄初温，宝杯深劝，舞回香雪。"
    ], 
    "rhythmic": "醉蓬莱"
  }, 
  {
    "author": "韩", 
    "paragraphs": [
      "为兹春酒寿诗翁。", 
      "我辈一尊同。", 
      "香动梅梢圆月，年年先得东风。", 
      "冰溪清浅流环玉，莲幕漫从容。", 
      "但愿人生长久，挥弦目送飞鸿。"
    ], 
    "rhythmic": "朝中措"
  }, 
  {
    "author": "韩", 
    "paragraphs": [
      "小春时候腊前梅。", 
      "还知道、为谁开。", 
      "应绕百千回。", 
      "夜色转、参横斗魁。", 
      "十分孤静，替伊愁绝，片月共徘徊。", 
      "一阵暗香来。", 
      "便觉得、诗情有涯。"
    ], 
    "rhythmic": "太常引"
  }, 
  {
    "author": "韩", 
    "paragraphs": [
      "谁翻新曲玉溪滨。", 
      "何日得为邻。", 
      "醉里行歌相答，步随泉石松云。", 
      "如今又是梅时候，只有眼中人。", 
      "魂断幽香孤影，花前闲整衣巾。"
    ], 
    "rhythmic": "朝中措"
  }, 
  {
    "author": "韩", 
    "paragraphs": [
      "溪风吹雨晚打窗。", 
      "把心情、阑入醉乡。", 
      "记取在、山深处，我如今、双鬓已苍。", 
      "夜阑寒影灯花淡，梦难成、清漏更长。", 
      "宝瑟断、鸾胶续，泪珠弹、犹带粉香。"
    ], 
    "rhythmic": "恋绣衾"
  }, 
  {
    "author": "韩", 
    "paragraphs": [
      "一朵梅花百和香。", 
      "浅色春风，别样宫妆。", 
      "西湖衣钵更难忘。", 
      "雪意江天，浑断人肠。", 
      "清夜横斜竹影窗。", 
      "赢得相思，魂梦悠扬。", 
      "玉溪山外水云乡。", 
      "茅舍疏篱，不换金章。"
    ], 
    "rhythmic": "一翦梅", 
    "tags": [
      "西湖"
    ]
  }, 
  {
    "author": "韩", 
    "paragraphs": [
      "道上疏梅花一树。", 
      "人去人来，不管流年度。", 
      "闲过南豅同散步。", 
      "东风为我吹香去。", 
      "试问青春今几许。", 
      "明日新正，溪影横山暮。", 
      "遮莫攀翻君且住。", 
      "心儿却在题诗处。"
    ], 
    "rhythmic": "蝶恋花"
  }, 
  {
    "author": "韩", 
    "paragraphs": [
      "尽道今年春较早。", 
      "梅与人情，觉得梅偏好。", 
      "一树南豅香未老。", 
      "春风已自生芳草。", 
      "来自城中犹带晓。", 
      "行到君家，细雨吹池沼。", 
      "怅望沙坑须会到。", 
      "玉溪此意年时少。"
    ], 
    "rhythmic": "蝶恋花"
  }, 
  {
    "author": "韩", 
    "paragraphs": [
      "山意入春晴，都是梅和柳。", 
      "白白与青青，日映风前酒。", 
      "归去也如何，路上休回首。", 
      "各自做新年，柳袅梅枝瘦。"
    ], 
    "rhythmic": "生查子"
  }, 
  {
    "author": "韩", 
    "paragraphs": [
      "暗尘明月小桃枝，旧家时情味。", 
      "问而今、风转蛾儿底。", 
      "有谁把、春衫试。", 
      "景龙灯火升平世。", 
      "动长安歌吹。", 
      "这山城、不道人能记。", 
      "甚村酒、偏教醉。"
    ], 
    "rhythmic": "探春令"
  }, 
  {
    "author": "韩", 
    "paragraphs": [
      "罗帐画屏新梦悄，绿窗慵起香残。", 
      "重帘生怕倚阑干。", 
      "春风吹玉水，春雪满灵山。", 
      "梁燕未来归雁动，海棠才带红酣。", 
      "酒愁花恨霎时间。", 
      "烟云催薄暮，丝雨湿轻寒。"
    ], 
    "rhythmic": "临江仙"
  }, 
  {
    "author": "韩", 
    "paragraphs": [
      "风回香雪到梨花。", 
      "山影是谁家。", 
      "小窗未晚，重檐初霁，玉倚蒹葭。", 
      "社寒不管人如此，依旧在天涯。", 
      "碧云暮合，芳心撩乱，醉眼横斜。"
    ], 
    "rhythmic": "眼儿媚"
  }, 
  {
    "author": "韩", 
    "paragraphs": [
      "竹树阴阴流涧水，黄鹂飞去飞还。", 
      "蓬门篱落小桥湾。", 
      "更无尘迹到，我自爱其闲。", 
      "雨又随风催薄暮，轻雷时动云斑。", 
      "归来凉意一窗间。", 
      "病馀真倦矣，睡熟簟纹宽。"
    ], 
    "rhythmic": "临江仙"
  }, 
  {
    "author": "韩", 
    "paragraphs": [
      "斜日清霜山薄暮。", 
      "行到桥东，林竹疑无路。", 
      "小院横窗香噀雾。", 
      "胆屏曲几花如雨。", 
      "细酌心情因少驻。", 
      "九万刚风，寒影吹琼素。", 
      "不是月宫那有许。", 
      "霓裳舞彻凌波步。"
    ], 
    "rhythmic": "蝶恋花"
  }, 
  {
    "author": "韩", 
    "paragraphs": [
      "玉水明沙。", 
      "峰回路转，城倚桥斜。", 
      "老我登临，同谁酩酊，一望还赊。", 
      "飞鸿杳霭天涯。", 
      "但拚取、心情酒家。", 
      "紫菊枝枝，红茱颗颗，休问年华。"
    ], 
    "rhythmic": "柳梢青"
  }, 
  {
    "author": "韩", 
    "paragraphs": [
      "玉水灵山，霜天清晓，非烟非雾琴堂。", 
      "载临初度，圭璧记煌煌。", 
      "百里民安抚字，欢呼处、禾黍登场。", 
      "今年好，为兹春酒，莫惜醉淋浪。", 
      "神仙，□领袖，山河勋业，星斗文章。", 
      "便黄扉青琐，会遇明良。", 
      "愿赐尚方之剑，攀槛折、於古辉光。", 
      "飞凫去，甘棠遗爱，留与话桐乡。"
    ], 
    "rhythmic": "满庭芳"
  }, 
  {
    "author": "韩", 
    "paragraphs": [
      "风前觅得梅花句。", 
      "香来自是相分付。", 
      "片月动黄昏。", 
      "一枝横酒尊。", 
      "人间何处有。", 
      "又到春时候。", 
      "莫负此诗家。", 
      "将心吟好花。"
    ], 
    "rhythmic": "菩萨蛮"
  }, 
  {
    "author": "韩", 
    "paragraphs": [
      "梅蕊依稀矣。", 
      "岁华深、け然但把，杖藜闲倚。", 
      "山绕荒林红叶下，落日孤城烟水。", 
      "意兴寄、云何则是。", 
      "底事疏枝横绝峭，未吹香、便与花相似。", 
      "不忍折，为之喜。", 
      "寒鸦万点霜风起。", 
      "正人家、园收芋栗，小槽初美。", 
      "欲醉阿谁同一饮，拟赋才成又止。", 
      "老态度、浑侵发齿。", 
      "摸索孤根春在否。", 
      "任红红、白白皆桃李。", 
      "空烂漫，岂能尔。"
    ], 
    "rhythmic": "贺新郎"
  }, 
  {
    "author": "韩", 
    "paragraphs": [
      "诏飞天上，看金狨系马，西湖风月。", 
      "朝罢香烟携满袖，身在琼楼玉阙。", 
      "锦绣肝肠，珠玑欬唾，绿鬓非华发。", 
      "与谁经济，河山应笑吴越。", 
      "且把春酒寻梅，年年眉寿，坐对南枝发。", 
      "兵卫朱门生画戟，醉舞尘生罗袜。", 
      "山面高堂，溪浮新舰，留取邦人说。", 
      "等闲馀事，一时如此奇绝。"
    ], 
    "rhythmic": "百字令・念奴娇", 
    "tags": [
      "西湖"
    ]
  }, 
  {
    "author": "韩", 
    "paragraphs": [
      "陇头无驿奚为朵。", 
      "岩前有折宜来堕。", 
      "风急雪云溪。", 
      "诗清满意携。", 
      "竹炉良夜饮。", 
      "饮竟煎僧茗。", 
      "梅以句深长。", 
      "得花情未忘。"
    ], 
    "rhythmic": "菩萨蛮"
  }, 
  {
    "author": "韩", 
    "paragraphs": [
      "点染烟浓柳色新。", 
      "小桃红映水，日初匀。", 
      "露收芳径草铺茵。", 
      "凝情久，风淡起轻尘。", 
      "梁燕已争春。", 
      "折花闲伴酒，试濡唇。", 
      "流莺何处语声频。", 
      "阑干曲，蜂蝶更随人。"
    ], 
    "rhythmic": "小重山"
  }, 
  {
    "author": "韩", 
    "paragraphs": [
      "急管度青枝，醉眠芳草。", 
      "云断巫阳梦能到。", 
      "乍醒馀困，晴影暗移纱帽。", 
      "旧时闲意思，都忘了。", 
      "今岁春迟，去年春早。", 
      "点点繁红又多少。", 
      "惜春归去，酒病翻成花恼。", 
      "数声鸣鸟唤，人惊老。"
    ], 
    "rhythmic": "感皇恩"
  }, 
  {
    "author": "韩", 
    "paragraphs": [
      "诗社酒徒闲，村村花柳。", 
      "月榭风亭更霞牖。", 
      "临春结绮，又是那回时候。", 
      "不禁中夜雨，相孱愁。", 
      "弄蕊攀条，为寻芳酒。", 
      "一斗谁能问千首。", 
      "江南云梦，空说气吞八九。", 
      "持杯人共我，能吟否。"
    ], 
    "rhythmic": "感皇恩"
  }, 
  {
    "author": "韩", 
    "paragraphs": [
      "南兰陵郡鹧鸪词。", 
      "底用登临更赋诗。", 
      "贵不能淫非一日，老当益壮未多时。", 
      "人间天上风云会，眼底眉前岁月知。", 
      "只有海门横北固，宦情随牒想推移。"
    ], 
    "rhythmic": "瑞鹧鸪"
  }, 
  {
    "author": "韩", 
    "paragraphs": [
      "屋上青山列晚云。", 
      "水边红袂映斜曛。", 
      "柳阴荷气簟湘纹。", 
      "酒以歌长谁乐事，诗成杯滟我离群。", 
      "香消凉意有南薰。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "作意如何和好歌。", 
      "细翻重看得长哦。", 
      "晓梧吹雨露明荷。", 
      "老我从他琴下爨，故人元自笛亭柯。", 
      "北山烟岫郁嵯峨。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "鸦矫荒寒燕复低。", 
      "门前长草与人齐。", 
      "长桥南畔小桥西。", 
      "安得有诗同尔句，可教无酒泛其杯。", 
      "相思常苦易离携。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "只唱离歌一叠休。", 
      "玉溪浮动木兰舟。", 
      "如何又对云烟晚，不道难禁草树秋。", 
      "空脉脉，忍悠悠。", 
      "绸缪终是转绸缪。", 
      "相思相见知何处，记取新欢说旧游。"
    ], 
    "rhythmic": "鹧鸪天"
  }, 
  {
    "author": "韩", 
    "paragraphs": [
      "归锦堂成，云汉上、天垂新画。", 
      "有朱颜绿鬓，禁林仙客。", 
      "玉局暂从香火社，金龟未报文章力。", 
      "看彤庭、赐第别承恩，居君侧。", 
      "斑衣戏，蟠桃摘。", 
      "翠袖倚，歌檀拍。", 
      "正祥开初度，颂声千百。", 
      "又是腊前梅态度，几多春近花消息。", 
      "想明年、今日醉西湖，光辉赫。"
    ], 
    "rhythmic": "满江红", 
    "tags": [
      "西湖"
    ]
  }, 
  {
    "author": "韩", 
    "paragraphs": [
      "一涧水南山，腊尽春生梅雪。", 
      "行过小桥深处，带疏钟横月。", 
      "征衫闲著指东吴，休怕与人别。", 
      "吟到翠圆枝上，是归来时节。"
    ], 
    "rhythmic": "好事近"
  }, 
  {
    "author": "韩", 
    "paragraphs": [
      "南枝已见春消息。", 
      "今年为寿方知得。", 
      "俾尔炽而昌。", 
      "流霞浮暗香。", 
      "蓬壶清浅水。", 
      "笑指云阶喜。", 
      "高论不规模。", 
      "平戎赋两都。"
    ], 
    "rhythmic": "菩萨蛮"
  }, 
  {
    "author": "韩", 
    "paragraphs": [
      "风软湖光远荡磨。", 
      "春衫初试薄香罗。", 
      "踏青无计奈君何。", 
      "莫笑老来多岁月，肯教闲去少诗歌。", 
      "长安陌上有铜驼。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "春尚早。", 
      "春入湖山渐好。", 
      "人去人来虽未老。", 
      "酒徒犹恨少。", 
      "梅落桃开烟岛。", 
      "日日更吹香草。", 
      "一片芳心拚醉倒。", 
      "冷云藏落照。"
    ], 
    "rhythmic": "谒金门"
  }, 
  {
    "author": "韩", 
    "paragraphs": [
      "馆娃宫，采香径，范蠡五湖侧。", 
      "子夜吴歌，声缓不须拍。", 
      "崇桃积李花闲，芳洲绿遍，更冉冉、柳丝无力。", 
      "试思忆。", 
      "老去一片身心，孤负好春色。", 
      "古往今来，时序恼行客。", 
      "去年今日山中，如何知得。", 
      "却又在、他乡寒食。"
    ], 
    "rhythmic": "祝英台近"
  }, 
  {
    "author": "韩", 
    "paragraphs": [
      "梅叶阴阴占晚春。", 
      "博山香尽玉嶙峋。", 
      "茶瓯酒碗试濡唇。", 
      "闲里常愁无伴侣，老来不是有情人。", 
      "牡丹天气惜芳辰。"
    ], 
    "rhythmic": "浣溪沙"
  }, 
  {
    "author": "韩", 
    "paragraphs": [
      "溪山好处，赢得题新曲。", 
      "待足人生甚时足。", 
      "问临流情味，倚遍斜晖，应似画、小景生绡一幅。", 
      "渔舟声欸乃，岩上云飞，杳杳归鸦去鸿逐。", 
      "任当年伊吕，谈笑兴王，争敌恁、闲眠野宿。", 
      "待雪天、月夜我还来，醉潇洒清幽，那些儿屋。"
    ], 
    "rhythmic": "洞仙歌"
  }, 
  {
    "author": "韩", 
    "paragraphs": [
      "山凹春生，探梅只道今年早。", 
      "暗香迎晓。", 
      "人与花能好。", 
      "岁岁持杯，天地同难老。", 
      "须吟啸。", 
      "放开怀抱。", 
      "更约寻瑶草。"
    ], 
    "rhythmic": "点绛唇"
  }, 
  {
    "author": "韩", 
    "paragraphs": [
      "菊花开了。", 
      "待得梅梢来索笑。", 
      "雪色江波。", 
      "看尽千林未觉多。", 
      "一丘缓步。", 
      "只恐朝来有新句。", 
      "岁岁年年。", 
      "白发催人到酒边。"
    ], 
    "rhythmic": "减字木兰花"
  }, 
  {
    "author": "韩", 
    "paragraphs": [
      "萧萧两鬓吹华发，老眼全昏。", 
      "徒倚衡门。", 
      "岁晚寒消涧水痕。", 
      "含情更觉沧洲远，欲语谁论。", 
      "窈窕孤村。", 
      "细雨梅花只断魂。"
    ], 
    "rhythmic": "采桑子"
  }, 
  {
    "author": "韩", 
    "paragraphs": [
      "华灯自是年年好，月淡烟空。", 
      "依旧东风。", 
      "箫鼓吹香醉脸融。", 
      "谢他诗侣还相觅，雨迹云踪。", 
      "不分情浓。", 
      "柳浅梅深鬓影松。"
    ], 
    "rhythmic": "采桑子"
  }, 
  {
    "author": "韩", 
    "paragraphs": [
      "北客过江来，赢得家家都老。", 
      "屈指中兴人物，到如今谁好。", 
      "散庵常是爱山林，健笔胜挥扫。", 
      "我则临风三叹。", 
      "信儿曹惊倒。"
    ], 
    "rhythmic": "好事近"
  }, 
  {
    "author": "韩", 
    "paragraphs": [
      "一杯易足。", 
      "自断此生犹杜曲。", 
      "词客哀时，不敢愁来赋别离。", 
      "孤城麦秀。", 
      "常愧葛洪丹未就。", 
      "诗罢长吟。", 
      "衰晚迟回违寸心。"
    ], 
    "rhythmic": "减字木兰花"
  }, 
  {
    "author": "韩", 
    "paragraphs": [
      "便把山林寄此身。", 
      "也须诗酒属吾人。", 
      "仙家旧是金堂士，吏隐新收玉局名。", 
      "惟自乐，不忧贫。", 
      "渊明谈笑更清真。", 
      "年年眉寿登高後，醉帽常留菊满簪。"
    ], 
    "rhythmic": "鹧鸪天"
  }, 
  {
    "author": "韩", 
    "paragraphs": [
      "腊雪映江梅，冰玉更分风月。", 
      "衮衮紫枢家世，庆诞弥时节。", 
      "烘堂赢得戏莱衣，春酒宝杯凸。", 
      "籍籍郑庄人物，要汉廷勋业。"
    ], 
    "rhythmic": "好事近"
  }, 
  {
    "author": "韩", 
    "paragraphs": [
      "随风和雨带烟开。", 
      "更清冷、照崔巍。", 
      "片片亦佳哉。", 
      "细看得、花如翦裁。", 
      "茅檐出没，水浮桥外，人自两峰来。", 
      "吟到涧泉梅。", 
      "问何似、山阴道回。"
    ], 
    "rhythmic": "太常引"
  }, 
  {
    "author": "韩", 
    "paragraphs": [
      "脉脉蜂黄蝶粉，盈盈水秀山明。", 
      "卖花声里听吹饧。", 
      "佳丽芳华韵胜。", 
      "下上休看舞燕，惺忪一任啼莺。", 
      "枕痕屏曲梦关情。", 
      "酒醒春宵漏尽。"
    ], 
    "rhythmic": "西江月"
  }, 
  {
    "author": "韩", 
    "paragraphs": [
      "行又住。", 
      "水远山遥村路。", 
      "把酒问春春几许。", 
      "老年花似雾。", 
      "坐上风流张绪。", 
      "留我我还难去。", 
      "却忆章台飞柳絮。", 
      "只愁萦暮雨。"
    ], 
    "rhythmic": "谒金门"
  }, 
  {
    "author": "韩", 
    "paragraphs": [
      "菏花好处，是红酣落照，翠蔼馀凉。", 
      "绕郭从前无此乐，空浮动、山影林篁。", 
      "几度薰风晚，留望眼、立尽濠梁。", 
      "谁知好事，初移画舫，特地相将。", 
      "惊起双飞属玉，萦小楫冲岸，犹带生香。", 
      "莫问西湖西畔□，□九里、松下侯王。", 
      "且举觞寄兴，看闲人、来伴吟章。", 
      "寸折柏枝，蓬分莲实，徒系柔肠。"
    ], 
    "rhythmic": "绕池游慢", 
    "tags": [
      "西湖"
    ]
  }, 
  {
    "author": "李廷忠", 
    "paragraphs": [
      "抚景几今古，遗恨此江山。", 
      "百年形胜，但见幽草杂枯菅。", 
      "多少名流登览，赖有神扶坏栋，诗墨尚斑斑。", 
      "风月要磨洗，顾我已衰颜。", 
      "擎天手，携玉斧，到江干。", 
      "一新奇观，领客觞咏有馀闲。", 
      "烟草半川开霁，城郭两州相望，都在画屏间。", 
      "便拟骑黄鹄，直上扣云关。"
    ], 
    "rhythmic": "水调歌头"
  }, 
  {
    "author": "李廷忠", 
    "paragraphs": [
      "玉帐西来，道前是、绣衣使者。", 
      "游览处、秋风鼓吹，自天而下。", 
      "湘水得霜清可鉴，巫峰过雨森如画。", 
      "有神仙、佳致在胸襟，真潇洒。", 
      "荆州宝，元无价。", 
      "夔门政，长多暇。", 
      "听谈兵樽俎，百川倾泻。", 
      "此日寿觞容我劝，他年枢柄还公把。", 
      "趁桂花、时节去朝天，香随马。"
    ], 
    "rhythmic": "满江红"
  }, 
  {
    "author": "李廷忠", 
    "paragraphs": [
      "槛外长江浪拍空。", 
      "萧萧红蓼白苹风。", 
      "三秋告稔三农庆，九日追欢九客同。", 
      "烟渚北，月岩东。", 
      "莫嫌光景太匆匆。", 
      "登龙戏马英雄事，都在南楼一啸中。"
    ], 
    "rhythmic": "鹧鸪天", 
    "tags": [
      "长江"
    ]
  }, 
  {
    "author": "李廷忠", 
    "paragraphs": [
      "星野涵辉，云峰环翠。", 
      "南园迎腊开梅蕊。", 
      "瑶台仙子笑相逢，金钗行里拼沈醉。", 
      "照乘骊珠，出闲天骥。", 
      "相随寿母多年纪。", 
      "春风侍宴宝花楼，五枝七叶都荣贵。"
    ], 
    "rhythmic": "踏莎行"
  }, 
  {
    "author": "李廷忠", 
    "paragraphs": [
      "濯锦江头路。", 
      "望祥云、密拥旌幢，初开天府。", 
      "冰露壶中秋玉莹，不著人间烦暑。", 
      "现物表、神仙风度。", 
      "回首太清宫阙杳，是鸣珂簪笔遨游处。", 
      "舟万斛，却西诉。", 
      "筹边堂上兵无数。", 
      "笑当年、蜀山谅将，夜分旗鼓。", 
      "听取今朝宣阃令，洗尽蛮烟塞雾。", 
      "便催唤、衮衣归去。", 
      "运应河清逢岳诞，办中兴事业须申甫。", 
      "看岁岁，寿觞举。"
    ], 
    "rhythmic": "贺新凉・贺新郎"
  }, 
  {
    "author": "李廷忠", 
    "paragraphs": [
      "洞天仙伯。", 
      "总是梅标格。", 
      "来索东风一笑，香浮动、潜溪月。", 
      "寿尊谁共酌。", 
      "少年花县客。", 
      "试问日边春信，梁园上、正飞雪。"
    ], 
    "rhythmic": "霜天晓角"
  }, 
  {
    "author": "李廷忠", 
    "paragraphs": [
      "昨夜一星明，太微西畔。", 
      "应得良朝诞名将。", 
      "豹韬龙节，谈笑坐清江汉。", 
      "年年梅雪里、开华宴。", 
      "铁券高勋，金锺洪算。", 
      "要同宗社流芳远。", 
      "玺书褒异，自得君王深眷。", 
      "看看登剑履、明光殿。"
    ], 
    "rhythmic": "感皇恩"
  }, 
  {
    "author": "李廷忠", 
    "paragraphs": [
      "人物风流真罕见，何须尘外求仙。", 
      "绿龟千岁稳巢莲。", 
      "醉倾金凿落，笑拥玉и娟。", 
      "须信日边消息好，寒花也作春妍。", 
      "笙歌乐地酒中天。", 
      "功名无限事，都在寿觞前。"
    ], 
    "rhythmic": "临江仙"
  }, 
  {
    "author": "李廷忠", 
    "paragraphs": [
      "秋到三山呈瑞气，斑斑绣虎文章。", 
      "早分桂殿一枝香。", 
      "婉谋参幕府，华署等朝行。", 
      "驾月姮娥来献寿，胜如昨夜辉光。", 
      "十分满劝紫霞觞。", 
      "年年花萼宴，相约侍君王。"
    ], 
    "rhythmic": "临江仙"
  }, 
  {
    "author": "李廷忠", 
    "paragraphs": [
      "天启重光，地锺上瑞，有人起自东山。", 
      "当年谢傅，几曾鹤发貂冠。", 
      "不似文章隽老，重来鸣步斗枢间。", 
      "洪钧转，五原草绿，太白兵闲。", 
      "运庆今朝初度，正日添纹线，月挂冰盘。", 
      "恩重御壶宣劝，喜溢天颜。", 
      "听取沙堤好语，金科红篆押千官。", 
      "春长在，调元鼎里，不假还丹。"
    ], 
    "rhythmic": "庆清朝"
  }, 
  {
    "author": "李廷忠", 
    "paragraphs": [
      "草际雪痕消，梅上春心动。", 
      "碧幕红裙簇画筵，横玉声三弄。", 
      "雅兴杂鱼龙，妙舞回鸾凤。", 
      "莫道司空眼惯□，还入清宵梦。"
    ], 
    "rhythmic": "卜算子"
  }, 
  {
    "author": "胡惠斋", 
    "paragraphs": [
      "小斋幽僻，久无人到此，满地狼藉。", 
      "几案尘生多少憾，把玉指亲传踪迹。", 
      "画出南枝，正开侧面，花蕊俱端的。", 
      "可怜风韵，故人难寄消息。", 
      "非共雪月交光，这般造化，岂费东君力。", 
      "只欠清香来扑鼻，亦有天然标格。", 
      "不上寒窗，不随流水，应不钿宫额。", 
      "不愁三弄，祗愁罗袖轻拂。"
    ], 
    "rhythmic": "百字令・念奴娇"
  }, 
  {
    "author": "胡惠斋", 
    "paragraphs": [
      "暝霭黄昏，灯檠上、荧荧初炙。", 
      "银焰袅、孤光分夜，寸心凝碧。", 
      "留照娇颜欢笑偶，上元庆赏嬉游夕。", 
      "笑聚萤、积雪与偷光，寒儒忆。", 
      "蝶眷恋，成何得。", 
      "花传喜，知何日。", 
      "听邻家昨夜，扣阍谁觅。", 
      "焰短始知新月上，摇红孤馆因风急。", 
      "恨那人、别後不成眠，时时剔。"
    ], 
    "rhythmic": "满江红"
  }, 
  {
    "author": "谢直", 
    "paragraphs": [
      "双桨浪花平，夹岸青山锁。", 
      "你自归家我自归，说着如何过。", 
      "我断不思量，你莫思量我。", 
      "将你从前与我心，付与他人可。"
    ], 
    "rhythmic": "卜算子"
  }, 
  {
    "author": "高似孙", 
    "paragraphs": [
      "下明光，违宣曲，上扬州。", 
      "玉帐暖、十万貔貅。", 
      "梅花照雪，月随歌吹到江头。", 
      "牙樯锦缆，听雁声、夜宿瓜州。", 
      "南山客，东山妓，蒲萄酒，裘。", 
      "占何逊、杜牧风流。", 
      "琼花红叶，做珠帘、十里遨头。", 
      "竹西歌吹，理新曲、人在春楼。"
    ], 
    "rhythmic": "金人捧露盘"
  }, 
  {
    "author": "高似孙", 
    "paragraphs": [
      "翠帘低护郁金堂。", 
      "犹自未妆。", 
      "梨花新月，杏花新雨，怎奈昏黄。", 
      "春今不管人相忆，欲去又相将。", 
      "只销相约，与春同去，须到君行。"
    ], 
    "rhythmic": "眼儿媚"
  }, 
  {
    "author": "高似孙", 
    "paragraphs": [
      "青旗报春来了，玉鳞鳞风旎。", 
      "陈瑶席、新奏琳琅，窈窕来荐嘉社。", 
      "桂酒洗琼芳，丽景晖晖，日夜催红紫。", 
      "湛青阳新沐，人声澹荡花里。", 
      "光泛崇兰，坼遍桃李，把深心料理。", 
      "共携手、蘅室兰房，奈何新恨如此。", 
      "对佳时、芳情脉脉，眉黛蹙、羞搴琼珥。", 
      "折微馨、聊寄相思，莫愁如水。", 
      "青苹再转，淑思菲菲，春又过半矣。", 
      "细雨湿香尘，未晓又止。", 
      "莫教一鴂无聊，群芳亹亹。", 
      "伤情漠漠，泪痕轻洗。", 
      "曲琼桂帐流苏暖，望美人、又是论千里。", 
      "佳期杳渺，香风不肯为媒，可堪玩此芳芷。", 
      "春今渐歇，不忍零花，犹恋馀绮。", 
      "度美曲、造新声，乐莫乐此新知。", 
      "思美人兮，有花同倚。", 
      "年华做了，功成如委。", 
      "天时相代何日已。", 
      "怅春功、非与他时比。", 
      "殷勤举酒酬春，春若能留，□还亦喜。"
    ], 
    "rhythmic": "莺啼序"
  }, 
  {
    "author": "高似孙", 
    "paragraphs": [
      "红翻茧栗梢头遍。"
    ], 
    "rhythmic": "失调名"
  }, 
  {
    "author": "易祓", 
    "paragraphs": [
      "海棠枝上，留得娇莺语。", 
      "双燕几时来，并飞入、东风院宇。", 
      "梦回芳草，绿遍旧池塘，梨花雪，桃花雨。", 
      "毕竟春谁主。", 
      "东郊拾翠，襟袖沾飞絮。", 
      "宝马趁雕轮，乱红中、香尘满路。", 
      "十千斗酒，相与买春闲，吴姬唱，秦娥舞。", 
      "拼醉青楼暮。"
    ], 
    "rhythmic": "蓦山溪"
  }, 
  {
    "author": "易祓", 
    "paragraphs": [
      "帝城春昼。", 
      "见杏脸桃腮，胭脂微透。", 
      "一霎儿晴，一霎儿雨，正是催花时候。", 
      "淡烟细柳如画，雅称踏青携手。", 
      "怎知道、那人人，独倚阑干消瘦。", 
      "别後。", 
      "音信断，应是泪珠，滴遍香罗袖。", 
      "记得年时，胆瓶儿畔，曾把牡丹同嗅。", 
      "故乡水遥山远，怎得新欢如旧。", 
      "强消遣，把闲愁推入，花前杯酒。"
    ], 
    "rhythmic": "喜迁莺"
  }, 
  {
    "author": "易祓", 
    "paragraphs": [
      "自古清胜地，江带与山。", 
      "夸娥擘此石，不独岭之南。", 
      "初见仙岩第一，再见砻岩第二，今见淡岩三。", 
      "邱壑皆有分，品第不须谈。", 
      "望前驱，陪後乘，破晴岚。", 
      "出城一舍而近，峭壁与天参。", 
      "不使尘埃脚，忽觉烟云对面，鹤驭可同骖。", 
      "杖屦从归去，此乐湘潭。"
    ], 
    "rhythmic": "水调歌头"
  }, 
  {
    "author": "易祓妻", 
    "paragraphs": [
      "染泪修书寄彦章。", 
      "贪做前廊。", 
      "忘却回廊。", 
      "功名成就不还乡。", 
      "铁做心肠。", 
      "石做心肠。", 
      "红日三竿懒画妆。", 
      "虚度韶光。", 
      "瘦损容光。", 
      "不知何日得成双。", 
      "羞对鸳鸯。", 
      "懒对鸳鸯。"
    ], 
    "rhythmic": "一翦梅"
  }, 
  {
    "author": "章斯才", 
    "paragraphs": [
      "帝念重湖远，使者选清强。", 
      "关西夫子人杰，搅辔出鸳行。", 
      "熊楚一天坐镇，虎节三台更历，号令肃秋霜。", 
      "褰帷间风俗，原隰总生光。", 
      "瞻南极，朝北斗，酌霞觞。", 
      "潢池息浪奏凯，筹饷属萧张。", 
      "一点眉间多，一札日边有诏，香案侍东皇。", 
      "岁岁蓬壶宴，好景对枨黄。"
    ], 
    "rhythmic": "水调歌头"
  }, 
  {
    "author": "章斯才", 
    "paragraphs": [
      "秋老楚天阔，光粲极南星。", 
      "郁葱瑞霭浮动，湘水舞湘灵。", 
      "方启流虹华旦，恰值绂麟弥月，嘉会庆千龄。", 
      "维岳绛神处，玉印注长生。", 
      "衣衮绣，袍练鹊，纽双萦。", 
      "民气和乐，雁到回地作欢声。", 
      "楚观连天境界，四景撩人风物，身世自蓬瀛。", 
      "剩酌金貂醁，飞诏到临蒸。"
    ], 
    "rhythmic": "水调歌头"
  }, 
  {
    "author": "危稹", 
    "paragraphs": [
      "洛阳九老图中，当时司马年犹小。", 
      "争如今夕，举杯相劝，十人齐寿。", 
      "已幸同庚，何分雌甲，本无多少。", 
      "但有头可白，无愁可解，只如此、都赢了。", 
      "庆礼十年还又，更十年、依前难老。", 
      "尽教百岁，做人高祖，见孙白首。", 
      "却要从今，探梅脚健，看山眼好。", 
      "赖天公，顿得东园长在，陪歌陪酒。"
    ], 
    "rhythmic": "水龙吟"
  }, 
  {
    "author": "危稹", 
    "paragraphs": [
      "老去诸馀情味浅。", 
      "诗词不上闲钗钏。", 
      "宝幌有人红两靥。", 
      "帘间见。", 
      "紫云元在梨花院。", 
      "十四条弦音调远。", 
      "柳丝不隔芙蓉面。", 
      "秋入西窗风露晚。", 
      "归去懒。", 
      "酒酣一任乌巾岸。"
    ], 
    "rhythmic": "渔家傲"
  }, 
  {
    "author": "危稹", 
    "paragraphs": [
      "籍甚声名，门阑相种，文章世科。", 
      "算当年瑞世，正当夏五，仙家毓德，全是春和。", 
      "底事屏星，著之海峤，奈此腾骧骥足何。", 
      "君知否，看飞来丹诏，径上鸾坡。", 
      "殷勤携酒相过。", 
      "要滟滟浮君金叵罗。", 
      "叹同心相契，古来难觅，二年同处，意总无它。", 
      "如此平分，更教添个，也自清风明月多。", 
      "拼沈醉，任光浮绿鬓，笑满红涡。"
    ], 
    "rhythmic": "沁园春"
  }, 
  {
    "author": "王居安", 
    "paragraphs": [
      "八十归来，方岩下、几竿修竹。", 
      "柴门外，沙铺软路，水流清玉。", 
      "栽接新来桃与李，安排旧日松和菊。", 
      "过小桥、作个看山楼，千峰绿。", 
      "收笔砚，藏棋局。", 
      "酒莫饮，经须读。", 
      "但平平放下，顿超凡俗。", 
      "独睡已无年少梦，闲吟不唱他家曲。", 
      "算人生、万事苦无多，相将足。"
    ], 
    "rhythmic": "满江红"
  }, 
  {
    "author": "王居安", 
    "paragraphs": [
      "湖海襟期，烟霞气宇，天下星郎。", 
      "有灵方时後，年年却老，神锋耳底，夜夜腾光。", 
      "万卷蟠胸，千锺蘸甲，衮衮词源三峡滂。", 
      "功成处，见须弥日月，河岳星霜。", 
      "兴来引笔千行。", 
      "看举世何人是智囊。", 
      "任纵横万变，难瞒道眼，优游自乐，不识愁肠。", 
      "闹市丛中，密林静处，鼻观常闻三界香。", 
      "天书到，听笙箫竞奏，幢盖班行。"
    ], 
    "rhythmic": "沁园春"
  }, 
  {
    "author": "王克勤", 
    "paragraphs": [
      "银河无际渺澄空。", 
      "一点寿光中。", 
      "此夕谪仙初度，清歌吉甫清风。", 
      "文章间世，曾亲玉座，屡赐金锺。", 
      "丹禁若须鳌便，赤城唤取渔翁。"
    ], 
    "rhythmic": "朝中措"
  }, 
  {
    "author": "锺将之", 
    "paragraphs": [
      "鬓亸云梳月带痕。", 
      "软红香里步莲轻。", 
      "妖娆六幅过腰裙。", 
      "不怕满堂佳客醉，只愁灭烛翠眉颦。", 
      "更期疏影月黄昏。"
    ], 
    "rhythmic": "浣溪沙"
  }, 
  {
    "author": "锺将之", 
    "paragraphs": [
      "苹老秋深水落痕。", 
      "桂花微弄雨花轻。", 
      "癯仙也解醉红裙。", 
      "太白麴君愁满饮，小鸿眉黛爱低颦。", 
      "尊前一洗眼花昏。"
    ], 
    "rhythmic": "浣溪沙"
  }, 
  {
    "author": "锺将之", 
    "paragraphs": [
      "更似南津港，再遇吕公船。"
    ], 
    "rhythmic": "水调歌头"
  }, 
  {
    "author": "吴礼之", 
    "paragraphs": [
      "南国风流是故乡。", 
      "红盐落子不因霜。", 
      "于中小底最珍藏。", 
      "荐酒荐茶些子涩，透心透顶十分香。", 
      "可人回味越思量。"
    ], 
    "rhythmic": "浣溪沙"
  }, 
  {
    "author": "吴礼之", 
    "paragraphs": [
      "银蟾光彩。", 
      "喜稔岁闰正，元宵还再。", 
      "乐事难并，佳时罕遇，依旧试灯何碍。", 
      "花市又移星汉，莲炬重芳人海。", 
      "尽勾引，遍嬉游宝马，香车喧隘。", 
      "晴快。", 
      "天意教、人月更圆，偿足风流债。", 
      "媚柳烟浓，夭桃红小，景物迥然堪爱。", 
      "巷陌笑声不断，襟袖馀香仍在。", 
      "待归也，便相期明日，踏青挑菜。"
    ], 
    "rhythmic": "喜迁莺"
  }, 
  {
    "author": "吴礼之", 
    "paragraphs": [
      "金风颤叶，那更饯别江楼。", 
      "听凄切、阳关声断，楚馆云收。", 
      "去也难留。", 
      "万重烟水一扁舟。", 
      "锦屏罗幌，多应换得，蓼岸苹洲。", 
      "凝想恁时欢笑，伤今萍梗悠悠。", 
      "谩回首、妖娆何处，眷恋无由。", 
      "先自悲秋。", 
      "眼前景物只供愁。", 
      "寂寥情绪，也恨分浅，也悔风流。"
    ], 
    "rhythmic": "丑奴儿・采桑子"
  }, 
  {
    "author": "吴礼之", 
    "paragraphs": [
      "闷来凭得阑干暖。", 
      "自手引、朱帘高卷。", 
      "桃花半露胭脂面。", 
      "芳草如茵乍展。", 
      "烟光散、湖光潋滟。", 
      "映绿柳、黄鹂巧啭。", 
      "遥山好似宫眉浅。", 
      "人比遥山更远。"
    ], 
    "rhythmic": "杏花天"
  }, 
  {
    "author": "吴礼之", 
    "paragraphs": [
      "眷浓恩重，长离永别，凭谁为返香魂。", 
      "忆湘裙霞袖，杏脸樱唇。", 
      "眉扫春山淡淡，眼裁秋水盈盈。", 
      "便如何忘得，温柔情态，恬静天真。", 
      "凭栏念及，夕阳西下，暮烟四起江村。", 
      "渐入夜、疏星映柳，新月笼云。", 
      "酝造一生清瘦，能消几个黄昏。", 
      "断肠时候，帘垂深院，人掩重门。"
    ], 
    "rhythmic": "雨中花・夜行船"
  }, 
  {
    "author": "吴礼之", 
    "paragraphs": [
      "风传秋信至。", 
      "颤叶叶庭梧，飘零阶砌。", 
      "年华迅流水。", 
      "况荣枯翻手，存亡弹指。", 
      "谁编故纸。", 
      "论古往、英雄斗智。", 
      "在当时、唤做功名，到此尽成闲气。", 
      "何谓。", 
      "生为行客，死乃归人，世同驿邸。", 
      "十步九计。", 
      "空捞攘，谩儿戏。", 
      "忍都将、有限光阴萦绊，趁逐无穷天地。", 
      "我直须、跳出樊笼，做个俏底。"
    ], 
    "rhythmic": "瑞鹤仙"
  }, 
  {
    "author": "吴礼之", 
    "paragraphs": [
      "刘郎老矣，倦入繁华地。", 
      "触目愈伤情，念陈迹、人非物是。", 
      "共谁携手，落日步江村，临远水，对遥山，闲看烟云起。", 
      "买牛卖剑，便作儿孙计。", 
      "朋旧自荣华，也怜我、无名无利。", 
      "箪瓢锺鼎，等是百年身，空妄作，枉迂回，贪爱从今止。"
    ], 
    "rhythmic": "蓦山溪"
  }, 
  {
    "author": "吴礼之", 
    "paragraphs": [
      "苹汀蓼岸荻花洲。", 
      "占断清秋。", 
      "五湖景物供心眼，几曾有、一点闲愁。", 
      "梦里翩翩胡蝶，觉来叶叶渔舟。", 
      "谢郎随分总优游。", 
      "信任沈浮。", 
      "恬然云水无贪吝，笑腰缠、骑鹤扬州。", 
      "只恐丹青妙笔，写传难尽风流。"
    ], 
    "rhythmic": "风入松"
  }, 
  {
    "author": "吴礼之", 
    "paragraphs": [
      "红日三竿莺百啭。", 
      "梦回鸳枕离魂乱。", 
      "料得玉人肠已断。", 
      "眉峰敛。", 
      "晓妆镜里春愁满。", 
      "绿琐窗深难见面。", 
      "云笺谩写教谁传。", 
      "闻道笙歌归小院。", 
      "梁尘颤。", 
      "多因唱我新词劝。"
    ], 
    "rhythmic": "渔家傲"
  }, 
  {
    "author": "吴礼之", 
    "paragraphs": [
      "睡思厌厌莺唤起。", 
      "帘卷东风，犹未忺梳洗。", 
      "眼细眉长云拥髻。", 
      "笑垂罗袖熏沈水。", 
      "媚态盈盈闲举止。", 
      "只有江梅，清韵能相比。", 
      "诗酒琴棋歌舞地。", 
      "又还同醉春风里。"
    ], 
    "rhythmic": "蝶恋花"
  }, 
  {
    "author": "吴礼之", 
    "paragraphs": [
      "急水浮萍风里絮。", 
      "恰似人情，恩爱无凭据。", 
      "去便不来来便去。", 
      "到头毕竟成轻负。", 
      "帘卷春山朝又暮。", 
      "莺燕空忙，不念花无主。", 
      "心事万千谁与诉。", 
      "断云零雨知何处。"
    ], 
    "rhythmic": "蝶恋花"
  }, 
  {
    "author": "吴礼之", 
    "paragraphs": [
      "满地落红初过雨。", 
      "绿树成阴，紫燕风前舞。", 
      "烟草低迷萦小路。", 
      "昼长人静扃朱户。", 
      "沈水香销新剪苎。", 
      "枕朦胧，花底闻莺语。", 
      "春梦又还随柳絮。", 
      "等闲飞过东墙去。"
    ], 
    "rhythmic": "蝶恋花"
  }, 
  {
    "author": "吴礼之", 
    "paragraphs": [
      "画桥流水飞花舞。", 
      "柳外斜风细雨。", 
      "红瘦绿肥春暮。", 
      "肠断桃源路。", 
      "欢随仙子乘鸾去。", 
      "镂月裁云何处。", 
      "唯有病和愁绪。", 
      "肯伴刘郎住。"
    ], 
    "rhythmic": "桃源忆故人"
  }, 
  {
    "author": "吴礼之", 
    "paragraphs": [
      "风乍扇。", 
      "帘外落红千片。", 
      "飞尽落花春不管。", 
      "斗忙莺与燕。", 
      "往事上心撩乱。", 
      "睡起日高犹倦。", 
      "料得伊家情眷眷。", 
      "近来长梦见。"
    ], 
    "rhythmic": "谒金门"
  }, 
  {
    "author": "吴礼之", 
    "paragraphs": [
      "连环易缺。", 
      "难解同心结。", 
      "痴呆佳人才子，情缘重、怕离别。", 
      "意切。", 
      "人路绝。", 
      "共沈烟水阔。", 
      "荡漾香魂何处，长桥月。", 
      "断桥月。"
    ], 
    "rhythmic": "霜天晓角"
  }, 
  {
    "author": "吴礼之", 
    "paragraphs": [
      "西风又急。", 
      "细雨黄花湿。", 
      "楼枕一篙烟水，兰舟漾、画桥侧。", 
      "念昔。", 
      "空泪滴。", 
      "故人何处觅。", 
      "魂断菱歌凄怨，疏帘卷、暮山碧。"
    ], 
    "rhythmic": "霜天晓角"
  }, 
  {
    "author": "吴礼之", 
    "paragraphs": [
      "吴山与越山，相对摩今古。", 
      "袅缆浙江亭，回首西兴渡。", 
      "区区名利人，无分香闺住。", 
      "匆遽促征鞍，又入临平路。"
    ], 
    "rhythmic": "生查子"
  }, 
  {
    "author": "吴礼之", 
    "paragraphs": [
      "我不成、心酸眼软。"
    ], 
    "rhythmic": "失调名"
  }, 
  {
    "author": "吴礼之", 
    "paragraphs": [
      "金菊间芙蓉，秋意未为萧索。", 
      "临水见山庭院。", 
      "伴玉人杯酌。", 
      "携炉终日袅沈烟，氤氲篆文□。", 
      "可惜被风吹散，把袖儿笼著。"
    ], 
    "rhythmic": "好事近"
  }, 
  {
    "author": "吴礼之", 
    "paragraphs": [
      "板约红牙。", 
      "歌翻白雪，杯泛流霞。", 
      "苏小情多，潘郎年少，欢计生涯。", 
      "轩窗临水人家。", 
      "更门掩、青春杏花。", 
      "百万呼卢，十千沽酒，不负韶华。"
    ], 
    "rhythmic": "柳梢青"
  }, 
  {
    "author": "陈善", 
    "paragraphs": [
      "三月风前花薄命，五更枕上春无力。"
    ], 
    "rhythmic": "满江红"
  }, 
  {
    "author": "丁黼", 
    "paragraphs": [
      "梅腊宾春，瑞烟满、华堂馥郁。", 
      "还又祝、屏垂彩帨，觞称醽醁。", 
      "南浦西山开寿域，朱帘画栋调新曲。", 
      "庆彩衣、龙节侍慈萱，春长绿。", 
      "双鹤发，齐眉福。", 
      "一麟瑞，如冰玉。", 
      "看国封重见，五霞凝轴。", 
      "王母瑶池鸾凤驭，麻姑金鼎神仙箓。", 
      "数从今、椿算到何时，蟠桃熟。"
    ], 
    "rhythmic": "满江红"
  }, 
  {
    "author": "俞国宝", 
    "paragraphs": [
      "梦里骖鸾鹤。", 
      "觉三山不远，依前海风吹落。", 
      "浮到五湖烟月上，刚被梅香醉着。", 
      "粲玉树、轻明疏薄。", 
      "十万琼琚天女队，捧冰壶、玉液琉璃杓。", 
      "来伴我，荐清酌。", 
      "恍然梦断浑非昨。", 
      "问溪边竹外，新来为谁开却。", 
      "无限冰魂招不得，拟把离骚唤觉。", 
      "待抖擞、红尘双脚。", 
      "万里瑶台终一到，想玉奴、不负东昏约。", 
      "留此恨，寄残角。"
    ], 
    "rhythmic": "贺新凉・贺新郎"
  }, 
  {
    "author": "俞国宝", 
    "paragraphs": [
      "一春长费买花钱。", 
      "日日醉花边。", 
      "玉骢惯识西湖路，骄嘶过、沽酒垆前。", 
      "红杏香中箫鼓，绿杨影里秋千。", 
      "暖风十里丽人天。", 
      "花压髻云偏。", 
      "画船载取春归去，馀情寄、湖水湖烟。", 
      "明日重扶残醉，来寻陌上花钿。"
    ], 
    "rhythmic": "风入松", 
    "tags": [
      "宋词三百首", 
      "西湖"
    ]
  }, 
  {
    "author": "俞国宝", 
    "paragraphs": [
      "春衫和泪著。", 
      "又燕入江南，雁归衡岳。", 
      "东风晓来恶。", 
      "绕西园无绪，泪随花落。", 
      "愁钟恨角。", 
      "梦无凭、难成易觉。", 
      "到春来易感，韩香顿减，沈腰如削。", 
      "离索。", 
      "挑灯占信，听鹊求音，不禁春弱。", 
      "云轻雨薄。", 
      "阳台远，信难托。", 
      "念盟钗一股，鸾光两破，已负秦楼素约。", 
      "但莫教、嫩绿成阴，把人误却。"
    ], 
    "rhythmic": "瑞鹤仙"
  }, 
  {
    "author": "俞国宝", 
    "paragraphs": [
      "数声乌鹊。", 
      "院宇寒萧索。", 
      "杨柳梢头秋过却。", 
      "无叶可供风落。", 
      "可人犹有芙蕖。", 
      "向人泠澹妆梳。", 
      "云外征鸿过尽，夕阳依旧平芜。"
    ], 
    "rhythmic": "清平乐"
  }, 
  {
    "author": "俞国宝", 
    "paragraphs": [
      "翦烛写香笺，拨火温寒醑。", 
      "门外东风将我愁，欲作三更雨。", 
      "夜夜玉楼心，日日长亭路。", 
      "豆蔻花开信不来，尘满金钗股。"
    ], 
    "rhythmic": "卜算子"
  }, 
  {
    "author": "俞国宝", 
    "paragraphs": [
      "东风巷陌暮寒骄。", 
      "灯火闹河桥。", 
      "胜游忆遍钱塘夜，青鸾远、信断难招。", 
      "蕙草情随雪尽，梨花梦与云销。", 
      "客怀先自病无聊。", 
      "绿酒负金蕉。", 
      "下帏独拥香篝睡，春城外、玉漏声遥。", 
      "可惜满街明月，更无人为吹箫。"
    ], 
    "rhythmic": "风入松"
  }, 
  {
    "author": "徐冲渊", 
    "paragraphs": [
      "穷达付天命，生死见交情。", 
      "人今老矣，□□狗苟与蝇营。", 
      "赢得一头霜雪。", 
      "闲却五湖风月。", 
      "鸥鸟负前盟。", 
      "颜厚已如甲，太息误平生。", 
      "想箕山，怀颍水，挹馀清。", 
      "只今归去，沧浪深处濯吾缨。", 
      "笑抚山中泉石。", 
      "细说人间荆棘。", 
      "有道苦难行。", 
      "好补青萝屋，且占白云耕。"
    ], 
    "rhythmic": "水调歌头"
  }, 
  {
    "author": "李好义", 
    "paragraphs": [
      "花过雨。", 
      "又是一番红素。", 
      "燕子归来衔绣幕。", 
      "旧巢无觅处。", 
      "谁在玉楼歌舞。", 
      "谁在玉关辛苦。", 
      "若使胡尘吹得去。", 
      "东风侯万户。"
    ], 
    "rhythmic": "谒金门"
  }, 
  {
    "author": "李好义", 
    "paragraphs": [
      "思往事，白尽少年头。", 
      "曾帅三军平蜀难，沿边四郡一齐收。", 
      "逆党反封侯。", 
      "元宵夜，灯火闹啾啾。", 
      "厅上一员闲总管，门前几个纸灯球。", 
      "箫鼓胜皇州。"
    ], 
    "rhythmic": "望江南・忆江南"
  }, 
  {
    "author": "程准", 
    "paragraphs": [
      "船系钓台下，身寄碧云端。", 
      "胸中千古风月，笔下助波澜。", 
      "唤起羊裘仙魄，来伴蝉冠清影，星阁倚阑干。", 
      "上想中兴事，名节重於山。", 
      "濯沧浪，开玉鉴，照朱颜。", 
      "平生多少英气，直欲斩楼兰。", 
      "尽道诗书元帅，好作经纶上衮，勋业秉华丹。", 
      "霄汉展鸾翼，雷雨震龙蟠。"
    ], 
    "rhythmic": "水调歌头"
  }, 
  {
    "author": "高翥", 
    "paragraphs": [
      "啄黍黄鸡没骨肥。", 
      "绕篱绿橘缀枝垂。", 
      "新酿酒，旋裁衣。", 
      "正是昏男嫁女时。"
    ], 
    "rhythmic": "秋日田父辞"
  }, 
  {
    "author": "高翥", 
    "paragraphs": [
      "少妇挼蓝旋染裙。", 
      "大儿敲葛自浆巾。", 
      "新摘摘，笑欣欣。", 
      "相唤相呼看赛神。"
    ], 
    "rhythmic": "秋日田父辞"
  }, 
  {
    "author": "高惟月", 
    "paragraphs": [
      "岩扃不锁，算空洞深窈，是谁初凿。", 
      "帝遣六丁持月斧，乱把云根镵斫。", 
      "骇目奇观，恍如崩浪，汹涌从天落。", 
      "谪仙何处，翠珉佳句如昨。", 
      "惆怅白首重游，多情还似，与青山有约。", 
      "且对清尊酬胜赏，休想舞衣歌乐。", 
      "景物依然，头颅如许，何事嗟漂泊。", 
      "翩翩归兴，故山无限林壑。"
    ], 
    "rhythmic": "念奴娇"
  }, 
  {
    "author": "彭叔夏", 
    "paragraphs": [
      "铜章纡墨绶，茜服佩银鱼。", 
      "慈闱一笑，全胜莱子彩衣裾。", 
      "好事柿红萱草，长伴朱颜绿发，荣贵更谁如。", 
      "轴锦装鸾诰，帘绣窣藤舆。", 
      "龙为炙，麟作脯，倒琼壶。", 
      "寿筵今年，邀请金母伴麻姑。", 
      "缥渺飞琼舞罢，宛转双成歌彻，何物奉亲娱。", 
      "探支长命缕，预借角蟾蜍。"
    ], 
    "rhythmic": "水调歌头"
  }, 
  {
    "author": "应", 
    "paragraphs": [
      "横斜淡月黄昏，漏泄早春消息。"
    ], 
    "rhythmic": "失调名"
  }, 
  {
    "author": "吴康", 
    "paragraphs": [
      "试问海棠健否，海棠虽似，减清香。"
    ], 
    "rhythmic": "失调名"
  }, 
  {
    "author": "吴康", 
    "paragraphs": [
      "凌空蜂翼递香来，惊破蜜房幽梦。"
    ], 
    "rhythmic": "失调名"
  }, 
  {
    "author": "汪", 
    "paragraphs": [
      "田舍炉头语。", 
      "便如何学得，三变美成家数。", 
      "村酒三杯狂兴发，拔剑偶然起舞。", 
      "只麽也、迎寒送暑。", 
      "待草万言书上阙，似忧端、倚柱东邻女。", 
      "卿相事，未易许。", 
      "渔歌且和芙蓉渚。", 
      "又何须、淫辞媟语，诃风诋雨。", 
      "劝人生、且随缘分，分外一毫莫取。", 
      "那富贵、由天付与。", 
      "身蹈危机犹不觉，如布衣、自在都无阻。", 
      "空博得，雪千缕。"
    ], 
    "rhythmic": "贺新郎"
  }, 
  {
    "author": "汪", 
    "paragraphs": [
      "午夜凉生风不住。", 
      "河汉无声，时见疏星度。", 
      "佳客伴君知未去。", 
      "对床只欠潇潇雨。", 
      "素月四更山外吐。", 
      "金鸭慵添，消尽沈烟缕。", 
      "料想玉楼人念处。", 
      "归舟日望荷花浦。"
    ], 
    "rhythmic": "蝶恋花"
  }, 
  {
    "author": "汪", 
    "paragraphs": [
      "谁家野菜饭炊香，正是江南寒食。", 
      "试问春光今几许，犹有三分之一。", 
      "枝上花稀，柳间莺老，是处春狼藉。", 
      "新来燕子，尚传晋苑消息。", 
      "应记往日西湖，万家罗绮，见满城争出。", 
      "急管繁弦嘈杂处，宝马香车如织。", 
      "猛省狂游，恍如昨梦，何日重寻觅。", 
      "杜鹃声里，桂轮挂上空碧。"
    ], 
    "rhythmic": "念奴娇", 
    "tags": [
      "西湖"
    ]
  }, 
  {
    "author": "汪", 
    "paragraphs": [
      "落日水亭静，藕叶胜花香。", 
      "时贤飞盖，松间喝道挟胡床。", 
      "暑气林深不受，山色晚来逾好，顿觉酒尊凉。", 
      "妙语发天籁，幽眇亦张皇。", 
      "射者中，弈者胜，兴悠长。", 
      "佳人雪藕，更调冰水赛寒浆。", 
      "惊饵游鱼深逝，带箭山禽高举，此话要商量。", 
      "溪上采菱女，三五傍垂杨。"
    ], 
    "rhythmic": "水调歌头"
  }, 
  {
    "author": "汪", 
    "paragraphs": [
      "几点弄晴微雨。", 
      "翳日薄云来去。", 
      "断送一番春，满径杨花飞絮。", 
      "无语。", 
      "无语。", 
      "还是旧时院宇。"
    ], 
    "rhythmic": "如梦令"
  }, 
  {
    "author": "汪", 
    "paragraphs": [
      "帖子传新语。", 
      "问自来、翰林学士，几多人数。", 
      "或道江心空铸镜，或道艾人如舞。", 
      "或更道、冰盘消暑。", 
      "或道芸香能去蠹，有宫中、斗草盈盈女。", 
      "都不管，道何许。", 
      "离骚古意盈洲渚。", 
      "也莫道、龙舟吊屈，浪花吹雨。", 
      "只有辟兵符子好，少有词人拈取。", 
      "谁肯向、帖中道与。", 
      "绝口用兵两个字，是老臣、忠爱知艰阻。", 
      "写此句，绛纱缕。"
    ], 
    "rhythmic": "贺新郎"
  }, 
  {
    "author": "汪", 
    "paragraphs": [
      "夜对灯花语。", 
      "且随宜、果盘草草，两三杯数。", 
      "翠玉环中园五亩，自唱山歌自舞。", 
      "况今夜、尊前无暑。", 
      "何用食前须方丈，更後车、何用婵娟女。", 
      "这闲福，自心许。", 
      "蓼花芦叶纷江渚。", 
      "有沙边、寒蛩吟透，梧桐秋雨。", 
      "羡甚满堂金玉富，未可学人渔取。", 
      "怕天也、未曾相与。", 
      "豹遁蛟藏泉可濯，有鬼神、呵护盘之阻。", 
      "鲜可食，脍银缕。"
    ], 
    "rhythmic": "贺新郎"
  }, 
  {
    "author": "汪", 
    "paragraphs": [
      "伤时怀抱不胜愁。", 
      "野水粼粼绿遍洲。", 
      "满地落花春病酒，一帘明月夜登楼。", 
      "明眸皓齿人难得，寒食清明事又休。", 
      "只是鹧鸪三两曲，等闲白了几人头。"
    ], 
    "rhythmic": "鹧鸪词・瑞鹧鸪"
  }, 
  {
    "author": "汪", 
    "paragraphs": [
      "相逢草草，共吟诗、同醉杯中之物。", 
      "评论三王讥五霸，谈辩喧哗邻壁。", 
      "敲缺唾壶，击残如意，妙语飞华雪。", 
      "无能为也，如何对此三杰。", 
      "看取东野诗成，南昌书就，奈征车催发。", 
      "後夜山深何处宿，红豆寒灯明灭。", 
      "一老堪怜，两生未起，应念星星发。", 
      "风传佳话，花村无犬惊月。"
    ], 
    "rhythmic": "念奴娇"
  }, 
  {
    "author": "汪", 
    "paragraphs": [
      "千缕柳丝犹嫩，一星榆火初明。", 
      "载将新意寿幽人。", 
      "红袖持杯劝尽。", 
      "老鹤自偏野性，沙鸥难比轻身。", 
      "殷勤多谢祝长春。", 
      "一笑东风夜静。"
    ], 
    "rhythmic": "西江月"
  }, 
  {
    "author": "汪", 
    "paragraphs": [
      "民吾同胞，剖破藩篱，元是大家。", 
      "故见之诰诏，视如子弟，谆勤恳切，悃愊无华。", 
      "孝悌力田，职当劝相，起早非干为看花。", 
      "亲酌酒，老农唯诺，句句仁芽。", 
      "晓来犹觉寒些。", 
      "看雨湿风吹旗□斜。", 
      "笑吾生八十，尽谙农事，公筵既彻，更共烹茶。", 
      "高唱豳风，敬酬令尹，王道桑麻乐有涯。", 
      "春务急，见溪头杨柳，已可藏鸦。"
    ], 
    "rhythmic": "沁园春"
  }, 
  {
    "author": "汪", 
    "paragraphs": [
      "一只船儿没赛。", 
      "七十六年装载。", 
      "把柁更须牢，风饱蒲帆轻快。", 
      "无碍。", 
      "无碍。", 
      "匹似子猷访戴。"
    ], 
    "rhythmic": "如梦令"
  }, 
  {
    "author": "汪", 
    "paragraphs": [
      "可是东风、当日欠商量。", 
      "百紫千红春富贵，无半点，似渠香。"
    ], 
    "rhythmic": "江城子"
  }, 
  {
    "author": "虞刚简", 
    "paragraphs": [
      "儿有掌中杯。", 
      "但把归期苦苦催。", 
      "奕世衣冠仍上第，公台。", 
      "元自诗书里面来。", 
      "秋色为渠开。", 
      "先我梁山马首回。", 
      "猿鹤莫轻窥蕙帐，惊猜。", 
      "抬步归休亦乐哉。"
    ], 
    "rhythmic": "南乡子"
  }, 
  {
    "author": "张拭", 
    "paragraphs": [
      "万里烟堤，百花风榭，游女翩翩羽盖。", 
      "彩挂秋千，向花梢娇对。", 
      "矧门外、森立乔松，日花争丽，犹若当年文会。", 
      "廊庙夔龙，暂卜邻交外。", 
      "共讲真率，玉糁金齑脍。", 
      "同萧散寄傲，樽罍倾北海。", 
      "佳处难忘，约追欢须再。", 
      "况风月不用一钱买。", 
      "但回首，七虎堂中心欲碎。", 
      "千里相思，幸前盟犹在。"
    ], 
    "rhythmic": "向湖边"
  }, 
  {
    "author": "赵希明", 
    "paragraphs": [
      "空山木落。", 
      "月淡阑干角。", 
      "相与羊裘披上，方知道、宦情薄。", 
      "老来须自觉。", 
      "酒尊行处乐。", 
      "疑到碧湾无路，滩声小、橹声薄。"
    ], 
    "rhythmic": "霜天晓角"
  }, 
  {
    "author": "程", 
    "paragraphs": [
      "望皇都清晓，瑞日祥烟，洞开阊阖。", 
      "一朵红云，映重瞳日月。", 
      "万岁山高，九霞杯暖，正想宸游洽。", 
      "绝塞庭琛，重闱天笑，年年仙阙。", 
      "韶凤徘徊，蒲鱼演漾，镐酒恩浓，龙蟠建业。", 
      "玉琢麟符，分付人中杰。", 
      "奠国安民，持将祝寿，乐作君臣悦。", 
      "看取头厅，押班称贺，明年天节。"
    ], 
    "rhythmic": "醉蓬莱"
  }, 
  {
    "author": "程", 
    "paragraphs": [
      "岁贡来从玉垒，天恩拜赐金奁。", 
      "春风一朵紫云鲜。", 
      "明月轻浮盏面。", 
      "想见清都绛阙，雍容多少神仙。", 
      "归来满袖玉炉烟。", 
      "愿侍年年天宴。"
    ], 
    "rhythmic": "西江月"
  }, 
  {
    "author": "程", 
    "paragraphs": [
      "饮罢天厨碧玉觞。", 
      "仙韶九奏少停章。", 
      "何人采得扶桑椹，捣就蓝桥碧绀霜。", 
      "凡骨变，骤清凉。", 
      "何须仙露与琼浆。", 
      "君恩珍重浑如许，祝取天皇似玉皇。"
    ], 
    "rhythmic": "鹧鸪天"
  }, 
  {
    "author": "程", 
    "paragraphs": [
      "玉女扫天净，雍观掠江宽。", 
      "问君何事底急，夜半挟舟还。", 
      "三岛眠龙惊觉，万顷明琼碾破，凉月照东南。", 
      "碧气正吞吐，满挹漱膺肝。", 
      "烟蓬上，乘云象，嗷天关。", 
      "人间已梦，我独危坐玩漫汗。", 
      "螭殿黄昏未锁，鹤氅翩跹蜚下，共吸酒壶乾。", 
      "兴罢吹笙去，风露五更寒。"
    ], 
    "rhythmic": "水调歌头"
  }, 
  {
    "author": "程", 
    "paragraphs": [
      "电阙驱神骏，铁棰起痴蛟。", 
      "木鸣山裂盛夏，白昼野魖号。", 
      "急上瑶庭深处，为问龙君何怒，抉破古天河。", 
      "日华开绚采，雨意属诗豪。", 
      "与君来，蜚玉佩，斩觚瓢。", 
      "纤流沈羽，借我万斛沸银涛。", 
      "醉拍满缸香雪，写竭一池浓墨，逸气正飘飖。", 
      "何事谪仙子，归去续松醪。"
    ], 
    "rhythmic": "水调歌头"
  }, 
  {
    "author": "程", 
    "paragraphs": [
      "日毂金钲赤，雪窦水晶寒。", 
      "支机石下翻浪，喷薄出层关。", 
      "半夜雌龙惊走，明日灵蛇张甲，蜚上石盘桓。", 
      "多谢山君护，未放醉翁闲。", 
      "安得醉，风，露珊珊。", 
      "翠云老子，邀我瑶佩驾红鸾。", 
      "一勺流觞何有，万石横缸如注，虹气饮溪乾。", 
      "忽梦坐银井，长啸俯清湍。"
    ], 
    "rhythmic": "水调歌头"
  }, 
  {
    "author": "程", 
    "paragraphs": [
      "天地本无际，南北竟谁分。", 
      "楼前多景，中原一恨杳难论。", 
      "却似长江万里，忽有孤山两点，点破水晶盆。", 
      "为借鞭霆力，驱去附昆仑。", 
      "望淮阴，兵冶处，俨然存。", 
      "看来天意，止欠士雅与刘琨。", 
      "三拊当时顽石，唤醒隆中一老，细与酌芳尊。", 
      "孟夏正须雨，一洗北尘昏。"
    ], 
    "rhythmic": "水调歌头", 
    "tags": [
      "长江"
    ]
  }, 
  {
    "author": "程", 
    "paragraphs": [
      "渤澥东南界，西北倚昆仑。", 
      "当时推步，但知宇内有乾坤。", 
      "午夜风轮微转，驾我浮空泛景，一息过天垠。", 
      "俯视人间世，渺渺聚沤尘。", 
      "挽天吴，摩海若，吐还吞。", 
      "宁用计年，八十阳九又三阴。", 
      "要自白榆星外，直至黑流沙底，山与泽俱平。", 
      "不论初末度，一色界如银。"
    ], 
    "rhythmic": "水调歌头"
  }, 
  {
    "author": "程", 
    "paragraphs": [
      "向来抵掌，未必总谈空。", 
      "难遍举，质三事，试从公。", 
      "记当年，赋得一丘一壑，天鸢阔，渊鱼静，莫击磬，但酌酒，尽从容。", 
      "一水西来他日，会从公、曳杖其中。", 
      "问前回归去，已笑白发成蓬。", 
      "不识如今，几西风。", 
      "蒙庄多事，论虱豕，推羊蚁，未辞终。", 
      "又骤说，鱼得计，孰能通。", 
      "□□□。", 
      "叹如云罔罟，龙伯啖，眇难穷。", 
      "凡三惑，谁使我，释然融。", 
      "岂是匏瓜者，把行藏、悉付鸿蒙。", 
      "且从头检校，想见迎公。", 
      "湖上千松。"
    ], 
    "rhythmic": "六州歌头"
  }, 
  {
    "author": "程", 
    "paragraphs": [
      "黄鹤楼前，江百尺、波横光溢。", 
      "问老子、当年高兴，何人知得。", 
      "最爱洞庭天际水，分明表里玻璃色。", 
      "恐今宵、未必似前番，天应惜。", 
      "都莫问，鸿锺勒。", 
      "也休羡，壶天谪。", 
      "忆故人霜下，乱滩横笛。", 
      "便好骑鲸游汗漫，古来蟾影何曾没。", 
      "更明年、重约再来时，乘槎客。"
    ], 
    "rhythmic": "满江红", 
    "tags": [
      "洞庭湖", 
      "黄鹤楼"
    ]
  }, 
  {
    "author": "程", 
    "paragraphs": [
      "颇恨登临，浪自作、骚人愁语。", 
      "石城上、何须苦说，死袁生褚。", 
      "当日卧龙商略处，秦淮王气真何许。", 
      "与君来、萧瑟北风寒，黄云暮。", 
      "枕锺阜，湖玄武。", 
      "生此虎，真蹲踞。", 
      "看四山环合，休临江渚。", 
      "可笑唐人无意度，却言此虎凌波去。", 
      "君且住、明月为人来，潮生浦。"
    ], 
    "rhythmic": "满江红"
  }, 
  {
    "author": "程", 
    "paragraphs": [
      "玉局仙人，轻帆万里，送入三吴。", 
      "怪一舟如叶，元无浊物，依然姑射，满载冰壶。", 
      "昔日文君，千言成诵，不识如今记得无。", 
      "新来也，喜都将分付，一颗骊珠。", 
      "向来田赋蠲输。", 
      "散多少、春风巴与渝。", 
      "算公家粗了，莼鲈而已，何妨西子，白发江湖。", 
      "印铸黄金，时来须佩，毕竟人生万卷书。", 
      "离情处，正秦淮岁晚，雪意模糊。"
    ], 
    "rhythmic": "沁园春"
  }, 
  {
    "author": "程", 
    "paragraphs": [
      "休怪频年司钥，仙官长守仙宫。", 
      "东风未肯到凡红。", 
      "先舞云韶彩凤。", 
      "都是一团和气，故教上苑春浓。", 
      "群仙拍手过江东。", 
      "高唱紫芝新颂。"
    ], 
    "rhythmic": "步虚词・西江月"
  }, 
  {
    "author": "程", 
    "paragraphs": [
      "公有仙姿，苍松野鹤，落落昂昂。", 
      "论法主长生，仍须极贵，云台绛阙，都许尚羊。", 
      "更忆当年，而今时候，一念功名下帝旁。", 
      "天分付，使人间草木，尽有春香。", 
      "人知相法奇庞。", 
      "又那识、阴功事更长。", 
      "算毗陵荒政，江东风采，忠文典则，生光。", 
      "再岁秦淮，觚棱入梦，帷幄从来在庙堂。", 
      "公归去，好平心献替，人望时康。"
    ], 
    "rhythmic": "沁园春"
  }, 
  {
    "author": "程", 
    "paragraphs": [
      "那用招秋，休言推暑，风自薰兮。", 
      "问谁解当初，识公来处，月明碧落，旆卷青霓。", 
      "千丈长松，起人生意，冻芋寒瓜空满畦。", 
      "还堪怪，怪诸公衮衮，我尚凭泥。", 
      "须教一举崔嵬。", 
      "算人世、功名各有梯。", 
      "更何须炼鼎，玄霜绛雪，只烦煮茗，水饼冰齑。", 
      "紫府多仙，招来满座，公自长生角亢齐。", 
      "何曾也，有玉麟行地，老凤梧栖。"
    ], 
    "rhythmic": "沁园春"
  }, 
  {
    "author": "程", 
    "paragraphs": [
      "君有新词，何妨为我，时遣奚奴。", 
      "看此山大小，风流晋宋，眼中馀子，苦自侏儒。", 
      "九曲清溪，千枝杨柳，还记新条更有无。", 
      "春将好，欲从君商略，君意何如。", 
      "佳人玉佩琼琚。", 
      "更胸中、浇灌有诗书。", 
      "把古人行处，从头检点，今人说底，却不须渠。", 
      "更上石头，重登锺阜，画作金陵考古图。", 
      "频相见，怕薰风早晚，便隔天隅。"
    ], 
    "rhythmic": "沁园春"
  }, 
  {
    "author": "程", 
    "paragraphs": [
      "消得雕栏，也不枉教，车马如狂。", 
      "怪元和一事，韩公子者，归来斫去，玉毁昆冈。", 
      "为解花嘲，朝来试看，采佩殷霞浥露香。", 
      "君休怪，算只缘太艳，俗障难降。", 
      "诗人未易平章。", 
      "向百卉、雕零独後装。", 
      "看洪炉大器，从来成晚，只须这著，也做花王。", 
      "况是月坡，花围一尺，压尽纷纷琐细芳。", 
      "还堪笑，笑龙锺老凤，方入都堂。"
    ], 
    "rhythmic": "沁园春"
  }, 
  {
    "author": "程", 
    "paragraphs": [
      "试课阳坡，春後添栽，多少杉松。", 
      "正桃坞昼浓，云溪风软，从容延叩，太史丞公。", 
      "底事越人，见垣一壁，比过秦关遽失瞳。", 
      "江神吏，灵能脱罟，不发卫平蒙。", 
      "休言唐举无功。", 
      "更休笑、丘轲自厄穷。", 
      "算汨罗醒处，元来醉里，真敖假孟，毕竟谁封。", 
      "太史亡言，床头酿熟，人在晴岚杳霭中。", 
      "新堤路，喜樛枝鳞角，夭矫苍龙。"
    ], 
    "rhythmic": "沁园春"
  }, 
  {
    "author": "程", 
    "paragraphs": [
      "最是元来，苦无风雨。", 
      "只恁匆匆归去。", 
      "看游丝、都不恨，恨秦淮新涨，向人东注。", 
      "醉里仙人，惜春曾赋。", 
      "却不解、留春且住。", 
      "问何人、留得住。", 
      "怕小山更有，碧芜春句。"
    ], 
    "rhythmic": "锦堂春・锦堂春慢"
  }, 
  {
    "author": "程", 
    "paragraphs": [
      "日躔东井，正轮囷桂影，十分光洁。", 
      "火令方中符国运，天与非常英杰。", 
      "荦荦平生，眼空宇宙，绿发千寻雪。", 
      "笑谈一镇，单于底事心慑。", 
      "晚岁佛地功深，人间富贵，五湖烟水阔。", 
      "谁遣心期事左，须酬满、麒麟勋业。", 
      "又也何妨，长生仙箓，已在黄金阙。", 
      "中原恢拓，要公归任调燮。"
    ], 
    "rhythmic": "壶中天・念奴娇"
  }, 
  {
    "author": "程", 
    "paragraphs": [
      "青旆摇风，朱帘漏月黄昏早。", 
      "蓬山万叠忽蜚来，上有千灯照。", 
      "和气祥烟缭绕。", 
      "映琼楼、五云缥缈。", 
      "青裙缟袂，乱吹繁弦，九衢欢笑。", 
      "元是琴堂，十分管领春光到。", 
      "手移星宿下人寰，招客来仙岛。", 
      "信道邦人见少。", 
      "彷佛似、皇都春好。", 
      "明年只恐，鳌山扈从，随班清晓。"
    ], 
    "rhythmic": "烛影摇红"
  }, 
  {
    "author": "程", 
    "paragraphs": [
      "烟漠漠。", 
      "醉里看春都错。", 
      "过了清明迟一著。", 
      "牡丹重约摸。", 
      "晓日渐明檐角。", 
      "天与芳辰难却。", 
      "驻得韶华元有药。", 
      "桃源谁共约。"
    ], 
    "rhythmic": "谒金门"
  }, 
  {
    "author": "程", 
    "paragraphs": [
      "道家弱水蓬莱，鲸波万里谁知得。", 
      "人间自有，南昌居士，仙风道骨。", 
      "诗似白星，貌如聃老，风尘挺出。", 
      "向谪仙家里，滕王阁畔，飘玉佩、下丹阙。", 
      "黄发四朝元老，又谁知、重生绿发。", 
      "手提一笔，活人多少，三千功积。", 
      "已冠文昌，人人瞻望，玉枢躔逼。", 
      "对新凉、酒颊微红，宛是一星南极。"
    ], 
    "rhythmic": "水龙吟", 
    "tags": [
      "滕王阁"
    ]
  }, 
  {
    "author": "程", 
    "paragraphs": [
      "少年意气，脑燕兵胡，虏王区脱。", 
      "眼底朦胧，腹中空洞，不著曹刘元白。", 
      "闻道殊科八中，也要彩卢连掷。", 
      "收拾尽，到如今但有，寸心如铁。", 
      "天付，真奇特。", 
      "口静神充，双眼胡僧碧。", 
      "楚国离骚，唐朝词学，未信芳尘□歇。", 
      "结取佳人香佩，截断儿曹绮舌。", 
      "归去也，且斓斑戏彩，好春长日。"
    ], 
    "rhythmic": "喜迁莺"
  }, 
  {
    "author": "程", 
    "paragraphs": [
      "评君谁似，似长松千丈，离奇多节。", 
      "骨瘦棱棱，文高荦荦，今日□来仙阙。", 
      "走卒识公容貌，酋虏问公官阀。", 
      "更史馆，一编书多少，频添勋业。", 
      "伟绝。", 
      "今岁别。", 
      "新绿名孙，又见枝生叶。", 
      "底事七旬，双瞳如水，毕竟桂花方发。", 
      "赐第彤墀秋早，又一瑶枢光洁。", 
      "故人也，念相逢谁似，凤池同列。"
    ], 
    "rhythmic": "喜迁莺"
  }, 
  {
    "author": "程", 
    "paragraphs": [
      "一天风露，喜初行弹压，人间残暑。", 
      "金母此时，云先绛，又见枢星光吐。", 
      "人道鸿逢日，可是东方明处。", 
      "更天上、走王人络绎，仪鸾琼醑。", 
      "听语。", 
      "更希举。", 
      "试把皇朝、盛事都来数。", 
      "当日鳌头，皇扉侍母，绿发方瞳□□。", 
      "更有飞凫王季，往往文星再聚。", 
      "浑休问，但回班千岁，貂蝉成谱。"
    ], 
    "rhythmic": "喜迁莺"
  }, 
  {
    "author": "程", 
    "paragraphs": [
      "去年玉燕，记曾期今岁，瑶光入度。", 
      "今日都人，从头屈指，尽是黑头公辅。", 
      "争道一朝语合，谁信千龄际遇。", 
      "更积雨。", 
      "晓来晴，洗出琉璃秋宇。", 
      "笑语。", 
      "知何许。", 
      "旆卷青霓，来自钧天所。", 
      "道骨仙风，安排顿著，须是人间紫府。", 
      "要识云台高绝，更有凤池深处。", 
      "从今数。", 
      "看千秋万岁，永承明主。"
    ], 
    "rhythmic": "喜迁莺"
  }, 
  {
    "author": "程", 
    "paragraphs": [
      "官已尚书，人犹寒素，仙有名言。", 
      "谓是若人，法当至贵，仍主修年。", 
      "唐人四字鲜妍。", 
      "堪照映、画堂彩烟。", 
      "更对新凉，一声芝曲，万斛金船。"
    ], 
    "rhythmic": "柳梢青"
  }, 
  {
    "author": "程", 
    "paragraphs": [
      "嫩绿成堆。", 
      "朝来红紫，都在莓苔。", 
      "方见春来，又闻春去，暗里谁催。", 
      "人生易老何哉。", 
      "春去矣、秋风又来。", 
      "何似云溪，长春日月，无去无归。"
    ], 
    "rhythmic": "柳梢青"
  }, 
  {
    "author": "程", 
    "paragraphs": [
      "平生有意，把六经膏泽，人人沾受。", 
      "白被子明康节辈，浪说乘除先後。", 
      "遇合一时，英雄千古，谁是高强手。", 
      "蹉跎岁晚，临风浩然搔首。", 
      "今但入梦青山，云溪深处，烟月生怀袖。", 
      "宿有十年萧散愿，此段功缘须就。", 
      "因忆坡公，仇池有约，莫误归时候。", 
      "今朝对酒，歌此与君为寿。"
    ], 
    "rhythmic": "酹江月・念奴娇"
  }, 
  {
    "author": "程", 
    "paragraphs": [
      "袖手云溪畔。", 
      "看人间、纷纷饥乌腐鼠，触蛮交战。", 
      "便得金鱼垂玉带，多少雌黄点勘。", 
      "算此语、必非河汉。", 
      "直自弹冠班八座，更青春、数到期颐算。", 
      "一段玉，无纤玷。", 
      "公难学处尤堪羡。", 
      "全似□、泠泠秋水，体清形健。", 
      "衮处从来高一著，那肯随人脚转。", 
      "要须是、常见乾坤清晏。", 
      "天意未教公猛去，要都俞、了却从公便。", 
      "歌寿，朱帘卷。"
    ], 
    "rhythmic": "贺新郎"
  }, 
  {
    "author": "程", 
    "paragraphs": [
      "绿杨欲舞，红杏微笑，春工渐侈。", 
      "试偻指、自从嘉定，数到宝庆□□里。", 
      "无一岁、不书年大有，问元功谁燮理。", 
      "□□□、於变雍熙，如此自当千岁。", 
      "况是端笏蓬莱陛。", 
      "但看雍容、玉立山峙。", 
      "炼五色、补天无迹，扶日天衢光四被。", 
      "安清、填群心声色，恬然如谈笑耳。", 
      "更八荒、民生奠枕，此著又当千岁。", 
      "又况善述先猷，严武备、不开边鄙。", 
      "阴功遍南北，千岁未多畴祉。", 
      "且说总是三千岁。", 
      "此际方岐嶷。", 
      "听今日、处处笙歌，何止南楼十二。"
    ], 
    "rhythmic": "宝鼎现"
  }, 
  {
    "author": "程", 
    "paragraphs": [
      "归来一笑，尚看看趁得，人间寒食。", 
      "阿寿牵衣仍问我，双鬓新来添白。", 
      "忍见庭前，去年芳草，依旧青青色。", 
      "西湖雨後，绿波两岸平拍。", 
      "天教断送流年，三之一矣，又是成疏隔。", 
      "燕子春寒浑未到，谁说江南消息。", 
      "玉树熏香，冰桃翻浪，好个山间景物。", 
      "这回归去，松风深处横笛。"
    ], 
    "rhythmic": "念奴娇", 
    "tags": [
      "西湖"
    ]
  }, 
  {
    "author": "程", 
    "paragraphs": [
      "嫣然一笑，向烛花光下，经年才见。", 
      "欲语还羞如有恨，方得东君一盼。", 
      "天意无情，更教微雨，香泪流丹脸。", 
      "今朝霁色，笙歌初沸庭院。", 
      "因是思入东屏，当年手植，遍桃源低岸。", 
      "失脚东来春七度，辜负芳丛无限。", 
      "问讯园丁，宁如归去，细与从头看。", 
      "东风独立，白云遮断双眼。"
    ], 
    "rhythmic": "念奴娇"
  }, 
  {
    "author": "程", 
    "paragraphs": [
      "銮殿秋深，玉堂宵永，千门人静。", 
      "问天上、西风几度，金盘光满，露浓银井。", 
      "碧云飞下双鸾影。", 
      "迤逦笙歌近笑语，群仙隐隐。", 
      "更前问讯。", 
      "堕在红尘今省。", 
      "渐曙色、晓风清迥。", 
      "更积霭沈阴、都卷尽。", 
      "向窗前、引镜看来，尚喜精神炯炯。", 
      "便折简、浮丘共酌，奈天也、未教酩酊。", 
      "来岁却笑群仙，月寒空冷。"
    ], 
    "rhythmic": "倾杯・倾杯乐"
  }, 
  {
    "author": "程", 
    "paragraphs": [
      "算千葩百卉，谁伴东风，早春时候。", 
      "唯有江梅，在人间长久。", 
      "雪後霜前，冲涉多少，尚精神如旧。", 
      "岁岁年年，酴酥饮了，便为公寿。", 
      "更向尊前席上，细看人与梅花，棱棱争瘦。", 
      "桃李漫山，都落芳尘後。", 
      "和气满身，参调玉弦，表天然孤秀。", 
      "来岁今朝，星闱雾阁，一卮春酒。"
    ], 
    "rhythmic": "醉蓬莱"
  }, 
  {
    "author": "程", 
    "paragraphs": [
      "记蟾宫桂子，撒向人间，如今时候。", 
      "□□□□，□□□□□。", 
      "白下长干，乱滩横笛，想昔游依旧。", 
      "大海一沤，千年一息，谁称彭寿。", 
      "开遍门前丹蕊，渐西风入东篱，酿成仙酒。", 
      "□□□□，□□□□□。", 
      "卓笔鸡笼，悬天宝盖，占断宣徽秀。", 
      "来岁清苕，公家事了，斑衣蓝绶。"
    ], 
    "rhythmic": "醉蓬莱"
  }, 
  {
    "author": "程", 
    "paragraphs": [
      "天上初秋桂子，庭前八月丹花。", 
      "一年一度见仙槎。", 
      "秋色分明如画。", 
      "愿把阴功一脉，灯灯相续无涯。", 
      "降祥作善岂其差。", 
      "永作渔樵嘉话。"
    ], 
    "rhythmic": "西江月"
  }, 
  {
    "author": "程", 
    "paragraphs": [
      "底事中秋无月，元来留待今宵。", 
      "群仙拍手度仙桥。", 
      "惊起眠龙夭矫。", 
      "天上灵槎一度，人间八月江潮。", 
      "西兴渡口几魂消。", 
      "又见潮生月上。"
    ], 
    "rhythmic": "西江月"
  }, 
  {
    "author": "程", 
    "paragraphs": [
      "未岁嘉平，初旬日四，雪中归自崇唐。", 
      "山林湖海，一气接苍茫。", 
      "踏尽玉龙千丈，更一望、龙尾天长。", 
      "须臾上，高峰四顾，迤逦过前冈。", 
      "群山，如玉削，松林百万，尽傅琼霜。", 
      "浑疑是天际，一鹤翱翔。", 
      "人道玉皇三六，欲一叩、风力方刚。", 
      "明朝好，金乌衔烛，八表散祥光。"
    ], 
    "rhythmic": "满庭芳"
  }, 
  {
    "author": "程", 
    "paragraphs": [
      "去腊飞花，今春未已，迤逦将度元宵。", 
      "俄然甲子，青帝下新条。", 
      "净扫一天沈霭，红轮满、大地山河。", 
      "从今好，便当听取，万国起歌谣。", 
      "有人，当此际，锄云深坞，剪月中阿。", 
      "已占断春风，自种仙桃。", 
      "更扶疏桂影直，从岩底、上拂云梢。", 
      "仍为我，长摩苍石，无负此清波。"
    ], 
    "rhythmic": "满庭芳"
  }, 
  {
    "author": "程", 
    "paragraphs": [
      "人道苍姬，燠多寒少，故教千岁绵绵。", 
      "算来春夏，一气本无偏。", 
      "底事今年玉历，秋未朔、风露泠然。", 
      "君知否，山深地僻，自是早霜天。", 
      "如今，当此去，十分亲切，面问婵娟。", 
      "何须看仙槎，海上重还。", 
      "好在金英玉屑，□为我、满泛金船。", 
      "仍传语，横江秀石，□永锁三川。"
    ], 
    "rhythmic": "满庭芳"
  }, 
  {
    "author": "程", 
    "paragraphs": [
      "不应双睫。", 
      "看尽人间花与雪。", 
      "曾是当时。", 
      "一朵红云拥日飞。", 
      "如今正好。", 
      "万绿千红深处坐。", 
      "也使春工。", 
      "唤作天池五月风。"
    ], 
    "rhythmic": "减字木兰花"
  }, 
  {
    "author": "朱用之", 
    "paragraphs": [
      "宫额涂黄。", 
      "怕笺凝怨墨，酒渍离觞。", 
      "红楼春寄梦，青琐夕生香。", 
      "花气暖，柳阴凉。", 
      "棹曲水沧浪。", 
      "爱弄娇、临流梳洗，顾影低相。", 
      "桃花结子成双。", 
      "纵题红去後，枉误刘郎。", 
      "琴心挑别恨，莺羽学新妆。", 
      "千万恨，恼愁肠。", 
      "便憔悴何妨。", 
      "待共伊、平消别後，几度风光。"
    ], 
    "rhythmic": "意难忘"
  }, 
  {
    "author": "厉元范", 
    "paragraphs": [
      "叶叶柳眉齐抹翠，梢梢花脸争匀白。"
    ], 
    "rhythmic": "失调名"
  }, 
  {
    "author": "郑域", 
    "paragraphs": [
      "道是花来春未。", 
      "道是雪来香异。", 
      "竹外一枝斜。", 
      "野人家。", 
      "冷落竹篱茅舍。", 
      "富贵玉堂琼榭。", 
      "两地不同栽。", 
      "一般开。"
    ], 
    "rhythmic": "昭君怨"
  }, 
  {
    "author": "郑域", 
    "paragraphs": [
      "水晶宫殿，放三千龙女，凌波浮浴。", 
      "花里雕房分洞户，隐隐钉头齐簇。", 
      "处子娇羞，碧裙无袖，密护圆瑳玉。", 
      "堤头微露，半身犹掩金绿。", 
      "知是紫府筵开，□随纤指，出玲珑窗屋。", 
      "倩剥霓裳轻手搔，掐损些些香玉。", 
      "端的中心，密藏芳意，苦苦何时足。", 
      "巴城憔悴，采歌犹闻新曲。"
    ], 
    "rhythmic": "念奴娇"
  }, 
  {
    "author": "郑域", 
    "paragraphs": [
      "嫣然一笑，风味人间没。", 
      "来自广寒宫，直偷得、天香入骨。", 
      "软金缕屑，点缀碧琼枝，花藏叶，叶笼花，刚被风吹拂。", 
      "道人衾帐，不用沈烟熨。", 
      "插满枕屏山，觉身在、蓝桥仙窟。", 
      "一觞一咏，消得九秋愁，篱边菊，畹中兰，甘避芳尘不。"
    ], 
    "rhythmic": "蓦山溪"
  }, 
  {
    "author": "郑域", 
    "paragraphs": [
      "绿云剪叶。", 
      "低护黄金屑。", 
      "占断花中声誉，香与韵、两清洁。", 
      "胜绝。", 
      "君听说。", 
      "是他来处别。", 
      "试看金衣犹带，金庭露、玉阶月。"
    ], 
    "rhythmic": "霜天晓角"
  }, 
  {
    "author": "郑域", 
    "paragraphs": [
      "素肌莹净，隔鲛绡贴衬，猩红妆束。", 
      "火伞飞空熔不透，一块玲珑冰玉。", 
      "破暑当筵，褪衣剥带，微露真珠肉。", 
      "中心些子，向人何大焦缩。", 
      "应恨旧日杨妃，尘埃走遍，向南闽西蜀。", 
      "困入筠笼消黯搅，香色精神愁蹙。", 
      "赖有君谟，为传家谱，不弃青黄绿。", 
      "到头甜口，是人都要圜熟。"
    ], 
    "rhythmic": "念奴娇"
  }, 
  {
    "author": "郑域", 
    "paragraphs": [
      "蕊宫仙子，爱痴儿、不禁三偷家果。", 
      "弃核成根传汉苑，依旧风烟难□。", 
      "老养丹砂，长留红脸，点透胭脂颗。", 
      "金盘盛处，恍然天上新堕。", 
      "莫厌对此飞觞，千年一熟，异人间梨枣。", 
      "刘阮尘缘犹未断，却向花间飞过。", 
      "争似莲枝，摘来满把，莺嘴平分破。", 
      "餐霞嚼露，镇长歌醉蓬岛。"
    ], 
    "rhythmic": "念奴娇"
  }, 
  {
    "author": "郑域", 
    "paragraphs": [
      "东陵美景，有轻烟和月，斜风吹雨。", 
      "一体龙须随地转，不学松萝儿女。", 
      "结就员青，收来掌握，犹带金盘露。", 
      "拍浮金井，水花零乱飞舞。", 
      "谁信六月飘霜，破开落刃，散银丝金缕。", 
      "冷碧凄香萦齿颊，洗我尘襟烦暑。", 
      "杜老吟诗，已公留客，此兴无今古。", 
      "安期非诞，世间有枣如许。"
    ], 
    "rhythmic": "念奴娇"
  }, 
  {
    "author": "郑域", 
    "paragraphs": [
      "东风吹雨破花悭。", 
      "客毡晓梦生寒。", 
      "有人斜倚小屏山。", 
      "蹙损眉弯。", 
      "合是一钗双燕，却成两镜孤鸾。", 
      "暮云修竹泪留残。", 
      "翠袖凝斑。"
    ], 
    "rhythmic": "画堂春"
  }, 
  {
    "author": "郑域", 
    "paragraphs": [
      "东风料峭寒吹面。", 
      "低下绣帘休卷。", 
      "憔悴怕他春见。", 
      "一任莺花怨。", 
      "新愁不受诗排遣。", 
      "尘满玉毫金砚。", 
      "若问此愁深浅。", 
      "天阔浮云远。"
    ], 
    "rhythmic": "桃源忆故人"
  }, 
  {
    "author": "郑域", 
    "paragraphs": [
      "嗟来咄去，被天公、把做小儿调戏。", 
      "蹀雪龙庭归未久，还促炎州行李。", 
      "不半年间，北胡南越，一万三千里。", 
      "征衫著破，著衫人、可知矣。", 
      "休问海角天涯，黄蕉丹荔，自足供甘旨。", 
      "泛绿依红无个事，时舞斑衣而已。", 
      "救蚁藤桥，养鱼盆沼，是亦经纶耳。", 
      "伊周安在，且须学老莱子。"
    ], 
    "rhythmic": "念奴娇"
  }, 
  {
    "author": "郑域", 
    "paragraphs": [
      "酒薄愁浓醉不成。", 
      "夜长敧枕数残更。", 
      "嫩寒时节过烧灯。", 
      "已自孤鸾羞对镜，未能双凤怕闻笙。", 
      "莫教吹作别离声。"
    ], 
    "rhythmic": "浣溪沙"
  }, 
  {
    "author": "王澡", 
    "paragraphs": [
      "疏明瘦直。", 
      "不受东皇识。", 
      "留与伴春终肯，千红底、怎著得。", 
      "夜色。", 
      "何处笛。", 
      "晓寒无奈力。", 
      "若在寿阳宫院，一点点、有人惜。"
    ], 
    "rhythmic": "霜天晓角"
  }, 
  {
    "author": "王澡", 
    "paragraphs": [
      "玉东西，歌宛转。", 
      "未做苦离调。", 
      "著上征衫，字字是愁抱。", 
      "月寒鬓影刁萧，舵楼开缆，记柳暗、乳鸦啼晓。", 
      "短亭草。", 
      "还是绿与春归，罗屏梦空好。", 
      "燕语难凭，憔悴未渠了。", 
      "可能妒柳羞花，起来浑懒，便瘦也、教春知道。"
    ], 
    "rhythmic": "祝英台近"
  }, 
  {
    "author": "赵希", 
    "paragraphs": [
      "又是年时，冷烟寒食梨花院。", 
      "柳金拖线。", 
      "一曲珠歌转。", 
      "翠碧雕梁，风软帘通燕。", 
      "何须劝。", 
      "酒豪诗健。", 
      "逸韵今重见。"
    ], 
    "rhythmic": "点绛唇"
  }, 
  {
    "author": "戴复古", 
    "paragraphs": [
      "赤壁矶头，一番过、一番怀古。", 
      "想当时、周郎年少，气吞区宇。", 
      "万骑临江貔虎噪，千艘列炬鱼龙怒。", 
      "卷长波、一鼓困曹瞒，今如许。", 
      "江上渡，江边路。", 
      "形胜地，兴亡处。", 
      "览遗踪，胜读史书言语。", 
      "几度东风吹世换，千年往事随潮去。", 
      "问道傍、杨柳为谁春，摇金缕。"
    ], 
    "rhythmic": "满江红"
  }, 
  {
    "author": "戴复古", 
    "paragraphs": [
      "雕鹗上云汉，虎豹守天关。", 
      "一官游戏，笑向古郢试朱轓。", 
      "天下封疆几郡，尽得公为太守，奉诏仰天宽。", 
      "万物一吐气，千里贺平安。", 
      "雪楼高，三百尺，玉栏干。", 
      "政成无事，时复把酒对江山。", 
      "问讯莫愁安在，见说风流宋玉，犹有屋三间。", 
      "请和阳春曲，留与世人看。"
    ], 
    "rhythmic": "水调歌头"
  }, 
  {
    "author": "戴复古", 
    "paragraphs": [
      "一曲狂歌，有百馀言，说尽一生。", 
      "费十年灯火，读书读史，四方奔走，求利求名。", 
      "蹭蹬归来，闭门独坐，赢得穷吟诗句清。", 
      "夫诗者，皆吾侬平日，愁叹之声。", 
      "空馀豪气峥嵘。", 
      "安得良田二顷耕。", 
      "向临邛涤器，可怜司马，成都卖卜，谁识君平。", 
      "分则宜然，吾何敢怨，蝼蚁逍遥戴粒行。", 
      "开怀抱，有青梅荐酒，绿树啼莺。"
    ], 
    "rhythmic": "沁园春"
  }, 
  {
    "author": "戴复古", 
    "paragraphs": [
      "说与黄花道。", 
      "九秋深、三光五岳，气锺英表。", 
      "金马玉堂真学士，蕴藉诗书奥妙。", 
      "一一是、经纶才调。", 
      "斟酌古今来活国，算忠言、谠论知多少。", 
      "又入奏，金门晓。", 
      "朝回问寝披萱草。", 
      "对高堂长说，一片君恩难报。", 
      "更待痴儿千载遇，膝下十分荣耀。", 
      "趁绿鬓、朱颜不老。", 
      "整顿乾坤济时了，奉板舆、拜国夫人号。", 
      "可谓忠，可谓孝。"
    ], 
    "rhythmic": "贺新郎"
  }, 
  {
    "author": "戴复古", 
    "paragraphs": [
      "忆把金罍酒。", 
      "叹别来、光阴荏苒，江湖宿留。", 
      "世事不堪频着眼，赢得两眉长皱。", 
      "但东望、故人翘首。", 
      "木落山空天远大，送飞鸿、北去伤怀久。", 
      "天下事，公知否。", 
      "钱塘风月西湖柳。", 
      "渡江来、百年机会，从前未有。", 
      "唤起东山丘壑梦，莫惜风霜老手。", 
      "要整顿、封疆如旧。", 
      "早晚枢庭开幕府，是英雄、尽为公奔走。", 
      "看金印，大如斗。"
    ], 
    "rhythmic": "贺新郎", 
    "tags": [
      "西湖"
    ]
  }, 
  {
    "author": "戴复古", 
    "paragraphs": [
      "百尺连云起。", 
      "试登临、江山人物，一时俱伟。", 
      "旁挹金陵龙虎势，京岘诸峰对峙。", 
      "隐隐接、扬州歌吹。", 
      "雪浪舞从三峡下，乍逢迎、海若谈秋水。", 
      "形胜地，有如此。", 
      "使君一世经纶志。", 
      "把风斤月斧，来此等闲游戏。", 
      "见说楼成无多日，大手一何容易。", 
      "笑天下、纷纷血指。", 
      "酝酿春风与和气，举长江、变作香醪美。", 
      "人共乐，醉桃李。"
    ], 
    "rhythmic": "贺新郎", 
    "tags": [
      "长江"
    ]
  }, 
  {
    "author": "戴复古", 
    "paragraphs": [
      "轮奂半天上，胜概压南楼。", 
      "筹边独坐，岂欲登览快双眸。", 
      "浪说胸吞云梦，直把气吞残虏，西北望神州。", 
      "百载一机会，人事恨悠悠。", 
      "骑黄鹤，赋鹦鹉，谩风流。", 
      "岳王祠畔，杨柳烟锁古今愁。", 
      "整顿乾坤手段，指授英雄方略，雅志若为酬。", 
      "杯酒不在手，双鬓恐惊秋。"
    ], 
    "rhythmic": "水调歌头"
  }, 
  {
    "author": "戴复古", 
    "paragraphs": [
      "三日春光，群贤胜践，山阴何似山阳。", 
      "鹅池墨妙，曲水记流觞。", 
      "自许风流丘壑，何人共、击楫长江。", 
      "新亭上，山河有异，举目恨堂堂。", 
      "使君，经世志，十年边上，两鬓风霜。", 
      "问池边杨柳，因甚凄凉。", 
      "万树重新种了，株株在、桃李花傍。", 
      "仍须待，剩栽兰芷，为国洗河湟。"
    ], 
    "rhythmic": "满庭芳", 
    "tags": [
      "长江"
    ]
  }, 
  {
    "author": "戴复古", 
    "paragraphs": [
      "赤壁矶头，临皋亭下，扁舟两度经过。", 
      "江山如画，风月奈愁何。", 
      "三国英雄安在，而今但、一目烟波。", 
      "风流处，竹楼无恙，相对有东坡。", 
      "登临，还自笑，狂游四海，一向忘家。", 
      "算天寒路远，早早归呵。", 
      "明日片帆东下，沧洲上、千里芦花。", 
      "真堪爱，买鱼沽酒，到处听吴歌。"
    ], 
    "rhythmic": "满庭芳"
  }, 
  {
    "author": "戴复古", 
    "paragraphs": [
      "龙山行乐。", 
      "何如今日登黄鹤。", 
      "风光政要人酬酢。", 
      "欲赋归来，莫是渊明错。", 
      "江山登览长如昨。", 
      "飞鸿影里秋光薄。", 
      "此怀祗有黄花觉。", 
      "牢裹乌纱，一任西风作。"
    ], 
    "rhythmic": "醉落魄・一斛珠"
  }, 
  {
    "author": "戴复古", 
    "paragraphs": [
      "袖剑飞吟。", 
      "洞庭青草，秋水深深。", 
      "万顷波光，岳阳楼上，一快披襟。", 
      "不须携酒登临。", 
      "问有酒、何人共斟。", 
      "变尽人间，君山一点，自古如今。"
    ], 
    "rhythmic": "柳梢青", 
    "tags": [
      "洞庭湖", 
      "岳阳楼"
    ]
  }, 
  {
    "author": "戴复古", 
    "paragraphs": [
      "处处逢花，家家插柳。", 
      "政寒食、清明时候。", 
      "奉板舆行乐，使星随後。", 
      "人间稀有。", 
      "出郭寻仙，绣衣春昼。", 
      "马上列、两行红袖。", 
      "对韶华一笑，劝国夫人酒。", 
      "百千长寿。"
    ], 
    "rhythmic": "锦帐春"
  }, 
  {
    "author": "戴复古", 
    "paragraphs": [
      "万石崔嵬，二水涟漪。", 
      "此江山、天下之奇。", 
      "太平气象，百姓熙熙。", 
      "有文章公，经纶手，把州麾。", 
      "满斟寿酒，笑拈梅枝。", 
      "管年年、长见花时。", 
      "佳人休唱，浅近歌词。", 
      "读浯溪颂，愚公记，澹岩诗。"
    ], 
    "rhythmic": "行香子"
  }, 
  {
    "author": "戴复古", 
    "paragraphs": [
      "新荷池沼，绿槐庭院。", 
      "檐外雨声初断。", 
      "喧喧两部乱蛙鸣，怎得似、啼莺睍睆。", 
      "风光流转。", 
      "客游汗漫。", 
      "莫问鬓丝长短。", 
      "即时杯酒醉时歌，算省得、闲愁一半。"
    ], 
    "rhythmic": "鹊桥仙"
  }, 
  {
    "author": "戴复古", 
    "paragraphs": [
      "莺啼啼不尽，任燕语、语难通。", 
      "这一点闲愁，十年不断，恼乱春风。", 
      "重来故人不见，但依然、杨柳小楼东。", 
      "记得同题粉壁，而今壁破无踪。", 
      "兰皋新涨绿溶溶。", 
      "流恨落花红。", 
      "念著破春衫，当时送别，灯下裁缝。", 
      "相思谩然自苦，算云烟、过眼总成空。", 
      "落日楚天无际，凭栏目送飞鸿。"
    ], 
    "rhythmic": "木兰花慢"
  }, 
  {
    "author": "戴复古", 
    "paragraphs": [
      "卖花担上，菊蕊金初破。", 
      "说着重阳怎虚过。", 
      "看画城簇簇，酒肆歌楼，奈没个巧处，安排着我。", 
      "家乡煞远哩，抵死思量，枉把眉头万千锁。", 
      "一笑且开怀，小阁团栾，旋簇着、几般蔬果。", 
      "把三杯两盏记时光，问有甚曲儿，好唱一个。"
    ], 
    "rhythmic": "洞仙歌"
  }, 
  {
    "author": "戴复古", 
    "paragraphs": [
      "宿酒才醒又醉，春霄欲雨还晴。", 
      "柳边花底听莺声。", 
      "白发莫教临镜。", 
      "过隙光阴易去，浮云富贵难凭。", 
      "但将一笑对公卿。", 
      "我是无名百姓。"
    ], 
    "rhythmic": "西江月"
  }, 
  {
    "author": "戴复古", 
    "paragraphs": [
      "三过武昌台下，却逢三度重阳。", 
      "菊花祗作旧时黄。", 
      "白雪堆人头上。", 
      "昨日将军亭馆，今朝陶令壶觞。", 
      "醉来东望海茫茫。", 
      "家近蓬莱方丈。"
    ], 
    "rhythmic": "西江月"
  }, 
  {
    "author": "戴复古", 
    "paragraphs": [
      "蜗角争多少。", 
      "是英雄、割据乾坤，到头休了。", 
      "一片泥涂荒草地，尽是鱼龙故道。", 
      "新堤上、风涛难保。", 
      "沧海桑田何时变，怕桑田、未变人先老。", 
      "休为此，生烦恼。", 
      "讼庭不许频频到。", 
      "这官坊、翻来覆去，有何分晓。", 
      "无诤人中为第一，长讼元非吉兆。", 
      "但有恨、平章不早。", 
      "尊酒唤回和气在，看从来、兄弟依然好。", 
      "把前事，付一笑。"
    ], 
    "rhythmic": "贺新郎"
  }, 
  {
    "author": "戴复古", 
    "paragraphs": [
      "请赋林堂，林堂未成，吾何赋哉。", 
      "想胸中丘壑，山中风月，亭台几所，花木千栽。", 
      "应接光阴，品题胜概，须待堂成我再来。", 
      "听分付，是经行去处，莫放苍苔。", 
      "吾曹不堕尘埃。", 
      "要胸次长随笑口开。", 
      "任江湖浪迹，鸥盟雁序，功名到手，凤阁鸾台。", 
      "它日相寻，有逾此约，酌水浮君三百杯。", 
      "闻斯语，有冠山突兀，袍岭崔嵬。"
    ], 
    "rhythmic": "沁园春"
  }, 
  {
    "author": "戴复古", 
    "paragraphs": [
      "圉圉洋洋各自由。", 
      "或行或舞或沈浮。", 
      "观鱼未必知鱼乐，政恐清波照白头。", 
      "休结纲，莫垂钩。", 
      "机心一露使鱼愁。", 
      "终知不是池中物，掉尾江湖汗漫游。"
    ], 
    "rhythmic": "鹧鸪天"
  }, 
  {
    "author": "戴复古", 
    "paragraphs": [
      "羊城旧路。", 
      "檀板一声惊客去。", 
      "不拟重来。", 
      "白发飘飘上越台。", 
      "故人居处。", 
      "曲巷深深通竹所。", 
      "问讯桃花。", 
      "欲访刘郎不在家。"
    ], 
    "rhythmic": "减字木兰花"
  }, 
  {
    "author": "戴复古", 
    "paragraphs": [
      "天台狂客。", 
      "醉里不知秋鬓白。", 
      "应接风光。", 
      "忆在江亭醉几场。", 
      "吴姬劝酒。", 
      "唱得廉颇能饭否。", 
      "西雨东晴。", 
      "人道无情又有情。"
    ], 
    "rhythmic": "减字木兰花"
  }, 
  {
    "author": "戴复古", 
    "paragraphs": [
      "阻风中酒。", 
      "流落江湖成白首。", 
      "历尽艰关。", 
      "赢得虚名在世间。", 
      "浩然归去。", 
      "忆着石屏茅屋趣。", 
      "想见山村。", 
      "树有交柯犊有孙。"
    ], 
    "rhythmic": "减字木兰花"
  }, 
  {
    "author": "戴复古", 
    "paragraphs": [
      "病起无聊倚绣床。", 
      "玉容清瘦懒梳妆。", 
      "水沈烟冷橘花香。", 
      "说个话儿方有味，吃些酒子又何妨。", 
      "一声啼鴂断人肠。"
    ], 
    "rhythmic": "浣溪沙"
  }, 
  {
    "author": "戴复古", 
    "paragraphs": [
      "醉狂痴作。", 
      "误信青楼约。", 
      "酒醒梅花吹画角。", 
      "翻得一场寂寞。", 
      "相如谩赋凌云。", 
      "琴台不遇文君。", 
      "江上琵琶旧曲，只堪分付商人。"
    ], 
    "rhythmic": "清平乐"
  }, 
  {
    "author": "戴复古", 
    "paragraphs": [
      "误入风尘门户，驱来花月楼台。", 
      "樽前几度得徘徊。", 
      "可怜容易别，不见牡丹开。", 
      "莫恨银瓶酒尽，但将妾泪添杯。", 
      "江头恰限北风回。", 
      "再三相祝去，千万寄书来。"
    ], 
    "rhythmic": "临江仙"
  }, 
  {
    "author": "戴复古", 
    "paragraphs": [
      "西山岩壑，东湖亭馆，尽是经行旧路。", 
      "别时方见有荷花，还又见、梅花岁暮。", 
      "宋家兄弟，黄家兄弟，一一烦君传语。", 
      "相忘不寄一行书，元自有、不相忘处。"
    ], 
    "rhythmic": "鹊桥仙"
  }, 
  {
    "author": "戴复古", 
    "paragraphs": [
      "泛杭川，临尘水。", 
      "几日共游戏。", 
      "歌笑开怀，酒醒又还醉。", 
      "奈何一但分携，连宵风雨，剪不断、客愁千里。", 
      "水云际。", 
      "遥望一片飞鸿，苦是失群地。", 
      "满眼春风，管甚闲桃李。", 
      "此行归老家山，相逢难又，但一味、相思而已。"
    ], 
    "rhythmic": "祝英台近"
  }, 
  {
    "author": "戴复古", 
    "paragraphs": [
      "大江西去，郁孤台八境，人间图画。", 
      "地涌千峰摇翠浪，两派玉虹如泻。", 
      "弹压江山，品题风月，四海今王谢。", 
      "风流人物，如公一世雄也。", 
      "一片忧国丹心，弹丝吹笛，未必能陶写。", 
      "西北风尘方洞，宰相闲归绿野。", 
      "月斧争鸣，风斤运巧，不用修亭榭。", 
      "紫枢黄阁，要公整顿天下。"
    ], 
    "rhythmic": "大江西上曲・念奴娇"
  }, 
  {
    "author": "戴复古", 
    "paragraphs": [
      "太守风流，何人似、金华仙伯。", 
      "试看取、珠篇玉句，银钩铁画。", 
      "叶叶柳眉齐抹翠，梢梢花脸争匀白。", 
      "比池塘、春草梦来诗，尤奇绝。", 
      "胸中有，蛾眉月。", 
      "笔头带，蓬□雪。", 
      "笑归来万里，不登今阙。", 
      "鹿瑞堂前冬日暖，螺山江上春波阔。", 
      "但伤时、一念不能休，添华发。"
    ], 
    "rhythmic": "满江红"
  }, 
  {
    "author": "戴复古", 
    "paragraphs": [
      "壶山好，博古又通今。", 
      "结屋三间藏万卷，挥毫一字直千金。", 
      "四海有知音。", 
      "门外路，咫尺是湖阴。", 
      "万柳堤边行处乐，百花洲上醉时吟。", 
      "不负一生心。"
    ], 
    "rhythmic": "望江南・忆江南"
  }, 
  {
    "author": "戴复古", 
    "paragraphs": [
      "壶山好，胆气不妨粗。", 
      "手奋空拳成活计，眼穿故纸下功夫。", 
      "处世未全疏。", 
      "生涯事，近日果何如。", 
      "背锦奚奴能检典，画眉老妇出交租。", 
      "且喜有赢馀。"
    ], 
    "rhythmic": "望江南・忆江南"
  }, 
  {
    "author": "戴复古", 
    "paragraphs": [
      "壶山好，文字满胸中。", 
      "诗律变成长庆体，歌词渐有稼轩风。", 
      "最会说穷通。", 
      "中年後，虽老未成翁。", 
      "儿大相传书种在，客来不放酒尊空。", 
      "相对醉颜红。"
    ], 
    "rhythmic": "望江南・忆江南"
  }, 
  {
    "author": "戴复古", 
    "paragraphs": [
      "壶山好，也解忆狂夫。", 
      "转首便成千里别，经年不寄一行书。", 
      "浑似不相疏。", 
      "催归曲，一唱一愁予。", 
      "有剑卖来酤酒吃，无钱归去买山居。", 
      "安处即吾庐。"
    ], 
    "rhythmic": "望江南・忆江南"
  }, 
  {
    "author": "戴复古", 
    "paragraphs": [
      "石屏老，家住海东云。", 
      "本是寻常田舍子，如何呼唤作诗人。", 
      "无益费精神。", 
      "千首富，不救一生贫。", 
      "贾岛形模元自瘦，杜陵言语不妨村。", 
      "谁解学西昆。"
    ], 
    "rhythmic": "望江南・忆江南"
  }, 
  {
    "author": "戴复古", 
    "paragraphs": [
      "石屏老，长忆少年游。", 
      "自谓虎头须食肉，谁知猿臂不封侯。", 
      "身世一虚舟。", 
      "平生事，说着也堪羞。", 
      "四海九州双脚底，千愁万恨两眉头。", 
      "白发早归休。"
    ], 
    "rhythmic": "望江南・忆江南"
  }, 
  {
    "author": "戴复古", 
    "paragraphs": [
      "石屏老，悔不住山林。", 
      "注定一生知有命，老来万事付无心。", 
      "巧语不如喑。", 
      "贫亦乐，莫负好光阴。", 
      "但愿有头生白发，何忧无地觅黄金。", 
      "遇酒且须斟。"
    ], 
    "rhythmic": "望江南・忆江南"
  }, 
  {
    "author": "戴复古", 
    "paragraphs": [
      "今朝欲去。", 
      "忽有留人处。", 
      "说与江头杨柳树。", 
      "系我扁舟且住。", 
      "十分酒兴诗肠。", 
      "难禁冷落秋光。", 
      "借取春风一笑，狂夫到老犹狂。"
    ], 
    "rhythmic": "清平乐"
  }, 
  {
    "author": "戴复古", 
    "paragraphs": [
      "长亭短亭。", 
      "春风酒醒。", 
      "无端惹起离情。", 
      "有黄鹂数声。", 
      "芙蓉绣茵。", 
      "江山画屏。", 
      "梦中昨夜分明。", 
      "悔先行一程。"
    ], 
    "rhythmic": "醉太平"
  }, 
  {
    "author": "戴复古", 
    "paragraphs": [
      "草木生春，楼台不夜，团团月上云霄。", 
      "太平官府，民物共逍遥。", 
      "指点江梅一笑，几番负、雨秀风娇。", 
      "今年好，花边把酒，歌舞醉元宵。", 
      "风流，贤太守，青云志气，玉树丰标。", 
      "是神仙班里，旧日王乔。", 
      "出奉板舆行乐，金莲照、十里笙箫。", 
      "收灯後，看看丹诏，催入圣明朝。"
    ], 
    "rhythmic": "满庭芳"
  }, 
  {
    "author": "戴复古", 
    "paragraphs": [
      "渔父饮，不须钱。", 
      "柳枝斜贯锦鳞鲜。", 
      "换酒却归船。"
    ], 
    "rhythmic": "渔父・渔歌子"
  }, 
  {
    "author": "戴复古", 
    "paragraphs": [
      "渔父醉，钓竿闲。", 
      "柳下呼儿牢系船。", 
      "高眠风月天。"
    ], 
    "rhythmic": "渔父・渔歌子"
  }, 
  {
    "author": "戴复古", 
    "paragraphs": [
      "渔父醒，荻花洲。", 
      "三千六百钓鱼钩。", 
      "从头下复休。"
    ], 
    "rhythmic": "渔父・渔歌子"
  }, 
  {
    "author": "戴复古", 
    "paragraphs": [
      "渔父笑，笑何人。", 
      "古来豪杰尽成尘。", 
      "江山秋复春。"
    ], 
    "rhythmic": "渔父・渔歌子"
  }, 
  {
    "author": "戴复古", 
    "paragraphs": [
      "访衡山之顶，雪鸿渺渺，湘江之上，梅竹娟娟。", 
      "寄语波臣，传言鸥鹭，稳护渠侬书画船。"
    ], 
    "rhythmic": "沁园春", 
    "tags": [
      "衡山"
    ]
  }, 
  {
    "author": "戴复古妻", 
    "paragraphs": [
      "惜多才，怜薄命，无计可留汝。", 
      "揉碎花笺，忍写断肠句。", 
      "道傍杨柳依依，千丝万缕，抵不住、一分愁绪。", 
      "如何诉。", 
      "便教缘尽今生，此身已轻许。", 
      "捉月盟言，不是梦中语。", 
      "後回君若重来，不相忘处，把杯酒、浇奴坟土。"
    ], 
    "rhythmic": "祝英台近"
  }, 
  {
    "author": "李子酉", 
    "paragraphs": [
      "纱窗春睡朦胧著。", 
      "相见尚怀相别恶。", 
      "梦随城上角声残，泪逐楼前花片落。", 
      "东风不解吹愁却。", 
      "明月几番乖後约。", 
      "当时惟恐不多情，今日情多无处著。"
    ], 
    "rhythmic": "玉楼春"
  }, 
  {
    "author": "徐梦龙", 
    "paragraphs": [
      "冰肌玉容。", 
      "情真意浓。", 
      "小楼几度春风。", 
      "醉琉璃酒钟。", 
      "关山万重。", 
      "何时又逢。", 
      "思量雨迹云踪。", 
      "似襄王梦中。"
    ], 
    "rhythmic": "醉太平"
  }, 
  {
    "author": "赵扩", 
    "paragraphs": [
      "花似醺容上玉肌。", 
      "方论时事却嫔妃。", 
      "芳阴人醉漏声迟。", 
      "珠箔半钩风乍暖，雕梁新语燕初飞。", 
      "斜阳犹送水精卮。"
    ], 
    "rhythmic": "浣溪沙"
  }, 
  {
    "author": "方信孺", 
    "paragraphs": [
      "碧洞青崖著雨，红泉白石生寒。", 
      "来十月九湖山。", 
      "人笑元郎太漫。", 
      "绝壑偏宜叠鼓，夕阳休唤归鞍。", 
      "兹游未必胜骖鸾。", 
      "聊作湖南公案。"
    ], 
    "rhythmic": "西江月"
  }, 
  {
    "author": "龚大明", 
    "paragraphs": [
      "山居好。", 
      "山居好。", 
      "鹤唳猿啼饯昏晓。", 
      "碧窗柏子炷炉香，跌坐蒲团诵黄老。"
    ], 
    "rhythmic": "失调名"
  }, 
  {
    "author": "龚大明", 
    "paragraphs": [
      "山居好。", 
      "山居好。", 
      "门对青山水环绕。", 
      "一榻烟霞梦寐清，我以不贪为至宝。"
    ], 
    "rhythmic": "失调名"
  }, 
  {
    "author": "龚大明", 
    "paragraphs": [
      "山居好。", 
      "山居好。", 
      "竹杖芒鞋恣幽讨。", 
      "坐分苔石树阴凉，闲数落花听啼鸟。"
    ], 
    "rhythmic": "失调名"
  }, 
  {
    "author": "龚大明", 
    "paragraphs": [
      "山居好。", 
      "山居好。", 
      "斫月锄云种瑶草。", 
      "泠泠碧涧响寒泉，簌簌落花风自扫。"
    ], 
    "rhythmic": "失调名"
  }, 
  {
    "author": "龚大明", 
    "paragraphs": [
      "清高绝，雪崖翁。", 
      "向上玄机顿观通。", 
      "金鼎有丹成九转，凝然宴坐白云中。"
    ], 
    "rhythmic": "失调名"
  }, 
  {
    "author": "龚大明", 
    "paragraphs": [
      "我本无为野客，飘飘浪迹人间。", 
      "一时被命住名山。", 
      "未免随机应变。", 
      "识破尘劳扰扰，何如乐取清闲。", 
      "流霞细酌咏诗篇。", 
      "且与白云为伴。"
    ], 
    "rhythmic": "西江月"
  }, 
  {
    "author": "陈楠", 
    "paragraphs": [
      "夺取天机妙，夜半看辰杓。", 
      "一些珠露，阿谁运倒稻花头。", 
      "便向此时采取，宛如碧莲合蕊，滴破玉池秋。", 
      "万籁风初起，明月一沙鸥。", 
      "紫河车，乘赤凤，入琼楼。", 
      "谓之玉汞，与铅与土正相投。", 
      "五气三花聚顶，吹著自然真火，炼得似红榴。", 
      "十月胎仙出，雷电送金虬。"
    ], 
    "rhythmic": "水调歌头"
  }, 
  {
    "author": "陈楠", 
    "paragraphs": [
      "红莲含蕊，露珠凝碧，飞落华池滴滴。", 
      "运归金鼎唤丁公，炼得似、一枚朱橘。", 
      "三花喷火，五云拥月，上有金胎神室。", 
      "洞房云雨正春风，十个月、胎仙了毕。"
    ], 
    "rhythmic": "鹊桥仙"
  }, 
  {
    "author": "陈楠", 
    "paragraphs": [
      "金丹大药人人有。", 
      "要须是、心传口授。", 
      "一片白龙肝，一盏醍醐酒。", 
      "只为离无寻坎有。", 
      "移却南宸回北斗。", 
      "好笑。", 
      "见金翁姹女，两个厮斗。", 
      "些儿铅汞调匀，观汉月海潮，抽添火候。", 
      "一箭透三关，方表神仙手。", 
      "兔子方来乌处住，龟儿便把蛇吞了。", 
      "知否。", 
      "那两个锺吕，是吾师友。"
    ], 
    "rhythmic": "真珠帘"
  }, 
  {
    "author": "陈楠", 
    "paragraphs": [
      "黄中宝，须向胆中求。", 
      "春气令人生万物，乾坤膝下与吾俦。", 
      "百脉自通流。", 
      "施造化，左右火双抽。", 
      "浩浩腾腾光宇宙，苦烟烟上霭环楼。", 
      "夫妇渐相谋。"
    ], 
    "rhythmic": "望江南・忆江南"
  }, 
  {
    "author": "陈楠", 
    "paragraphs": [
      "玄珠降，丹窟在中宫。", 
      "九候息调重九数，赤波或进太阳东。", 
      "心肾遂交通。", 
      "逢六变，重六息阴功。", 
      "火自海门朝帝坐，水从莲萼佐丁公。", 
      "紫电透玲珑。"
    ], 
    "rhythmic": "望江南・忆江南"
  }, 
  {
    "author": "陈楠", 
    "paragraphs": [
      "毛发薄，三转运行阳。", 
      "胎色渐红阴渐缩，推移岁运助阳刚。", 
      "育火养中央。", 
      "成物象，五转辨微茫。", 
      "出入尚迟形上小，晨昏时饮玉壶浆。", 
      "天籁奏笙簧。"
    ], 
    "rhythmic": "望江南・忆江南"
  }, 
  {
    "author": "陈楠", 
    "paragraphs": [
      "丹已返，四转运行阴。", 
      "逢六闭藏阳户气，三关全透合丁壬。", 
      "龟游任浮沉。", 
      "时出入，无碍贯他心。", 
      "游戏神通常出面，圆光周匝绕千寻。", 
      "寒暑不相侵。"
    ], 
    "rhythmic": "望江南・忆江南"
  }, 
  {
    "author": "陈楠", 
    "paragraphs": [
      "珠自右，紫电入丹城。", 
      "内养婴儿成赤象，时逢五转采阳精。", 
      "火自水中生。", 
      "烧鬼岳，紫电起峥嵘。", 
      "随意嬉游寰海内，寐如砂碛卧长鲸。", 
      "时序与偕行。"
    ], 
    "rhythmic": "望江南・忆江南"
  }, 
  {
    "author": "陈楠", 
    "paragraphs": [
      "日精满，阴魄化无形。", 
      "每遇月圆开地户，神龟时饮碧瑶精。", 
      "清洁复如冰。", 
      "阳砂赤，阴粉色微青。", 
      "粉换肉兮砂换骨，凡胎换尽圣胎灵。", 
      "飞举似流星。"
    ], 
    "rhythmic": "望江南・忆江南"
  }, 
  {
    "author": "陈楠", 
    "paragraphs": [
      "形透日，七转任飞腾。", 
      "幽静深岩图宴坐，息无来往气坚凝。", 
      "却粒著其能。", 
      "生成火，返本气澄清。", 
      "九候浴时开地户，月中取火日求冰。", 
      "五内换重新。"
    ], 
    "rhythmic": "望江南・忆江南"
  }, 
  {
    "author": "陈楠", 
    "paragraphs": [
      "内外变，八转始还元。", 
      "地带长垂主坎户，周行胎息贯天门。", 
      "太始道方存。", 
      "纯一体，赤黑气常喷。", 
      "丹火发时烧内景，冷泉涌处浴猴孙。", 
      "神水赤龟吞。"
    ], 
    "rhythmic": "望江南・忆江南"
  }, 
  {
    "author": "史弥巩", 
    "paragraphs": [
      "羊左合人我。", 
      "左既绝粮甘自饿。", 
      "羊仕楚王官职大。", 
      "依旧杀身蓬颗。", 
      "颜公畴昔曾经过。", 
      "佳咏至今传播。"
    ], 
    "rhythmic": "失调名"
  }, 
  {
    "author": "徐鹿卿", 
    "paragraphs": [
      "廊庙补天手，夷夏想威名。", 
      "上前张胆明目，倾倒汉公卿。", 
      "二百年来章贡，前赵後萧相□，今古两豪英。", 
      "四海望霖雨，可但总祥刑。", 
      "自儿时，文字里，已心倾。", 
      "魁躔邈在霄汉，薄宦偶趋承。", 
      "山见崆峒秀丽，水见玉虹清绝，犹愿见先生。", 
      "寄语二三子，洙泗在江城。"
    ], 
    "rhythmic": "水调歌头"
  }, 
  {
    "author": "徐鹿卿", 
    "paragraphs": [
      "雪销平野，正云开天宇，灯辉花市。", 
      "明灭吐吞无尽藏，巧斗飞桥激水。", 
      "铁马响冰，牙旗穿夜，箫鼓声歌沸。", 
      "丰年欢笑，酿成千里和气。", 
      "相欢交□游嬉，卖薪买酒，歌舞升平里。", 
      "记得前年随玉辇，吹下天香扑鼻。", 
      "璧月腾辉，仙球稳缒，归有传柑遗。", 
      "来年此夜，通明仍许归侍。"
    ], 
    "rhythmic": "酹江月・念奴娇"
  }, 
  {
    "author": "徐鹿卿", 
    "paragraphs": [
      "岭峤转和气，英簜挟新凉。", 
      "登车搅辔慷慨，风采肃台纲。", 
      "第一澄清官府，次第咨询民瘼，馀事到囷仓。", 
      "谨勿养稂莠，莠盛稻苗伤。", 
      "金芝秀，蒲涧碧，荔枝香。", 
      "此中风味不恶，暂借使星光。", 
      "毋薄炎荒瘴海，曾著广平李勉，归去□平章。", 
      "唤起昔贤梦，千载续遗芳。"
    ], 
    "rhythmic": "水调歌头"
  }, 
  {
    "author": "徐鹿卿", 
    "paragraphs": [
      "解组轻千里。", 
      "趁朝来、风高气爽，波平如砥。", 
      "试问馀恩深几许，江阔秋清无底。", 
      "看两径、棠阴舞翠。", 
      "明月归艎轻似叶，只梅花、香里诗千纸。", 
      "端不愧，西江水。", 
      "谪仙才气兰亭字。", 
      "更清姿雅度，修竹长松标致。", 
      "官职几人曾此过，萱草春风谁似。", 
      "任彩服、蹁跹娱戏。", 
      "去此云霄真一握，算令公、勋业浑馀事。", 
      "中书考，从今始。"
    ], 
    "rhythmic": "贺新郎", 
    "tags": [
      "长江"
    ]
  }, 
  {
    "author": "徐鹿卿", 
    "paragraphs": [
      "狂吟江浦。", 
      "不食人间烟火语。", 
      "韦曲名家。", 
      "也试河阳一县花。", 
      "群仙推去。", 
      "暂寄岭梅清绝处。", 
      "笑俯清溪。", 
      "只有清风明月知。"
    ], 
    "rhythmic": "减字木兰花"
  }, 
  {
    "author": "徐鹿卿", 
    "paragraphs": [
      "云横远浦。", 
      "一段秋光烦著语。", 
      "月下谁家。", 
      "丹桂迎风一两花。", 
      "双凫来去。", 
      "不踏人间风日处。", 
      "才入云溪。", 
      "问我来时总不知。"
    ], 
    "rhythmic": "减字木兰花"
  }, 
  {
    "author": "徐鹿卿", 
    "paragraphs": [
      "薰风有意，还年年吹下，九天纶绋。", 
      "庾岭高哉知几仞，不隔清名突兀。", 
      "明月扁舟，图书之外，所载无南物。", 
      "襄公往矣，辽辽直到今日。", 
      "南来北地开藩，甘棠好在，一夜春光入。", 
      "父老欢迎相告语，依旧朱颜绿发。", 
      "四海无波，四江无讼，是先生清德。", 
      "岭梅迎笑，和羹□□消息。"
    ], 
    "rhythmic": "酹江月・念奴娇"
  }, 
  {
    "author": "徐鹿卿", 
    "paragraphs": [
      "五剡乃脱选，通籍入金闺。", 
      "祖宗立法初意，正欲猎英奇。", 
      "近世流风薄矣，强者立跻霄汉，弱者困尘泥。", 
      "流水伯牙操，底处有锺期。", 
      "公为政，民不扰，吏无欺。", 
      "春风桃李满县，当路几人知。", 
      "五马宏开公道，一鹗首旌治最，迟乃速之基。", 
      "不枉受人荐，更看荐人时。"
    ], 
    "rhythmic": "水调歌头"
  }, 
  {
    "author": "徐鹿卿", 
    "paragraphs": [
      "别驾映旋轸，父老绕称觥。", 
      "西风底事于役，造物岂无情。", 
      "知道神生崧岳，大庾岭边和气，未足助欢声。", 
      "小试活人手，详谳命公行。", 
      "赣滩石，青原雨，快阁晴。", 
      "西江一带风物，尽把祝长生。", 
      "福与此江无尽，寿与此江俱远，名与此江清。", 
      "江水直到海，公亦上蓬瀛。"
    ], 
    "rhythmic": "水调歌头"
  }, 
  {
    "author": "徐鹿卿", 
    "paragraphs": [
      "庾岭梅花，到江空岁晚，始放南枝。", 
      "岂徒冰雪蹊径，不受侵欺。", 
      "孤高自负，尽炎凉、变态无期。", 
      "便瘴雨、蛮烟如许，淡妆也不随时。", 
      "未肯移根上苑，且竹边院落，月下园篱。", 
      "除却西湖句子，此後无诗。", 
      "向□红紫，要十分、妩媚因谁。", 
      "算只有、天怜清苦，纷纷蜂蝶争知。"
    ], 
    "rhythmic": "汉宫春", 
    "tags": [
      "西湖"
    ]
  }, 
  {
    "author": "徐鹿卿", 
    "paragraphs": [
      "吏隐南昌，问盘根几世，长子孙枝。", 
      "仙风道骨如此，信不吾欺。", 
      "素姿倾国，□难昏、坐觉愆期。", 
      "算好与、水仙作配，又还恨不同时。", 
      "岁晚寻盟有几，早兰辞湘浦，竹谢东篱。", 
      "自向月中弄影，雪里评诗。", 
      "角声吹动，这一天、清兴关谁。", 
      "刚唤起、赤松孤竹，此心惟许君知。"
    ], 
    "rhythmic": "汉宫春"
  }, 
  {
    "author": "徐鹿卿", 
    "paragraphs": [
      "斗大横江，旧曾著、周程夫子。", 
      "谭道处，疏梅迎笑，双松延翠。", 
      "百载高风勤景仰，数椽老屋重经始。", 
      "更大书、留与後人看，公归矣。"
    ], 
    "rhythmic": "满江红"
  }, 
  {
    "author": "邹应龙", 
    "paragraphs": [
      "吾家二老。", 
      "前有高平生癸卯。", 
      "若到今辰。", 
      "讵止荣华九十龄。", 
      "共惟伯母。", 
      "九十新年还又五。", 
      "五五相承。", 
      "好看重逢乙已春。"
    ], 
    "rhythmic": "木兰花・玉楼春"
  }, 
  {
    "author": "邹应龙", 
    "paragraphs": [
      "九十吾家两寿星。", 
      "今夫人赛昔夫人。", 
      "百年转眼新开帙，十月循环小有春。", 
      "生日到，转精神。", 
      "目光如镜步如云。", 
      "年年长侍华堂宴，子子孙孙孙又孙。"
    ], 
    "rhythmic": "鹧鸪天"
  }, 
  {
    "author": "邹应龙", 
    "paragraphs": [
      "寿母开年九十三。", 
      "佳辰就养大江南。", 
      "缇屏晃耀新宁国，绣斧斓斑老朴庵。", 
      "倾玉斝，擘黄柑。", 
      "两孙垂绶碧於蓝。", 
      "便当刊颂崆峒顶，留与千年作美谈。"
    ], 
    "rhythmic": "鹧鸪天"
  }, 
  {
    "author": "邹应龙", 
    "paragraphs": [
      "帝里风光别是天。", 
      "花如锦绣柳如烟。", 
      "还逢令节春三二，又庆慈闱岁八千。", 
      "斟寿斝，列长筵。", 
      "子孙何以咏高年。", 
      "各裒千首西湖什，一度生朝献一篇。"
    ], 
    "rhythmic": "鹧鸪天", 
    "tags": [
      "西湖"
    ]
  }, 
  {
    "author": "邹应龙", 
    "paragraphs": [
      "彩结轻车五马随。", 
      "倾城争出看花枝。", 
      "笙歌十里岩前去，灯火千门月下归。", 
      "莲炬引，老莱衣。", 
      "蛾眉无数卷帘窥。", 
      "谁知万里逢灯夕，却胜寻常三五时。"
    ], 
    "rhythmic": "鹧鸪天"
  }, 
  {
    "author": "邹应龙", 
    "paragraphs": [
      "满二望三时，春景方明媚。", 
      "又见蟠桃结子来，王母初筵启。", 
      "无数桂林山，不尽漓江水。", 
      "总入今朝祝寿杯，永保千千岁。"
    ], 
    "rhythmic": "卜算子"
  }, 
  {
    "author": "邹应博", 
    "paragraphs": [
      "觅得个州儿，稍供彩戏。", 
      "多谢天公为排备。", 
      "一轮明月，酝作清廉滋味。", 
      "倾入寿杯里，何妨醉。", 
      "我有禄书，呈母年万计。", 
      "八十三那里暨。", 
      "便和儿算，恰一百四十地。", 
      "这九千馀岁，长随侍。"
    ], 
    "rhythmic": "感皇恩"
  }, 
  {
    "author": "邹应博", 
    "paragraphs": [
      "天遣丰年祝母龄。", 
      "人人安业即安亲。", 
      "探支十日新阳福，来献千秋古佛身。", 
      "儿捧盏，妇倾瓶。", 
      "更欣筵上有嘉宾。", 
      "紫驼出釜双台馈，玉节升堂两使星。"
    ], 
    "rhythmic": "鹧鸪天"
  }, 
  {
    "author": "邹应博", 
    "paragraphs": [
      "诸佛林中女寿星。", 
      "千祥百福产心田。", 
      "喜归王母初生地，满劝麻姑不老泉。", 
      "吾梦佛，半千员。", 
      "一年一佛护庭萱。", 
      "数过九十从头数，四百馀零一十年。"
    ], 
    "rhythmic": "鹧鸪天"
  }, 
  {
    "author": "黄某", 
    "paragraphs": [
      "八十加三迎九十，还似婴童。"
    ], 
    "rhythmic": "浪淘沙"
  }, 
  {
    "author": "叶秀发", 
    "paragraphs": [
      "胸襟洒落。", 
      "光风霁月澄寥廓。", 
      "生平素志惟丘壑。", 
      "随分田园，花木四时乐。", 
      "儿孙不用千金橐。", 
      "吾家自有诗书粕。", 
      "生朝有酒团栾酌。", 
      "因笑渠侬，痴呆画松鹤。"
    ], 
    "rhythmic": "醉落魄・一斛珠"
  }, 
  {
    "author": "李刘", 
    "paragraphs": [
      "鹄立通明殿。", 
      "又重逢、揆余初度，梦庚华旦。", 
      "不学花奴簪红槿，且看秋香宜晚。", 
      "任甲子、从新重换。", 
      "天欲东都修车马，故降神生甫维周翰。", 
      "歌崧岳，咏江汉。", 
      "明堂朝罢夷琛献。", 
      "引星辰、万人共听，风尘长算。", 
      "清昼山东诸将捷，席卷黄河两岸。", 
      "问谁在、玉皇香案。", 
      "师保万民功业别，向西京、原庙行圭瓒。", 
      "定郏鄏，卜瀍涧。"
    ], 
    "rhythmic": "贺新郎", 
    "tags": [
      "黄河"
    ]
  }, 
  {
    "author": "李刘", 
    "paragraphs": [
      "湖南三千里。", 
      "百万人家争送喜。", 
      "元戎初度，和气水流山峙。", 
      "荆楚中间寿域开，翼轸傍边台躔起。", 
      "崧岳降神，维箕骑尾。", 
      "见说君王注倚。", 
      "问舟楫、盐梅谁是。", 
      "国人争望周公，东归几几。", 
      "功名多载旗常上，福禄平分天壤里。", 
      "家家弦管，年年弧矢。"
    ], 
    "rhythmic": "鱼游春水"
  }, 
  {
    "author": "李刘", 
    "paragraphs": [
      "万里碧鸡使，叱驭问邛崃。", 
      "枪旗有烨，川秦奔走送龙媒。", 
      "好在灵均初度，唤起长庚佳梦，霜月照金罍。", 
      "寿似武侯柏，香在草堂梅。", 
      "舞娉婷，斟凿落，沃崔嵬。", 
      "神尧孙子，向来八九上三台。", 
      "挂了桑弧蓬矢，便恐彤弓秬瓒，分宝下天阶。", 
      "归赋梁园雪，试唤长卿来。"
    ], 
    "rhythmic": "水调歌头"
  }, 
  {
    "author": "李刘", 
    "paragraphs": [
      "汉庭用老，想君王也忆、潜郎白首。", 
      "底事煌煌金玉节，奔走天涯许久。", 
      "江右风流，湖南清绝，更借诗翁手。", 
      "明年七十，人间此事希有。", 
      "固是守得堂间，鲂斋亭下，要称归来柳。", 
      "上恐夜深□贾傅，便有锋车迎候。", 
      "寿岳峰前，寿星池畔，且寿长沙酒。", 
      "期颐三万，祖风应管依旧。"
    ], 
    "rhythmic": "酹江月・念奴娇"
  }, 
  {
    "author": "李刘", 
    "paragraphs": [
      "郑履声传，倪经业绍，半千贤运重开。", 
      "妙年阔步，高折桂枝回。", 
      "卿月郎星历遍，都贪把、符竹南来。", 
      "棠阴永，仍持玉节，臬事副钦哉。", 
      "吾生，真幸会，旧家桃李，曾费栽培。", 
      "更春风次第，吹到寒荄。", 
      "遥望绂麟祥旦，霄躔邈、阻奉琅杯。", 
      "谁知道，清源路远，直上即蓬莱。"
    ], 
    "rhythmic": "满庭芳"
  }, 
  {
    "author": "李刘", 
    "paragraphs": [
      "湘江贯地维，衡岳生人杰。", 
      "谁遣益州星，暂伴峨眉月。", 
      "初度庆今朝，绣斧双龙节。", 
      "为国罩嘉鱼，趣觐黄金阙。"
    ], 
    "rhythmic": "生查子"
  }, 
  {
    "author": "李刘", 
    "paragraphs": [
      "濯锦江边玉树明。", 
      "碧油幢里彩衣荣。", 
      "当年此日下长庚。", 
      "细酌成都千岁酒，闲看嶰谷一阳春。", 
      "归听云母隔屏声。"
    ], 
    "rhythmic": "浣溪沙"
  }, 
  {
    "author": "李刘", 
    "paragraphs": [
      "我生辰在斗牛中。", 
      "井路有何功。", 
      "运转峨眉山月，按行雪界天风。", 
      "归欤老矣，愁添鬓白，酒借颜红。", 
      "丘壑堪容我辈，轩裳分付诸公。"
    ], 
    "rhythmic": "朝中措"
  }, 
  {
    "author": "李刘", 
    "paragraphs": [
      "端正九秋月，今夜始生明。", 
      "扬辉毓秀，飘然海上跨长鲸。", 
      "认得灵均初度，直用望舒为御，重耀紫枢庭。", 
      "何事乘槎使，尚藉执圭卿。", 
      "合东西，瞻使节，镜中行。", 
      "腾腾渐渐，绕枝乌鹊不须惊。", 
      "太白擒胡了未，即墨降城安否，玉斧仗修成。", 
      "圆却山河影，捣药兔长生。"
    ], 
    "rhythmic": "水调歌头"
  }, 
  {
    "author": "李刘", 
    "paragraphs": [
      "恰则重阳信宿前。", 
      "菊潭先寿濮阳仙。", 
      "暂陪明月清风夜，共醉孤云落照边。", 
      "群玉府，紫微天。", 
      "看看东壁二星连。", 
      "月中斫桂吴夫子，定是长生不记年。"
    ], 
    "rhythmic": "鹧鸪天"
  }, 
  {
    "author": "李刘", 
    "paragraphs": [
      "万里彩衣远，旬日黄花後。", 
      "蓬矢纪佳辰，莲幕翻新奏。", 
      "更看桂枝香，归献灵椿寿。", 
      "同对小蟠桃，共醉长生酒。"
    ], 
    "rhythmic": "生查子"
  }, 
  {
    "author": "郑清之", 
    "paragraphs": [
      "楚天霜晓，看老来秋圃，寒花犹在。", 
      "金阙栽培端正色，全胜东篱风采。", 
      "雅韵清虚，幽香淡泊，惟有陶家爱。", 
      "由他尘世，落红愁处如海。", 
      "多少风雨飘摇，夫君何素，晚节应难改。", 
      "休道三闾曾旧识，轻把木兰相对。", 
      "延桂同盟，索梅为友，不复娇春态。", 
      "年年秋後，笑观芳草萧艾。"
    ], 
    "rhythmic": "念奴娇"
  }, 
  {
    "author": "陈鹄", 
    "paragraphs": [
      "莫待柳吹绵。", 
      "吹绵时杜鹃。"
    ], 
    "rhythmic": "失调名"
  }, 
  {
    "author": "李仲虺", 
    "paragraphs": [
      "门外数峰围绕。", 
      "帖石路儿弯小。", 
      "花老不禁风，委地乱红多少。", 
      "人俏。", 
      "人俏。", 
      "隔叶数声啼鸟。"
    ], 
    "rhythmic": "如梦令"
  }, 
  {
    "author": "黄简", 
    "paragraphs": [
      "画楼濒水翠梧阴。", 
      "清夜理瑶琴。", 
      "打窗风雨，逼帘烟月，种种关心。", 
      "当时不道春无价，幽梦费重寻。", 
      "难忘最是，鲛绡晕满，锦香沉。"
    ], 
    "rhythmic": "眼儿媚"
  }, 
  {
    "author": "黄简", 
    "paragraphs": [
      "病酒心情。", 
      "唤愁无限，可奈流莺。", 
      "又是一年，花惊寒食，柳认清明。", 
      "天涯翠嶂层层。", 
      "是多少、长亭短亭。", 
      "倦倚东风，只凭好梦，飞到银屏。"
    ], 
    "rhythmic": "柳梢青"
  }, 
  {
    "author": "黄简", 
    "paragraphs": [
      "龟纹晓扇堆云母。", 
      "日上彩阑新过雨。", 
      "眉心犹带宝觥酲，耳性已通银字谱。", 
      "密奁彩索看看午。", 
      "晕素分红能几许。", 
      "妆成挼镜问春风，比似庭花谁解语。"
    ], 
    "rhythmic": "玉楼春"
  }, 
  {
    "author": "陈耆卿", 
    "paragraphs": [
      "莫惜花前泥酒壶。", 
      "沙场千步锦平铺。", 
      "将军闲试临边手，按出吴宫小阵图。", 
      "清露里，晓霜馀。", 
      "娇红淡白更怜渠。", 
      "人间落木萧萧下，独倚秋江画不如。"
    ], 
    "rhythmic": "鹧鸪天"
  }, 
  {
    "author": "陈耆卿", 
    "paragraphs": [
      "艳朵珍丛间舞衣。", 
      "蹴球场外打红围。", 
      "小舆穿入花深处，且住簪花醉一卮。", 
      "秋欲尽，最怜伊。", 
      "江梅未破菊离披。", 
      "情知不与韶华竞，回首西风怨阿谁。"
    ], 
    "rhythmic": "鹧鸪天"
  }, 
  {
    "author": "林表民", 
    "paragraphs": [
      "并湖游冶路。", 
      "垂堤万柳，麴尘笼雾。", 
      "草色将春，离思暗伤南浦。", 
      "旧日坊陌，尚想得、画楼窗户。", 
      "成远阻。", 
      "凤笺空寄，燕梁何许。", 
      "凄凉瘦损文园，记翠管联吟，玉壶通语。", 
      "事逐征鸿，几度悲欢休数。", 
      "莺醉乱花深里，悄难替、愁人分诉。", 
      "空院宇。", 
      "东风晚来吹雨。"
    ], 
    "rhythmic": "玉漏迟"
  }, 
  {
    "author": "薛师石", 
    "paragraphs": [
      "十载江湖不上船。", 
      "卷蓬高卧月明天。", 
      "今夜泊，杏花湾。", 
      "只有笭箵当酒钱。"
    ], 
    "rhythmic": "渔父词・渔父"
  }, 
  {
    "author": "薛师石", 
    "paragraphs": [
      "邻家船上小姑儿。", 
      "相问如何是别离。", 
      "双坠髻，一湾眉。", 
      "爱看红鳞比目鱼。"
    ], 
    "rhythmic": "渔父词・渔父"
  }, 
  {
    "author": "薛师石", 
    "paragraphs": [
      "平明雾霭雨初晴。", 
      "儿子敲针作钓成。", 
      "香饵小，茧丝轻。", 
      "钓得鱼儿不识名。"
    ], 
    "rhythmic": "渔父词・渔父"
  }, 
  {
    "author": "薛师石", 
    "paragraphs": [
      "船系兰芷长鲈。", 
      "曲袷方袍忽访吾。", 
      "神甚爽，貌全枯。", 
      "莫是当年楚大夫。"
    ], 
    "rhythmic": "渔父词・渔父"
  }, 
  {
    "author": "薛师石", 
    "paragraphs": [
      "春融水暖百花开。", 
      "独棹扁舟过钓台。", 
      "鸥与鹭，莫相猜。", 
      "不是逃名不肯来。"
    ], 
    "rhythmic": "渔父词・渔父"
  }, 
  {
    "author": "薛师石", 
    "paragraphs": [
      "夜来采石渡头眠。", 
      "月下相逢李谪仙。", 
      "歌一曲，别无言。", 
      "白鹤飞来雪满船。"
    ], 
    "rhythmic": "渔父词・渔父"
  }, 
  {
    "author": "薛师石", 
    "paragraphs": [
      "莫论轻重钓竿头。", 
      "住得船归即便休。", 
      "酒味薄，胜空瓯。", 
      "事事何须著意求。"
    ], 
    "rhythmic": "渔父词・渔父"
  }, 
  {
    "author": "史达祖", 
    "paragraphs": [
      "做冷欺花，将烟困柳，千里偷催春暮。", 
      "尽日冥迷，愁里欲飞还住。", 
      "惊粉重、蝶宿西园，喜泥润、燕归南浦。", 
      "最妨它、佳约风流，钿车不到杜陵路。", 
      "沈沈江上望极，还被春潮晚急，难寻官渡。", 
      "隐约遥峰，和泪谢娘眉妩。", 
      "临断岸、新绿生时，是落红、带愁流处。", 
      "记当日、门掩梨花，翦灯深夜语。"
    ], 
    "rhythmic": "绮罗香", 
    "tags": [
      "宋词三百首"
    ]
  }, 
  {
    "author": "史达祖", 
    "paragraphs": [
      "过春社了，度帘幕中间，去年尘冷。", 
      "差池欲住，试入旧巢相并。", 
      "还相雕梁藻井。", 
      "又软语、商量不定。", 
      "飘然快拂花梢，翠尾分开红影。", 
      "芳径。", 
      "芹泥雨润。", 
      "爱贴地争飞，竞夸轻俊。", 
      "红楼归晚，看足柳昏花暝。", 
      "应自栖香正稳。", 
      "便忘了、天涯芳信。", 
      "愁损翠黛双蛾，日日画阑独凭。"
    ], 
    "rhythmic": "双双燕", 
    "tags": [
      "宋词三百首"
    ]
  }, 
  {
    "author": "史达祖", 
    "paragraphs": [
      "杏花烟，梨花月，谁与晕开春色。", 
      "坊巷晓，东风断、旧火销处近寒食。", 
      "少年踪迹。", 
      "愁暗隔、水南山北。", 
      "还是宝络雕鞍，被莺声、唤来香陌。", 
      "记飞盖西园，寒犹凝结。", 
      "惊醉耳、谁家夜笛。", 
      "灯前重帘不挂，华裾、粉泪曾拭。", 
      "如今故里信息。", 
      "赖海燕、年时相识。", 
      "奈芳草、正锁江南，梦春衫怨碧。"
    ], 
    "rhythmic": "阳春曲・阳春"
  }, 
  {
    "author": "史达祖", 
    "paragraphs": [
      "似红如白含芳意。", 
      "锦宫外、烟轻雨细。", 
      "燕子不知愁，惊堕黄昏泪。", 
      "烛花偏在红帘底。", 
      "想人怕、春寒正睡。", 
      "梦著玉环娇，又被东风醉。"
    ], 
    "rhythmic": "海棠春令・海棠春"
  }, 
  {
    "author": "史达祖", 
    "paragraphs": [
      "不翦春衫愁意态。", 
      "过收灯、有些寒在。", 
      "小雨空帘，无人深巷，已早杏花先卖。", 
      "白发潘郎宽沈带。", 
      "怕看山、忆它眉黛。", 
      "草色拖裙，烟光惹鬓，常记故园挑菜。"
    ], 
    "rhythmic": "夜行船"
  }, 
  {
    "author": "史达祖", 
    "paragraphs": [
      "巧沁兰心，偷黏草甲，东风欲障新暖。", 
      "谩凝碧瓦难留，信知暮寒轻浅。", 
      "行天入镜，做弄出、轻松纤软。", 
      "料故园、不卷重帘，误了乍来双燕。", 
      "青未了、柳回白眼。", 
      "红欲断、杏开素面。", 
      "旧游忆著山阴，厚盟遂妨上苑。", 
      "寒炉重暖，便放慢春衫针线。", 
      "恐凤靴、挑菜归来，万一灞桥相见。"
    ], 
    "rhythmic": "东风第一枝", 
    "tags": [
      "宋词三百首"
    ]
  }, 
  {
    "author": "史达祖", 
    "paragraphs": [
      "草脚愁苏，花心梦醒，鞭香拂散牛土。", 
      "旧歌空忆珠帘，彩笔倦题绣户。", 
      "黏鸡贴燕，想立断、东风来处。", 
      "暗惹起、一掬相思，乱若翠盘红缕。", 
      "今夜觅、梦池秀句。", 
      "明日动、探花芳绪。", 
      "寄声沽酒人家，预约俊，游伴侣。", 
      "怜它梅柳，乍忍俊、天街酥雨。", 
      "待过了一月灯期，日日醉扶归去。"
    ], 
    "rhythmic": "东风第一枝"
  }, 
  {
    "author": "史达祖", 
    "paragraphs": [
      "酒馆歌云，灯街舞绣，笑声喧似箫鼓。", 
      "太平京国多欢，大酺绮罗几处。", 
      "东风不动，照花影、一天春聚。", 
      "耀翠光、金缕相交，苒苒细吹香雾。", 
      "羞醉玉、少年丰度。", 
      "怀艳雪、旧家伴侣。", 
      "闭门明月关心，倚窗小梅索句。", 
      "吟情欲断，念娇俊、知人无据。", 
      "想袖寒、珠络藏香，夜久带愁归去。"
    ], 
    "rhythmic": "东风第一枝"
  }, 
  {
    "author": "史达祖", 
    "paragraphs": [
      "游人等得春晴也。", 
      "处处旗亭堪系马。", 
      "雨前秾杏尚娉婷，风後残梅无顾藉。", 
      "忌拈针线还逢社。", 
      "斗草赢多裙欲卸。", 
      "明朝双燕定归来，叮嘱重帘休放下。"
    ], 
    "rhythmic": "玉楼春"
  }, 
  {
    "author": "史达祖", 
    "paragraphs": [
      "玉容寂寞谁为主。", 
      "寒食心情愁几许。", 
      "前身清澹似梅妆，遥夜依微留月住。", 
      "香迷胡蝶飞时路。", 
      "雪在秋千来往处。", 
      "黄昏著了素衣裳，深闭重门听夜雨。"
    ], 
    "rhythmic": "玉楼春"
  }, 
  {
    "author": "史达祖", 
    "paragraphs": [
      "月波疑滴。", 
      "望玉壶天近，了无尘隔。", 
      "翠眼圈花，冰丝织练，黄道宝光相直。", 
      "自怜诗酒瘦，难应接、许多春色。", 
      "最无赖，是随香趁烛，曾伴狂客。", 
      "踪迹。", 
      "谩记忆。", 
      "老了杜郎，忍听东风笛。", 
      "柳院灯疏，梅厅雪在，谁与细倾春碧。", 
      "旧情拘未定，犹自学、当年游历。", 
      "怕万一，误玉人、夜寒帘隙。"
    ], 
    "rhythmic": "喜迁莺", 
    "tags": [
      "宋词三百首"
    ]
  }, 
  {
    "author": "史达祖", 
    "paragraphs": [
      "两袖梅风，谢桥边、岸痕犹带阴雪。", 
      "过了匆匆灯市，草根青发。", 
      "燕子春愁未醒，误几处、芳音辽绝。", 
      "烟溪上、采绿人归，定应愁沁花骨。", 
      "非干厚情易歇。", 
      "奈燕台句老，难道离别。", 
      "小径吹衣，曾记故里风物。", 
      "多少惊心旧事，第一是、侵阶罗袜。", 
      "如今但、柳发唏春，夜来和露梳月。"
    ], 
    "rhythmic": "万年欢"
  }, 
  {
    "author": "史达祖", 
    "paragraphs": [
      "龙香吹袖白藤鞭。", 
      "帽檐冲柳烟。", 
      "一春几度画桥边。", 
      "东风听管弦。", 
      "花活计，酒因缘。", 
      "从人嘲少年。", 
      "真须吟就绿杨篇。", 
      "湾头寄小怜。"
    ], 
    "rhythmic": "阮郎归"
  }, 
  {
    "author": "史达祖", 
    "paragraphs": [
      "旧时明月旧时身。", 
      "旧时梅萼新。", 
      "旧时月底似梅人。", 
      "梅春人不春。", 
      "香入梦，粉成尘。", 
      "情多多断魂。", 
      "芙蓉孔雀夜温温。", 
      "愁痕即泪痕。"
    ], 
    "rhythmic": "阮郎归"
  }, 
  {
    "author": "史达祖", 
    "paragraphs": [
      "潘郎心老不成春。", 
      "风味隔花尘。", 
      "帘波浸笋，窗纱分柳，还过天津。", 
      "近时无觅湘云处，不记是行人。", 
      "楼高望远，应将秦镜，多照施颦。"
    ], 
    "rhythmic": "眼儿媚"
  }, 
  {
    "author": "史达祖", 
    "paragraphs": [
      "儿家七十二鸳鸯。", 
      "珠佩锁瑶箱。", 
      "期花等月，秦台吹玉，贾袖传香。", 
      "十年白玉堂前见，直是翦柔肠。", 
      "将愁去也，不成今世，终误王昌。"
    ], 
    "rhythmic": "眼儿媚"
  }, 
  {
    "author": "史达祖", 
    "paragraphs": [
      "娇月笼烟，下楚领、香分两朵湘云。", 
      "花房渐密时，弄杏笺初会，歌里殷勤。", 
      "沈沈夜久西窗，屡隔兰灯幔影昏。", 
      "自彩鸾、飞入芳巢，绣屏罗荐粉光新。", 
      "十年未始轻分。", 
      "念此飞花，可怜柔脆销春。", 
      "空馀双泪眼，到旧家时郎谩染愁巾。", 
      "袖止说道凌虚，一夜相思玉样人。", 
      "但起来、梅发窗前，哽咽疑是君。"
    ], 
    "rhythmic": "忆瑶姬"
  }, 
  {
    "author": "史达祖", 
    "paragraphs": [
      "采绿随双桨，看山藉一筇。", 
      "关南桃树几番红。", 
      "昨夜诗情频在、雨声中。", 
      "花径无云隔，苔垣只梦通。", 
      "旧欢一饷可过从。", 
      "试觅鸳鸯新杏、简春风。"
    ], 
    "rhythmic": "南歌子"
  }, 
  {
    "author": "史达祖", 
    "paragraphs": [
      "红楼横落日，萧郎去、几度碧云飞。", 
      "记窗眼递香，玉台妆罢，马蹄敲月，沙路人归。", 
      "如今但，一莺通信息，双燕说相思。", 
      "入耳旧歌，怕听琴缕，断肠新句，羞染乌丝。", 
      "相逢南溪上，桃花嫩、娇样浅澹罗衣。", 
      "恰是怨深腮赤，愁重声迟。", 
      "怅东风巷陌，草迷春恨，软尘庭户，花误幽期。", 
      "多少寄来芳字，都待还伊。"
    ], 
    "rhythmic": "风流子"
  }, 
  {
    "author": "史达祖", 
    "paragraphs": [
      "飞琼神仙客，因游戏、误落古桃源。", 
      "藉吟笺赋笔，试融春恨，舞裙歌扇，聊应尘缘。", 
      "遣人怨，乱云天一角，弱水路三千。", 
      "还因秀句，意流江外，便随轻梦，身堕愁边。", 
      "风流休相误，寻芳纵来晚，尚有它年。", 
      "只为赋情不浅，弹泪风前。", 
      "想雾帐吹香，独怜奇俊，露杯分酒，谁伴婵娟。", 
      "好在夜轩凉月，空自团圆。"
    ], 
    "rhythmic": "风流子"
  }, 
  {
    "author": "史达祖", 
    "paragraphs": [
      "奖绿催红，仰一番膏雨，始张春色。", 
      "未踏画桥烟，江南岸、应是草秾花密。", 
      "尚忆溅裙苹溪，觉诗愁相觅。", 
      "光风外，除是倩莺烦燕，谩通消息。", 
      "梨花夜来白。", 
      "相思梦、空阑一林月。", 
      "深深柳枝巷陌，难重遇、弓弯两袖云碧。", 
      "见说倦理秦筝，怯春葱无力。", 
      "空遣恨，当时留秀句，苍苔蠹壁。"
    ], 
    "rhythmic": "金盏子"
  }, 
  {
    "author": "史达祖", 
    "paragraphs": [
      "软波拖碧蒲芽短。", 
      "画桥外、花晴柳暖。", 
      "今年自是清明晚。", 
      "便觉芳情较懒。", 
      "春衫瘦、东风翦翦。", 
      "过花卩乌、香吹醉面。", 
      "归来立马斜阳岸。", 
      "隔岸歌声一片。"
    ], 
    "rhythmic": "杏花天"
  }, 
  {
    "author": "史达祖", 
    "paragraphs": [
      "古城官道花如霰。", 
      "便恰限、花间再见。", 
      "双眉最现愁深浅。", 
      "隔雨春山两点。", 
      "回头但、垂杨带苑。", 
      "想今夜、铜驼梦远。", 
      "行人去了莺声怨。", 
      "此度关心未免。"
    ], 
    "rhythmic": "杏花天"
  }, 
  {
    "author": "史达祖", 
    "paragraphs": [
      "细风微月垂杨院。", 
      "记年少、春愁一点。", 
      "栖莺未觉花梢颤。", 
      "踏损残红几片。", 
      "长安共、日边近远。", 
      "况老去，芳情渐减。", 
      "屏山几夜春寒浅。", 
      "却将因而梦见。"
    ], 
    "rhythmic": "杏花天"
  }, 
  {
    "author": "史达祖", 
    "paragraphs": [
      "扇香曾靠腮边粉。", 
      "旧尘埋、月轮有晕。", 
      "南风未似愁来近。", 
      "前事临窗隐隐。", 
      "凉花畔、云歌露饮。", 
      "梦断了、终难再问。", 
      "鸳鸯带上三生恨。", 
      "将泪揩磨不尽。"
    ], 
    "rhythmic": "杏花天"
  }, 
  {
    "author": "史达祖", 
    "paragraphs": [
      "烟光摇缥瓦。", 
      "望晴檐多风，柳花如洒。", 
      "锦瑟横床，想泪痕尘影，凤弦常下。", 
      "倦出犀帷，频梦见、王孙骄马。", 
      "讳道相思，偷理绡裙，自惊腰衩。", 
      "惆怅南楼遥夜。", 
      "记翠箔张灯，枕肩歌罢。", 
      "又入铜驼，遍旧家门巷，首询声价。", 
      "可惜东风，将恨与、闲花俱谢。", 
      "记取崔徽模样，归来暗写。"
    ], 
    "rhythmic": "三姝媚", 
    "tags": [
      "宋词三百首"
    ]
  }, 
  {
    "author": "史达祖", 
    "paragraphs": [
      "裁春衫寻芳。", 
      "记金刀素手，同在晴窗。", 
      "几度因风残絮，照花斜阳。", 
      "谁念我今无肠。", 
      "自少年、消磨疏狂。", 
      "但听雨挑灯，床病酒，多梦睡时妆。", 
      "飞花去，良宵长。", 
      "有丝阑旧曲，金谱新腔。", 
      "最恨湘云人散，楚兰魂伤。", 
      "身是客，愁为乡。", 
      "算玉箫、犹逢韦郎。", 
      "近寒食人家，相思未忘苹藻香。"
    ], 
    "rhythmic": "寿楼春"
  }, 
  {
    "author": "史达祖", 
    "paragraphs": [
      "绮翼，问谁常借春陂。", 
      "生愁近渚风微。", 
      "紫山深，金殿暖，日暮同归。", 
      "白头相守，情虽定、事却难期。", 
      "带恨飞来，烟埋秦草，年年枉梦红衣。", 
      "旧沙间，香颈冷，合是单栖。", 
      "将终怨魂，何年化、连理芳枝。"
    ], 
    "rhythmic": "于飞乐"
  }, 
  {
    "author": "史达祖", 
    "paragraphs": [
      "玉树晓飞香，待倩它、和愁点破妆镜。", 
      "轻嫩一天春，平白地、都护雨昏烟暝。", 
      "幽花露湿，定应独把阑干凭。", 
      "谢屐未蜡，安排共文，重游芳径。", 
      "年来梦里扬州，怕事随歌残，情趁云冷。", 
      "娇眄隔东风，无人会、莺燕暗中心性。", 
      "深盟纵约，尽同晴雨全无定。", 
      "海棠梦在，相思过西园，秋千红影。"
    ], 
    "rhythmic": "南浦"
  }, 
  {
    "author": "史达祖", 
    "paragraphs": [
      "谢池晓。", 
      "被酒滞春眠，诗萦芳草。", 
      "正一阶梅粉，都未有人扫。", 
      "细禽啼处东风软，嫩约关心早。", 
      "未烧灯，怕有残寒，故园稀到。", 
      "说道试妆了。", 
      "也为我相思，占它怀抱。", 
      "静数窗棂，最欢听鹊声好。", 
      "半年白玉台边话，屡见钩小。", 
      "指芳期，夜月花阴梦老。"
    ], 
    "rhythmic": "探芳信"
  }, 
  {
    "author": "史达祖", 
    "paragraphs": [
      "柳枝愁，桃叶恨，前事怕重记。", 
      "红药开时，新梦又溱洧。", 
      "此情老去须休，春风多事。", 
      "便老去、越难回避。", 
      "阻幽会。", 
      "应念偷翦酴，柔条暗萦系。", 
      "节物移人，春暮更憔悴。", 
      "可堪竹院题诗，藓阶听雨，寸心外、安愁无地。"
    ], 
    "rhythmic": "祝英台近"
  }, 
  {
    "author": "史达祖", 
    "paragraphs": [
      "绾流苏，垂锦绶。", 
      "烟外红尘逗。", 
      "莫倚莓墙，花气酽如酒。", 
      "便愁醺醉青虬，蜿蜿无力，戏穿碎、一屏新绣。", 
      "谩怀旧。", 
      "如今姚魏俱无，风标较消瘦。", 
      "露点摇香，前度翦花手。", 
      "见郎和笑拖裙，匆匆欲去，蓦忽地、留芳袖。"
    ], 
    "rhythmic": "祝英台近"
  }, 
  {
    "author": "史达祖", 
    "paragraphs": [
      "落花深，芳草暗，春到断肠处。", 
      "金勒骄风，欲过大堤去。", 
      "翠楼葛领西边，恰如曾约，画阑映、一枝琼树。", 
      "正凝伫。", 
      "芳意欺月矜春，浑欲便偷许。", 
      "多少莺声，不敢寄愁与。", 
      "谢郎日日西湖，如今归後，几时见、倚帘吹絮。"
    ], 
    "rhythmic": "祝英台近", 
    "tags": [
      "西湖"
    ]
  }, 
  {
    "author": "史达祖", 
    "paragraphs": [
      "春愁远。", 
      "春梦乱。", 
      "凤钗一股轻尘满。", 
      "江烟白。", 
      "江波碧。", 
      "柳户清明，燕帘寒食。", 
      "忆忆忆。", 
      "莺声晓，箫声短。", 
      "落花不许春拘管。", 
      "新相识。", 
      "休相失。", 
      "翠陌吹衣，画楼横笛。", 
      "得得得。"
    ], 
    "rhythmic": "钗头凤・撷芳词"
  }, 
  {
    "author": "史达祖", 
    "paragraphs": [
      "西月澹窥楼角，东风暗落檐牙。", 
      "一灯初见影窗纱。", 
      "又是重帘不下。", 
      "幽思屡随芳草，闲愁多似杨花。", 
      "杨花芳草遍天涯。", 
      "绣被春寒夜夜。"
    ], 
    "rhythmic": "西江月"
  }, 
  {
    "author": "史达祖", 
    "paragraphs": [
      "三十六宫月冷，百单八颗香悬。", 
      "只宜结赠散花天。", 
      "金粟分身显现。", 
      "指嫩香随甲影，颈寒秋入云边。", 
      "未忘灵鹫旧因缘。", 
      "赢得今生圆转。"
    ], 
    "rhythmic": "西江月"
  }, 
  {
    "author": "史达祖", 
    "paragraphs": [
      "一片秋香世界，几层凉雨阑干。", 
      "青天不惜烂银盘。", 
      "借与先生为劝。", 
      "酒唤诗来酒外，人言身在人间。", 
      "如何得似碧云闲。", 
      "且共嫦娥相伴。"
    ], 
    "rhythmic": "西江月"
  }, 
  {
    "author": "史达祖", 
    "paragraphs": [
      "裙摺绿罗芳草，冠梁白玉芙蓉。", 
      "次公筵上见山公。", 
      "红绶欲衔双凤。", 
      "已向冰奁约月，更来玉界乘风。", 
      "凌波袜冷一尊同。", 
      "莫负彩舟凉梦。"
    ], 
    "rhythmic": "西江月"
  }, 
  {
    "author": "史达祖", 
    "paragraphs": [
      "坠絮孳萍，狂鞭孕竹，偷移红紫池亭。", 
      "馀花未落，似供残蝶经营。", 
      "赋得送春诗了，夏帷撺断绿阴成。", 
      "桑麻外，乳鸠稚燕，别样芳情。", 
      "荀令旧香易冷，叹俊游疏懒，枉自销凝。", 
      "尘侵谢屐，幽径斑驳苔生。", 
      "便觉寸心尚老，故人前度谩丁宁。", 
      "空相误，祓兰曲水，挑菜东城。"
    ], 
    "rhythmic": "庆清朝"
  }, 
  {
    "author": "史达祖", 
    "paragraphs": [
      "双鸳蹙月天津近。", 
      "归後嫩情常剩。", 
      "灯市一年愁凝。", 
      "心共梅花冷。", 
      "网尘洞户春沈静。", 
      "衰尽冶游情性。", 
      "羞见素娥娇影。", 
      "明似愁鸾镜。"
    ], 
    "rhythmic": "桃源忆故人"
  }, 
  {
    "author": "史达祖", 
    "paragraphs": [
      "明霞烘透春机杼。", 
      "春在明霞多处。", 
      "我是有诗渔父。", 
      "一梦秦天古。", 
      "柳枝巷陌深朱户。", 
      "墙外风流一树。", 
      "十五年来凝伫。", 
      "弹尽胭脂雨。"
    ], 
    "rhythmic": "桃源忆故人"
  }, 
  {
    "author": "史达祖", 
    "paragraphs": [
      "风约帘波，锦机寒、难遮海棠烟雨。", 
      "夜酒未苏，春枕犹敧，曾是误成歌舞。", 
      "半褰薇帐云头散，奈愁味、不随香去。", 
      "尽沈静、文园更渴，有人知否。", 
      "懒记温柔旧处。", 
      "偏只怕、临风见他桃树。", 
      "绣户锁尘，锦瑟空弦，无复画眉心绪。", 
      "待拈银管书春恨，被双燕、替人言语。", 
      "意不尽，垂杨几千万里。"
    ], 
    "rhythmic": "花心动"
  }, 
  {
    "author": "史达祖", 
    "paragraphs": [
      "人行花坞。", 
      "衣沾香雾。", 
      "有新词、逢春分付。", 
      "屡欲传情，奈燕子、不曾飞去。", 
      "倚珠帘、咏郎秀句。", 
      "相思一度。", 
      "愁一度。", 
      "最难忘、遮灯私语。", 
      "澹月梨花，借梦来、花边廊庑。", 
      "指春衫、泪曾溅处。"
    ], 
    "rhythmic": "解佩令"
  }, 
  {
    "author": "史达祖", 
    "paragraphs": [
      "梨花不碍东城月。", 
      "月明照见空阑雪。", 
      "雪底夜香微。", 
      "褰帘拜月归。", 
      "锦衾幽梦短。", 
      "明月南堂宴。", 
      "宴罢小楼台。", 
      "春风来不来。"
    ], 
    "rhythmic": "菩萨蛮"
  }, 
  {
    "author": "史达祖", 
    "paragraphs": [
      "唐昌观里东风软。", 
      "齐王宫外芳名远。", 
      "桂子典刑边。", 
      "梅花伯仲间。", 
      "笼茸锼暖雪。", 
      "琐细雕晴月。", 
      "谁驾七香车。", 
      "绿云飞玉沙。"
    ], 
    "rhythmic": "菩萨蛮"
  }, 
  {
    "author": "史达祖", 
    "paragraphs": [
      "广寒夜捣玄霜细。", 
      "玉龙睡重痴涎坠。", 
      "斗合一团娇。", 
      "偎人暖欲消。", 
      "心情虽软弱。", 
      "也要人抟搦。", 
      "宝扇莫惊秋。", 
      "班姬应更愁。"
    ], 
    "rhythmic": "菩萨蛮"
  }, 
  {
    "author": "史达祖", 
    "paragraphs": [
      "花落台池静。", 
      "自春衫闲来，老了旧香荀令。", 
      "酒既相违诗亦可，此外云沈梦冷。", 
      "又催唤、官河兰艇。", 
      "匝岸烟霏吹不断，望楼阴、欲带朱桥影。", 
      "和草色，入轻暝。", 
      "裙边竹叶多应剩。", 
      "怪南溪见後，无个再来芳信。", 
      "胡蝶一生花里活，难制窃香心性。", 
      "便有段、新愁随定。", 
      "落日年年宫树绿，堕新声、玉笛西风劲。", 
      "谁伴我，月中听。"
    ], 
    "rhythmic": "贺新郎"
  }, 
  {
    "author": "史达祖", 
    "paragraphs": [
      "绿障南城树。", 
      "有高楼衔城，楼下芰荷无数。", 
      "客自倚阑鱼亦避，恐是持竿伴侣。", 
      "对别浦、扁舟容与。", 
      "杨柳影间风不到，倩诗情、飞过鸳鸯浦。", 
      "人正在，断肠处。", 
      "两山带著冥冥雨。", 
      "想低帘短额，谁见恨时眉妩。", 
      "别为清尊眠锦瑟，怕被歌留愁住。", 
      "便欲趁、采莲归去。", 
      "前度刘郎虽老矣，奈年来、犹道多情句。", 
      "应笑煞，旧鸥鹭。"
    ], 
    "rhythmic": "贺新郎"
  }, 
  {
    "author": "史达祖", 
    "paragraphs": [
      "鹊翅西风浅。", 
      "乍疏云垂幔，近月银钩将卷。", 
      "天上应闲支机石，前度芳盟谁践。", 
      "便好织、回文锦献。", 
      "乞得秾欢今夜里，算盈盈、一水曾何远。", 
      "宁不会，暗相见。", 
      "彩楼吹断闲针线。", 
      "想幽情嫩约，别有藓庭花院。", 
      "青鸟沈沈音尘绝，烟锁蓬莱宫殿。", 
      "渐木杪、参旗西转。", 
      "不怕天孙成间阻，怕人间、薄幸心肠变。", 
      "又学得，易分散。"
    ], 
    "rhythmic": "贺新郎"
  }, 
  {
    "author": "史达祖", 
    "paragraphs": [
      "同住西山下。", 
      "是天地中间，爱酒能诗之社。", 
      "船向少陵佳处放，尘世必无知者。", 
      "暑不到、云宫风榭。", 
      "楚竹忽然呼月上，被东西，几叶云萦惹。", 
      "云散去，笑声罢。", 
      "清尊莫为婵娟泻。", 
      "为狂吟醉舞，毋失晋人风雅。", 
      "踏碎桥边杨柳影，不听渔樵闲话。", 
      "更欲举、空杯相谢。", 
      "北斗以南如此几，想吾曹、便是神仙也，问今夜，是何夜。"
    ], 
    "rhythmic": "贺新郎"
  }, 
  {
    "author": "史达祖", 
    "paragraphs": [
      "西子相思切。", 
      "委萧萧、风裳水佩，照人清越。", 
      "山染蛾眉波曼睩，聊可与之娱悦。", 
      "便莫赋、湘妃罗袜。", 
      "怕见绿荷相倚恨，恨白鸥、占了凉波阔。", 
      "拣凉处，放船歇。", 
      "道人不是尘埃物。", 
      "纵狂吟魂魄，吹乱一巾凉发。", 
      "不觉引杯浇肺渴，正要清歌骇发。", 
      "更坐上、其人冰雪。", 
      "截取断虹堪作钓，待玉奁、今夜来时节。", 
      "也胜钓，石城月。"
    ], 
    "rhythmic": "贺新郎"
  }, 
  {
    "author": "史达祖", 
    "paragraphs": [
      "冷截龙腰，偷拿鸾爪，楚山长锁秋云。", 
      "梅华未落，年年怨入江城。", 
      "千嶂碧，一声清。", 
      "杜人间、儿女箫笙。", 
      "共凄凉处，琵琶湓浦，长啸苏门。", 
      "当时低度西邻。", 
      "天澹阑干欲暮，曾赋高情。", 
      "子期老矣，不堪带酒重听。", 
      "纤手静，七星明。", 
      "有新声、应更魂惊。", 
      "梦回人世，寥寥夜月，空照天津。"
    ], 
    "rhythmic": "夜合花"
  }, 
  {
    "author": "史达祖", 
    "paragraphs": [
      "柳锁莺魂，花翻蝶梦，自知愁染潘郎。", 
      "轻衫未揽，犹将泪点偷藏。", 
      "念前事，怯流光。", 
      "早春窥、酥雨池塘。", 
      "向销凝里，梅开半面，情满徐妆。", 
      "风丝一寸柔肠。", 
      "曾在歌边惹恨，烛底萦香。", 
      "芳机瑞锦，如何未织鸳鸯。", 
      "人扶醉，月依墙。", 
      "是当初、谁敢疏狂。", 
      "把闲言语，花房夜久，各自思量。"
    ], 
    "rhythmic": "夜合花", 
    "tags": [
      "宋词三百首"
    ]
  }, 
  {
    "author": "史达祖", 
    "paragraphs": [
      "秀肌丰靥，韵多香足，绿匀红注。", 
      "翦取东风入金盘，断不买、临邛赋。", 
      "宫锦机中春富裕。", 
      "劝玉环休妒。", 
      "等得明朝酒消时，是闲澹、雍容处。"
    ], 
    "rhythmic": "留春令"
  }, 
  {
    "author": "史达祖", 
    "paragraphs": [
      "故人溪上，挂愁无奈，烟梢月树。", 
      "一涓春水点黄昏，便没顿、相思处。", 
      "曾把芳心深相许。", 
      "故梦劳诗苦。", 
      "闻说东风亦多情，被竹外、香留住。"
    ], 
    "rhythmic": "留春令"
  }, 
  {
    "author": "史达祖", 
    "paragraphs": [
      "杏烟娇湿鬓。", 
      "过杜若汀洲，楚衣香润。", 
      "回头翠楼近。", 
      "指鸳鸯沙上，暗藏春恨。", 
      "归鞭隐隐。", 
      "便不念、芳盟未稳。", 
      "自箫声、吹落云东，再数故园花信。", 
      "谁问。", 
      "听歌窗罅，倚月钩阑，旧家轻俊。", 
      "芳心一寸。", 
      "相思後，总灰尽。", 
      "奈春风多事，吹花摇柳，也把幽情唤醒。", 
      "对南溪、桃萼翻红，又成瘦损。"
    ], 
    "rhythmic": "瑞鹤仙"
  }, 
  {
    "author": "史达祖", 
    "paragraphs": [
      "馆娃春睡起。", 
      "为发妆酒暖，脸霞轻腻。", 
      "冰霜一生里。", 
      "厌从来冷澹，粉腮重洗。", 
      "胭脂暗试。", 
      "便无限、芳秾气味。", 
      "向黄昏、竹外寒深，醉里为谁偷倚。", 
      "娇媚。", 
      "春风模样，霜月心肠，瘦来肌体。", 
      "孤香细细。", 
      "吹梦到，杏花底。", 
      "被高楼横管，一声惊断，却对南枝洒泪。", 
      "谩相思、桃叶桃根，旧家姊妹。"
    ], 
    "rhythmic": "瑞鹤仙"
  }, 
  {
    "author": "史达祖", 
    "paragraphs": [
      "花落苔香，断无人肯行鹓甃。", 
      "晚风翻绣。", 
      "吹醒东窗酒。", 
      "犹卧氍毹，明月知人瘦。", 
      "香消後。", 
      "乱愁依旧。", 
      "开□胡酥手。"
    ], 
    "rhythmic": "点绛唇"
  }, 
  {
    "author": "史达祖", 
    "paragraphs": [
      "山月随人，翠苹分破秋山影。", 
      "钓船归尽。", 
      "桥外诗心迥。", 
      "多少荷花，不盖鸳鸯冷。", 
      "西风定。", 
      "可怜潘鬓。", 
      "偏浸秦台镜。"
    ], 
    "rhythmic": "点绛唇"
  }, 
  {
    "author": "史达祖", 
    "paragraphs": [
      "蕙花老尽离骚句。", 
      "绿染遍、江头树。", 
      "日午酒消听骤雨。", 
      "青榆钱小，碧苔钱古。", 
      "难买东君住。", 
      "官河不碍遗鞭路。", 
      "被芳草、将愁去。", 
      "多定红楼帘影暮。", 
      "兰灯初上，夜香初炷。", 
      "犹自听鹦鹉。"
    ], 
    "rhythmic": "青玉案"
  }, 
  {
    "author": "史达祖", 
    "paragraphs": [
      "不见东山月露香。", 
      "姚家借得小芬芳。", 
      "乱莺随趁过宫墙。", 
      "香珀碾花娇有意，绿茸绣叶涩无光。", 
      "御封春酒几时尝。"
    ], 
    "rhythmic": "浣溪沙"
  }, 
  {
    "author": "史达祖", 
    "paragraphs": [
      "二月东风吹客袂。", 
      "苏小门前，杨柳如腰细。", 
      "胡蝶识人游冶地。", 
      "旧曾来处花开未。", 
      "几夜湖山生梦寐。", 
      "评泊寻芳，只怕春寒里。", 
      "令岁清明逢上已。", 
      "相思先到溅裙水。"
    ], 
    "rhythmic": "蝶恋花"
  }, 
  {
    "author": "史达祖", 
    "paragraphs": [
      "草脚青回细腻，柳梢绿转条苗。", 
      "旧游重到合魂销。", 
      "棹横春水渡，人凭赤阑桥。", 
      "归梦有时曾见，新愁未肯相饶。", 
      "酒香红被夜迢迢。", 
      "莫交无用月，来照可怜宵。"
    ], 
    "rhythmic": "临江仙"
  }, 
  {
    "author": "史达祖", 
    "paragraphs": [
      "倦客如今老矣，旧时不奈春何。", 
      "几曾湖上不经过。", 
      "看花南陌醉，驻马翠楼歌。", 
      "远眼愁随芳草，湘裙忆著春罗。", 
      "枉教装得旧时多。", 
      "向来箫鼓地，犹见柳婆姿。"
    ], 
    "rhythmic": "临江仙"
  }, 
  {
    "author": "史达祖", 
    "paragraphs": [
      "愁与西风应有约，年年同赴清秋。", 
      "旧游帘幕记扬州。", 
      "一灯人著梦，双燕月当楼。", 
      "罗带鸳鸯尘暗澹，更须整顿风流。", 
      "天涯万一见温柔。", 
      "瘦应因此瘦，羞亦为郎羞。"
    ], 
    "rhythmic": "临江仙"
  }, 
  {
    "author": "史达祖", 
    "paragraphs": [
      "花隔东垣，咏燕台秀句，结带谋欢。", 
      "匆匆旧盟，有限飞梦重关。", 
      "南塘夜月，照湘琴、别鹤孤鸾。", 
      "天便遣、清愁易长，春衣常恁香寒。", 
      "唐昌故宫何许，顿翦霞裁雾，摆落尘缘。", 
      "一声步虚，婉婉云驻天坛。", 
      "凄凉故里，想香车、不到人间。", 
      "羞再见、东阳带眼，教人依旧思凡。"
    ], 
    "rhythmic": "汉宫春"
  }, 
  {
    "author": "史达祖", 
    "paragraphs": [
      "汉江侧。", 
      "月弄仙人佩色。", 
      "含情久，摇曳楚衣，天水空蒙染娇碧。", 
      "文漪簟影织。", 
      "凉骨时将粉饰。", 
      "谁曾见，罗袜去时，点点波间冷云积。", 
      "相思旧飞鹢。", 
      "谩想像风裳，追恨瑶席。", 
      "涉江几度和愁摘。", 
      "记雪映双腕，刺萦丝缕，分开绿盖素袂湿。", 
      "放新句吹入。", 
      "寂寂。", 
      "意犹昔。", 
      "念净社因缘，天许相觅。", 
      "飘萧羽扇摇团白。", 
      "屡侧卧寻梦，倚阑无力。", 
      "风标公子，欲下处、似认得。"
    ], 
    "rhythmic": "兰陵王"
  }, 
  {
    "author": "史达祖", 
    "paragraphs": [
      "素馨柎萼太寒生。", 
      "多翦春冰。", 
      "夜深绿雾侵凉月，照晶晶、花叶分明。", 
      "人卧碧纱幮净，香吹雪练衣轻。", 
      "频伽衔得堕南薰。", 
      "不受纤尘。", 
      "若随荔子华清去，定空埋、身外芳名。", 
      "借重玉炉沈炷，起予石鼎汤声。"
    ], 
    "rhythmic": "风入松"
  }, 
  {
    "author": "史达祖", 
    "paragraphs": [
      "红尘飞不到处。", 
      "此地知无暑。", 
      "乱竹分幽径，虚堂中、自回互。", 
      "阴壑生暗雾。", 
      "飞泉注。", 
      "气入闲尊俎。", 
      "快风度。", 
      "齐宫楚榭，如今空锁烟树。", 
      "何人伴我，梦赋雪车冰柱。", 
      "惟有蝉声助冷语。", 
      "惊寤。", 
      "飞雪来献凉雨。"
    ], 
    "rhythmic": "隔浦莲・隔浦莲近拍"
  }, 
  {
    "author": "史达祖", 
    "paragraphs": [
      "洛神一醉未醒。", 
      "俯鉴窥红影。", 
      "万绿森相卫，西风静、不放冷。", 
      "侵晓鸥梦稳。", 
      "非尘境。", 
      "棹月香千顷。", 
      "锦机靓。", 
      "亭亭不语，多应嗔赋玉井。", 
      "西湖游子，惯识雨愁烟恨。", 
      "只恐吴娃暗折赠。", 
      "耿耿。", 
      "柔丝容易萦损。"
    ], 
    "rhythmic": "隔浦莲・隔浦莲近拍", 
    "tags": [
      "西湖"
    ]
  }, 
  {
    "author": "史达祖", 
    "paragraphs": [
      "晕粉就妆镜。", 
      "掩金闺、彩丝未整。", 
      "趁无人、学指鸳鸯颈。", 
      "恨谁踏、藓花径。", 
      "一梦蒲香葵冷。", 
      "堕银瓶、脆绳挂井。", 
      "扇底并团圆影。", 
      "只此是、沈郎病。"
    ], 
    "rhythmic": "凤来朝"
  }, 
  {
    "author": "史达祖", 
    "paragraphs": [
      "秋是愁乡。", 
      "自锦瑟断弦，有泪如江。", 
      "平生花里活，奈旧梦难忘。", 
      "蓝桥云树正绿，料抱月、几夜眠香。", 
      "河汉阻，但凤音传恨，阑影敲凉。", 
      "新妆。", 
      "莲娇试晓，梅瘦破春，因甚却扇临窗。", 
      "红巾衔翠翼，早弱水茫茫。", 
      "柔指各自未翦，问此去、莫负王昌。", 
      "芳信准，更敢寻、红杏西厢。"
    ], 
    "rhythmic": "玉簟凉"
  }, 
  {
    "author": "史达祖", 
    "paragraphs": [
      "河深鹊冷，云高鸾远，水佩风裳缥缈。", 
      "却推离恨下人间，第一个、黄昏过了。", 
      "舟行有恨，愁来无限，去去长安渐杳。", 
      "应将巧思入相思，觉泪比、银湾较少。"
    ], 
    "rhythmic": "鹊桥仙"
  }, 
  {
    "author": "史达祖", 
    "paragraphs": [
      "暮草堆青云浸浦。", 
      "记匆匆、倦篙曾驻。", 
      "渔榔四起，沙鸥未落，怕愁沾诗句。", 
      "碧袖一声歌，石城怨、西风随去。", 
      "沧波荡晚，菰蒲弄秋，还重到、断魂处。", 
      "酒易醒，思正苦。", 
      "想空山、桂香悬树。", 
      "三年梦冷，孤吟意短，屡烟钟津鼓。", 
      "屐齿厌登临，移橙後、几番凉雨。", 
      "潘郎渐老，风流顿减，闲居未赋。"
    ], 
    "rhythmic": "湘江静"
  }, 
  {
    "author": "史达祖", 
    "paragraphs": [
      "雨入愁边，翠树晚，无人风叶如翦。", 
      "竹尾通凉，却怕小帘低卷。", 
      "孤坐便怯诗悭，念後赏、旧曾题遍。", 
      "更暗尘、偷锁鸾影，心事屡羞团扇。", 
      "卖花门馆生秋草，怅弓弯、几时重见。", 
      "前欢尽属风流梦，天共朱楼远。", 
      "闻道秀骨病多，难自任、从来恩怨。", 
      "料也和、前度金笼鹦鹉，说人情浅。"
    ], 
    "rhythmic": "玲珑四犯"
  }, 
  {
    "author": "史达祖", 
    "paragraphs": [
      "阔甚吴天，顿放得、江南离绪多少。", 
      "一雨为秋，凉气小窗先到。", 
      "轻梦听彻风蒲，又散入、楚空清晓。", 
      "问世间、愁在何处，不离澹烟衰草。", 
      "簟纹独浸芙蓉影，想凄凄、欠郎偎抱。", 
      "即今卧得云衣冷，山月仍相照。", 
      "方悔翠袖，易分难聚，有玉香花笑。", 
      "待雁来、先寄新词归去，且教知道。"
    ], 
    "rhythmic": "玲珑四犯"
  }, 
  {
    "author": "史达祖", 
    "paragraphs": [
      "秋江带雨，寒沙萦水，人瞰画阁愁独。", 
      "烟蓑散响惊诗思，还被乱鸥飞去，秀句难续。", 
      "冷眼尽归图画上，认隔岸、微茫云屋。", 
      "想半属、渔市樵村，欲暮竞然竹。", 
      "须信风流未老，凭持酒、慰此凄凉心目。", 
      "一鞭南陌，几篙官渡，赖有歌眉舒绿。", 
      "只匆匆眺远，早觉闲愁挂乔木。", 
      "应难奈，故人天际，望彻淮山，相思无雁足。"
    ], 
    "rhythmic": "八归", 
    "tags": [
      "宋词三百首"
    ]
  }, 
  {
    "author": "史达祖", 
    "paragraphs": [
      "一带古苔墙。", 
      "多听寒螀。", 
      "箧中针线早销香。", 
      "燕尾宝刀窗下梦，谁翦秋裳。", 
      "宫漏莫添长。", 
      "空费思量。", 
      "鸳鸯难得再成双。", 
      "昨夜楚山花簟里，波影先凉。"
    ], 
    "rhythmic": "过龙门・浪淘沙令"
  }, 
  {
    "author": "史达祖", 
    "paragraphs": [
      "醉月小红楼。", 
      "锦瑟箜篌。", 
      "夜来风雨晓来收。", 
      "几点落花饶柳絮，同为春愁。", 
      "寄信问晴鸥。", 
      "谁在芳洲。", 
      "绿波宁处有兰舟。", 
      "独对旧时携手地，情思悠悠。"
    ], 
    "rhythmic": "过龙门・浪淘沙令"
  }, 
  {
    "author": "史达祖", 
    "paragraphs": [
      "晚雨未摧宫树，可怜闲叶，犹抱凉蝉。", 
      "短景归秋，吟思又接愁边。", 
      "漏初长、梦魂难禁，人渐老、风月俱寒。", 
      "想幽欢。", 
      "土花庭，虫网阑干。", 
      "无端。", 
      "啼蛄搅夜，恨随团扇，苦近秋莲。", 
      "一笛当楼，谢娘悬泪立风前。", 
      "故园晚、强留诗酒，新雁远、不致寒暄。", 
      "隔苍烟。", 
      "楚香罗袖，谁伴婵娟。"
    ], 
    "rhythmic": "玉胡蝶・玉蝴蝶", 
    "tags": [
      "宋词三百首"
    ]
  }, 
  {
    "author": "史达祖", 
    "paragraphs": [
      "秋风早入潘郎鬓，斑斑遽惊如许。", 
      "暖雪侵梳，晴丝拂领，栽满愁城深处。", 
      "瑶簪谩妒。", 
      "便羞插宫花，自怜衰暮。", 
      "尚想春情，旧吟凄断茂陵女。", 
      "人间公道惟此，叹朱颜也恁，容易堕去。", 
      "涅了重缁，搔来更短，方悔风流相误。", 
      "郎潜几缕。", 
      "渐疏了铜驼，俊游俦侣。", 
      "纵有黟黟，奈何诗思苦。"
    ], 
    "rhythmic": "齐天乐"
  }, 
  {
    "author": "史达祖", 
    "paragraphs": [
      "阑干只在鸥飞处，年年怕吟秋兴。", 
      "断浦沈云，空山挂雨，中有诗愁千顷。", 
      "波声未定。", 
      "望舟尾拖凉，渡头笼暝。", 
      "正好登临，有人歌罢翠帘冷。", 
      "悠然魂坠故里，奈闲情未了，还被吹醒。", 
      "拜月虚檐，听蛩坏砌，谁复能怜娇俊。", 
      "忧心耿耿。", 
      "寄桐叶芳题，冷枫新咏。", 
      "莫遣秋声，树头喧夜永。"
    ], 
    "rhythmic": "齐天乐"
  }, 
  {
    "author": "史达祖", 
    "paragraphs": [
      "犀纹隐隐莺黄嫩，篱落翠深偷见。", 
      "细雨重移，新霜试摘，佳处一年秋晚。", 
      "荆江未远。", 
      "想橘友荒凉，木奴嗟怨。", 
      "就说风流，草泥来趁蟹螯健。", 
      "并刀寒映素手，醉魂沈夜饮，曾倩排遣。", 
      "沆瀣含酸，金罂裹玉，蔌蔌吴盐轻点。", 
      "瑶姬齿软。", 
      "待惜取团圆，莫教分散。", 
      "入手温存，帕罗香自满。"
    ], 
    "rhythmic": "齐天乐"
  }, 
  {
    "author": "史达祖", 
    "paragraphs": [
      "鸳鸯拂破苹花影，低低趁凉飞去。", 
      "画里移舟，诗边就梦，叶叶碧云分雨。", 
      "芳游自许。", 
      "过柳影闲波，水花平渚。", 
      "见说西风，为人吹恨上瑶树。", 
      "阑干斜照未满，杏墙应望断，春翠偷聚。", 
      "浅约挼香，深盟捣月，谁是窗间青羽。", 
      "孤筝几柱。", 
      "问因甚参差，暂成离阻。", 
      "夜色空庭，待归听俊语。"
    ], 
    "rhythmic": "齐天乐"
  }, 
  {
    "author": "史达祖", 
    "paragraphs": [
      "西风来劝凉云去，天东放开金镜。", 
      "照野霜凝，如河桂湿，一一冰壶相映。", 
      "殊方路永。", 
      "更分破秋光，尽成悲境。", 
      "有客踌躇，古庭空自吊孤影。", 
      "江南朋旧在许，也能怜天际，诗思谁领。", 
      "梦断刀头，书开虿尾，别有相思随定。", 
      "忧心耿耿。", 
      "对风鹊残枝，露蛩荒井。", 
      "斟酌妲娥，九秋宫殿冷。"
    ], 
    "rhythmic": "齐天乐"
  }, 
  {
    "author": "史达祖", 
    "paragraphs": [
      "楚梦吹成树外云。", 
      "乍雁影斜分。", 
      "黄花心事一帘尘。", 
      "但频忆、小腰身。", 
      "今宵素壁冰弦冷，怕弹断、沈郎魂。", 
      "秋衣因甚满愁痕。", 
      "是干预、几黄昏。"
    ], 
    "rhythmic": "燕归梁"
  }, 
  {
    "author": "史达祖", 
    "paragraphs": [
      "独卧秋窗桂未香。", 
      "怕雨点飘凉。", 
      "玉人只在楚云傍。", 
      "也著泪、过昏黄。", 
      "西风今夜梧桐冷，断无梦、到鸳鸯。", 
      "秋钲二十五声长。", 
      "请各自，奈思量。"
    ], 
    "rhythmic": "燕归梁"
  }, 
  {
    "author": "史达祖", 
    "paragraphs": [
      "白壁旧带秦城梦，因谁拜下，杨柳楼心。", 
      "正是夜分，鱼钥不动香深。", 
      "时有露萤自照，占风裳、可喜影麸金。", 
      "坐来久，都将凉意，尽付沈吟。", 
      "残云事绪无人舍，恨匆匆、药娥归去难寻。", 
      "缀取雾窗，会唱几拍清音。", 
      "犹有老来印愁处，冷光应念雪翻簪。", 
      "空独对、西风紧，弄一片桐阴。"
    ], 
    "rhythmic": "月当厅"
  }, 
  {
    "author": "史达祖", 
    "paragraphs": [
      "江水苍苍，望倦柳愁荷，共感秋色。", 
      "废阁先凉，古帘空暮，雁程最嫌风力。", 
      "故园信息。", 
      "爱渠入眼南山碧。", 
      "念上国。", 
      "谁是、脍鲈江汉未归客。", 
      "还又岁晚，瘦骨临风，夜闻秋声，吹动岑寂。", 
      "露蛩悲、清灯冷屋，翻书愁上鬓毛白。", 
      "年少俊游浑断得。", 
      "但可怜处，无奈苒苒魂惊，采香南浦，翦梅烟驿。"
    ], 
    "rhythmic": "秋霁", 
    "tags": [
      "宋词三百首"
    ]
  }, 
  {
    "author": "史达祖", 
    "paragraphs": [
      "万水归阴，故潮信、盈虚因月。", 
      "偏只到、凉秋半破，斗成双绝。", 
      "有物揩磨金镜净，何人拿攫银河决。", 
      "想子胥、今夜见嫦娥，沈冤雪。", 
      "光直下，蛟龙穴。", 
      "声直上，蟾蜍窟。", 
      "对望中天地，洞然如刷。", 
      "激气已能驱粉黛，举杯便可吞吴越。", 
      "待明朝、说似与儿曹，心应折。"
    ], 
    "rhythmic": "满江红"
  }, 
  {
    "author": "史达祖", 
    "paragraphs": [
      "好领青衫，全不向、诗书中得。", 
      "还也费、区区造物，许多心力。", 
      "未暇买田清颍尾，尚须索米长安陌。", 
      "有当时、黄卷满前头，多惭德。", 
      "思往事，嗟儿剧。", 
      "怜牛後，怀鸡肋。", 
      "奈棱棱虎豹，九重九隔。", 
      "三径就荒秋自好，一钱不直贫相逼。", 
      "对黄花、常待不吟诗，诗成癖。"
    ], 
    "rhythmic": "满江红"
  }, 
  {
    "author": "史达祖", 
    "paragraphs": [
      "缓辔西风，叹三宿、迟迟行客。", 
      "桑梓外、锄渐入，柳坊花陌。", 
      "双阙远腾龙凤影，九门空锁鸳鸯翼。", 
      "更无人、笛傍宫墙，苔花碧。", 
      "天相汉，民怀国。", 
      "天厌虏，臣离德。", 
      "趁建瓴一举，并收鳌极。", 
      "老子岂无经世术，诗人不预平戎策。", 
      "办一襟、风月看升平，吟春色。"
    ], 
    "rhythmic": "满江红"
  }, 
  {
    "author": "史达祖", 
    "paragraphs": [
      "吴梅初试涧谷春。", 
      "夜幽幽、江雁叫云。", 
      "人正在、孤窗底，被浓愁、醺破醉魂。", 
      "雨窗只剩残灯影，伴罗衣、无限泪痕。", 
      "瘦骨怕、红绵冷，说年时、斗帐夜分。"
    ], 
    "rhythmic": "恋绣衾"
  }, 
  {
    "author": "史达祖", 
    "paragraphs": [
      "黄花惊破九日愁。", 
      "正寒城、风雨怨秋。", 
      "愁便是、秋心也，又随人、来到画楼。", 
      "因缘幸自天安顿，更题红、不禁御沟。", 
      "待写与、相思话，为怕奴、憔悴且休。"
    ], 
    "rhythmic": "恋绣衾"
  }, 
  {
    "author": "史达祖", 
    "paragraphs": [
      "天风入扇吹苎衣。", 
      "小红楼、夜气正微。", 
      "有人在、冰弦外，水精帘、花影自移。", 
      "阳台只是虚无梦，便不成、凉夜误伊。", 
      "想闲了、流离簟，就一身、明月伴归。"
    ], 
    "rhythmic": "恋绣衾"
  }, 
  {
    "author": "史达祖", 
    "paragraphs": [
      "人若梅娇。", 
      "正愁横断坞，梦绕溪桥。", 
      "倚风融汉粉，坐月怨秦箫。", 
      "相思因甚到纤腰。", 
      "定知我今，无魂可销。", 
      "佳期晚，谩几度、泪痕相照。", 
      "人悄。", 
      "天眇眇。", 
      "花外语香，时透郎怀抱。", 
      "暗握荑苗，乍尝樱颗，犹恨侵阶芳草。", 
      "天念王昌忒多情，换巢鸾凤教偕老。", 
      "温柔乡，醉芙蓉、一帐春晓。"
    ], 
    "rhythmic": "换巢鸾凤"
  }, 
  {
    "author": "史达祖", 
    "paragraphs": [
      "香剥酥痕，自昨夜、春愁醒。", 
      "高情寄、冰桥雪岭。", 
      "试约黄昏，便不误、黄昏信。", 
      "人静。", 
      "倩娇娥、留连秀影。", 
      "吟鬓簪香，已断了、多情病。", 
      "年年待、将春管领。", 
      "镂月描云，不枉了、闲心性。", 
      "谩听。", 
      "谁敢把、红儿比并。"
    ], 
    "rhythmic": "惜奴娇"
  }, 
  {
    "author": "史达祖", 
    "paragraphs": [
      "夜寒幽梦飞来，小梅影下东风晓。", 
      "蝶魂未冷，吾身良是，悠然一笑。", 
      "竹杖敲苔，布鞋踏冻，岁常先到。", 
      "傍苍林却恨，储风养月，须我辈、新诗吊。", 
      "永以南枝为好。", 
      "怕从今、逢花渐老。", 
      "愁消秀句，寒回斗酒，春心多少。", 
      "之子逃空，伊人遁世，又还惊觉。", 
      "但归来对月，高情耿耿，寄白云杪。"
    ], 
    "rhythmic": "龙吟曲・水龙吟"
  }, 
  {
    "author": "史达祖", 
    "paragraphs": [
      "梦回虚白初生，便凝冷月通窗户。", 
      "不知夜久，都无人见，玉妃起舞。", 
      "银界回天，琼田易地，晃然非故。", 
      "想儿童健意，生愁齐色，情频在、窥帘处。", 
      "一片樵林钓浦。", 
      "是天教、王维画取。", 
      "未如授简，先将高兴，收归妙句。", 
      "江路梅愁，灞陵人老，又骑驴去。", 
      "过章台，记得春风乍见，倚帘吹絮。"
    ], 
    "rhythmic": "龙吟曲・水龙吟"
  }, 
  {
    "author": "史达祖", 
    "paragraphs": [
      "道人越布单衣，兴高爱学苏门啸。", 
      "有时也伴，四佳公子，五陵年少。", 
      "歌里眠香，酒酣喝月，壮怀无挠。", 
      "楚江南，每为神州未复，阑干静、慵登眺。", 
      "今日征夫在道。", 
      "敢辞劳、风沙短帽。", 
      "休吟稷穗，休寻乔木，独怜遗老。", 
      "同社诗囊，小窗针线，断肠秋早。", 
      "看归来，几许吴霜染鬓，验愁多少。"
    ], 
    "rhythmic": "龙吟曲・水龙吟"
  }, 
  {
    "author": "史达祖", 
    "paragraphs": [
      "睡袖无端几摺香。", 
      "有人丹脸可占霜。", 
      "半窗月印梅犹瘦，一律瓶笙夜正长。", 
      "情艳艳，酒狂狂。", 
      "小屏谁与画鸳鸯。", 
      "解衣恰恨敲金钏，惊起春风傍枕囊。"
    ], 
    "rhythmic": "鹧鸪天"
  }, 
  {
    "author": "史达祖", 
    "paragraphs": [
      "御路东风拂醉衣。", 
      "卖灯人散烛笼稀。", 
      "不知月底梅花冷，只忆桥边步袜归。", 
      "闲梦淡，旧游非。", 
      "夜深谁在小帘帏。", 
      "罘罳儿下围炉坐，明处将人立地时。"
    ], 
    "rhythmic": "鹧鸪天"
  }, 
  {
    "author": "史达祖", 
    "paragraphs": [
      "搭柳阑干倚伫频。", 
      "杏帘胡蝶绣床春。", 
      "十年花骨东风泪，几点螺香素壁尘。", 
      "箫外月，梦中云。", 
      "秦楼楚殿可怜身。", 
      "新愁换尽风流性，偏恨鸳鸯不念人。"
    ], 
    "rhythmic": "鹧鸪天"
  }, 
  {
    "author": "史达祖", 
    "paragraphs": [
      "雁足无书古塞幽。", 
      "一程烟草一程愁。", 
      "帽檐尘重风吹野，帐角香销月满楼。", 
      "情思乱，梦魂浮。", 
      "缃裙多忆敝貂裘。", 
      "官河水静阑干暖，从倚斜阳怨晚秋。"
    ], 
    "rhythmic": "鹧鸪天"
  }, 
  {
    "author": "史达祖", 
    "paragraphs": [
      "涵秋寒渚。", 
      "染霜丹树。", 
      "尚依稀，是来时、梦中行路。", 
      "时节正思家，远道仍怀古。", 
      "更对著、满城风雨。", 
      "黄花无数。", 
      "碧云欲暮。", 
      "美人兮，美人兮、未知何处。", 
      "独自卷帘栊，谁为开尊俎。", 
      "恨不得、御风归去。"
    ], 
    "rhythmic": "惜黄花"
  }, 
  {
    "author": "史达祖", 
    "paragraphs": [
      "疏云萦碧岫。", 
      "带晚日摇光，半江寒皱。", 
      "越溪近远，空频向、过雁风边回首。", 
      "酸心一缕。", 
      "念水北、寻芳归後。", 
      "轻醉醒、堤月笼沙，鞍松宝轮飞骤。", 
      "秦楼屡约芳春，记扇背题诗，帕罗沾酒。", 
      "瘦愁易就。", 
      "因惊断、梦里桃源难又。", 
      "临风话旧。", 
      "想日暮、梅花孤瘦。", 
      "还静倚、修竹相思，盈盈翠袖。"
    ], 
    "rhythmic": "玉烛新"
  }, 
  {
    "author": "史达祖", 
    "paragraphs": [
      "谁写梅溪字字香。", 
      "沙边幽梦，常恁芬芳。", 
      "不知花解伴昏黄。", 
      "只怕东风，吹断人肠。", 
      "小阁无灯月浸窗。", 
      "香吹罗袖，酒映宫妆。", 
      "如今竹外怕思量。", 
      "谷里佳人，一片冰霜。"
    ], 
    "rhythmic": "一翦梅"
  }, 
  {
    "author": "史达祖", 
    "paragraphs": [
      "秦客当楼泣凤箫。", 
      "宫衣香断，不见纤腰。", 
      "隔年心事又今宵。", 
      "折尽冰弦，何用鸾胶。", 
      "些子轻魂几度销。", 
      "兰骚蕙些，无计重招。", 
      "东窗一段月华娇。", 
      "也带春愁，飞上梅梢。"
    ], 
    "rhythmic": "一翦梅"
  }, 
  {
    "author": "史达祖", 
    "paragraphs": [
      "鸳鸯意惬。", 
      "空分付、有情眉睫。", 
      "齐家莲子黄金叶。", 
      "争比秋苔，靴凤几番蹑。", 
      "墙阴月白花重叠。", 
      "匆匆软语屡惊怯。", 
      "宫香锦字将盈箧。", 
      "雨长新寒，今夜梦魂接。"
    ], 
    "rhythmic": "醉落魄・一斛珠"
  }, 
  {
    "author": "史达祖", 
    "paragraphs": [
      "江痕妥帖。", 
      "日光熨动黄金叶。", 
      "阑干直下愁相接。", 
      "一朵红莲，飞上越人楫。", 
      "鲤鱼波上丁宁切。", 
      "诗筒如线不曾别。", 
      "明年好个春风客。", 
      "五鹗交飞，身在玉皇阙。"
    ], 
    "rhythmic": "醉落魄・一斛珠"
  }, 
  {
    "author": "史达祖", 
    "paragraphs": [
      "神仙无皋泽。", 
      "琼裾珠佩，卷下尘陌。", 
      "秀骨依依，误向山中，得与相识。", 
      "溪岸侧。", 
      "倚高情、自锁烟翠，时点空碧。", 
      "念香襟沾恨，酥手翦愁，今後梦魂隔。", 
      "相思暗惊清吟客。", 
      "想玉照堂前、树三百。", 
      "雁翅霜轻，凤羽寒深，谁护春色。", 
      "诗鬓白。", 
      "总多因、水村携酒，烟墅留屐。", 
      "更时带、明月同来，与花为表德。"
    ], 
    "rhythmic": "醉公子"
  }, 
  {
    "author": "史达祖", 
    "paragraphs": [
      "翦柳章台，问梅东阁，醉中携手初归。", 
      "逗香帘下，璀璨镂金衣。", 
      "正依约、冰丝射眼，更荏苒、蟾玉西飞。", 
      "轻尘外，双鸳细蹙，谁赋洛滨妃。", 
      "霏霏。", 
      "红雾绕，步摇共鬓影，吹入花围。", 
      "管弦将散，人静烛笼稀。", 
      "泥私语、香樱乍破，怕夜寒、罗袜先知。", 
      "归来也，相偎未肯入重帏。"
    ], 
    "rhythmic": "步月"
  }, 
  {
    "author": "高观国", 
    "paragraphs": [
      "碧云阙处无多雨，愁与去帆俱远。", 
      "倒苇沙闲，枯兰溆冷，寥落寒江秋晚。", 
      "楼阴纵览。", 
      "正魂怯清吟，病多依黯。", 
      "怕挹西风，袖罗香自去年减。", 
      "风流江左久客，旧游得意处，朱帘曾卷。", 
      "载酒春情，吹箫夜约，犹忆玉娇香软。", 
      "尘栖故苑，叹璧月空檐，梦云飞观。", 
      "送绝征鸿，楚峰烟数点。"
    ], 
    "rhythmic": "齐天乐"
  }, 
  {
    "author": "高观国", 
    "paragraphs": [
      "丛幽一笑东篱晓，霜华又随香冷。", 
      "晕色黄娇，低枝翠婉，来趁登高佳景。", 
      "谁偏管领。", 
      "是彭泽归来，未荒三径。", 
      "最惬清觞，道家标致自风韵。", 
      "南山依旧翠倚，采花无限思，西风吹醒。", 
      "万蕊金寒，三秋梦好，曾记餐英清咏。", 
      "斓斑泪沁。", 
      "怕节去蜂愁，雨荒烟暝。", 
      "明日重阳，为谁簪短鬓。"
    ], 
    "rhythmic": "齐天乐"
  }, 
  {
    "author": "高观国", 
    "paragraphs": [
      "晚云知有关山念，澄霄卷开清霁。", 
      "素景分中，冰盘正溢，何啻婵娟千里。", 
      "危阑静倚。", 
      "正玉管吹凉，翠觞留醉。", 
      "记约清吟，锦袍初唤醉魂起。", 
      "孤光天地共影，浩歌谁与舞，凄凉风味。", 
      "古驿烟寒，幽垣梦冷，应念秦楼十二。", 
      "归心对此。", 
      "想斗插天南，雁横辽水。", 
      "试问妲娥，有谁能为寄。"
    ], 
    "rhythmic": "齐天乐"
  }, 
  {
    "author": "高观国", 
    "paragraphs": [
      "几双海燕来金屋。", 
      "春满离宫三十六。", 
      "春风翦草碧纤纤，春雨浥花红扑扑。", 
      "卫姬郑女腰如束。", 
      "齐唱阳春新制曲。", 
      "曲终移宴起笙箫，花下晚寒生翠縠。"
    ], 
    "rhythmic": "玉楼春"
  }, 
  {
    "author": "高观国", 
    "paragraphs": [
      "燕脂染出春风锦。", 
      "生怕黄昏人有恨。", 
      "雨难揩泪玉环娇，烟不遮愁红袖冷。", 
      "醉魂吹断香魂静。", 
      "拂拂翠眉羞带粉。", 
      "最怜新燕识风流，只为春寒消瘦损。"
    ], 
    "rhythmic": "玉楼春"
  }, 
  {
    "author": "高观国", 
    "paragraphs": [
      "多时不踏章台路。", 
      "依旧东风芳草渡。", 
      "莺声唤起水边情，日影炙开花上雾。", 
      "谢娘不信佳期误。", 
      "认得马嘶迎绣户。", 
      "今宵翠被不春寒，只恐香浓春又去。"
    ], 
    "rhythmic": "玉楼春"
  }, 
  {
    "author": "高观国", 
    "paragraphs": [
      "春烟澹澹生春水。", 
      "曾记芳洲兰棹舣。", 
      "岸花香到舞衣边，汀草色分歌扇底。", 
      "棹沈云去情千里。", 
      "愁压双鸳飞不起。", 
      "十年春事十年心，怕说湔裙当日事。"
    ], 
    "rhythmic": "玉楼春"
  }, 
  {
    "author": "高观国", 
    "paragraphs": [
      "唤起一襟凉思，未成晚雨，先做秋阴。", 
      "楚客悲残，谁解此意登临。", 
      "古台荒、断霞斜照，新梦黯、微月疏砧。", 
      "总难禁。", 
      "尽将幽恨，分付孤斟。", 
      "从今。", 
      "倦看青镜，既迟勋业，可负烟林。", 
      "断梗无凭，岁华摇落又惊心。", 
      "想莼汀、水云愁凝，闲蕙帐、猿鹤悲吟。", 
      "信沈沈。", 
      "故园归计，休更侵寻。"
    ], 
    "rhythmic": "玉蝴蝶"
  }, 
  {
    "author": "高观国", 
    "paragraphs": [
      "俱是洛阳年少客，才华迥出天真。", 
      "青衫惯拂软红尘。", 
      "酒狂因月舞，诗俊为梅新。", 
      "寄语长安风月道，莺花缓作青春。", 
      "披风沐露问前津。", 
      "客中春不当，归去倍还人。"
    ], 
    "rhythmic": "临江仙"
  }, 
  {
    "author": "高观国", 
    "paragraphs": [
      "风月生来人世，梦魂飞堕仙津。", 
      "青春日日醉芳尘。", 
      "一鞭花陌晓，双桨柳桥春。", 
      "前度诗留醉袖，昨宵香浥罗巾。", 
      "小姬飞燕是前身。", 
      "歌随流水咽，眉学远山颦。"
    ], 
    "rhythmic": "临江仙"
  }, 
  {
    "author": "高观国", 
    "paragraphs": [
      "梦湘云，吟湘月，吊湘灵。", 
      "有谁见、罗袜尘生。", 
      "凌波步弱，背人羞整六铢轻。", 
      "娉娉袅袅，晕娇黄、玉色轻明。", 
      "香心静，波心冷，琴心怨，客心惊。", 
      "怕佩解、却返瑶京。", 
      "杯擎清露，醉春兰友与梅兄。", 
      "苍烟万顷，断肠是、雪冷江清。"
    ], 
    "rhythmic": "金人捧露盘"
  }, 
  {
    "author": "高观国", 
    "paragraphs": [
      "念瑶姬，翻瑶佩，下瑶池。", 
      "冷香梦、吹上南枝。", 
      "罗浮梦杳，忆曾清晓见仙姿。", 
      "天寒翠袖，可怜是、倚竹依依。", 
      "溪痕浅，云痕冻，月痕澹，粉痕微。", 
      "江楼怨、一笛休吹。", 
      "芳音待寄，玉堂烟驿两凄迷。", 
      "新愁万斛，为春瘦、却怕春知。"
    ], 
    "rhythmic": "金人捧露盘"
  }, 
  {
    "author": "高观国", 
    "paragraphs": [
      "楚宫闲，金成屋，玉为阑。", 
      "断云梦、容易惊残。", 
      "骊歌几叠，至今愁思怯阳关。", 
      "清音恨阻，抱哀筝、知为谁弹。", 
      "年华晚，月华冷，霜华重，鬓华斑。", 
      "也须念、闲损雕鞍。", 
      "斜缄小字，锦江三十六鳞寒。", 
      "此情天阔，正梅信、笛里关山。"
    ], 
    "rhythmic": "金人捧露盘"
  }, 
  {
    "author": "高观国", 
    "paragraphs": [
      "云唤阴来鸠唤雨。", 
      "谢了江梅，可踏江头路。", 
      "拼却一番花信阻。", 
      "不成日日春寒去。", 
      "见说东风桃叶渡。", 
      "岸隔青山，依旧修眉妩。", 
      "归雁不如筝上柱。", 
      "一行常见相思苦。"
    ], 
    "rhythmic": "凤栖梧・蝶恋花"
  }, 
  {
    "author": "高观国", 
    "paragraphs": [
      "岩室归来非待聘。", 
      "渺渺千崖，漠漠江千顷。", 
      "明月清风休弄影。", 
      "只愁踏破苍苔径。", 
      "摘取香芝医鹤病。", 
      "正要臞仙，相伴清闲性。", 
      "朝市不闻心耳静。", 
      "一声长啸烟霞冷。"
    ], 
    "rhythmic": "凤栖梧・蝶恋花"
  }, 
  {
    "author": "高观国", 
    "paragraphs": [
      "西子湖边眉翠妩。", 
      "魂冷孤山，谁是风烟主。", 
      "相唤吟诗天欲雨。", 
      "嫩凉不隔鸥飞处。", 
      "移下天孙云锦渚。", 
      "翠盖牵风，绰约凌波女。", 
      "清约已成君记取。", 
      "月明夜半鱼龙舞。"
    ], 
    "rhythmic": "凤栖梧・蝶恋花", 
    "tags": [
      "西湖"
    ]
  }, 
  {
    "author": "高观国", 
    "paragraphs": [
      "月冷霜袍拥。", 
      "见一枝、年华又晚，粉愁香冻。", 
      "云隔溪桥人不度，的皪春心未纵。", 
      "清影怕、寒波摇动。", 
      "更没纤毫尘俗态，倚高情、预得春风宠。", 
      "沈冻蝶，挂么凤。", 
      "一杯正要吴姬捧。", 
      "想见那、柔酥弄白，暗香偷送。", 
      "回首罗浮今在否，寂寞烟迷翠拢。", 
      "又争奈、桓伊三弄。", 
      "开遍西湖春意烂，算群花、正作江山梦。", 
      "吟思怯，暮云重。"
    ], 
    "rhythmic": "贺新郎", 
    "tags": [
      "西湖"
    ]
  }, 
  {
    "author": "高观国", 
    "paragraphs": [
      "歌声凄怨。", 
      "是几度诉春，春都不管。", 
      "感绿惊红，颦烟啼月，长是为春消黯。", 
      "玉骨瘦无一把，粉泪愁多千点。", 
      "可怜损，任尘侵粉蠹，舞裙歌扇。", 
      "转盼。", 
      "尘梦断。", 
      "峡里云归，空想春风面。", 
      "燕子楼空，玉台妆冷，湖外翠峰眉浅。", 
      "绮陌断魂名在，宝箧返魂香远。", 
      "此情苦，问落花流水，何时重见。"
    ], 
    "rhythmic": "喜迁莺"
  }, 
  {
    "author": "高观国", 
    "paragraphs": [
      "凉云归去。", 
      "再约著，晚来西楼风雨。", 
      "水静帘阴，鸥闲菰影，秋到露汀烟浦。", 
      "试省唤回幽恨，尽是愁边新句。", 
      "倦登眺，动悲凉还在，残蝉吟处。", 
      "凄楚。", 
      "空见说，香锁雾扃，心似秋莲苦。", 
      "宝瑟弹冰，玉台窥月，浅澹可怜偷聚。", 
      "几时翠沟题叶，无复绣帘吹絮。", 
      "鬓华晚，念庾郎情在，风流谁与。"
    ], 
    "rhythmic": "喜迁莺"
  }, 
  {
    "author": "高观国", 
    "paragraphs": [
      "春风吹绿湖边草。", 
      "春光依旧湖边道。", 
      "玉勒锦障泥。", 
      "少年游冶时。", 
      "烟明花似绣。", 
      "且醉旗亭酒。", 
      "斜日照花西。", 
      "归鸦花外啼。"
    ], 
    "rhythmic": "菩萨蛮"
  }, 
  {
    "author": "高观国", 
    "paragraphs": [
      "红云半压秋波碧。", 
      "艳妆泣露娇啼色。", 
      "佳梦入仙城。", 
      "风流石曼卿。", 
      "宫袍呼醉醒。", 
      "休卷西风锦。", 
      "明日粉香残。", 
      "六朝烟水寒。"
    ], 
    "rhythmic": "菩萨蛮"
  }, 
  {
    "author": "高观国", 
    "paragraphs": [
      "玉鳞熬出香凝软。", 
      "并刀断处冰丝颤。", 
      "红缕间堆盘。", 
      "轻明相映寒。", 
      "纤柔分劝处。", 
      "腻滑难停筋。", 
      "一洗醉魂清。", 
      "真成醒酒冰。"
    ], 
    "rhythmic": "菩萨蛮"
  }, 
  {
    "author": "高观国", 
    "paragraphs": [
      "玉阑秋色知谁主。", 
      "隔阑一架葡萄雨。", 
      "绿藓怕啼螀。", 
      "可堪宫漏长。", 
      "乌丝吟古怨。", 
      "清泪消尘砚。", 
      "梦冷不成云。", 
      "□峰峰外情。"
    ], 
    "rhythmic": "菩萨蛮"
  }, 
  {
    "author": "高观国", 
    "paragraphs": [
      "何须急管吹云暝。", 
      "高寒滟滟开金饼。", 
      "今夕不登楼。", 
      "一年空过秋。", 
      "桂花香雾冷。", 
      "梧叶西风影。", 
      "客醉倚河桥。", 
      "清光愁玉箫。"
    ], 
    "rhythmic": "菩萨蛮"
  }, 
  {
    "author": "高观国", 
    "paragraphs": [
      "云娇雪嫩羞相倚。", 
      "凌波共酌春风醉。", 
      "的玉台寒。", 
      "肯教金盏单。", 
      "只疑双蝶梦。", 
      "翠袖和香拥。", 
      "香外有鸳鸯。", 
      "风流烟水乡。"
    ], 
    "rhythmic": "菩萨蛮"
  }, 
  {
    "author": "高观国", 
    "paragraphs": [
      "平生似欠西湖债。", 
      "每拼了、金貂解。", 
      "妩媚烟云多变态。", 
      "雕鞍来处，画船归去，花柳春风隘。", 
      "玉京相接蓬壶界。", 
      "入画遥山翠分黛。", 
      "苏小不来时节改。", 
      "一堤风月，六桥烟水，鹭约鸥盟在。"
    ], 
    "rhythmic": "青玉案", 
    "tags": [
      "西湖"
    ]
  }, 
  {
    "author": "高观国", 
    "paragraphs": [
      "钩帘翠湿。", 
      "寒江上、雨晴风急。", 
      "乱峰低处明残日。", 
      "雁字成行，写破暮天碧。", 
      "故人天外长为客。", 
      "倚阑一望情何极。", 
      "新来得个归消息。", 
      "去棹回舟，数过几千只。"
    ], 
    "rhythmic": "醉落魄・一斛珠"
  }, 
  {
    "author": "高观国", 
    "paragraphs": [
      "斑驳云开，松雨过，海棠花外寒轻。", 
      "湖山翠暖，东风正要新晴。", 
      "又唤醒，旧游情。", 
      "记年时、今日清明。", 
      "隔花阴浅，香随笑语，特地逢迎。", 
      "人生好景难并。", 
      "依旧秋千巷陌，花月蓬瀛。", 
      "春衫抖擞，馀香半染芳尘。", 
      "念嫩约，杳难凭。", 
      "被几声、啼鸟惊心。", 
      "一庭芳草，危阑晚日，无限消凝。"
    ], 
    "rhythmic": "夜合花"
  }, 
  {
    "author": "高观国", 
    "paragraphs": [
      "碧藓封枝，点寒英、疏疏玉清冰洁。", 
      "梦忆旧家，春与新恩，曾映寿阳妆额。", 
      "绿裙青袂南邻伴，应怪我、精神都别。", 
      "恨衰晚、春风意思，顿成羞怯。", 
      "犹念横斜性格。", 
      "恼和靖吟魂，自来清绝。", 
      "斜傍劲松，偷倚修篁，总是岁寒相识。", 
      "绿阴结子当时意，到如今、芳心消歇。", 
      "小桥夜，清愁倦陪澹月。"
    ], 
    "rhythmic": "花心动"
  }, 
  {
    "author": "高观国", 
    "paragraphs": [
      "一棹莫愁烟艇。", 
      "飞破玉壶清影。", 
      "水溅粉绡寒。", 
      "渺云鬟。", 
      "不肯凌波微步。", 
      "却载春愁归去。", 
      "风澹楚魂惊。", 
      "隔瑶京。"
    ], 
    "rhythmic": "昭君怨"
  }, 
  {
    "author": "高观国", 
    "paragraphs": [
      "霁烟消处寒犹嫩。", 
      "乍门巷、昼永。", 
      "池塘芳草魂初醒。", 
      "秀句吟春未稳。", 
      "仙源阻、春风瘦损。", 
      "又燕子、来无芳信。", 
      "小桃也自知人恨。", 
      "满面羞红难问。"
    ], 
    "rhythmic": "杏花天"
  }, 
  {
    "author": "高观国", 
    "paragraphs": [
      "远山学得修眉翠。", 
      "看眉展、春愁无际。", 
      "雨痕半湿东风外。", 
      "不管梨花有泪。", 
      "西园路、青鞋暗记。", 
      "怕行入、秋千径里。", 
      "一春多少相思意。", 
      "说与新来燕子。"
    ], 
    "rhythmic": "杏花天"
  }, 
  {
    "author": "高观国", 
    "paragraphs": [
      "花凝露湿燕脂透。", 
      "是彩笔、丹青染就。", 
      "粉绡帕入班姬手。", 
      "舒卷清寒时候。", 
      "春禽静、来窥晴昼。", 
      "问冷落、芳心知否。", 
      "不愁院宇东风骤。", 
      "日日娇红如旧。"
    ], 
    "rhythmic": "杏花天"
  }, 
  {
    "author": "高观国", 
    "paragraphs": [
      "玉坛消息春寒浅。", 
      "露红玉、娇生靓艳。", 
      "小怜鬓湿燕脂染。", 
      "只隔粉墙相见。", 
      "花阴外、故宫梦远。", 
      "想未识、莺莺燕燕。", 
      "飘零翠径红千点。", 
      "桃李春风已晚。"
    ], 
    "rhythmic": "杏花天"
  }, 
  {
    "author": "高观国", 
    "paragraphs": [
      "拥红妆，翻翠盖，花影暗南浦。", 
      "波面澄霞，兰艇采香去。", 
      "有人水溅红裙，相招晚醉，正月上、凉生风露。", 
      "两凝伫。", 
      "别後歌断云闲，娇姿黯无语。", 
      "魂梦西风，端的此心苦。", 
      "遥想芳脸轻颦，凌波微步，镇输与、沙边鸥鹭。"
    ], 
    "rhythmic": "祝英台近"
  }, 
  {
    "author": "高观国", 
    "paragraphs": [
      "一窗闲，孤烬冷，独自个春睡。", 
      "绣被熏香，不似旧风味。", 
      "静听滴滴檐声，惊愁搅梦，更不管、庾郎心碎。", 
      "念芳意。", 
      "一并十日春寒，梅花煞憔悴。", 
      "懒做新词，春在可怜里。", 
      "几时挑菜踏青，云沈雨断，尽分付、楚天之外。"
    ], 
    "rhythmic": "祝英台近"
  }, 
  {
    "author": "高观国", 
    "paragraphs": [
      "绿丛篱菊点娇黄。", 
      "过重阳。", 
      "转愁伤。", 
      "风急天高，归雁不成行。", 
      "此去郎边知近远，秋水阔，碧天长。", 
      "郎心如妾妾如郎。", 
      "两离肠。", 
      "一思量。", 
      "春到春愁，秋色亦凄凉。", 
      "近得新词知怨妾，无处诉，泣兰房。"
    ], 
    "rhythmic": "江城子"
  }, 
  {
    "author": "高观国", 
    "paragraphs": [
      "野泉春吐芽，泥湿随飞燕。", 
      "碧涧一杯羹，夜韭无人翦。", 
      "玉钗和露香，鹅管随春软。", 
      "野意重殷勤，持以君王献。"
    ], 
    "rhythmic": "生查子"
  }, 
  {
    "author": "高观国", 
    "paragraphs": [
      "芙蓉羞粉香，倚竹窥烟霁。", 
      "眼带楚波寒，骨艳春风醉。", 
      "谁传侧帽情，想解遗鞭意。", 
      "红叶可怜秋，不寄相思字。"
    ], 
    "rhythmic": "生查子"
  }, 
  {
    "author": "高观国", 
    "paragraphs": [
      "蓬莱一捻云，彻骨龙涎染。", 
      "风味韵而芳，笑语柔而婉。", 
      "花娇绿鬓寒，酒凝清歌怨。", 
      "翠幄已烟浓，银烛重休翦。"
    ], 
    "rhythmic": "生查子"
  }, 
  {
    "author": "高观国", 
    "paragraphs": [
      "春笼云润香，露湿青蛟瘦。", 
      "偷学汉宫妆，舞彻霓裳後。", 
      "酥胸紫领巾，冰翦柔荑手。", 
      "有意入罗囊，不肯成春酒。"
    ], 
    "rhythmic": "生查子"
  }, 
  {
    "author": "高观国", 
    "paragraphs": [
      "飞花澹澹风，破暖疏疏雨。", 
      "香润玉阶尘，翠湿纱窗雾。", 
      "钿筝离雁行，宝箧留钗股。", 
      "惟有凤楼魂，夜夜江南路。"
    ], 
    "rhythmic": "生查子"
  }, 
  {
    "author": "高观国", 
    "paragraphs": [
      "香惊楚驿寒，瘦倚湘筠暮。", 
      "一笛已黄昏，片月尤清楚。", 
      "沈沈冰玉魂，漠漠烟云浦。", 
      "酸泪不成弹，又向春心聚。"
    ], 
    "rhythmic": "生查子"
  }, 
  {
    "author": "高观国", 
    "paragraphs": [
      "露条烟叶。", 
      "惹长亭旧恨，几番风月。", 
      "爱细缕、先窣轻黄，渐拂水藏鸦，翠阴相接。", 
      "纤软风流，眉黛浅、三眠初歇。", 
      "奈年华又晚，萦绊游蜂，絮飞晴雪。", 
      "依依灞桥怨别。", 
      "正千丝万绪，难禁愁绝。", 
      "怅岁久、应长新条，念曾系花骢，屡停兰楫。", 
      "弄影摇晴，恨闲损、春风时节。", 
      "隔邮亭，故人望断，舞腰瘦怯。"
    ], 
    "rhythmic": "解连环"
  }, 
  {
    "author": "高观国", 
    "paragraphs": [
      "浪摇新绿。", 
      "漫芳洲翠渚，雨痕初足。", 
      "荡霁色、流入横塘，看风外漪漪，皱纹如縠。", 
      "藻荇萦回，似留恋、鸳飞鸥浴。", 
      "爱娇云蘸色，媚日挼蓝，远迷心目。", 
      "仙源漾舟岸曲。", 
      "照芳容几树，香浮红玉。", 
      "记那回、西洛桥边，裙翠传情，玉纤轻掬。", 
      "三十六陂，锦鳞渺、芳音难续。", 
      "隔垂阳，故人望断，浸愁万斛。"
    ], 
    "rhythmic": "解连环"
  }, 
  {
    "author": "高观国", 
    "paragraphs": [
      "别浦潮平，远村帆落烟江冷。", 
      "征鸿相唤著行飞，不耐霜风紧。", 
      "雪意垂垂未定。", 
      "正惨惨、云横冻影。", 
      "酒醒情绪，日晚登临，凄凉谁问。", 
      "行乐京华，软红不断香尘喷。", 
      "试将心事卜归期，终是无凭准。", 
      "寥落年华将尽。", 
      "误玉人、高楼凝恨。", 
      "第一休负，西子湖边，江梅春信。"
    ], 
    "rhythmic": "烛影摇红", 
    "tags": [
      "西湖"
    ]
  }, 
  {
    "author": "高观国", 
    "paragraphs": [
      "栖乌惊。", 
      "隔窗月色寒於冰。", 
      "寒於冰。", 
      "澹移梅影，冷印疏棂。", 
      "幽香未觉魂先清。", 
      "无端勾起相思情。", 
      "相思情。", 
      "恼人无睡，直到天明。"
    ], 
    "rhythmic": "忆秦娥"
  }, 
  {
    "author": "高观国", 
    "paragraphs": [
      "歌声闲。", 
      "兰舟只隔芙蓉湾。", 
      "芙蓉湾。", 
      "扇摇波影，风卷云鬟。", 
      "馀音袅袅留馀欢。", 
      "双鸳飞处传情难。", 
      "传情难。", 
      "曲终人去，愁寄湖山。"
    ], 
    "rhythmic": "忆秦娥"
  }, 
  {
    "author": "高观国", 
    "paragraphs": [
      "盘枝翦翠。", 
      "叶叶西风意。", 
      "吹上玉人云□底。", 
      "无限新凉气味。", 
      "飘萧露卷烟柔。", 
      "绝怜不逐宫流。", 
      "寄语多情宋玉，悲秋得似宜秋。"
    ], 
    "rhythmic": "清平乐"
  }, 
  {
    "author": "高观国", 
    "paragraphs": [
      "春蒲雨湿。", 
      "燕子低飞急。", 
      "云压前山群翠失。", 
      "烟水满湖轻碧。", 
      "小莲相见湾头。", 
      "清寒不到青楼。", 
      "请上琵琶弦索，今朝破得春愁。"
    ], 
    "rhythmic": "清平乐"
  }, 
  {
    "author": "高观国", 
    "paragraphs": [
      "玉箫闲，清韵咽。", 
      "人倚画兰愁绝。", 
      "云恼月，月羞云。", 
      "半溪梅影昏。", 
      "恨春风，萧散後。", 
      "夜夜数残更漏。", 
      "情悄悄，思依依。", 
      "天寒一雁飞。"
    ], 
    "rhythmic": "更漏子"
  }, 
  {
    "author": "高观国", 
    "paragraphs": [
      "玉洁生英，冰清孕秀，一枝天地春早。", 
      "素盟江国芳寒，旧约汉宫梦晓。", 
      "溪桥独步，看洒落、仙人风表。", 
      "似妙句、何逊扬州，最惜细吟清峭。", 
      "香暗度、照影波渺。", 
      "春暗寄、付情云杳。", 
      "爱随青女横陈，更怜素娥窈窕。", 
      "调羹雅意，好赞助、清时廊庙。", 
      "羡韵高、只有松筠，共结岁寒难老。"
    ], 
    "rhythmic": "东风第一枝"
  }, 
  {
    "author": "高观国", 
    "paragraphs": [
      "烧色回青，冰痕绽白，娇云先酿酥雨。", 
      "纵寒不压葭尘，应时已鞭黛土。", 
      "东君入夜，怕预恼、诗边心绪。", 
      "意转新，无奈吟魂，醉里已题春句。", 
      "香梦醒、几花暗吐。", 
      "绿睡起、几丝偷舞。", 
      "酒醅清惜重斟，菜甲嫩怜细缕。", 
      "玉纤彩胜，愿岁岁、春风相遇。", 
      "要等得、明日新晴，第一待寻芳去。"
    ], 
    "rhythmic": "东风第一枝"
  }, 
  {
    "author": "高观国", 
    "paragraphs": [
      "袅袅天风响佩环。", 
      "鹊桥有女夜乘鸾。", 
      "也恨别多相见少，似人间。", 
      "银浦无声云路渺，金风有信玉机闲。", 
      "生怕河梁分袂处，晓光寒。"
    ], 
    "rhythmic": "摊破浣溪沙・山花子"
  }, 
  {
    "author": "高观国", 
    "paragraphs": [
      "遮坐银屏度水沈。", 
      "障风罗幕皱泥金。", 
      "日迟宫院静愔愔。", 
      "繁杏半窥红日薄，小怜低唱绿窗深。", 
      "试拈犀管写春心。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "落日下平楚，秋色到方塘。", 
      "人间袢暑难耐，独有此清凉。", 
      "龙卷八荒霖雨，鹤十州风露。", 
      "回薄水云乡。", 
      "欲识千里润，记取玉流芳。", 
      "石兰衣，江蓠佩，芰荷裳。", 
      "个中自有服媚，何必锦名堂。", 
      "吸取玻璃清涨，唤起逍遥旧梦，人物俨相望。", 
      "矫首望归路，三十六虚皇。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "独立西风里。", 
      "渺无尘、明河挂斗，碧天如洗。", 
      "鹊楼前迎风处，吹堕乘槎星使。", 
      "弄札札、机中巧思。", 
      "织就天孙云锦段，尚轻阴、朱阁留纤翳。", 
      "亲为挽，天潢水。", 
      "等闲富贵浮云似。", 
      "须存留、几分清论，护持元气。", 
      "曾把古今兴亡事，奏向前旒十二。", 
      "虽去国、言犹在耳。", 
      "念我独兮谁与共，谩凝思、一日如三岁。", 
      "夜耿耿，不皇寐。"
    ], 
    "rhythmic": "贺新郎"
  }, 
  {
    "author": "魏了翁", 
    "paragraphs": [
      "溥露浸秋色，零雨濯湖弦。", 
      "做成特地风月，管领老仙。", 
      "雁落村间影，鱼识桥边柱杖，虑澹境长偏。", 
      "祗恐未免耳，惊搅日高眠。", 
      "龙握节，貂插案，鹿衔。", 
      "於公元只馀事，所乐不存焉。", 
      "手植蓝田种子，无数阶庭成树，郁郁紫生烟。", 
      "富贵姑勿道，借问此何缘。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "轻露沦残暑，哉魄拟初弦。", 
      "天台万八千丈，中有紫霞仙。", 
      "正理中枢旧武，却忆邻环昨梦，重上蜀青天。", 
      "只守伯禽法，с野万云烟。", 
      "锦川星，郎位宿，又移躔。", 
      "为无结辈十数，踏遍蜀山川。", 
      "人识绍兴奉使，家有显谟科约，慧命得公传。", 
      "从此造朝去，两地亦青毡。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "岁岁为公寿，著语不能新。", 
      "自公持节北去，我亦有遐征。", 
      "坐我碧瑶洞府，被我石楠嘉荫，冰柱向人清。", 
      "待屈西风指，王事有期程。", 
      "我尝闻，由汉水，达河津。", 
      "痴牛呆女会处，应有泛槎人。", 
      "便向汉川东畔，直透银河左界，去上白云京。", 
      "袖有传婿研，我欲丐馀芬。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "知年来、几番拜疏。", 
      "但言归去归去。", 
      "问归有底匆忙事，得恁陈情良苦。", 
      "天未许。", 
      "将花绶藻衣，为插仪庭羽。", 
      "掉头不顾。", 
      "念白发翁儿，本来天分，不是折腰具。", 
      "从头数。", 
      "多少汉庭簪组。", 
      "滔滔车马成雾。", 
      "争如祖帐东门外，父子缥缥高举。", 
      "峨眉下、有几许湖山，无著春风处。", 
      "留君不住。", 
      "但远景楼前，追陪杖屦，莫忘却、别时语。"
    ], 
    "rhythmic": "摸鱼儿"
  }, 
  {
    "author": "魏了翁", 
    "paragraphs": [
      "沙堤除道火成城。", 
      "换得午桥清。", 
      "寒色般添酒令，野芳抵当羹。", 
      "松馨花气，岸容山意，浦思溪情。", 
      "谁记一时胜引，坐中喜得间平。"
    ], 
    "rhythmic": "朝中措"
  }, 
  {
    "author": "魏了翁", 
    "paragraphs": [
      "曾记武林日，岁上德星堂。", 
      "相君襟度夷雅，容我少年狂。", 
      "辇路升平风月，禁陌清时锺鼓，送紫霞觞。", 
      "回首十年事，解后衮衣乡。", 
      "古今梦，元一辙，谩千场。", 
      "纷纷间较目睫，谁解识方将。", 
      "霜落南山秋实，风卷北邻夜燎，世事正匆忙。", 
      "天意那可问，只愿善人昌。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "晓色云日澹，绰开坦坦长途。", 
      "西宁太守问程初。", 
      "梅梢迎候骑，柳树困平芜。", 
      "九折邛峡浑可事，不妨叱驭先驱。", 
      "平平岂是策真无。", 
      "抚摩迂事业，细密钝功夫。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "人物正寥阔，有美万夫望。", 
      "七年填拊方面，帏幄自金汤。", 
      "千尺玉龙衔诏，六尺宝照路，载绩满旗常。", 
      "富贵姑勿道，难得此芬芳。", 
      "尝试看，今古梦，几千场。", 
      "人情但较目睫，谁解识方将。", 
      "霜落南山秋实，风卷北邻夜燎，世事正匆忙。", 
      "海内知公者，只愿寿而臧。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "怪见江乡文物地，轻豪争逐春妍。", 
      "银花斜紫金鞭。", 
      "千灯浑是泪，一笑不论钱。", 
      "今岁遨头穷相眼，繁华不学常年。", 
      "只余底事索人怜。", 
      "诗书真气味，农扈老风烟。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "日日春风满范围。", 
      "海棠又发去年枝。", 
      "月笼火树更深後，露滴燕支晓起时。", 
      "看不足，醉为期。", 
      "宵征宁问角巾。", 
      "一春好处无多子，不分西园掇取归。"
    ], 
    "rhythmic": "鹧鸪天"
  }, 
  {
    "author": "魏了翁", 
    "paragraphs": [
      "脚踏西郊红世界，才知春意分明。", 
      "不须更说锦官城。", 
      "春来游冶骑，得得为渠停。", 
      "停到花眠人且去，酒杯苦欲留行。", 
      "直须醉饮到参横。", 
      "不因歌白雪，三日作狂酲。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "撺掇花枝，趱那天气，一半春休。", 
      "未分真休，平湖新涨，稚绿初抽。", 
      "等闲作个扁舟。", 
      "便都把、湖光卷收。", 
      "世事元来，都缘本有，不在他求。"
    ], 
    "rhythmic": "柳梢青"
  }, 
  {
    "author": "魏了翁", 
    "paragraphs": [
      "向江头、几回凝望，垂杨那畔舟才舣。", 
      "江神似识东归意。", 
      "故放一篙春水。", 
      "却总被。", 
      "三百里人家、祖帐连天起。", 
      "且行且止。", 
      "便为汝迟留，三朝两日，如此只如此。", 
      "还须看，世上忧端如猬。", 
      "一枰白黑棋子。", 
      "肥边瘦腹都闲事。", 
      "毕竟到头何似。", 
      "当此际。", 
      "要默识沈思，一著惺惺地。", 
      "目前谁是。", 
      "料当局诸公，敛容缩手，日夜待公至。"
    ], 
    "rhythmic": "摸鱼儿"
  }, 
  {
    "author": "魏了翁", 
    "paragraphs": [
      "有匪碧岩使，长佩奏琅球。", 
      "门前初暑才涨，一室淡於秋。", 
      "帘卷峨眉烟雨，袖挟西川风露，满眼绿阴稠。", 
      "人物眇然甚，得似此风流。", 
      "此何时，公犹滞，剑南州。", 
      "分明忧在目睫，只恁付悠悠。", 
      "未问人谋当否，须信天生贤哲，不只等闲休。", 
      "努力崇明德，巨浸要平舟。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "汉使来何许。", 
      "到如今、天边又是，薰弦三度。", 
      "见说山深人睡稳，细雨自催茶户。", 
      "向滴博、云间看取。", 
      "料得权奇空却後，指浮云、万里追风去。", 
      "跨燕越，抹秦楚。", 
      "不妨且为斯人驻。", 
      "正年来、忧端未歇，壮怀谁吐。", 
      "顷刻阴晴千万态，怎解绸缪未雨。", 
      "算此事、谁宽西顾。", 
      "待洗岷峨凄怆气，为八荒、更著深长虑。", 
      "间两社，辅明主。"
    ], 
    "rhythmic": "贺新郎"
  }, 
  {
    "author": "魏了翁", 
    "paragraphs": [
      "固陵江上，暮云急、一夜打头风雨。", 
      "催送江船上水，笑指□山归去。", 
      "靴帽丛中，渔樵席上，总是安行处。", 
      "惟馀旧话，为公今日拈取。", 
      "见说家近岷山，翠云平楚，万古青如故。", 
      "要把平生三万轴，唤取山灵分付。", 
      "庐阜嵩高，睢阳岳麓，会与岷为伍。", 
      "及时须做，鬓边应未迟暮。"
    ], 
    "rhythmic": "念奴娇"
  }, 
  {
    "author": "魏了翁", 
    "paragraphs": [
      "怕年来年去，渐雅志、易华颠。", 
      "叹梦里青藜，间边银信，望外朱。", 
      "十年竟成何事，虽万锺、於我曷加焉。", 
      "海上潮生潮落，山头云去云还。", 
      "人生天地两仪间。", 
      "只住百来年。", 
      "今三纪虚过，七旬强半，四帙看看。", 
      "当时只忧未见，恐如今、见得又徒然。", 
      "夜静花间明露，晓凉竹外晴烟。"
    ], 
    "rhythmic": "木兰花慢"
  }, 
  {
    "author": "魏了翁", 
    "paragraphs": [
      "有美人兮，招不至、几回凝伫。", 
      "应只为、家山自好，不堪他顾。", 
      "忙里抽头真得计，闲中袖手看成趣。", 
      "念从前、出处总无心，天分付。", 
      "云冉冉，更吞吐。", 
      "泉活活，无朝暮。", 
      "与自家意思，一般容与。", 
      "月壑晓寒垂叶露，风窗午睡连山雨。", 
      "看苍颜、白发两闲人，摩今古。"
    ], 
    "rhythmic": "满江红"
  }, 
  {
    "author": "魏了翁", 
    "paragraphs": [
      "宇宙中间，还独笑、谁疏谁密。", 
      "正从容行处，山停川溢。", 
      "锺鼎勒铭模物象，山林赐路开行荜。", 
      "要不如、胸次祗熙熙，无今昔。", 
      "便百中，穿牙戟。", 
      "怕六凿，生虚室。", 
      "为幽香小伫，旋供吟笔。", 
      "人事未须劳预虑，天公浑不消余力。", 
      "看雨馀、云卷约帘旌，明红日。"
    ], 
    "rhythmic": "满江红"
  }, 
  {
    "author": "魏了翁", 
    "paragraphs": [
      "尚忆都门祖帐时。", 
      "重来动是十年期。", 
      "云拖暮雨留行色，露挟秋凉入酒卮。", 
      "湖上雁，水边犀。", 
      "未须矫首叹来迟。", 
      "北风满地尘沙暗，宣室方劳丙夜思。"
    ], 
    "rhythmic": "鹧鸪天"
  }, 
  {
    "author": "魏了翁", 
    "paragraphs": [
      "秋意冷然，对宇宙、一尊相属。", 
      "君看取、都无凝滞，天机纯熟。", 
      "水拍池塘鸿雁聚，露浓庭畹芝兰馥。", 
      "笑何曾、一事上眉头，萦心曲。", 
      "兴不浅，船明玉。", 
      "人更健，巾横幅。", 
      "问人间底处，升沉迟速。", 
      "气压暗岩虹半吐，眼明平楚云相逐。", 
      "但年年、屈指问西风，新。"
    ], 
    "rhythmic": "满江红"
  }, 
  {
    "author": "魏了翁", 
    "paragraphs": [
      "月落星稀露气香。", 
      "烟销日出晓光凉。", 
      "天东扶木三千丈，一片丹心似许长。", 
      "淇以北，洛之阳。", 
      "买花移竹且迷藏。", 
      "九重阊阖开黄道，未信低回两鬓霜。"
    ], 
    "rhythmic": "鹧鸪天"
  }, 
  {
    "author": "魏了翁", 
    "paragraphs": [
      "湖水平漪，与我意、一般容与。", 
      "任多少、双凫乘雁，落花飞絮。", 
      "露冷云寒烟外竹，霜明日洁梅边路。", 
      "怪天随、人意作阴晴，无非数。", 
      "方寸地，图书府。", 
      "老太史，亲分付。", 
      "况身名四海，未为不遇。", 
      "用舍行藏皆有命，时来将相还须做。", 
      "且闲中、袖手阅时人，摩今古。"
    ], 
    "rhythmic": "满江红"
  }, 
  {
    "author": "魏了翁", 
    "paragraphs": [
      "许时闭户间疏散。", 
      "风月无人管。", 
      "自从阳律一番新。", 
      "又把前回风月、送西邻。", 
      "浮云富贵非公愿。", 
      "只愿公身健。", 
      "更教剩活百来年。", 
      "此老终须不枉、在人间。"
    ], 
    "rhythmic": "虞美人"
  }, 
  {
    "author": "魏了翁", 
    "paragraphs": [
      "无边春色。", 
      "试从汉谕堂边觅。", 
      "儿前上寿孙扶掖。", 
      "九十娘娘，身是五朝客。", 
      "眼前富贵浑闲历。", 
      "个中真乐天然的。", 
      "儿孙强劝持馀沥。", 
      "娘道休休，明日儿生日。"
    ], 
    "rhythmic": "醉落魄・一斛珠"
  }, 
  {
    "author": "魏了翁", 
    "paragraphs": [
      "古说士夫郡，犹欠殿头魁。", 
      "记曾分付公等，行矣勉之哉。", 
      "世事弈棋无定，甲子循还复尔，不免且低回。", 
      "人物价自定，万事付衔杯。", 
      "试与公，同握手，上春台。", 
      "繁红丽紫何限，转首便尘埃。", 
      "欲识化工定处，须向报秋时节，未用较先开。", 
      "休道屋犹矮，卿相个中来。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "天为西南分八使，更分四道蕃臣。", 
      "争如齿宿彩衣新。", 
      "亲年开百岁，又见子生孙。", 
      "一度平反供一笑，无边桃李皆春。", 
      "便归天上极恩荣。", 
      "为君图寿母，去年曾以寿母图为献。", 
      "更看太夫人。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "遥想庭闱上寿时。", 
      "芝兰玉树俨成围。", 
      "问娘鼎鼎修何行，一样都生及第儿。", 
      "春淡沲，日熹微。", 
      "两头娘子玉东西。", 
      "一杯更为诸孙寿，子舍新来恰上楣。"
    ], 
    "rhythmic": "鹧鸪天"
  }, 
  {
    "author": "魏了翁", 
    "paragraphs": [
      "记得年年。", 
      "阿奴碌碌，常在眼前。", 
      "彩舫吴天，锦轮蜀地，阅尽山川。", 
      "今年苦恋家园。", 
      "便咫尺、千山万山。", 
      "但想称觞，三荆树下，丛桂堂边。"
    ], 
    "rhythmic": "柳梢青"
  }, 
  {
    "author": "魏了翁", 
    "paragraphs": [
      "那复有。", 
      "气味醲于春酒。", 
      "犹向故乡怀印绶。", 
      "相过何日又。", 
      "吐出心肠锦绣。", 
      "问我阿娘依旧。", 
      "娘亦祝君如柏寿。", 
      "相看霜雪後。"
    ], 
    "rhythmic": "谒金门"
  }, 
  {
    "author": "魏了翁", 
    "paragraphs": [
      "蓝田玉种。", 
      "为我酬清供。", 
      "香压冰肌犹怕重。", 
      "更倩留仙群捧。", 
      "看花美倩偏工。", 
      "举花消息方浓。", 
      "此笑知谁领解，无言独倚东风。"
    ], 
    "rhythmic": "清平乐"
  }, 
  {
    "author": "魏了翁", 
    "paragraphs": [
      "谁分天种。", 
      "来上花鬘供。", 
      "绿叶素云姿雅重。", 
      "那得愁心频捧。", 
      "他花自是无工。", 
      "不关香淡香浓。", 
      "才问为谁含笑，盈盈靴面敧风。"
    ], 
    "rhythmic": "清平乐"
  }, 
  {
    "author": "魏了翁", 
    "paragraphs": [
      "双荔堂前呼大撇，蚪枝看取垂垂。", 
      "帝怜尘土著冰姿。", 
      "故教冻雨过，浴出万红衣。", 
      "绿幄圆高下处，中含玉色清夷。", 
      "人应笑太真肥。", 
      "破除千古恨，须待谪仙诗。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "晓镜摇空髻耸丫。", 
      "夜盘承露掌分叉。", 
      "翠芳绰约总无华。", 
      "欲往从之空怅望，潜虽伏矣莫藏遮。", 
      "淤泥深处瑞莲花。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "一日嘉名万口传。", 
      "都凭新乐播芳鲜。", 
      "非关呈瑞作人妍。", 
      "地褊不妨金步稳，境幽生怕鼓声填。", 
      "馀尊相与重留连。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "密叶留香护境天。", 
      "好风时雨媚清涟。", 
      "亭亭双秀倚湖弦。", 
      "造化曾居公掌握，呈祥宁许百花先。", 
      "聊占棣萼蒂芳连。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "试问伊谁若是班。", 
      "二乔铜雀锁孱颜。", 
      "千年痕露尚馀潸。", 
      "羞向眼前供妩媚，独於静处惬幽娴。", 
      "人情多少逐河间。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "只记来时节。", 
      "又三年、朱炜过了，恰如时霎。", 
      "独立薰风苍凉外，笑傍环湖花月。", 
      "多少事、欲拈还辍。", 
      "扶木之阴三千丈，远茫茫、无计推华发。", 
      "容易过，三十八。", 
      "此身待向清尊说。", 
      "似江头、泛乎不系，扁舟一叶。", 
      "将我东西南北去，都任长年旋折。", 
      "风不定、川云如撇。", 
      "惟有君恩浑未报，又故山、猿鹤催归切。", 
      "将进酒，缓歌阕。"
    ], 
    "rhythmic": "贺新郎"
  }, 
  {
    "author": "魏了翁", 
    "paragraphs": [
      "物象芸芸，知几许、功夫来格。", 
      "更时把、荷衣芰制，从容平熨。", 
      "云淡天空诗献状，竹深花静机藏密。", 
      "对窗前、屏岫老仪刑，真颜色。", 
      "商古道，谁俦匹。", 
      "评今士，谁钧敌。", 
      "向平舟问雁，久间霜翮。", 
      "枰上举棋元不定，磨边旋蚁何曾息。", 
      "傥天公、有意要平治，饶华发。"
    ], 
    "rhythmic": "满江红"
  }, 
  {
    "author": "魏了翁", 
    "paragraphs": [
      "修人物，元如许、谁把屏星留却。", 
      "弄破峨眉山月影，似作平分消息。", 
      "卷雾名谭，翳云长袖，未称三池客。", 
      "且然袖手，人间烦暑方剧。", 
      "分手未见前期，风前耿耿，目断斜阳角。", 
      "亦欲乘风归去也，问讯故山猿鹤。", 
      "鼓催鸡，挥弦送雁，转首成乖各。", 
      "愿加饭，书来频寄新作。"
    ], 
    "rhythmic": "念奴娇"
  }, 
  {
    "author": "魏了翁", 
    "paragraphs": [
      "久向闲边著。", 
      "对沧江、烟轻日淡，雨疏云薄。", 
      "一片闲心无人会，独倚团团羊角。", 
      "便舍瑟、铿然而作。", 
      "容室中间分明见，暮鸢飞、不尽天空阔。", 
      "青山外，断霞末。", 
      "看来此意无今昨。", 
      "都不论、穷通得失，镇长和乐。", 
      "此道舒之弥八极，卷却不盈一握。", 
      "但长把、根基恢拓。", 
      "将相时来皆可做，似君家、祖烈弥关洛。", 
      "康国步，整戎略。"
    ], 
    "rhythmic": "贺新郎"
  }, 
  {
    "author": "魏了翁", 
    "paragraphs": [
      "银潢濯月，金茎团露，一日清於一日。", 
      "昨宵云雨暗河桥，似划地、不如今夕。", 
      "乘查信断，机人去，误了桥边消息。", 
      "天孙问我巧何如，正为怕、不曾陈乞。"
    ], 
    "rhythmic": "鹊桥仙"
  }, 
  {
    "author": "魏了翁", 
    "paragraphs": [
      "促织谁遣汝，唧唧不能休。", 
      "揽衣起观，四顾河汉淡如油。", 
      "露下南山荟蔚，风抹西湖菱芰，客感浩悠悠。", 
      "尚此推不去，岁寿两公侯。", 
      "自侯归，闲日月，几春秋。", 
      "东方千骑，何事白首去为州。", 
      "会有葛公清侣，携上神仙官府，玉案侍前旒。", 
      "却袖经纶手，归伴赤松游。"
    ], 
    "rhythmic": "水调歌头", 
    "tags": [
      "西湖"
    ]
  }, 
  {
    "author": "魏了翁", 
    "paragraphs": [
      "自王家无怨住襄城，世总生贤。", 
      "似谢阶兰玉，马庭梧竹，一一堪怜。", 
      "富贵关人何事，且问此何缘。", 
      "又踏前朝脚，领蜀山川。", 
      "点检重关复阁，尚甘棠匝地，乔木参天。", 
      "中兴规画，父老至今传。", 
      "六十年、山河未改，只芳菲、不断紧相联。", 
      "相将又，参陪宰席，还似当年。"
    ], 
    "rhythmic": "八声甘州"
  }, 
  {
    "author": "魏了翁", 
    "paragraphs": [
      "此别情何限。", 
      "最关情、一林醒石，重湖宾雁。", 
      "几度南楼携手上，十二阑干凭暖。", 
      "肯容我、樽前疏散。", 
      "底事匆匆催人去，黯西风、别恨千千万。", 
      "截不断，整仍乱。", 
      "三年瞥忽如飞电。", 
      "记从前、心情双亮，意词交划。", 
      "千古黎苏登临意，人道於今重见。", 
      "又分付、水流冰泮。", 
      "满腹馀疑今谁问，上牛头、净拭乾坤眼。", 
      "聊尔耳，恐不免。"
    ], 
    "rhythmic": "贺新郎"
  }, 
  {
    "author": "魏了翁", 
    "paragraphs": [
      "多少龙头客。", 
      "数从前、何官不做，清名难得。", 
      "万里将旃归报汉，青锁还应催当夕。", 
      "又一叶、扁舟去国。", 
      "许史庐前车成雾，未如公、正怕云霄逼。", 
      "留不尽，二三策。", 
      "一声千里楼前笛。", 
      "遏天涯、浮云不断，镇长秋色。", 
      "试上层楼分明看，无数水遥山碧。", 
      "问此意、有谁曾识。", 
      "独抱孤衷苍茫外，满阑干，都是长安日。", 
      "终有待，佐皇极。"
    ], 
    "rhythmic": "贺新郎"
  }, 
  {
    "author": "魏了翁", 
    "paragraphs": [
      "一年一度屠苏酒。", 
      "老我惊多又。", 
      "明年岂是更无年。", 
      "已是虚过、三十八年前。", 
      "世间何物堪称好。", 
      "家有斑衣老。", 
      "相期他日早还归。", 
      "怕似瞻由、出处不曾齐。"
    ], 
    "rhythmic": "虞美人"
  }, 
  {
    "author": "魏了翁", 
    "paragraphs": [
      "岸容山意，随春好，人在春风独立。", 
      "立尽闲云来又去，目断一天红日。", 
      "岂不怀归，於焉信宿，此意无人识。", 
      "只看鬓发，丝丝都为人白。", 
      "风露正满人间，睡息，浑不知南北。", 
      "要上南山披荟蔚，谁是同心相觅。", 
      "天运无穷，事机难料，只有储才急。", 
      "愿公寿考，养成元人物。"
    ], 
    "rhythmic": "念奴娇"
  }, 
  {
    "author": "魏了翁", 
    "paragraphs": [
      "天公只解作丰年。", 
      "不相冶游天。", 
      "小队春旗不动，行庖晚突无烟。", 
      "吟须拈断，寒炉拨尽，雁自天边。", 
      "唤起主人失笑，寒灰依旧重然。"
    ], 
    "rhythmic": "朝中措"
  }, 
  {
    "author": "魏了翁", 
    "paragraphs": [
      "花帽檐行，宝钗梁畔，还是上元。", 
      "看去年芳草，如今又绿，当时皓月，此夕仍圆。", 
      "节序驱人人不解，道岁岁年年都一般。", 
      "看承处，有烛龙照夜，铁凤连天。", 
      "东风不知倦客，又吹向楼阁山巅。", 
      "任管弦闹处，诗豪得志，绮罗香里，侠少当权。", 
      "客与溪翁无一事，但随俗簪花含笑看。", 
      "无限意，更醉骑花影，饱看丰年。"
    ], 
    "rhythmic": "洞庭春色・沁园春"
  }, 
  {
    "author": "魏了翁", 
    "paragraphs": [
      "春漏逢欢恐不深。", 
      "银花火树粲成林。", 
      "酒中和乐无穷味，烛里光明一寸心。", 
      "金马朔，玉堂寻。", 
      "风流文献未如今。", 
      "连宵坐我东风里，春满肝脾月满襟。"
    ], 
    "rhythmic": "鹧鸪天"
  }, 
  {
    "author": "魏了翁", 
    "paragraphs": [
      "刘郎初度随春到，尚记彩衣春立。", 
      "又上夫人千岁寿，相望不争旬日。", 
      "琴瑟仪刑，山河态度，长是春风识。", 
      "都将和气，蒸成满院红白。", 
      "我被五斗红陈，三升官酒，驱到郪城北。", 
      "解后相逢同一笑，此会几年难觅。", 
      "宝蜡烧春，花光缟夜，未放觥筹急。", 
      "天然真乐，傥来知是疣物。"
    ], 
    "rhythmic": "念奴娇"
  }, 
  {
    "author": "魏了翁", 
    "paragraphs": [
      "射洪官酒元曾醉。", 
      "又六十八年重至。", 
      "长江驿畔水如蓝，也应似、向人重翠。", 
      "人生岂必高官贵。", 
      "愿长对、诗书习气。", 
      "陶家髻子作宾筵，有如个、嘉宾也未。"
    ], 
    "rhythmic": "玉楼春", 
    "tags": [
      "长江"
    ]
  }, 
  {
    "author": "魏了翁", 
    "paragraphs": [
      "谁主谁为客。", 
      "叹人生、别离容易，会逢难得。", 
      "省户高门十年梦，瞥忽浑如昨夕。", 
      "风不定、乱云飞急。", 
      "本自无心图富贵，也元知、富贵无缘逼。", 
      "且还我，兔园策。", 
      "谁知一曲柯亭笛。", 
      "向天涯、依然解后，长安本色。", 
      "怪我阿奶今老眼，已是看朱成碧。", 
      "但犹记、黄裳曾识。", 
      "多谢殷勤无以报，愿阿奶、长健如今日。", 
      "送公子，上霄极。"
    ], 
    "rhythmic": "贺新郎"
  }, 
  {
    "author": "魏了翁", 
    "paragraphs": [
      "人生一世。", 
      "如此元如此。", 
      "造化都从起时起。", 
      "看庭前桃李，弄蕊开花，还又看，一度成阴结子。", 
      "母寿亲认取，叶叶枝枝，一气分来结成底。", 
      "更得故人书，遗我新词，把寸心、分明指似。", 
      "信过眼、浮华几何时，剩培植根心，等闲千岁。"
    ], 
    "rhythmic": "洞仙歌"
  }, 
  {
    "author": "魏了翁", 
    "paragraphs": [
      "曾记刘安鸡犬，误随鼎灶登仙。", 
      "十年尘土涴行缠。", 
      "怪见霞觞频劝。", 
      "会合元非择地，乖逢宁得非天。", 
      "妇闻风月正б娟。", 
      "亲泼床头醅面。"
    ], 
    "rhythmic": "西江月"
  }, 
  {
    "author": "魏了翁", 
    "paragraphs": [
      "梦中犹记，来时路、五马踟蹰攒立。", 
      "江北城南春澹沲，山锁一天晴日。", 
      "伊轧征车，徊徨去意，只有东风识。", 
      "如今还在，谁人伴我浮白。", 
      "天外一曲阳春，依然有脚，来到萱堂北。", 
      "不是奇情双照亮，肯寄鳞鸿相觅。", 
      "酒引曹醇，歌翻楚调，触拨归心急。", 
      "醉魂时绕，莺花世界风物。"
    ], 
    "rhythmic": "念奴娇"
  }, 
  {
    "author": "魏了翁", 
    "paragraphs": [
      "人道三十九，岁暮日斜时。", 
      "儿今如许，才觉三十九年非。", 
      "昨被玉山楼取，今仗牛山挽住，役役不知疲。", 
      "自己未能信，漫仕亦何为。", 
      "亦何为，应自叹，不如归。", 
      "问归亦有何好，堂上彩成围。", 
      "上下东冈南陌，来往北邻西舍，逖地看儿啼。", 
      "富贵适然耳，此乐几人知。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "早岁腾身隮辇路。", 
      "秋月春风，只作浑闲度。", 
      "手挟雷公驱电母。", 
      "袖中双剑蛟龙舞。", 
      "如此壮心空浪许。", 
      "四十明朝，忍把流年数。", 
      "又过一番生日去。", 
      "寿觞羞对亲朋举。"
    ], 
    "rhythmic": "蝶恋花"
  }, 
  {
    "author": "魏了翁", 
    "paragraphs": [
      "又一番雨过，倚阁炎威，探支秋色。", 
      "前度刘郎，为故园一出。", 
      "黄发丝丝，赤心片片，俨中朝人物。", 
      "诗里香山，酒中六一，花前康节。", 
      "倦客才归，新亭恰就，萱径荫浓，卜林香发。", 
      "尊酒相逢，看露花风叶。", 
      "跃跃静神，生生意思，入眼浑如涤。", 
      "更祝天公，收回积潦，放开晴日。"
    ], 
    "rhythmic": "醉蓬莱"
  }, 
  {
    "author": "魏了翁", 
    "paragraphs": [
      "水花湖荡翠连天。", 
      "记年年。", 
      "甚因缘。", 
      "斗鸭阑干，云雾踏青妍。", 
      "人似风流唐太白，披紫绮，卧青莲。", 
      "如今别思浩如川。", 
      "欲腾骞。", 
      "隔风烟。", 
      "月到天心，人影在长编。", 
      "只有此身飞不去，翔雁侧，狎鸥边。"
    ], 
    "rhythmic": "江城子"
  }, 
  {
    "author": "魏了翁", 
    "paragraphs": [
      "千里楼前客。", 
      "数从前、几般契分，更谁同得。", 
      "尚记流莺催人去，又见莎鸡当夕。", 
      "叹天运、相煎何急。", 
      "幸自江山皆吾土，被南薰、吹信还相逼。", 
      "临大路，控长策。", 
      "向来风月苏家笛。", 
      "问天边、玉堂何似，黄冈秋色。", 
      "万事无心随处好，风定一川澄碧。", 
      "些个事、非公谁识。", 
      "我亦年来知此意，但聪明、不及於前日。", 
      "谁为我，指无极。"
    ], 
    "rhythmic": "贺新郎"
  }, 
  {
    "author": "魏了翁", 
    "paragraphs": [
      "许大才名，知几许、功夫做得。", 
      "独自殿、三朝耆旧，岿然山立。", 
      "出处只从心打当，去留不管人忻戚。", 
      "抱孤衷、脉脉倚秋风，无人识。", 
      "龙可养，凡鳞匹。", 
      "鸾可挚，凡禽敌。", 
      "便翩然归作，玉龙仙客。", 
      "枰上举棋元不定，磨边旋蚁何曾息。", 
      "傥天公、有意要平治，须华发。"
    ], 
    "rhythmic": "满江红"
  }, 
  {
    "author": "魏了翁", 
    "paragraphs": [
      "一襟满贮梓城春。", 
      "笑声频。", 
      "笔挥银。", 
      "自有江山，长是管将迎。", 
      "不似如今归去客，云外步，水边身。", 
      "萧然今代杰魁人。", 
      "混光尘。", 
      "越精神。", 
      "不把浮云，轩冕拂天真。", 
      "化洽堂边应创见，人物旧，榜颜新。"
    ], 
    "rhythmic": "江城子"
  }, 
  {
    "author": "魏了翁", 
    "paragraphs": [
      "如公何地不阳春。", 
      "往来频。", 
      "醉倾银。", 
      "闻道河阳，童稚正欢迎。", 
      "移向德威堂上著，疑潞国，是前身。", 
      "行人还又送行人。", 
      "夜无尘。", 
      "对丰神。", 
      "自古心知，别语转情真。", 
      "须信人生归去好，三径旧，四时新。"
    ], 
    "rhythmic": "江城子"
  }, 
  {
    "author": "魏了翁", 
    "paragraphs": [
      "西来紫马倦行春。", 
      "上书频。", 
      "阙排银。", 
      "愿听臣归，子舍便将迎。", 
      "又为老臣全晚节，关教化，系臣身。", 
      "帝心终眷老成人。", 
      "想音尘。", 
      "倍留神。", 
      "且把闲风，淡月与全真。", 
      "出处如公都有数，今古梦，几番新。"
    ], 
    "rhythmic": "江城子"
  }, 
  {
    "author": "魏了翁", 
    "paragraphs": [
      "与君同醉梓州春。", 
      "不辞频。", 
      "漏更银。", 
      "尚记梅时，出郭喜相迎。", 
      "又对西风斟别酒，云过眼，月分身。", 
      "傥来官职不关人。", 
      "等微尘。", 
      "苦劳神。", 
      "更向中间，谩说假和真。", 
      "只有交朋关分义，无久近，与陈新。"
    ], 
    "rhythmic": "江城子"
  }, 
  {
    "author": "魏了翁", 
    "paragraphs": [
      "公在春官我已归。", 
      "公来东蜀我居西。", 
      "及公自遂移潼日，正我由潼使遂时。", 
      "如有碍，巧相违。", 
      "人生禁得几分飞。", 
      "只祈彼此身长健，同处何曾有别离。"
    ], 
    "rhythmic": "鹧鸪天"
  }, 
  {
    "author": "魏了翁", 
    "paragraphs": [
      "记北人骑屋，看龙首、许仲元。", 
      "自拥节来归，持荷直上，谁与争先。", 
      "好官到头做彻，些儿欠缺便徒然。", 
      "我爱庆元龙首，当春不逐时妍。", 
      "人生天地两仪间。", 
      "且住百来年。", 
      "数初度庚寅，未来甲子，尽自宽闲。", 
      "太平竟须公等，终不成、造物谩生贤。", 
      "拓取面前路径，著身常要平宽。"
    ], 
    "rhythmic": "木兰花慢"
  }, 
  {
    "author": "魏了翁", 
    "paragraphs": [
      "记薰风殿上，曾当暑、侍君王。", 
      "看绛服临轩，白袍当殿，流汗翻浆。", 
      "今年诏书催发，趁槐庭、初夏午阴凉。", 
      "瘦马行时腊雪，叠猿啼处年光。", 
      "大科异等士之常。", 
      "难得姓名香。", 
      "叹陋习相承，驹辕垂耳，麟楦成行。", 
      "平生学为何事，到得时、遇主忍留藏。", 
      "看取杏花归路，身名浑是芬芳。"
    ], 
    "rhythmic": "木兰花慢"
  }, 
  {
    "author": "魏了翁", 
    "paragraphs": [
      "问梅花月里，谁解唱、小秦王。", 
      "向三叠声中，兰桡荃棹，桂醑椒浆。", 
      "明朝濮渝江上，对暮云、平野北风凉。", 
      "准拟八千里路，破除九十春光。", 
      "砚涵槐影漾旗常。", 
      "披拂御炉香。", 
      "念人世难逢，玉阶方寸，陛楯颜行。", 
      "休言举人文字，系一生、穷达与行藏。", 
      "凡卉都随岁换，幽兰不为人芳。"
    ], 
    "rhythmic": "木兰花慢"
  }, 
  {
    "author": "魏了翁", 
    "paragraphs": [
      "一段同云似练，更无剩幅间边。", 
      "玉娥不怕五更寒。", 
      "剪就飞花片片。", 
      "酒里吟边竞爽，枝头枝底争妍。", 
      "入春无物不芳鲜。", 
      "只我依然颜面。"
    ], 
    "rhythmic": "西江月"
  }, 
  {
    "author": "魏了翁", 
    "paragraphs": [
      "新符旧历。", 
      "交割新年馀七日。", 
      "谁识春华。", 
      "元住东川太守家。", 
      "一年一曲。", 
      "拟尽形容无可祝。", 
      "愿似庭梅。", 
      "长向春风伴斗魁。"
    ], 
    "rhythmic": "减字木兰花"
  }, 
  {
    "author": "魏了翁", 
    "paragraphs": [
      "见说新来，把闲事、都齐阁束。", 
      "日用处、浑无凝滞，天机纯熟。", 
      "帘卷春风琴静好，庭移晓日兰芬馥。", 
      "笑可曾，些子上眉头，萦心曲。", 
      "吞宇宙，船明玉。", 
      "批风月，诗成轴。", 
      "问人间底处，升沈荣辱。", 
      "与我言兮虽我愿，不吾以也吾常足。", 
      "但年年、先後放灯时，新。"
    ], 
    "rhythmic": "满江红"
  }, 
  {
    "author": "魏了翁", 
    "paragraphs": [
      "东君惯得花无赖。", 
      "看不尽、冶容娇态。", 
      "拟傍小车来，又被轻阴绐。", 
      "阴晴长与随人改。", 
      "且特地、留花相待。", 
      "荣悴故寻常，生意长如海。"
    ], 
    "rhythmic": "海棠春令・海棠春"
  }, 
  {
    "author": "魏了翁", 
    "paragraphs": [
      "自有天然真富贵，本来不为人妍。", 
      "谨将醉眼著繁边。", 
      "更擎高烛照，惊搅夜深眠。", 
      "花不能言还自笑，何须有许多般。", 
      "满空明月四垂天。", 
      "柳边红沁露，竹外翠微烟。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "玳筵绮席绣芙蓉。", 
      "客意乐融融。", 
      "吟罢风头摆翠，醉馀日脚沈红。", 
      "简书绊我，赏心无托，笑口难逢。", 
      "梦草闲眠暮雨，落花独倚春风。"
    ], 
    "rhythmic": "朝中措"
  }, 
  {
    "author": "魏了翁", 
    "paragraphs": [
      "去岁玉堂山下住，母旁後弟前哥。", 
      "今年作县古松坡。", 
      "静参朱祭酒，间印马头陀。", 
      "去路更无山隔断，春风跋马经过。", 
      "不妨缓辔尽婆娑。", 
      "愿申临别语，长使得天多。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "昨夕相逢。", 
      "烟苞沁绿，月艳羞红。", 
      "旭日生时，初春景里，太极光中。", 
      "别来三日东风。", 
      "已非复、吴中阿蒙。", 
      "须信中间、阴阳大造，雨露新功。"
    ], 
    "rhythmic": "柳梢青"
  }, 
  {
    "author": "魏了翁", 
    "paragraphs": [
      "养得儿男百不中。", 
      "年年随举子，踏春风。", 
      "寿觞庭院燕泥融。", 
      "将雏处、长是半西东。", 
      "移孝便为忠。", 
      "儿行虽在远，母心同。", 
      "若将一念答天公。", 
      "归来拜，也胜橘双红。"
    ], 
    "rhythmic": "小重山"
  }, 
  {
    "author": "魏了翁", 
    "paragraphs": [
      "暮雨收尘马，薰风起箨龙。", 
      "夜凉人锁武成宫。", 
      "却忆亲旁、寿饼荐油葱。", 
      "谁锡诗人类，应晞颖谷封。", 
      "儿行虽远母心通。", 
      "触拨今宵、梦逐彩云东。"
    ], 
    "rhythmic": "南柯子・南歌子"
  }, 
  {
    "author": "魏了翁", 
    "paragraphs": [
      "梦魂不踏正牙班。", 
      "直作五云闲。", 
      "简编真乐，埙篪雅韵，菽水清欢。", 
      "都将瞥忽荣华事，春梦晓云看。", 
      "只期他日，实愿受用，大耐高官。"
    ], 
    "rhythmic": "眼儿媚"
  }, 
  {
    "author": "魏了翁", 
    "paragraphs": [
      "不居上界列仙班。", 
      "梅隐寄幽闲。", 
      "玉堂云晓，玉珍雨夜，总是真欢。", 
      "如兄才誉居人上，鹏路正看看。", 
      "只祈兄弟，长随母健，不爱高官。"
    ], 
    "rhythmic": "眼儿媚"
  }, 
  {
    "author": "魏了翁", 
    "paragraphs": [
      "寿觞庭户，正柳明桃炫。", 
      "拟斫江鱼脍银线。", 
      "被春风吹入，花锦城中、惟有梦，时到轻轩翠幰。", 
      "归来春已过，桃柳成阴，但喜庭闱镇强健。", 
      "更得故人书，遗我瑰词，应重记、去年相见。", 
      "望白鹤朱霞杳难攀，谩芳草如烟，青青河畔。"
    ], 
    "rhythmic": "洞仙歌"
  }, 
  {
    "author": "魏了翁", 
    "paragraphs": [
      "夫子同年第太常。", 
      "偶然二内亦同乡。", 
      "其间更有真同处，道义场中无别香。", 
      "花入思，绣为肠。", 
      "不妨冬月作重阳。", 
      "家人但歉今年会，犹欠腰金与鞠黄。"
    ], 
    "rhythmic": "鹧鸪天"
  }, 
  {
    "author": "魏了翁", 
    "paragraphs": [
      "彼美人兮，不肯为、时人妆束。", 
      "空自爱、北窗睡美，东邻醅熟。", 
      "不道有人成离索，直教无计分膏馥。", 
      "望鹤飞、不到暮云高，阑干曲。", 
      "驹在谷，人金玉。", 
      "盘在陆，人宽轴。", 
      "笑吾今何苦，耐司空辱。", 
      "应为嗷嗷乌反哺，真成落落蛇安足。", 
      "到梓州、旧事上心来，呼杯醁。"
    ], 
    "rhythmic": "满江红"
  }, 
  {
    "author": "魏了翁", 
    "paragraphs": [
      "北风不竞帝师班。", 
      "雨足桔槔闲。", 
      "且容湖使，静中藏拙，忙里偷欢。", 
      "一枰黑白终何若，未可目前看。", 
      "自量愚分，不堪世用，只称田官。"
    ], 
    "rhythmic": "眼儿媚"
  }, 
  {
    "author": "魏了翁", 
    "paragraphs": [
      "四十之年，头颅如此，岂不自知。", 
      "正东家尼父，叹无闻日，鄹人孟子，不动心时。", 
      "顾我未能真自信，算三十九年浑是非。", 
      "随禄仕，便加齐卿相，於我何为。", 
      "人间郁蒸难耐，谁借我五万蒲葵。", 
      "上玉台百尺，天连野□，□楼千里，江射晴晖。", 
      "此意分明谁与会，但时把瑶笙和月吹。", 
      "吾归矣，有鸿相与和，鹤自由飞。"
    ], 
    "rhythmic": "洞庭春色・沁园春"
  }, 
  {
    "author": "魏了翁", 
    "paragraphs": [
      "冻雨洗烦浊，烈日霁威光。", 
      "逸人去作太守，旗志倍精芒。", 
      "莎外马蹄香湿，柳下旟阴晨润，景气踏苍苍。", 
      "夹道气成雾，我独犯颜行。", 
      "对颜行，斟尾酒，点头网。", 
      "请君釂此，更伴顷刻笑谭香。", 
      "为问锦屏富贵，孰与熙宁谏议，千古蔚仪章。", 
      "世道正颓靡，此意傥毋忘。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "安石声名，买臣富贵，我不敢知。", 
      "谩扬州泛泛，浮湛随水，阊门轨轨，开阖从时。", 
      "满目浮荣何与我，只赢得一场闲是非。", 
      "诚知此，问不归何待，不饮胡为。", 
      "岩松涧篁易老，应只能、采菽烹葵。", 
      "看风沙漠漠，未清紫逻，烟云冉冉，时露晴晖。", 
      "谁唤当年刘越石，为携取胡笳乘月吹。", 
      "吾无用，但寤言独宿，奋不能飞。"
    ], 
    "rhythmic": "洞庭春色・沁园春"
  }, 
  {
    "author": "魏了翁", 
    "paragraphs": [
      "内贵何妨知我希。", 
      "芳荪纽佩石兰衣。", 
      "不教尘外专云壑，准向人间驾使騑。", 
      "忧国梦，绕端闱。", 
      "静言思奋不能飞。", 
      "时因风雨思畴昔，叹两苏公盍不归。"
    ], 
    "rhythmic": "鹧鸪天"
  }, 
  {
    "author": "魏了翁", 
    "paragraphs": [
      "桃李眩春昼，松柏傲霜时。", 
      "春妍不必皆是，晚秀未为非。", 
      "画斧河边瘴雾，叱驭关前险阻，马竭复人疲。", 
      "胡不效侪等，趣取好官为。", 
      "居之安，于胥乐，咏而归。", 
      "毡裘鴂舌成市，书史俨相围。", 
      "月淡秋亭烽影，日静春斋铃索，未听杜鹃啼。", 
      "美酒无深巷，莫道不吾知。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "开汉江山落手中。", 
      "满门花粲阑，锦蒙戎。", 
      "与人和气乐融融。", 
      "应怜我，留滞剑南东。", 
      "风味两文忠。", 
      "恍如畴昔夜，一尊同。", 
      "如今海内几刘公。", 
      "觇天意，犹在笑颜红。"
    ], 
    "rhythmic": "小重山"
  }, 
  {
    "author": "魏了翁", 
    "paragraphs": [
      "闲放楼前千里目，天边云大如囤。", 
      "秋风入帽露华新。", 
      "无端忧国梦，应到守封臣。", 
      "旧弼如今都有几，长教燕坐申申。", 
      "折杨笑面背阳春。", 
      "忧酲头欲雪，浊梦肺生尘。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "三十作龙首，四十珥貂蝉。", 
      "幡然携取名节，锦绣蜀山川。", 
      "揽辔扶桑初晓，饮马咸池未旰，来日尽宽闲。", 
      "兹事亦云足，所乐不存焉。", 
      "女垂髫，儿分鼎，妇供鲜。", 
      "尊章青鬓未改，和气玉生烟。", 
      "造物犹嫌缺陷，要启公侯衮衮，又畀贾嘉贤。", 
      "公更厚封植，自古有丰年。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "七夕长留河汉女，重阳又属骚人。", 
      "只馀八八号佳辰。", 
      "中和无与拟，作一家春。", 
      "俗事萦人何日了，随缘女嫁男婚。", 
      "却将不系自由身。", 
      "闲中书日月，随处弄儿孙。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "旧日重阳日。", 
      "叹满城，阑风去雨，寂寥萧瑟。", 
      "造物翻腾新机杼，不踏诗人陈迹。", 
      "都扫荡、一天云物。", 
      "挟客凭高西风外，暮鸢飞、不尽秋空碧。", 
      "真意思，浩无极。", 
      "糕诗酒帽茱萸席。", 
      "算今朝、无谁不饮，有谁真得。", 
      "子美不生渊明老，千载寥寥佳客。", 
      "无限事、欲忘还忆。", 
      "金气高明弓力劲，正不堪、回首南山北。", 
      "谁弋燕，问消息。"
    ], 
    "rhythmic": "贺新郎"
  }, 
  {
    "author": "魏了翁", 
    "paragraphs": [
      "西风吹信趣征鞍。", 
      "日高鸿雁寒。", 
      "稻粱啄尽不留残。", 
      "侬归阿那边。", 
      "无倚著，只苍天。", 
      "将心何处安。", 
      "长教子骏满人间。", 
      "犹令侬意宽。"
    ], 
    "rhythmic": "阮郎归"
  }, 
  {
    "author": "魏了翁", 
    "paragraphs": [
      "骊驹未撤客乘鞍。", 
      "征鞭摇晚寒。", 
      "雁边酲梦角惊残。", 
      "关山斜日边。", 
      "求道地，托恩天。", 
      "人情久亦安。", 
      "转移都在笑颦间。", 
      "鄙夫应也宽。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "云外群鸿逐稻粱。", 
      "独乘下泽少游乡。", 
      "赤心片片为人忙。", 
      "俗事萦缠何日了，自身活计孰为长。", 
      "闭门书卷圣贤香。"
    ], 
    "rhythmic": "浣溪沙"
  }, 
  {
    "author": "魏了翁", 
    "paragraphs": [
      "惠我田畴，拯民水火，春满蜀东。", 
      "更山连睥睨，长蛇隐雾，红移略约，睢霓横空。", 
      "人卧流苏行席上，公心事夕阑晨枕中。", 
      "长自苦，算无人识得，只有天公。", 
      "天教百般如愿，也应是、天眼惺憁。", 
      "看田间泥饮，门无夜打，水滨庐处，户有朝舂。", 
      "拟上公堂，称兕爵酒，未抵人间春意浓。", 
      "无可愿，愿城池永与，公寿无穷。"
    ], 
    "rhythmic": "沁园春"
  }, 
  {
    "author": "魏了翁", 
    "paragraphs": [
      "宇宙一大物，掌握付诸人。", 
      "人心不满方寸，北浩无垠。", 
      "或者寒蝉自比，不尔秃犀贻笑，龊龊竟何成。", 
      "胡不引贤者，相与共弥纶。", 
      "未如何，尝试使，问苍。", 
      "四时迭起代谢，有屈岂无伸。", 
      "昨夜伶伦声里，一气排阴直上，阳德与时新。", 
      "道长自今日，持此庆生申。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "乃翁表里玉无瑕。", 
      "浑是得天多。", 
      "一生受用，不完全处，都补填他。", 
      "郎君心念和平处，似得十分家。", 
      "天何以报，重重印字，滴滴檐窠。"
    ], 
    "rhythmic": "眼儿媚"
  }, 
  {
    "author": "魏了翁", 
    "paragraphs": [
      "不肯呈身觅举，那能随俗为官。", 
      "梅花寒飐书窗月，一味漂阳酸。", 
      "梅里无边春事，书中千古遐观。", 
      "邻翁不识清闲乐，惊见满堂欢。"
    ], 
    "rhythmic": "乌夜啼"
  }, 
  {
    "author": "魏了翁", 
    "paragraphs": [
      "无端嫁得龙头客。", 
      "富贵长相迫。", 
      "云深碧落记骖鸾。", 
      "又逐东方千骑、到人间。", 
      "妇前百拜儿称寿。", 
      "季也参行酒。", 
      "最怜小女太憨生。", 
      "约住两头娘子、索新声。"
    ], 
    "rhythmic": "虞美人"
  }, 
  {
    "author": "魏了翁", 
    "paragraphs": [
      "老眼静中看。", 
      "知我其天。", 
      "纷纷得失了无关。", 
      "花柳乾坤春世界，著我中间。", 
      "世念久阑珊。", 
      "随寓随安。", 
      "人情犹望衮衣还。", 
      "我愿时清无一事，尽使公闲。"
    ], 
    "rhythmic": "浪淘沙"
  }, 
  {
    "author": "魏了翁", 
    "paragraphs": [
      "鹤外倚楼看。", 
      "云飐晴天。", 
      "天高鸡犬碍云关。", 
      "掉臂双仙留不彻，还任人间。", 
      "客佩振珊珊。", 
      "来贺平安。", 
      "年年直待卷灯还。", 
      "似是天公偏著意，占破春闲。"
    ], 
    "rhythmic": "浪淘沙"
  }, 
  {
    "author": "魏了翁", 
    "paragraphs": [
      "儿前捧劝孙扶掖。", 
      "共庆贺、娘娘七帙。", 
      "此杯不比寻常，百年间、才是省陌。", 
      "眼前彩绣成行立。", 
      "已应是、天公偏惜。", 
      "何须剩觅长年，且只消、一百二十。"
    ], 
    "rhythmic": "木兰花令"
  }, 
  {
    "author": "魏了翁", 
    "paragraphs": [
      "才难如此。", 
      "一门生许奇男子。", 
      "长公更是惺惺底。", 
      "千百年间，一寸心为纸。", 
      "人知公在诗书里。", 
      "天知公在诗书外。", 
      "人间百顺由公起。", 
      "公把无心，总备人间事。"
    ], 
    "rhythmic": "醉落魄・一斛珠"
  }, 
  {
    "author": "魏了翁", 
    "paragraphs": [
      "风雨移春醉梦中。", 
      "忽然吹信息，堕泸戎。", 
      "青炜风物换朱融。", 
      "吾归矣，家在月明东。", 
      "公等为人忠。", 
      "年年称母寿，一尊同。", 
      "恨无佳句可酬公。", 
      "相期意，滴滴小槽红。"
    ], 
    "rhythmic": "小重山"
  }, 
  {
    "author": "魏了翁", 
    "paragraphs": [
      "春院绣帘垂，一天风月横陈。", 
      "慈亲初度纪嘉名。", 
      "每从歌舞地，犹记杰魁人。", 
      "大句忽随乌鹊至，恍如前岁逢春。", 
      "只祈岁岁及兹辰。", 
      "天风吹宝唾，华彩动文星。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "涪右金华宅，上有蔚蓝天。", 
      "当年玉女何事，未摆世间缘。", 
      "要把平夷心事，散作吉祥种子，春暖玉生烟。", 
      "回首生处所，更欲与周旋。", 
      "自归来，生处所，已三年。", 
      "山头白鹤候我，应讶久留连。", 
      "已作秋风归梦，忽递春风消息，吹我著泸川。", 
      "安得且归去，绵上饱耕眠。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "记幡然、持节下青云，巴月几成弦。", 
      "待竹枝歌彻，讼棠匝地，扉草连天。", 
      "却寻当年旧梦，来使蜀东川。", 
      "人物寥寥甚，禁许回旋。", 
      "愧我推挤不去，尚新官对旧，後任如前。", 
      "与故人饮酒，月露写明蠲。", 
      "叹书生、康时无计，谩忧思、时堕酒痕边。", 
      "且只愿、早休兵甲，长见丰年。"
    ], 
    "rhythmic": "八声甘州"
  }, 
  {
    "author": "魏了翁", 
    "paragraphs": [
      "霞下天垂宇。", 
      "倚阑干、月华都在，大明生处。", 
      "扶木元高三千丈，不分闲云无数。", 
      "谩转却、人间朝暮。", 
      "万古兴亡心一寸，只涓涓、日夜随流注。", 
      "奈与世，不同趣。", 
      "齐封冀甸今何许。", 
      "百年间、欲招不住，欲推不去。", 
      "闸断河流障海水，未放游鱼甫甫。", 
      "叹多少、英雄尘土。", 
      "挟客凭高西风外，问举头、还见南山否。", 
      "花烂熳，草蕃庶。"
    ], 
    "rhythmic": "贺新郎"
  }, 
  {
    "author": "魏了翁", 
    "paragraphs": [
      "梦随瘦马渡晨烟。", 
      "月犹弦。", 
      "稻初眠。", 
      "宇宙平宽，著我一人闲。", 
      "梦破枇杷香满袂，应唤我，驻行鞯。", 
      "王氏之门枇杷花正开。", 
      "雁声砧杵落晴川。", 
      "抚流年。", 
      "叹区缘。", 
      "随世功名，未信果谁贤。", 
      "目断孤云东北角，离复合，断还连。"
    ], 
    "rhythmic": "江城子"
  }, 
  {
    "author": "魏了翁", 
    "paragraphs": [
      "鬓霜盈握。", 
      "叹刍牧荒墟，稻粱衰索。", 
      "落日牛羊，晚云鸿雁，傍地飞空无托。", 
      "牧人困和雨睡，田父醉连云酌。", 
      "醉梦未醒，虎嗥川谷，惊林薄。", 
      "离别。", 
      "谁不恶。", 
      "心事同时，都不论离合。", 
      "眼底时几，鼻端人物，谁辨北征东略。", 
      "最怜世途局趣，只道书生疏阔。", 
      "无可赠君，松阴庭院，菊华篱落。"
    ], 
    "rhythmic": "喜迁莺"
  }, 
  {
    "author": "魏了翁", 
    "paragraphs": [
      "世道何常，都一似、水流云出。", 
      "叹自古、燕巾滥宝，楚山迷璧。", 
      "老我如今观变熟，行藏语嘿惟时适。", 
      "似沧溟、容得乘禽飞，双凫集。", 
      "花露晓，松风夕。", 
      "经味永，山光吸。", 
      "历岩中考第，案头月日。", 
      "物欲强时心节制，才资弱处书扶掖。", 
      "拟棕鞋、桐帽了平生，投簪舄。"
    ], 
    "rhythmic": "满江红"
  }, 
  {
    "author": "魏了翁", 
    "paragraphs": [
      "清燕卧霜角，月魄几回哉。", 
      "一声云雁清叫，推枕赋归来。", 
      "流水落花去路，画象棠阴陈迹，霄观傍楼台。", 
      "别忆入梅艳，愁色上田莱。", 
      "记来时，惊列缺，走吴回。", 
      "人间都失匕箸，老婢亦惊猜。", 
      "匹马晓风鞭袖，孤堞暮烟烽柝，辉却挂蛇杯。", 
      "不负此邦去，笑口也应开。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "昨夜严家集，霜斗飐晴天。", 
      "乾坤如许空阔，著我两人闲。", 
      "醉帽三更月影，别袂一帘花气，语隽不知还。", 
      "二十年间事，肝肺写明蠲。", 
      "记相逢，一似昨，两经年。", 
      "风波闹处，推出心胆至今寒。", 
      "也为故人饮酒，也念邦人怀旧，姑为驻征鞍。", 
      "未忍作离语，留待月华圆。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "更尽一杯酒，春近武陵源。", 
      "源头父老迎笑，人似老癯仙。", 
      "检校露桃风叶，问讯渚莎江草，点检旧风烟。", 
      "世界要人拄，公独卧闲边。", 
      "叹从来，分宇宙，有山川。", 
      "主宾均是寄耳，赢得鬓毛班。", 
      "最苦中年相别，更是人才难得，相劝且加餐。", 
      "归为玉昆说，时寄我平安。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "山岳会元气，初度首王春。", 
      "扶持许大穹壤，全德付耆英。", 
      "二万九千日力，四百八旬甲子，酿此杰魁人。", 
      "玉剑卧霜斗，金锁挚天扃。", 
      "学宗师，人气脉，国精神。", 
      "不应闲处袖手，试与入经纶。", 
      "磊落蟠溪感遇，迢递彭篯岁月，远到漆园椿。", 
      "用舍关时运，一片老臣心。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "解后皇华并辔游。", 
      "追随世好学风流。", 
      "儿童拍手拦街笑，只是酸寒魏梓州。", 
      "千炬烛，数声讴。", 
      "不知白了几人头。", 
      "惺憁两眼看来惯，且得人心乐便休。"
    ], 
    "rhythmic": "鹧鸪天"
  }, 
  {
    "author": "魏了翁", 
    "paragraphs": [
      "两便星前秉烛游。", 
      "滔滔车马九河流。", 
      "耳听宣政升平曲，目断炎兴未复州。", 
      "闻鼓吹，强欢讴。", 
      "被人嗺送作遨头。", 
      "凭谁为扫妖氛静，却与人间快活休。"
    ], 
    "rhythmic": "鹧鸪天"
  }, 
  {
    "author": "魏了翁", 
    "paragraphs": [
      "一点阳和浑在里，时来尔许芳妍。", 
      "春风吹上醉痕边。", 
      "隽欢欺浅酌，清晤失佳眠。", 
      "聊把繁华开笑口，须臾雨送风般。", 
      "因花识得自家天。", 
      "炯然长不夜，活处欲生烟。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "庄敏传家，文安嫡胄，文惠诸孙。", 
      "两大相辉，晋秦匹国，韩姞盈门。", 
      "天风吹下双轩。", 
      "恰趁得、酴醾牡丹。", 
      "锦绣光中，殿春不老，阅岁长存。"
    ], 
    "rhythmic": "柳梢青"
  }, 
  {
    "author": "魏了翁", 
    "paragraphs": [
      "可煞潼人真慕顾。", 
      "接得官时，只道来何暮。", 
      "岁岁何曾摏得住。", 
      "遂人又见迎将去。", 
      "谩自儿曹相尔汝。", 
      "心事同时，千里元相梧。", 
      "况是棠阴随处处。", 
      "秋江夜月春空雾。"
    ], 
    "rhythmic": "蝶恋花"
  }, 
  {
    "author": "魏了翁", 
    "paragraphs": [
      "鸣蝉泊雨晴云湿。", 
      "游龙翦岸涪江碧。", 
      "气候尔和平。", 
      "满家浑是春。", 
      "公堂虽有酒。", 
      "不敌公真有。", 
      "寿宿对魁星。", 
      "颊红衫鬓青。"
    ], 
    "rhythmic": "菩萨蛮"
  }, 
  {
    "author": "魏了翁", 
    "paragraphs": [
      "中年怕踏长亭路。", 
      "便自有、离愁苦。", 
      "一自送君趋幕府。", 
      "惺憁莺舌，呢喃燕觜，那解春无语。", 
      "三年山月移朝暮。", 
      "独倚松风等闲度。", 
      "到得除书萦绊住。", 
      "却愁不似，当时皓月，长伴君来去。"
    ], 
    "rhythmic": "青玉案"
  }, 
  {
    "author": "魏了翁", 
    "paragraphs": [
      "早厌人间腐鼠，要希云外飞皇。", 
      "羲和不肯系朝阳。", 
      "任向鬓边来往。", 
      "出谷声中气味，编蒲册里晶光。", 
      "至今心胆为渠狂。", 
      "梦倚银潢天上。"
    ], 
    "rhythmic": "西江月"
  }, 
  {
    "author": "魏了翁", 
    "paragraphs": [
      "牛酒享宾客，焦烂列前荣。", 
      "有人先事早计，残突伴孤星。", 
      "香火家家绘象，鼓村村祠宇，翦不断人情。", 
      "清泪九皋鹤，唤起梦魂惺。", 
      "白苹洲，芳草渡，玉湖亭。", 
      "画帘挂起簌，一卷易同盟。", 
      "携手锦江箍隐，觌面墨池玄叟，扶杖蜀君平。", 
      "三老冁然笑，云散太空清。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "红杏花边曾共赏，天涯还是相逢。", 
      "人言契分两重重。", 
      "谁知声利外，别有一般同。", 
      "炯炯奇情双亮处，天光水色相通。", 
      "磨中旋蚁渺何穷。", 
      "共扶天事业，此意政须公。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "千里楼高人与并，个中彻地通天。", 
      "秋风吹发半成宣。", 
      "都将强岁月，空对旧山川。", 
      "养就人才端有意，公今三祖差肩。", 
      "偏轻偏重几番船。", 
      "要公常把柂，容我老闲边。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "占断人间闲富贵，长秋应是长春。", 
      "前山推月上帘旌。", 
      "缓觞燖旧友，勾拍按新声。", 
      "时倚晴空看过雁，几州明月关情。", 
      "知君早已倦青冥。", 
      "时来那得免，事业一窗萤。"
    ], 
    "rhythmic": "临江仙"
  }, 
  {
    "author": "魏了翁", 
    "paragraphs": [
      "逢著公卿，谁不道、人才难得。", 
      "须认取、天根一点，几曾休息。", 
      "未问人间多少士，一门男子头头立。", 
      "只其间、如许广文君，谁人识。", 
      "冠盖会，渔樵席。", 
      "豪气度，清标格。", 
      "要安排稳当，讲帷词掖。", 
      "蜀泮堂堂元不恶，犹嫌偏惠天西壁。", 
      "嘱公卿、著眼看乾坤，搜人物。"
    ], 
    "rhythmic": "满江红"
  }, 
  {
    "author": "魏了翁", 
    "paragraphs": [
      "天生耆德，占断四时先。", 
      "春院落，锦山川。", 
      "万家灯市明朱紫，一庭花艳傍貂蝉。", 
      "妇承姑，翁抱息，子差肩。", 
      "匝是、文公开九帙。", 
      "陆续看、武公逾九十。", 
      "从九九，到千千。", 
      "海风谩送天鸡舞，蛰雷未唤壑龙眠。", 
      "且从他，歌缓缓，鼓咽咽。"
    ], 
    "rhythmic": "千秋岁引"
  }, 
  {
    "author": "魏了翁", 
    "paragraphs": [
      "无边春色。", 
      "人情苦向南山觅。", 
      "村村箫鼓家家笛。", 
      "祈麦祈蚕，来趁元正七。", 
      "翁前子後孙扶掖。", 
      "商行贾坐农耕织。", 
      "许知此意无今昔。", 
      "会得为人，日日是人日。"
    ], 
    "rhythmic": "醉落魄・一斛珠"
  }, 
  {
    "author": "魏了翁", 
    "paragraphs": [
      "连夕雨盈畴。", 
      "先为农家做麦秋。", 
      "更放年头晴甲子，知不。", 
      "应是天公及尔游。", 
      "随事与民求。", 
      "又与随时验乐忧。", 
      "民气乐时天亦好，休休。", 
      "为尔簪花插满头。"
    ], 
    "rhythmic": "南乡子"
  }, 
  {
    "author": "魏了翁", 
    "paragraphs": [
      "千古峨眉月，照我别离杯。", 
      "故人中岁聚散，脉脉若为怀。", 
      "醉帽三更风雨，别袂一帘山色，为放笑眉开。", 
      "握手道旧故，抵掌论人才。", 
      "山中人，灶间婢，亦惊猜。", 
      "江头新涨催发，欲去重裴回。", 
      "世事丝丝满鬓，岁月匆匆上面，渴梦肺生埃。", 
      "酒罢听客去，公亦赋归来。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "舣棹汉嘉口，更尽渭城杯。", 
      "凌云山色，似为行客苦伤怀。", 
      "横出半天烟雨，锁定一川风景，未放客船开。", 
      "想见此楼上，阅尽蜀人才。", 
      "山猿鹤，江鸥鹭，亦相猜。", 
      "滔滔日夜东注，全璧几人回。", 
      "客亦莞然成笑，多少醉生梦死，转首总成埃。", 
      "信屈四时耳，寒暑往还来。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "风引舟来，恰趁得、东楼嘉集。", 
      "正满眼、轻红重碧，照筵浮席。", 
      "更是姓黄人作守，重新墨妙亭遗迹。", 
      "对暮天、疏雨话乡情，更筹急。", 
      "嗟世眼，迷朱碧。", 
      "矜气势，才呼吸。", 
      "彼蔡章安在，千年黄笔。", 
      "腐鼠那能鹓凤吓，怒蜩未信冥鹏翼。", 
      "与史君、酌酒酹兴亡，浇今昔。"
    ], 
    "rhythmic": "满江红"
  }, 
  {
    "author": "魏了翁", 
    "paragraphs": [
      "烟雨敛江色，江水大於杯。", 
      "蓬窗一枕霄梦，忽忽到无怀。", 
      "苦被江头新涨，推起天涯倦客，万里片帆开。", 
      "收用到我辈，天下岂无才。", 
      "路漫漫，行又止，信还猜。", 
      "渊鱼得失有分，须载月明回。", 
      "寄语鹤山亲友，若访吾庐花柳，为我扫烟埃。", 
      "去去党无辱，振袂早归来。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "江横山簇。", 
      "柏箭森如束。", 
      "满眼飞蓬撩乱，知几几、未膏沐。", 
      "快意忽破竹。", 
      "一奁明翠玉。", 
      "千古江山只麽，人都道、为君绿。"
    ], 
    "rhythmic": "卜算子"
  }, 
  {
    "author": "魏了翁", 
    "paragraphs": [
      "风定波纹细。", 
      "夜无尘、云迷地轴，月流天位。", 
      "摇裔飞来江山鹤，犹作故乡嘹唳。", 
      "清境里、伴人无睡。", 
      "应叹余生舟似泛，浪涛中、几度身尝试。", 
      "书有恨，剑无气。", 
      "从渠俗耳追繁吹。", 
      "抚空明、一窗寒簟，对人如砥。", 
      "梦倚银河天外立，云露惺惺满袂。", 
      "看多少、人间嬉戏。", 
      "要话斯心无分付，路茫茫、还有亲朋至。", 
      "应为我，倒罍洗。"
    ], 
    "rhythmic": "贺新郎"
  }, 
  {
    "author": "魏了翁", 
    "paragraphs": [
      "携月上南楼，月已穿云去。", 
      "莫照峨眉最上峰，同在峰前住。", 
      "东望极青齐，西顾穷商许。", 
      "酒到忧边总未知，犹认胡床处。"
    ], 
    "rhythmic": "卜算子"
  }, 
  {
    "author": "魏了翁", 
    "paragraphs": [
      "能得几时留，王事催人去。", 
      "翠荡涵空酒满船，苦要留人住。", 
      "身世两悠悠，飘泊知何许。", 
      "但得心亲志合时，都是相逢处。"
    ], 
    "rhythmic": "卜算子"
  }, 
  {
    "author": "魏了翁", 
    "paragraphs": [
      "风雨满空霏，总得江山妙。", 
      "洗出湖光镜似明，不受纤尘涴。", 
      "心事竟堪凭，天意真难料。", 
      "呼吸丰年倾刻间，也合轩渠笑。"
    ], 
    "rhythmic": "卜算子"
  }, 
  {
    "author": "魏了翁", 
    "paragraphs": [
      "昨梦鹤山去，风景逐时新。", 
      "藕花拍满栏槛，松竹被池频。", 
      "尽日兄酥弟酪，触处言鲭义，相对只翁卿。", 
      "梦觉帝乡远，有酒为谁倾。", 
      "忽飞来，天外句，梦中人。", 
      "自怜何事，强把麋鹿裹朝绅。", 
      "坐看九衢车马，鞭策长安日月，檐阁太玄经。", 
      "只说来时节，金气已高明。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "恰秋光四十，箕斗外、月初弦。", 
      "笑浅濑平芜，寒城小市，掌许山川。", 
      "半生梦魂不到，与君侯、岁岁此周旋。", 
      "鞍马空销髀肉，兜牟未换貂蝉。", 
      "人生天地两仪间。", 
      "须住百馀年。", 
      "数重卦三三，後天八八，来日千千。", 
      "面前路头尽阔，放规模、运量十分宽。", 
      "官职终还分定，儿孙也靠心传。"
    ], 
    "rhythmic": "木兰花慢"
  }, 
  {
    "author": "魏了翁", 
    "paragraphs": [
      "九十九峰下，百二十年州。", 
      "西风吹起客梦，月满驿南楼。", 
      "影入天河左界，辰在寿星向上，还是去年秋。", 
      "要和木兰曲，载酒寿君侯。", 
      "天边信，云外步，去难留。", 
      "寿觞庭院依旧，已带别离愁。", 
      "离合锺情未免，行止关人何事，浪白世间头。", 
      "将相时来作，身健百无忧。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "犹记端门外，鞭袖五更寒。", 
      "一声天上钟柝，金锁挚重关。", 
      "君向紫宸上阁，我侍玉皇香案，都号舍人般。", 
      "梦觉帝乡远，相对两苍颜。", 
      "玉围腰，金系肘，绣笼鞯。", 
      "乡人衮衮严近，五马度荆山。", 
      "收拾五湖气度，卷束蟠胸兵甲，春意满人间。", 
      "天锡公纯嘏，气象自平宽。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "日上午头度岁辰。", 
      "黄钟吹龠煦乾坤。", 
      "弦歌堂上三称寿，风月亭前又见君。", 
      "人似旧，景长新。", 
      "明朝六桂侍双椿。", 
      "蛮邦父老惊曾见，得似君家别有春。"
    ], 
    "rhythmic": "鹧鸪天"
  }, 
  {
    "author": "魏了翁", 
    "paragraphs": [
      "月上南箕，还认得、去年星历。", 
      "知谁把、一天星象，荡摩朝昔。", 
      "若使平生浑自弃，如今老大何嗟及。", 
      "更年来、偏得钝工夫，蹉跎力。", 
      "溪瘴碍，蛮烟隔。", 
      "穹壤断，江山窄。", 
      "纵燕巾滥宝，楚山囚玉。", 
      "小小穷通都未问，忍闻同气相煎急。", 
      "诵虞郎、百字短长诗，忧何极。"
    ], 
    "rhythmic": "满江红"
  }, 
  {
    "author": "魏了翁", 
    "paragraphs": [
      "谁把璇玑运化工。", 
      "参旗又挂玉梅东。", 
      "三三律琯声馀亥，九九玄经卦起中。", 
      "新岁月，旧游从。", 
      "一觞还似去年冬。", 
      "人间事会无终极，分付翘关老令公。"
    ], 
    "rhythmic": "鹧鸪天"
  }, 
  {
    "author": "魏了翁", 
    "paragraphs": [
      "东窗五老峰前月。", 
      "南窗九叠坡前雪。", 
      "推出侍郎山。", 
      "著君窗户间。", 
      "离骚乡里住。", 
      "恰记庚寅度。", 
      "挹取芷兰芳。", 
      "酌君千岁觞。"
    ], 
    "rhythmic": "菩萨蛮"
  }, 
  {
    "author": "魏了翁", 
    "paragraphs": [
      "被东风吹送，都看尽、蜀三川。", 
      "向涪水西来，东山右去，剑阁南旋。", 
      "家家露餐风宿，数旬间、浑不见炊烟。", 
      "踏遍王孙草畔，眼明帝子城边。", 
      "万家赤子日高眠。", 
      "丝管夜喧阗。", 
      "自梓遂而东，岷峨向里，汉益从前。", 
      "人人里歌涂咏，愿君侯、长与作蕃宣。", 
      "我愿时清无事，早归相伴华颠。"
    ], 
    "rhythmic": "念奴娇"
  }, 
  {
    "author": "魏了翁", 
    "paragraphs": [
      "幸有天遮蔽。", 
      "为西南、空虚一面，挺生男子。", 
      "塞下将军支颐卧，夜半揽衣推起。", 
      "扫十万、胡人如洗。", 
      "见说巴山槊马退，也都因、粮运如流水。", 
      "剑以北，一人耳。", 
      "十年梦断斜阳外。", 
      "恰归来、昌蒲蘸酒，祝兄千岁。", 
      "入从出藩谁不是。", 
      "谁是难兄难弟。", 
      "正乐意、融融未已。", 
      "莫趣东方千骑去，愿时平、华皓长相对。", 
      "闲富贵，只如此。"
    ], 
    "rhythmic": "贺新郎"
  }, 
  {
    "author": "魏了翁", 
    "paragraphs": [
      "高氏八千古，驺哄溢街坊。", 
      "庸夫俗子，夸道锦绣裹家乡。", 
      "谁识书生心事，各要济时行己，肯顾利名场。", 
      "用我吾所欲，不用亦何伤。", 
      "汉嘉守，凡阅历，几麾幢。", 
      "便教入从出节，都是分之常。", 
      "但愿国安人寿，更只专城也好，不用较强梁。", 
      "准拟耆英会，倚杖看人忙。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "风雪锢迁客，闭户紧蒙头。", 
      "一声门外剥啄，客有从予游。", 
      "直自离骚国里，行到林闾屋畔，万里入双眸。", 
      "世态随炎去，此意澹於秋。", 
      "感毕逋，怀秸鞠，咏夫不，寻师学道虽乐，吾母有离忧。", 
      "岁晚巫云峡雨，春日楚烟湘月，诗思满归舟。", 
      "来日重过我，应记火西流。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "记年时、三星明处。", 
      "尊前携手相语。", 
      "家山幸有瓜和芋。", 
      "何苦投身官府。", 
      "谁知道，尚随逐风华，为蜀分南土。", 
      "依前廉取。", 
      "便卷却旌麾，提将绣斧。", 
      "天口笑应许。", 
      "逢初度。", 
      "从头要为君数。", 
      "怕君惊落前箸。", 
      "天东扶木三千丈，不照关河烟雨。", 
      "谁砥柱。", 
      "想造物生才，肯恁无分付。", 
      "九州风露。", 
      "待公等归来，为清天步。", 
      "容我赋归去。"
    ], 
    "rhythmic": "摸鱼儿"
  }, 
  {
    "author": "魏了翁", 
    "paragraphs": [
      "尚记春归日，锦绣裹江城。", 
      "谁推日驭西去，水认故乡痕。", 
      "鱼鸟自飞自跃。", 
      "红紫谁开谁落。", 
      "天运渺无声。", 
      "四序镇如此，当富复亭亭。", 
      "是何年，修禊事，畅幽情。", 
      "竞传元已天气，别是一般清。", 
      "便引郑郊溱洧。", 
      "不道孔门沂泗。", 
      "大道掌如平。", 
      "待挽迷津者，都向此中行。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "轻露濯秋风，新楼插太空。", 
      "更遭逢、解事天公。", 
      "为唤羲和驱六马，将杲日、挂帘栊。", 
      "日影正沈红。", 
      "须臾月在东。", 
      "百万家、乐意融融。", 
      "民意乐时天亦好，聊与众、一尊同。"
    ], 
    "rhythmic": "唐多令"
  }, 
  {
    "author": "魏了翁", 
    "paragraphs": [
      "朔雪上征衣。", 
      "春风送客归。", 
      "万杨华、数点榴枝。", 
      "春事无多天不管，教烂熳、住离披。", 
      "开谢本同机。", 
      "荣枯自一时。", 
      "算天公、不遣春知。", 
      "但得溶溶生意在，随冷暖、镇芳菲。"
    ], 
    "rhythmic": "唐多令"
  }, 
  {
    "author": "魏了翁", 
    "paragraphs": [
      "堪怪两外府，使传载朝缨。", 
      "虽云身在江表，都号汉公卿。", 
      "莫是才堪世用，莫是有人吹送，中外尔联荣。", 
      "天运自消息，龙蠖不关情。", 
      "更寻思，谁得失，孰亏成。", 
      "潜鱼要向深渺，犹恐太分明。", 
      "且愿时清无事，长把书生阁束，归践对床盟。", 
      "强似抗尘俗，岁岁上陪京。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "天地一大物，扶植要人才。", 
      "人才谁是，不肯随俗强追陪。", 
      "与我言兮我愿。", 
      "莫我知兮谁怨。", 
      "全仗帝为媒。", 
      "此意久寥阔，今见者留台。", 
      "笏围腰，书创屋，骑笼街。", 
      "时贤白尽须发，老子抑名斋。", 
      "更取堂名淇绿。", 
      "要把北山万竹。", 
      "一日倚云栽。", 
      "自处只如此，将相任时来。"
    ], 
    "rhythmic": "水调歌头"
  }, 
  {
    "author": "魏了翁", 
    "paragraphs": [
      "人物盛乾淳。", 
      "东嘉最得人。", 
      "费江山、几许精神。", 
      "我已後时犹遍识，君子子、又相亲。", 
      "秋入塞垣新。", 
      "风寒上醉痕。", 
      "万百般、倚靠苍旻。", 
      "只愿诸贤长寿健，容老我、看闲身。"
    ], 
    "rhythmic": "唐多令"
  }, 
  {
    "author": "魏了翁", 
    "paragraphs": [
      "正秋阴盛处，忽荡起、一冰轮。", 
      "甚汉魏从前，才人胜士，断简残文。", 
      "都无一词赏玩，更拟将、美色似非伦。", 
      "此意谁能领会，自夸光景长新。", 
      "得阴多处倍精神。", 
      "俗眼转增明。", 
      "向大第高楼，痴儿呆女，脆竹繁裀。", 
      "此心到头未稳，莫古人、真不及今人。", 
      "坐看两仪消长，静观千古浇淳。"
    ], 
    "rhythmic": "木兰花慢"
  }, 
  {
    "author": "魏了翁", 
    "paragraphs": [
      "被西风吹不断新愁。", 
      "吾归欲安归。", 
      "望秦云苍憺，蜀山渺渀，楚泽平漪。", 
      "鸿雁依人正急，不奈稻粱稀。", 
      "独立苍茫外，数遍群飞。", 
      "多少曹苻气势，只数舟燥苇，一局枯棋。", 
      "更元颜何事，花玉困重围。", 
      "算眼前、未知谁恃，恃苍天、终古限华夷。", 
      "还须念，人谋如旧，天意难知。"
    ], 
    "rhythmic": "八声甘州"
  }, 
  {
    "author": "李从周", 
    "paragraphs": [
      "初拨琵琶，未肯信，知音真个稀少。", 
      "尽日芳情，萦系玉人怀抱。", 
      "须待化作杨花，特地过、旧家池沼。", 
      "想绮窗、刺绣迟了，半缕茜茸微绕。", 
      "旧时眉妩贪相恼。", 
      "到春来、为谁浓扫。", 
      "新归燕子都曾识，不敢教知道。", 
      "长是倦出绣幕，向梦里、重谋一笑。", 
      "怎得同携手，花阶月地，把愁勾了。"
    ], 
    "rhythmic": "玲珑四犯"
  }, 
  {
    "author": "李从周", 
    "paragraphs": [
      "风罥蔫红雨易晴。", 
      "病花中酒过清明，绮窗幽梦乱於柳。", 
      "罗袖泪痕凝似饧。", 
      "冷地思量著，春色三停早二停。"
    ], 
    "rhythmic": "抛球乐"
  }, 
  {
    "author": "李从周", 
    "paragraphs": [
      "花似匝。", 
      "两点翠蛾愁压。", 
      "人又不来春且恰。", 
      "谁留春一霎。", 
      "消尽水沈金鸭。", 
      "写尽杏笺红蜡。", 
      "可奈薄情如此黠。", 
      "寄书浑不答。"
    ], 
    "rhythmic": "谒金门"
  }, 
  {
    "author": "李从周", 
    "paragraphs": [
      "梨花随月过中庭。", 
      "月色冷如银。", 
      "金闺平帖阳台路，恨酥雨、不扫行云。", 
      "妆褪臂闲，髻慵簪卸，盟海浪花沈。", 
      "洞箫清吹最关情。", 
      "腔拍懒温寻。", 
      "知音一去教谁听，再拈起、指法都生。", 
      "天阔雁稀，帘空莺悄，相傍又春深。"
    ], 
    "rhythmic": "一丛花令・一丛花"
  }, 
  {
    "author": "李从周", 
    "paragraphs": [
      "双燕立虹梁。", 
      "东风外、烟雨湿流光。", 
      "望芳草云连，怕经南浦，葡萄波涨，怎博西凉。", 
      "空记省，浅妆眉晕敛，袖唾痕香。", 
      "春满绮罗，小莺捎蝶，夜留弦索，么凤求凰。", 
      "江湖飘零久，频回首、无奈触绪难忘。", 
      "谁信温柔牢落，翻坠愁乡。", 
      "仗玉笺铜爵，花间陶写，宝钗金镜，月底平章。", 
      "十二主家楼苑，应念萧郎。"
    ], 
    "rhythmic": "风流子"
  }, 
  {
    "author": "李从周", 
    "paragraphs": [
      "美人娇小。", 
      "镜里容颜好。", 
      "秀色侵人春帐晓。", 
      "郎去几时重到。", 
      "叮咛记取儿家。", 
      "碧云隐映红霞。", 
      "直下小桥流水，门前一树桃花。"
    ], 
    "rhythmic": "清平乐"
  }, 
  {
    "author": "李从周", 
    "paragraphs": [
      "霜风连夜做冬晴。", 
      "晓日千门。", 
      "香葭暖透黄钟管，正玉台、彩笔书云。", 
      "竹外南枝意早，数花开对清樽。", 
      "香闺女伴笑轻盈。", 
      "倦绣停针。", 
      "花砖一线添红景，看从今、迤逦新春。", 
      "寒食相逢何处，百单五个黄昏。"
    ], 
    "rhythmic": "风入松"
  }, 
  {
    "author": "李从周", 
    "paragraphs": [
      "径藓痕沿碧甃，檐花影压红阑。", 
      "今年春事浑无几，游冶懒情悭。", 
      "旧梦莺莺沁水，新愁燕燕长干。", 
      "重门十二帘休卷，三月尚春寒。"
    ], 
    "rhythmic": "乌夜啼"
  }, 
  {
    "author": "李从周", 
    "paragraphs": [
      "东风无用。", 
      "吹得愁眉重。", 
      "有意迎春无意送。", 
      "门外湿云如梦。", 
      "韶光九十悭悭。", 
      "俊游回首关山。", 
      "燕子可怜人去，海棠不分春寒。"
    ], 
    "rhythmic": "清平乐"
  }, 
  {
    "author": "李从周", 
    "paragraphs": [
      "绿色吴笺覆古苔。", 
      "濡毫重拟赋幽怀。", 
      "杏花帘外莺将老，杨柳楼前燕不来。", 
      "倚玉枕，坠瑶钗。", 
      "午窗轻梦绕秦淮。", 
      "玉鞭何处贪游冶，寻遍春风十二街。"
    ], 
    "rhythmic": "鹧鸪天"
  }, 
  {
    "author": "卢祖皋", 
    "paragraphs": [
      "春讯飞琼管。", 
      "风日薄、度墙啼鸟声乱。", 
      "江城次第，笙歌翠合，绮罗香暖。", 
      "溶溶涧渌冰泮。", 
      "醉梦里、年华暗换。", 
      "料黛眉重锁隋堤，芳心还动梁苑。", 
      "新来雁阔云音，鸾分槛影，无计重见。", 
      "啼春细雨，笼愁澹月，恁时庭院。", 
      "离肠未语先断。", 
      "算犹有、凭高望眼。", 
      "更那堪、芳草连天，飞梅弄晚。"
    ], 
    "rhythmic": "宴清都", 
    "tags": [
      "宋词三百首"
    ]
  }, 
  {
    "author": "卢祖皋", 
    "paragraphs": [
      "离愁禁不去。", 
      "好梦别来无觅处。", 
      "风翻征袂，触目年芳如许。", 
      "软红尘里鸣鞭镫，拾翠丛中句伴侣。", 
      "都负岁时，暗关情绪。", 
      "昨夜山阴杜宇。", 
      "似把归期惊倦旅。", 
      "遥知楼倚东风，凝颦暗数。", 
      "宝香拂拂遗鸳锦，心事悠悠寻燕语。", 
      "芳草暮寒，乱花微雨。"
    ], 
    "rhythmic": "鱼游春水"
  }, 
  {
    "author": "卢祖皋", 
    "paragraphs": [
      "香泥垒燕，密叶巢莺，春晦寒浅。", 
      "花径风柔，著地舞裀红软。", 
      "斗草烟欺罗袂薄，秋千影落春游倦。", 
      "醉归来，记宝帐歌慵，锦屏香暖。", 
      "别来怅、光阴容易，还又酴醾，牡丹开遍。", 
      "妒恨疏狂，那更柳花迎面。", 
      "鸿羽难凭芳信短，长安犹近归期远。", 
      "倚危楼，但镇日、绣帘高卷。"
    ], 
    "rhythmic": "倦寻芳"
  }, 
  {
    "author": "卢祖皋", 
    "paragraphs": [
      "画楼帘幕卷新晴。", 
      "掩银屏。", 
      "晓寒轻。", 
      "坠粉飘香，日日唤愁生。", 
      "暗数十年湖上路，能几度，著娉婷。", 
      "年华空自感飘零。", 
      "拥春酲。", 
      "对谁醒。", 
      "天阔云闲，无处觅箫声。", 
      "载酒买花年少事，浑不似，旧心情。"
    ], 
    "rhythmic": "江城子", 
    "tags": [
      "宋词三百首"
    ]
  }, 
  {
    "author": "卢祖皋", 
    "paragraphs": [
      "护霜云日霭晴空。", 
      "锦围中。", 
      "卷香风。", 
      "弄玉乘鸾，人自蕊珠宫。", 
      "天遣岁寒为伴侣，还待得，谪仙翁。", 
      "等闲随处是春功。", 
      "笑相从。", 
      "寸心同。", 
      "不羡鱼轩，蝉冕共荣封。", 
      "只爱阶庭兰玉秀，梅不老，对乔松。"
    ], 
    "rhythmic": "江城子"
  }, 
  {
    "author": "卢祖皋", 
    "paragraphs": [
      "小山初筑自天成。", 
      "架危亭。", 
      "与云平。", 
      "面面梅花，阑槛十分清。", 
      "唤得长淮春意满，香暗度，月微明。", 
      "数枝长忆傍岩扃。", 
      "杖履轻。", 
      "醉中行。", 
      "笑问东风，何日是归程。", 
      "只怕和羹消息近，天未许，遂幽情。"
    ], 
    "rhythmic": "江城子"
  }, 
  {
    "author": "卢祖皋", 
    "paragraphs": [
      "燕掠晴丝袅袅，鱼吹水叶粼粼。", 
      "禁街微雨洒香尘。", 
      "寒食清明相近。", 
      "漫著宫罗试暖，闲呼社酒酬春。", 
      "晚风帘幕悄无人。", 
      "二十四番花讯。"
    ], 
    "rhythmic": "西江月"
  }, 
  {
    "author": "卢祖皋", 
    "paragraphs": [
      "玉屏回梦月平谰。", 
      "元来香冷衣单。", 
      "柳风特地更将寒。", 
      "吹上眉端。", 
      "云羽未回征雁，镜花空舞双鸾。", 
      "去年芳径又斓斑。", 
      "门掩春闲。"
    ], 
    "rhythmic": "画堂春"
  }, 
  {
    "author": "卢祖皋", 
    "paragraphs": [
      "柳黄移上袂罗单。", 
      "酒醒娇风鬟。", 
      "茗瓯才试鹧鸪斑。", 
      "沈炷熏残。", 
      "夜雨可无归梦，晓风何处征鞍。", 
      "海棠开了尚凭阑。", 
      "划地春寒。"
    ], 
    "rhythmic": "画堂春"
  }, 
  {
    "author": "卢祖皋", 
    "paragraphs": [
      "柳塘风紧絮交飞。", 
      "漾花一水平池。", 
      "暖香飘径日迟迟。", 
      "何处酴醾。", 
      "胡蝶梦中寒浅，杜鹃声里春归。", 
      "镜容不似旧家时。", 
      "羞对清溪。"
    ], 
    "rhythmic": "画堂春"
  }, 
  {
    "author": "卢祖皋", 
    "paragraphs": [
      "镜屏开晓。", 
      "寒入宫罗峭。", 
      "脉脉不知春又老。", 
      "帘外舞红多少。", 
      "旧时驻马香阶。", 
      "如今细雨苍苔。", 
      "残梦不堪重理，一双胡蝶飞来。"
    ], 
    "rhythmic": "清平乐"
  }, 
  {
    "author": "卢祖皋", 
    "paragraphs": [
      "柳边深院。", 
      "燕语明如翦。", 
      "消息无凭听又懒。", 
      "隔断画屏双扇。", 
      "宝杯金缕红牙。", 
      "醉魂几度儿家。", 
      "何处一春游荡，梦中犹恨杨花。"
    ], 
    "rhythmic": "清平乐"
  }, 
  {
    "author": "卢祖皋", 
    "paragraphs": [
      "玉肌春瘦。", 
      "别凤离鸾後。", 
      "柳外画船看翠袖。", 
      "眼艳风流依旧。", 
      "杏梁语燕绸缪。", 
      "可堪前梦悠悠。", 
      "几度欲成花雨，断云还过南楼。"
    ], 
    "rhythmic": "清平乐"
  }, 
  {
    "author": "卢祖皋", 
    "paragraphs": [
      "朔风凝冱。", 
      "不放云来去。", 
      "稚柳回春能几许。", 
      "一夜满城飞絮。", 
      "羊羔酒面频倾。", 
      "护寒香缓娇屏。", 
      "唤取雪儿对舞，看他若个轻盈。"
    ], 
    "rhythmic": "清平乐"
  }, 
  {
    "author": "卢祖皋", 
    "paragraphs": [
      "几曲微风按柳，生香暖日蒸花。", 
      "鸳鸯睡足芳塘晚，新绿小窗纱。", 
      "尺素难将情绪，嫩罗还试年华。", 
      "凭高无处寻残梦，春思入琵琶。"
    ], 
    "rhythmic": "乌夜啼"
  }, 
  {
    "author": "卢祖皋", 
    "paragraphs": [
      "照水飞禽斗影，舞风小径低花。", 
      "征鸿排尽相思字，音信落谁家。", 
      "系恨腰围顿减，禁愁酒力难加。", 
      "楼高日暮休帘卷，芳草满天涯。"
    ], 
    "rhythmic": "乌夜啼"
  }, 
  {
    "author": "卢祖皋", 
    "paragraphs": [
      "柳色津头泫绿，桃花渡口啼红。", 
      "一春又负西湖醉，离恨雨声中。", 
      "客袂迢迢西塞，馀寒翦翦东风。", 
      "谁家拂水飞来燕，惆怅小楼东。"
    ], 
    "rhythmic": "乌夜啼", 
    "tags": [
      "西湖"
    ]
  }, 
  {
    "author": "卢祖皋", 
    "paragraphs": [
      "漾暖纹波飐飐，吹晴丝雨蒙蒙。", 
      "轻衫短帽西湖路，花气扑春骢。", 
      "斗草褰衣湿翠，秋千瞥眼飞红。", 
      "日长不放春醪困，立尽海棠风。"
    ], 
    "rhythmic": "乌夜啼", 
    "tags": [
      "西湖"
    ]
  }, 
  {
    "author": "卢祖皋", 
    "paragraphs": [
      "段段寒沙浅水，萧萧暮雨孤篷。", 
      "香罗不共征衫远，砧杵客愁中。", 
      "别恨慵看杨柳，归期暗数芙蓉。", 
      "碧梧声到纱窗晓，昨夜几秋风。"
    ], 
    "rhythmic": "乌夜啼"
  }, 
  {
    "author": "卢祖皋", 
    "paragraphs": [
      "风不定。", 
      "移去移来帘影。", 
      "一雨林塘新绿净。", 
      "杏梁归燕并。", 
      "翠袖玉屏金镜。", 
      "日薄绮疏人静。", 
      "心事一春疑酒病。", 
      "鸟啼花满径。"
    ], 
    "rhythmic": "谒金门"
  }, 
  {
    "author": "卢祖皋", 
    "paragraphs": [
      "兰棹举。", 
      "相趁落红飞去。", 
      "一隙轻帘凝睇处。", 
      "柳丝牵不住。", 
      "昨日翠蛾金缕。", 
      "今夜碧波烟渚。", 
      "好梦无凭窗又雨。", 
      "天涯知几许。"
    ], 
    "rhythmic": "谒金门"
  }, 
  {
    "author": "卢祖皋", 
    "paragraphs": [
      "间院宇。", 
      "独自行来行去。", 
      "花片无声帘外雨。", 
      "峭寒生碧树。", 
      "做弄清明时序。", 
      "料理春酲情绪。", 
      "忆得归时停棹处。", 
      "画桥看落絮。"
    ], 
    "rhythmic": "谒金门"
  }, 
  {
    "author": "卢祖皋", 
    "paragraphs": [
      "深院静。", 
      "隔叶鸣禽相应。", 
      "金鸭云寒闲梦醒。", 
      "转帘花月影。", 
      "闲步碧阶香径。", 
      "翠残红慵整。", 
      "明日阴晴犹未定。", 
      "试教移小艇。"
    ], 
    "rhythmic": "谒金门"
  }, 
  {
    "author": "卢祖皋", 
    "paragraphs": [
      "寒半退。", 
      "斜掩小屏珠翠。", 
      "柳眼才醒桃欲醉。", 
      "日高帘影碎。", 
      "暗解鸳鸯罗带。", 
      "独立晚风谁会。", 
      "心事悠悠人好在。", 
      "画桥流水外。"
    ], 
    "rhythmic": "谒金门"
  }, 
  {
    "author": "卢祖皋", 
    "paragraphs": [
      "人寂寞。", 
      "帘外翠阴如幄。", 
      "团扇藤床花间错。", 
      "雨边残梦觉。", 
      "翠浅粉销香薄。", 
      "临镜不忺梳掠。", 
      "新恨悠悠无处托。", 
      "棋声闲院落。"
    ], 
    "rhythmic": "谒金门"
  }, 
  {
    "author": "卢祖皋", 
    "paragraphs": [
      "闲睡足。", 
      "冰柱乱敲寒玉。", 
      "簇簇庭阴嘉树绿。", 
      "晚蝉声断续。", 
      "一雨藕花新浴。", 
      "香破小窗幽独。", 
      "重理焦桐寻旧曲。", 
      "隔墙风动竹。"
    ], 
    "rhythmic": "谒金门"
  }, 
  {
    "author": "卢祖皋", 
    "paragraphs": [
      "香漠漠。", 
      "低卷水风池阁。", 
      "玉腕笼纱金半约。", 
      "睡浓团扇落。", 
      "雨後凉生云薄。", 
      "女伴棹歌声乐。", 
      "采得双莲迎笑剥。", 
      "柳阴多处泊。"
    ], 
    "rhythmic": "谒金门"
  }, 
  {
    "author": "卢祖皋", 
    "paragraphs": [
      "秋几许。", 
      "荒蓼败荷烟渚。", 
      "贴水飞鸥江欲暮。", 
      "风帆追急羽。", 
      "蝶梦转头无据。", 
      "愁到曲屏深处。", 
      "寒入双城扃绣户。", 
      "也应闻细雨。"
    ], 
    "rhythmic": "谒金门"
  }, 
  {
    "author": "卢祖皋", 
    "paragraphs": [
      "罗袖褪。", 
      "短鬓独搔谁恨。", 
      "叶叶秋声风衮衮。", 
      "万端心一寸。", 
      "钗凤镜鸾谁问。", 
      "想见粉香啼损。", 
      "倩尽飞鸿终未稳。", 
      "夜来寒陡顿。"
    ], 
    "rhythmic": "谒金门"
  }, 
  {
    "author": "卢祖皋", 
    "paragraphs": [
      "纤指轻拈小砑红。", 
      "自调宫羽按歌童。", 
      "寒馀芍药阑边雨，香落酴醾架底风。", 
      "闲意态，小房栊。", 
      "丁宁须满玉西东。", 
      "一春醉得莺花老，不似年时怨玉容。"
    ], 
    "rhythmic": "鹧鸪天"
  }, 
  {
    "author": "卢祖皋", 
    "paragraphs": [
      "庭绿初圆结荫浓。", 
      "香沟收拾旧梢红。", 
      "池塘少歇鸣蛙雨，帘幕轻回舞燕风。", 
      "春又老，笑谁同。", 
      "澹烟斜日小楼东。", 
      "相思一曲临风笛，吹过云山第几重。"
    ], 
    "rhythmic": "鹧鸪天"
  }, 
  {
    "author": "卢祖皋", 
    "paragraphs": [
      "岸柳黄深绿已垂。", 
      "庭院红遍白还飞。", 
      "几回画蜡银台梦，双字香罗金缕衣。", 
      "山浅澹，水茫弥。", 
      "顿无消息许多时。", 
      "杏梁知有新来燕，下却重帘不放归。"
    ], 
    "rhythmic": "鹧鸪天"
  }, 
  {
    "author": "卢祖皋", 
    "paragraphs": [
      "夜雨灯深，春风寒浅。", 
      "梅姿雪态怜娇软。", 
      "锦笺闲轴旧缄情，酒边一顾清歌遍。", 
      "玉局弹愁，冰弦写怨。", 
      "几时纤手教重见。", 
      "小楼低隔一街尘，为谁长恁巫山远。"
    ], 
    "rhythmic": "踏莎行"
  }, 
  {
    "author": "卢祖皋", 
    "paragraphs": [
      "陆续鸣鸠呼晓晴。", 
      "霏微残雾湿春城。", 
      "未成梅雨，先做麦寒轻。", 
      "长日愔愔花又落，短屏曲曲酒初醒。", 
      "小舟无绪，闲带牡丹行。"
    ], 
    "rhythmic": "相思引"
  }, 
  {
    "author": "卢祖皋", 
    "paragraphs": [
      "夹岸垂杨步障深。", 
      "露桥横截影沈沈。", 
      "数家篱落，一晌晚凉侵。", 
      "闲倚短篙停夜月，静看双翅落栖禽。", 
      "久无羁思，前事忽惊心。"
    ], 
    "rhythmic": "相思引"
  }, 
  {
    "author": "卢祖皋", 
    "paragraphs": [
      "玉钩清晓上帘衣。", 
      "香雾湿春枝。", 
      "馀寒逗雨，罗裙无赖，重暖金猊。", 
      "柳边谁寄东风缆，流水只年时。", 
      "无人为记，天涯归思，梁燕空飞。"
    ], 
    "rhythmic": "眼儿媚"
  }, 
  {
    "author": "卢祖皋", 
    "paragraphs": [
      "玉钩裁，罗袜浅。", 
      "心事漫拈针线。", 
      "钗半亸，鬓慵梳。", 
      "新来消瘦无。", 
      "江南路。", 
      "花无数。", 
      "春梦不知何处。", 
      "帘影转，瞑禽西。", 
      "看看眉黛低。"
    ], 
    "rhythmic": "更漏子"
  }, 
  {
    "author": "卢祖皋", 
    "paragraphs": [
      "蓼花繁，桐叶下。", 
      "寂寂梦回凉夜。", 
      "城角断，砌蛩悲。", 
      "月高风起时。", 
      "衣上泪。", 
      "谁堪寄。", 
      "一寸妾心千里。", 
      "人北去，雁南征。", 
      "满庭秋草生。"
    ], 
    "rhythmic": "更漏子"
  }, 
  {
    "author": "卢祖皋", 
    "paragraphs": [
      "昼长人倦。", 
      "正凋红涨绿，懒莺忙燕。", 
      "丝雨晴，放珠帘高卷。", 
      "神仙笑宴。", 
      "半醒醉、彩鸾飞遍。", 
      "碧玉阑干，青油幢幕，沈香庭院。", 
      "洛阳图画旧见。", 
      "向天香深处，犹认娇面。", 
      "雾霞绡，闻绮罗裁翦。", 
      "情高意远。", 
      "怕容易、晓风吹散。", 
      "一笑何妨，银台换蜡，铜壶催箭。"
    ], 
    "rhythmic": "锦园春三犯・锦园春"
  }, 
  {
    "author": "卢祖皋", 
    "paragraphs": [
      "醉痕潮玉。", 
      "爱柔英未吐，露丛如簇。", 
      "绝艳矜春，分流芳金谷。", 
      "风梳雨沐。", 
      "耿空抱、夜阑清淑。", 
      "杜老情疏，黄州赋冷，谁怜幽独。", 
      "玉环睡醒未足。", 
      "记传榆试火，高照宫烛。", 
      "锦幄风翻，渺春容难续。", 
      "迷红怨绿。", 
      "漫惟有、旧愁相触。", 
      "一舸东游，何时更约，西飞鸿鹄。"
    ], 
    "rhythmic": "锦园春三犯・锦园春"
  }, 
  {
    "author": "卢祖皋", 
    "paragraphs": [
      "杜鹃啼老春红，翠阴满眼愁无奈。", 
      "飞来何处，凤鸾驭，霞裾云佩。", 
      "风槛娇凭，露梢慵，酒浓微退。", 
      "念洛阳人去，香魂又返，依然是，风流在。", 
      "银烛光摇彩翠。", 
      "画堂深、莫辞沈醉。", 
      "十年一觉，扬州春梦，离愁似海。", 
      "浩态难留，粉香吹散，几时重会。", 
      "向尊前笑折，一枝红玉，帽檐斜戴。"
    ], 
    "rhythmic": "水龙吟"
  }, 
  {
    "author": "卢祖皋", 
    "paragraphs": [
      "荡红流水无声，暮烟细草黏天远。", 
      "低回倦蝶，往来忙燕，芳期顿懒。", 
      "绿雾迷墙，翠虬腾架，雪明香暖。", 
      "笑依依欲挽，春风教住，还疑是，相逢晚。", 
      "不似梅妆瘦减。", 
      "占人间、丰神萧散。", 
      "攀条弄蕊，天涯犹记，曲阑小院。", 
      "老去情怀，酒边风味，有时重见。", 
      "对枕帏空想，东床旧梦，带将离恨。"
    ], 
    "rhythmic": "水龙吟"
  }, 
  {
    "author": "卢祖皋", 
    "paragraphs": [
      "会昌湖上扁舟，几年不醉西山路。", 
      "流光又是，宫衣初试，安榴半吐。", 
      "千里江山，满川烟草，薰风淮楚。", 
      "念离骚恨远，独醒人去，阑干外，谁怀古。", 
      "亦有鱼龙戏舞。", 
      "艳晴川、绮罗歌鼓。", 
      "乡情节意，尊前同是，天涯羁旅。", 
      "涨渌池塘，翠阴庭院，归期无据。", 
      "问明年此夜，一眉新月，照人何处。"
    ], 
    "rhythmic": "水龙吟"
  }, 
  {
    "author": "卢祖皋", 
    "paragraphs": [
      "世间谁似蓬仙，坐间八帙齐眉寿。", 
      "兰阶更喜，孙枝相映，红芳绿秀。", 
      "鹤舞修庭，鹭飞青嶂，帘垂晴昼。", 
      "向闲中时有，奚囊背锦，开松户，看云岫。", 
      "不羡印金垂斗。", 
      "笑纷纷、白云苍狗。", 
      "银髯似戟，红颜如炼，风流依旧。", 
      "野□晴初，陇梅花下，玉笙吹酒。", 
      "怅今年又是，题笺寄远，倩传杯手。"
    ], 
    "rhythmic": "水龙吟"
  }, 
  {
    "author": "卢祖皋", 
    "paragraphs": [
      "锦云香满镜，岸巾横笛，浮醉一舟轻。", 
      "别愁萦短鬓，晚凉池阁，此地忽逢迎。", 
      "柄圆绿，倚风流、还恁娉婷。", 
      "凭画阑，嫣然输笑，无语寄心情。", 
      "盈盈。", 
      "露华匀玉，日影酣红，记晚妆慵整。", 
      "还暗惊、人间离合，羞对池萍。", 
      "三年一觉西湖梦，又等闲、金井秋声。", 
      "销魂久，夜深月冷风清。"
    ], 
    "rhythmic": "渡江云", 
    "tags": [
      "西湖"
    ]
  }, 
  {
    "author": "卢祖皋", 
    "paragraphs": [
      "玉肌翠袖，较似酴瘦。", 
      "几度熏醒夜窗酒。", 
      "问炎洲何事，得许清凉，尘不到，一段冰壶翦就。", 
      "晚来庭户悄，暗数流光，细拾芳英黯回首。", 
      "念日暮江东，偏为魂销，人易老、幽韵清标似旧。", 
      "正簟纹如水帐如烟，更奈向，月明露浓时候。"
    ], 
    "rhythmic": "洞仙歌"
  }, 
  {
    "author": "卢祖皋", 
    "paragraphs": [
      "月痕霜晕，雪染冰裁翦。", 
      "车马尘中甚曾见。", 
      "自扬州吟罢，踏遍西湖，堪爱处，偏是情高韵远。", 
      "冷香惊梦破，姑射人归，图画空遗旧妆面。", 
      "问何事东君，先与春心，还又是、容易飞花片片。", 
      "对暮寒修竹哽无言，更画角层城，夜闻吹怨。"
    ], 
    "rhythmic": "洞仙歌", 
    "tags": [
      "西湖"
    ]
  }, 
  {
    "author": "卢祖皋", 
    "paragraphs": [
      "东楼佳丽，缥缈风烟表。", 
      "幻得楼山更深窈。", 
      "有苍崖乔木，石磴鸣泉，尘不到，掩映十洲三岛。", 
      "平生丘壑趣，圭衮何心，自是清时重元老。", 
      "想月下云根，鹤唳猿吟，人犹道、作计归游太早。", 
      "待他年功退学商颜，却旋种木奴，缓寻瑶草。"
    ], 
    "rhythmic": "洞仙歌"
  }, 
  {
    "author": "卢祖皋", 
    "paragraphs": [
      "梅窗雪屋，还赋蓬仙寿。", 
      "闻说今年胜於旧。", 
      "有芝书催下，竹史颁春，山好处，留待文章太守。", 
      "商霖消息近，缥缈闲云，一笑无心又出岫。", 
      "纵高卧十年，八帙初开，天未许、闲向人间袖手。", 
      "问西州千骑几时来，对月鹤霜猿，也教知否。"
    ], 
    "rhythmic": "洞仙歌"
  }, 
  {
    "author": "卢祖皋", 
    "paragraphs": [
      "扁舟入浙，便有家山意。", 
      "全胜轺车驾边地。", 
      "爱官尘不到，书眼争明，称寿处，春傍梅花影里。", 
      "平生丘壑志，未老求闲，天亦徘徊就归计。", 
      "想叠嶂双溪，千骑弓刀，浑不似、白石山中胜趣。", 
      "怕竹屋梅窗欲成时，又飞诏东山，谢公催起。"
    ], 
    "rhythmic": "洞仙歌"
  }, 
  {
    "author": "卢祖皋", 
    "paragraphs": [
      "疏雨过，芳节到戎葵。", 
      "缠臂细交纹线缕，称身初试碧绡衣。", 
      "闲步小亭池。", 
      "花下意，脉脉有谁知。", 
      "试把花梢和恨数，因看胡蝶著双飞。", 
      "凝扇立多时。"
    ], 
    "rhythmic": "望江南・忆江南"
  }, 
  {
    "author": "卢祖皋", 
    "paragraphs": [
      "南馆西池迎笑处，轻行不耐冰绡。", 
      "粉香飞过碧阑桥。", 
      "芙蕖争态度，杨柳学飘摇。", 
      "醉里鸾飙乘月去，碧云依旧迢迢。", 
      "深情谁为寄娇娆。", 
      "簟纹风外展，香篆过边销。"
    ], 
    "rhythmic": "临江仙"
  }, 
  {
    "author": "卢祖皋", 
    "paragraphs": [
      "洞府堂深花气满，娉婷绿展红围。", 
      "个中年少出琼姬。", 
      "双笼金约腕，独把玉参差。", 
      "子晋台前无鹤驭，人间空有清诗。", 
      "何如娇小贮帘帷。", 
      "仙风知有待，凉月渐当时。"
    ], 
    "rhythmic": "临江仙"
  }, 
  {
    "author": "卢祖皋", 
    "paragraphs": [
      "跨鹤云间犹未久，风流全胜年时。", 
      "唤回和气上梅枝。", 
      "酒边春市动，琴外画帘垂。", 
      "长是细吟攻愧寿，还歌连桂新词。", 
      "早催凫向南飞。", 
      "一官传鼎鼐，四海看埙篪。"
    ], 
    "rhythmic": "临江仙"
  }, 
  {
    "author": "卢祖皋", 
    "paragraphs": [
      "湘筠展梦，还是带恨枕。", 
      "对千顷、风荷凉艳，水竹清阴。", 
      "半掩龟纱，几回小语月华侵。", 
      "娉婷何处，回首画桥，朱户沈沈。", 
      "闻道近时，题红传素，长是沾襟。", 
      "想当日、冰弦弹断，总废清音。", 
      "准拟归来，扇鸾钗凤巧相寻。", 
      "如今无奈，七十二峰，划地云深。"
    ], 
    "rhythmic": "丑奴儿慢・采桑子慢"
  }, 
  {
    "author": "卢祖皋", 
    "paragraphs": [
      "汀莲凋晚艳，又苹末、起秋风。", 
      "漫搔首徐吟，微云河汉，疏雨梧桐。", 
      "飘零倦寻酒盏，记那回、歌管小楼中。", 
      "玉果蛛丝暗卜，细钗蝉鬓轻笼。", 
      "吴云别後重重。", 
      "凉宴几时同。", 
      "纵人间信有，犀灵鹊喜，密意难通。", 
      "双星分携最苦，念经年、犹有一相逢。", 
      "寂寞桥边旧月，可堪频照西东。"
    ], 
    "rhythmic": "木兰花慢"
  }, 
  {
    "author": "卢祖皋", 
    "paragraphs": [
      "洒窗声未定，怪襟袖、峭寒欺。", 
      "渐邑界空明，山河表里，玉幻琼移。", 
      "天边占春最早，万花中、不遣一尘飞。", 
      "清想吟鞭瘦倚，醉怜歌锦红围。", 
      "谁知。", 
      "未去心期。", 
      "慵酒更慵诗。", 
      "算可人惟有，光浮茗碗，香浸梅枝。", 
      "长安又惊岁换，笑吹来、空点发成丝。", 
      "一舸沧江浩渺，几回归梦参差。"
    ], 
    "rhythmic": "木兰花慢"
  }, 
  {
    "author": "卢祖皋", 
    "paragraphs": [
      "嫩寒催客棹，载酒去、载诗归。", 
      "正红叶漫山，清泉漱石，多少心期。", 
      "三生溪桥话别，怅薜萝、犹惹翠云衣。", 
      "不似今番醉梦，帝城几度斜晖。", 
      "鸿飞。", 
      "烟水弥弥。", 
      "回首处，只君知。", 
      "念吴江鹭忆，孤山鹤怨，依旧东西。", 
      "高峰梦醒云起，是瘦吟、窗底忆君时。", 
      "何日还寻後约，为余先寄梅枝。"
    ], 
    "rhythmic": "木兰花慢"
  }, 
  {
    "author": "卢祖皋", 
    "paragraphs": [
      "翠阴春昼永，乍帘幕、暖飘香。", 
      "正玉节来归，斑衣戏舞，□□荧煌。", 
      "椿期始开九秩，看芝兰、奕叶早传芳。", 
      "都把一门瑞气，酿成九酝霞觞。", 
      "相将。", 
      "诏墨趣星郎。", 
      "乐事未渠央。", 
      "渐锦封鸾诰，鱼轩象服，争贲萱堂。", 
      "西池献桃未熟，醉西湖、日日想偏长。", 
      "紫燕黄鹂院落，牡丹红药时光。"
    ], 
    "rhythmic": "木兰花慢", 
    "tags": [
      "西湖"
    ]
  }, 
  {
    "author": "卢祖皋", 
    "paragraphs": [
      "向蒲江佳处，报新葺、小亭轩。", 
      "有碧嶂青池，幽花瘦竹，白鹭苍烟。", 
      "年华再周甲子，对黄庭、心事只け然。", 
      "都占壶天岁月，便成行地神仙。", 
      "十年。", 
      "微禄萦牵。", 
      "梦绕浙东船。", 
      "更吾庐才喜，篱尽剖，门巷初全。", 
      "何时归来拜寿，尽团栾、笑语玉尊前。", 
      "吟寄疏梅驿外，思随飞雁行边。"
    ], 
    "rhythmic": "木兰花慢"
  }, 
  {
    "author": "卢祖皋", 
    "paragraphs": [
      "午睡醒来策瘦筇。", 
      "几痕茸绿径苔封。", 
      "石榴初□舞裙红。", 
      "中酒情怀滋味薄，肥梅天气带衣慵。", 
      "日长门巷雨馀风。"
    ], 
    "rhythmic": "浣溪沙"
  }, 
  {
    "author": "卢祖皋", 
    "paragraphs": [
      "续续露蛩鸣，索索风梧语。", 
      "瘦骨从来不奈秋，一夜秋如许。", 
      "簟冷卷风漪，髻滑抛云缕。", 
      "展转无人共此情，画角吹残雨。"
    ], 
    "rhythmic": "卜算子"
  }, 
  {
    "author": "卢祖皋", 
    "paragraphs": [
      "双鬓晚风前，一笛秋云外。", 
      "木叶飞时看好山，山亦於人耐。", 
      "意到偶题诗，饮少先成醉。", 
      "笑折花枝步短檐，此意无人会。"
    ], 
    "rhythmic": "卜算子"
  }, 
  {
    "author": "卢祖皋", 
    "paragraphs": [
      "佩解洛波遥，弦冷湘江渺。", 
      "月底盈盈误不归，独立风尘表。", 
      "窗绮护幽妍，瓶玉扶轻袅。", 
      "别後知谁语素心，寂寞山寒峭。"
    ], 
    "rhythmic": "卜算子"
  }, 
  {
    "author": "卢祖皋", 
    "paragraphs": [
      "寒谷耿春姿，遥夜乘幽兴。", 
      "忆得和香载月归，醉里清魂醒。", 
      "霜月解随人，不解将疏影。", 
      "想见江南万斛愁，云卧衣裳冷。"
    ], 
    "rhythmic": "卜算子"
  }, 
  {
    "author": "卢祖皋", 
    "paragraphs": [
      "盘谷居成，辋川图就，便从鸥鹭寻盟。", 
      "泛溪窈窕，游钓寄高情。", 
      "尚忆儿童旧地，疏帘外、烟雨新晴。", 
      "微吟罢，渔歌响答，乃醉中听。", 
      "蓬瀛。", 
      "归计早，下帆坐阅，涛浪堪惊。", 
      "爱闲身长占，风澹波平。", 
      "夜雪何时访戴，梅花下、同款柴扃。", 
      "还知否，清时未许，野渡有舟横。"
    ], 
    "rhythmic": "满庭芳"
  }, 
  {
    "author": "卢祖皋", 
    "paragraphs": [
      "暖入新梢风又起。", 
      "秋千外、雾萦丝细。", 
      "鸠侣寒轻，燕泥香重，人在杏花窗里。", 
      "十二银屏山四倚。", 
      "春醪困、共篝沈水。", 
      "却说当时，柳啼花怨，魂梦为君迢递。"
    ], 
    "rhythmic": "夜行船"
  }, 
  {
    "author": "卢祖皋", 
    "paragraphs": [
      "江南秋欲遍。", 
      "正莼际鲈分，酒边螯荐。", 
      "青林雁霜浅。", 
      "问风流何事，试华偏晚。", 
      "凌波步远。", 
      "误池馆、薰风笑宴。", 
      "梦回时，细翦荷衣，尚倚半酣妆面。", 
      "深院。", 
      "绮霞低映，步障横陈，暮天慵倦。", 
      "无言笑倩。", 
      "尊前恨，仗谁遣。", 
      "似重来鹤驭，锦城依旧，无复仙风宛转。", 
      "念疏星澹月，长眉甚时再见。"
    ], 
    "rhythmic": "瑞鹤仙"
  }, 
  {
    "author": "卢祖皋", 
    "paragraphs": [
      "芙蓉香卸桐阴薄。", 
      "水窗未雨凉先觉。", 
      "何处理秋裳。", 
      "月高砧杵长。", 
      "袂罗新恨悄。", 
      "展转屏山晓。", 
      "长是卷帘时。", 
      "翠禽相对飞。"
    ], 
    "rhythmic": "菩萨蛮"
  }, 
  {
    "author": "卢祖皋", 
    "paragraphs": [
      "烛房花幌参差见。", 
      "疏帘镇日萦愁眼。", 
      "巫峡小山屏。", 
      "梦云犹未成。", 
      "带霜边雁落。", 
      "双字宫罗薄。", 
      "二十四阑干。", 
      "夜来相对寒。"
    ], 
    "rhythmic": "菩萨蛮"
  }, 
  {
    "author": "卢祖皋", 
    "paragraphs": [
      "翠楼十二阑干曲。", 
      "雨痕新染蒲桃绿。", 
      "时节又黄昏。", 
      "东风深闭门。", 
      "玉箫吹未彻。", 
      "窗影梅花月。", 
      "无语只低眉。", 
      "闲拈双荔枝。"
    ], 
    "rhythmic": "菩萨蛮"
  }, 
  {
    "author": "卢祖皋", 
    "paragraphs": [
      "寒丛弄日，宝钿承露，篱落亭亭相倚。", 
      "当年彭泽未归来，料独抱、幽香一世。", 
      "疏风冷雨，澹烟残照，日日重阳天气。", 
      "帽檐已是半敧斜，问瓮里、新篘熟未。"
    ], 
    "rhythmic": "鹊桥仙"
  }, 
  {
    "author": "卢祖皋", 
    "paragraphs": [
      "槐阴閟暑，荷风清梦，满院双成俦侣。", 
      "阶庭一笑玉兰新，把酒更、重逢初度。", 
      "丹书漫启，青云垂上，莫忘八篇奇语。", 
      "功成休驾玉霄云，且长占、赤城佳处。"
    ], 
    "rhythmic": "鹊桥仙"
  }, 
  {
    "author": "卢祖皋", 
    "paragraphs": [
      "澄江晓碧，君山秋静，人与江山俱秀。", 
      "最声吹下紫泥封，看宣献、风流依旧。", 
      "□袍对引，鱼轩徐驾，小队旌旗陪後。", 
      "万家指点寿星明，更把菊、登高时候。"
    ], 
    "rhythmic": "鹊桥仙"
  }, 
  {
    "author": "卢祖皋", 
    "paragraphs": [
      "怪西风、晓来敧帽，年华还是重九。", 
      "天机衮衮山新瘦，客子情怀谁剖。", 
      "微雨後。", 
      "更雁带边寒，袅袅欺罗袖。", 
      "慵荷倦柳。", 
      "悄不似黄花，田田照眼，风味尽如旧。", 
      "登临地，寂寞崇台最久。", 
      "阑干几度搔首。", 
      "翻云覆雨无穷事，流水斜阳知否。", 
      "吟未就。", 
      "但衰草荒烟，商略愁时候。", 
      "闲愁浪有。", 
      "总输与渊明，东篱醉舞，身世付杯酒。"
    ], 
    "rhythmic": "摸鱼儿"
  }, 
  {
    "author": "卢祖皋", 
    "paragraphs": [
      "骄嘶破清晓，分恨临期。", 
      "花下恁月明知。", 
      "馀光是处散离思，最怜香霭霏霏。", 
      "牵衣弹泪，问凄风愁露，划地东西。", 
      "留鞭换佩，怕匆匆、已是迟迟。", 
      "凉怯几番罗袂，还燕别文梁，萤点书帏。", 
      "一自秋娘迢递，黄金对酒，争忍轻挥。", 
      "新来院落，雁难寻、帘幕长垂。", 
      "怕凋梧敲径，惊回旧梦，应也颦眉。"
    ], 
    "rhythmic": "夜飞鹊慢"
  }, 
  {
    "author": "卢祖皋", 
    "paragraphs": [
      "虹雨才收，正抱叶残蝉，渐老云木。", 
      "银汉飞星，玉壶零露，万里素秋如沐。", 
      "倚颦抱独。", 
      "盼娇曾记郎心目。", 
      "向艳歌偏爱，赋情多处寄衷曲。", 
      "凄凉漫有，旧月阑干，夜凉无因，重照颓玉。", 
      "扇纨收、鸾孤蠹损，一番愁绪黯相触。", 
      "回首寒云空雁足。", 
      "露井零乱，已是负了桐阴，可堪轻误，满篱种菊。"
    ], 
    "rhythmic": "秋霁"
  }, 
  {
    "author": "卢祖皋", 
    "paragraphs": [
      "清尊黄菊红萸佩。", 
      "两度云岩醉。", 
      "帽檐今日更清狂。", 
      "冷雨疏风、著意过重阳。", 
      "故宫历历遗烟树。", 
      "往事知何处。", 
      "漫山秋色好题诗。", 
      "吟罢阑干、独自立多时。"
    ], 
    "rhythmic": "虞美人"
  }, 
  {
    "author": "卢祖皋", 
    "paragraphs": [
      "小阁腾腾人似醉。", 
      "鸣阶簌簌霜林坠。", 
      "起向楼头看雪意。", 
      "云犹未。", 
      "雁声一片江风起。", 
      "官里从容何日是。", 
      "偷闲著便寻幽事。", 
      "见说小桥清浅水。", 
      "梅欲蕊。", 
      "吟边陡觉添风味。"
    ], 
    "rhythmic": "渔家傲"
  }, 
  {
    "author": "卢祖皋", 
    "paragraphs": [
      "檐玉敲寒声不定。", 
      "水仙瓶里梅相映。", 
      "半缕篝香云欲暝。", 
      "窗几静。", 
      "月华时送琅玕影。", 
      "不用五湖寻小艇。", 
      "吾庐剩有闲风景。", 
      "薄醉起来行藓径。", 
      "多幽兴。", 
      "悠然一霎风吹醒。"
    ], 
    "rhythmic": "渔家傲"
  }, 
  {
    "author": "卢祖皋", 
    "paragraphs": [
      "白石山中风景异。", 
      "先生日日怀归计。", 
      "何事黄冈飞雪地。", 
      "偏著意。", 
      "画堂却为东坡起。", 
      "人说前身坡老是。", 
      "文章气节浑相似。", 
      "只待鼎彝勋业遂。", 
      "梅花外。", 
      "归来长向山中醉。"
    ], 
    "rhythmic": "渔家傲"
  }, 
  {
    "author": "卢祖皋", 
    "paragraphs": [
      "传得西林一派清。", 
      "年华垂过欠官称。", 
      "居无多地花常好，客有来时鹤自鸣。", 
      "分蕊馆，驻屏星。", 
      "齐眉相对眼尤明。", 
      "弄孙教子婆娑醉，岁岁疏梅入寿觥。"
    ], 
    "rhythmic": "醉梅花・鹧鸪天"
  }, 
  {
    "author": "卢祖皋", 
    "paragraphs": [
      "挽住风前柳。", 
      "问鸱夷、当日扁舟，近曾来否。", 
      "月落潮生无限事，零乱茶烟未久。", 
      "漫留得、莼鲈依旧。", 
      "可是从来功名误，抚荒祠、谁继风流後。", 
      "今古恨，一搔首。", 
      "江涵雁影梅花瘦。", 
      "四无尘、雪飞风起，夜窗如昼。", 
      "万里乾坤清绝处，付与渔翁钓叟。", 
      "又恰是、题诗时候。", 
      "猛拍阑干呼鸥鹭，道他年、我亦垂纶手。", 
      "飞过我，共尊酒。"
    ], 
    "rhythmic": "贺新郎"
  }, 
  {
    "author": "卢祖皋", 
    "paragraphs": [
      "几叶凋枫，半篙寒日，傍桥系船。", 
      "爱洞门深锁，人间福地，双溪分占，天上星躔。", 
      "破帽敧寒，短鞭敲月，此地经行知几年。", 
      "空赢得，似沈郎消瘦，还欠诗篇。", 
      "沙鸥伴我愁眠。", 
      "向水驿风亭红蓼边。", 
      "有村醪可饮，且须同醉，溪鱼堪鲙，切莫论钱。", 
      "笠泽波头，垂虹桥上，橙蟹肥时霜满天。", 
      "相随否，算江南江北，惟有君闲。"
    ], 
    "rhythmic": "沁园春"
  }, 
  {
    "author": "卢祖皋", 
    "paragraphs": [
      "台色齐辉，一点长庚，夜来更明。", 
      "渐日添宫线，功催补衮，春回梅萼，香趁调羹。", 
      "鹤禁班高，槐庭恩重，八秩骎骎人共荣。", 
      "谁知道，纵身居公辅，心似书生。", 
      "东楼见说初成。", 
      "有帘卷江山万里横。", 
      "想高情长羡，碧云出处，清时未计，绿野经营。", 
      "东阁郎君，南宫进士，管领孙枝扶寿觥。", 
      "齐眉醉，笑尊前乐事，真个全并。"
    ], 
    "rhythmic": "沁园春"
  }, 
  {
    "author": "卢祖皋", 
    "paragraphs": [
      "十顷涵空碧。", 
      "画图中、峥嵘幻玉，乱零吹璧。", 
      "倚遍危阑吟不尽，把酒风前岸帻。", 
      "记当日、西湖为客。", 
      "谁翦吴淞江上水，笑乾坤、奇事成儿剧。", 
      "还照我，夜窗白。", 
      "崇台目断清无极。", 
      "引枝筇、琼瑶步软，印登临屐。", 
      "娃馆娉婷知何在，泪粉愁浓恨积。", 
      "故化作、飞花狼籍。", 
      "旧事悠悠浑莫问，有玉蟾、醉里曾相识。", 
      "聊伴我，夜吹笛。"
    ], 
    "rhythmic": "贺新郎", 
    "tags": [
      "西湖"
    ]
  }, 
  {
    "author": "卢祖皋", 
    "paragraphs": [
      "万里岷峨路。", 
      "笑归来、野逸萧闲，旧时风度。", 
      "玉陛金闺春引处，迟却京华步武。", 
      "漫赢得、西湖佳趣。", 
      "香篆琴丝帘影外，有朝云、夜月和鸥鹭。", 
      "都辨我，醉中句。", 
      "飞凫又报匡庐去。", 
      "怕赤霄、班里依然，有人留取。", 
      "头黑功名浑好在，漫浪从渠赋予。", 
      "但爱我、襟期相遇。", 
      "满把一觞为君寿，有风荷、万顷摇清暑。", 
      "聊为此，金缕。"
    ], 
    "rhythmic": "贺新郎", 
    "tags": [
      "庐山", 
      "西湖"
    ]
  }, 
  {
    "author": "卢祖皋", 
    "paragraphs": [
      "梦回金井卸梧桐。", 
      "嘶马带疏钟。", 
      "草面露痕浓。", 
      "渐薄袖、清寒暗通。", 
      "天低绛阙，云浮碧海，残月尚朦胧。", 
      "吹面桂花风。", 
      "峭不似、红尘道中。"
    ], 
    "rhythmic": "太常引"
  }, 
  {
    "author": "卢祖皋", 
    "paragraphs": [
      "露华深酿古香浓。", 
      "一树□云丛。", 
      "窗间试与，闲培秋事，聊寄幽悰。", 
      "钩帘静对西风晚，尘外小房栊。", 
      "轻阴澹日，浅寒清月，想见山中。"
    ], 
    "rhythmic": "小阑干・少年游"
  }, 
  {
    "author": "卢祖皋", 
    "paragraphs": [
      "惜春心。", 
      "步花阴。", 
      "怕春深。", 
      "风扬游丝吹落絮，满园林。", 
      "日长帘幕沈沈。", 
      "朱阑畔、斜亸琼簪。", 
      "笑摘梨花闲照水，贴眉心。"
    ], 
    "rhythmic": "倚阑令・春光好"
  }, 
  {
    "author": "卢祖皋", 
    "paragraphs": [
      "楼倚晴空，炎云净、晚来风力。", 
      "沧海外、等闲吹上，满轮寒璧。", 
      "河汉低垂天欲近，乾坤浩荡秋无极。", 
      "凭阑干、衣袂拂青冥，知何夕。", 
      "登眺地，追畴昔。", 
      "吴越事，皆陈迹。", 
      "对清光祗有，醉吟消得。", 
      "万古悠悠惟月在，浮生衮衮空头白。", 
      "自骑鲸、仙去有谁知，遥相忆。"
    ], 
    "rhythmic": "满江红"
  }, 
  {
    "author": "卢祖皋", 
    "paragraphs": [
      "拟问扁舟，归来趁、蓬莱寿席。", 
      "还又向、月城迢递，岁寒为客。", 
      "多竹襟期居已就，一川图画□堪觅。", 
      "想玉笙、霜鹤拥蹁跹，真仙伯。", 
      "身早退，头翻黑。", 
      "心最懒，闲偏适。", 
      "更新来膝下，始看袍色。", 
      "安石正多人望在，子公何用缄书立。", 
      "但年年、把酒为梅花，寻消息。"
    ], 
    "rhythmic": "满江红"
  }, 
  {
    "author": "卢祖皋", 
    "paragraphs": [
      "千载风云，庆符良月先呈瑞。", 
      "旧家阴郭帝恩浓，圭衮公侯地。", 
      "不道蝉联鼎贵。", 
      "对秋灯、依然风味。", 
      "紫囊归去，绿野闲来，青毡都未。", 
      "琴鹤相随，小山花竹便幽意。", 
      "满襟和气是藏春，日觉诗名起。", 
      "已动金瓯姓字。", 
      "早梅□，□□□□。", 
      "□□□□，□□□□，□□□□。"
    ], 
    "rhythmic": "烛影摇红"
  }, 
  {
    "author": "卢祖皋", 
    "paragraphs": [
      "五云腾晓。", 
      "望凝香画戟，恍然蓬岛。", 
      "玉露冰壶，照神仙风表。", 
      "诗书坐啸。", 
      "唤淮楚、满城春好。", 
      "雨谷催耕，风帘戏鼓，家家欢笑。", 
      "南湖细吟未了。", 
      "看金莲夜直，丹凤飞诏。", 
      "鬓影青青，办功名多少。", 
      "持杯满釂。", 
      "听千里、载歌难老。", 
      "试问尊前，蟠桃次第，红芳犹小。"
    ], 
    "rhythmic": "月城春・四犯翦梅花"
  }, 
  {
    "author": "卢祖皋", 
    "paragraphs": [
      "六鹤飞来松帐晓，菊迟梅早年光。", 
      "西池移宴到萱堂。", 
      "笙箫清弄玉，环佩暖回香。", 
      "未问诰花金五色，新来乐事难量。", 
      "双添雏凤趁称觞。", 
      "争书八十字，分抱彩衣旁。"
    ], 
    "rhythmic": "临江仙"
  }, 
  {
    "author": "卢祖皋", 
    "paragraphs": [
      "春色元无主。", 
      "荷东君、著意看承，等闲分付。", 
      "多少无情风与浪，又那更、蝶欺蜂妒。", 
      "算燕雀、眼前无数。", 
      "从便帘栊能爱护，到如今、已是成迟暮。", 
      "芳草碧，遮归路。", 
      "看看做到难言处。", 
      "怕宣郎、轻转旌旗，易歌襦裤。", 
      "月满西楼弦索静，云蔽昆城阆府。", 
      "便恁地、一帆轻举。", 
      "独倚阑干愁拍碎，惨玉容、泪眼如红雨。", 
      "去与住，两难诉。"
    ], 
    "rhythmic": "贺新郎"
  }, 
  {
    "author": "孙居敬", 
    "paragraphs": [
      "宿酲初愈。", 
      "更花焰频催，叶蕉重举。", 
      "浓露沾丛，薰风入樾，黄叶马头飞舞。", 
      "梦结尚依征旆，笛怨谁教渔谱。", 
      "村路转，见寒机灯在，晨炊人语。", 
      "无据。", 
      "堪恨处。", 
      "残月满襟，不念人羁旅。", 
      "天接山光，云拖雁影，多少别离情绪。", 
      "绣被香温密叠，罗帕粉痕重护。", 
      "这滋味，最不堪两鬓，菱花羞觑。"
    ], 
    "rhythmic": "喜迁莺"
  }, 
  {
    "author": "孙居敬", 
    "paragraphs": [
      "触事老来情绪懒，西湖债未曾还。", 
      "试呼小艇访孤山。", 
      "昔年鸥鹤侣，总笑鬓斓斑。", 
      "仙去坡翁山耐久，烟霏空翠凭阑。", 
      "日斜尚觉酒肠宽。", 
      "水云天共色，乃一声间。"
    ], 
    "rhythmic": "临江仙", 
    "tags": [
      "西湖"
    ]
  }, 
  {
    "author": "孙居敬", 
    "paragraphs": [
      "摘索枝头何处玉，吹来万里春风。", 
      "须臾陆地遍芙蓉。", 
      "珠帘和气扑，一笑夺炉红。", 
      "文字红裙相间出，主人钟鼎仙翁。", 
      "清谈隽语与香浓。", 
      "太平欢意远，人在玉壶中。"
    ], 
    "rhythmic": "临江仙"
  }, 
  {
    "author": "孙居敬", 
    "paragraphs": [
      "风月为佳节。", 
      "更湖光、平铺十里，水晶宫阙。", 
      "若向孤山邀俗驾，只恐梅花凄咽。", 
      "有图画、天然如揭。", 
      "好看骚人冰雪句，走龙蛇、醉墨成三绝。", 
      "尘世事，谩如发。", 
      "真须脚踏层冰滑。", 
      "倚高寒、身疑羽化，水平天阔。", 
      "目送云边双白鹭，杳杳冲烟出没。", 
      "□□□、□□□□。", 
      "唤醒儿曹梁甑梦，把逍遥、齐物从头说。", 
      "洗夜光，弄明月。"
    ], 
    "rhythmic": "贺新郎"
  }, 
  {
    "author": "孙居敬", 
    "paragraphs": [
      "王孙去後几时归。", 
      "音信全稀。", 
      "绿痕染遍天涯草，更小红、已破桃枝。", 
      "此恨无人共说，梦回月满楼时。", 
      "只应明月照心期。", 
      "一向舒眉。", 
      "若还早遂蓝桥约，更不举、玉盏东西。", 
      "怎望黄金屋贮，只图夸道于飞。"
    ], 
    "rhythmic": "风入松"
  }, 
  {
    "author": "孙居敬", 
    "paragraphs": [
      "画梁燕子报新归。", 
      "好语全稀。", 
      "庭芳侵亚红相对，却羞见、蕊蕊枝枝。", 
      "说与吹箫旧侣，痴心指望多时。", 
      "朝云暮雨失欢期。", 
      "碧画谁眉。", 
      "凝愁立处桐阴转，又还是、红日将西。", 
      "谩道梅花纸帐，鸳鸯终待双飞。"
    ], 
    "rhythmic": "风入松"
  }, 
  {
    "author": "孙居敬", 
    "paragraphs": [
      "买断一川云，团结樵歌渔笛。", 
      "莫向此中轻说，污天然寒碧。", 
      "短蓬穿菊更移枨，香满不须摘。", 
      "搔首断霞夕影，散银原千尺。"
    ], 
    "rhythmic": "好事近"
  }, 
  {
    "author": "孙居敬", 
    "paragraphs": [
      "翠幄轻寒护夜，寒妆靓暖宜春。", 
      "酒筹诗令逐时新。", 
      "仙佩朋簪清兴。", 
      "凤炬呈妍粟粟，水仙照座盈盈。", 
      "约君策马贺升平。", 
      "回首尊前风韵。"
    ], 
    "rhythmic": "西江月"
  }, 
  {
    "author": "郑梦协", 
    "paragraphs": [
      "大江流日夜，客心愁、不禁晚来风。", 
      "把英雄□气，兴衰馀事，吹散无踪。", 
      "但有山围故国，依旧夕阳中。", 
      "直北神州路，几点飞鸿。", 
      "欲问周郎赤壁，叹沙沈断戟，烟锁艨艟。", 
      "听波声如语，空乱荻花丛。", 
      "甚云间、平安信少，到黄昏、偏映落霞红。", 
      "莼鲈美，扁舟归去，相伴渔翁。"
    ], 
    "rhythmic": "八声甘州"
  }, 
  {
    "author": "真德秀", 
    "paragraphs": [
      "两岸月桥花半吐。", 
      "红透肌香，暗把游人误。", 
      "尽道武陵溪上路。", 
      "不知迷入江南去。", 
      "先自冰霜真态度。", 
      "何事枝头，点点胭脂污。", 
      "莫是东君嫌淡素。", 
      "问花花又娇无语。"
    ], 
    "rhythmic": "蝶恋花"
  }, 
  {
    "author": "留元刚", 
    "paragraphs": [
      "风送清篙，沿流溯、武夷九曲。", 
      "回首处，虹桥无复，幔亭遗屋。", 
      "翠壁云屏临钓石，银河雪瀑飞寒玉。", 
      "想当年、铁笛倚林吹，秋空绿。", 
      "褰荇带，筇竹。", 
      "披荷芰，餐椒菊。", 
      "问丹崖碧岭，底堪重辱。", 
      "青笈不妨娱老眼，乌靴未许污吾足。", 
      "恰仙游、一枕梦醒来，胡麻熟。"
    ], 
    "rhythmic": "满江红"
  }, 
  {
    "author": "熊节", 
    "paragraphs": [
      "麒麟早贵挂朝冠。", 
      "自合侍金銮。", 
      "收拾经纶事业，从容游戏人间。", 
      "祗今侍彩，符分楚甸，名在蓬山。", 
      "直待疏封大国，秋光长映朱颜。"
    ], 
    "rhythmic": "朝中措"
  }, 
  {
    "author": "范炎", 
    "paragraphs": [
      "襟韵何如，文雅风流，王谢辈人。", 
      "问传家何物，多书插架，放怀无可，有酒盈樽。", 
      "一咏一谈，悠然高致，似醉当年曲水春。", 
      "还知否，壮胸中万卷，笔下千军。", 
      "门前我有佳宾。", 
      "但明月、清风更此君。", 
      "喜西庐息驾，心间胜日，东皇倚杖，目送行云。", 
      "闻道君王，玉堂佳处，欲诏长杨奏赋孙。", 
      "功名看，一枝丹桂，两树灵椿。"
    ], 
    "rhythmic": "沁园春"
  }, 
  {
    "author": "汪相如", 
    "paragraphs": [
      "指点縠江水，遥认作琼醅。", 
      "介公眉寿，年年倾入紫霞杯。", 
      "寿与江流无尽，人在壶天不老，谈笑领春回。", 
      "昨夜瞻南极，列宿拱中台。", 
      "补天工，取日手，济时材。", 
      "不应勇退，归来绿野宴瑶台。", 
      "天要先生调燮，人要先生休养，虚左待重来。", 
      "再捧长生箓，依旧面三槐。"
    ], 
    "rhythmic": "水调歌・水调"
  }, 
  {
    "author": "张敬斋", 
    "paragraphs": [
      "卓茕欧阳子，是江山、毓秀锺灵，异才间世。", 
      "恰则韶光三月暮，叶尧阶有四。", 
      "正天启、悬弧盛事。", 
      "金鸭亭亭书云篆，散非烟、南极真仙至。", 
      "来为尔，荐嘉瑞。", 
      "神清洞府丹书字。", 
      "拥笙歌、绮席高张，更罗珠翠。", 
      "个里长春人不老，仙籍玉环暗记。", 
      "但判取、沈醉。", 
      "拟作新诗八千首，待一年、一献称俾尔。", 
      "耆而艾，昌而炽。"
    ], 
    "rhythmic": "贺新郎"
  }, 
  {
    "author": "徐照", 
    "paragraphs": [
      "雨多庭石上苔文。", 
      "门外春光老几分。", 
      "为把旧书藏宝带，误翻残酒湿绡裙。", 
      "风头花片难装缀，愁里莺声怯听闻。", 
      "恰似翦刀裁破恨，半随妾处半随君。"
    ], 
    "rhythmic": "瑞鹧鸪"
  }, 
  {
    "author": "徐照", 
    "paragraphs": [
      "帘影筛金线，炉烟篆翠丝。", 
      "菰芽新出满盆池。", 
      "唤起玉瓶添水、养鱼儿。", 
      "意取钗虫碧，慵梳髻翅垂。", 
      "相思无处说相思。", 
      "笑把画罗小扇、觅春词。"
    ], 
    "rhythmic": "南歌子"
  }, 
  {
    "author": "徐照", 
    "paragraphs": [
      "绿围红绕。", 
      "一枕屏山晓。", 
      "怪得今朝偏起早。", 
      "笑道牡丹开了。", 
      "迎人卷上珠帘，小螺未拂眉尖。", 
      "贪教玉笼鹦鹉，杨花飞满妆奁。"
    ], 
    "rhythmic": "清平乐"
  }, 
  {
    "author": "徐照", 
    "paragraphs": [
      "绿杨庭户静沈沈。", 
      "杨花吹满襟。", 
      "晚来闲向水边寻。", 
      "惊飞双浴禽。", 
      "分别後，忍登临。", 
      "暮寒天气阴。", 
      "妾心移得在君心。", 
      "方知人恨深。"
    ], 
    "rhythmic": "阮郎归"
  }, 
  {
    "author": "徐照", 
    "paragraphs": [
      "萤飞月里无光色。", 
      "波水不摇楼影直。", 
      "每怜宿粉涴啼痕，懒把旧书观字迹。", 
      "枯荷露重时闻滴。", 
      "君梦不来谁阻隔。", 
      "妾身不畏浙江风，飞去飞来方瞬息。"
    ], 
    "rhythmic": "玉楼春"
  }, 
  {
    "author": "可旻", 
    "paragraphs": [
      "曾讲弥陀经十遍。", 
      "孤山疏钞频舒卷。", 
      "事理圆融文义显。", 
      "多方便。", 
      "到头只劝生莲苑。", 
      "本性弥陀随体现。", 
      "唯心净土何曾远。", 
      "十万程途从事见。", 
      "休分辨。", 
      "临终但自亲行转。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "我佛莲华随步踏。", 
      "黄金妙相青螺发。", 
      "因地曾将洪誓发。", 
      "四十八。", 
      "众生尽度成菩萨。", 
      "宫殿红香华影合。", 
      "宝阶三道琉璃阔。", 
      "水鸟树林皆念法。", 
      "声嘈囋。", 
      "空中零乱天华撒。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "彼土因何名极乐。", 
      "莲华九品无三恶。", 
      "虽有频伽并白鹤。", 
      "非彰灼。", 
      "如来变化宣流作。", 
      "九品一生离五浊。", 
      "自然身挂珠璎珞。", 
      "宛转白毫生额角。", 
      "长辉烁。", 
      "百千业障都消却。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "佛赞西方经现在。", 
      "广长舌相三千界。", 
      "为要众生生信解。", 
      "临终迈。", 
      "不修净业犹何待。", 
      "七宝池塘波一派。", 
      "莲华朵朵车轮大。", 
      "华内托生真自在。", 
      "分三辈。", 
      "阿鞞跋致长无退。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "鹦鹉频伽知几只。", 
      "音声和雅鸣朝夕。", 
      "演畅五根并五力。", 
      "令人忆。", 
      "心飞恨不身生翼。", 
      "从是西方十万亿。", 
      "山长水远谁人识。", 
      "唯是观门归路直。", 
      "真消息。", 
      "坐澄劫水琉璃碧。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "清净乐邦吾本郡。", 
      "娑婆流浪因贪吝。", 
      "冉冉思归霜入鬓。", 
      "深嗟恨。", 
      "塞鸿不解传音信。", 
      "落日尽边沙隐隐。", 
      "向西望处归应近。", 
      "天乐是时相接引。", 
      "宜精进。", 
      "紫金台上谁无分。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "理性本来长自在。", 
      "灵通昭彻光无碍。", 
      "因被无明风恼害。", 
      "真如海。", 
      "等闲吹动波千派。", 
      "五蕴山头云叆叇。", 
      "遮藏心月无光彩。", 
      "六贼会须知悔改。", 
      "除贪爱。", 
      "刹那跳出娑婆界。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "为厌娑婆求净土。", 
      "驰情送想存朝暮。", 
      "谁信不劳移一步。", 
      "西方去。", 
      "楼台隐隐云深处。", 
      "珠网为光华作雨。", 
      "金沙布地无尘土。", 
      "怎不教人思去路。", 
      "心专注。", 
      "坐观落日如悬鼓。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "四相相催生病老。", 
      "死魔不定朝难保。", 
      "争似寅昏持佛号。", 
      "西方好。", 
      "树林水鸟称三宝。", 
      "磨灭等闲髭鬓皓。", 
      "乐邦行计唯宜早。", 
      "万亿国邦非远道。", 
      "休烦恼。", 
      "一弹指顷能行到。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "人世罪冤知底数。", 
      "前程不是无冥府。", 
      "争似静焚香一炷。", 
      "无行住。", 
      "声声称念弥陀父。", 
      "罪业尽消生有处。", 
      "弥陀愿力堪凭据。", 
      "十念一心存旦暮。", 
      "西方路。", 
      "功成足步红莲去。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "万事到头无益已。", 
      "寻思只有修行是。", 
      "若送此心游宝地。", 
      "还容易。", 
      "坐观落日当西坠。", 
      "万顷红光归眼际。", 
      "眼开眼闭长明媚。", 
      "此观成时知法味。", 
      "心欢喜。", 
      "临终决定生莲里。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "西望乐邦云杳隔。", 
      "一钩新月弯弯白。", 
      "意欲往生何计策。", 
      "劳魂魄。", 
      "弥陀一念声千百。", 
      "金殿玉楼为屋宅。", 
      "七重行树强松柏。", 
      "华里托生非血脉。", 
      "真高格。", 
      "乐天不是蓬莱客。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "富贵经中谈净域。", 
      "赤珠玛瑙为严饰。", 
      "彼土众生当晓色。", 
      "擎衣裓。", 
      "妙华供养他方佛。", 
      "稚小嬉游随没溺。", 
      "娑婆是苦何曾识。", 
      "忻厌迩来方有力。", 
      "从朝夕。", 
      "静焚一炷香凝碧。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "文墨尖新无处用。", 
      "已将名利浑如梦。", 
      "一串数珠随手弄。", 
      "休千种。", 
      "唯闻念佛心欢勇。", 
      "漾空中仙乐动。", 
      "笙箫声细天风送。", 
      "接引凡夫归圣众。", 
      "香云捧。", 
      "男儿此日方崇重。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "休纵心猿驰意马。", 
      "牢将系念绳头把。", 
      "说破十疑因智者。", 
      "争传写。", 
      "庐山又结莲华社。", 
      "十八大贤居会下。", 
      "功成五色云西驾。", 
      "诸上善人都在那。", 
      "相迎迓。", 
      "聚头只说无生话。"
    ], 
    "rhythmic": "渔家傲", 
    "tags": [
      "庐山"
    ]
  }, 
  {
    "author": "可旻", 
    "paragraphs": [
      "三十六般包一袋。", 
      "脓囊臭秽犹贪爱。", 
      "恰似蜣螂推粪块。", 
      "无停待。", 
      "朝朝只在尘中め。", 
      "若解坚心生重悔。", 
      "宁拘恶逆并魁脍。", 
      "一念能消千劫罪。", 
      "生华内。", 
      "满身璎珞鸣珂佩。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "一点神魂初托魄。", 
      "青莲华里琉璃宅。", 
      "毫相法音非间隔。", 
      "虽明白。", 
      "到头不似金台客。", 
      "九品高低随报获。", 
      "或经劫数华方拆。", 
      "若是我生心性窄。", 
      "应煎迫。", 
      "未开须把莲华擘。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "净土故乡嗟乍别。", 
      "天涯流浪经时节。", 
      "老去染沾眉鬓雪。", 
      "思归切。", 
      "闻声愿寄辽天月。", 
      "念念时时修净业。", 
      "临终佛定来迎接。", 
      "有誓表为诚实说。", 
      "广长舌。", 
      "三千遍覆红莲叶。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "善导可嗟今已往。", 
      "化来老少皆归向。", 
      "佛念一声分一镪。", 
      "声才响。", 
      "一声一佛虚空上。", 
      "八万四千奇妙相。", 
      "光明寿命皆无量。", 
      "金色臂垂千万丈。", 
      "鹅王掌。", 
      "誓来迎接归安养。"
    ], 
    "rhythmic": "渔家傲"
  }, 
  {
    "author": "可旻", 
    "paragraphs": [
      "西土纹成东土壤。", 
      "星飞一点千华界。", 
      "勿讶神魂生去快。", 
      "无遮碍。", 
      "乐邦只在同居内。", 
      "八德池深华又大。", 
      "跏趺端坐莲华载。", 
      "耳听法音心悟解。", 
      "低头拜。", 
      "从今跳出胞胎外。"
    ], 
    "rhythmic": "渔家傲"
  }, 
  {
    "author": "净圆", 
    "paragraphs": [
      "娑婆苦，长劫受轮回。", 
      "不断苦因离火宅，祗随业报入胞胎。", 
      "辜负这灵台。", 
      "朝又暮，寒暑急相催。", 
      "一个幻身能几日，百端机巧衮尘埃。", 
      "何得出头来。"
    ], 
    "rhythmic": "望江南・忆江南"
  }, 
  {
    "author": "净圆", 
    "paragraphs": [
      "娑婆苦，身世一浮萍。", 
      "蚊蚋睫中争小利，蜗牛角上窃虚名。", 
      "一点气难平。", 
      "人我盛，日夜长无明。", 
      "地狱争头成队入，西方无个肯修行。", 
      "空死复空生。"
    ], 
    "rhythmic": "望江南・忆江南"
  }, 
  {
    "author": "净圆", 
    "paragraphs": [
      "娑婆苦，情念骤如风。", 
      "六贼村中无暂息，四蛇箧内更相攻。", 
      "谁是主人公。", 
      "无慧力，爱网转关笼。", 
      "一向四楞低搭地，不思两脚欲梢空。", 
      "前路更匆匆。"
    ], 
    "rhythmic": "望江南・忆江南"
  }, 
  {
    "author": "净圆", 
    "paragraphs": [
      "娑婆苦，生老病无常。", 
      "九窍腥臊流秽污，一包脓血贮皮囊。", 
      "争弱又争强。", 
      "随妄想，耽欲更荒唐。", 
      "念佛看经云著相，破斋毁戒却无妨。", 
      "祗恐有阎王。"
    ], 
    "rhythmic": "望江南・忆江南"
  }, 
  {
    "author": "净圆", 
    "paragraphs": [
      "娑婆苦，终日走尘寰。", 
      "不觉年光随逝水，那堪白发换朱颜。", 
      "六趣任循环。", 
      "今与古，谁肯死前闲。", 
      "危脆利名才入手，虚华财色便追攀。", 
      "荣辱片时间。"
    ], 
    "rhythmic": "望江南・忆江南"
  }, 
  {
    "author": "净圆", 
    "paragraphs": [
      "娑婆苦，光影急如流。", 
      "宠辱悲欢何日了，是非人我几时休。", 
      "生死路悠悠。", 
      "三界里，水面一浮沤。", 
      "纵使英雄功盖世，祗留白骨掩荒丘。", 
      "何似早回头。"
    ], 
    "rhythmic": "望江南・忆江南"
  }, 
  {
    "author": "净圆", 
    "paragraphs": [
      "西方好，随念即超群。", 
      "一点灵光随落日，万端尘事付浮云。", 
      "人世自纷纷。", 
      "凝望处，决定去栖神。", 
      "金地经行光里步，玉楼宴坐定中身。", 
      "方好任天真。"
    ], 
    "rhythmic": "望江南・忆江南"
  }, 
  {
    "author": "净圆", 
    "paragraphs": [
      "西方好，琼树耸高空。", 
      "弥覆七重珠宝网，庄严百亿妙华宫。", 
      "宫里众天童。", 
      "金地上，栏绕重重。", 
      "华雨飘香散漫，乐音嘹亮鼓清风。", 
      "闻者乐无穷。"
    ], 
    "rhythmic": "望江南・忆江南"
  }, 
  {
    "author": "净圆", 
    "paragraphs": [
      "西方好，七宝成池。", 
      "四色好华敷菡萏，八功德水泛清漪。", 
      "除渴又除饥。", 
      "池岸上，楼殿势飞。", 
      "碧玉雕栏填玛瑙，黄金危栋间玻璃。", 
      "随处发光辉。"
    ], 
    "rhythmic": "望江南・忆江南"
  }, 
  {
    "author": "净圆", 
    "paragraphs": [
      "西方好，群鸟美音声。", 
      "华下和鸣歌六度，光中哀雅赞三乘。", 
      "闻者悟无生。", 
      "三恶道，犹自不知名。", 
      "皆是佛慈亲变化，欲宣法语警迷情。", 
      "心地顿圆明。"
    ], 
    "rhythmic": "望江南・忆江南"
  }, 
  {
    "author": "净圆", 
    "paragraphs": [
      "西方好，清旦供尤佳。", 
      "缥缈仙云随宝仗，轻盈衣贮天华。", 
      "十万去非赊。", 
      "诸佛土，随念遍河沙。", 
      "莲掌抚摩亲授记，潮音清妙响频伽。", 
      "时至即还家。"
    ], 
    "rhythmic": "望江南・忆江南"
  }, 
  {
    "author": "净圆", 
    "paragraphs": [
      "西方好，我佛大慈悲。", 
      "但具三心圆十念，即登九品越三祗。", 
      "神力不思议。", 
      "临报尽，接引定无疑。", 
      "普愿众生同系念，金台天乐共迎时。", 
      "弹指到莲池。"
    ], 
    "rhythmic": "望江南・忆江南"
  }, 
  {
    "author": "刘学箕", 
    "paragraphs": [
      "木叶尽凋，湖色接天，雪月明江水。", 
      "凌万顷、一苇纵所之。", 
      "若凭虚驭风仙子。", 
      "听洞箫、绵延不绝如缕，馀音袅袅游丝曳。", 
      "乃举酒赋诗，玉鳞霜蟹，是中风味偏美。", 
      "任满头堆絮雪花飞。", 
      "更月澹蓬窗冻云垂。", 
      "山郁苍苍，桥卧沈沈，夜鹊惊起。", 
      "噫。", 
      "倚兰桨兮。", 
      "我今恍惚遗身世。", 
      "渔樵甘放浪，蜉蝣然、寄天地。", 
      "叹富贵何时。", 
      "功名浪语。", 
      "人生寓乐虽情尔。", 
      "知逝者如斯。", 
      "盈虚如彼，则知变者如是。", 
      "且物生宇宙各有司。", 
      "非已有纤毫莫得之。", 
      "委吾心、耳目所寄。", 
      "用之而不竭，取则不吾禁，自色自声，本非有意。", 
      "望东来孤鹤缟其衣。", 
      "快乘之、从此仙矣。"
    ], 
    "rhythmic": "哨遍"
  }, 
  {
    "author": "刘学箕", 
    "paragraphs": [
      "灯火已收正月半。", 
      "一夜东风，吹得寒威转。", 
      "怪得美人贪睡暖。", 
      "飞瑛积玉千林变。", 
      "道是柳绵春尚浅。", 
      "比著梅花，花已都零乱。", 
      "漠漠一天迷望眼。", 
      "多情更把征衣点。"
    ], 
    "rhythmic": "蝶恋花"
  }, 
  {
    "author": "刘学箕", 
    "paragraphs": [
      "午睡莺惊起。", 
      "鬓云偏、未整，凤钗斜坠。", 
      "宿酒残妆无意绪，春恨春愁如水。", 
      "谁共说、厌厌情味。", 
      "手展流苏腰肢瘦，叹黄金、两细香消臂。", 
      "心事远，仗谁寄。", 
      "帘栊渐是槐风细。", 
      "对梧桐、清阴满院，夏初天气。", 
      "回首春空梨花梦，屈指从头暗记。", 
      "叹薄、抛人容易。", 
      "目断孤鸿沈双鲤，恨萧郎、不寄相思字。", 
      "幽恨积，黛眉翠。"
    ], 
    "rhythmic": "贺新郎"
  }, 
  {
    "author": "刘学箕", 
    "paragraphs": [
      "淑景韶光晴昼。", 
      "帘外雨、欲无还有。", 
      "流莺枝上转新声，梦初醒、厌厌病酒。", 
      "天连碧草凝情久。", 
      "思旧事、不堪搔首。", 
      "怀人有恨水云深，又绿暗、桥西柳。"
    ], 
    "rhythmic": "忆王孙"
  }, 
  {
    "author": "刘学箕", 
    "paragraphs": [
      "柳絮风翻高下飞。", 
      "雨笼晴、香径尚泥。", 
      "女伴笑、踏青好，凤钗偏、花压鬓垂。", 
      "乱莺双燕春情绪，搅愁心、欲诉向谁。", 
      "人间道、因谁瘦，拈青梅、闲敛黛眉。"
    ], 
    "rhythmic": "恋绣衾"
  }, 
  {
    "author": "刘学箕", 
    "paragraphs": [
      "池上楼台堤上路。", 
      "尽日悠扬飞舞。", 
      "欲下还重举。", 
      "又随胡蝶墙东去。", 
      "糁径飘空无定处。", 
      "来往绿窗朱户。", 
      "却被春风妒。", 
      "送将蛛网留连住。"
    ], 
    "rhythmic": "惜分飞"
  }, 
  {
    "author": "刘学箕", 
    "paragraphs": [
      "天上仙人萼绿华。", 
      "何年分种小山家。", 
      "九秋风露溢窗纱。", 
      "密密翠罗攒玉叶，团团黄粟刻金花。", 
      "一枝归插鬓云斜。"
    ], 
    "rhythmic": "浣溪沙"
  }, 
  {
    "author": "刘学箕", 
    "paragraphs": [
      "往事何堪说。", 
      "念人生、消磨寒暑，漫营裘葛。", 
      "少日功名频看镜，绿鬓未雪。", 
      "渐老矣、愁生华发。", 
      "国耻家雠何年报，痛伤神、遥望关河月。", 
      "悲愤积，付湘瑟。", 
      "人生未可随时别。", 
      "守忠诚、不替天意，自能符合。", 
      "误国诸人今何在，回首怨深次骨。", 
      "叹南北、久成离绝。", 
      "中夜闻鸡狂起舞，袖青蛇、戛击光磨铁。", 
      "三太息，皆空裂。"
    ], 
    "rhythmic": "贺新郎"
  }, 
  {
    "author": "刘学箕", 
    "paragraphs": [
      "东阁凭诗说。", 
      "对丰姿、飘然杖屦，澹然巾葛。", 
      "竹外一枝斜更好，玉质冰肌粲雪。", 
      "谁折向、满头宣发。", 
      "水驿云窗烟庭院，更宜晴、宜雨还宜月。", 
      "霜夜永，景萧瑟。", 
      "孤芳夐与群芳别。", 
      "陇程遥、攀条难寄，碧云惊合。", 
      "桃李漫山空春艳，不比仙风道骨。", 
      "有潇洒、清新奇绝。", 
      "我被幽香相懊恼，宋广平、岂但心如铁。", 
      "飞暗度，石吹裂。"
    ], 
    "rhythmic": "贺新郎"
  }, 
  {
    "author": "刘学箕", 
    "paragraphs": [
      "晓听儿曹说。", 
      "道前村、疏梅莫与，蔽萧缠葛。", 
      "急与呼童诛翦尽，趁此江天暮雪。", 
      "唤小艇、渔翁鹤发，凛冽寒风吹酒面，与何人、共泛山阴月。", 
      "归浩叹，御琴瑟。", 
      "世寰恍惚山川别。", 
      "望琼楼、玉宇相映，烂银环合。", 
      "冰柱雪车新句就，不疗饥肠病骨。", 
      "奈野鸟、千山飞绝。", 
      "我笑书生贫亦甚，诵布衾、岁久寒如铁。", 
      "儿恶卧，踏里裂。"
    ], 
    "rhythmic": "贺新郎"
  }, 
  {
    "author": "刘学箕", 
    "paragraphs": [
      "午转槐阴，正炎暑、侵肌似醉。", 
      "问何处、披襟散发，解衣扬袂。", 
      "傍沼茅亭杨柳绿，倚崖草阁梧桐翠。", 
      "唤玉人、纤手掬清泉，生凉意。", 
      "开枕簟，浮瓜芰。", 
      "琼液浅，歌喉细。", 
      "对文禽雪鹭，助成幽致。", 
      "十顷碧莲潇洒国，万竿修竹清凉世。", 
      "算此时、情绪有谁同，吾侬自。"
    ], 
    "rhythmic": "满江红"
  }, 
  {
    "author": "刘学箕", 
    "paragraphs": [
      "一柄双花，低翠盖、呈祥现美。", 
      "人正在、薰风亭上，满襟如水。", 
      "二陆比方夸俊少，两乔相并修容止。", 
      "雨初晴、午永斗红酣，真奇耳。", 
      "双白鹭，双赪鲤。", 
      "飞与泳，俱来此。", 
      "绾双鬟天上，侍香童子。", 
      "双剑丰城双孕秀，双凫叶县双趋起。", 
      "谩空谈、国士本无双，今双矣。"
    ], 
    "rhythmic": "满江红"
  }, 
  {
    "author": "刘学箕", 
    "paragraphs": [
      "浮利虚名，算来何用，蜗角蝇头。", 
      "笑劳生一梦，两轮催逼，脆如朝露，轻若春沤。", 
      "有限精神，无穷世路，劫劫忙忙谁肯休。", 
      "堪惊叹，叹痴人未悟，终日营求。", 
      "百年光景云浮。", 
      "把意马心猿须早收。", 
      "有真仙秘诀，飧霞导引，丹砂铅汞，早与身谋。", 
      "闲是闲非，他强我弱，一任从教风马牛。", 
      "还知道，上蓬莱稳路，八表神游。"
    ], 
    "rhythmic": "沁园春"
  }, 
  {
    "author": "刘学箕", 
    "paragraphs": [
      "水轩沙岸，午风轻、飘动一天晴雪。", 
      "日色晶荧光眩眼，细逐游丝明灭。", 
      "帘幕中间，楼台侧畔，浑是瑶瑛积。", 
      "缀松黏竹，恍然如对三绝。", 
      "遥认仿佛飞花，花非还似，恼乱多情客。", 
      "点染春衫无定度，又转沈香亭北。", 
      "密密疏疏，斜斜整整，似雪难分别。", 
      "坡仙不见，後人有口何说。"
    ], 
    "rhythmic": "念奴娇"
  }, 
  {
    "author": "刘学箕", 
    "paragraphs": [
      "断虹开霁，净秋容、点点初收微雨。", 
      "夕下生阴山影澹，缥渺烟云吞吐。", 
      "乌帽风偏，青鞋沙软，误入桃溪坞。", 
      "多情鸥鹭，偶来忽又飞去。", 
      "日暮修竹佳人，雾绡琼佩，绰约疑仙侣。", 
      "愧我禅心春尽絮，不逐东风飞舞。", 
      "红叶题诗，紫云传恨，密意渠能诉。", 
      "此情疏隔，不关楼外烟树。"
    ], 
    "rhythmic": "念奴娇"
  }, 
  {
    "author": "刘学箕", 
    "paragraphs": [
      "暮涛掀浪溪流急。", 
      "单衣未试春寒力。", 
      "是处绿阴浓。", 
      "春深杨柳风。", 
      "人依溪岸住。", 
      "酒美忘归去。", 
      "巢燕堕芹泥。", 
      "幽禽花外啼。"
    ], 
    "rhythmic": "菩萨蛮"
  }, 
  {
    "author": "刘学箕", 
    "paragraphs": [
      "鸦儿学画犹嫌丑。", 
      "佯羞步步随娘後。", 
      "春浅瘦花枝。", 
      "凝愁为阿谁。", 
      "那回筵畔见。", 
      "有意相留恋。", 
      "只恐後期愆。", 
      "章台飞柳绵。"
    ], 
    "rhythmic": "菩萨蛮"
  }, 
  {
    "author": "刘学箕", 
    "paragraphs": [
      "楼外银屏入望赊。", 
      "楼前鸥鹭舞交加。", 
      "穿林淅沥飞琼屑，度嶂缤纷过柳花。", 
      "歌白雪，醉流霞。", 
      "晚寒寒似夜来些。", 
      "明朝酒醒掀帘幕，帘幕依然卖酒家。"
    ], 
    "rhythmic": "鹧鸪天"
  }, 
  {
    "author": "刘学箕", 
    "paragraphs": [
      "世事从来无据，人生自古难凭。", 
      "茫如天水有云萍。", 
      "聚散任他形影。", 
      "每怪东阳瘦损，常嗤骑省多情。", 
      "如今我也瘦棱棱。", 
      "却喜青青两鬓。"
    ], 
    "rhythmic": "西江月"
  }, 
  {
    "author": "刘学箕", 
    "paragraphs": [
      "三载役京口，十度过松江。", 
      "垂虹亭下烟水，长是映蓬窗。", 
      "钓得锦鳞成脍，快把双螯浩饮，豪气未能降。", 
      "醉舞影零乱，心逐浪舂撞。", 
      "景苍茫，歌欸乃，石空硿。", 
      "蒹葭深处，适意鱼鸟自双双。", 
      "便拟轻舟短棹，明月清风长共，与世绝纷龙。", 
      "嘉遁有真隐，不羡鹿门庞。"
    ], 
    "rhythmic": "水调歌头"
  }, 
  {
    "author": "刘学箕", 
    "paragraphs": [
      "江头离席。", 
      "晚潮双橹催行色。", 
      "往来属玉双飞白。", 
      "笑我多情，犹作未归客。", 
      "红尘奔走何时息。", 
      "归心还似投林翼。", 
      "角巾醉里从敧侧。", 
      "独立东风，天际露岑碧。"
    ], 
    "rhythmic": "醉落魄・一斛珠"
  }, 
  {
    "author": "刘学箕", 
    "paragraphs": [
      "湖山横。", 
      "湖水平。", 
      "买个湖船一叶轻。", 
      "傍湖随柳行。", 
      "秋风清。", 
      "秋月明。", 
      "谁捣秋砧烟外声。", 
      "悲秋无尽情。"
    ], 
    "rhythmic": "长相思"
  }, 
  {
    "author": "刘学箕", 
    "paragraphs": [
      "芳草萋萋入眼浓。", 
      "一年花事又匆匆。", 
      "吐舒桃脸今朝雨，零落梅妆昨夜风。", 
      "云接野，水连空。", 
      "画栏十二倚谁同。", 
      "两眉新恨无分付，独立苍苔数落红。"
    ], 
    "rhythmic": "鹧鸪天"
  }, 
  {
    "author": "刘学箕", 
    "paragraphs": [
      "梦绕天涯去意浓。", 
      "客愁春恨两匆匆。", 
      "绿波初涨桃花浪，画轻随柳絮风。", 
      "无笔力，判虚空。", 
      "关山千里两心同。", 
      "鱼书雁字都休问，只看啼痕翠袖红。"
    ], 
    "rhythmic": "鹧鸪天"
  }, 
  {
    "author": "刘学箕", 
    "paragraphs": [
      "山色都如归兴浓。", 
      "春融融处客匆匆。", 
      "岸花影里莺吟雾，江阁阴中燕受风。", 
      "凭画，睇层空。", 
      "情衷待说几时同。", 
      "不如且尽樽中绿，图得醉脸红。"
    ], 
    "rhythmic": "鹧鸪天"
  }, 
  {
    "author": "刘学箕", 
    "paragraphs": [
      "昨日杏花春满树。", 
      "今晨雨过香填路。", 
      "零落软胭脂。", 
      "湿红无力飞。", 
      "转头春易去。", 
      "春色归何处。", 
      "待密与春期。", 
      "春归人也归。"
    ], 
    "rhythmic": "菩萨蛮"
  }, 
  {
    "author": "刘学箕", 
    "paragraphs": [
      "来日江头柳带香。", 
      "去时篱下菊花黄。", 
      "人生离别几凄凉。", 
      "拂面红尘飞冉冉，背人白日去堂堂。", 
      "尺书休负雁南翔。"
    ], 
    "rhythmic": "浣溪沙"
  }, 
  {
    "author": "刘学箕", 
    "paragraphs": [
      "十年不见柳腰肢。", 
      "契阔几何时。", 
      "天遥地远，秋悲春恨，只在双眉。", 
      "雁声今夜楼西畔，情愫渺难期。", 
      "杏花风景，梧桐夜月，都是相思。"
    ], 
    "rhythmic": "眼儿媚"
  }, 
  {
    "author": "刘学箕", 
    "paragraphs": [
      "暮霞散绮西溪浦。", 
      "天上晴云开絮。", 
      "清绝梅花几树。", 
      "恼乱春愁处。", 
      "小桥流水人来去。", 
      "沙岸浴鸥飞鹭。", 
      "谁画江南好处。", 
      "著我闲巾屦。"
    ], 
    "rhythmic": "桃源忆故人"
  }, 
  {
    "author": "刘学箕", 
    "paragraphs": [
      "何处浣离忧。", 
      "消除许大愁。", 
      "望长江、衮衮东流。", 
      "一去乡关能几日，才屈指、又中秋。", 
      "芦叶满汀洲。", 
      "沙矶小艇收。", 
      "醉归来、明月江楼。", 
      "欲把情怀输写尽，终不似、少年游。"
    ], 
    "rhythmic": "糖多令・唐多令", 
    "tags": [
      "长江"
    ]
  }, 
  {
    "author": "刘学箕", 
    "paragraphs": [
      "春水东流一苇杭。", 
      "春情翦不断，汉江长。", 
      "江花江草为谁芳。", 
      "浑不似，沙暖睡鸳鸯。", 
      "且道不思量。", 
      "怕他知得後，痛肝肠。", 
      "路遥天阔水茫茫。", 
      "成病也，教我怎禁当。"
    ], 
    "rhythmic": "小重山"
  }, 
  {
    "author": "刘学箕", 
    "paragraphs": [
      "雪白肥。", 
      "墨黑修鲇。", 
      "柳穿腮、小大相兼。", 
      "金刀批脔，鲜活甘甜。", 
      "或时熬，或时煮，或时腌。", 
      "揎腕佳人，玉手纤纤。", 
      "缕银丝、取意无厌。", 
      "羹须澹煮，滋味重添。", 
      "滴儿醯，呷儿酒，撮儿盐。"
    ], 
    "rhythmic": "行香子"
  }, 
  {
    "author": "刘学箕", 
    "paragraphs": [
      "人在空江烟浪里，叶舟轻似浮沤。", 
      "此心无怨也无忧。", 
      "汉江迷望眼，衮衮知东流。", 
      "两岸荻芦青不断，四山岗岭绸缪。", 
      "晚风吹袂冷飕飕。", 
      "谁知三伏暑，全似菊花秋。"
    ], 
    "rhythmic": "临江仙"
  }, 
  {
    "author": "刘学箕", 
    "paragraphs": [
      "汉水悠悠还漾漾。", 
      "渔翁出没穿风浪。", 
      "千尺丝纶垂两桨。", 
      "收又放。", 
      "月明长在烟波上。", 
      "钓得活鳞鳊缩项。", 
      "成玉液香浮盎。", 
      "醉倒自歌歌自唱。", 
      "轻袅缆。", 
      "碧芦红蓼清滩傍。"
    ], 
    "rhythmic": "渔家傲"
  }, 
  {
    "author": "刘学箕", 
    "paragraphs": [
      "烟汀一抹蒹葭渚。", 
      "风亭两下荷花浦。", 
      "月色漾波浮。", 
      "波流月自留。", 
      "若耶溪上女。", 
      "两两三三去。", 
      "眉黛敛羞蛾。", 
      "采菱随棹歌。"
    ], 
    "rhythmic": "菩萨蛮"
  }, 
  {
    "author": "刘学箕", 
    "paragraphs": [
      "长亭急管生愁。", 
      "楚天秋。", 
      "落日寒鸦飞尽、水悠悠。", 
      "红蓼岸。", 
      "白苹散。", 
      "浴轻鸥。", 
      "人在碧云深处、倚高楼。"
    ], 
    "rhythmic": "乌夜啼"
  }, 
  {
    "author": "刘学箕", 
    "paragraphs": [
      "寒来暑往何时了。", 
      "世故催人老。", 
      "一人口插几张匙。", 
      "何用波波劫劫、没休时。", 
      "饥来吃饭困来睡。", 
      "莫把身为累。", 
      "谁能较短与量长。", 
      "落叶西风一梦、熟黄粱。"
    ], 
    "rhythmic": "虞美人"
  }, 
  {
    "author": "刘学箕", 
    "paragraphs": [
      "莫向愁人说。", 
      "叹人生、不如意事，十常七八。", 
      "是则中年伤怀抱，客里何堪送客。", 
      "又添取、一襟凄咽。", 
      "岸柳凋零秋容澹，黯消凝、怎忍轻攀折。", 
      "重会面，甚时节。", 
      "杏花丽日梅花雪。", 
      "记当时、一觞一咏，楚云湘月。", 
      "别後君休劳春梦，转眼江南塞北。", 
      "莫漫被、闲愁萦结。", 
      "且判离筵今夕醉，霎时间、便见兰舟发。", 
      "空怅望，水云阔。"
    ], 
    "rhythmic": "贺新郎"
  }, 
  {
    "author": "林正大", 
    "paragraphs": [
      "诸公台省，问先生何事，冷官如许。", 
      "甲第纷纷粱肉厌，应怪先生无此。", 
      "道出羲皇，才过屈宋，空有名垂古。", 
      "得钱沽酒，忘形欲道尔汝。", 
      "好是清夜沈沈，共开春酌，细听檐花雨。", 
      "茅屋石田荒已久，总待先生归去。", 
      "司马子云，孔丘盗跖，到了俱尘土。", 
      "不须闻此，生前杯酒相遇。"
    ], 
    "rhythmic": "酹江月・念奴娇"
  }, 
  {
    "author": "林正大", 
    "paragraphs": [
      "人笑杜陵客，短褐鬓如丝。", 
      "得钱沽酒，时赴郑老同襟期。", 
      "清夜沈沈春酌，歌语灯前细雨，相觅不相疑。", 
      "忘形到尔汝，痛饮真吾师。", 
      "问先生，今去也，早归来。", 
      "先生去後，石田茅屋恐苍苔。", 
      "休怪相如涤器，莫学子云投阁，儒术亦佳哉。", 
      "谁道官独冷，衮衮上兰台。"
    ], 
    "rhythmic": "水调歌・水调"
  }, 
  {
    "author": "林正大", 
    "paragraphs": [
      "衮衮诸公，嗟独冷、先生宦薄。", 
      "夸甲第、纷纷粱肉，谩甘寥寞。", 
      "道出羲皇知有用，才过屈宋人谁若。", 
      "剩得钱、沽酒两忘形，更酬酢。", 
      "清夜永，开春酌。", 
      "听细雨，檐花落。", 
      "但高歌不管，饿填沟壑。", 
      "司马逸才亲涤器，子云识字终投阁。", 
      "且生前、相遇共相欢，衔杯乐。"
    ], 
    "rhythmic": "满江红"
  }, 
  {
    "author": "林正大", 
    "paragraphs": [
      "知章骑马似乘船。", 
      "落井眼花圆。", 
      "汝阳三斗朝天去，左丞相、鲸吸长川。", 
      "潇洒宗之，皎如玉树，举盏望青天。", 
      "长斋苏晋爱逃禅，李白富诗篇。", 
      "三杯草圣传张旭，更焦遂、五斗惊筵。", 
      "一笑相逢，衔杯乐圣，同是饮中仙。"
    ], 
    "rhythmic": "一丛花"
  }, 
  {
    "author": "林正大", 
    "paragraphs": [
      "兰亭当日事。", 
      "有崇山、茂林修竹，群贤毕至。", 
      "湍急清流相映带，旁引流觞曲水。", 
      "但畅叙、幽情而已。", 
      "一咏一觞真足乐，厌管弦丝竹纷尘耳。", 
      "春正暮，共修禊。", 
      "惠风和畅新天气。", 
      "骋高怀、仰观宇宙，俯察品类。", 
      "俯仰之间因所寄，放浪形骸之外。", 
      "曾不知、老之将至。", 
      "感慨旧游成陈迹，念人生、行乐都能几。", 
      "後视今，犹昔尔。"
    ], 
    "rhythmic": "贺新凉・贺新郎"
  }, 
  {
    "author": "林正大", 
    "paragraphs": [
      "问陶彭泽，有田园活计，归来何晚。", 
      "昨梦皆非今觉是，实迷途其未远。", 
      "松菊犹存，壶觞自酌，寄傲南窗畔。", 
      "闲云出岫，更看飞鸟投倦。", 
      "归去请息交游，驾言焉往，独把琴书玩。", 
      "孤棹巾车邱壑趣，物与吾生何恨。", 
      "宇内寓形，帝乡安所，富贵非吾愿。", 
      "乐夫天命，聊乘化以归尽。"
    ], 
    "rhythmic": "酹江月・念奴娇"
  }, 
  {
    "author": "林正大", 
    "paragraphs": [
      "大人先生，高怀逸兴，酒肉寓名。", 
      "纵幕天席地，居无庐室，以八荒为域，日月为扃。", 
      "贵介时豪，绅处士，未解先生酒适情。", 
      "徒劳尔，谩是非锋起，有耳谁听。", 
      "先生。", 
      "挈提罂。", 
      "更箕踞衔杯枕麴生。", 
      "但无思无虑，陶陶自得，任兀然而醉，恍然而醒。", 
      "静听无闻，熟视无睹，以醉为乡乐性真。", 
      "谁知我，彼二豪犹是，蜾蠃螟蛉。"
    ], 
    "rhythmic": "沁园春"
  }, 
  {
    "author": "林正大", 
    "paragraphs": [
      "太行有盘谷，隐者所翱翔，丈夫行世，磊磊落落信行藏。", 
      "遇则声名利泽，不遇采山钓水，何似两俱忘。", 
      "谁解盘中趣，与酒为歌章。", 
      "问何如，盘之乐，乐无央。", 
      "远驱虎豹，蛟龙于此亦潜藏。", 
      "盘土可耕可稼，盘水可沿可濯，饮食寿而康。", 
      "膏车秣吾马，从子以徜徉。"
    ], 
    "rhythmic": "水调歌"
  }, 
  {
    "author": "林正大", 
    "paragraphs": [
      "醉之乡、其去中国，不知其几千里。", 
      "其土平旷无涯际。", 
      "其气和平一揆。", 
      "无寒暑，无聚落居城，无怒而无喜。", 
      "昔黄帝氏。", 
      "仅获造其都，归而遂悟，结绳已非矣。", 
      "及尧舜，盖亦至其边鄙。", 
      "终身太平而治。", 
      "武王得志於周世。", 
      "命立酒人之氏。", 
      "从此後，独阮籍渊明，往往逃而至。", 
      "何其淳寂。", 
      "岂古华胥，将游是境，余故为之记。"
    ], 
    "rhythmic": "摸鱼儿"
  }, 
  {
    "author": "林正大", 
    "paragraphs": [
      "暮春天气，争看长安，水边多丽人人。", 
      "意远态浓，肌理骨肉轻匀。", 
      "绣罗衣裳照映，尽蹙金、孔雀麒麟。", 
      "夸荣贵，是椒房云幕，恩宠无伦。", 
      "簇簇紫驼翠釜，间水精盘里，缕脍纷纶。", 
      "御送珍羞，夹道箫鼓横陈。", 
      "後来宾从杂，认青鸾、飞舞红巾。", 
      "扶下马，似杨花、翻入锦茵。"
    ], 
    "rhythmic": "声声慢"
  }, 
  {
    "author": "林正大", 
    "paragraphs": [
      "环滁皆山也。", 
      "望西南、蔚然深秀，者琅邪也。", 
      "泉水潺潺峰路转，上有醉翁亭也。", 
      "亭、太守自名之也。", 
      "试问醉翁何所乐，乐在乎、山水之间也。", 
      "得之心、寓酒也。", 
      "四时之景无穷也。", 
      "看林霏、日出云归，自朝暮也。", 
      "交错觥筹酣宴处，肴蔌杂然陈也。", 
      "知太守、游而乐也。", 
      "太守醉归宾客从，拥苍颜白发颓然也。", 
      "太守谁，醉翁也。"
    ], 
    "rhythmic": "贺新凉・贺新郎"
  }, 
  {
    "author": "林正大", 
    "paragraphs": [
      "庐山几千仞，屹立并长江。", 
      "杨澜左里，洪涛巨浪日舂撞。", 
      "风止雪消冰净，相与泊舟登岸，攀磴望空谾。", 
      "岩壑响松桧，巨石激流淙。", 
      "事幽寻，遗世俗，绝纷痝。", 
      "幽花野草香满，时有鹤飞双。", 
      "羡子买田筑室，欲使浮岚暖翠，坐卧对轩窗。", 
      "我欲为君说，安得笔如杠。"
    ], 
    "rhythmic": "水调歌", 
    "tags": [
      "庐山", 
      "长江"
    ]
  }, 
  {
    "author": "林正大", 
    "paragraphs": [
      "泛舟赤壁，正风徐波静，举尊属客。", 
      "渺渺予怀天一望，万顷凭虚独立。", 
      "桂桨空明，洞箫声彻，怨慕还凄恻。", 
      "星稀月淡，江山依旧陈迹。", 
      "因念酾酒临江，赋诗横槊，好在今安适。", 
      "谩寄蜉蝣天地尔，瞬目盈虚消息。", 
      "江上清风，山间明月，与子欢无极。", 
      "翻然一笑，不知东方既白。"
    ], 
    "rhythmic": "酹江月・念奴娇"
  }, 
  {
    "author": "林正大", 
    "paragraphs": [
      "雪堂闲步，过临皋、霜净晚林木落。", 
      "月白风清如此夜，与客行歌相答。", 
      "网举松鲈，手携斗酒，赤壁重寻约。", 
      "悲歌长啸，划然声动寥廓。", 
      "试问日月几何，江流山色，今日应如昨。", 
      "履遍岩风露冷，水面怒涛惊跃。", 
      "一叶中流，听其所止，适有孤飞鹤。", 
      "横江东下，问予赤壁游乐。"
    ], 
    "rhythmic": "酹江月・念奴娇"
  }, 
  {
    "author": "林正大", 
    "paragraphs": [
      "仕宦至卿相，富贵好归乡。", 
      "高车驷马，都人夹道共瞻望。", 
      "意气当年尤盛，荣比昔人衣锦，昼锦以名堂。", 
      "海内知名士，久矣望馀光。", 
      "大丈夫，荣与贵，视寻常。", 
      "丰功令德，要将尧舜致君王。", 
      "事业光施社稷，勋烈遍铭彝鼎，此志孰能量。", 
      "妙语勒金石，千古一欧阳。"
    ], 
    "rhythmic": "水调歌"
  }, 
  {
    "author": "林正大", 
    "paragraphs": [
      "酌以蒲城酒。", 
      "撷湘累、秋英满泛，介君眉寿。", 
      "赠君点漆黟川墨，与印文章大手。", 
      "问此别、相逢难又。", 
      "三叠阳关声堕泪，写平时、兄弟情长久。", 
      "离别事，古来有。", 
      "十年骨肉情何厚。", 
      "对江山千里，共期白首。", 
      "夜雨连床追旧事，惟恨音书渐少。", 
      "便只恐、炊沙不饱。", 
      "翰墨新功收汗马，话书囊、无底何时了。", 
      "欢未足，听鸡晓。"
    ], 
    "rhythmic": "贺新凉・贺新郎"
  }, 
  {
    "author": "林正大", 
    "paragraphs": [
      "耿耿银潢净，窗月莹如冰。", 
      "朱丝一扣，万籁不起冷光凝。", 
      "千古遗音犹在，一洗淫哇郑卫，北里与南陵。", 
      "孰识兴亡事，哀乐不同情。", 
      "咽流泉，戛鸣玉，击浮金。", 
      "老龙啼晓，幼猿忽复暮山吟。", 
      "为我临风再奏，仙鹄翩翻十二，感物一何灵。", 
      "此曲谁当听，四海有知音。"
    ], 
    "rhythmic": "水调歌"
  }, 
  {
    "author": "林正大", 
    "paragraphs": [
      "落魄高人，拼百万、青铜一醉。", 
      "挥素手、朱绳一抹，四筵惊起。", 
      "催织寒虫秋弄月，叫群独雁天浮水。", 
      "更黄鹂、紫燕对春风，争繁脆。", 
      "悲楚国，羁臣意。", 
      "怜汉女，逾千里。", 
      "似深闺恩怨，共相汝尔。", 
      "我有江南丘壑趣，此弦能道心中事。", 
      "要曲肱、时听写松风，云窗里。"
    ], 
    "rhythmic": "满江红"
  }, 
  {
    "author": "林正大", 
    "paragraphs": [
      "凌波仙子袜生尘。", 
      "水上步轻盈。", 
      "种作寒花愁绝，断肠谁与招魂。", 
      "天教付与，含香体素，倾国倾城。", 
      "寂寞岁寒为伴，藉他矾弟梅兄。"
    ], 
    "rhythmic": "朝中措"
  }, 
  {
    "author": "林正大", 
    "paragraphs": [
      "太一真人，莲叶向、中流荡漾。", 
      "凌万顷、风为帆席，浪为轻桨。", 
      "乱舞翠绡云雾薄，卧看玉宇琉璃晃。", 
      "似飘然、万斛举龙骧，随波荡。", 
      "太华顶，花十丈。", 
      "飘一叶，借清赏。", 
      "倩龙眠老手，为渠摹彷。", 
      "鳌禁谁寓直，玉堂学士今刘向。", 
      "要清宵、特地杖青藜，来相访。"
    ], 
    "rhythmic": "满江红"
  }, 
  {
    "author": "林正大", 
    "paragraphs": [
      "生长湖山曲。", 
      "羡君儿、呼吸湖光，饱餐山渌。", 
      "世外不须论隐逸，谁似先生冰玉。", 
      "自骨冷、神清无俗。", 
      "我不识君曾梦见，炯双瞳、碧色光相烛。", 
      "遗妙语，看不足。", 
      "生平高节难为续。", 
      "到如今、凛凛风生，言犹可录。", 
      "不作相如封禅藁，身後谁荣谁辱。", 
      "争肯效、白头吟曲。", 
      "好与水仙为伴侣，傍西湖、湖畔修修竹。", 
      "时一酹，荐秋菊。"
    ], 
    "rhythmic": "贺新凉・贺新郎", 
    "tags": [
      "西湖"
    ]
  }, 
  {
    "author": "林正大", 
    "paragraphs": [
      "欲状巴陵胜，千古岳之阳。", 
      "洞庭在目，远衔山色俯长江。", 
      "浩浩横无涯际，爽气北通巫峡，南望极潇湘。", 
      "骚人与迁客，览物兴尤长。", 
      "锦鳞游，汀兰郁，水鸥翔。", 
      "波澜万顷，碧色上下一天光。", 
      "皓月浮金千里，把酒登楼对景，喜极自洋洋。", 
      "忧乐有谁会，宠辱两俱忘。"
    ], 
    "rhythmic": "水调歌", 
    "tags": [
      "长江", 
      "洞庭湖"
    ]
  }, 
  {
    "author": "林正大", 
    "paragraphs": [
      "黄河天上派，到东海、去难收。", 
      "况镜里堪悲，星星白发，早上人头。", 
      "人生尽欢得意，把金尊、对月莫空休。", 
      "天赋君材有用，千金散聚何忧。", 
      "请君听我一清讴。", 
      "锺鼎复奚求。", 
      "但烂醉春风，古来惟有，饮者名留。", 
      "陈王昔时宴乐，拼十千、斗酒恣欢游。", 
      "莫惜貂裘将换，与消千古愁。"
    ], 
    "rhythmic": "木兰花慢", 
    "tags": [
      "黄河"
    ]
  }, 
  {
    "author": "林正大", 
    "paragraphs": [
      "听说竹楼好，佳地占黄冈。", 
      "月波相接，俯临江濑挹山光。", 
      "急雨檐喧瀑布，密雪瓴敲碎玉，幽阒兴尤长。", 
      "琴调更虚畅，诗韵转清扬。", 
      "公退暇，披鹤氅，戴华阳。", 
      "手披周易，消磨世虑坐焚香。", 
      "缥缈烟云竹树，迎送夕阳素月，胜概总难量。", 
      "欲辨骚人事，瀹茗漱清觞。"
    ], 
    "rhythmic": "水调歌"
  }, 
  {
    "author": "林正大", 
    "paragraphs": [
      "若耶溪女。", 
      "笑隔荷花语。", 
      "日照新妆明楚楚，香袖风轻举。", 
      "谁家白面游郎。", 
      "两三遥映垂杨。", 
      "醉踏落花归去，踌躇空断柔肠。"
    ], 
    "rhythmic": "清平乐"
  }, 
  {
    "author": "林正大", 
    "paragraphs": [
      "为忆当时，沈醉里、青楼弄月。", 
      "闲想像、绣帏珠箔，魂飞心折。", 
      "羞向妲娥谈旧事，几经三五盈还缺。", 
      "望翠眉、蝉鬓一天涯，伤离别。", 
      "寻作梦，巫云结。", 
      "流别泪，湘江咽。", 
      "对花深两岸，忽添悲切。", 
      "试与含愁弹绿绮，知音不遇弦空绝。", 
      "忽窗前、一夜寄相思，梅花发。"
    ], 
    "rhythmic": "满江红"
  }, 
  {
    "author": "林正大", 
    "paragraphs": [
      "寂寞江城，┾只共、梅花幽独。", 
      "揩病眼、佳人何许，嫣然空谷。", 
      "幻出天姿真富贵，朱唇滞酒红生肉。", 
      "笑漫山、繁李与夭桃，俱粗俗。", 
      "迟日丽，春睡足。", 
      "明月照，尤清淑。", 
      "算移更千里，远从西蜀。", 
      "流落天涯应可念，为渠剧饮仍歌曲。", 
      "怕明朝、酒醒落纷纷，那忍触。"
    ], 
    "rhythmic": "满江红"
  }, 
  {
    "author": "林正大", 
    "paragraphs": [
      "落日岘山下，倒著接回。", 
      "傍人笑问山翁，日日醉归来。", 
      "三万六千长日，一日杯倾三百，麴筑糟抬。", 
      "汉水鸭头绿，变酒入金。", 
      "白铜，鸬鹚杓，鹦鹉杯。", 
      "轻车快马，凤笙龙管更相催。", 
      "自身清风明月，刚道不须钱买，对此玉山颓。", 
      "水自东流去，猿自夜声哀。"
    ], 
    "rhythmic": "水调歌"
  }, 
  {
    "author": "林正大", 
    "paragraphs": [
      "狂胡鞍马自为家。", 
      "遣宫娃。", 
      "嫁胡沙。", 
      "万里风烟，行不见京华。", 
      "马上思归哀怨极，推却手，奏琵琶。", 
      "胡儿共听亦咨嗟。", 
      "貌如花。", 
      "落天涯。", 
      "谁按新声，争向汉宫夸。", 
      "纤手不知离别苦，肠欲断，恨如麻。"
    ], 
    "rhythmic": "江神子・江城子"
  }, 
  {
    "author": "林正大", 
    "paragraphs": [
      "蜀道登天。", 
      "望峨眉横绝，石栈相连。", 
      "西来当鸟道，逆浪俯回川。", 
      "猿与鹤，莫攀缘。", 
      "九折耸岩峦。", 
      "算咫尺、扪参历井，回首长叹。", 
      "西游何日当还。", 
      "听子规啼月，愁减朱颜。", 
      "连峰天一握，飞瀑壑争喧。", 
      "排剑阁，越天关。", 
      "豺虎乱朝昏。", 
      "问锦城，虽云乐土，何似家山。"
    ], 
    "rhythmic": "意难忘"
  }, 
  {
    "author": "林正大", 
    "paragraphs": [
      "庐阜诸峰，炉峰绝胜，草堂介焉。", 
      "敞明窗净室，素屏虚榻，要仰观山色。", 
      "俯听流泉。", 
      "中有池台，旁多竹卉，夹涧杉松高刺天。", 
      "堂之北，据层崖积石，绿荫浓鲜。", 
      "堂东瀑布飞悬。", 
      "似雨露霏微珠贯穿。", 
      "有春花秋月，夏云冬雪，阴晴显晦，雾吐烟吞。", 
      "右抱琴书，左携妻子，杖屦从容尽暮年。", 
      "平生志，赖清泉白石，实听余言。"
    ], 
    "rhythmic": "沁园春"
  }, 
  {
    "author": "林正大", 
    "paragraphs": [
      "泛松江、水遥山碧，清寒微动秋浦。", 
      "霜云霁色横无际，别鹄惊鸿无数。", 
      "朝又暮。", 
      "听牧笛长吹，隐隐渔榔度。", 
      "骚人才子。", 
      "既览物兴怀，浮游尘外，啸傲剧清思。", 
      "人间世。", 
      "扰扰荣途要路。", 
      "瀛洲琼馆安所。", 
      "轩裳何似渔蓑兴，萧散龙游鹤渚。", 
      "须归去。", 
      "办双桨孤帆，云月和烟雨。", 
      "江湖伴侣。", 
      "趁社橘初黄，汀葭馀翠，成我莼鲈趣。"
    ], 
    "rhythmic": "摸鱼儿"
  }, 
  {
    "author": "林正大", 
    "paragraphs": [
      "汹汹松风。", 
      "更浮云皓皓，轻度春空。", 
      "精神新发越，宾主少从容。", 
      "犀箸厌，涤昏懵。", 
      "茗碗策奇功。", 
      "待试与，平章甲乙，为问涪翁。", 
      "建溪日铸争雄。", 
      "笑罗山梅岭，不数严邛。", 
      "胡桃添味永，甘菊助香浓。", 
      "投美剂，与和同。", 
      "雪满兔瓯溶。", 
      "便一枕，庄周蝶梦，安乐窝中。"
    ], 
    "rhythmic": "意难忘"
  }, 
  {
    "author": "林正大", 
    "paragraphs": [
      "坐愁书室，谩临风、遐想蓬莱高致。", 
      "抚鹤扪松长叹息，失足误来人世。", 
      "紫禁九重，碧山万里，无路鸣珂佩。", 
      "江山胜处，且寻花柳倾醉。", 
      "不堪送客清川，系帆渌水，烟景供憔悴。", 
      "更举芳尊浇别恨，逸趣浮游天外。", 
      "雄笔横挥，素琴轻拍，一笑成扬袂。", 
      "洛阳秋早，归时同赏鲈脍。"
    ], 
    "rhythmic": "酹江月・念奴娇"
  }, 
  {
    "author": "林正大", 
    "paragraphs": [
      "杏花春晚，散馀芳、著处萦帘穿箔。", 
      "唤起幽人明月夜，步月褰衣行乐。", 
      "置酒花前，清香争发，雪挽长条落。", 
      "山城薄酒，共君一笑同酌。", 
      "且须眼底柔英，尊中清影，放待杯行数。", 
      "莫道洞箫声断处，月落杯空牢寞。", 
      "只恐明朝，残红栖绿，卷地东风恶。", 
      "更须来岁，花时携酒寻约。"
    ], 
    "rhythmic": "酹江月・念奴娇"
  }, 
  {
    "author": "林正大", 
    "paragraphs": [
      "华裾织翡翠，金辔闹珑璁。", 
      "宝蹄轻稳，香尘满地骤隆隆。", 
      "云是东京才子，名擅文章钜伯，一世独推雄。", 
      "高盖拥宾从，下马气如虹。", 
      "运元精，锺神秀，贯当中。", 
      "磊磊落落，二十八宿列心胸。", 
      "前殿当年奏赋，笔补天工造化，声价欲摩空。", 
      "却笑庞眉客，垂翅附冥鸿。"
    ], 
    "rhythmic": "水调歌"
  }, 
  {
    "author": "林正大", 
    "paragraphs": [
      "武昌七十庞眉叟。", 
      "学笛从年少。", 
      "萧萧笛竹楚山秋。", 
      "当日买林、曾典黑貂裘。", 
      "一声占尽秋江月。", 
      "天外行云绝。", 
      "如今老去兴犹迟。", 
      "尚想时时、一曲梦中吹。"
    ], 
    "rhythmic": "虞美人"
  }, 
  {
    "author": "林正大", 
    "paragraphs": [
      "拾遗流落锦宫城。", 
      "故人情。", 
      "眼为青。", 
      "时向百花，潭水濯冠缨。", 
      "韦曲杜陵行乐地，尘土暗，叹漂零。", 
      "园翁溪友总比邻。", 
      "酒盈尊。", 
      "肯相亲。", 
      "落日蹇驴，扶醉两眉颦。", 
      "磊落平生忠义胆，诗与酒，醉还醒。"
    ], 
    "rhythmic": "江神子・江城子"
  }, 
  {
    "author": "林正大", 
    "paragraphs": [
      "子陵先生，故人光武，以道相忘。", 
      "幸炎符在握，六龙在御，臣来亿兆，阳德方刚。", 
      "自是先生，独全高节，归去江湖乐未央。", 
      "动星象，被羊裘傲睨，一世轩裳。", 
      "高哉不事侯王。", 
      "爱此地山高水更长。", 
      "盖先生心地，超乎日月，又谁如光武，器量包荒。", 
      "立懦廉顽，有功名教，万世清风更激扬。", 
      "无古今，想云山郁郁，江水泱泱。"
    ], 
    "rhythmic": "沁园春"
  }, 
  {
    "author": "林正大", 
    "paragraphs": [
      "须信乾坤如逆旅，都来一梦浮生。", 
      "夜游秉烛尽欢情。", 
      "阳春烟景媚，乐事史来并。", 
      "座上群公皆俊秀，高谈幽赏俱清。", 
      "飞觞醉月莫辞频。", 
      "休论金谷罚，七步看诗成。"
    ], 
    "rhythmic": "临江仙"
  }, 
  {
    "author": "林正大", 
    "paragraphs": [
      "开元盛日，爱名花绝品，浅红深紫。", 
      "云想衣裳□□映，曲槛软风微度。", 
      "群玉山头，瑶台月下，一□香凝露。", 
      "嫣然倾国，巫山肠断云雨。", 
      "借问标格风流，汉宫谁似，飞燕红妆舞。", 
      "解释春风无限恨，博得君王笑语。", 
      "七宝杯深，蒲萄酒满，胜赏今何许。", 
      "沈香亭北，倚阑终日凝伫。"
    ], 
    "rhythmic": "酹江月・念奴娇"
  }, 
  {
    "author": "洪咨夔", 
    "paragraphs": [
      "诗不云乎，蒹葭苍苍，白露为霜。", 
      "看高山乔木，青云老干，英华滋液，亦敛而藏。", 
      "匠石操斤游林下，便一举采之充栋梁。", 
      "须知道，是天将大任，翕处还张。", 
      "薇郎玉佩丁当。", 
      "问何事午桥花竹庄。", 
      "又星回岁换，腊残春浅，锦熏笼紫，栗玉杯黄。", 
      "唤起东风，吹醒宿酒，把甲子从头重数将。", 
      "明朝去，趁传柑宴近，满袖天香。"
    ], 
    "rhythmic": "沁园春"
  }, 
  {
    "author": "洪咨夔", 
    "paragraphs": [
      "归去来兮，杜宇声声，道不如归。", 
      "正新烟百五，雨留酒病，落红一尺，风妒花期。", 
      "睡起绿窗，销残香篆，手板颐还倒持。", 
      "无人解，自追游仙梦，作送春诗。", 
      "风流不似年时。", 
      "把别墅江山供弈棋。", 
      "空一川芳草，半池晴絮，歌翻长恨，赋续怀离。", 
      "桃叶渡头，沈香亭北，往事悠悠难重思。", 
      "徘徊处，看鸣鸠唤妇，乳燕将儿。"
    ], 
    "rhythmic": "沁园春"
  }, 
  {
    "author": "洪咨夔", 
    "paragraphs": [
      "饮马咸池，总辔昆仑，横鹜九州。", 
      "庆中兴机会，天生山甫，非常事业，天授留侯。", 
      "左搏龙蛇，右驯虎兕，万里中原谈笑收。", 
      "功名早，便貂蝉猎猎，飞出兜牟。", 
      "新氓无限欢讴。", 
      "尽卖剑卖刀归买牛。", 
      "正麦摇熏吹，黄迷断垄，秧涵朝雨，绿遍平畴。", 
      "眼底太平，不图再见，罗拜焚香青海头。", 
      "从今去，愿君王万岁，元帅千秋。"
    ], 
    "rhythmic": "沁园春"
  }, 
  {
    "author": "洪咨夔", 
    "paragraphs": [
      "秋气悲哉，薄寒中人，皇皇何之。", 
      "更黄花吹雨，苍苔滑屐，栏空斗鸭，床老支龟。", 
      "静里跫音，明边眉睫，蹴踏星河天脱鞿。", 
      "清谈久，顿两忘妍丑，嫫姆西施。", 
      "濂溪家住江湄。", 
      "爱出水芙蓉清绝姿。", 
      "好光风霁月，一团和气，尸居龙见，神动天随。", 
      "著察工夫，诚存体段，个里语言文字非。", 
      "君家事，莫空将太极。", 
      "散大图碑。"
    ], 
    "rhythmic": "沁园春"
  }, 
  {
    "author": "洪咨夔", 
    "paragraphs": [
      "锦幄醉荼䕷。", 
      "狻猊暖、银蒜压烟霏。", 
      "正韩范安边，欧苏领客，红芳庭院，绿荫窗扉。", 
      "著句挽春春肯住，更判羽觞挥。", 
      "金系花腰，玉匀人面，娇慵无力，娅姹相依。", 
      "繁华都能几，青油幕、好与遮护晴晖。", 
      "寄语东君，莫教一片轻飞。", 
      "向温馨深处，留欢卜夜，月移花影，露裛人衣。", 
      "只恐明朝西垣，有诏催归。"
    ], 
    "rhythmic": "风流子"
  }, 
  {
    "author": "洪咨夔", 
    "paragraphs": [
      "露洗秋光透。", 
      "指岷峨、无边峭碧，与君为寿。", 
      "万里同随琴鹤到，只愿人情长久。", 
      "尽头白、眼青如旧。", 
      "从臾功名三尺剑，倚函关、风雨蛟龙吼。", 
      "谈笑取，印如斗。", 
      "从今尽展眉峰皱。", 
      "看诸郎、翩翩黄甲，班班蓝绶。", 
      "一簇孙枝扶膝下，翠竹碧梧争秀。", 
      "便嘉庆、图中都有。", 
      "花影婆娑清昼永，护新凉、更著丝簧手。", 
      "欢未尽，剩添酒。"
    ], 
    "rhythmic": "贺新郎"
  }, 
  {
    "author": "洪咨夔", 
    "paragraphs": [
      "风软帘花约。", 
      "玉壶天、芙蕖欲盖，初槊。", 
      "宿霭收阴晴色定，一点星明碧落。", 
      "光拍满、浮溪β。", 
      "银栉铁冠风物古，更秧青、麦熟蚕登箔。", 
      "欢取酒，为君酌。", 
      "华堂衮绣今如昨。", 
      "长官清、水晶灯照，珊瑚钩琢。", 
      "富贵功名知有样，晨起一声檐鹊。", 
      "便好趁、六更宫钥。", 
      "龙尾朝回长燕喜，宝香深、醉引莱衣著。", 
      "吹紫凤，舞黄鹤。"
    ], 
    "rhythmic": "贺新郎"
  }, 
  {
    "author": "洪咨夔", 
    "paragraphs": [
      "放了孤山鹤。", 
      "向西湖、问讯水边，嫩寒篱落。", 
      "试粉盈盈微见面，一点芳心先著。", 
      "正日暮、烟轻云薄。", 
      "欲搅清香和月咽，倩冯夷、为洗黄金杓。", 
      "花向我，劝多酌。", 
      "单于吹彻今成昨。", 
      "未甘渠、琢玉为堂，把春留却。", 
      "倚遍黄昏栏十二，知被儿曹先觉。", 
      "更笑杀、卢仝赤脚。", 
      "但得东风先手在，管绿阴、好践青青约。", 
      "方寸事，两眉角。"
    ], 
    "rhythmic": "贺新郎", 
    "tags": [
      "西湖"
    ]
  }, 
  {
    "author": "洪咨夔", 
    "paragraphs": [
      "谁识昂昂鹤。", 
      "且随缘、剩水残山，东村西落。", 
      "世事几番新局面，看底却高三著。", 
      "况转首、西山日薄。", 
      "雪意压檐梅索笑，任柄长、柄短邻家杓。", 
      "小瓮，动孤酌。", 
      "见花忆得年时昨。", 
      "正微醺、独步黄昏，被花迷却。", 
      "冷月吹香春弄影，么凤梢头先觉。", 
      "恍梦断、罗浮山脚。", 
      "欲寄心期无驿使，想凌寒、不奈腰肢约，空凭暖，画栏角。"
    ], 
    "rhythmic": "贺新郎"
  }, 
  {
    "author": "洪咨夔", 
    "paragraphs": [
      "南极仙翁，占太微元盖，洞府为家。", 
      "身骑若木倒景，手弄青霞。", 
      "芙蓉飞旆，映一川、新绿平沙。", 
      "好与问，东风结子，几回开遍桃花。", 
      "况是初元玉历，更循环数起，希有年华。", 
      "长把清明夜气，养就丹砂。", 
      "麻姑送酒，安期生、遗枣如瓜。", 
      "呼儿烹试，头纲小凤团茶。"
    ], 
    "rhythmic": "汉宫春"
  }, 
  {
    "author": "洪咨夔", 
    "paragraphs": [
      "铁瓮栽荷，铜彝种菊，胆瓶萱草榴花。", 
      "庭户深沈，画图低映窗纱。", 
      "数枝奇石谽谺。", 
      "染宣和、瑞露明霞。", 
      "於菟长啸，风林未鸣，霜草先斜。", 
      "雪丝香里，冰粉光中，兴来进酒，睡起分茶。", 
      "轻雷急雨，银篁迸插檐牙。", 
      "凉入琵琶。", 
      "枕帏开、又送蟾华。", 
      "问生涯。", 
      "山林朝市，取次人家。"
    ], 
    "rhythmic": "夏初临"
  }, 
  {
    "author": "洪咨夔", 
    "paragraphs": [
      "送雨迎晴，花事过、一庭芳草。", 
      "帘影动、归来双燕，似悲还笑。", 
      "笑我不知人意变，悲人空为韶华老。", 
      "满天涯、都是别离愁，无人扫。", 
      "海棠晚，荼䕷早。", 
      "飞絮急，青梅小。", 
      "把风流酝藉，向谁倾倒。", 
      "秋水盈盈魂梦远，春云漠漠音期悄。", 
      "最关情、鹎一声催，窗纱晓。"
    ], 
    "rhythmic": "满江红"
  }, 
  {
    "author": "洪咨夔", 
    "paragraphs": [
      "把酒西风，浑莫问、主宾谁恶。", 
      "千古事、几□遇合，几人流落。", 
      "肝胆轮囷溟渤小，精神浩荡蓬莱薄。", 
      "望拒霜、红处是东山，长如昨。", 
      "苍苔迹，何曾削。", 
      "黄叶梦，何难觉。", 
      "等春云出岫，秋波归壑。", 
      "老子婆娑风度远，佳人缥缈腰肢约。", 
      "况登高、节过又登高，须多酌。"
    ], 
    "rhythmic": "满江红"
  }, 
  {
    "author": "洪咨夔", 
    "paragraphs": [
      "云母屏开，博山炉熨，人间南极星现。", 
      "酥篆千秋，灯图百子，酒浪花光照面。", 
      "堂深戏彩，任父老、儿童争劝。", 
      "耆艾相将潞国，精明恰如清献。", 
      "春风飘香合殿。", 
      "仗云齐、漏迟宫箭。", 
      "正好簪荷入侍，帕柑传宴。", 
      "日月华虫茜绚。", 
      "便与试、胸中五纹线。", 
      "寿域长开，洪钧长转。"
    ], 
    "rhythmic": "天香"
  }, 
  {
    "author": "洪咨夔", 
    "paragraphs": [
      "四海止斋老，百世水心翁。", 
      "都将不尽事业，付与道俱东。", 
      "气脉中庸大学，体统采薇天保，几疏柘袍红，千仞倚寥碧，一点驾归鸿。", 
      "扈江蓠，贯薜荔，制芙蓉。", 
      "午桥绿野深处，心与境俱融。", 
      "搏控乾坤龙马，簸弄坎离日月，苍鬓映方瞳。", 
      "只恐又催诏，飞度橘花风。"
    ], 
    "rhythmic": "水调歌头"
  }, 
  {
    "author": "洪咨夔", 
    "paragraphs": [
      "如此好明月，梅里自来无。", 
      "炎云溽雾收尽，宇宙一冰壶。", 
      "浅濑乍分随合，清影欲连还断，漾玉浮图。", 
      "风物庾楼似，秋思欠菰蒲。", 
      "醉魂醒，尘骨换，我非吾。", 
      "琼箫紫凤何许，风露足清都。", 
      "君看流光多处，缥缈人立，白与藕花俱。", 
      "只恐娥妒，凉透粟生肤。"
    ], 
    "rhythmic": "水调歌头"
  }, 
  {
    "author": "洪咨夔", 
    "paragraphs": [
      "香山老矣，正商量不下，去留蛮素。", 
      "独立踌躇肠欲断，一段若耶溪女。", 
      "水底新妆，空中香袖，斜日疏风浦。", 
      "向人欲语，垂杨清荫多处。", 
      "便好花里唤船，碧筒白酒，微吸荷心苦。", 
      "佳月一钩天四碧，隐约明波横注。", 
      "雪藕逢丝，擘莲见薏，枕簟凉如雨。", 
      "一双宿鹭，伴人永夜翘伫。"
    ], 
    "rhythmic": "念奴娇"
  }, 
  {
    "author": "洪咨夔", 
    "paragraphs": [
      "光风霁月，信行窝到处，人间天上。", 
      "一笑唤回新造化，满眼翠舒红放。", 
      "脑後功名，脚跟富贵，梦断春旗仗。", 
      "辐巾萧散，任他虮虱龙象。", 
      "正是杨柳初眠，海棠半睡，锦绣天开障。", 
      "鹤骨松筋年望八，得醉不妨澜浪，节过烧灯，时催修禊，迎面韶华荡。", 
      "宗文扶著，问翁马首何向。"
    ], 
    "rhythmic": "念奴娇"
  }, 
  {
    "author": "洪咨夔", 
    "paragraphs": [
      "眼生花，灯缀粟。", 
      "人在黄金列屋。", 
      "金缕细，道冠明。", 
      "胆瓶凉意生。", 
      "缓歌弦，停酒斝。", 
      "待得香风吹下。", 
      "斜月转，断云回。", 
      "风流不让梅。"
    ], 
    "rhythmic": "更漏子"
  }, 
  {
    "author": "洪咨夔", 
    "paragraphs": [
      "二十四番风，才见一番花鸟。", 
      "已是有人春瘦，正远山横峭。", 
      "踏青底用十分晴，半阴晴方好。", 
      "深院日长睡起，又海棠开了。"
    ], 
    "rhythmic": "好事近"
  }, 
  {
    "author": "洪咨夔", 
    "paragraphs": [
      "荷花香里藕丝风。", 
      "人在水晶宫。", 
      "天上桥成喜鹊，云边帆认归鸿。", 
      "去天尺五城南社，趣对柘袍红。", 
      "若问安边长策，莫须浪说和戎。"
    ], 
    "rhythmic": "朝中措"
  }, 
  {
    "author": "洪咨夔", 
    "paragraphs": [
      "翠盆红药护觥筹。", 
      "风物似扬州。", 
      "春事一声杜宇，人生能几狐裘。", 
      "有山可买，有书可读，不愿封留。", 
      "一任东风辇路，群公苍佩鸣。"
    ], 
    "rhythmic": "朝中措"
  }, 
  {
    "author": "洪咨夔", 
    "paragraphs": [
      "滂葩七十二滩春。", 
      "锺瑞石麒麟。", 
      "流水行云才思，光风霁月精神。", 
      "金蕉进酒，斑衣起舞，喜气津津。", 
      "群玉峰头环佩，紫薇花底丝纶。"
    ], 
    "rhythmic": "朝中措"
  }, 
  {
    "author": "洪咨夔", 
    "paragraphs": [
      "花事无多，笙歌绾取东风住。", 
      "玉彝雕俎，楼外更筹屡。", 
      "醉唤骊驹，催上天梯去。", 
      "君知否。", 
      "半边铜虎。", 
      "邓艾经行路。"
    ], 
    "rhythmic": "点绛唇"
  }, 
  {
    "author": "洪咨夔", 
    "paragraphs": [
      "庭下宜男萱草，墙头结子榴花。", 
      "非烟非雾富平家。", 
      "人物风流如画。", 
      "宝月曾修玉斧，银河欲泛仙槎。", 
      "美人睡起绿云斜。", 
      "一笑扶将寿。"
    ], 
    "rhythmic": "西江月"
  }, 
  {
    "author": "洪咨夔", 
    "paragraphs": [
      "苍鹤飞来水竹幽。", 
      "初弦凉月一帘秋。", 
      "木犀花底试新。", 
      "凤味砚供无尽藏，龙飞榜占最高头。", 
      "慈闱洗眼看封侯。"
    ], 
    "rhythmic": "浣溪沙"
  }, 
  {
    "author": "洪咨夔", 
    "paragraphs": [
      "细雨斜风寂寞秋。", 
      "黄花压鬓替人羞。", 
      "归舟云树负箜篌。", 
      "燕子楼寒迷楚梦，凤皇池暖惬秦讴。", 
      "暮云凝碧可禁愁。"
    ], 
    "rhythmic": "浣溪沙"
  }, 
  {
    "author": "洪咨夔", 
    "paragraphs": [
      "小雨轻霜作嫩寒。", 
      "蜡梅开尽菊花乾。", 
      "清香收拾贮诗肝。", 
      "文武两魁前样在，功名四谏後来看。", 
      "麻姑进酒斗阑干。"
    ], 
    "rhythmic": "浣溪沙"
  }, 
  {
    "author": "洪咨夔", 
    "paragraphs": [
      "六曲屏山似去年。", 
      "雪花欺得怕寒肩。", 
      "小窗和月照无眠。", 
      "笔点轻澌心欲折，烛摇斜吹泪空煎。", 
      "伴人梅影更堪怜。"
    ], 
    "rhythmic": "浣溪沙"
  }, 
  {
    "author": "洪咨夔", 
    "paragraphs": [
      "翠翘花艾年时昨。", 
      "斗新五采同心索。", 
      "含笑祝千秋。", 
      "长眉如莫愁。", 
      "流光旋磨蚁。", 
      "换调重拈起。", 
      "深院竹和丝。", 
      "皱红裁舞衣。"
    ], 
    "rhythmic": "菩萨蛮"
  }, 
  {
    "author": "洪咨夔", 
    "paragraphs": [
      "天理从来屈有信。", 
      "东风到处物皆春。", 
      "门前骢马权奇种，台上慈乌反哺心。", 
      "花岛屐，柳湖尊。", 
      "好将长健傲长贫。", 
      "诸孙认取翁翁意，插架诗书不负人。"
    ], 
    "rhythmic": "鹧鸪天"
  }, 
  {
    "author": "洪咨夔", 
    "paragraphs": [
      "画斛黄花寒更好。", 
      "人爱花繁，却被花催老。", 
      "旧恨新愁谁酝造。", 
      "带围暗减知多少。", 
      "开眼万般浑是恼。", 
      "只仗微醺，假寐宽怀抱。", 
      "隔屋愁眉春思早。", 
      "数声啼破池塘草。"
    ], 
    "rhythmic": "蝶恋花"
  }, 
  {
    "author": "洪咨夔", 
    "paragraphs": [
      "万紫千红鬓上粉，聚成一撮精神。", 
      "宣和宫样太清真。", 
      "韶风摇斗帐，芳露湿纶巾。", 
      "消得流莺花底滑，一声惊起梁尘。", 
      "扶将芍药牡丹春。", 
      "光浮金盏面，香到玉池津。"
    ], 
    "rhythmic": "临江仙"
  }, 
  {
    "author": "洪咨夔", 
    "paragraphs": [
      "风雨过芳晨。", 
      "多少愁红恨紫尘。", 
      "两点眉尖凝远碧，纷纷。", 
      "又被杨花误一春。", 
      "金凤压娇云。", 
      "睡起纱窗背欠伸。", 
      "心事欲言言不尽，沈沈。", 
      "乳燕雏莺触拨人。"
    ], 
    "rhythmic": "南乡子"
  }, 
  {
    "author": "洪咨夔", 
    "paragraphs": [
      "平沙芳草渡头村。", 
      "绿遍去年痕。", 
      "游丝下上，流莺来往，无限销魂。", 
      "绮窗深静人归晚，金鸭水沈温。", 
      "海棠影下，子规声里，立尽黄昏。"
    ], 
    "rhythmic": "眼儿媚"
  }, 
  {
    "author": "洪咨夔", 
    "paragraphs": [
      "花光灯影浸帘栊。", 
      "蓬岛现仙翁。", 
      "瑶裾织翠，诗瞳点碧，酒脸潮红。", 
      "窦郎阴德知多少，万卷奏新功。", 
      "前庭梧竹，後园桃李，无限春风。"
    ], 
    "rhythmic": "眼儿媚"
  }, 
  {
    "author": "洪咨夔", 
    "paragraphs": [
      "霜月冷婷婷。", 
      "夹岸芦花雪点成。", 
      "短艇水晶宫里系，闲情。", 
      "谁道芙蓉更有城。", 
      "阿鹊数归程。", 
      "人倚低窗小画屏。", 
      "莫恨年华飞上鬓，堪凭。", 
      "一度春风一度莺。"
    ], 
    "rhythmic": "南乡子"
  }, 
  {
    "author": "洪咨夔", 
    "paragraphs": [
      "脸长红，眉半白，老鹤饱风露。", 
      "岁换星移，禄运又交午。", 
      "须知命带将来，福推不去，稳做个、荣华彭祖。", 
      "记初度。", 
      "谢他紫燕黄鹂，争先送好语。", 
      "春满湖山，历历旧游处。", 
      "管教柳外行厨，花边步，长占断、好晴奇雨。"
    ], 
    "rhythmic": "祝英台近"
  }, 
  {
    "author": "洪咨夔", 
    "paragraphs": [
      "春正美。", 
      "满眼万红千紫。", 
      "收拾群香归瓮蚁。", 
      "长年花信里。", 
      "深院帘栊如水。", 
      "双燕呢喃芳垒。", 
      "唾碧轻衫人送喜。", 
      "梅梢新结子。"
    ], 
    "rhythmic": "谒金门"
  }, 
  {
    "author": "洪咨夔", 
    "paragraphs": [
      "开笑口。", 
      "又是茱萸重九。", 
      "好水佳山长似旧。", 
      "健如黄犊走。", 
      "菊蕊峥峥如豆。", 
      "风雨轻寒初透。", 
      "檐外鹊声谁送酒。", 
      "莫闲金碗手。"
    ], 
    "rhythmic": "谒金门"
  }, 
  {
    "author": "洪咨夔", 
    "paragraphs": [
      "簸弄柳梢春，呼吸花心露。", 
      "倦粉娇黄扇底风，尽向眉心度。", 
      "唤醒海棠红，约住樱桃素。", 
      "上到瑶台最上层，共跨青鸾去。"
    ], 
    "rhythmic": "卜算子"
  }, 
  {
    "author": "洪咨夔", 
    "paragraphs": [
      "芍药打团红，萱草成窝绿。", 
      "帘卷疏风燕子归，依旧卢仝屋。", 
      "贫放麴生疏，闻到青奴熟。", 
      "扫地焚香伴老仙，人胜连环玉。"
    ], 
    "rhythmic": "卜算子"
  }, 
  {
    "author": "洪咨夔", 
    "paragraphs": [
      "野服纶巾。", 
      "白发红颊，无限阳春。", 
      "二满三平，粗衣淡饭，锺鼎山林。", 
      "尊前喜气轮，道蚕麦、今朝甲申。", 
      "天放新晴，人占一饱，老子宽心。"
    ], 
    "rhythmic": "柳梢青"
  }
]
