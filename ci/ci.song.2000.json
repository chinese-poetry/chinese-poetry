[
  {
    "author": "黄裳", 
    "content": "汗漫金华寒委地。\n火云散尽奇峰势。\n纨扇团圆休与比。\n犹可喜。\n恩情不怕凉飙至。\n梦冷魂高何处寄。\n琉璃砌上笼人睡。\n逃暑广寒宫似水。\n缘有累。\n乘风却下人间世。", 
    "rhythmic": "渔家傲"
  }, 
  {
    "author": "黄裳", 
    "content": "人在月中宵汉远。\n仙槎乘得秋风便。\n寒信已归砧上练。\n衣未翦。\n疏窗空引相思怨。\n须信婵娟尤有恋。\n轻飞叶上清光转。\n寒菊枝头笼婉娈。\n人初宴。\n新妆更学铅华浅。", 
    "rhythmic": "渔家傲"
  }, 
  {
    "author": "黄裳", 
    "content": "三月秋光今夜半。\n一年人爱今回满。\n莫放笙歌容易散。\n须同玩。\n娥解笑人无伴。\n抱尽金精来碧汉。\n醉吟莫作寻常看。\n已过中天欢未断。\n还同叹。\n时情已向明朝换。", 
    "rhythmic": "渔家傲"
  }, 
  {
    "author": "葛胜仲", 
    "content": "出门西笑。\n千里长安道。\n不用引离声，便登荣、十洲三岛。\n画船珠箔，苹末水风凉，随柳岸，楚台人，景与人俱好。\n应嗟见晚，玉殿生清晓。\n正是妙年时，步承明、谋身须早。\n轺车肤使，新逐凯歌回，恩绋重，彩衣轻，嘉庆知多少。", 
    "rhythmic": "蓦山溪"
  }, 
  {
    "author": "葛胜仲", 
    "content": "艳曲醉歌金缕，朱门高耸铜环。\n中天楼观共跻攀。\n飞絮落花春晚。\n低映绿阴朱户，斜拖素练沧湾。\n银钩华榜五云间。\n奕奕蛟龙字绾。", 
    "rhythmic": "西江月"
  }, 
  {
    "author": "葛胜仲", 
    "content": "斜红带柳，琉璃涨绿平桥。\n人在花月见新妖。\n不数江南苏小。\n恨寄飞花蔌蔌，情随流水迢迢。\n鲤鱼风送木兰桡。\n回棹荒鸡报晓。", 
    "rhythmic": "西江月"
  }, 
  {
    "author": "葛胜仲", 
    "content": "清樾已生昼寂，孤花尚表春馀。\n象床筠簟燕堂虚。\n初过晚凉微雨。\n圭璧新来北苑，鲈鱼未减东吴。\n捧觞红袖透香肤。\n不翔龙烟缕。", 
    "rhythmic": "西江月"
  }, 
  {
    "author": "葛胜仲", 
    "content": "瑞兽香云轻袅，华堂绣幕低垂。\n人生七十尚为稀。\n况是钓璜新岁。\n登俎青梅的，明阑红药芳菲。\n天教眉寿过期颐。\n常对风光沈醉。", 
    "rhythmic": "西江月"
  }, 
  {
    "author": "葛胜仲", 
    "content": "楼子包金照眼新。\n香根犹带广陵尘。\n翻阶不羡掖垣春。\n不分与花为近侍，难甘溱洧赠闲人。\n如羞如怨独含颦。", 
    "rhythmic": "浣溪沙"
  }, 
  {
    "author": "葛胜仲", 
    "content": "三年曾不窥园树。\n辛苦萤窗暮。\n怪来文誉满清时。\n柿叶书残犹自、日临池。\n春秋新学卑繁露。\n黄卷聊堪语。\n家人不用寄龟诗。\n行看升平楼外、化龙归。", 
    "rhythmic": "虞美人"
  }, 
  {
    "author": "葛胜仲", 
    "content": "一轮丹桂树。\n光景疑非暮。\n天公著意在兹时。\n扫尽微云点缀、展清池。\n樽前金奏无晨露。\n只有君房语。\n骊驹客莫赋归诗。\n东道留连应赋、不庸归。", 
    "rhythmic": "虞美人"
  }, 
  {
    "author": "葛胜仲", 
    "content": "火云欲避金风至。\n秀气充闾初降瑞。\n去家丁令却归来，还燕悬弧当日地。\n金章紫绶身荣贵。", 
    "rhythmic": "瑞鹧鸪"
  }, 
  {
    "author": "葛胜仲", 
    "content": "鹊桥仙偶，天津轻渡，却笑嫦娥孤皎。\n平时五夜似经年，问何事、今宵便晓。\n云车将驾，神夫留恋，更吐心期多少。\n支机休浪与闲人，莫倚赖、芳心素巧。", 
    "rhythmic": "鹊桥仙"
  }, 
  {
    "author": "葛胜仲", 
    "content": "浮家重过水晶宫。\n五年中。\n事何穷。\n无恙山溪，鬟影落青铜。\n欲向旧游寻旧事，云散彩，水流东。\n苔花向我似情锺。\n舞霜风。\n雪。", 
    "rhythmic": "江城子"
  }, 
  {
    "author": "葛胜仲", 
    "content": "飞身疑到广寒宫。\n玉花中。\n兴何穷。\n酒贵旗亭，谁是惜青铜。\n飘瞥三无真妙绝，银万里，失西东。\n草堂红蜡暖歌锺。\n卷帘风。\n赏空。", 
    "rhythmic": "江城子"
  }, 
  {
    "author": "葛胜仲", 
    "content": "安石榴花浓绿映。\n解愠风轻，乍改朱明令。\n衮绣元臣门户盛。\n童孙此日悬弧庆。\n夜宴华堂添酒兴。\n□□除书，远带天香剩。\n欲苕波供续命。\n不须龙护江心镜。", 
    "rhythmic": "蝶恋花"
  }, 
  {
    "author": "葛胜仲", 
    "content": "晴日乱云收。\n人在苹香柳恽洲。\n溪上清风楼上醉，飕飕。\n共折黄花插满头。\n佳客献还酬。\n不负山城九日秋。\n苕碧下青供酩酊，休休。\n楚客当年浪自愁。", 
    "rhythmic": "南乡子"
  }, 
  {
    "author": "葛胜仲", 
    "content": "拂槛晓云鲜。\n销暑楼危竦半天。\n曾是携宾当荐九，开筵。\n度水萦山奏管弦。\n黄菊映华颠。\n千骑重来已六年。\n楼下东流当日水，依然。\n更对周旋旧七贤。", 
    "rhythmic": "南乡子"
  }, 
  {
    "author": "葛胜仲", 
    "content": "葛山仙隐。\n尚有馀膏留旧鼎。\n十里梅花。\n夹道争看衮绣华。\n人间妙丽。\n并侍黄扉开国贵。\n僻壤孤芳。\n羞涩尊前不敢香。", 
    "rhythmic": "减字木兰花"
  }, 
  {
    "author": "葛胜仲", 
    "content": "倦客身同舟不系，轻帆来访儒仙。\n春风元巳艳阳天。\n夭桃芳散锦，高柳欲飞绵。\n千古海昌佳绝地，双凫暂此留连。\n通宵娱客破芳尊。\n兰亭修禊事，梓泽醉名园。", 
    "rhythmic": "临江仙"
  }, 
  {
    "author": "葛胜仲", 
    "content": "宝观飞雉堞，登临恍欲升仙。\n野桃官柳衬吴天。\n春风寒食夜，遗恨在封绵。\n闻道东溟才二里，银涛直与天连。\n凭谁都卷入芳尊。\n赋归欢靖节，消渴解文园。", 
    "rhythmic": "临江仙"
  }, 
  {
    "author": "葛胜仲", 
    "content": "辛勤场屋。\n未遇知音甘陆陆。\n诏录遗忠。\n一札天书下九重。\n鹅城初命。\n此去青云应渐近。\n解褐恩新。\n今岁吾家第四人。", 
    "rhythmic": "减字木兰花"
  }, 
  {
    "author": "葛胜仲", 
    "content": "杏花零乱。\n拟把百觚来判断。\n病卧漳滨。\n不见枝头闹小春。\n吾衰老矣。\n一醉花前犹不遂。\n情绪厌厌。\n虚度韶光又一年。", 
    "rhythmic": "减字木兰花"
  }, 
  {
    "author": "葛胜仲", 
    "content": "严陵滩畔香醪好。\n遮莫东方晓。\n春风盎盎如寒肌。\n人道霜浓腊月、我还疑。\n红炉火热香围坐。\n梅蕊迎春破。\n一声清唱解人颐。\n人道牢愁千斛、我谁知。", 
    "rhythmic": "虞美人"
  }, 
  {
    "author": "葛胜仲", 
    "content": "玉还飞换岁灰。\n定山新棹酒船回。\n年时梁燕双双在，肯为人愁便不来。\n衰意绪，病情怀。\n玉山今夜为谁颓。\n年时梅蕊垂垂破，肯为人愁便不开。", 
    "rhythmic": "鹧鸪天"
  }, 
  {
    "author": "葛胜仲", 
    "content": "万卷旧推鸿博，一官且慰蹉跎。\n升平楼下赐危科。\n曾对昂黼坐。\n燕颔从来骨贵，鸾栖尚屈才多。\n今宵且共入无何。\n定远功名幺麽。", 
    "rhythmic": "西江月"
  }, 
  {
    "author": "葛胜仲", 
    "content": "我爱菊花枝。\n露偏宜。\n旋移佳种一年期。\n照眼黄金三径烂，可但东篱。\n秋老摘花吹。\n敢恨开迟。\n只愁一夜便香衰。\n待插满头年大也，且泛芳卮。", 
    "rhythmic": "浪淘沙"
  }, 
  {
    "author": "葛胜仲", 
    "content": "黄菊鲜鲜带露浓。\n小园开遍度香风。\n自玉酝酬秋色，旋洗霜须对晚丛。\n香在手，莫匆匆。\n寻芳今夜有人同。\n黄金委地新收得，莫道山翁到底穷。", 
    "rhythmic": "鹧鸪天"
  }, 
  {
    "author": "葛胜仲", 
    "content": "采采黄花鹄彩浓。\n吹开一夜为霜风。\n已邀骚客陶元亮，不用歌妓盛小丛。\n秋易老，莫匆匆。\n齐山高兴古今同。\n欲知此地花多少，一眼金英望不穷。", 
    "rhythmic": "鹧鸪天"
  }, 
  {
    "author": "葛胜仲", 
    "content": "谈围曾蔽青绫帐。\n林下中年敦素尚。\n烟波偶趁一帆风，却锁云扃来就养。\n自从悟得空无相。", 
    "rhythmic": "木兰花・玉楼春"
  }, 
  {
    "author": "葛胜仲", 
    "content": "东皇已有来归耗。\n十里青山道。\n冻蘖万株梅，一夜妆成，似趁鸣鸡早。\n年时清赏曾同到。\n先仗游蜂报。\n抖擞旧心情，一笑酬春，不羡和羹诏。", 
    "rhythmic": "醉花阴"
  }, 
  {
    "author": "葛胜仲", 
    "content": "东阁郎官巧写真。\n西湖处士妙传神。\n嫣然一笑腊前春。\n斗好虽无冰骨女，相宜幸是雪髯人。\n且烦疏影入清尊。", 
    "rhythmic": "浣溪沙"
  }, 
  {
    "author": "葛胜仲", 
    "content": "盘里明珠芡实香。\n尊前堆雪脍丝长。\n何妨羌管奏伊凉。\n翠葆重生无复日，白波不有如江。\n壁间醉墨任淋浪。", 
    "rhythmic": "浣溪沙"
  }, 
  {
    "author": "葛胜仲", 
    "content": "二月风光浓似酒，小楼新湿青红。\n碧琉璃色映群峰。\n更携金凿落，来赏锦薰笼。\n调客旧留□月旦，此花清软纤。\n未饶兰蕙转光风。\n赤阑呈雅艳，翠幕护芳丛。", 
    "rhythmic": "临江仙"
  }, 
  {
    "author": "葛胜仲", 
    "content": "雪壁歌词题尚湿，春风又见轻红。\n一枝斜插映头峰。\n不辞连夜赏，银烛透纱笼。\n白发欺人今老矣，尊前羞见繁。\n清香尤虎溪风。\n海棠须避席，佳种谩蚕丛。", 
    "rhythmic": "临江仙"
  }, 
  {
    "author": "葛胜仲", 
    "content": "一夜狂风尽海棠。\n此花天遣殿群芳。\n芝兰百濯见真香。\n劝客淋浪灯底韵，恼人魂梦枕边囊。\n一枝插不□□□。", 
    "rhythmic": "浣溪沙"
  }, 
  {
    "author": "葛胜仲", 
    "content": "凉飙破暑，清歌萦坐，缺月稀星庭户。\n瓜华草草具杯盘，喜共、初筵零露。\n天孙东处，牵牛西望，劝汝一杯清醑。\n精灵何必待秋通，为一洗、朦胧今古。", 
    "rhythmic": "鹊桥仙"
  }, 
  {
    "author": "葛胜仲", 
    "content": "槛外奇葩江外种，娇春未减酲红。\n画楼晴日敛云峰。\n佛香来海岸，蜀锦荐灯笼。\n今夜那忧杀风景，酒花来斗妖浓。\n江梅冷淡避春风。\n明朝来纵赏，应醉绮罗丛。", 
    "rhythmic": "临江仙"
  }, 
  {
    "author": "葛胜仲", 
    "content": "二月春游须烂漫。\n秉烛看花，只为晨曦短。\n高举蜡薪通夕看。\n红光万丈腾天半。\n寄语平时游冶伴。\n不负分阴，胜事输今段。\n灯火休催归小院。\n殷勤更照桃花面。", 
    "rhythmic": "蝶恋花"
  }, 
  {
    "author": "葛胜仲", 
    "content": "只恐深夜花睡去。\n火照红妆，满意留宾住。\n凤烛千枝花四顾。\n消愁更待寻何处。\n汉苑红光非浪语。\n栖静亭前，都是珊瑚树。\n便请催尊鸣鼓。\n明朝风恶飘红雨。", 
    "rhythmic": "蝶恋花"
  }, 
  {
    "author": "葛胜仲", 
    "content": "百紫千红今烂熳。\n举烛辉花，莫厌烧令短。\n酒里逢花须细看。\n人生谁似英雄半。\n安得红颜为老伴。\n妙舞花前，杨柳夸身段。\n已倒玉山回竹院。\n清香不断风吹面。", 
    "rhythmic": "蝶恋花"
  }, 
  {
    "author": "葛胜仲", 
    "content": "已过春分春欲去。\n千炬花间，作意留春住。\n一曲清歌无误顾。\n绕梁馀韵归何处。\n尽日劝春春不语。\n红气蒸霞，且看桃千树。\n才子霏谈更五鼓。\n剩看走笔挥风雨。", 
    "rhythmic": "蝶恋花"
  }, 
  {
    "author": "葛胜仲", 
    "content": "又见菊花新。\n色浅香匀。\n老人衰病卧漳滨。\n虽是无聊仍止酒，幸有嘉宾。\n不用怨萧辰。\n不似芳春。\n请看金蕊照金尊。\n今夜花前须醉倒，直到黎明。", 
    "rhythmic": "浪淘沙"
  }, 
  {
    "author": "葛胜仲", 
    "content": "歌阕斗清新。\n檀板初匀。\n画堂新筑太湖滨。\n好是黄花开应候，聊宴亲宾。\n上客即逢辰。\n况是青春。\n上林开宴锡尧尊。\n今夜素娥真解事，偏向人明。", 
    "rhythmic": "浪淘沙"
  }, 
  {
    "author": "葛胜仲", 
    "content": "娱老小亭新。\n丹垩初匀。\n万枝金菊绕溪滨。\n折向华堂遮醉眼，聊用娱宾。\n红烛夜香辰。\n广坐生春。\n月波新酿入芳尊。\n好向花前拚烂醉，不负承明。", 
    "rhythmic": "浪淘沙"
  }, 
  {
    "author": "葛胜仲", 
    "content": "秋水莹精神。\n靖节先生太逼真。\n谈麈生风霏玉屑，津津。\n爽气泠然欲侵人。\n一座尽生春。\n满引琼觞已半醺。\n更把黄花寿彭祖，盈盈。\n数阕新声又遏云。", 
    "rhythmic": "南乡子"
  }, 
  {
    "author": "葛胜仲", 
    "content": "灵山法会何曾散。\n此地神光满。\n丁公潭下百雷霆。\n疑是银河挽下、一齐倾。\n高桥飞观连云起。\n槛外惊湍水。\n大矶才过小矶来。\n应有天孙灵驭、月中回。", 
    "rhythmic": "虞美人"
  }, 
  {
    "author": "米友仁", 
    "content": "昨夜扁舟沙外舣，淮山微雨初晴。\n断云飞过月还明。\n一天风露重，人在玉壶清。\n水际不知何许是，遥林□辨微青。\n醉迷归梦强□凌。\n谁言东去雁，解寄此时情。", 
    "rhythmic": "临江仙"
  }, 
  {
    "author": "米友仁", 
    "content": "醉倚朱阑一解衣。\n碧云迷望眼，断虹低。\n近来休说带宽围。\n人千里，还是燕双飞。\n深院日初迟。\n绮窗帘幕静，恨生眉。", 
    "rhythmic": "小重山"
  }, 
  {
    "author": "米友仁", 
    "content": "柳塘微雨。\n两两飞鸥来复去。\n倚遍重阑。\n人在碧云山外山。\n一春离怨。\n日照绮窗长几线。\n酒病情魔。\n两事春来无奈何。", 
    "rhythmic": "减字木兰花"
  }, 
  {
    "author": "米友仁", 
    "content": "浩渺湖天，酒浮黄菊携佳侣。\n澹烟疏雨。\n去鲁方怀土。\n倾盖相逢，引满哦奇语。\n山围处。\n兕觥频举。\n不醉君无去。", 
    "rhythmic": "点绛唇"
  }, 
  {
    "author": "米友仁", 
    "content": "从古荆溪名胜地。\n溪光万顷琉璃翠。\n极望荷花三十里。\n香喷鼻。\n我舟日在花间舣。\n向晚馀霞收散绮。\n遥山抹黛天如水。\n满引一尊明月里。\n微风起。\n萧然真在华胥氏。", 
    "rhythmic": "渔家傲"
  }, 
  {
    "author": "米友仁", 
    "content": "小舟载酒向平湖。\n新凉生晓初。\n乱山烟外有还无。\n王维真画图。\n风遽起，动襟裾。\n雨来荷溅珠。\n一尊相对喜君俱。\n醉归红袖扶。", 
    "rhythmic": "阮郎归"
  }, 
  {
    "author": "米友仁", 
    "content": "一曲阳关肠断处，临风惨对离尊。\n红妆揭调十分斟。\n古来多聚散，正似岭头云。\n昨夜晴霄千里月，向人无限多情。\n娟娟今夜满虚庭。\n一帆随浪去，却照画船轻。", 
    "rhythmic": "临江仙"
  }, 
  {
    "author": "米友仁", 
    "content": "蝶梦初回栩栩。\n柳岸几声莺语。\n苹末起微风，山外一川烟雨。\n凝顾。", 
    "rhythmic": "宴桃源・如梦令"
  }, 
  {
    "author": "米友仁", 
    "content": "遇酒词先举，逢山眼暂明。\n一川风雨纵留人。\n不道此郎归兴、欲兼程。\n客久情深□，寻欢恨不能。\n绳床顿睡梦纵横。\n赖□□□□□、□□□。", 
    "rhythmic": "南歌子"
  }, 
  {
    "author": "米友仁", 
    "content": "郊外春和宜散步。\n百花枝上初凝露。\n福地神仙多外府。\n藏奇趣。\n幽寻历遍溪边路。\n薄宦浮家无定处。\n萍飘梗泛前人语。\n与子未须乡国去。\n来同住。\n且看群岫烟中雨。", 
    "rhythmic": "渔家傲"
  }, 
  {
    "author": "米友仁", 
    "content": "九秋气爽，正溪山雨过，茅檐清暇。\n篱菊妍英，知是为，佳节重阳开也。\n色妙香殊，匀浮瓯面，俗状卑金。\n歌狂饮俊，满簪还更盈把。\n村外草草杯盘，边尘不动，欲买应无价。\n端使晴霄风露冷，云卷烟收平野。\n向晚婵娟，半轮斜照，想见成清夜。\n玉山颓处，要看猗帽如画。", 
    "rhythmic": "念奴娇"
  }, 
  {
    "author": "米友仁", 
    "content": "宝晋轩窗临望处，山围水绕林萦。\n不堪回首到江城。\n墙趺围瓦砾，鸥鹭见人惊。\n日愿太平归旧里，更无馀事关情。\n小营茅舍倚云汀。\n四时风月里，还我醉腾腾。", 
    "rhythmic": "临江仙"
  }, 
  {
    "author": "米友仁", 
    "content": "碧溪风动满文漪。\n雨馀山更奇。\n淡烟横处柳行低。\n鸳鸯来去飞。\n人似玉，醉如泥。\n一枝随鬓猗。\n夷犹双桨月平西。\n幽寻归路迷。", 
    "rhythmic": "阮郎归"
  }, 
  {
    "author": "米友仁", 
    "content": "野外不堪无胜侣，笑谈安得君同。\n四时景物一壶中。\n醉馀临望处，远岫数重重。\n溪上新荷初出水，花房半弄微红。\n晓风萧爽韵疏松。\n娟娟明月上，人在广寒宫。", 
    "rhythmic": "临江仙"
  }, 
  {
    "author": "米友仁", 
    "content": "阑干倚处。\n戏裁成、彭泽当年奇语。\n三径荒凉怀旧里，我欲扁舟归去。\n鸟倦知还，寓形宇内，今已年如许。\n小窗容膝，要寻情话亲侣。\n郭外粗有西畴，故园松菊，日涉方成趣。\n流水涓涓千涧上，云绕奇峰无数。\n窈窕经丘，风清月了，时看烟中雨。\n萧然巾岸，引觞寄傲衡宇。", 
    "rhythmic": "念奴娇"
  }, 
  {
    "author": "米友仁", 
    "content": "一阳来复群阴往。\n吾道从今长。\n万事莫关情，月夕风前，依旧须豪放。\n卿云舒卷浮青嶂。", 
    "rhythmic": "醉春风"
  }, 
  {
    "author": "米友仁", 
    "content": "雨过风来午暑清。\n榴花红照眼，向人明。\n一枝低映宝钗横。\n菖蒲酒，玉碗十分斟。\n引满听新声。\n小轩帘半卷，远山青。", 
    "rhythmic": "小重山"
  }, 
  {
    "author": "米友仁", 
    "content": "结庐人境羡陶潜。\n车马不来喧。\n胜处自多真趣，飞鸟日相还。\n心既远，地仍偏。\n见南山。\n手持菊颖，山气常佳，欲辨忘言。", 
    "rhythmic": "诉衷情"
  }, 
  {
    "author": "米友仁", 
    "content": "洞天昼永，正中和时候，凉飙初起。\n羽扇纶巾，云流处，水绕山重云委。\n好雨新晴，绮霞明丽，全是丹青戏。\n豪攘横卷，楚天应解深秘。\n留滞。\n字学书林，折腰缘为米，无机涉世。\n投组归来欣自肆，目仰云霄醒醉。", 
    "rhythmic": "白雪"
  }, 
  {
    "author": "曾纡", 
    "content": "片帆暮落，正前村梅蕊，愁人如雪。\n东陌西溪长记得，疏影横斜时节。\n六出冰姿，玉人微步，笑里轻轻折。\n兰房沈醉，暗香曾共私窃。\n回头万水千山，一枝重见处，离肠千结。\n料想临鸾消瘦损，时把啼红偷。\n怎得伊来，许多幽恨，共拈青梢说。\n如今千里，断魂空对明月。", 
    "rhythmic": "念奴娇"
  }, 
  {
    "author": "曾纡", 
    "content": "东苑梅繁，豪健放乐，醉倒花前狂客。\n靓妆微步，攀条弄粉，凌波遍寻青陌。\n暗香堕靥。\n更飘近、雾鬟蝉额。\n倒金荷、念流光易失，幽姿堪惜。\n惜花心、未甘鬓白。\n南枝上、又见寻芳消息。\n旧游回首，前欢如梦，谁知等闲抛掷。", 
    "rhythmic": "上林春・一落萦"
  }, 
  {
    "author": "曾纡", 
    "content": "木落山明，暮江碧，楼倚太虚寥廓。\n素手飞觞，钗头笑取，金英满浮桑落。\n鬓云慢约。\n酒红拂破香腮薄。\n细细酌。\n帘外任教、月转画阑角。\n当年快意登临，异乡节物，难禁离索。\n故人远、凌波何在，惟有残英共寂寞。", 
    "rhythmic": "秋霁"
  }, 
  {
    "author": "曾纡", 
    "content": "江城春晚，正海棠临水，嫣然幽独。\n秀色天姿真富贵，何必金盘华屋。\n月下无人，雨中有泪，绝艳仍清淑。\n丰肌得酒，嫩红微透轻。\n晓日雾霭林深，佳人春睡思，朦胧初足。\n笑出疏篱，端可厌，桃李漫山粗俗。\n衔子飞来，鸿鹄何在，千里移西蜀。\n明朝酒醒，乱红那忍轻触。", 
    "rhythmic": "念奴娇"
  }, 
  {
    "author": "曾纡", 
    "content": "相如当日，曾奏凌云赋。\n落笔纵横妙风雨。\n记扬鞭辇路，同醉金明，穷胜赏，不管重城已暮。\n旧游如梦觉，零落朋侪，遗墨淋漓尚如故。\n况神洲北望，今已丘墟，伤白璧、久埋黄土。\n但空似、灵光岿然存，怅朗月清风，更无玄度。", 
    "rhythmic": "洞仙歌"
  }, 
  {
    "author": "曾纡", 
    "content": "後院短墙临绿水，春风急管繁弦。\n问谁亲按小婵娟。\n玉堂真学士，琳馆地行仙。\n安得此身来此处，依稀一梦梨园。\n江南刺使谩垂涎。\n据鞍肠已断，何况到尊前。", 
    "rhythmic": "临江仙"
  }, 
  {
    "author": "曾纡", 
    "content": "山光冷浸清溪底。\n溪光直到柴门里。\n卧对白苹洲。\n猗眠数钓舟。\n溪山无限好。\n恨不相逢早。\n老病独醒多。\n如此良夜何。", 
    "rhythmic": "菩萨蛮"
  }, 
  {
    "author": "曾纡", 
    "content": "风淅沥。\n窗外雪花初积。\n梦破小窗人寂寂。\n寒威无处敌。\n强起饮君涓滴。\n清泪醉来沾臆。\n歧路即今多拥隔。\n弟兄无信息。", 
    "rhythmic": "谒金门"
  }, 
  {
    "author": "曾纡", 
    "content": "纹漪涨绿。\n疏霭连孤鹜。\n一年春事，柳飞轻絮，笋添新竹。\n寂寞幽花，独殿小园嫩绿。\n登临未足。\n怅游子、归期促。", 
    "rhythmic": "品令"
  }, 
  {
    "author": "秦湛", 
    "content": "", 
    "rhythmic": "失调名"
  }, 
  {
    "author": "秦湛", 
    "content": "春透水波明，寒峭花枝瘦。\n极目烟中百尺楼，人在楼中否。\n四和袅金凫，双陆思纤手。\n拟倩东风浣此情，情更浓於酒。", 
    "rhythmic": "卜算子"
  }, 
  {
    "author": "范周", 
    "content": "美兰堂昼永，晏清暑、晚迎凉。\n控水槛风帘，千花竞拥，一朵偏双。\n银塘。\n尽倾醉眼，讶湘娥、倦倚两霓裳。\n依约凝情鉴里，并头宫面高妆。\n莲房。\n露脸盈盈，无语处、恨何长。\n有翡翠怜红，鸳鸯妒影，俱断柔肠。\n凄凉。", 
    "rhythmic": "木兰花慢"
  }, 
  {
    "author": "范周", 
    "content": "夕阳西下，暮霭红隘，香风罗绮。\n乘丽景、华灯争放，浓焰烧空连锦砌。\n睹皓月、浸严城如画，花影寒笼绛蕊。\n渐掩映、芙蓉万顷，迤逦齐开秋水。\n太守无限行歌意。\n拥麾幢、光动珠翠。\n倾万井、歌台舞榭，瞻望朱轮骈鼓吹。\n控宝马、耀貔貅千骑。\n银烛交光数里。\n似乱簇、寒星万点，拥入蓬壶影里。\n宴阁多才，环艳粉、瑶簪珠履。\n恐看看、丹诏催奉，宸游燕侍。\n便趁早、占通宵醉。", 
    "rhythmic": "宝鼎现"
  }, 
  {
    "author": "吴则礼", 
    "content": "怅离阕。\n淮南三度梅花发。\n梅花发。\n片帆西去，落英如雪。\n新秦古塞人华发。\n一樽别酒君听说。", 
    "rhythmic": "秦楼月・忆秦娥"
  }, 
  {
    "author": "吴则礼", 
    "content": "凭栏试觅红楼句，听考考、城头暮鼓。\n数骑翩翩度孤戍。\n尽雕弓白羽。\n平生正被儒冠误。\n待闲看、将军射虎。", 
    "rhythmic": "江楼令"
  }, 
  {
    "author": "吴则礼", 
    "content": "真香秀色盈盈女。\n一笑重阳雨。\n不应解怯晚丛寒。\n眼底轻罗小扇、且团团。\n吴云楚燕浑依旧。\n更把金英嗅。\n鲜鲜未恨出闺迟。\n自许平生孤韵、与秋期。", 
    "rhythmic": "虞美人"
  }, 
  {
    "author": "吴则礼", 
    "content": "夜寒闲倚西楼月。\n消尽江南雪。\n东风明日木兰船。\n想见阳关声彻、雁连天。\n斜斜洲渚溶溶水。\n端负青春醉。\n平安小字几时回。\n空有暗香疏影、陇头梅。", 
    "rhythmic": "虞美人"
  }, 
  {
    "author": "吴则礼", 
    "content": "从来强作游秦计。\n只有貂裘敝。\n休论范叔十年寒。\n看取星星种种、坐儒冠。\n江湖旧日渔竿手。\n初把黄花酒。\n且凭洛水送归船。\n想见淮南秋尽、水如天。", 
    "rhythmic": "虞美人"
  }, 
  {
    "author": "吴则礼", 
    "content": "乌皮白西窗暖。\n种种霜毛短。\n小春何处有梅花。\n想见水边篱落、数枝斜。\n殊方他日登楼句。\n好在孤吟处。\n五年拚落醉魂中。\n试觅酒垆陈迹、问黄公。", 
    "rhythmic": "虞美人"
  }, 
  {
    "author": "吴则礼", 
    "content": "星星素发。\n只有鸣笳楼上发。\n看舞胡姬。\n带得平安探骑归。\n故人渐老。\n只与虎头论墨妙。\n怀抱难开。\n快遣披云一笑来。", 
    "rhythmic": "减字木兰花"
  }, 
  {
    "author": "吴则礼", 
    "content": "梅花未彻。\n付与团团沙塞月。\n端欲捐书。\n去乞君王丈二殳。\n貂裘锦帽。\n盘马不甘青鬓老。\n底事偏奇。\n细草平沙看打围。", 
    "rhythmic": "减字木兰花"
  }, 
  {
    "author": "吴则礼", 
    "content": "河西春晚。\n独有柳条来入眼。\n塞外斜斜。\n不道欺寒红杏花。\n边笳初发。\n与唤团团沙塞月。\n雁响连天。\n谁倚城头百尺栏。", 
    "rhythmic": "减字木兰花"
  }, 
  {
    "author": "向子", 
    "content": "扫长空、万里静无云，飞镜上天东。\n欲骑鲸与问，一株丹桂，几度秋风。\n取水珠宫贝阙，聊为洗尘容。\n莫放素娥去，清影方中。\n玄魄犹馀半壁，便笙篁万籁，尊俎千峰。\n况十分端正，更鼓舞衰翁。", 
    "rhythmic": "八声甘州"
  }, 
  {
    "author": "向子", 
    "content": "闰馀有何好，一年两中秋。\n补天修月人去，千古想风流。\n少日南昌幕下，更得洪徐苏李，快意作清游。\n送日眺西岭，得月上东楼。\n四十载，两人在，总白头。\n谁知沧海成陆，萍迹落南州。\n忍问神京何在，幸有芗林秋露，芳气袭衣裘。\n断送馀生事，惟酒可忘忧。", 
    "rhythmic": "水调歌头"
  }, 
  {
    "author": "向子", 
    "content": "我生六十四，四度闰中秋。\n碧天千里如水，明月更如流。\n照我洛滨诗伯，携手仙卿廛隐，阆苑与同游。\n人醉玉相倚，不肯下琼楼。\n芗林老，章江上，几回头。\n剩欲控鹤瀛海，聊下越王州。\n直入白云深处，细酌仙人九酝，香雾尽侵裘。\n共看一笑粲，以写我心忧。", 
    "rhythmic": "水调歌头"
  }, 
  {
    "author": "向子", 
    "content": "飘飘任公子，爽气欲横秋。\n向日携诗过我，知不是凡流。\n筑室清江西畔，巧占一川佳处，胜士日追游。\n邀我出门去，柱月上新楼。\n烂银盘，从树杪，出云头。\n好是风流从事，同醉入青州。\n须信人生如幻，七十古来稀有，销得几狐裘。\n谁似芗林老，无喜亦无忧。", 
    "rhythmic": "水调歌头"
  }, 
  {
    "author": "向子", 
    "content": "碧天如水，一洗秋容净。\n何处飞来大明镜。\n谁道斫却桂，应更光辉，无遗照，泻出山河倒影。\n人犹苦馀热，肺腑生尘，移我超然到三境。\n问娥、缘底事，乃有盈亏，烦玉斧、运风重整。\n教夜夜、人世十分圆，待拚却长年，醉了还醒。", 
    "rhythmic": "洞仙歌"
  }, 
  {
    "author": "向子", 
    "content": "雁阵横空，江枫战、几番风雨。\n天有意、作新秋令，欲鏖残暑。\n篱菊岩花俱秀发，清氛不断来窗户。\n共欢然、一醉得黄香，仍叔度。\n尊前事，尘中去。\n拈花问，无人语。\n芗林顾灵照，笑抚庭树。\n试举似虎头城太守，想应会得玄玄处。\n老我来、懒更作渊明，闲情赋。", 
    "rhythmic": "满江红"
  }, 
  {
    "author": "向子", 
    "content": "淮阳堂上曾相对。\n笑把姚黄醉。\n十年离乱有深忧。\n白发萧萧同见、渚江秋。\n履声细听知何处。\n欲上星辰去。\n清寒初溢暮云收。\n更看碧天如水、月如流。", 
    "rhythmic": "虞美人"
  }, 
  {
    "author": "向子", 
    "content": "银山堆里庐山对。\n舟子愁如醉。\n笑看五老了无忧。\n大觉胸中云梦、气横秋。\n若人到得归元处。\n空一齐销去。\n直须闻见泯然收。\n始知大江东注、不曾流。", 
    "rhythmic": "虞美人"
  }, 
  {
    "author": "向子", 
    "content": "澄江霁月清无对。\n鲁酒何须醉。\n人怜贫病不堪忧。\n谁识此心如月、正含秋。\n再三涝漉方知处。\n试向波心去。\n迢迢空劫勿能收。\n谩道从来天地、与同流。", 
    "rhythmic": "虞美人"
  }, 
  {
    "author": "向子", 
    "content": "江头苦被梅花恼。\n一夜霜须老。\n谁将冰玉比精神。\n除是凌风却月、见天真。\n情高意远仍多思。\n只有人相似。\n满城桃李不能春。\n独向雪花深处、露花身。", 
    "rhythmic": "虞美人"
  }, 
  {
    "author": "向子", 
    "content": "推上百花如锦绣。\n水满池塘，更作溅溅溜。\n断送风光惟有酒。\n苦吟不怕因诗瘦。\n寻壑经丘长是久。\n晚晚归来，稚子柴门候。\n万事付之醒梦後。\n眉头不为闲愁皱。", 
    "rhythmic": "蝶恋花"
  }, 
  {
    "author": "向子", 
    "content": "岩桂秋风南埭路。\n墙外行人，十里香随步。\n此是芗林游戏处。\n谁知不向根尘住。\n今日对花非浪语。\n忆昨明光，早辱君王顾。\n生怕青蝇轻点污。\n思鲈何似思花去。", 
    "rhythmic": "蝶恋花"
  }, 
  {
    "author": "向子", 
    "content": "戏彩堂深翠幕张。\n南特地作微凉。\n葵花向日枝枝似，萱草忘忧日日长。\n门有庆，福无疆。\n老人星与酒生光。\n殷勤更假天吴手，倾泻西江入寿觞。", 
    "rhythmic": "鹧鸪天"
  }, 
  {
    "author": "向子", 
    "content": "召埭初逢两妙年。\n遥林玉树倚风前。\n疏梅影里春同醉，红芰香中月一船。\n长怅恨，短因缘。\n空馀蝴蝶梦相连。\n谁知瘴雨蛮烟地，重上襄王玳瑁筵。", 
    "rhythmic": "鹧鸪天"
  }, 
  {
    "author": "向子", 
    "content": "两个鸳鸯波上来。\n一ь杨柳掌中回。\n已愁共雪因风去，更着繁弦急管催。\n含浅笑，劝深杯。\n桃花气暖眼边开。\n司空常见风流惯，输与山翁醉玉摧。", 
    "rhythmic": "鹧鸪天"
  }, 
  {
    "author": "向子", 
    "content": "露下风前处处幽。\n官黄如染翠如流。\n谁将天上蟾宫树，散作人间水国秋。\n香郁郁，思悠悠。\n几年梦魂绕江头。\n今朝得到芗林醉，白发相看万事休。", 
    "rhythmic": "鹧鸪天"
  }, 
  {
    "author": "向子", 
    "content": "莫问清江与洛阳。\n山林总是一般香。\n两家地占西南胜，可是前人例姓杨。\n石作枕，醉为乡。\n藕花菱角满池塘。\n虽无中岛霓裳奏，独鹤随人意自长。", 
    "rhythmic": "鹧鸪天"
  }, 
  {
    "author": "向子", 
    "content": "紫禁烟花一万重。\n鳌山宫阙倚晴空。\n玉皇端拱彤云上，人物嬉游陆海中。\n星转斗，驾回龙。\n五侯池馆醉春风。\n而今白发三千丈，愁对寒灯数点红。", 
    "rhythmic": "鹧鸪天"
  }, 
  {
    "author": "向子", 
    "content": "只有梅花似玉容。\n云窗月户几尊同。\n见来怨眼明秋水，欲去愁眉淡远峰。\n山万叠，水千重。\n一双蝴蝶梦能通。\n都将泪作黄梅雨，尽把情为柳絮风。", 
    "rhythmic": "鹧鸪天"
  }, 
  {
    "author": "向子", 
    "content": "玉篆题名在九天。\n而今且作地行仙。\n挂冠神武归休後，同醉芗林是几年。\n龟游泳，鹤蹁迁。\n疏梅修竹两清妍。\n欲知福寿都多少，阁皂清江可比肩。", 
    "rhythmic": "鹧鸪天"
  }, 
  {
    "author": "向子", 
    "content": "江北江南雪未消。\n此花独步百花饶。\n青枝可爱难为杏，绿叶初无不是桃。\n多态度，足风标。\n蕊珠仙子醉红潮。\n绝怜竹外横斜处，似与芗林慰寂寥。", 
    "rhythmic": "鹧鸪天"
  }, 
  {
    "author": "向子", 
    "content": "驾月新成碧玉梁。\n青天万里泻银潢。\n广寒宫里无双树，无热池边不尽香。\n承露液，酿秋光。\n直须一举累千觞。\n不知世路风波恶，何似芗林气味长。", 
    "rhythmic": "鹧鸪天"
  }, 
  {
    "author": "向子", 
    "content": "明月光中与客期。\n一年秋半两圆时。\n娥得意为长计，织女欢盟可恨迟。\n瞻玉兔，倒琼彝。\n追怀往事记新词。\n浩歌直入沧浪去，醉里归来凝不知。", 
    "rhythmic": "鹧鸪天"
  }, 
  {
    "author": "向子", 
    "content": "赣上人人说故侯。\n从来文采更风流。\n题诗谩道三千首，别酒须拚一百筹。\n乘画，衣轻裘。\n又将春色过荆州。\n合江绕岸垂杨柳，总学歌眉叶叶愁。", 
    "rhythmic": "鹧鸪天"
  }, 
  {
    "author": "向子", 
    "content": "青松翠。\n一夜猗倾如醉倒。\n残腊能佳。\n落尽梅花见雪花。\n诗崖酒岛。\n何日登临同笑傲。\n未老还家。\n饱历年华有鬓华。", 
    "rhythmic": "减字木兰花"
  }, 
  {
    "author": "向子", 
    "content": "斜红翠叠。\n何许花神来献瑞。\n粲粲裳衣。\n割得天孙锦一机。\n真香妙质。\n不耐世间风与日。\n着意遮围。\n莫放春光造次归。", 
    "rhythmic": "减字木兰花"
  }, 
  {
    "author": "向子", 
    "content": "江南江北雪漫漫。\n遥知易水寒。\n同云深处望三关。\n断肠山又山。\n天可老，海能翻。\n消除此恨难。\n频闻遣使问平安。\n几时鸾辂还。", 
    "rhythmic": "阮郎归"
  }, 
  {
    "author": "向子", 
    "content": "芳菲歇。\n故园目断伤心切。\n伤心切。\n无边烟水，无穷山色。\n可堪更近乾龙节。\n眼中泪尽空啼血。", 
    "rhythmic": "秦楼月・忆秦娥"
  }, 
  {
    "author": "向子", 
    "content": "去年同醉，酴花下，健笔赋新词。\n今年君去，酴欲破，谁与醉为期。", 
    "rhythmic": "少年游"
  }, 
  {
    "author": "向子", 
    "content": "风响蕉林似雨，烛生粉艳如花。\n客星乘兴泛仙槎。\n误到支机石下。\n欢喜地中取醉，温柔乡里为家。\n暖红香雾闹春华。\n不道风波可怕。", 
    "rhythmic": "西江月"
  }, 
  {
    "author": "向子", 
    "content": "见处莫教认著，无心慎勿沈空。\n本无背面与初终。\n说了还同说梦。\n欲识芗林居士，真成渔父家风。\n收丝垂钓月明中。\n总是神通妙用。", 
    "rhythmic": "西江月"
  }, 
  {
    "author": "向子", 
    "content": "得意穿云度水，及时斫玉分金。\n兹游了却未来心。\n怪我归迟一任。\n居士何如学士，翰林休笑芗林。\n个中真味少知音。\n不是清狂太甚。", 
    "rhythmic": "西江月"
  }, 
  {
    "author": "向子", 
    "content": "五柳坊中烟绿，百花洲上云红。\n萧萧白发两衰翁。\n不与时人同梦。\n抛掷麟符虎节，徜徉江月林风。\n世间万事转头空。\n个里如如不动。", 
    "rhythmic": "西江月"
  }, 
  {
    "author": "向子", 
    "content": "红退小园桃杏，绿生芳草池塘。\n谁教芍药殿春光。\n不似酴官样。\n翠盖更蒙珠，薰炉剩熨沈香。\n娟娟风露满衣赏。\n独步瑶台月上。", 
    "rhythmic": "西江月"
  }, 
  {
    "author": "向子", 
    "content": "几见芙蓉并蒂，忽生三秀灵芝。\n千年老树出孙枝。\n岩桂秋来满地。\n白鹤云间翔舞，绿龟叶上游戏。\n齐眉偕老更何疑。\n个里自非尘世。", 
    "rhythmic": "西江月"
  }, 
  {
    "author": "向子", 
    "content": "梅与雪争姝。\n试问春风管得无。\n除却个人多样态，谁如。\n细把冰姿比玉肤。\n一曲倒金壶。\n既醉仍烦翠袖扶。\n同向凌风台上看，何如。\n且与芗林作画图。", 
    "rhythmic": "南乡子"
  }, 
  {
    "author": "向子", 
    "content": "绿玉丛中紫玉条。\n幽花疏淡更香饶。\n不将朱粉污高标。\n空谷佳人宜结伴，贵游公子不能招。\n小窗相对诵离骚。", 
    "rhythmic": "浣溪沙"
  }, 
  {
    "author": "向子", 
    "content": "乐在烟波钓是闲。\n草堂松桂已胜攀。\n梢梢新月几回弯。\n一碧太湖三万顷，屹然相对洞庭山。\n况风浪起且须还。", 
    "rhythmic": "浣溪沙"
  }, 
  {
    "author": "向子", 
    "content": "进步须於百尺竿。\n二边休立莫中安。\n要知玄露没多般。\n花影镜中拈不起，蟾光空里撮应难。\n道人无事更参看。", 
    "rhythmic": "浣溪沙"
  }, 
  {
    "author": "向子", 
    "content": "爆竹声中一岁除。\n东风送暖入屠苏。\n瞳瞳晓色上林庐。\n老去怕看新历日，退归拟学旧桃符。\n青春不染白髭须。", 
    "rhythmic": "浣溪沙"
  }, 
  {
    "author": "向子", 
    "content": "醉里惊从月窟来。\n睡馀如梦蕊宫回。\n碧云时度小崔嵬。\n疑是海山怜我老，不论时节遣花开。\n从今休数返魂梅。", 
    "rhythmic": "浣溪沙"
  }, 
  {
    "author": "向子", 
    "content": "星斗昭回自一天。\n疏梅池畔斗清妍。\n蟠桃正熟藕如船。\n叶上灵龟来瑞世，林间白鹤舞胎仙。\n春秋不记几千年。", 
    "rhythmic": "浣溪沙"
  }, 
  {
    "author": "向子", 
    "content": "瑞气氤氲拂水来。\n金幢玉节下瑶台。\n江梅岩桂一时开。\n不尽秋香凝燕寝，无边春色入尊。\n临风嗅蕊共裴回。", 
    "rhythmic": "浣溪沙"
  }, 
  {
    "author": "向子", 
    "content": "绿绕红围宋玉墙。\n幽兰林下正芬芳。\n桃花气暖玉生香。\n谁道广平心似铁，艳妆高韵两难忘。\n苏州老矣不能狂。", 
    "rhythmic": "浣溪沙"
  }, 
  {
    "author": "向子", 
    "content": "霭霭停云覆短墙。\n夭夭临水自然芳。\n猗猗无处着清香。\n珍重蓦山溪句好，尊前频举不相忘。\n濠梁梦蝶尽春狂。", 
    "rhythmic": "浣溪沙"
  }, 
  {
    "author": "向子", 
    "content": "南国风烟深更深。\n清江相结是庐陵。\n甘棠两地绿成阴。\n九日黄花兄弟会，中秋明月故人心。\n悲欢离合古犹今。", 
    "rhythmic": "浣溪沙"
  }, 
  {
    "author": "向子", 
    "content": "樽俎风流意气倾。\n一杯相属忍催行。\n离歌更作断肠声。\n衮衮大江前後浪，娟娟明月短长亭。\n水程山驿总关情。", 
    "rhythmic": "浣溪沙"
  }, 
  {
    "author": "向子", 
    "content": "我爱木中犀，不是凡花数。\n清似水沈香，色染蔷薇露。\n芗林月冷时，玉笋云深处。\n归梦托秋风，夜夜江头路。", 
    "rhythmic": "生查子"
  }, 
  {
    "author": "向子", 
    "content": "月姊倚秋风，香度青林杪。\n吹堕酒杯中，笑靥撩人小。\n芗林万事休，独此情未了。\n醉里又题诗，不觉花前老。", 
    "rhythmic": "生查子"
  }, 
  {
    "author": "向子", 
    "content": "新月低垂帘额，小梅半出檐牙。\n高堂开燕静无哗。\n麟孙凤女，学语正咿呀。\n宝鼎剩熏沈水，琼彝烂醉流霞。\n芗林同老此生涯。\n一川风露，总道是仙家。", 
    "rhythmic": "临江仙"
  }, 
  {
    "author": "向子", 
    "content": "山围水绕高唐路。\n恨密云、不下阳台雨。\n雾阁云窗，风亭月户。\n分明携手同行处。\n而今不见生尘步。\n但长江、无语东流去。", 
    "rhythmic": "七娘子"
  }, 
  {
    "author": "向子", 
    "content": "维摩住处。\n竟日缤纷花似雨。\n更有难忘。\n十里清芬扑鼻香。\n当年疏傅。\n借问赐金那用许。\n何似归。\n宝墨光芒万丈长。", 
    "rhythmic": "减字木兰花"
  }, 
  {
    "author": "向子", 
    "content": "年年岩桂。\n恰恰中秋供我醉。\n今日重阳。\n百树犹无一树香。\n且倾白酒。\n赖有茱萸枝在手。\n可是清甘。\n绕遍东篱摘未堪。", 
    "rhythmic": "减字木兰花"
  }, 
  {
    "author": "向子", 
    "content": "幽花无外。\n心与芗林会。\n绿发相看今老矣。\n不作浅俗气味。\n露叶生光。\n风梢泛泛飘香。\n称意中秋开了，馀情犹及重阳。", 
    "rhythmic": "清平乐"
  }, 
  {
    "author": "向子", 
    "content": "吴头楚尾。\n踏破芒鞋底。\n万壑千岩秋色里。\n不耐恼人风味。\n而今我老芗林。\n世间百不关心。\n独喜爱香韩寿，能来同醉花阴。", 
    "rhythmic": "清平乐"
  }, 
  {
    "author": "向子", 
    "content": "薄情风雨。\n断送花何许。\n一夜清香无觅处。\n却返云窗月户。\n醉乡曲米为春。\n荆州富贵中人。\n肯入芗林净社，玉山屡倒芳茵。", 
    "rhythmic": "清平乐"
  }, 
  {
    "author": "向子", 
    "content": "银钩虿尾。\n一似锺繇字。\n吏部文章麟角起。\n自是惊人瑞世。\n西垣准拟挥毫。\n不须苦续离骚。\n政看翻阶红药，无忘丛桂香醪。", 
    "rhythmic": "清平乐"
  }, 
  {
    "author": "向子", 
    "content": "人间尘外。\n一种寒香蕊。\n疑是月娥天上醉。\n戏把黄云碎。\n使君坐啸清江。\n腾芳飞誉无双。\n兴寄小山丛桂，诗成几明窗。", 
    "rhythmic": "清平乐"
  }, 
  {
    "author": "向子", 
    "content": "芗林春色。\n杯面云腴白。\n醉里不知天地窄。\n真是人间欢伯。\n风流玉友争妍。\n酪奴可与忘年。\n空诵少陵佳句，饮中谁与俱仙。", 
    "rhythmic": "清平乐"
  }, 
  {
    "author": "向子", 
    "content": "小窗前，疏影下。\n鸾镜弄妆初罢。\n梅似雪，雪如人。\n都无一点尘。\n暮江寒，人响绝。\n更着朦胧微月。\n山似玉，玉如君。\n相看一笑温。", 
    "rhythmic": "更漏子"
  }, 
  {
    "author": "向子", 
    "content": "绿水青山，一轮明月林梢过。\n有谁同坐。\n妙德毗卢我。\n石女高歌，古调无人和。\n还知麽。\n更没别个。\n且莫分疏破。", 
    "rhythmic": "点绛唇"
  }, 
  {
    "author": "向子", 
    "content": "此夜中秋，不向光影门前过。\n披衣得坐。\n无佛众生我。\n没鼓打皮，借问今几和。\n还知麽。\n就中两个。\n鼻孔谁穿破。", 
    "rhythmic": "点绛唇"
  }, 
  {
    "author": "向子", 
    "content": "不昧本来，太虚明月流辉过。\n令行独坐。\n高下都由我。\n玉轸无弦，谁对秋风和。\n还知麽。\n老庞一个。\n识得机关破。", 
    "rhythmic": "点绛唇"
  }, 
  {
    "author": "向子", 
    "content": "折脚铛中，二时粥饭随缘过。\n东行西坐。\n不识而今我。\n坏尽田园，终日且婆和。\n还知麽。\n锥也无个。\n肘露衣衫破。", 
    "rhythmic": "点绛唇"
  }, 
  {
    "author": "向子", 
    "content": "不挂一裘，世间万事如风过。\n忘缘兀坐。\n皮袋非真我。\n随色摩尼，朱碧如何和。\n还知麽。\n从来只个。\n千古扑不破。", 
    "rhythmic": "点绛唇"
  }, 
  {
    "author": "向子", 
    "content": "荆棘林中，浪夸好手曾穿过。\n不起於坐。\n塞虚空我。\n问路台山，婆子随声和。\n还知麽。\n石桥老个。\n些子平窥破。", 
    "rhythmic": "点绛唇"
  }, 
  {
    "author": "向子", 
    "content": "春浪桃花，禹门三尺平跳过。\n死生不坐。\n变化须归我。\n山起南云，白雨声相和。\n还知麽。\n点点真个。\n块土何曾破。", 
    "rhythmic": "点绛唇"
  }, 
  {
    "author": "向子", 
    "content": "脱落皮肤，故人南岳峰前过。\n只知闲坐。\n千圣难窥我。\n明月澄潭，谁唱复谁和。\n还知麽。\n锦鳞没个。\n莫触清光破。", 
    "rhythmic": "点绛唇"
  }, 
  {
    "author": "向子", 
    "content": "绿水池塘，笑看野鸭双飞过。\n正当呆坐。\n纫鼻须还我。\n尽日张弓，许久无人和。\n还知麽。\n难得全个。\n不免须明破。", 
    "rhythmic": "点绛唇"
  }, 
  {
    "author": "向子", 
    "content": "冰雪肌肤，靓妆喜作梅花面。\n寄情高远。\n不与凡尘染。\n玉立峰前，闲把经珠转。\n秋风便。\n雾收云卷。\n水月光中见。", 
    "rhythmic": "点绛唇"
  }, 
  {
    "author": "向子", 
    "content": "无热池南，岁寒亭上开新宴。\n青山芳甸。\n尽入真如观。\n举酒高歌，人在秋天半。\n晴空远。\n巷江影乱。\n何处飞来雁。", 
    "rhythmic": "点绛唇"
  }, 
  {
    "author": "向子", 
    "content": "病卧秋风，懒寻杯酒追欢宴。\n梦游都甸。\n不改当年观。\n故旧雕零，天下今无半。\n烟尘远。\n泪珠零乱。\n怕问随阳雁。", 
    "rhythmic": "点绛唇"
  }, 
  {
    "author": "向子", 
    "content": "今日重阳，强青蕊聊开宴。\n我家几甸。\n试上连辉观。\n忆着池，古塔烟霄半。\n愁心远。\n情随云乱。\n肠断江城雁。", 
    "rhythmic": "点绛唇"
  }, 
  {
    "author": "向子", 
    "content": "莫问重阳，黄花满地须游宴。\n休论夷甸。\n且作江山观。\n百岁光阴，屈指今过半。\n霜天晚。\n眼昏花乱。\n不见书空雁。", 
    "rhythmic": "点绛唇"
  }, 
  {
    "author": "向子", 
    "content": "春蕙秋兰，断崖空谷终难近。\n何如逸韵。\n十里香成阵。\n倾盖论交，白首情无尽。\n因君问。\n新声玉振。\n更觉花清润。", 
    "rhythmic": "点绛唇"
  }, 
  {
    "author": "向子", 
    "content": "璧月光辉，万山不隔蟾宫树。\n金风玉露。\n水国秋无数。\n老子情锺，欲向香中住。\n君王许。\n龙鸾飞舞。\n送到归休处。", 
    "rhythmic": "点绛唇"
  }, 
  {
    "author": "向子", 
    "content": "明月山头，古香吹堕青林底。\n世情无味。\n伴我千岩里。\n诗老风流，也向花留意。\n歌新拟。\n调高难比。\n半坐分君醉。", 
    "rhythmic": "点绛唇"
  }, 
  {
    "author": "向子", 
    "content": "霜须七十期同老，云水之乡。\n总挂冠裳。\n闲里光阴一倍长。\n况逢菊靥篱边笑，风露中香。\n报答秋光。\n自有仙人九酝觞。", 
    "rhythmic": "采桑子"
  }, 
  {
    "author": "向子", 
    "content": "春风吹断前山雨。\n行云归去。\n暂来须信本无心，回首了无寻处。\n欲问个中玄路。", 
    "rhythmic": "一落索"
  }, 
  {
    "author": "向子", 
    "content": "欲问芗林秋露。\n来自广寒深处。\n海上说蔷薇，何似桂华风度。\n高古。\n高古。\n不著世间尘污。", 
    "rhythmic": "如梦令"
  }, 
  {
    "author": "向子", 
    "content": "谁识芗林秋露。\n胜却诸天花雨。\n休更觅曹溪，自有个中玄路。\n参取。\n参取。\n滴滴要知落处。", 
    "rhythmic": "如梦令"
  }, 
  {
    "author": "向子", 
    "content": "临镜笑春风，生怕梅花妒。\n疑是西湖处士家，疏影横斜处。\n江静竹娟娟，绿绕青无数。\n独许幽人子细看，全胜墙东路。", 
    "rhythmic": "卜算子"
  }, 
  {
    "author": "向子", 
    "content": "雨意挟风回，月色兼天静。\n心与秋空一样清，万象森如影。\n何处一声钟，令我发深省。\n独立沧浪忘却归，不觉霜华冷。", 
    "rhythmic": "卜算子"
  }, 
  {
    "author": "向子", 
    "content": "时菊碎榛丛，地僻柴门静。\n谁道村中好客稀，明月和清影。\n天地一蘧庐，梦事慵思省。\n若个知余懒是真，心已如灰冷。", 
    "rhythmic": "卜算子"
  }, 
  {
    "author": "向子", 
    "content": "胶胶扰扰中，本体元来静。\n一段澄明绝点埃，世事如泡影。\n歇即是菩提，此语须三省。\n古道无人著脚行，禾黍秋风冷。", 
    "rhythmic": "卜算子"
  }, 
  {
    "author": "刘望之", 
    "content": "劝子一杯酒，清泪不须流。\n人间千古，俯仰如梦说扬州。\n何况楚王台畔，为雨为云无限，人事付轻沤。\n聚散随来去，天地有虚舟。\n谪仙人，解金龟，换美酒。\n载与君游，流水曲觞且赓酬。\n麾盖飞迎过霭，江滨响振歌喉，拚醉又何求。\n三万六千日，日日此优游。", 
    "rhythmic": "水调歌头"
  }, 
  {
    "author": "法常", 
    "content": "此事楞严常露布。\n梅华雪月交光处。\n一笑寥寥空万古。\n风瓯语。\n迥然银汉横天宇。\n蝶梦南华方栩栩。\n斑斑谁跨丰干虎。\n而今忘却来时路。", 
    "rhythmic": "渔父词・渔父"
  }, 
  {
    "author": "陆淞", 
    "content": "黄橙紫蟹，映金壶潋滟，新醅浮绿。\n共赏西楼今夜月，极目云无一粟。\n挥麈高谈，倚栏长啸，下视鳞鳞屋。\n轰然何处，瑞龙声喷蕲竹。\n何况露白风清，银河澈汉，仿佛如悬瀑。\n此景古今如有价，岂惜明珠千斛。\n灏气盈襟，冷风入袖，只欲骑鸿鹄。\n广寒宫殿，看人颜似冰玉。", 
    "rhythmic": "念奴娇"
  }, 
  {
    "author": "陆淞", 
    "content": "脸霞红印枕。\n睡觉来、冠儿还是不整。\n屏间麝煤冷。\n但眉峰压翠，泪珠弹粉。\n堂深昼永。\n燕交飞、风帘露井。\n恨无人，与说相思，近日带围宽尽。\n重省。\n残灯朱幌，淡月纱窗，那时风景。\n阳台路迥。\n云雨梦，便无准。\n待归来，先指花梢教看，却把心期细问。\n问因循、过了青春，怎生意稳。", 
    "rhythmic": "瑞鹤仙"
  }, 
  {
    "author": "卓世清", 
    "content": "流水一湾西。\n晚坐孤亭静。\n不见高人跨鹤归，风竹摇清影。\n往古与来今，休用重重省。\n十里梅花雪正晴，月挂遥山冷。", 
    "rhythmic": "卜算子"
  }, 
  {
    "author": "李结", 
    "content": "花圃萦回曲径通。\n小亭风卷绣帘重。\n秋千闲倚画桥东。\n双蝶舞馀红便旋，交莺啼处绿葱珑。\n远山眉黛晚来浓。", 
    "rhythmic": "浣溪沙"
  }, 
  {
    "author": "李结", 
    "content": "若将花卉论行藏。\n盍在凌烟阁上。", 
    "rhythmic": "西江月"
  }, 
  {
    "author": "向", 
    "content": "短棹舣湍石，华月满汀洲。\n应知孤客无寐，特地照离忧。\n谁念娥单枕，寂寞广寒宫殿，亦自□□□。\n□□□□□，□□□□□。\n□怜我，尘满袖，雪盈头。\n两乡千里萦恨，何事不归休。\n遥想闺中今夜，夜久寒生玉臂，犹自倚高楼。\n别泪入湘水，归梦绕州。", 
    "rhythmic": "水调歌头"
  }, 
  {
    "author": "向", 
    "content": "霜威凄紧，政悲风摇落，千山群木。\n十里清香方盛赏，岩桂娇黄姹绿。\n九畹衰丛，东篱落蕊，到此成粗俗。\n孤标高远，淡然还媚幽独。\n憔悴诗老多情，问佳人底事，幽居空谷。\n日暮天寒垂翠袖，愁倚萧萧修竹。\n林下神情，月边风露，不向雕栏曲。\n殷勤惟有，篆烟留得馀馥。", 
    "rhythmic": "念奴娇"
  }, 
  {
    "author": "向", 
    "content": "玉粉匀梅，曲尘浮柳，画檐迟日融融。\n金猊喷麝，庭户转香风。\n好是闲居戏彩，寿觞举、和满春容。\n须知道，闺门孕秀，佳气在帘栊。\n无穷。\n观盛事，年年此会，拚醉金锺。\n又何须、西池高宴仙宫。\n尽把乔松□寿，兼大国、秦虢重封。\n那堪更，门阑多喜，女婿近乘龙。", 
    "rhythmic": "满庭芳"
  }, 
  {
    "author": "向", 
    "content": "别时泪花无语。\n但一味、教郎住。\n此日扁舟游远浦。\n雨晴云树。\n月斜烟树。\n目断家何许。\n红笺不寄相思句。\n人在潇湘雁回处。\n屈指归期秋已暮。\n万千里路。", 
    "rhythmic": "青玉案"
  }, 
  {
    "author": "向", 
    "content": "多情赋得相思分。\n便揽断、愁和闷。\n万种千般说不尽。\n吃他圈柜，被他拖逗，便佛也、须教恨。\n传消寄息无凭信。\n水远山遥怎生奔。", 
    "rhythmic": "青玉案"
  }, 
  {
    "author": "向", 
    "content": "翡翠林梢青黛山。\n小楼新罨画，卷珠帘。\n碧纱窗外水挪蓝。\n凭栏处，相对玉纤纤。\n人散酒阑珊。\n夜长都睡皱，唾花衫。", 
    "rhythmic": "小重山"
  }, 
  {
    "author": "向", 
    "content": "万水千山，两头三绪。\n凭高望断迢迢路。\n钱塘江上客归迟，落花流水青春暮。\n步步金莲，朝朝琼树。\n目前都是伤心处。\n飞鸿过尽没书来，梦魂依旧阳台雨。", 
    "rhythmic": "踏莎行"
  }, 
  {
    "author": "向", 
    "content": "费尽东君无限巧。\n玉减香销，回首令人老。\n梦绕岭头归未到。\n角声吹断江天晓。\n燕子来时春正好。\n寸寸柔肠，休问愁多少。\n从此欢心还草草。\n凭栏一任桃花笑。", 
    "rhythmic": "蝶恋花"
  }, 
  {
    "author": "向", 
    "content": "瘦损东阳缘底事，离愁别恨难禁。\n夜长谁共拥孤衾。\n来时青鬓在，今已二毛侵。\n流水青山依旧是，兰桡往事空寻。\n一番风雨又春深。\n桃花都落尽，赢得是清阴。", 
    "rhythmic": "临江仙"
  }, 
  {
    "author": "向", 
    "content": "乱後此身何计是，翠微深处柴扉。\n即今双鬓已如丝。\n虚名将底用，真意在鸱夷。\n治国无谋归去好，衡门犹可栖迟。\n不妨沈醉典春衣。\n人生行乐耳，须富贵何时。", 
    "rhythmic": "临江仙"
  }, 
  {
    "author": "向", 
    "content": "长记酒醒人散後，风月满江楼。\n楼外烟波万顷秋。\n高槛冷飕飕。\n想见云鬟香雾湿，斜坠玉搔头。", 
    "rhythmic": "武陵春"
  }, 
  {
    "author": "向", 
    "content": "隔篱疏影照横塘。\n东风吹暗香。\n陇头归路指苍茫。\n江南春兴长。\n扃小院，静回廊。\n有人凭短墙。\n角声惊梦月横窗。\n此时能断肠。", 
    "rhythmic": "阮郎归"
  }, 
  {
    "author": "向", 
    "content": "临水窗儿。\n与卷珠帘看画眉。\n雨浴红衣惊起後，争知。\n水远山长各自飞。\n受尽孤凄。\n极目风烟说与谁。\n直是为他憔悴损，寻思。\n怎得心肠一似伊。", 
    "rhythmic": "南乡子"
  }, 
  {
    "author": "向", 
    "content": "流水断桥衰草，西风落日清笳。\n往来赢得鬓边华。\n此去征鞍休跨。\n烟溆绿深陂筱，霜篱红老江花。\n青山尽处是侬家。\n拟唤渔舟东下。", 
    "rhythmic": "西江月"
  }, 
  {
    "author": "向", 
    "content": "门柳疏疏映日，井桐策策翻秋。\n萧条不似那时游。\n只有山光依旧。\n别久犹牵去梦，怀多还惹新愁。\n吹箫人在雁回州。\n不管沈郎消瘦。", 
    "rhythmic": "西江月"
  }, 
  {
    "author": "向", 
    "content": "竹寺青灯永夜，江城黄叶高秋。\n当时文物尽交游。\n更为笛声怀旧。\n牢落一生羁思，风流万斛诗愁。\n强邀从事到青州。\n酒病绵绵越瘦。", 
    "rhythmic": "西江月"
  }, 
  {
    "author": "向", 
    "content": "抵死漫生要见，偷方觅便求欢。\n十分赢得带围宽。\n划地如今难恋。\n枕畔水沈烟尽，床头银蜡烧残。\n鸳衾不觉夜深寒。\n记取有人肠断。", 
    "rhythmic": "西江月"
  }, 
  {
    "author": "向", 
    "content": "别後千思万想，眼前一日三秋。\n小街栏槛记追游。\n料得新妆依旧。\n自笑非常蒂，为他无限闲愁。\n莫将离恨寄州。\n闻道腰肢愈瘦。", 
    "rhythmic": "西江月"
  }, 
  {
    "author": "向", 
    "content": "酒阑枕新凉夜。\n断尽人肠也。\n西风吹起许多愁。\n不道沈腰潘鬓、不禁秋。\n如今病也无人管。\n真个难消遣。\n东邻一笑直千金。\n争奈茂陵情分、在文君。", 
    "rhythmic": "虞美人"
  }, 
  {
    "author": "向", 
    "content": "宝梳半脱文窗里。\n玉软因谁醉。\n锦鸳应是懒熏香。\n□我水村孤酌、减疏狂。\n此时纵有千金笑。\n情味如伊少。\n带围宽尽莫教知。\n嫌怕为侬成病、似前时。", 
    "rhythmic": "虞美人"
  }, 
  {
    "author": "向", 
    "content": "路尽湘江水，人行瘴雾间。\n昏昏西日度严关。\n天外一簪初见、岭南山。\n北雁连书断，新霜点鬓斑。\n此时休问几时还。\n准拟桂林佳处、过春残。", 
    "rhythmic": "南歌子"
  }, 
  {
    "author": "向", 
    "content": "屈指新冬，肃霜天气重阳後。\n授衣时候。\n兰菊香盈袖。\n此日生申，维岳锺神秀。\n倾名酎。\n篆添金兽。\n共祝如椿寿。", 
    "rhythmic": "点绛唇"
  }, 
  {
    "author": "向", 
    "content": "多情被恼。\n枉了东君无限巧。\n真个愁人。\n一片轻飞减却春。\n阑干凭暖。\n目断彩云肠也断。\n两岸青山。\n隐隐孤舟浪接天。", 
    "rhythmic": "减字木兰花"
  }, 
  {
    "author": "向", 
    "content": "平生此地几经过。\n家近奈情何。\n长记月斜风劲，小舟犹渡烟波。", 
    "rhythmic": "朝中措"
  }, 
  {
    "author": "向", 
    "content": "秋萧索。\n别来先自情怀恶。\n情怀恶。\n日斜庭院，月明帘幕。\n轻离却似於人薄。\n而今休更思量著。\n思量著。\n肝肠空断，水云辽邈。", 
    "rhythmic": "忆秦娥"
  }, 
  {
    "author": "向", 
    "content": "自笑好痴迷。\n只为俺、忒雏儿。\n近来都得傍人道，帖儿上面，言儿语子，那底都是虚脾。\n楼上等多时。", 
    "rhythmic": "摊破丑奴儿・采桑子"
  }, 
  {
    "author": "向", 
    "content": "清晓渡横江，江上月寒霜白。\n寂寞断桥南畔，有一枝春色。\n玉肌孤瘦恰如伊，此际转相忆。\n且道这些烦恼，看几时休得。", 
    "rhythmic": "好事近"
  }, 
  {
    "author": "向", 
    "content": "蕙怨兰愁，玉台羞对啼妆面。\n懒匀香脸。\n不放眉峰展。\n幽恨谁知，锦字空传远。\n何时见。\n为郎肠断。\n不似郎情浅。", 
    "rhythmic": "点绛唇"
  }, 
  {
    "author": "向", 
    "content": "湘南楼上好凭栏。\n西风吹鼻酸。\n宦游何处不惊湍。\n白鸥盟已寒。\n空饮恨，废追欢。\n沈郎衣带宽。\n故人休放酒杯乾。\n而今行路难。", 
    "rhythmic": "阮郎归"
  }, 
  {
    "author": "向", 
    "content": "旧恨新愁无际。\n近水远山都是。\n西北有高楼，正为行藏独倚。\n留滞。\n留滞。\n家在吴头楚尾。", 
    "rhythmic": "如梦令"
  }, 
  {
    "author": "向", 
    "content": "梦断绿窗莺语。\n消遣客愁无处。\n小槛俯青郊，恨满楚江南路。\n归去。\n归去。\n花落一川烟雨。", 
    "rhythmic": "如梦令"
  }, 
  {
    "author": "向", 
    "content": "直面雨轻风峭。\n极目水空烟渺。\n家在武陵溪，无限壑讥峰诮。\n归好。\n归好。\n睡足一江春晓。", 
    "rhythmic": "如梦令"
  }, 
  {
    "author": "向", 
    "content": "楼上千峰翠。\n楼下一湾清浅。\n宝簟酒醒时，枕上月华如练。\n留恋。\n留恋。\n明日水村烟岸。", 
    "rhythmic": "如梦令"
  }, 
  {
    "author": "向", 
    "content": "杨柳千丝万缕。\n特地织成愁绪。\n休更唱阳关，便是渭城西路。\n归去。\n归去。\n红杏一腮春雨。", 
    "rhythmic": "如梦令"
  }, 
  {
    "author": "向", 
    "content": "野店几杯空酒。\n醉里两眉长皱。\n已自不成眠，那更酒醒时候。\n知否。\n知否。\n直是为他消瘦。", 
    "rhythmic": "如梦令"
  }, 
  {
    "author": "向", 
    "content": "谁伴明窗独坐。\n和我影儿两个。\n灯烬欲眠时，影也把人抛躲。\n无那。\n无那。\n好个惶的我。", 
    "rhythmic": "如梦令"
  }, 
  {
    "author": "向", 
    "content": "厮守许多时价。\n谁信一筹不画。\n相送到矾园，赢得泪珠如泻。\n挥洒。\n挥洒。\n将底江州司马。", 
    "rhythmic": "如梦令"
  }, 
  {
    "author": "向", 
    "content": "桃花堤。\n柳花堤。\n芳草桥边花满溪。\n而今戎马嘶。\n千山西。\n万山西。\n归雁横云落日低。\n登楼望欲迷。", 
    "rhythmic": "长相思"
  }, 
  {
    "author": "向", 
    "content": "行相思。\n坐相思。\n两处相思各自知。\n相思更为谁。\n朝相思。\n暮相思。\n一日相思十二时。\n相思无尽期。", 
    "rhythmic": "长相思"
  }, 
  {
    "author": "向", 
    "content": "小楼不放珠帘卷。\n菱花羞照啼妆面。\n金鸭水沈烟。\n待君来共添。\n鹊声生暗喜。\n翠袖轮纤指。\n细细数归程。\n脸桃春色深。", 
    "rhythmic": "菩萨蛮"
  }, 
  {
    "author": "向", 
    "content": "云屏月帐孤鸾恨。\n香消玉减无人问。\n斜倚碧琅。\n萧萧生暮寒。\n低垂双翠袖。\n袖薄轻寒透。\n庭院欲黄昏。\n凝情空断魂。", 
    "rhythmic": "菩萨蛮"
  }, 
  {
    "author": "向", 
    "content": "离愁万斛。\n春思难拘束。\n瘦尽玉肌清彻骨。\n蹙损两眉秀绿。\n画屏罗幌输君。\n文鳞锦翼尤勤。\n长记酒醒香冷，笑将髻子隈人。", 
    "rhythmic": "清平乐"
  }, 
  {
    "author": "向", 
    "content": "休逞一灵心，争甚闲言语。\n十一年间并枕时，没个牵情处。\n四岁学言儿，七岁娇痴女。\n说与傍人也断肠，你自思量取。", 
    "rhythmic": "卜算子"
  }, 
  {
    "author": "程大昌", 
    "content": "冰容玉格，笑桃杏、非是闺帏装束。\n待要舒华那更管，朔气凝波僵木。\n五鬣山松，万年宫树，仅仅存馀绿。\n一枝寄赠，教渠知道春复。\n宁解车马成蹊，高标宜雪月，仍便溪谷。\n纵有知闻，谁办得、驾野凌寒秉烛。\n尽更荒闲，终难掩抑，风里香千斛。\n林兴尽，此时鼎味翻足。", 
    "rhythmic": "念奴娇"
  }, 
  {
    "author": "程大昌", 
    "content": "乾处缁尘湿处泥。\n天嫌世路净无时。\n皓然岩谷总凝脂。\n清夜月明人访戴，玉山顶上玉舟移。\n一蓑渔画更能奇。", 
    "rhythmic": "浣溪沙"
  }, 
  {
    "author": "程大昌", 
    "content": "兽炭香红漫应时。\n遮寒姝丽自成围。\n销金暖帐四边垂。\n报道黑风飞柳絮，齐翻白雪侑羔卮。\n那家斟唱□□词。", 
    "rhythmic": "浣溪沙"
  }, 
  {
    "author": "程大昌", 
    "content": "翦水飞花也大奇。\n熬波出素料同机。\n会心一笑撒盐诗。\n谁拥醴酏夸岁瑞，恨无坚白怨朝曦。\n闭门高卧有人饥。", 
    "rhythmic": "浣溪沙"
  }, 
  {
    "author": "程大昌", 
    "content": "始待空冬岁不华。\n还教呈瑞怨贫家。\n若为高下总无嗟。\n日照华檐晴後雨，风吹飞絮腊前花。\n天公何事不由他。", 
    "rhythmic": "浣溪沙"
  }, 
  {
    "author": "程大昌", 
    "content": "水递迢迢到日边。\n清甘夸说与茶便。\n谁知绝品了非泉。\n旋挹天花融液，净无土脉污芳鲜。\n乞君风腋作飞仙。", 
    "rhythmic": "浣溪沙"
  }, 
  {
    "author": "程大昌", 
    "content": "岁岁梅花，向寿尊画阁，长报春起。\n恰似今朝，分外香肥萼。\n杂佩珊珊就列，映蓝袂、宝薰擎跽。\n道这回、屋舍团栾，四时风月桃李。\n回头处、无限思。\n看秋前药裹，而今鼎匕。\n须把康强，收作玳筵欢喜。", 
    "rhythmic": "万年欢"
  }, 
  {
    "author": "程大昌", 
    "content": "万六千年，是仙椿日月，两度阳春。\n根柯不随物化，那有新陈。\n戏夸悠久，借时光、惊觉时人。\n道历管，阶万换，悠然唤做逡巡。\n老我百无贪羡，羡天芳寿种，掩冉三辰。\n谢他流年甲子，已是重轮。", 
    "rhythmic": "汉宫春"
  }, 
  {
    "author": "程大昌", 
    "content": "日绎五千言，未说年龄可续。\n且得襟期萧散，远氛嚣宠辱。\n鬓须白尽秀眉生，来伴老眸绿。\n人道雪霜林里，有翠松鲜竹。", 
    "rhythmic": "好事近"
  }, 
  {
    "author": "程大昌", 
    "content": "距春五日。\n吉语搀先来饮席。\n易卦占新。\n八八周轮又再轮。\n开年定好。\n定把笙歌更药裹。\n旧怕无孙。\n今已蓝袍拥绣荪。", 
    "rhythmic": "减字木兰花"
  }, 
  {
    "author": "程大昌", 
    "content": "春产不贪春，为厌春花泛。\n睡到深秋梦始回，素影翻春艳。\n意赏逐时新，旧事谁能占。\n解转春光入酒杯，萸菊谁云欠。", 
    "rhythmic": "卜算子"
  }, 
  {
    "author": "程大昌", 
    "content": "七十在前头，难言未老。\n只是中间有些好。\n云虽瘦，未有一根华皓。\n都缘心地静，无忧恼。\n此际生朝，梅花献笑。\n似向天边得新报。\n孙枝秀雅，已挂恩袍春草。\n定从欢喜处，添年考。", 
    "rhythmic": "感皇恩"
  }, 
  {
    "author": "程大昌", 
    "content": "池馆足名花，四时蔫馥。\n就里梅春春到速。\n周遭松竹，任是雪霜长绿。\n总堪供寿乐，翻新曲。\n别向心田，有般奇木。\n依约灵椿共标目。\n八千换历，才当一番春复。\n莫乱春起处，醅浮玉。", 
    "rhythmic": "感皇恩"
  }, 
  {
    "author": "程大昌", 
    "content": "富寿康宁，要三般齐足，方是有福。\n献个新词，不是越夸搀祝。\n七十古稀今独。\n花钗底、髻云堆绿。\n那堪更、眼力过人，彩丝穿透珠曲。\n星辰履阶庭玉。\n对这般景趣，乐胜笙筑。\n更原孙枝衮衮，诜诜续续。\n解把诗书勤读。", 
    "rhythmic": "万年欢"
  }, 
  {
    "author": "程大昌", 
    "content": "是男是女，都有官称。\n孙儿仕也登。\n时新衣著，不待经营。\n寒时火柜，春里花亭。\n星辰上履，我只唤卿卿。\n寿开八秩，两鬓全青。\n颜红步武轻。\n定知前面，大有年龄。", 
    "rhythmic": "韵令"
  }, 
  {
    "author": "程大昌", 
    "content": "童年未晓君恩重。\n教得能趋拱。\n重亲带笑酌天杯，听祝语、殷勤捧。\n青衫得挂尤光宠。", 
    "rhythmic": "折丹桂"
  }, 
  {
    "author": "程大昌", 
    "content": "绿净贯，夹岸是楼台。\n楼台分影倒卧，千丈郁崔嵬。\n此是化人奇变，能使山巅水底，对出两蓬莱。\n溪浒有仙观，苕信佳哉。\n水晶宫，谁著语，半嘲诙。\n世间那有，如许磊栋梁材。\n每遇天容全碧，仍更苹风不动，相与夜深来。\n饮子以明月，净洗旧尘埃。", 
    "rhythmic": "水调歌头"
  }, 
  {
    "author": "程大昌", 
    "content": "遥认埙篪相应，为传珠贯累累。\n紫荆同本但殊枝。\n直须投老日，常似有亲时。\n子姓亦闻多慧性，贪书不是痴儿。\n朝家世世重诗书。\n一登龙虎榜，许并凤凰池。", 
    "rhythmic": "临江仙"
  }, 
  {
    "author": "程大昌", 
    "content": "抗步碧潭弥弥，五畲青髻累累。\n何年乔木倚筇枝。\n搜寻同队者，追说钓游时。\n今日昂藏称壮子，向来襁褓婴儿。\n年周甲子又重书。\n岂容藏老丑，照白有清池。", 
    "rhythmic": "临江仙"
  }, 
  {
    "author": "程大昌", 
    "content": "夹路传呼杳杳，垂腰印绶累累。\n万般荣贵出丹枝。\n遥知心乐处，椿畔桂当时。\n酒到芳春偏弄色，轻黄泛滟鹅儿。\n大为行乐使堪书。\n醉来花下卧，便是习家池。", 
    "rhythmic": "临江仙"
  }, 
  {
    "author": "程大昌", 
    "content": "绿鬓又红颜，谁道年周甲子。\n两婿□□蓝绶，那一儿何虑。\n只今卜筑水晶宫，归安好名义。\n金紫珈笄偕老，备长生福贵。", 
    "rhythmic": "好事近"
  }, 
  {
    "author": "程大昌", 
    "content": "白屋到横金，已是蟠桃结子。\n更向仕途贪恋，是痴人呆虑。\n水晶宫里饭莼鲈，中菰第一义。\n留得鬓须迟白，是本来真贵。", 
    "rhythmic": "好事近"
  }, 
  {
    "author": "程大昌", 
    "content": "物本无情人有情。\n百般禽百般声。\n有人闻鹊不闻莺。\n我盏通神君信否，酒才著盏月随生。\n大家吸月当箫笙。", 
    "rhythmic": "浣溪沙"
  }, 
  {
    "author": "程大昌", 
    "content": "秋後花窠，放两枝三朵，来通芳信。\n诗眼惊观，谓是春光倒运。\n便即移尊就赏，更不惜、黄封赤印。\n何期道，青女专时，露华忽变霜阵。\n诗翁笑、但休问。\n那阳和有脚，日进。\n待得灰飞，梅畹果先骋俊。", 
    "rhythmic": "万年欢"
  }, 
  {
    "author": "程大昌", 
    "content": "身寿又康强，谢天将并。\n耳目聪明行步壮。\n登高挥翰，不用瞠眉扶杖。\n华堂偕老处，儿孙王。\n只恨萍蓬，他乡浮荡。\n回首故山便惆怅。\n今年生日，忽似还家模样。\n当缘风絮韫，来赓唱。", 
    "rhythmic": "感皇恩"
  }, 
  {
    "author": "程大昌", 
    "content": "画舸白苹洲，如归故里。\n老幼欢迎僮婢喜。\n较量心事，岁岁春风弧矢。\n今年称寿处，尤欢美。\n嫁得黔娄，苦耽书史。\n文字流传曾贵纸。\n便同黼黻，何似实头龟紫。\n天公闻此语，应怜许。", 
    "rhythmic": "感皇恩"
  }, 
  {
    "author": "程大昌", 
    "content": "变化属朝班，鲲鹏相并。\n健翼垂云风用壮。\n扶摇得势，不藉仙人仙杖。\n旁观生意气，犹神王。\n此去汉庭，春光骀荡。\n亲见子虚不惆怅。\n鸢肩捷上，自有唐家格样。\n三台旬月里，堪歌唱。", 
    "rhythmic": "感皇恩"
  }, 
  {
    "author": "程大昌", 
    "content": "中外受郊恩，三封纶告。\n依并小君出称号。\n锦犀光艳，不比香薰脂膏。\n况从鸣瑟里，添花草。\n更愿天公，别施洪造。\n水长船高愈新好。\n恁时舞带，一任巧装百宝。\n曲终珠满地，从人扫。", 
    "rhythmic": "感皇恩"
  }, 
  {
    "author": "程大昌", 
    "content": "措大做生朝，无他珍异。\n填个曲儿为鼓吹。\n古来龙马，曾献河图真数。\n羲黄缘得此，齐元气。\n我向如今，职名升赐。\n地在天宫正东序。\n当初真本，到此或容披觑。\n这回错综处，堪详叙。", 
    "rhythmic": "感皇恩"
  }, 
  {
    "author": "程大昌", 
    "content": "七十有三番，挂弧门首。\n此事从来信希有。\n新来仕路，夸说一般高手。\n肯从清要地，抛簪绶。\n何许分花，伊谁送酒。\n得开口时且开口。\n无烦无恼，也没期程奔走。\n但能安此乐，夷然寿。", 
    "rhythmic": "感皇恩"
  }, 
  {
    "author": "程大昌", 
    "content": "锦告侈脂封，煌煌家宝。\n偕老之人已华皓。\n绿云拥鬓，更没一根入老。\n但从和看，年堪考。\n叶是松苗，松为叶脑。\n禀得松神大都好。\n人人戴白，独我青青常保。\n只将平易处，为蓬岛。", 
    "rhythmic": "感皇恩"
  }, 
  {
    "author": "程大昌", 
    "content": "一岁一生朝，一番老相。\n无欲无营亦无望。\n看经写字，且做闲中气象。\n闭门人阒静，心清旷。\n骨肉团栾，一杯相向。\n野蔌家肴竞来饷。\n真情直话，不用逢迎俯仰。\n从他人笑道，不时样。", 
    "rhythmic": "感皇恩"
  }, 
  {
    "author": "程大昌", 
    "content": "桃柳旧根株，春到红蔫绿茁。\n一似老年垂白，带少容发。\n浮家泛宅在他乡，难得会瓜葛。\n幸对此番乐饮，任宵分明发。", 
    "rhythmic": "好事近"
  }, 
  {
    "author": "程大昌", 
    "content": "盥水结冰花，老眼於今重见。\n一似琢成水玉，向冻盆游泛。\n天公作事有何难，要花花便现。\n且把重春留住，变苍黎容面。", 
    "rhythmic": "好事近"
  }, 
  {
    "author": "程大昌", 
    "content": "腊月做生朝，只有南枝梅玉。\n此外後生桃李，未舒英吐馥。\n後园别自出神奇，现双松双竹。\n报道前堂琴瑟，俱长生厚福。", 
    "rhythmic": "好事近"
  }, 
  {
    "author": "范成大", 
    "content": "元日至人日，未有不阴时。\n新年叶气，无处人物不熙熙。\n万岁声从天下，一札恩随春到，光采动天鸡。\n寿域遍寰海，直过雪山西。\n忆曾预，宣玉册，捧金卮。\n如今万里，魂梦空绕五云飞。\n想见大庭宫馆，重起三山楼观，双指赭黄衣。\n此会古无有，何止古来稀。", 
    "rhythmic": "水调歌头"
  }, 
  {
    "author": "范成大", 
    "content": "十里西畴熟稻香。\n槿花篱落竹丝长。\n垂垂山果挂青黄。\n浓雾知秋晨气润，薄云遮日午阴凉。\n不须飞盖护戎装。", 
    "rhythmic": "浣溪沙"
  }, 
  {
    "author": "范成大", 
    "content": "漂泊天隅佳节，追随花下群贤。\n只欠山阴修禊帖，却比兰亭有管弦。\n舞裙香未湔。\n泪竹斑中宿雨，折桐雪里蛮烟。", 
    "rhythmic": "破阵子"
  }, 
  {
    "author": "范成大", 
    "content": "楼观青红倚快晴。\n惊看陆地涌蓬瀛。\n南园花影笙歌地，东岭松风鼓角声。\n山绕水，水萦城。\n柳边沙外古今情。\n坐中更有挥豪客，一段风流画不成。", 
    "rhythmic": "鹧鸪天"
  }, 
  {
    "author": "范成大", 
    "content": "浮生有几，叹欢娱常少，忧愁相属。\n富贵功名皆由命，何必区区仆仆。\n燕蝠尘中，鸡虫影里，见了还追逐。\n山间林下，几人真个幽独。\n谁似当年严君，故人龙衮，独抱羊裘宿。\n试把渔竿都掉了，百种千般拘束。", 
    "rhythmic": "酹江月・念奴娇"
  }, 
  {
    "author": "范成大", 
    "content": "万里筹边处，形胜压坤维。\n恍然旧观重见，鸳瓦拂参旗。\n夜夜东山衔月，日日西山横雪，白羽弄空晖。\n人语半霄碧，惊倒路傍儿。\n分弓了，看剑罢，倚阑时。\n苍茫平楚无际，千古锁烟霏。\n野旷岷江动，天阔崤函云拥，太白暝中低。\n老矣汉都护，却望玉关归。", 
    "rhythmic": "水调歌头"
  }, 
  {
    "author": "范成大", 
    "content": "古人吾不见，君莫是、郑当时。\n更筑就山房，躬耕谷口，名动京师。\n诸公任他衮衮，与杜陵野老共襟期。\n有客至门先喜，得钱沽酒何疑。\n昔年连辔柳边归。\n陈迹恍难追。\n况种桃道士，看花才子，回首皆非。", 
    "rhythmic": "木兰花慢"
  }, 
  {
    "author": "游次公", 
    "content": "暖霭浮晴。\n锁垂杨、龙池罩阁，万丝千缕。\n池上晓光分宿雾，日近群芳易吐。\n寻并蒂、阑干凝伫。\n不信钗头飞凤去，但宝刀、被妾还留住。\n天一笑，万花妒。\n阿娇正好金屋贮。\n甚西风、易得萧疏，扇鸾尘土。\n一自昭阳扃玉户，墙角土花无数。\n况多病、情伤幽素。\n别殿时闻箫鼓奏，望红云、冉冉知何处。\n天尺五，去无路。", 
    "rhythmic": "贺新郎"
  }, 
  {
    "author": "游次公", 
    "content": "风雨送人来，风雨留人住。\n草草杯话别离，风雨催人去。\n泪眼不曾晴，眉黛愁还聚。\n明日相思莫上楼，楼上多风雨。", 
    "rhythmic": "卜算子"
  }, 
  {
    "author": "游次公", 
    "content": "云接苍梧，山莽莽、春浮泽国。\n江水涨、洞庭相近，渐近空阔。\n江燕飘飘身似梦，江花草草春如客。\n望渔春、樵市隔平林，寒烟色。\n方寸乱，成丝结。\n离别近，先愁绝。\n便满篷风雨，橹声孤急。\n白发论心湖海暮，清樽照影苍浪窄。\n看明年、天际下归舟，应先识。", 
    "rhythmic": "满江红"
  }, 
  {
    "author": "游次公", 
    "content": "斗柄回秋律。\n素蟾飞、冰霜万里，满川金碧。\n得月偏多何处是，惟有桥南第一。\n正野迥、西风寒寂。\n丹桂婆娑疏影在，想微瑕、未累千金璧。\n河汉远，澹无迹。\n知君有句酬佳夕。\n尽高歌、胡床自倚，露珠溢。\n坐到参横星欲暗，隐隐天低似笠。\n但络纬、悲啼催织。\n吟咏凄凉翻有恨，谅知音、人远空追忆。\n谁为置，郑庄驿。", 
    "rhythmic": "贺新郎"
  }, 
  {
    "author": "游次公", 
    "content": "一舸归来，何太晚、鬓丝如织。\n谩叹息、凄凉往事，尽成陈迹。\n山迫暮烟浮紫翠，溪摇寒浪翻金碧。\n看长虹、渴饮下青冥，危栏湿。\n谁可住，烟萝侧。\n俗士驾，当回勒。\n伴岩扃，须是碧云仙客。\n风月已供无尽藏，溪山更衍清凉国。\n恨谪仙、苏二不曾来，无人说。", 
    "rhythmic": "满江红"
  }, 
  {
    "author": "赵老", 
    "content": "见说春时，新波涨、二川溶溢。\n今底事、沙痕犹褪，石渠悭碧。\n人意不须长作解，兴来便向杯中觅。\n纵茂林修竹记山阴，千年一。\n薰吹动，春工毕。\n桥上景，壶中日。\n况梅肥笋嫩，雨微鱼出。\n只恐延英催入觐，不教绿野长均逸。\n任多情、胡蝶满园飞，狂踪迹。", 
    "rhythmic": "满江红"
  }, 
  {
    "author": "赵老", 
    "content": "西郭园林，湖光净、暮寒清溢。\n明月上，近环山翠，远摇天碧。\n粉泽兰膏违俗尚，岩花磴蔓从谁觅。\n问近来、铛脚许何人，吾其一。\n欢乐事，休教毕。\n经後夜，思前日。\n想无心不竞，水流云出。\n物外烟霞供啸咏，个中鱼鸟同休逸。\n又何须、浮海访三山，寻仙迹。", 
    "rhythmic": "满江红"
  }, 
  {
    "author": "赵老", 
    "content": "潇洒星郎，吹绿鬓、胜游霞举。\n秋又半，月磨云翳，籁传风语。\n太一青黎光对射，中流荡漾莲舟舞。\n戏人间、今夜水精宫，前无古。\n吾家是，蓬山侣。\n歌舞袖，苹花渚。\n拟问津斜汉，乘槎南浦。\n谒帝通明今得便，素娥拍手心先许。\n笑画阑、三十六宫秋，花如土。", 
    "rhythmic": "满江红"
  }, 
  {
    "author": "赵老", 
    "content": "冰蟾驾月，荡寒光、不见层波层碧。\n几岁中秋争得似，云卷秋声寂寂。\n多谢星郎，来陪贤令，快赏鳌峰极。\n广寒宫近，素娥不靳馀力。\n夜久露落琼浆，神京归路，有云翘前迹。\n当日仙人曾驭气，只学神交龟息。\n今夜清尊，一齐分付，稳是乘槎客。\n天津重到，霓裳何似闻笛。", 
    "rhythmic": "念奴娇"
  }, 
  {
    "author": "赵老", 
    "content": "梅仙了无讼，拄笏看西山。\n山涵秋晓，水光磨荡有无间。\n自是灵襟空洞，更望风云吞吐，浩渺白鸥闲。\n高诵远游赋，独立桂香阑。\n谩常谈，如观水，要观澜。\n物情长在，人生何用苦求难。\n随我一觞一咏，任彼非元彼非白，唯放酒杯宽。\n富贵偿来事，天道管知还。", 
    "rhythmic": "水调歌头"
  }, 
  {
    "author": "赵老", 
    "content": "香雪堆梅，绣丝蹙柳，仙馆春到。\n午夜华灯，烘春艳粉，月借今宵好。\n衮衣摇曳，簪缨闲绕，共祝大椿难老。\n望台躔、明星一点，冰壶表里相照。\n诞弥令节，欣欣物态，共喜重生周召。\n八鼎勋庸，九夷姓字，策杖孤鸿杳。\n鸦啼鹊噪，兰馨松茂，把酒共春一笑。\n管如今、盐梅再梦，夜铃命诏。", 
    "rhythmic": "永遇乐"
  }, 
  {
    "author": "赵老", 
    "content": "听都人歌咏，便启金瓯，再登元老。\n山色溪声，与春风齐到。\n补衮工夫，望梅心绪，见丹青重好。\n鹊噪晴空，灯迎诞节，槐堂欢笑。\n正是元宵，满天和气，璧月流光，雪消寒峭。\n今夜今年，表千年同照。", 
    "rhythmic": "醉蓬莱"
  }, 
  {
    "author": "赵老", 
    "content": "记青蛇感异，後日扶颠，太平人瑞。\n壮岁弹冠，有经邦高志。\n晚上文墀，载严霜简，便云龙交际。\n紫极旋枢，金蝉映衮，乾坤开霁。\n底事当时，饮江胡马，一望云旗，倒戈投贽。\n此片丹心，几风声鹤唳。", 
    "rhythmic": "醉蓬莱"
  }, 
  {
    "author": "赵老", 
    "content": "堂上年时见烛花。\n青毡还入旧时家。\n芝函瑞色回春早，绿野东风转岁华。\n催召传，稳铺沙。\n垒尊今日枣如瓜。\n诞辰更接传柑宴，莲炬通宵唤草麻。", 
    "rhythmic": "鹧鸪天"
  }, 
  {
    "author": "赵老", 
    "content": "白日青天一旦明。\n旧时勋业此时情。\n延英再许裴公对，商鼎须调传说羹。\n千万载，辅宗。\n挚天八柱愈峥嵘。\n将军犁却龙庭後，岁傍鳌山奏太平。", 
    "rhythmic": "鹧鸪天"
  }, 
  {
    "author": "赵老", 
    "content": "章甫不如人，翠绾垂杨缕。\n纤手送来时，罗帕缄香雾。\n貂婵懒上头，渭水知何处。\n风月共垂竿，脱帽须亲付。", 
    "rhythmic": "生查子"
  }, 
  {
    "author": "赵老", 
    "content": "朝路进贤归，厌听歌金缕。\n不念玉堂花，豹隐南山雾。\n漉酒未巾时，暑槛披风处。\n子夏不兼人，并与诗筒付。", 
    "rhythmic": "生查子"
  }, 
  {
    "author": "赵老", 
    "content": "金门一免时，离绪纷如缕。\n想像切云高，晓日罗昏雾。\n峨冠补衮人，不是无心处。\n欲效贡公弹，衣钵知谁付。", 
    "rhythmic": "生查子"
  }, 
  {
    "author": "赵老", 
    "content": "斜日下平川，楼角销霞缕。\n摆尽浊尘缨，画栋萦非雾。\n平生许子穷，今到知音处。\n约伴玉簪游，好梦从天付。", 
    "rhythmic": "生查子"
  }, 
  {
    "author": "赵老", 
    "content": "世上渊明酒，人间陆羽茶。\n东山无妓有莲花。\n隐隐仙家鸡犬、路非赊。\n积霭犹张幕，轻雷似卷车。", 
    "rhythmic": "南柯子・南歌子"
  }, 
  {
    "author": "赵老", 
    "content": "体质娟娟静，花纹细细装。\n翠筠初得试新忙。\n睡起鬓云撩乱、趣泉汤。\n多病心常捧，新词字带香。", 
    "rhythmic": "南柯子・南歌子"
  }, 
  {
    "author": "赵老", 
    "content": "懒画娥眉倦整冠。\n笋苞来点镜中鬟。\n承恩容易报恩难。\n发未饶青箬笠，素鳞行簇水晶盘。\n流觞元自不相干。", 
    "rhythmic": "浣溪沙"
  }, 
  {
    "author": "赵老", 
    "content": "刘氏风流设此冠。\n今谁将去伴珠鬟。\n君家兄弟二俱难。\n驰去请观流汗马，钓时休等烂银盘。\n明朝吟咏有方干。", 
    "rhythmic": "浣溪沙"
  }, 
  {
    "author": "尤袤", 
    "content": "梁溪西畔小桥东。\n落叶纷纷水映空。\n五夜客愁花片里，一年春事角声中。", 
    "rhythmic": "瑞鹧鸪"
  }, 
  {
    "author": "尤袤", 
    "content": "两行芳蕊傍溪阴。\n一笑嫣然抵万金。\n火齐照林光灼灼，彤霞射水影沈沈。", 
    "rhythmic": "瑞鹧鸪"
  }, 
  {
    "author": "赵", 
    "content": "留连春意晚花稠。\n云疏雨未收。\n新荷池面叶齐抽。\n凉天醉碧楼。\n能达理，有何愁。\n心宽万事休。\n人生还似水中沤。\n金尊尽更酬。", 
    "rhythmic": "阮郎归"
  }, 
  {
    "author": "谢懋", 
    "content": "池塘绿遍，王孙芳草，依依斜日。\n游丝卷晴昼，系东风无力。\n蝶趁幽香蜂酿蜜。", 
    "rhythmic": "忆少年"
  }, 
  {
    "author": "谢懋", 
    "content": "日脚斜明，秋色半阴，人意凄楚。\n飞雪特地凝愁，做弄晚来微雨。\n谁家别院，舞困几叶霜红，西风送客闻砧杵。\n鞭马出都门，正潮平洲渚。\n无语。\n匆匆短棹，满载离愁，片帆高举。\n京洛红尘，因念几年羁旅。", 
    "rhythmic": "石州引・石州慢"
  }, 
  {
    "author": "谢懋", 
    "content": "愁边雨细。\n漠漠天如醉。\n摇扬游丝晚风外。\n酿轻寒、和暝色，花柳难胜，春自老，谁管啼红敛翠。\n关情潜入夜，斜湿帘栊，几处挑灯耿无寐。\n念阳台、当日事，好伴云来，因个甚、不入襄王梦里。\n便添起、寒潮卷长江，又恐是离人，断肠清泪。", 
    "rhythmic": "洞仙歌"
  }, 
  {
    "author": "谢懋", 
    "content": "海棠枝上东风软。\n荡霁色、烟光弄暖。\n双双燕子归来晚。\n零落红香过半。\n琵琶泪青衫浅。\n念事与、危肠易断。", 
    "rhythmic": "杏花天"
  }, 
  {
    "author": "谢懋", 
    "content": "西风庭院雨垂垂。\n黄花秋闰迟。\n已凉天气未寒时。\n才褪单衣。\n睡起枕痕犹在，鬓松钗压云低。\n玉奁重拂淡胭脂。\n情入双眉。", 
    "rhythmic": "画堂春"
  }, 
  {
    "author": "谢懋", 
    "content": "门掩东风人去後，愁损燕莺心。\n一朵梅花淡有春。\n粉黛不匀。\n我亦青楼成倦客，风月强追寻。", 
    "rhythmic": "武陵春"
  }, 
  {
    "author": "谢懋", 
    "content": "绿云剪叶。\n低护黄金屑。\n占断花中声誉，香与韵、两清洁。\n胜绝。\n君听说。", 
    "rhythmic": "霜天晓角"
  }, 
  {
    "author": "谢懋", 
    "content": "少年多行乐，方豪健、何处不嬉游。\n记情逐艳波，暖香斜径，醉摇鞭影，扑絮青楼。\n难忘是，笑歌偏婉娩，乡号得温柔。\n娇雨娱云，旋宽衣带，剩风残月，都在眉头。\n一成憔悴损，人惊怪，空自引镜堪羞。\n谁念短封难托，征雁虚浮。", 
    "rhythmic": "风流子"
  }, 
  {
    "author": "谢懋", 
    "content": "霁天湛碧。\n正新凉风露，冰壶清彻。\n河汉无声光练练，涌处银蟾孤绝。\n岩桂香飘，井梧影转，冷浸官袍洁。\n西厢往事，一帘清梦凄切。\n肠断楚峡云归，尊前无绪，知有愁如发。\n此夕常娥应也恨，冷落琼楼金阕。\n禁漏迢迢，边鸿杳杳，幽意凭谁决。\n阑干星斗，落梅三弄初阕。", 
    "rhythmic": "念奴娇"
  }, 
  {
    "author": "谢懋", 
    "content": "钩帘借月，染云为幌，花面玉枝交映。\n凉生河汉一天秋，问此会、今宵孰胜。\n铜壶尚滴，烛龙已驾，泪西风不尽。\n明朝乌鹊到人间，试说向、青楼薄幸。", 
    "rhythmic": "鹊桥仙"
  }, 
  {
    "author": "谢懋", 
    "content": "雁空辽邈。\n衬鱼鳞浪浅，护霜云薄。\n念故人、千里音尘，正山月朦胧，水村依约。\n见说瑶姬，拥十二、碧峰如削。\n倚孤芳澹伫，冷笑岁华，可堪寂寞。\n情多为谁瘦弱。\n爱吹芗弄粉，斜搴珠箔。\n自然林壑精神，想回首东风，万花羞落。", 
    "rhythmic": "解连环"
  }, 
  {
    "author": "谢懋", 
    "content": "厌厌睡起，无限春情绪。\n柳色借轻烟，尚瘦怯、东风倦舞。\n海棠红皱，不奈晚来寒，帘半卷，日西沈，寂寞闲庭户。\n飞雪无据。\n化作冥雨。\n愁里见春来，又只恐、愁催春去。\n惜花人老，芳草梦凄迷，题欲遍，琐窗纱，总是伤春句。", 
    "rhythmic": "蓦山溪"
  }, 
  {
    "author": "谢懋", 
    "content": "老年长忆少年狂。\n宿粉栖香。\n自怜独得东君意，有三年、窥宋东墙。\n笑无落花红影，醉眠芳草斜阳。\n事随春梦去悠扬。\n休去思量。\n近来眼底无姚魏，有谁更、管领年芳。\n换得河阳衰鬓，一帘烟雨梅黄。", 
    "rhythmic": "风入松"
  }, 
  {
    "author": "谢懋", 
    "content": "黄道雨初乾。\n霁霭空蟠。\n东风杨柳碧毵毵。\n燕子不归花有恨，小院春寒。\n倦客亦何堪。\n尘满征衫。\n明朝野水几重山。\n归梦已随芳草绿，先到江南。", 
    "rhythmic": "浪淘沙"
  }, 
  {
    "author": "王质", 
    "content": "霜花零落全稀。\n不成飞。\n寒水溶溶漾漾、软琉璃。\n红未涌，青已露，白都。\n□□□□沙暖、戏凫。", 
    "rhythmic": "相见欢"
  }, 
  {
    "author": "王质", 
    "content": "红疏疏，紫疏疏。\n可惜飘零著地铺。\n春残心转孤。\n莺相呼。\n燕相呼。\n楼下垂杨遮得乌。\n倚阑人已无。", 
    "rhythmic": "长相思"
  }, 
  {
    "author": "王质", 
    "content": "山青青。\n水青青。\n两岸萧萧芦荻林。\n水深村又深。\n风泠泠。\n露泠泠。\n一叶扁舟深处横。\n垂杨鸥不惊。", 
    "rhythmic": "长相思"
  }, 
  {
    "author": "王质", 
    "content": "见汝小溪湾，修竹连疏影。\n林杪动风声，惊下毵毵粉。\n见汝大江郊，高浪摇枯本。\n飞雪密封枝，直到斜阳醒。", 
    "rhythmic": "生查子"
  }, 
  {
    "author": "王质", 
    "content": "惯得娇云赶不开。\n去还来。\n淡光无可照楼台。\n且停杯。\n薄雨疏疏时几点，洒浮埃。", 
    "rhythmic": "杨柳枝"
  }, 
  {
    "author": "王质", 
    "content": "何药能医肠九回。\n榴莲不似蜀当归。\n却簪征帽解戎衣。\n泪下猿声巴峡里，眼荒鸥碛楚江涯。\n梦魂只傍故人飞。", 
    "rhythmic": "浣溪沙"
  }, 
  {
    "author": "王质", 
    "content": "梦到江南梦却回。\n梦归何处得身归。\n故溪渌净看凫衣。\n下到瞿唐春欲杪，桃花香浪渺无涯。\n三台回望五云飞。", 
    "rhythmic": "浣溪沙"
  }, 
  {
    "author": "王质", 
    "content": "征雁年来得几回。\n春风无雁带书归。\n故应春瘦减春衣。\n花柳伤心经岁月，江湖无梦失津涯。\n到家无树不红飞。", 
    "rhythmic": "浣溪沙"
  }, 
  {
    "author": "王质", 
    "content": "细雨萧萧变作秋。\n晚风杨柳冷飕飕。\n无言有泪洒西楼。\n眼共云山昏惨惨，心随烟水去悠悠。\n一蓑一笠任孤舟。", 
    "rhythmic": "浣溪沙"
  }, 
  {
    "author": "王质", 
    "content": "江沙带湿。\n莎露和烟泣。\n落日欲低红未入。\n悄悄暮峰凝立。\n疏林秀色荒寒。\n频频驻骑回看。\n应是梧桐影下，秋风蹙碎眉山。", 
    "rhythmic": "清平乐"
  }, 
  {
    "author": "王质", 
    "content": "断桥流水。\n香满扶疏里。\n忽见一枝明眼底。\n人在山腰水尾。\n梨花应梦纷纷。\n征鸿叫断行云。\n不见绿毛么凤，一方明月中庭。", 
    "rhythmic": "清平乐"
  }, 
  {
    "author": "王质", 
    "content": "从来清瘦。\n更被春。\n瘦得花身无可有。\n莫放隔帘风透。\n一枝相映孤灯。\n灯明不似花明。\n细看横斜影下，如闻溪水泠泠。", 
    "rhythmic": "清平乐"
  }, 
  {
    "author": "王质", 
    "content": "雨润梨花雪未乾。\n犹自有春寒。\n不如且住，清明寒食，数日之间。\n想君行尽嘉陵水，我已下江南。\n想看万里，时须片纸，各报平安。", 
    "rhythmic": "眼儿媚"
  }, 
  {
    "author": "王质", 
    "content": "月斧修成腻玉，风斤琢碎轻冰。\n主人无那寿杯深。\n倩取花来唤醒。\n舞罢绣凤蹙，饮阑画阁香凝。\n试将花蕊数层层。\n犹比长年不尽。", 
    "rhythmic": "西江月"
  }, 
  {
    "author": "王质", 
    "content": "轻蜡细凝蜂蜜，薄罗深压鹅黄。\n玉容纵不似何郎。\n也在百花头上。\n试看眉间一点，全如瓶里孤芳。\n明年此日趁行。\n记取今朝胜赏。", 
    "rhythmic": "西江月"
  }, 
  {
    "author": "王质", 
    "content": "蹙蹙红中烟润，梢梢翠尾风斜。\n闲轩幽树少啼鸦。\n此处最宜君画。\n望眼不知天阔，归心常恨山遮。\n见君江浦到芦花。\n意在琵琶亭下。", 
    "rhythmic": "西江月"
  }, 
  {
    "author": "王质", 
    "content": "璧水桥边此客，金銮坡上何人。\n沙场老马事无成。\n泪湿青莹夹镜。\n袖手烟霏小景，回头石岭空城。\n乾坤遗恨渺难平。\n目断塞鸿孤影。", 
    "rhythmic": "西江月"
  }, 
  {
    "author": "王质", 
    "content": "阴阴湿雾霜无汁。\n江气逼、树声滴。\n荒林只见夕阳入。\n谁唤晚烟集。\n渔翁犹把钓竿执。\n蓑共笠、时时葺。", 
    "rhythmic": "滴滴金"
  }, 
  {
    "author": "王质", 
    "content": "拂拂春风入马啼。\n□驻绿杨堤。\n绿杨堤上乳莺啼。\n声声怨、怨春归。\n而今一似花流水，纵迹任东西。", 
    "rhythmic": "燕归来・喜迁莺"
  }, 
  {
    "author": "王质", 
    "content": "寻遍江南麓。\n只有斑斑野菊。\n梅花不遇我心悲，一枝得见，便是一年足。\n微香来自横冈竹。", 
    "rhythmic": "青门引・青门饮"
  }, 
  {
    "author": "王质", 
    "content": "空响萧萧似见呼。\n溪昏树暗觉神孤。\n微茫山路才通足，行到山深路亦无。\n寻草浅，拣林疏。\n虽疏无奈野藤粗。\n春衫不管藤碎，可惜教花著地铺。", 
    "rhythmic": "鹧鸪天"
  }, 
  {
    "author": "王质", 
    "content": "一只船儿任意飞。\n眼前不管是和非。\n鱼儿得了浑闲事，未得鱼儿未肯归。\n全似懒，又如痴。\n这些快活有谁知。\n华堂只见灯花好，不见波平月上时。", 
    "rhythmic": "鹧鸪天"
  }, 
  {
    "author": "王质", 
    "content": "风流太守。\n未春先试回春手。\n天寒修竹斜阳後。\n翠袖中间，忽有人红袖。\n天香国色浓如酒。\n且教青女休。\n梅花元是群花首。\n细细商量，只怕梅花瘦。", 
    "rhythmic": "一斛珠"
  }, 
  {
    "author": "王质", 
    "content": "寒江凝碧。\n是谁翦作梨花出。\n花心犹带江痕湿。\n轻注香腮，却是桃花色。\n飞来飞去何曾密。\n疏疏全似新相识。\n横吹小弄梅花笛。\n看你飘零，不似江南客。", 
    "rhythmic": "一斛珠"
  }, 
  {
    "author": "王质", 
    "content": "平塘玉立。\n薄罗飞起层层碧。\n人心不似花心密。\n待要相逢，未必相逢得。\n袜尘不动何曾湿。\n芙蓉桥上曾相识。\n橹声摇去江声急。\n西北高楼，回首浮云隔。", 
    "rhythmic": "一斛珠"
  }, 
  {
    "author": "王质", 
    "content": "芦花已老。\n蓼花已老。\n江腹冲风，山头残照。\n暮烟不辨栖鸥。\n识归舟。\n归舟照顾新洲阁。\n惊波恶。\n别拣深湾泊。", 
    "rhythmic": "怨春郎"
  }, 
  {
    "author": "王质", 
    "content": "绿阴夹岸人家住。\n桥上人来去。\n行舟远远唤相应。\n全似孤烟斜日、出阊门。\n浪花拂拂侵沙觜。\n直到垂杨底。\n吴江虽有晚潮回。\n未比合江亭下、水如飞。", 
    "rhythmic": "虞美人"
  }, 
  {
    "author": "王质", 
    "content": "翠阴融尽毵毵雪。\n惨淡花明灭。\n嫩沙拂拂涨痕添。\n想见故溪、绿到草堂前。\n夕阳红透樱桃粒。\n掩映深沈碧。\n成都事事似江南。\n只是香衾、两处受春寒。", 
    "rhythmic": "虞美人"
  }, 
  {
    "author": "王质", 
    "content": "缥缈青宵云一握，太清群玉光中。\n钧天声里拂香风。\n紫皇低接手，稳步上层空。\n雀扇徐开鸾影转，日高舞动蛟龙。\n双瞻御座立昭容。\n回班趋复道，环佩响丁东。", 
    "rhythmic": "临江仙"
  }, 
  {
    "author": "王质", 
    "content": "千顷翠围遮绿净，菱花影落波中。\n看看红锦漾清风。\n此时催入觐，烟浪拍云空。\n伫见觚棱栖宝爵，旌旗全仗飞龙。\n赭黄一点现真容。\n御麻宣未毕，云镜上天东。", 
    "rhythmic": "临江仙"
  }, 
  {
    "author": "王质", 
    "content": "曲水流觞修禊事，祓除洗净春愁。\n举尊再拜寿君侯。\n只今虚鼎足，好去作班头。\n自古相门还出相，春旗小驻南州。\n云孙将绍祖风流。\n他时如见忆，江汉一渔舟。", 
    "rhythmic": "临江仙"
  }, 
  {
    "author": "王质", 
    "content": "八字山头来较晚，彩云未散南楼。\n夕阳千丈映帘钩。\n君侯如欲老，江水莫教流。\n扇底清歌尘不动，胡床明月清秋。\n天浆为浪玉为舟。\n酒阑君便起。\n归去立班头。", 
    "rhythmic": "临江仙"
  }, 
  {
    "author": "王质", 
    "content": "曲曲阑干曲曲池。\n万红缭绕锦相围。\n花到黄昏思欲睡。\n休睡。\n眼前都是好相知。\n银烛转添花转好，人在，花深深处更相宜。\n似此好花须爱惜。", 
    "rhythmic": "定风波"
  }, 
  {
    "author": "王质", 
    "content": "问讯山东窦长卿。\n苍苍云外且垂纶。\n流水落花都莫问，等取，榆林沙月静边尘。", 
    "rhythmic": "定风波"
  }, 
  {
    "author": "王质", 
    "content": "白璧黄金爵上卿。\n紫宸殿下拜丝纶。\n才出龙门开虎帐，但看，甲光如水夜如尘。", 
    "rhythmic": "定风波"
  }, 
  {
    "author": "王质", 
    "content": "水风轻，吹不皱。\n上下浮光，两镜光相就。\n云锦摇香吹散酒。\n细听清谈，玉屑津津嗽。\n明月前，斜阳後。\n竹露秋声，拂拂寒生袖。\n掇取湖山聊入手。\n紫阁黄扉，到了终须有。", 
    "rhythmic": "苏幕遮"
  }, 
  {
    "author": "王质", 
    "content": "驿尘飞，天意紧。\n香雪芝封，犹带吴泥润。\n昨夜宝奁开玉镜。\n一点西风，便觉寒秋近。\n白苹洲，红蓼径。\n风露凄清，快促黄金镫。\n叠叠重重听好信。\n掷了碧油幢，更掷双堂印。", 
    "rhythmic": "苏幕遮"
  }, 
  {
    "author": "张孝祥", 
    "content": "人物羲皇上，诗名沈谢间。\n漫郎元自谩为官。\n醉眼瞢腾、只拟看湘山。\n小隐今成趣，邻翁独往还。\n野堂梅柳尚春寒。\n且趁华灯、频泛酒船宽。", 
    "rhythmic": "南歌子"
  }, 
  {
    "author": "张孝祥", 
    "content": "柳丝无力。\n冉冉萦愁碧。\n系我船儿不住，楚江上、晚风急。\n棹歌休怨抑。", 
    "rhythmic": "霜天晓角"
  }, 
  {
    "author": "张孝祥", 
    "content": "远山眉黛横，媚柳开青眼。\n楼阁断霞明，帘幕春寒浅。\n杯延玉漏迟，烛怕金刀剪。\n明月忽飞来，花影和帘卷。", 
    "rhythmic": "生查子"
  }, 
  {
    "author": "张孝祥", 
    "content": "小楼重。\n下帘栊。\n万点芳心绿间红。\n秋千图画中。\n草茸茸。\n柳松松。\n细卷玻璃水面风。\n春寒依旧浓。", 
    "rhythmic": "长相思"
  }, 
  {
    "author": "张孝祥", 
    "content": "元宵节。\n凤楼相对鳌山结。\n鳌山结。\n香尘随步，柳梢微月。\n多情又把珠帘揭。\n游人不放笙歌歇。\n笙歌歇。\n晓烟轻散，帝城宫阕。", 
    "rhythmic": "忆秦娥"
  }, 
  {
    "author": "张孝祥", 
    "content": "归。", 
    "rhythmic": "苍梧谣・归字谣"
  }, 
  {
    "author": "张孝祥", 
    "content": "归。", 
    "rhythmic": "苍梧谣・归字谣"
  }, 
  {
    "author": "张孝祥", 
    "content": "归。", 
    "rhythmic": "苍梧谣・归字谣"
  }, 
  {
    "author": "张孝祥", 
    "content": "天上掌纶手，阃外折冲才。\n发踪指示，平荡全楚息氛埃。\n缓带轻裘多暇，燕寝森严兵卫，香篆几徘徊。\n襦绔见歌咏，桃李藉栽培。\n紫泥封，天笔润，日边来。\n趣装入觐，行矣归去作盐梅。\n祖帐不须遮道，看取眉间一点，喜气入尊。\n此去沙堤路，平步上三台。", 
    "rhythmic": "水调歌头"
  }, 
  {
    "author": "张孝祥", 
    "content": "客里送行客，常苦不胜情。\n见公秣马东去，底事却欣欣。\n不为青毡俯拾，自是公家旧物，何必更关心。\n且喜谢安石，重起为苍生。\n圣天子，方侧席，选豪英。\n日边仍有知己，应剡荐章间。\n好把文经武略，换取碧幢红旆，谈笑扫胡尘。\n勋业在此举，莫厌短长亭。", 
    "rhythmic": "水调歌头"
  }, 
  {
    "author": "张孝祥", 
    "content": "拥貔貅万骑，聚千里、铁衣寒。\n正玉帐连云，油幢映日，飞箭天山。\n锦城起方面重，对筹壶、尽日雅歌闲。\n休遣沙场虏骑，尚馀匹马空还。\n那看。\n更值春残。\n斟绿醑、对朱颜。\n正宿雨催红，和风换翠，梅小香悭。", 
    "rhythmic": "木兰花・玉楼春"
  }, 
  {
    "author": "张孝祥", 
    "content": "一舸凌风，斗酒酹江，翩然乘兴东游。\n欲吐平生孤愤，壮气横秋。\n浩荡锦囊诗卷，从容玉帐兵筹。\n有当时桥下，取履仙翁，谈笑同舟。\n先贤济世，偶耳功名，事成岂为封留。\n何况我、君恩深重，欲报无由。", 
    "rhythmic": "雨中花・夜行船"
  }, 
  {
    "author": "张孝祥", 
    "content": "可意黄花人不知。\n黄花标格世间稀。\n园葵露迎朝日，槛菊迎霜媚夕霏。\n芍药好，是金丝。\n绿藤红刺引蔷薇。\n姚家别有神仙品，似着天香染御衣。", 
    "rhythmic": "鹧鸪天"
  }, 
  {
    "author": "张孝祥", 
    "content": "晓来江上荻花秋。\n做弄个离愁。\n半竿残日，两行珠泪，一叶扁舟。\n须知此去应难遇，直待醉方休。\n如今眼底，明朝心上，後日眉头。", 
    "rhythmic": "眼儿媚"
  }, 
  {
    "author": "张孝祥", 
    "content": "清宫初入韶华管。\n宫叶秋声满。\n满庭芳草月婵娟。\n想见明朝喜色、动天颜。\n持杯满劝龙头客。\n荣遇时难得。\n词源三峡泻瞿塘。\n便是醉中空去、也无妨。", 
    "rhythmic": "虞美人"
  }, 
  {
    "author": "张孝祥", 
    "content": "史君家枕吴波碧。\n朱门铺手摇双戟。\n也到岭边州。\n真成汗漫游。\n归期应不远。\n趁得东江暖。\n翁媪雪垂肩。\n双双平地仙。", 
    "rhythmic": "菩萨蛮"
  }, 
  {
    "author": "张孝祥", 
    "content": "罨画楼前初立马，隔帘笑语相亲。\n铅华洗尽见天真。\n衫儿轻罩雾，髻子直梳云。\n翠叶银丝簪末利，樱桃澹住香唇。\n见人不语解留人。\n数杯愁里酒，两眼醉时春。", 
    "rhythmic": "临江仙"
  }, 
  {
    "author": "张孝祥", 
    "content": "我是临川旧史君。\n而今欲作岭南人。\n重来辽鹤事犹新。\n去路政长仍酷暑，主公交契更情亲。\n横秋阁上晚风匀。", 
    "rhythmic": "浣溪沙"
  }, 
  {
    "author": "张孝祥", 
    "content": "康乐亭前种此君。\n重来风月苦留人。\n儿童竹马笑谈新。\n今代孟士仍好客，政成归去眷方新。\n十眉环坐晚妆匀。", 
    "rhythmic": "浣溪沙"
  }, 
  {
    "author": "张孝祥", 
    "content": "十里轻红自笑，两山浓翠相呼。\n意行着脚到精庐。\n借我绳床小住。\n解饮不妨文字，无心更狎鸥鱼。\n一声长啸暮烟孤。\n袖手西湖归去。", 
    "rhythmic": "西江月"
  }, 
  {
    "author": "张孝祥", 
    "content": "天一角。\n南枝向我情如昨。\n情如昨。\n水寒烟淡，雾轻云薄。\n吹花嚼蕊愁无托。\n年华冉冉惊离索。\n惊离索。\n倩春留住，莫教摇落。", 
    "rhythmic": "忆秦娥"
  }, 
  {
    "author": "张孝祥", 
    "content": "湓浦从君已十年。\n京江仍许借归船。\n相逢此地有因缘。\n十万貔貅环武帐，三千珠翠入歌筵。\n功成去作地行仙。", 
    "rhythmic": "浣溪沙"
  }, 
  {
    "author": "张孝祥", 
    "content": "碧云风月无多。\n莫被名缰利锁。\n白玉为车，黄金作印，不恋休呵。\n争如对酒当歌。\n人是人非恁麽。\n年少甘罗，老成吕望，必竟如何。", 
    "rhythmic": "柳梢青"
  }, 
  {
    "author": "张孝祥", 
    "content": "万里去担簦，谁识新丰旅。\n好事些儿说与郎，奴是娥侣。\n若到广寒宫，但道奴传语。\n待我仙郎折桂枝，拣个高枝与。", 
    "rhythmic": "卜算子"
  }, 
  {
    "author": "张孝祥", 
    "content": "草底蛩吟。\n烟横水际，月澹松阴。\n荷动香浓，竹深凉早，销尽烦襟。\n发稀浑不胜簪。\n更客里、吴霜暗侵。\n富贵功名，本来无意，何况如今。", 
    "rhythmic": "柳梢青"
  }, 
  {
    "author": "张孝祥", 
    "content": "香佩潜分紫绣囊。\n野塘波急折鸳鸯。\n春风灞岸空回首，落日西陵更断肠。", 
    "rhythmic": "瑞鹧鸪"
  }, 
  {
    "author": "张孝祥", 
    "content": "相春堂上闻莺语。\n正花柳、芳菲处。\n有底尊前欢且舞。\n满堂宾客，紫泥丹诏，衮衮烟霄路。\n君王天纵资仁武。\n要尺、平骄虏。", 
    "rhythmic": "青玉案"
  }, 
  {
    "author": "张孝祥", 
    "content": "海云四敛，太清楼、极目一天秋色。\n明月飞来云雾尽，城郭山川历历。\n良夜悠悠，西风袅袅，银汉冰轮侧。\n云霓三弄，广寒宫殿长笛。\n偏照紫府瑶台，香笼玉座，翠霭迷南北。\n天上人间凝望处，应有乘风归客。\n露滴金盘，凉生玉宇，满地新霜白。\n壶中清赏，画檐高挂虚碧。", 
    "rhythmic": "念奴娇"
  }, 
  {
    "author": "张孝祥", 
    "content": "风帆更起，望一天秋色，离愁无数。\n明日重阳尊酒里，谁与黄花为主。\n别岸风烟，孤舟灯火，今夕知何处。\n不如江月，照伊清夜同去。\n船过采石江边，望夫山下，酌水应怀古。\n德耀归来虽富贵，忍弃平生荆布。\n默想音容，遥怜儿女，独立衡皋暮。\n桐乡君子，念予憔悴如许。", 
    "rhythmic": "念奴娇"
  }, 
  {
    "author": "张孝祥", 
    "content": "雄风豪雨，时节清明近。\n帘幕起轻寒，暖红炉、笑翻灰烬。\n阴藏迟日，欲验几多长，绣工慵，围棋倦，香篆频销印。\n茂林芳径，绿变红添润。\n桃杏意酣酣，占前头、一番花信。\n华堂尊酒，但作艳阳歌，禽声喜，流云尽，明日春游俊。", 
    "rhythmic": "蓦山溪"
  }, 
  {
    "author": "张孝祥", 
    "content": "春入园林，花信总诸迟速。\n听鸣禽、稍迁乔木。\n夭桃弄色，海棠芬馥。\n风雨霁，芳径草心频绿。\n禊事才过，相次禁烟追逐。\n想千岁、楚人遗俗。", 
    "rhythmic": "拾翠羽"
  }, 
  {
    "author": "张孝祥", 
    "content": "烂烂明霞红日暮。\n艳艳轻云，皓月光初吐。\n倾国倾城恨无语。\n彩鸾祥凤来还去。\n爱花常为花留住。\n今岁风光，又是前春处。\n醉倒扶归也休诉。\n习池人笑山翁语。", 
    "rhythmic": "蝶恋花"
  }, 
  {
    "author": "张孝祥", 
    "content": "红白莲房生一处。\n雪肌霞艳难为喻。\n当是神仙来紫府。\n双禀赋。\n人间相见犹相妒。\n清雨轻烟凝态度。\n风标公子来幽鹭。\n欲遣微波传尺素。\n歌曲误。\n醉中自有周郎顾。", 
    "rhythmic": "渔家傲"
  }, 
  {
    "author": "张孝祥", 
    "content": "听话危亭句景。\n芳郊迥、草长川永。\n不待崇冈与峻岭。\n倚栏杆，望无穷，心已领。\n万事浮云影。\n最旷阔、鹭闲鸥静。", 
    "rhythmic": "夜游宫"
  }, 
  {
    "author": "张孝祥", 
    "content": "桃换肌肤菊换妆。\n只疑春色到重阳。\n偷将天上千年艳，染却人间九日黄。\n新艳冶，旧风光。\n东篱分付武陵香。\n尊前醉眼空相顾，错认陶潜是阮郎。", 
    "rhythmic": "鹧鸪天"
  }, 
  {
    "author": "张孝祥", 
    "content": "人物风流册府仙。\n谁教落魄到穷边。\n独班未引甘泉伏，三峡先寻上水船。\n斟楚酒，扣湘弦。\n竹枝歌里意凄然。\n明时合下清猿泪，闲日须题采凤笺。", 
    "rhythmic": "鹧鸪天"
  }, 
  {
    "author": "张孝祥", 
    "content": "落霞残照横西阁。\n阁西横照残霞落。\n波浅戏鱼多。\n多鱼戏浅波。\n手携行客酒。\n酒客行携手。\n肠断九歌长。\n长歌九断肠。", 
    "rhythmic": "菩萨蛮"
  }, 
  {
    "author": "张孝祥", 
    "content": "渚莲红乱风翻雨。\n雨翻风乱红莲渚。\n深处宿幽禽。\n禽幽宿处深。\n澹妆秋水鉴。\n鉴水秋妆澹。\n明月思情人。\n情人思月明。", 
    "rhythmic": "菩萨蛮"
  }, 
  {
    "author": "张孝祥", 
    "content": "晚花残雨风帘卷。\n卷帘风雨残花晚。\n双燕语虚窗。\n窗虚语燕双。\n睡醒风惬意。\n意惬风醒睡。\n谁与话情诗。\n诗情话与谁。", 
    "rhythmic": "菩萨蛮"
  }, 
  {
    "author": "张孝祥", 
    "content": "白头人笑花间客。\n客间花笑人头白。\n年去似流川。\n川流似去年。\n老羞何事好。\n好事何羞老。\n红袖舞香风。\n风香舞袖红。", 
    "rhythmic": "菩萨蛮"
  }, 
  {
    "author": "张孝祥", 
    "content": "路尽湘江水，人行瘴雾间。\n昏昏西北度严关。\n天外一簪初见、岭南山。\n北雁连书断，秋霜点鬓斑。\n此行休问几时还。\n唯拟桂林佳处、过春残。", 
    "rhythmic": "南歌子"
  }, 
  {
    "author": "张孝祥", 
    "content": "风柳摇丝花缠枝。\n满目韶辉。\n离鸿过尽百劳飞。\n都不似、燕来归。\n旧来王谢堂前地，情分独依依。", 
    "rhythmic": "燕归梁"
  }, 
  {
    "author": "张孝祥", 
    "content": "风生杜若洲，日暮垂杨浦。\n行到田田乱叶边，不见凌波女。\n独自倚危栏，欲向荷花语。\n无奈荷花不应人，背立啼红雨。", 
    "rhythmic": "卜算子"
  }, 
  {
    "author": "张孝祥", 
    "content": "秩秩宾筵，玉潭春涨玻璃满。\n旆霞风卷。\n可但长安远。\n夏木成阴，路袅薰风转。\n空留恋。\n细吹银管。\n别意随声缓。", 
    "rhythmic": "点绛唇"
  }, 
  {
    "author": "张孝祥", 
    "content": "湖海倦游客，江汉有归舟。\n西风千里，送我今夜岳阳楼。\n日落君山云气，春到沅湘草木，远思渺难收。\n徙倚栏杆久，缺月挂帘钩。\n雄三楚，吞七泽，隘九州。\n人间好处，何处更似此楼头。\n欲吊沈累无所，但有渔儿樵子，哀此写离忧。\n回首叫虞舜，杜若满芳洲。", 
    "rhythmic": "水调歌头"
  }, 
  {
    "author": "张孝祥", 
    "content": "醉痕潮玉。\n爱柔英未吐，露花如簇。\n绝艳矜春，分流芳金谷。\n风梳雨沐。", 
    "rhythmic": "锦园春"
  }, 
  {
    "author": "张孝祥", 
    "content": "三月灞桥烟共雨。\n拂拂依依飞到处。\n雪逑轻扬弄精神，扑不住。\n留不住。\n常系柔肠千万缕。\n只恐舞风无定据。\n容易著人容易去。\n肯将心绪向才郎，待拟处。\n终须与。\n作个罗帏收拾取。", 
    "rhythmic": "天仙子"
  }, 
  {
    "author": "张孝祥", 
    "content": "日日青楼醉梦中。\n不知楼外已春浓。\n杏花未遇疏疏雨，杨柳初摇短短风。\n扶画，跃花骢。\n涌金门外小桥东。\n行行又入笙歌里，人在珠帘第几重。", 
    "rhythmic": "鹧鸪天"
  }, 
  {
    "author": "张孝祥", 
    "content": "玉妃孤艳照冰霜。\n初试道家妆。\n素衣嫌怕娥妒，染成宫样鹅黄。\n宫额娇涂飞燕，缕金愁立秋娘。\n湘罗百濯蹙香囊。\n蜜露缀琼芳。\n蔷薇水蘸檀心紫，郁金薰染浓香。\n萼绿轻移云袜，华清低舞霓裳。", 
    "rhythmic": "风入松"
  }, 
  {
    "author": "郭世模", 
    "content": "倾城一笑得留人。\n舞罢娇娥敛黛愁。\n明月宝鞲金洛臂，翠琼花珥碧搔头。", 
    "rhythmic": "瑞鹧鸪"
  }, 
  {
    "author": "郭世模", 
    "content": "云阶连月地。\n记旧游、身在温柔乡里。\n花阴透窗绮。\n罗衾拥残梦，流莺惊起。\n银瓶水沸。\n待梳妆、屏风共倚。\n看情眉恨眼，宿粉剩香，乱愁无际。\n长记。\n多情消减，宋玉连墙，茂陵同里。\n离怀似水。\n天涯路，叹愁悴。\n想鸳机织锦，鸾台窥镜，秦丝幽怨未已。\n好归去、共把琴书，倚娇扶醉。", 
    "rhythmic": "瑞鹤仙"
  }, 
  {
    "author": "郭世模", 
    "content": "青灯听雨夜荒凉。\n归梦苦难长。\n坐想玉奁鸳锦，空馀臂粉衣香。", 
    "rhythmic": "朝中措"
  }, 
  {
    "author": "郭世模", 
    "content": "玉盏浮琼蚁，金奁吐翠虬。\n醉乡归路接温柔。\n暗卜幽期低约、笑藏阄。\n索去眉先锁，将言泪已流。\n小窗移火更迟留。\n自剔灯花油、玉搔头。", 
    "rhythmic": "南歌子"
  }, 
  {
    "author": "郭世模", 
    "content": "光风转蕙，泛崇兰、漠漠满城飞絮。\n金谷楼危山共远，几点亭亭烟树。\n枝上残花，胭脂满地，乱落如红雨。\n青春将暮，玉箫声在何处。\n无端天与娉婷，帘钩鹦鹉，梦断闻残语。\n玉骨瘦来无一把，手挹罗衣看取。\n江北江南，灵均去後，谁采苹花与。\n香销云散，断魂分付潮去。", 
    "rhythmic": "念奴娇"
  }, 
  {
    "author": "郭世模", 
    "content": "几点胭脂印指红。\n一双蛾绿敛眉浓。\n夜寒绡帐烛花融。\n剩炷龙涎熏骨冷，旋调银液镇心忪。\n整鬟羞顾半娇慵。", 
    "rhythmic": "浣溪沙"
  }, 
  {
    "author": "黄仁荣", 
    "content": "", 
    "rhythmic": "木兰花・玉楼春"
  }, 
  {
    "author": "许左之", 
    "content": "谁知花有主。", 
    "rhythmic": "失调名"
  }, 
  {
    "author": "许左之", 
    "content": "", 
    "rhythmic": "失调名"
  }, 
  {
    "author": "黄谈", 
    "content": "午风清暑，过西湖隐约，曾游堤路。\n云径烟扉人境绝，真是珠宫玄圃。\n倦倚阑干，笑呼艇子，同入荷花去。\n一杯相属，恍然身在何许。\n休怪梦入巫云，凌波罗袜，我在迷湘浦。\n缥缈惊鸿飞燕举，却怨严城钟鼓。\n百斛明珠，千金骏马，豪气今犹故。\n归来清晓，幅巾犹带香露。", 
    "rhythmic": "念奴娇"
  }, 
  {
    "author": "张", 
    "content": "雪月两相映，水石互悲鸣。\n不知岩上枯木，今夜若为情。\n应见尘中胶扰，便道山间空旷，与麽了平生。\n与麽平生了，□水不流行。\n起披衣，瞻碧汉，露华清。\n寥寥千载，此事本分明。\n若向乾坤识易，便信行藏无间，处处总圆成。\n记取渊冰语，莫错定盘星。", 
    "rhythmic": "水调歌头"
  }, 
  {
    "author": "阎苍舒", 
    "content": "少年闻说京华，上元景色烘晴昼。\n朱轮画毂，雕鞍玉勒，九衢争骤。\n春满鳌山，夜沈陆海，一天星斗。\n正红球过了，鸣鞘声断，迥鸾驭、钧天奏。\n谁料此生亲到，十五年、都城如旧。\n而今但有，伤心烟雾，萦愁杨柳。\n宝宫前，绛霄楼下，不堪回首。\n愿皇图早复，端门灯火，照人还又。", 
    "rhythmic": "水龙吟"
  }, 
  {
    "author": "崔敦礼", 
    "content": "惊世文章，门户照人，外家衣钵。\n多谢温存，相期宅相，此恩难说。\n今朝祝寿樽前，共拜舞、诸孙下列。\n但愿从今，一年强似，一年时节。", 
    "rhythmic": "柳梢青"
  }, 
  {
    "author": "崔敦礼", 
    "content": "暖日江南梅柳，春风堂上笙歌。\n满斟笑声哗。\n再拜千年寿嘏。\n清健非缘服玉，红颜不是苍霞。\n仙姿福禄自无涯。\n要看沧溟绿野。", 
    "rhythmic": "西江月"
  }, 
  {
    "author": "崔敦礼", 
    "content": "本是瑶台月里仙。\n笑麾鸾鹤住人间。\n蟠桃一熟三千岁，剩对春风日月闲。\n缡绶结，彩衣斑。\n孙枝相应傍门阑。\n年年同上长生酒，得见沧溟几度乾。", 
    "rhythmic": "鹧鸪天"
  }, 
  {
    "author": "崔敦礼", 
    "content": "王母瑶池景物鲜。\n蟠桃华宝不知年。\n天教把定春风笑，来作人间长寿仙。\n披蕊芨，诵云篇。\n朝朝香火篆炉烟。\n只将清静为真乐，合住春秋岁八千。", 
    "rhythmic": "鹧鸪天"
  }, 
  {
    "author": "崔敦礼", 
    "content": "吴松江畔，对烟波浩渺，相忘鸥鸟。\n日日篮舆湖上路，十里珠帘惊笑。\n高下楼台，浅深溪坞，著此香山老。\n辋川图上，好风吹梦曾到。\n不用金谷繁华，碧城修竹，自比封君号。\n万壑千岩天付与，一洗寒酸郊岛。\n霖雨方思，烟尘未扫，合挽三江倒。\n功成名遂，却来依旧华表。", 
    "rhythmic": "念奴娇"
  }, 
  {
    "author": "崔敦礼", 
    "content": "倚棹太湖畔，踏月上垂虹。\n银涛万顷无际，渺渺欲浮空。\n为问瀛洲何在，我欲骑鲸归去，挥手谢尘笼。\n未得世缘了，佳处且从容。\n饮湖光，披晓月，抹春风。\n平生豪气安用，江海兴无穷。\n身在冰壶千里，独倚朱栏一啸，惊起睡中龙。\n此乐岂多得，归去莫匆匆。", 
    "rhythmic": "水调歌头"
  }, 
  {
    "author": "崔敦礼", 
    "content": "吴王台上雨初晴。\n远烟横。\n柳如云。\n门外西风，催踏马啼尘。\n声断阳关人去□，遮落日，向西秦。\n不教容易纵归程。\n语酸辛。\n黯消魂。", 
    "rhythmic": "江城子"
  }, 
  {
    "author": "陈造", 
    "content": "今朝人自藕州来。\n花意尚迟迥。\n几时画船同载，云锦照樽。\n铃斋外，已全开。\n是谁催，诗仙住处，和气回春，羯鼓如雷。", 
    "rhythmic": "诉衷情"
  }, 
  {
    "author": "陈造", 
    "content": "山立翠屏开几面。\n画舸经行，蒲葺□□岸。\n想过溪门帆影转。\n湖光忽作浮天远。\n诗卷来时春晚。\n愁把钓游，佳处寻思遍。\n不许冷官人所贱。\n拘缠自叹冰蚕茧。", 
    "rhythmic": "蝶恋花"
  }, 
  {
    "author": "陈造", 
    "content": "蝶狂风闹，不到凝香地。\n谁见飞琼巧梳洗。\n厌孤标冷艳，不入时宜，银烛底，酒沁冰肌未睡。\n东君怜索寞，分寄寒斋，闹耐残醒嗅芳蕊。\n费西湖东阁，多少诗愁，援采笔、重与江梅品第。\n算肯容、丹杏接仙游，又却要蕊宫，侍香扶醉。", 
    "rhythmic": "洞仙歌"
  }, 
  {
    "author": "陈造", 
    "content": "胜日探梅去，邂逅得奇观。\n南枝的，陡觉品俗又香悭。\n曾是瑶妃清瘦，帝与金丹换骨，酒韵上韶颜。\n百叠侈罗袂，小立耐春寒。\n凝香地，古仙伯，玉尘间。\n烦公持并三友，秀色更堪。\n定笑芙蓉骚客，认作东风桃杏，醉眼自相谩。\n相见落诗笔，字字漱龙阑。", 
    "rhythmic": "水调歌头"
  }, 
  {
    "author": "陈造", 
    "content": "冰花的冰蟾下。\n松烟竹雾溪桥夜。\n斜倚小峰峦。\n依依同岁寒。\n生绡明粉墨。\n浅笑犹倾国。\n恰似野桥看。\n飘零只等闲。", 
    "rhythmic": "菩萨蛮"
  }, 
  {
    "author": "陈造", 
    "content": "凝香仙伯莺花主。\n雅意怜羁旅。\n略分春色便浓欢。\n街吏何妨日日、报平安。\n诗人一醉龙公妒。\n恰限今朝雨。\n关门独酌强伸眉。\n也胜栖栖腰铺、守风时。", 
    "rhythmic": "虞美人"
  }, 
  {
    "author": "陈造", 
    "content": "闲去街头赏大花。\n翠帷珠护豪华。\n西真宴罢群仙醉，千尺黄云错紫霞。\n团粉黛，闹箫笳。\n使星躔处住灵槎。\n定知今夜游仙梦，不落西京姚魏家。", 
    "rhythmic": "鹧鸪天"
  }, 
  {
    "author": "陈造", 
    "content": "遍赏扬州百种花。\n因循忘却鬓苍华。\n客闲惯刻分题烛，坐久还生醉眼霞。\n催掺鼓，趁鸣笳。\n未应回首问归槎。\n清明寒食风烟地，判到今春不著家。", 
    "rhythmic": "鹧鸪天"
  }, 
  {
    "author": "陈造", 
    "content": "醉阅东风百种花。\n醒来长悔误随车。\n须知绿幕黄帘底，别有春藏姚魏家。\n空想像，胜惊嗟。\n梦云从此漫天涯。\n二年得趁花前约，潘鬓缘愁恐更华。", 
    "rhythmic": "鹧鸪天"
  }, 
  {
    "author": "陈造", 
    "content": "歌筵当日小蓬瀛。\n晚妆明。\n识芳卿。\n挽袖新词，曾博遏云声。\n又侍仙翁灯夕饮，红雾底，沸箫笙。\n催人刻烛待诗成。\n捧雕觥。\n媚盈盈。", 
    "rhythmic": "江神子・江城子"
  }, 
  {
    "author": "黄定", 
    "content": "间世文章万选钱。\n清时平步八花砖。\n大开紫府瑶池宴，正是橙黄橘绿天。\n金烛里，玉堂前。\n翰林元是武夷仙。\n雍容草罢明堂诏，留取天香馥寿筵。", 
    "rhythmic": "鹧鸪天"
  }, 
  {
    "author": "王自中", 
    "content": "扁舟夜泛，向子陵台下，偃帆收橹。\n水阔风摇舟不定。\n依约月华新吐。\n细酌清泉，痛浇尘臆，唤起先生语。\n当年纶钓，为谁高卧烟渚。\n还念古往今来，功名可共，能几人光武。\n一旦星文惊四海，从此故人何许。\n到底轩裳，不如蓑笠，久矣心相与。\n天低云淡，浩然吾欲高举。", 
    "rhythmic": "念奴娇"
  }, 
  {
    "author": "李处全", 
    "content": "金节照南国，画戟壮陪都。\n严谯古角霜晓，雄胜压全吴。\n葱倩采香古径，缥缈折梅新奏，春事早关渠。\n谁识使君意，行乐与民俱。\n披绣幌，薰宝篆，引琼酥。\n黄堂富暇，宾幕谈笑足欢娱。\n看取十行丹诏，遥指五云深处，归路接亨衢。\n玉佩映鸳缀，不老奉轩虞。", 
    "rhythmic": "水调歌头"
  }, 
  {
    "author": "李处全", 
    "content": "上马趣携酒，送客古朱方。\n秋风斜日山际，低草见牛羊。\n酩酊不知更漏，但见横江白露，清映月如霜。\n平睨广寒殿，谁说路歧长。\n醉还醒，时起舞，念吾乡。\n江山尔尔，回首千载几兴亡。\n一笑书生事业，谁信管城居士，不换碧油幢。\n好在中冷水，击楫奏伊凉。", 
    "rhythmic": "水调歌头"
  }, 
  {
    "author": "韩", 
    "content": "静乐堂中禅悦身。\n相家庆袭两家春。\n瑶池云气冲霄鹤，兰砌风标瑞世麟。\n华屋邃，宝杯新。\n年年秋与月常明。\n笙箫且奏长生曲，宣劝还看送喜频。", 
    "rhythmic": "鹧鸪天"
  }, 
  {
    "author": "韩", 
    "content": "香滴滴。\n肌肤冰雪娇无力。\n娇无力。\n秋风凉冷，有谁消得。\n洗妆不奈云鬟侧。\n璧堂珠院空相忆。\n空相忆。\n轻颦浅笑，小梅标格。", 
    "rhythmic": "忆秦娥"
  }, 
  {
    "author": "韩", 
    "content": "熏风两节照稽山。\n三百里湖间。\n镜上谁为贺老，棹船能伴官闲。", 
    "rhythmic": "朝中措"
  }, 
  {
    "author": "韩", 
    "content": "风高木落。\n壮心万里空回薄。\n振衣待把尘埃濯。\n声里斜阳，孤起戍楼角。\n人生谁会谁为错。\n年来但觉多离索。", 
    "rhythmic": "醉落魄・一斛珠"
  }, 
  {
    "author": "韩", 
    "content": "山林锺鼎似无同。\n舒卷有穷通。\n洗出壶中三峡，帝城赢得从容。", 
    "rhythmic": "朝中措"
  }, 
  {
    "author": "韩", 
    "content": "日日山迷水癖，年年书恼诗痴。\n寻思那里要他知。\n试比古人犹未。\n往往眼甜口苦，常常心是身非。\n如何则甚破他疑。\n只学今人足矣。", 
    "rhythmic": "西江月"
  }, 
  {
    "author": "韩", 
    "content": "小楼秋霁碧阑干。\n中人初薄寒。\n霜风吹我到湖山。\n平林斜照残。\n空阔里，有无间。\n牵萝翠袖闲。\n篮舆兴尽却愁还。\n断肠歌未阑。", 
    "rhythmic": "阮郎归"
  }, 
  {
    "author": "韩", 
    "content": "湖上有孤山，合把探梅词刻。\n清浅黄昏时候，冷疏枝寒色。\n窗前忽到又如何，一夜足相忆。\n信道收香藏白，报春风消息。", 
    "rhythmic": "好事近"
  }, 
  {
    "author": "韩", 
    "content": "买得船儿去下湖。\n这些天气近来无。\n清和风里绿阴初。\n酒不为渠闲放荡，诗应嫌我太粗疏。\n酒徒诗社复何如。", 
    "rhythmic": "浣溪沙"
  }, 
  {
    "author": "韩", 
    "content": "江上新凉入酒杯。\n瑞芝堂祝寿筵开。\n五楼百雉更崔嵬。\n劳来流离施菽麦，作成丰稔到田莱。\n便朝天去也徘徊。", 
    "rhythmic": "浣溪沙"
  }, 
  {
    "author": "韩", 
    "content": "残春风雨绕檐声。\n山空分外鸣。\n闲来落佩倒冠缨。\n尚馀亲旧情。\n人不见，句还成。\n又听求友莺。", 
    "rhythmic": "醉桃源・阮郎归"
  }, 
  {
    "author": "韩", 
    "content": "留得菖蒲酒一杯。\n与公今日寿筵开。\n灵山排闼送青来。\n须信南州高士後，持荷持节照苏台。\n瑞云深处是三台。", 
    "rhythmic": "浣溪沙"
  }, 
  {
    "author": "韩", 
    "content": "固穷斋里语吾生。\n言之必可行。\n扶疏夏木既啼莺。\n更逢鱼计成。\n多雅尚，少时情。\n沧浪渔父缨。", 
    "rhythmic": "醉桃源・阮郎归"
  }, 
  {
    "author": "韩", 
    "content": "从心所欲。\n高蹈祠官惟见独。\n其寿伊何。\n古井章泉水不波。\n腊前梅好。\n玉洁日光香耐老。\n才大三千。\n首首清诗得自编。", 
    "rhythmic": "减字木兰花"
  }, 
  {
    "author": "韩", 
    "content": "归来又喜山中约。\n菊枝桂树真宜酌。\n兴尽只观山。\n秋深方闭关。\n会须追雅步。\n策蹇或肩舆。\n少待必能治。\n膏肓泉石医。", 
    "rhythmic": "菩萨蛮"
  }, 
  {
    "author": "韩", 
    "content": "园居好处，是古梅飞动、欺霜凌雪。\n底问纷华桃李态，自倚天姿明洁。\n城外灵山，桥头玉水，多少佳风月。\n岁寒时候，南枝尤与清绝。\n几回唤酒寻诗，诗成小醉，絮帽浑侧。\n领略不辞身跌宕，一洗群儿啁哳。", 
    "rhythmic": "百字令・念奴娇"
  }, 
  {
    "author": "韩", 
    "content": "醉倒城中不过溪。\n溪外无尘，惟掩柴扉。\n水浮桥漾翠烟霏。\n一片闲情，能几人知。\n留饮君家絮帽。\n爆竹声中，万事如斯。\n梅催春动已熹微。\n尔既能来，我亦何疑。", 
    "rhythmic": "一翦梅"
  }, 
  {
    "author": "韩", 
    "content": "又见年年雪。\n水浮桥、南岸幽处，周遭森列。\n横碧轩中空旧话，独钓寒江愁绝。\n更一段、冰霜高洁。\n忽得两篇强健曲，倚回风、洒急凭谁说。\n嗟巩雒，乃闽浙。\n何当醉酒扬雄宅。\n问避人避地，其如楚之舆接。\n览德已而歌凤去，千仞辉翔难蹑。\n我和句、却愁狂辄。\n折尽梅花伤岁暮，□撒盐、起絮分才劣。\n鸡犬静，涧篱。", 
    "rhythmic": "贺新郎"
  }, 
  {
    "author": "韩", 
    "content": "竹隐高深，夏凉日有清风度。\n苎衣绳屦。\n鹤发空相顾。\n翠扑流烟，又向溪翁去。\n青山路。\n要当同住。\n长占无尘处。", 
    "rhythmic": "点绛唇"
  }, 
  {
    "author": "韩", 
    "content": "秋林只共秋风老。\n秋山却笑秋吟少。\n恰恨有秋香。\n青岩秋夜凉。\n清秋须是酒。\n结客秋知否。\n醉笔写成秋。\n一秋无复愁。", 
    "rhythmic": "菩萨蛮"
  }, 
  {
    "author": "韩", 
    "content": "海棠开，春已半，桃李又如许。\n一朵梨花，院落阑干雨。\n不禁中酒情怀，爱闲懊恼，都忘却、旧题诗处。\n燕莺语。\n溪岸点点飞绵，杨柳无重数。\n带得愁来，莫恁空休去。\n断肠芳草天涯，行云荏苒，和好梦、有谁分付。", 
    "rhythmic": "祝英台近"
  }, 
  {
    "author": "韩", 
    "content": "人已醉。\n溪北溪南春意。\n击鼓吹箫花落未。\n杏梅桃共李。\n水底鱼龙惊起。\n推枕月明千里。\n伊吕衰翁徒尔耳。\n我怀犹未是。", 
    "rhythmic": "谒金门"
  }, 
  {
    "author": "韩", 
    "content": "晓来一阵催花雨。\n正桃李、横塘处。\n笙歌帘幕燕莺喧。\n春在人间不老、谷城仙。\n潇湘图画迎千骑。\n襦裤欢声起。\n功名风虎庆云龙。\n更看万钉横带、系金狨。", 
    "rhythmic": "虞美人"
  }, 
  {
    "author": "韩", 
    "content": "水南何事兴偏浓。\n花草小园中。\n山气静分馀霭，泉声幽转流淙。", 
    "rhythmic": "朝中措"
  }, 
  {
    "author": "韩", 
    "content": "烟雨海棠花，春夜沈沈酌。\n寒食清明数日间，人也须行乐。\n不怕笛声长，只怕风儿恶。\n烛影红酣宝篆香，楼上黄昏角。", 
    "rhythmic": "卜算子"
  }, 
  {
    "author": "韩", 
    "content": "闲度日。\n愁里费人辞辟。\n榆火新烟还熟食。\n小墙花槛直。\n锦字玉徽清集。\n何用主人留客。\n相赏暂时谁画得。\n庞公非浪出。", 
    "rhythmic": "谒金门"
  }, 
  {
    "author": "韩", 
    "content": "锦瑟瑶琴续断弦。\n璧堂初过牡丹天。\n玉钩斜压小珠帘。\n睡鸭炉温吟散後，双鸳屏掩酒醒前。\n一番春事怨啼鹃。", 
    "rhythmic": "浣溪沙"
  }, 
  {
    "author": "韩", 
    "content": "丝丝柳色清愁织。\n山城望断花溪碧。\n回首仲宣楼。\n登临无计愁。\n雨声吹海立。\n流转韶光急。\n九万有鹏程。\n沈香天上亭。", 
    "rhythmic": "菩萨蛮"
  }, 
  {
    "author": "韩", 
    "content": "梅雨快晴风，苔竹定翻新箨。\n相望得寻幽调，把陈言都略。\n大江东去更飞云，心事共回薄。\n彷佛散庵佳处，一声声猿鹤。", 
    "rhythmic": "好事近"
  }, 
  {
    "author": "韩", 
    "content": "黄发享颐期，兄弟此时宜告。\n见说对床夜雨，世间尘都扫。\n青毡堂外瑞峰高，云气拂晴昊。\n老大中原人物，在江湖乡保。", 
    "rhythmic": "好事近"
  }, 
  {
    "author": "韩", 
    "content": "三叠古藤阴，自笑无能为役。\n千载和陶新曲，了非仙非释。\n影徒随我月徘徊，风叶露华湿。\n瓮下是成真逸，醉令人思毕。", 
    "rhythmic": "好事近"
  }, 
  {
    "author": "韩", 
    "content": "霓裳霞佩淡丰容。\n云冷露华浓。\n唤起石丁归去，冥冥仙仗崆峒。", 
    "rhythmic": "朝中措"
  }, 
  {
    "author": "韩", 
    "content": "新月已如许，我问带湖梅。\n人闲题句，赢得浮潋酒盈杯。\n落拓豪英满坐，烂漫风骚连纸，天外凤凰来。\n只怕轻孤负，莫待巧安排。\n空翠滴，寒爽矣，晚佳哉。\n为君绝倒，折尽千树玉蓓堆。\n渺渺章泉好在，寂寂卢泉仙去，今古付尊。\n拍手见花木，放眼记莓苔。", 
    "rhythmic": "水调歌头"
  }, 
  {
    "author": "韩", 
    "content": "看了香梅看瑞香。\n月桥花槛更云窗。\n不知是有春多少，玉水灵山醉几场。\n闲蝶梦，褪蜂黄。\n尽温柔处尽端相。\n珠帘十里扬州路，赢得潘郎两鬓霜。", 
    "rhythmic": "鹧鸪天"
  }, 
  {
    "author": "韩", 
    "content": "今年是处梅花早。\n分明开到章泉好。\n兄弟寿杯同。\n暗香明月风。\n风流文物旧。\n春意枝枝透。\n儿侄定飞轩。\n衣冠与世传。", 
    "rhythmic": "菩萨蛮"
  }, 
  {
    "author": "韩", 
    "content": "聚星亭下书堂水。\n冬来欲问梅花使。\n圭撮是何官。\n人间有底难。\n章泉词和去。\n交道元如故。\n转眼岁将穷。\n溪头鹤发翁。", 
    "rhythmic": "菩萨蛮"
  }, 
  {
    "author": "韩", 
    "content": "年年羞插菊花游。\n华发不禁秋。\n此日遨头寻胜，消除万斛清愁。", 
    "rhythmic": "朝中措"
  }, 
  {
    "author": "韩", 
    "content": "银笔金花，断肠有句闲挥扫。\n又还落了。\n梅片阳春小。\n古往今来，风味须才调。\n山林少。\n这些襟抱。\n输与江东老。", 
    "rhythmic": "点绛唇"
  }, 
  {
    "author": "韩", 
    "content": "的南枝横县宇。\n空山无此新花吐。\n手种几多梅。\n迎霜今已开。\n簪屏聊隐几。\n诗与君应喜。\n更报晏斋翁。\n相将索笑同。", 
    "rhythmic": "菩萨蛮"
  }, 
  {
    "author": "韩", 
    "content": "莫笑闲身老态多。\n避人避世欲如何。\n分明画出山阴道。\n太息吟成宁戚歌。\n穿木石，泛烟波。\n从前魑魅喜人过。\n灵山西畔高溪上，一棹归来舞短蓑。", 
    "rhythmic": "鹧鸪天"
  }, 
  {
    "author": "韩", 
    "content": "系得船儿柳岸头。\n夹江灯火雨飕飕。\n寻诗家醉更绸缪。\n待腊未教寒事少，小春搀取暗香浮。\n夜长飞梦失清愁。", 
    "rhythmic": "浣溪沙"
  }, 
  {
    "author": "韩", 
    "content": "爱日回春一线长。\n氛氲谁忆御炉香。\n孤城岁晚卧沧江。\n花底千官迎淑气，湖阴十里写晴光。\n剩拼华发醉为乡。", 
    "rhythmic": "浣溪沙"
  }, 
  {
    "author": "韩", 
    "content": "春入疏弦调外声。\n雪云初霁带湖清。\n屏温香软绮窗深。\n山倚虚窗情淡淡，水流清浅韵泠泠。\n断魂醒处梦难凭。", 
    "rhythmic": "浣溪沙"
  }, 
  {
    "author": "韩", 
    "content": "云外月。ピ\n画出一痕清绝。ピ\n梅已飘零桃未发。ピ\n带湖烟水阔。ピ\n汀渚尚留微雪。ピ\n不恨酒融歌歇。ピ\n老我多情胶漫结。ピ\n半醒空自说。ピ", 
    "rhythmic": "谒金门"
  }, 
  {
    "author": "韩", 
    "content": "满眼春生梅柳意，山居清听风泉。\n又因初度说今年。\n华颠相望处，新曲忽来前。\n自笑一周闲甲子，何为佞佛贪仙。\n如翁辈行敢随肩。\n徒知言语妙，欢喜向谁传。", 
    "rhythmic": "临江仙"
  }, 
  {
    "author": "韩", 
    "content": "不怕醉。\n记取吟边滋味。\n幽草绿阴花絮里。\n莺啼双燕起。\n老去是何乡里。\n漠漠吴头楚尾。\n一曲荒山清照水。\n渠杯酒旨。", 
    "rhythmic": "谒金门"
  }, 
  {
    "author": "韩", 
    "content": "雨收云薄。\n有底情怀恶。\n一段春风花事，吟得就、又忘却。\n海棠红未落。", 
    "rhythmic": "霜天晓角"
  }, 
  {
    "author": "韩", 
    "content": "寒食清明春事好，公家霁月光风。\n年时犹记雨声中。\n州侯陈乐舞，法从酒杯同。\n坐上王杨虽自散，酴依旧香浓。\n待将诗易寿无穷。\n鸢飞鱼跃矣，风虎更云龙。", 
    "rhythmic": "临江仙"
  }, 
  {
    "author": "韩", 
    "content": "莫道庞公不入州。\n为谁歌酒也迟留。\n襟期别乘真难事，领略同游岂易谋。\n他扰扰，自悠悠。\n香浮茉莉笑花头。\n一帘云影催诗雨，唤起佳人无限愁。", 
    "rhythmic": "鹧鸪天"
  }, 
  {
    "author": "韩", 
    "content": "诗非漫与，酒非无算，都是悲秋兴在。\n与君觞咏欲如何，画不就、新凉境界。\n微云抹月，斜河回斗，隐隐奇奇怪怪。\n刚风九万舞瑶林，甚些少、人间利害。", 
    "rhythmic": "鹊桥仙"
  }, 
  {
    "author": "韩", 
    "content": "闲里相看两鬓秋。\n酒能沾醉雨能幽。\n吾庐何幸得翁留。\n世路尽教终易与，山林佳话恐难酬。\n人来人去亦知不。", 
    "rhythmic": "浣溪沙"
  }, 
  {
    "author": "韩", 
    "content": "分付心情作上元。\n不知投老在林泉。\n谁将村酒劝觥船。\n月影静摇风柳外，霜华寒浸雪梅边。\n醉乌帽忽醒然。", 
    "rhythmic": "浣溪沙"
  }, 
  {
    "author": "韩", 
    "content": "老觉空生易得年。\n闲居那复问旌旃。\n一丘春静自回旋。\n翁善於人知美矣，我行於世转乖然。\n清词俾寿喜言传。", 
    "rhythmic": "浣溪沙"
  }, 
  {
    "author": "韩", 
    "content": "红梅已谢，杏花开也，一片海棠犹未。\n春风吹我带湖烟，甚恰限、新晴天气。\n黄昏楼上，烛花影里，拼得那回滋味。\n暗尘弦索拂纤纤，梦留取、巫山十二。", 
    "rhythmic": "鹊桥仙"
  }, 
  {
    "author": "韩", 
    "content": "晴色入青山，更见飞花晚。\n不是不登临，自是心情懒。\n试襞小红笺，与写天涯怨。\n杜宇一声春，楼下沧波远。", 
    "rhythmic": "生查子"
  }, 
  {
    "author": "韩", 
    "content": "缥渺神仙云雾窗。\n说与苏州，未断人肠。\n带湖烟月堕苍茫。\n唤醒嫦娥，春笋纤长。\n马上琵琶半额妆。\n拨尽相思，十二巫阳。\n疏□清梦入潇湘。\n佩玉鸣鸾，吹下天香。", 
    "rhythmic": "一翦梅"
  }, 
  {
    "author": "韩", 
    "content": "西溪回合小青苍。\n梅雨弄残阳。\n意行陇亩，景分庭院，乳燕春长。\n酒深不用人歌啸，锄圃试商量。\n细菜甲，旋寻蔬笋，一梦黄粱。", 
    "rhythmic": "眼儿媚"
  }, 
  {
    "author": "韩", 
    "content": "一曲笙歌外，四座笑谈清。\n使君秋霁领客，别乘更宗英。\n想像亲闱称寿，写就通家情分，相与庆恩荣。\n劝动桂花发，香雾扑帘旌。\n功名事，台阁路，好同登。\n只今报政归诏，舆论正蜚声。\n以我文章学术，与国和平安靖，冠剑入明庭。\n应顾棠阴下，野老鬓星星。", 
    "rhythmic": "水调歌头"
  }, 
  {
    "author": "韩", 
    "content": "云到春飞若素期。\n柳条吹送落梅枝。\n冰壶表里谁能赋，玉鉴圆明且屈卮。\n村舍北，郡楼西。\n治中风调只心知。\n不堪野老关门醉，想见山翁倒载时。", 
    "rhythmic": "鹧鸪天"
  }, 
  {
    "author": "韩", 
    "content": "杏花雨里东风峭。\n不比寻常开了。\n枝上飞来多少。\n人与春将老。\n山城灯火笙箫杳。\n梦到十洲三岛。\n睡觉绮窗清晓。\n绿遍池塘草。", 
    "rhythmic": "桃源忆故人"
  }, 
  {
    "author": "韩", 
    "content": "荆楚谁言镜听词。\n烛花影动画檐低。\n烧灯天气醉为期。\n雨湿杏腮疑淡淡，风迷柳眼半。\n小山西路板桥西。", 
    "rhythmic": "浣溪沙"
  }, 
  {
    "author": "韩", 
    "content": "春来晴雨常相半。\n水光风力花撩乱。\n山北与山南。\n行歌或再三。\n诵君诗过日。\n才大真盘屈。\n寿我敢言酬。\n相望亦饮不。", 
    "rhythmic": "菩萨蛮"
  }, 
  {
    "author": "韩", 
    "content": "百花丛里试新妆。\n不许巫山枉断肠。\n牡丹风扬曲声长。\n寒食清明闲节序，绮窗朱户少年场。\n燕泥香润落空梁。", 
    "rhythmic": "浣溪沙"
  }, 
  {
    "author": "韩", 
    "content": "西湖十里孤山路。\n犹记荷花处。\n翠茎红蕊最关情。\n不是薰风、吹得晚来晴。\n而今老去丹青底。\n醉腻娇相倚。\n棹歌声缓采香归。\n如梦如酲、新月照涟漪。", 
    "rhythmic": "虞美人"
  }, 
  {
    "author": "韩", 
    "content": "送君报最登朝路。\n初整曹装处。\n又因杯酒见馀情。\n凉雨灵山阁上、月初晴。\n醺然领客襟怀底。\n消得阑干倚。\n风流别乘我依归。\n清誉冰溪棠荫、绿漪漪。", 
    "rhythmic": "虞美人"
  }, 
  {
    "author": "韩", 
    "content": "一番风月已平分。\n留得玉溪云。\n蔼蔼宾僚如故，东楼北海清尊。", 
    "rhythmic": "朝中措"
  }, 
  {
    "author": "韩", 
    "content": "宋玉悲秋合反骚。\n陶潜把菊任持醪。\n山遥遥外水萧萧。\n梦不到时诗自在，兴难忘处恨全消。\n香沈沈里蕊飘飘。", 
    "rhythmic": "浣溪沙"
  }, 
  {
    "author": "韩", 
    "content": "君之竹隐是章泉。\n只要世家传。\n莫道闲诗浪句，风花雪月云烟。", 
    "rhythmic": "朝中措"
  }, 
  {
    "author": "韩", 
    "content": "一抹青山拍岸溪。\n麦云将过笋初齐。\n不知何处水流西。\n小阁路头吾欲醉，短蓬船尾客同携。\n酒边华发更题诗。", 
    "rhythmic": "浣溪沙"
  }, 
  {
    "author": "韩", 
    "content": "水绕孤村客路赊。\n一楼风雨角巾斜。\n举觞无复问煎茶。\n夜静曲声初喷竹，酒深烛影细吹花。\n明朝飞鹭起圆沙。", 
    "rhythmic": "浣溪沙"
  }, 
  {
    "author": "韩", 
    "content": "忆把兰桡系柳堤。\n斜风细雨一蓑衣。\n夕阳回照断霞飞。\n洛浦佩寒如隔日，高唐梦到又何时。\n背人挑□独心知。", 
    "rhythmic": "浣溪沙"
  }, 
  {
    "author": "韩", 
    "content": "玉水灵山地，燕寝亦书功。\n邦人耆老，诞弥佳节以词通。\n尔岂知吾恺悌，我乃因君谈笑，祝寿酒杯同。\n箫鼓少人会，歌舞为谁容。\n观坐客，惊野老，笔如风。\n个般酬唱，诏回应上玉华东。\n多少家传经济，留与孙谋持守，出处信何穷。\n唤起千年调，分付一车公。", 
    "rhythmic": "水调歌头"
  }, 
  {
    "author": "韩", 
    "content": "人间多少闲风度。\n薄情失记相逢处。\n绿鬓画鸦儿。\n旧巢双燕栖。\n舞衫回素玉。\n檀板声何蹙。\n一抹晚霞飞。\n泪痕无脸啼。", 
    "rhythmic": "菩萨蛮"
  }, 
  {
    "author": "韩", 
    "content": "彩笔新题字字香。\n雁来时候燕空梁。\n芙蓉无处著秋光。\n人远山长言外意，曲传书恨醉时妆。\n倩谁闲寄水云乡。", 
    "rhythmic": "浣溪沙"
  }, 
  {
    "author": "韩", 
    "content": "晚云烘日枝南北。\n一杯未尽梅花曲。\n城郭小春回。\n暗香开未开。\n留连吾欲醉。\n醉眼红尘外。\n多少老心情。\n景清人亦清。", 
    "rhythmic": "菩萨蛮"
  }, 
  {
    "author": "韩", 
    "content": "闲寻杯酒，清翻曲语，相与送残冬。\n天地推移，古今兴替，斯道岂雷同。", 
    "rhythmic": "少年游"
  }, 
  {
    "author": "韩", 
    "content": "未就丹砂须九转。\n谁把新词，歌绕梁尘遍。\n拍拍韶华春意满。\n揆予初度文何健。\n恰是山花汀草远。\n独乐园林，不梦笙歌殿。\n灵气仙才非小见。\n霞杯漫道蟠桃献。", 
    "rhythmic": "蝶恋花"
  }, 
  {
    "author": "韩", 
    "content": "千叶香梅春在手。\n日薄帘栊，花影遮前後。\n小立徐行还易久。\n微吟莫厌伤多久。\n拾翠流红弦管透。\n望断青青，休问行人柳。\n往事如云如梦否。\n连天芳草惊依旧。", 
    "rhythmic": "蝶恋花"
  }, 
  {
    "author": "韩", 
    "content": "南陌柔桑，粉墙低见谁家女。\n燕飞莺语。\n依约提篮去。\n老觉多情，梦也无分付。\n君知否。\n楚襄何处。\n一段阳台雨。", 
    "rhythmic": "点绛唇"
  }, 
  {
    "author": "韩", 
    "content": "滴滴琼英发翠绡。\n江梅标韵木香娇。\n乍凉时候漏声遥。\n欲绾鬓丝妆未了，半回身分曲初招。\n霓裳依约梦魂飘。", 
    "rhythmic": "浣溪沙"
  }, 
  {
    "author": "韩", 
    "content": "雨阁云流小院秋。\n半醺凉意不关愁。\n一番相见一番休。\n淡伫乍持杯未浅，懒歌浑罢笑初收。\n主宾无处著绸缪。", 
    "rhythmic": "浣溪沙"
  }, 
  {
    "author": "韩", 
    "content": "生与真妃姓氏同。\n家随西子苎萝东。\n谁道玉肌寒起粟，酒能红。\n火齐烧空来上苑，冰浆凝露在西宫。\n不似荔枝生处远，恨薰风。", 
    "rhythmic": "摊破浣溪沙・山花子"
  }, 
  {
    "author": "李廷忠", 
    "content": "洛浦风光烂漫时。\n千金开宴醉为期。\n花方著雨犹含笑，蝶不禁寒总是痴。", 
    "rhythmic": "瑞鹧鸪"
  }, 
  {
    "author": "李廷忠", 
    "content": "玉女翠帷熏，香粉开妆面。\n不是占春迟，羞被群花见。\n纤手折柔条，绛雪飞千片。\n流入紫金卮，未许停歌扇。", 
    "rhythmic": "生查子"
  }, 
  {
    "author": "李廷忠", 
    "content": "风流最数宣城，奇山秀水神仙府。\n琴高台畔，花姑坛上，鸾翔凤舞。\n春度玉墀，月升金掌，荣分铜虎。\n想少陵，知有异人间出，三百载、留佳句。\n岁岁椒盘柏，到明朝、又还重举。\n阳和散作，千岩瑞雪，两溪甘雨。\n汲取恩波，酿成禄酒，庆公初度。\n有东风传报，都人已为，筑沙堤路。", 
    "rhythmic": "水龙吟"
  }, 
  {
    "author": "李廷忠", 
    "content": "幕府增辉，前度刘郎，又还到来。\n看芙蓉池畔，神凝秋水，绮罗丛里，欢动春雷。\n彩笔新题，金钗半醉，当日英雄安在哉。\n开筵处，是真仙福地，不著纤埃。\n堪怜倦客情怀。\n听吹竹弹丝金奏谐。\n有黄花插鬓，何妨帽，绿橙醒酒，莫惜空。\n坐上疏狂，帘间姝丽，应想横波一笑回。\n停杯久，待娇歌缓劝，归骑休催。", 
    "rhythmic": "沁园春"
  }, 
  {
    "author": "方千里", 
    "content": "心抵江莲长苦。\n凌波人去。\n厌厌消瘦不胜衣，恨清泪、多於雨。\n旧曲慵歌琼树。", 
    "rhythmic": "一落索"
  }, 
  {
    "author": "方千里", 
    "content": "锦鳞绣羽。\n难传愁态颦妩。\n岸草际天，云影垂絮。\n人何许。\n谩并栏倚柱。\n烟光暮。\n怅榆钱满路。\n送春酒。\n欢期幽会希遇。\n彩箫凤侣。\n回首分携处。\n双脸吹愁雨。", 
    "rhythmic": "垂丝钓"
  }, 
  {
    "author": "方千里", 
    "content": "山色澄秋，水光融日，浮萍飘碎还圆。\n数行征雁，分破白鸥烟，高下回塘暗谷，写幽思、终日溅溅。\n闲凝望，残霞暝霭，何处一渔船。\n江南，思旧隐，筠轩野径，茅舍疏椽。\n惯携壶花下，帽风前。\n想像渊明旧节，琴中趣、何必疏弦。\n归欤计，不将五斗，输与北窗眠。", 
    "rhythmic": "满庭芳"
  }, 
  {
    "author": "方千里", 
    "content": "垂杨烟湿嫩葆。\n别屿环清窈。\n绀影浮新涨，夷犹终日鱼鸟，花妥庭下草。\n鸣蝉闹。\n暗绿藏台沼。\n野轩小。\n眠断梦，闲书风叶颠倒。\n诗怀酒思，悔费十年昏晓。\n投老红尘倦再到。", 
    "rhythmic": "隔浦莲・隔浦莲近拍"
  }, 
  {
    "author": "方千里", 
    "content": "庭叶飘寒，砌蛩催织，夜色迢迢难度。\n细剔灯花，再添香兽，凄凉洞房朱户。\n见凤枕羞孤另，相思洒红雨。\n有谁语。\n道年来，为郎憔悴，音问隔，回首後期尚阻。\n寂寞两愁山，锁闲情、无限颦妩。", 
    "rhythmic": "法曲献仙音"
  }, 
  {
    "author": "方千里", 
    "content": "柳拂鹅黄，草揉螺黛，院落雨痕才断。\n蜂须雾湿，燕嘴泥融，陌上细风频扇。\n多少艳景关心，长苦春光，疾如飞箭。\n对东风忍负，西园清赏，翠深香远。\n空暗忆、醉走铜驼，闲敲金镫，倦迹素衣尘染。\n因花瘦觉，为酒情锺，绿鬓几番催变。\n何况逢迎向人，眉黛供愁，娇波回倩。\n料相思此际，浓似飞红万点。", 
    "rhythmic": "过秦楼"
  }, 
  {
    "author": "方千里", 
    "content": "四山翠合，一溪碧绕秋容靓。\n波定。\n见鹭立鱼跳动平镜。\n修林散步，古木通幽径。\n风静。\n烟雾直、池塘倒晴影。\n流年旧事，老矣尘心莹。\n还暗省。\n点吴霜、憔悴愧潘令。\n梦忆江南，小园路迥。", 
    "rhythmic": "侧犯"
  }, 
  {
    "author": "方千里", 
    "content": "暮色催更鼓，庭户月影胧。\n记旧迹、玉楼东。\n看枕上芙蓉。\n云屏几轴江南画，香篆炉暖烟空。\n睡起处，绣衾重。\n尚残酒潮红。\n忡忡。\n从分散，歌稀宴小，怀丽质，浑如梦中。", 
    "rhythmic": "塞翁吟"
  }, 
  {
    "author": "方千里", 
    "content": "扇留风，冰却暑。\n夏木阴阴，相对黄鹂语。\n薄晚轻阴还阁雨。\n远岸烟深，仿佛菱歌举。\n燕归来，花落去。\n几度逢迎，几度伤羁旅。\n油壁西陵人识否。\n好约追凉，小舣蒹葭浦。", 
    "rhythmic": "苏幕遮"
  }, 
  {
    "author": "方千里", 
    "content": "菱藕花开来路香。\n满船丝竹载西凉。\n波摇发彩粉生光。\n翡翠双飞寻密浦，鸳鸯浓睡倚回塘。\n闲情须与酒商量。", 
    "rhythmic": "浣溪沙"
  }, 
  {
    "author": "方千里", 
    "content": "密约深期卒未成。\n藏钩春酒坐频倾。\n向人娇艳夜亭亭。\n相顾无言情易觉，归来单枕梦犹惊。\n眼梢怨泪几时晴。", 
    "rhythmic": "浣溪沙"
  }, 
  {
    "author": "方千里", 
    "content": "面面虚堂水照空。\n天然一朵玉芙蓉。\n千娇百媚语惺。\n未散娇云轻鬓，欲融轻雪乍凝胸。\n石榴裙衩为谁红。", 
    "rhythmic": "浣溪沙"
  }, 
  {
    "author": "方千里", 
    "content": "刻样衣裳巧刻绘。\n彩枝环绕万年藤。\n生香吹透蚕冰。\n嫩水带山娇不断，湿云堆岭腻无声。\n香肩婀娜许谁凭。", 
    "rhythmic": "浣溪沙"
  }, 
  {
    "author": "方千里", 
    "content": "闲荡兰舟，翠娥仙袂风中举。\n鸳鸯深浦。\n绿暗曾来路。\n留恋荷香，薄晚慵归去。\n还相顾。\n练波澄素。\n月上潮生处。", 
    "rhythmic": "点绛唇"
  }, 
  {
    "author": "方千里", 
    "content": "远山重叠乱山盘。\n江上晚风酸。\n秋容更兼残日，枫叶照人丹。\n书未到，梦犹闲。\n鬓先斑。\n凭高无语，征雁知愁，声断云间。", 
    "rhythmic": "诉衷情"
  }, 
  {
    "author": "方千里", 
    "content": "河梁携手别，临歧语，共约踏青归。\n自双燕再来，断无音信，海棠开了，还又参差。\n料此际，笑随花便面，醉骋锦障泥。\n不忆故园，粉愁香怨，忍教华屋，绿惨红悲。\n旧家歌舞地，生疏久，尘暗凤缕罗衣。\n何限可怜心事，难诉欢期。", 
    "rhythmic": "风流子"
  }, 
  {
    "author": "方千里", 
    "content": "长亭无数，羁客将归，故园换叶。\n乳鸭随波，轻苹满渚时共唼。\n接眼春色何穷，更橹声伊轧。\n思忆前欢，未言心已愁怯。\n欺鬓吴霜。\n恨星星、又还盈镊。\n锦纹鱼素，那堪重翻再阅。", 
    "rhythmic": "华胥引"
  }, 
  {
    "author": "方千里", 
    "content": "暮色闻津鼓。\n烟波碧、数行征雁时度。\n轻榔聚网，长歌和楫，水村渔户。\n行人又落天涯，但怅望、高阳伴侣。\n记旧日、酒卸宫袍，马酬少妾词赋。\n如今鬓影萧然，相逢似雪，徒话愁苦。\n芳尘暗陌。\n残花遍野，岁华空去。", 
    "rhythmic": "宴清都"
  }, 
  {
    "author": "方千里", 
    "content": "花骢纵策，制泪掩斜扉。\n玉炉细袅，鸳被半闲，萧瑟罗帏。\n银漏声，那更杂、疏疏雨里，此时怀抱谁知。\n恨凄其。\n西窗自剪寒花，沈吟暗数归期。\n最爱深情密意，无限当年，往复诗辞。", 
    "rhythmic": "四园竹"
  }, 
  {
    "author": "方千里", 
    "content": "碧纱窗外黄鹂语，声声似愁春晚。\n岸柳飘绵，庭花堕雪，惟有平芜如剪。\n重门尚掩。\n看风动疏帘，浪铺湘簟。\n暗想前欢，旧游心事寄诗卷。\n鳞鸿音信未睹，梦魂寻访後，关山又隔无限。\n客馆愁思，天涯倦迹，几许良宵展转。\n闲情意远。\n记密阁深闺，绣衾罗荐。\n睡起无人，料应眉黛敛。", 
    "rhythmic": "齐天乐"
  }, 
  {
    "author": "方千里", 
    "content": "溶溶水映娟娟秀。\n浅约宫妆笼翠袖。\n舞馀杨柳乍萦风，睡起海棠犹带酒。\n憔悴萧郎缘底瘦。", 
    "rhythmic": "木兰花・玉楼春"
  }, 
  {
    "author": "方千里", 
    "content": "塞云垂地，堤烟重，燕鸿初度江表。\n露荷风柳向人疏，台榭还清悄。\n恨脉脉、离情怨晓。\n相思魂梦银屏小。\n奈倦客征衣，自遍拂尘埃，玉镜羞照。\n无限静陌幽坊，追欢寻赏，未落人後先到。\n少年心事转头空，况老来怀抱。\n尽绿叶红英过了。", 
    "rhythmic": "霜叶飞"
  }, 
  {
    "author": "方千里", 
    "content": "庭院雨晴，倚斜照、睡馀双鹜。\n正学染修蛾，官柳细匀黛绿。\n绣帘半卷，透笑语、琐窗华屋。\n带脆声咽韵，远近时闻丝竹。\n乍著单衣，才拈圆扇，气候暄燠。\n趁骄马香车，同按绣坊画曲。", 
    "rhythmic": "蕙兰芳・蕙兰芳引"
  }, 
  {
    "author": "方千里", 
    "content": "四远天垂野。\n向晚景，雕鞍卸。\n吴蓝滴草，塞锦藏柳，风物堪画。\n对雨收雾霁初晴也。\n正陌上、烟光洒。\n听黄鹂、啼红树，短长音□如写。\n怀抱几多愁，年时趁、欢会幽雅。\n尽日足相思，奈春昼难夜。", 
    "rhythmic": "塞垣春"
  }, 
  {
    "author": "方千里", 
    "content": "烟湿高花，雨藏低叶，为谁翠消红陨。\n叹水流波迅。\n抚艳景、尚有轻阴馀润。\n乳莺啼处路，思归意、泪眼暗忍。\n青青榆荚满地，纵买闲愁难尽。\n勾引。\n正记著年时，乍怯春寒阵阵。\n小阁幽窗，残妆剩粉，黛眉曾晕。", 
    "rhythmic": "丁香结"
  }, 
  {
    "author": "方千里", 
    "content": "朝日融怡，天气艳冶，桃英杏萼犹小。\n燕垒初营，蜂衙乍散，池面烟光缥缈。\n芳草如薰，更潋滟、波光相照。\n锦绣萦回，丹青映发，未容春老。\n倦客自嗟清兴少。\n念归记、梦魂飞绕。\n浪阔鱼沈，云高雁阻，瞪目添愁抱。", 
    "rhythmic": "氐州第一"
  }, 
  {
    "author": "方千里", 
    "content": "院宇无人晴昼，静看帘波舞。\n自怜春晚，漂流尚羁旅。\n那况泪湿征衣，恨添客鬓，终日子规声苦。\n动离绪。\n谩徘徊愁步。\n何时再相遇。", 
    "rhythmic": "解蹀躞"
  }, 
  {
    "author": "方千里", 
    "content": "人如李，香翠缕，芳酒嫩於橙。\n宝烛烘香，珠帘闲夜，银字理鸾笙。", 
    "rhythmic": "少年游"
  }, 
  {
    "author": "方千里", 
    "content": "宿霭笼晴。\n层云遮日，送春望断愁城。\n篱落堆花，帘栊飞絮，更堪远近莺声。\n岁华流转，似行蚁、盘旋万星。\n人生如寄，利锁名缰，何用萦萦。\n皓发相迎。\n斜照难留，朝雾多零。\n宜趁良辰，何妨高会，为酬月皎风清。", 
    "rhythmic": "庆春宫・高阳台"
  }, 
  {
    "author": "方千里", 
    "content": "良宵相对一灯青。\n相思写砑绫。\n去时情泪滴红冰。\n西风吹涕零。\n愁宛转，意飞腾。\n晴窗穿纸蝇。", 
    "rhythmic": "醉桃源・阮郎归"
  }, 
  {
    "author": "方千里", 
    "content": "鸳鸯浓睡碧溪沙。\n荷花深处家。\n快风收电掣金蛇。\n凉波流素华。\n吴国艳，楚宫娃。\n红潮连翠霞。", 
    "rhythmic": "醉桃源・阮郎归"
  }, 
  {
    "author": "方千里", 
    "content": "绿叶阴阴，满城风雨催梅润。\n画楼人近。\n朝雾来芳信。\n从解雕鞍，休数花吹阵。\n无多闷。\n燕催莺趁。\n付与春归恨。", 
    "rhythmic": "点绛唇"
  }, 
  {
    "author": "方千里", 
    "content": "一带垂杨蘸水。\n映芳草、萋萋千里。\n跋马回堤少年子。\n拥青娥，向红楼，南酒市。\n拼饮莺花底。\n恣欢笑、粉融香坠。", 
    "rhythmic": "夜游宫"
  }, 
  {
    "author": "方千里", 
    "content": "城上昏烟四敛。\n画楼外、陡听更点。\n千里相思梦中见。\n恨年华，逐东流，随急箭。\n帘影参差转。\n夜初过、水沈烟乱。", 
    "rhythmic": "夜游宫"
  }, 
  {
    "author": "方千里", 
    "content": "一钩新月淡於霜。\n杨柳渐分行。\n征尘厌堆襟袂，鸡唱促晨装。\n淮水阔，楚山长。\n暗悲伤。\n重阳天气，杯酒黄花，还寄他乡。", 
    "rhythmic": "诉衷情"
  }, 
  {
    "author": "方千里", 
    "content": "闲愁眉上翠小。\n尽春衫宽了。\n舞槛孤鸾，严妆羞独照。\n王孙音信尚渺。", 
    "rhythmic": "伤情怨・清商怨"
  }, 
  {
    "author": "方千里", 
    "content": "花幕高烧烛，兽炉深炷香。\n寒色上楼阁，春威遍池塘。\n多情天孙罢织，故与玉女穿窗。\n素脸浅约宫装。\n风韵胜笙簧。\n游冶寻旧侣，尊酒老吾乡。", 
    "rhythmic": "红林擒近"
  }, 
  {
    "author": "方千里", 
    "content": "晓起山光惨，晚来花意寒。\n映月衣纤缟，因风佩琅。\n三弄江梅听彻，几点岸柳飘残。\n宛然舞曲初翻。\n帘影卷波澜。\n把酒同唤醒，促膝小留欢。", 
    "rhythmic": "红林擒近"
  }, 
  {
    "author": "方千里", 
    "content": "帘筛月影金，风卷杨花雪。\n天边鸿雁少，音尘绝。\n春光欲暮，客心归心折。\n江湖波浪阔。\n目断家山，料应易过佳节。\n柔情千点，杜宇枝头血。\n危肠馀寸许，谁能接。\n眠思梦忆，不似今番切。", 
    "rhythmic": "满路花・促拍满路花"
  }, 
  {
    "author": "方千里", 
    "content": "长空淡碧，素魄凝辉，星斗寒相射。\n凤楼鸳瓦。\n天风动，冉冉佩环高下。\n歌清韵雅。\n对好景、芳樽满把。\n花雾浓，灯火荧煌，笑语烘兰麝。\n千斛明珠照夜。\n况人如图画，明艳容冶。\n绣巾香帕。\n归来路，缓逐杏鞯骄马。\n笙歌散也。\n愁万炬、绛莲分谢。\n更楼残，惊听西楼，吹小梅初罢。", 
    "rhythmic": "解语花"
  }, 
  {
    "author": "方千里", 
    "content": "照人明艳，肌雪消繁燠。\n娇云慢垂柔领，绀发浓於沐。\n微晕红潮一线，拂拂桃腮熟。\n群芳难逐。\n天香国艳，试比春兰共秋菊。\n当时相见恨晚，彼此萦心目。\n别後空忆仙姿，路隔吹箫玉。\n何处栏干十二，缥缈阳台曲。", 
    "rhythmic": "六么令"
  }, 
  {
    "author": "方千里", 
    "content": "尽日、任梧桐自飞，翠阶慵扫。\n闲云散缟。\n秋容莹、暮天清窈。\n斜阳到地，楼阁参差帘栊悄。\n嫩袖舞凉，拂拂生林表。\n荡尘襟，写名。\n携手故国，胜事寻踪，松篁幽径。\n曲沼瞰静绿，荫檐影、龟鱼小。\n信倦迹、归来好。\n倩叮咛、长安游子道。", 
    "rhythmic": "倒犯"
  }, 
  {
    "author": "方千里", 
    "content": "正夕阳闲，秋光淡，鸳瓦参差华屋。\n高低帘幕迥，但风摇环佩，细声频触。\n瘦怯单衣，凉生两袖，零乱庭梧窗竹。\n相思谁能会，是归程客梦，路谙心熟。\n况时节黄昏，闲门人静，凭栏身独。\n欢情何太速。\n岁华似、飞马驰轻毂。\n谩自叹、河阳青鬓，苒苒如霜，把菱花、怅然凝目。\n老去疏狂减，思堕策、小坊幽曲。\n趁游乐、繁华国。", 
    "rhythmic": "大"
  }, 
  {
    "author": "方千里", 
    "content": "海棠初雨後。\n似露粉妆成，肉红团就。\n太真帐里，春眠醒、缓蹙楼前宫漏。\n潮生酒晕，独自倚、阑干时候。\n吹鬓影、斜立东风，馀寒半侵罗袖。\n骊山宫殿无人，想笑问君王，艳容如否。\n万花竞斗。\n难比并、丽美巧匀丰瘦。\n闺房挺秀。", 
    "rhythmic": "玉烛新"
  }, 
  {
    "author": "方千里", 
    "content": "渚风低，芙蓉万朵，清妍赋情味。\n雾绡红缀。\n看曼立分行，闲淡佳丽。\n靓姿艳冶相扶倚。\n高低纷愠喜。\n正晓色、懒窥妆面，娇眠翠被。\n秋光为花且徘徊，朱颜迎缟露，还应憔悴。\n腰肢小，腮痕嫩、更堪飘坠。", 
    "rhythmic": "花犯"
  }, 
  {
    "author": "方千里", 
    "content": "凌波台畔花如剪，几点吴霜。\n烟淡云黄。\n东阁何人见晚妆。\n江南春近书千里，谁寄清香。", 
    "rhythmic": "丑奴儿・采桑子"
  }, 
  {
    "author": "方千里", 
    "content": "锦城春色移根，丽姿迥压江南地。\n琼酥拂脸，彩云满袖，群芳羞避。\n双燕来时，暮寒庭院，雨藏烟闭。\n正□□未足，宫妆尚怯，还轻洒胭脂泪。\n长是欢游花底。\n怕东风、陡成怨吹。\n高烧银烛，梁州催按，歌声渐起。\n绿态多慵，红情不语，动摇人意。\n算吴宫独步，昭阳第一，可依稀比。", 
    "rhythmic": "水龙吟"
  }, 
  {
    "author": "方千里", 
    "content": "看流莺度柳，似急响、金梭飞掷。\n护巢占泥，翩翩飞燕翼。\n昨梦前迹。\n暗数欢娱处，艳花幽草，纵冶游南国。\n芳心荡漾如波泽。\n系马青门，停车紫陌。\n年华转头堪惜。\n奈离襟别袂，容易疏隔。\n人间春寂。\n谩云容暮碧。\n远水沈双鲤、无信息。\n天涯渐老羁客。\n叹良宵漏断，独眠愁极。\n吴霜皎、半侵华帻。\n谁复省十载，匀香晕粉，髻倾鬟侧。", 
    "rhythmic": "六丑"
  }, 
  {
    "author": "方千里", 
    "content": "花台响彻歌声暖。\n白日林中短。\n春心摇荡客魂消。\n搓粉揉香排比、一团娇。\n重来犹自寻芳径。\n吹鬓东风影。\n步金莲处绿苔封。\n不见彩云双袖、舞惊鸿。", 
    "rhythmic": "虞美人"
  }, 
  {
    "author": "方千里", 
    "content": "高楼远阁花飞遍。\n急雨捎池面。\nけけ杨柳不知门。\n多少乱莺啼处、暮烟昏。\n银钩小字题芳絮。\n宛转回文语。\n可怜单枕梦行云。\n肠断江南千里、未归人。", 
    "rhythmic": "虞美人"
  }, 
  {
    "author": "方千里", 
    "content": "晚烟直。\n池沼波痕皱碧。\n年芳为、花态柳情，采粉揉蓝酿春色。\n繁华记上国。\n曾识。\n倾城幼客。\n风流是、联句送钩，笺绿绡红递书尺。\n行云去无迹。\n念暖响歌台，香雾瑶席。\n当时谁信盟言食。\n知一岁离聚，几多间阻，人生如梦寄堠驿。\n况分散南北。\n悲恻。\n万愁积。\n奈鸾凤欢疏，鱼雁音寂。\n天涯何处相思极。", 
    "rhythmic": "兰陵王"
  }, 
  {
    "author": "方千里", 
    "content": "漏泄东君消息後。\n短叶长条，著意遮轩牖。\n嫩比鹅黄初熟酒。\n染匀巧费春风手。\n万缕筛金新月透。\n入夜柔情，还胜朝来秀。\n彩笔雕章知几首。\n可人标韵无新旧。", 
    "rhythmic": "蝶恋花"
  }, 
  {
    "author": "方千里", 
    "content": "一搦腰肢初见後。\n恰似娉婷，十五藏朱牖。\n春色恼人浓抵酒。\n风前脉脉如招手。\n黛染修眉蛾绿透。\n态婉仪闲，自是闺房秀。\n堪惜年华同转首。\n女郎台畔春依旧。", 
    "rhythmic": "蝶恋花"
  }, 
  {
    "author": "方千里", 
    "content": "碎玉飞花寒食後。\n薄影行风，终日穿疏牖。\n有客思归还把酒。\n闲吹倦絮轻黏手。\n雪满愁城寒欲透。\n飘尽残英，翠幄成秀。\n张绪风流今白首。\n少年襟度难如旧。", 
    "rhythmic": "蝶恋花"
  }, 
  {
    "author": "方千里", 
    "content": "翠浪蓝光新雨後。\n整整斜斜，高下笼窗牖。\n万斛深倾重碧酒。\n量愁知落何人手。\n栊雾梳烟晴色透。\n照影回风，一段嫣然秀。\n白下门东空引首。\n藏鸦枝叶长怀旧。", 
    "rhythmic": "蝶恋花"
  }, 
  {
    "author": "方千里", 
    "content": "都会地。\n东南王气须记。\n龙盘凤舞到钱塘，瑞烟回起。\n画图彩笔写西湖，波光溶漾无际。\n翠栏最宜半倚。\n柳阴骏马谁系。\n鳞差观阁接飞，衙庐万垒。\n倒空碧浸软琉璃，云收天净如水。\n夕阳照晚听近市。\n沸笙箫、劝动闾里。\n比屋乐逢尧世。", 
    "rhythmic": "西河"
  }, 
  {
    "author": "方千里", 
    "content": "帘卷窗明，听杜宇乍啼，漏声初绝。\n乱云收尽，天际□留残月。\n奈相送、行客将归，怅去程渐促，霁色催发。\n断魂别浦，自上孤舟如叶。\n悠悠音信易隔。\n纵怨怀恨语，到见时难说。\n堪嗟水流急景，霜飞华发。\n想家山、路穷望睫。", 
    "rhythmic": "三部乐"
  }, 
  {
    "author": "方千里", 
    "content": "黄鸡晓唱玲珑曲。\n人生两鬓无重绿。\n官柳系行舟。\n相思独倚楼。\n来时花未发。\n去後纷如雪。\n春色不堪看。\n萧萧风雨寒。", 
    "rhythmic": "菩萨蛮"
  }, 
  {
    "author": "方千里", 
    "content": "露烟静。\n寂寥转、梧桐寒影。\n天际历历征鸿近。\n被风吹散，声断无行阵。\n秋思客怀多少恨。\n谩厌厌谁问。\n晕残兰香消印。", 
    "rhythmic": "品令"
  }, 
  {
    "author": "方千里", 
    "content": "华堂银烛堆红泪。\n解说离人多少意。\n恨从别後恨无穷，愁到浓时惟一味。\n江南渭北三千里。", 
    "rhythmic": "玉楼春"
  }, 
  {
    "author": "方千里", 
    "content": "莺飞翠柳摇，鱼跃浮萍破。\n班班红杏子，交榴火。\n池台昼永，缭绕花阴裹。\n山色遥供座。\n枕簟清凉，北窗时唤高卧。\n翻思少年，走马铜驼左。\n归来敲镫月，留关锁。\n年华老矣，事逐浮云过。", 
    "rhythmic": "满路花・促拍满路花"
  }, 
  {
    "author": "吴泳", 
    "content": "鸣兮，卉木萋止，维暮之春。\n笑憨翁渐老，年加三豆，呆郎多事，诗记三星。\n六十有三，高吟勇退，只有尧夫范景仁。\n从今去，且亭前放鹤，溪上垂纶。\n交亲。\n散落如云。\n仅留得尊前康健身。\n有一编书传，一囊诗稿，一枰棋谱，一卷茶经。\n红杏尚书，碧桃学士，看了虚名都赚人。\n成何事，独青山有趣，白发无情。", 
    "rhythmic": "沁园春"
  }, 
  {
    "author": "吴泳", 
    "content": "甚一般、化工模子。\n铸成一个拙底。\n生来不向春头上，却跨暮春婪尾。\n蓦省记。\n早冉冉花阴，НН循除水。\n虽然恁地。\n但笑咏春风，闲推鸣瑟，别自有真意。\n从前看，三十七年都未。\n醉生声利场里。\n浮云破处窗涵月，唤得自家醒起。\n别料理。\n那玉燕石麟，不当真符瑞。\n彻头地位。\n也须是长年，闻些好语，作个标月指。", 
    "rhythmic": "摸鱼儿"
  }, 
  {
    "author": "吴泳", 
    "content": "春事阑斑，桐花烂漫，不堪凤栖。\n叹交枰世道，容容是福，危航宦海，了了成痴。\n邵子豪情，乐天狂态，六十六年才觉非。\n溪山畔，要看承风月，舍我其谁。\n文章高下随时。\n料织锦应须用锦机。\n愧老无健笔，高凌月胁，病无佳句，下解人颐。\n君昔东坡，我今韩愈，造化一炉如小儿。\n都休管，看龟翻荷露，燕落芹泥。", 
    "rhythmic": "沁园春"
  }, 
  {
    "author": "吴泳", 
    "content": "手摘桐花，怅还是、春风婪尾。\n按锦瑟、一弦一柱，又添一岁。\n紫马西来疑是梦，朱衣双引浑如醉。\n较香山、七十欠三年，吾衰矣。\n红袖却，青尊止。\n檀板住，琼杯废。\n淡香凝一室，自观生意。\n事业不堪霜满镜，文章底用花如绮。\n笑江滨、游女尚高歌，滕王记。", 
    "rhythmic": "满江红"
  }, 
  {
    "author": "吴泳", 
    "content": "梦绕家山，曾访问、鹤林遗迹。\n见老鹤、翩跹飞下，方瞳如漆。\n蕙帐香消形色静，玉笙吹彻丰神逸。\n梦醒来、忽记鹤归时，翁生日。\n南陌杖，东山屐。\n红楼酒，青霄笛。\n料中梁何似，涪江今夕。\n君不见洛阳耆英会，花前雅放诗闲适。\n独北都、留守未归来，七十一。", 
    "rhythmic": "满江红"
  }, 
  {
    "author": "吴泳", 
    "content": "清江社雨初晴，秋香吹彻高堂晓。\n天然带得，酒星风骨，诗囊才调。\n沔水春深，屏山月淡，吟鞭俱到。\n算一生绕遍，瑶阶玉树，如君样、人间少。\n未放鹤归华表。\n伴仙翁、依然天杪。\n知他费几，雁边红粒，马边青草。\n待得清夷，彩衣花绶，哄堂一笑。\n且和平心事，等闲博个，千秋不老。", 
    "rhythmic": "水龙吟"
  }, 
  {
    "author": "吴泳", 
    "content": "二童一马，素琴独鹤，长与仙翁为伴。\n自从分付益州来，便蔚有、隆中人望。\n边烽白羽，军符赤籍，弄得不成模样。\n愿公福德厚如山，为扶起、坤陲一半。", 
    "rhythmic": "鹊桥仙"
  }, 
  {
    "author": "吴泳", 
    "content": "梅霖未歇。\n直透菖华节。\n荔子才丹栀子白。\n抬贴诞弥嘉月。\n峨冠蝉尾けけ。\n整衣鹤骨。\n闻道彩云深处，新添弄玉吹箫。", 
    "rhythmic": "清平乐"
  }, 
  {
    "author": "吴泳", 
    "content": "碧嶂青红路。\n近重阳、不寒不暖，不风不雨。\n杜宇花残银杏过，犹有秋英未吐。\n但日对、南山延伫。\n碧落仙人骑赤鲤，渺风烟、不上瞿塘去。\n来伴我，宛陵住。\n西风画角高堂暮。\n炙银灯、疏帘影里，笑呼儿女。\n爷作嘉兴新太守，囝拜鹗书天府。\n况哥共、白头相聚。", 
    "rhythmic": "贺新凉・贺新郎"
  }, 
  {
    "author": "吴泳", 
    "content": "翠隐红藏春尚薄。\n百花头上梅先觉。\n清晓寒城闻画角。\n云一握。\n鸦翻诏墨天边落。\n碧眼棱棱言谔谔。\n谏书犹自留黄阁。\n世事翻腾谁认错。\n休话著。\n绿尊且举鸬鹚杓。", 
    "rhythmic": "渔家傲"
  }, 
  {
    "author": "吴泳", 
    "content": "又一番、沪水出。\n江声汹鸣鼍。\n正南人争望，转移虎节，弹压鲸波。\n未见元戎羽葆，民气已冲和。\n不待禁中选，李牧廉颇。\n却顾边陲以北，似乘航共济，亡楫中河。\n纵缆头襦尾，其奈不牢何。", 
    "rhythmic": "八声甘州"
  }, 
  {
    "author": "吴泳", 
    "content": "杏花时候匆匆别。\n又欲迫、黄花节。\n过了三年经八月。\n骊驹声里，青鸿头畔，几见刀头折。\n诸生立尽门前雪。\n半偈重翻为渠说。", 
    "rhythmic": "青玉案"
  }, 
  {
    "author": "吴泳", 
    "content": "将进酒。\n吹起黄钟清调。\n手按玉笙寒尚峭。\n陇梅春已透。\n蓝染溪光绿皱。\n花簇马蹄红斗。\n尽使宛陵人说道。\n状元今岁又。", 
    "rhythmic": "谒金门"
  }, 
  {
    "author": "吴泳", 
    "content": "金榜揭。\n都是鹿鸣仙客。\n手按玉笙寒尚怯。\n倚梅歌一阕。\n柳拂御街明月。\n莺扑上林残雪。\n前岁杏花元一色。\n马蹄归路滑。", 
    "rhythmic": "谒金门"
  }, 
  {
    "author": "吴泳", 
    "content": "元九不回，胡三不问，花说与谁。\n赖得东皇，调停春住，句管花飞。\n庭前密打红围。\n想孙子、兵来出奇。\n似恁丰神，谁人刚道，色比明妃。", 
    "rhythmic": "柳梢青"
  }, 
  {
    "author": "吴泳", 
    "content": "倚南墙、几回凝伫。\n绿筠冉冉如故。\n帝城景色缘何事，一半花枝风雨。\n收听取。\n这气象精神，则要人来做。\n当留客处。\n且遇酒高歌，逢场戏剧，莫作皱眉事。\n那个是，紫佩飞霞仙侣。\n云步如许。\n清闲笑我如鸥鹭。\n不肯对松觅句。\n萍散聚。\n又明月、还寻锦里烟霞路。\n浮名自误。\n待好好归来，携筒载酒，同访子云去。", 
    "rhythmic": "摸鱼儿"
  }, 
  {
    "author": "吴泳", 
    "content": "修篁翠葆人家，分明水槛光中住。\n就中得要，危亭瞰渌，小桥当路。\n一榻桃笙，半窗竹简，清凉如许。\n纵武陵佳丽，若耶深窈，那得似、双溪趣。\n一夜檐花落枕，想鱼天、涨痕新露。\n多君唤我，扫花作晚，解衣逃暑。\n脍切银丝，酒招玉友，曲歌金缕。\n愿张郎，长与莲花相似，朝朝暮暮。", 
    "rhythmic": "水龙吟"
  }, 
  {
    "author": "吴泳", 
    "content": "东里韶光早。\n百舌枝头啼碎了。\n溪梅开尽，池水绿波还皱。\n种柳先生觉意阑，看花君子非年少。\n心似淡云，梦随芳草。\n满地松花不扫。\n镇日春愁萦怀抱。\n谁能击筑长歌，吹笳清啸。", 
    "rhythmic": "鱼游春水"
  }, 
  {
    "author": "吴泳", 
    "content": "小池塘，闲院落，薄薄见山影。\n杨柳风来，吹彻醉魂醒。\n有时低按秦筝，高歌水调，落花外、纷纷人境。\n猛深省。\n但有竹屋三间，莲田二顷。", 
    "rhythmic": "祝英台・祝英台近"
  }, 
  {
    "author": "吴泳", 
    "content": "松舟桂楫。\n苕溪头别。\n秋後雨，春前雪。\n书凭湖雁寄，手把江蓠折。\n人未老，相看元似来时节。\n芳草鸣。\n野菜飞黄蝶。\n时易去，愁难说。\n析波浮玉醴，换火银叶。\n拚醉也，马蹄归踏梨花月。", 
    "rhythmic": "千秋岁"
  }, 
  {
    "author": "吴泳", 
    "content": "似斜斜，才整整，又霏霏。\n今夜里、窗户先知。\n嫌春未透，故穿庭树作花飞。\n起来寻访剡溪人，半压桥低。\n兔园册，渔江画，兰房曲，竹丘诗。\n怎模得、似当时。", 
    "rhythmic": "上西平・金人捧露盘"
  }, 
  {
    "author": "吴泳", 
    "content": "夸说洪都，西滕王阁，北豫章台。\n对雨帘半卷，江横如旧，沟亭压，梯上无媒。\n但有江山，更无豪杰，拔脚风尘外一杯。\n题千墨，须杜陵老手，太白天才。\n力能笔走风雷。\n人道是闽乡老万回。\n把崇天普地，层胸荡出，横今竖古，信手拈来。\n使翰墨场，著伏波老，上马犹堪矍铄哉。\n今耄矣，独莼鲈在梦，泉石萦怀。", 
    "rhythmic": "沁园春"
  }, 
  {
    "author": "吴泳", 
    "content": "伶俐聪明，都不似、阿奴碌碌。\n渐欲买、青山路隐，白云同宿。\n半醉尽教乌帻堕，熟眠休管屏风触。\n算人生、能有几时闲，金乌速。\n粗粗饭，天仓粟。\n浊浊酒，天家禄。\n更钓鲜采薇，有何不足。\n君不见当年金谷事，绿珠弄笛椒涂屋。\n到而今、富贵一场空，终非福。", 
    "rhythmic": "满江红"
  }, 
  {
    "author": "吴泳", 
    "content": "漠漠雨其，湛湛江之永。\n冻压溪桥并见花，安得杯中影。\n明水未登彝，饰玉先浮鼎。\n寄语清居山上翁，驿使催归近。", 
    "rhythmic": "卜算子"
  }, 
  {
    "author": "吴泳", 
    "content": "元帅筹边，谁肯办、向前一著。\n大丞相、孙儿挺伟，素闲兵略。\n杨柳依依烟在眼，檀车春浮脚。\n更何妨、二十五长亭，横冰槊。\n登剑栈，怀关洛。\n机易去，愁难割。\n岂而今全是，从前都错。\n鹿走未知真局面，兽穷渐近空篱落。\n早经营、勋业复归来，江头酌。", 
    "rhythmic": "满江红"
  }, 
  {
    "author": "黄裳", 
    "content": "风入金波凝不住。\n玉楼间倚谁飞举。\n霜艳雪光来竞素。\n分辨处。\n独垂馀意窥庭户。\n强薄罗衣催玉步。\n美人为我当尊舞。\n醉到春来能几度。\n愁今古。\n月华不去年华去。", 
    "rhythmic": "渔家傲"
  }, 
  {
    "author": "黄裳", 
    "content": "方令庚生初皎皎。\n珠帘钩上华堂晓。\n十二栏干多窈窕。\n妆欲妙。\n玉篦偷学娥眉小。\n扰扰时人随兔走。\n十分皆望菱花照。\n瑞荚莫嫌生得少。\n圆未了。\n已圆却恐佳期。", 
    "rhythmic": "渔家傲"
  }, 
  {
    "author": "黄裳", 
    "content": "已送清歌归去後。\n东南楼上人声悄。\n冷落尤临弦上调。\n欢意少。\n空将万感收残照。\n窗外剑光初出鞘。\n斜窥梦断人年少。\n未到盖棺心未了。\n尘虑扰。\n双眸竟入扶桑晓。", 
    "rhythmic": "渔家傲"
  }, 
  {
    "author": "黄裳", 
    "content": "朝霭藏晖，客袍惊暖，天巧无意。\n杳杳谁知，包含造化，忽作人间瑞。\n儿童欢笑，忙来花下，便饮九春和气。\n急拿舟，高人乘兴，江天助我幽思。\n缤纷似翦，峥嵘如画，莫道冬容憔悴。\n恍象含空，尘无一点，疑在天宫里。\n酒楼酣宴，茶轩清玩，且待桂花来至。\n有馀光，明年待看，明红暗翠。", 
    "rhythmic": "永遇乐"
  }, 
  {
    "author": "黄裳", 
    "content": "天接重云，月临残腊，时有幽意。\n化作瑶池，纷纷戏蝶，一色非人世。\n无情征雁，乘风南向，怅望有情难寄。\n暖惊梅，先传芳信，夜来万宝春至。\n中齐胜境，东藩和气，自有名园佳丽。\n一梦休嗟，三千好客，何处寻珠履。\n小堂人静，尊前清昼，好惜岁华如逝。\n管弦中，金杯更劝，朱颜皓齿。", 
    "rhythmic": "永遇乐"
  }, 
  {
    "author": "黄裳", 
    "content": "春前信息，到处欢声满。\n旌旆出西郊，拥笙歌、婵娟两畔。\n东巡事往，空有雪中山，仙驭悄，古风间，谩动吟人叹。\n天边身世，况值重华旦。\n击壤访遗民，想如云、望中不断。\n功名休论，齐楚共唐虞，开口笑，插花归，更候清秋晚。", 
    "rhythmic": "蓦山溪"
  }, 
  {
    "author": "黄裳", 
    "content": "雪云浓。\n送愁思，衾寒更怯霜风。\n惹起离恨，为光阴恼，人意无穷。\n谁省年华屡换，渐作个、浮生玉髯翁。\n休易感，新醅泛蚁，且共时同。\n相逢。\n笑语相契，况驾言游处，山里齐宫。\n寂寞时候，自有皓景，粉泽冬容。", 
    "rhythmic": "喜朝天・踏莎行"
  }, 
  {
    "author": "黄裳", 
    "content": "天女多情，梨花碎翦，人间赠与多才。\n渐瑶池潋滟，粉翘徘徊。\n面不禁风力，背人飞去还来。\n最清虚好处，遥度幽香，不掩寒梅。\n岁华多幸呈瑞，泛寒光，一样仙子楼台。\n虽喜朱颜可照，时更相催。", 
    "rhythmic": "锦堂春・锦堂春慢"
  }, 
  {
    "author": "黄裳", 
    "content": "谁能留得年华住。\n韶华今在何处。\n万林飞尽，但惊天篆，半空无数。\n望消息、霜催雁过，佳人愁起云垂暮。\n就绣幕、红炉去。\n金鸭时飘异香，柳腰人舞。\n休道行且分飞，共乐还一岁，见景长是欢聚。\n大来芳意，既与名园，是花为主。", 
    "rhythmic": "霜叶飞"
  }, 
  {
    "author": "黄裳", 
    "content": "五城中锁奇书，世间睡里无人唤。\n家家自有，月中丹桂，朱衣仙子。\n能驻光阴，解留颜鬓，引君霄汉。\n便西归、休梦华胥国□，约无限、烟霞伴。\n谁是采真高士，幻中寻取元非幻。\n时人不为，玉峰三秀，尘缘难断。\n莫说英雄，万端愁绪，夕阳孤馆。\n到流年过尽，韶华去了，起浮生叹。", 
    "rhythmic": "水龙吟"
  }, 
  {
    "author": "黄裳", 
    "content": "每到花开春已暮。\n况是人生，难得长欢聚。\n一日一游能几度。\n看看背我堂堂去。\n蝶乱蜂忙红粉妒。\n醉眼吟情，且与花为主。\n雪怨云愁无问处。\n芳心待向谁分付。", 
    "rhythmic": "蝶恋花"
  }, 
  {
    "author": "黄裳", 
    "content": "兴到浓时春不住。\n昨夜雕栏，放了花无数。\n谈笑急邀吟醉侣。\n青娥也合随轩去。\n媚恐情生娇恐妒。\n今日开尊，多幸无风雨。\n休唱宴琼林一句。\n来年花共人何处。", 
    "rhythmic": "蝶恋花"
  }, 
  {
    "author": "黄裳", 
    "content": "南北两山骄欲斗。\n中有涟漪，莫道壶山小。\n落落情怀临漂渺。\n驾言来处铃斋悄。\n行到桃溪花解笑。\n人面相逢，竞好窥寒照。\n醉步斜西日少。\n欢声犹唱多情调。", 
    "rhythmic": "蝶恋花"
  }, 
  {
    "author": "黄裳", 
    "content": "高下亭台山水境。\n两畔清辉，中有垂杨径。\n鹭点前汀供雪景。\n花乘流水传春信。\n不醉无归先说定。\n醉待言归，又被风吹醒。\n月下壶天游未尽。\n广寒宫是波中影。", 
    "rhythmic": "蝶恋花"
  }, 
  {
    "author": "黄裳", 
    "content": "杳杳晴虚寒漫漫。\n放下尘劳，相共游银汉。\n便入醉乡休浩叹。\n神仙只在云门馆。\n饮兴偏宜流水畔。\n时有红蕖，落在黄金盏。\n鹭未忘机移别岸。\n画船更上前汀看。", 
    "rhythmic": "蝶恋花"
  }, 
  {
    "author": "黄裳", 
    "content": "水鉴中看尤未老。\n乘兴拿舟，更向湘江过。\n俯仰太虚都一个。\n九春风思谁吟到。\n闲上钓台云外坐。\n待得金鳞，始放芳尊倒。\n醉後言归犹更早。\n素纤有数君须道。", 
    "rhythmic": "蝶恋花"
  }, 
  {
    "author": "黄裳", 
    "content": "雕栏闲倚，瑞雪霁、浣出人间金碧。\n下想名园，芳心多少，欲占九州颜色。\n洞开路入丹汉，自是神仙真宅。\n寒吟外，看歌云舞雪，光阴难得。\n谁共怀古意，东海一老，居易头垂白。\n自此英雄，功名相继，空有寂寥遗迹。\n圣贤电拂休笑，离合许多宾客。\n使君乐与人同，且对云门斜日。", 
    "rhythmic": "喜迁莺"
  }, 
  {
    "author": "黄裳", 
    "content": "红紫趁春阑，独万簇琼英，尤未开罢。\n问谁共、绿幄宴群真，皓雪肌肤相亚。\n华堂路，小桥边，向晴阴一架。\n为香清、把作寒梅看，喜风来偏惹。\n莫笑因缘，见景跨春空，荣称亭榭。\n助巧笑、晓妆如画，有花钿堪借。", 
    "rhythmic": "宴琼林"
  }, 
  {
    "author": "黄裳", 
    "content": "夏景舒长，麦天清润，高低万木成阴。\n晓意寒轻，一声未放蝉吟。\n但闻莺友同音。\n宴华堂、绿水中心。\n芙蓉都没，红妆信息，终待重寻。\n清冷相照，邂逅俱欢，翠娥拥我，芳酝强斟。\n笙歌引步，登临更向瑶岑。\n卧影沈沈。\n自风来、与客披襟。", 
    "rhythmic": "宴春台"
  }, 
  {
    "author": "黄裳", 
    "content": "天南游客。\n甚而今、却送君南国。\n薰风万里无限，吟蝉暗续，离情如织。\n秣马脂车，去即去、多少人惜。\n为惠爱、烟惨云山，送两城愁作行色。\n飞帆过、浙西封域。\n到秋深、且舣菏花泽。\n就船买得鲈鳜。\n新谷破、雪堆香粒。\n此兴谁同，须记东秦，有客相忆。\n愿听了、一阕歌声，醉倒拚今日。", 
    "rhythmic": "雨霖铃"
  }, 
  {
    "author": "黄裳", 
    "content": "醅初熟。\n竞看九日、西风弄寒菊。\n姝子新妆，向晓淡黄千簇。\n清香闹处君须住，掺盈头、醉乡相逐。\n马台欢笑，龙山纵逸，佳话重绪。\n共尽日、登临未足。\n更休问明年，浮世荣辱。\n难得良辰，鬓发见秋尤绿。\n且邀月照金尊上，近人寒、如对飞瀑。\n宴归还趁人来，茱萸佩垂红玉。", 
    "rhythmic": "桂枝香"
  }, 
  {
    "author": "黄裳", 
    "content": "梅霖初歇。\n乍绛蕊海榴，争开时节。\n角黍包金，香蒲切玉，是处玳筵罗列。\n斗巧尽输少年，玉腕彩丝双结。\n舣彩舫，看龙舟两两，波心齐发。\n奇绝。\n难画处，激起浪花，飞作湖间雪。\n画鼓喧雷，红旗闪电，夺罢锦标方彻。\n望中水天日暮，犹见朱帘高揭。\n归棹晚，载菏花十里，一钩新月。", 
    "rhythmic": "喜迁莺"
  }, 
  {
    "author": "黄裳", 
    "content": "乱蝉何事，冒暑吟如诉。\n断续声中为谁苦。\n阵云行碧落，舒卷光阴，秋意爽，俄作晴空骤雨。\n明珠无限数。\n都在荷花，疑是星河对庭户。\n莫负昼如年，况有清尊，披襟坐、水风来处。\n信美景良辰、自古难并，既不遇多才，岂能欢聚。", 
    "rhythmic": "洞仙歌"
  }, 
  {
    "author": "黄裳", 
    "content": "杳无风色，肠断莲花信。\n水鉴云垂数峰影。\n向劳生辛苦，寒暑煎人，争不老，空想秋堂夜静。\n玉姬挥皓月，时送微凉，莫吝金卮为伊尽。\n柳下夕阳收，傍水重游，花茵上、雪回襟冷。\n问避暑天机、自有奇人，但且对湖光，世间谁醒。", 
    "rhythmic": "洞仙歌"
  }, 
  {
    "author": "黄裳", 
    "content": "世间言笑，天上谁欢聚。\n河汉涵秋静无暑。\n望丹霄杳杳，云幄俄开，缘会远，空引时情万缕。\n彩楼人送目，今夕无双，巧在灵丝暗相许。\n爽气御西风，众乐难寻，乘槎看、鹊桥初度。\n过几刻良时、早已分飞，向月下何辞，十分芳醑。", 
    "rhythmic": "洞仙歌"
  }, 
  {
    "author": "黄裳", 
    "content": "化工多事了，却收天巧，都与西风。\n数峰云如扫，闲垂六幕，初见秋容。\n昨夜烦襟顿释，一雨洗遥空。\n偏有银蟾好，千里人同。\n引起游人多感，为静中景色，悲思无穷。\n傍雕栏怀古，谁问紫元翁。", 
    "rhythmic": "八声甘州"
  }, 
  {
    "author": "黄裳", 
    "content": "琼馆烟轻，银河风细，玉桥云锁方开。\n晓虹千丈，宛转下天来。\n人在水精宫里，行乐处、锦绣成堆。\n仍相问，人间天上，何处有蓬莱。\n徘徊。\n追往事，征南巧架，傅野怀才。\n谩石驱东海，沙合龙台。\n好是乐成初宴，红牙碎、声隐晴雷。\n江天晚，游人未散，莫放隼回。", 
    "rhythmic": "满庭芳"
  }, 
  {
    "author": "黄裳", 
    "content": "霜月和银灯，乍送目楼台，星汉高下。\n爱东风、已暖绮罗香，竞走去来车马。\n红莲万斛，开尽处、长安一夜。\n少年郎、两两桃花面，有馀光相借。\n因甚灵山在此，是何人、能运神化。\n对景便作神仙会，恐云且驾。", 
    "rhythmic": "宴琼林"
  }, 
  {
    "author": "黄裳", 
    "content": "遽暖间俄寒，妙用向园林，难问春意。\n万般声与色，自闻雷、便作浮华人世。\n红娇翠软，谁顿悟、天机此理。\n似韶容、可驻无人会，且忘言闲醉。\n当度仙家长日，向人间、闲看佳丽。\n念远处有东风在，梦悠悠往事。", 
    "rhythmic": "宴琼林"
  }, 
  {
    "author": "黄裳", 
    "content": "已览遍韶容，最後有花王，芳信来报。\n魏妃天与色，拥姚黄、去赏十洲仙岛。\n东君到此，缘费尽、天机亦老。\n为娇多、只恐能言笑。\n惹风流烦恼。\n莫道两都迥出，倩多才、吟看谁好。\n为我惨有如花面，说良辰欲过。", 
    "rhythmic": "宴琼林"
  }, 
  {
    "author": "黄裳", 
    "content": "绿盖纷纷，多少个、云霄仙子。\n应是有，瑶池盛会，靓妆临水。\n无奈轻盈风信急，瑞香乱翠红相倚。\n谁共吟、此景竹林人，桃溪士。\n时雨过，明珠细。\n朝雾染，香腮腻。\n轻舟破幽径，烦襟都洗。\n第一朵须寻华池景，寿觞边偶得龟千岁。\n乘兴泻、云液落新荷，休辞醉。", 
    "rhythmic": "满江红"
  }, 
  {
    "author": "黄裳", 
    "content": "红旗高举。\n飞出深深杨柳渚。\n鼓击春雷。\n直破烟波远远回。\n欢声震地。\n惊退万人争战气。\n金碧楼西。\n衔得锦标第一归。", 
    "rhythmic": "减字木兰花"
  }, 
  {
    "author": "黄裳", 
    "content": "微尘濯尽，栖真处、群山排在云汉。\n青盘翠跃，掩映平林寒涧。\n流水急、数片桃花逝，自有留春仙馆。\n秦渔问，前朝换。\n卢郎待，今生满。\n谁伴。\n元翁笑语，相从未晚。\n更安得、世味堪玩。\n道未立、身尤是幻。\n浮生一梭过，梦回人散。\n卧松庵、当会灵源，现万象、无中须看。\n乾坤鼎，阴阳炭。\n琼枝秀，金圆烂。", 
    "rhythmic": "瑶池月・瑶台月"
  }, 
  {
    "author": "黄裳", 
    "content": "扁舟寓兴，江湖上、无人知道名姓。\n忘机对景，咫尺群鸥相认。\n烟雨急、一片篷声碎，醉眼看山还醒。\n晴云断，狂风信。\n寒蟾倒，远山影。\n谁听。\n横琴数曲，瑶池夜冷。\n这些子、名利休问。\n况是物、都归幻境。\n须臾百年梦，去来无定。\n向婵娟、留住青春，笑世上、风流多病。\n蒹葭渚，芙蓉径。\n放侯印，趁渔艇。", 
    "rhythmic": "瑶池月・瑶台月"
  }, 
  {
    "author": "黄裳", 
    "content": "忽破黄昏还太素。\n寒浸楼台，缥缈非烟雾。\n江上分明星汉路。\n金银闪闪神仙府。\n影卧清光随我舞。\n邂逅三人，只愿长相聚。\n今月亭亭曾照古。\n古人问月今何处。", 
    "rhythmic": "蝶恋花"
  }, 
  {
    "author": "黄裳", 
    "content": "满到十分人望尽。\n仙桂无根，到处留光景。\n听我尊前欢未竟。\n金卮已弄寒蟾影。\n银色界中风色定。\n散了浮云，宝匣初开镜。\n归去不须红烛影。\n天边自与人相趁。", 
    "rhythmic": "蝶恋花"
  }, 
  {
    "author": "黄裳", 
    "content": "古往今来忙里过。\n今古清光，静照人行道。\n难似素娥长见好。\n见频只是催人老。\n欲驻征轮无计那。\n世上多情，却被无情恼。\n夜夜乌飞谁识破。\n满头空恨霜华早。", 
    "rhythmic": "蝶恋花"
  }, 
  {
    "author": "黄裳", 
    "content": "俄落盏中如有恋。\n盏未乾时，还见霜娥现。\n说向翠鬟斟莫浅。\n殷勤此意应相劝。\n光景尤宜年少面。\n千里同看，不与人同怨。\n席上笑歌身更健。\n良时只愿长相见。", 
    "rhythmic": "蝶恋花"
  }, 
  {
    "author": "黄裳", 
    "content": "千二百回圆未半。\n人世悲欢，此景长相伴。\n行到身边琼步款。\n金船载酒银河畔。\n谁为别来音信断。\n那更蟾光，一点窥孤馆。\n静送忘言愁一段。\n会须莫放笙歌散。", 
    "rhythmic": "蝶恋花"
  }, 
  {
    "author": "黄裳", 
    "content": "人逐金乌忙到夜。\n不见金乌，方见人闲暇。\n天汉似来尊畔泻。\n须知闲暇欢无价。\n银色满身谁可画。\n两腋风生，爽气马。\n待入蟾宫偷造化。\n娥已许仙方借。", 
    "rhythmic": "蝶恋花"
  }, 
  {
    "author": "黄裳", 
    "content": "万籁无声天地静。\n清抱朱弦，不愧丹霄镜。\n照到林梢风有信。\n抬头疑是梅花领。\n万感只应闲对景。\n独倚危栏，扰扰人初定。\n吟不尽中愁不尽。\n溪山千古沈沈影。", 
    "rhythmic": "蝶恋花"
  }, 
  {
    "author": "黄裳", 
    "content": "谁悟月中真火冷。\n能引尘缘，遂出轮迥境。\n争奈多情都未醒。\n九回肠断花间影。\n万古兴亡闲事定。\n物是人非，杳杳无音信。\n问月可知谁可问。\n不如且醉尊前景。", 
    "rhythmic": "蝶恋花"
  }, 
  {
    "author": "黄裳", 
    "content": "忽送林光禽有语。\n飞如遥空，失素归洲鹭。\n照处无私清望富。\n馀辉不惜人人与。\n玉绳欲到中天路。\n且待飞觞，缓缓移琼步。\n花下影圆良夜午。\n东南楼上还相顾。", 
    "rhythmic": "蝶恋花"
  }, 
  {
    "author": "黄裳", 
    "content": "一望瑶华初委地。\n更约幽人，共赏岩边翠。\n拭把方诸聊与试。\n无情争得无中泪。\n飞瀑恐从星汉至。\n渐向宾筵，但觉寒如水。\n自爱一轮方得意。\n轻随箕毕还成累。", 
    "rhythmic": "蝶恋花"
  }, 
  {
    "author": "黄裳", 
    "content": "鸿落寒滨，燕辞幽馆，西成万室，颦眉人少。\n自古云，洞门何处，南望数峰秋晓。\n千骑旌麾远，去寻真、忙中心了。\n佩声盘入，烟霞绝顶，谁闻欢笑。\n当候青童相报。\n因待访仙人，长生微妙。\n置俎争来，四乡宴社，且看翠围红绕。", 
    "rhythmic": "青门引・青门饮"
  }, 
  {
    "author": "黄裳", 
    "content": "乾坤生古意，草木起秋声。\n移人名利境，梦中惊。\n便寻灵宝，凤髓与龟精。\n密报黄芽就，紫府门开，道情有个莺莺。\n问归含楚山青。\n卧影水天明。\n松庵谁笑话，见还婴。", 
    "rhythmic": "满路花・促拍满路花"
  }, 
  {
    "author": "王", 
    "content": "露向晚，帘幕风轻，小院闲昼。\n翠迳莺来，惊下乱红铺绣。\n倚危墙，登高榭，海棠经雨胭脂透。\n算韶华，又因循过了，清明时候。\n倦游燕、风光满目，好景良辰，谁共携手。\n恨被榆钱，买断两眉长斗。\n忆高阳，人散後。", 
    "rhythmic": "倦寻芳慢・倦寻芳"
  }, 
  {
    "author": "张景修", 
    "content": "春风曾见桃花面。\n重见胜初见。\n两枝独占小春开。\n应怪刘郎迷路、又重来。\n旁人应笑髯公老。\n独爱花枝好。\n世间好景不长圆。\n莫放笙歌归院、且尊前。", 
    "rhythmic": "虞美人"
  }, 
  {
    "author": "张景修", 
    "content": "嫩水蓝，遥堤映翠，半雨半烟桥畔。\n鸣禽弄舌，蔓草萦心，偏称谢家池馆。\n红粉墙头，柳摇金缕，纤柔舞腰低软。\n被和风、搭在阑干，终日绣帘谁卷。\n春易老，细叶舒眉，轻花吐絮，渐觉绿阴垂暖。\n章台系马，灞水维舟，追念凤城人远。", 
    "rhythmic": "选冠子"
  }, 
  {
    "author": "黄大临", 
    "content": "行人欲上来时路。\n破晓雾、轻寒去。\n隔叶子规声暗度。\n十分酒满，舞歌袖，沾夜无寻处。\n故人近送旌旗暮。\n但听阳关第三句。", 
    "rhythmic": "青玉案"
  }, 
  {
    "author": "黄大临", 
    "content": "千锋百嶂宜州路。\n天黯淡、知人去。\n晓别吾家黄叔度。\n弟兄华发，远山修水，异日同归处。\n樽饮散长亭暮。\n别语缠绵不成句。", 
    "rhythmic": "青玉案"
  }, 
  {
    "author": "黄大临", 
    "content": "画堂银烛明如昼。\n见林宗、巾垫羞蓬首。\n针指花枝，线赊罗袖。\n须臾两带还依旧。\n劝君倒戴休令後。\n也不须、更漉渊明酒。", 
    "rhythmic": "七娘子"
  }, 
  {
    "author": "黄庭坚", 
    "content": "断虹霁雨，净秋空，山染修眉新绿。\n桂影扶疏，谁便道，今夕清辉不足。\n万里青天，娥何处，驾此一轮玉。\n寒光零乱，为谁遍照。\n年少从我追游，晚凉幽径，绕张园森木。\n共倒金荷家万里，难得尊前相属。\n老子平生，江南江北，最爱临风曲。\n孙郎微笑，坐来声喷霜竹。", 
    "rhythmic": "念奴娇"
  }, 
  {
    "author": "黄庭坚", 
    "content": "瑶草一何碧，春入武陵溪。\n溪上桃花无数，花上有黄鹂。\n我欲穿花寻路，直入白云深处，浩气展红霓。\n只恐花深里，红露湿人衣。\n坐玉石，玉枕，拂金徽。\n谪仙何处，无人伴我白螺杯。\n我为灵芝仙草，不为朱唇丹脸，长啸亦何为。\n醉舞下山去，明月逐人归。", 
    "rhythmic": "水调歌头"
  }, 
  {
    "author": "黄庭坚", 
    "content": "落日塞垣路，风劲戛貂裘。\n翩翩数骑闲猎，深入黑山头。\n极目平沙千里，惟见雕弓白羽，铁面骏骅骝。\n隐隐望青冢，特地起闲愁。\n汉天子，方鼎盛，四百州。\n玉颜皓齿，深锁三十六宫秋。\n堂有经纶贤相，边有纵横谋将，不减翠娥羞。\n戎虏和乐也，圣主永无忧。", 
    "rhythmic": "水调歌头"
  }, 
  {
    "author": "黄庭坚", 
    "content": "初绾云鬟，才胜罗绮，便嫌柳陌花街。\n占春才子，容易托行媒。\n其奈风情债负，烟花部、不免差排。\n刘郎恨，桃花片片，随水染尘埃。\n风流，贤太守，能笼翠羽，宜醉金钗。\n且留取垂杨，掩映厅阶。\n直待朱去後，从伊便、窄袜弓鞋。\n知恩否，朝云暮雨，还向梦中来。", 
    "rhythmic": "满庭芳"
  }, 
  {
    "author": "黄庭坚", 
    "content": "北苑春风，方圭圆璧，万里名动京关。\n碎身粉骨，功合上凌烟。\n尊俎风流战胜，降春睡、开拓愁边。\n纤纤捧，研膏溅乳，金缕鹧鸪斑。\n相如，虽病渴，一觞一咏，宾有群贤。\n为扶起灯前，醉玉颓山。\n搜搅心中万卷，还倾动、三峡词源。\n归来晚，文君未寝，相对小窗前。", 
    "rhythmic": "满庭芳"
  }, 
  {
    "author": "黄庭坚", 
    "content": "早秋明月新圆，汉家戚里生飞将。\n青骢宝勒，绿沈金锁，曾瞻天仗。\n种德江南，宣威西夏，合宫陪享。\n况当年定计，昭陵与子，勋劳在、诸公上。\n千骑风流年少，暂淹留、莫辜清赏。\n平坡驻马，虚弦落雁，思临虏帐。", 
    "rhythmic": "鼓笛慢・水龙吟"
  }, 
  {
    "author": "黄庭坚", 
    "content": "月中丹桂，自风霜难老。\n阅尽人间盛衰草。\n望中秋、才有几日，十分圆，霾风雨，云表常如永昼。\n不得文章力，白首防秋，谁念云中上功守。\n正注意，得人雄，静扫河山，应难纵、五湖归棹。\n问持节冯唐几时来，看再策勋名，印窠如斗。", 
    "rhythmic": "洞仙歌"
  }, 
  {
    "author": "黄庭坚", 
    "content": "政乐中和，夷夏宴喜，官梅乍传消息。\n待作新年欢计，断送春色。\n桃李成阴，甘棠少讼，又移旌戟。\n念画楼朱阁，风流高会，顿冷谈席。\n西州纵有，舞裙歌板，谁共茗邀棋敌。\n归来未得，先沾离袖，管弦催滴。", 
    "rhythmic": "雨中花・夜行船"
  }, 
  {
    "author": "黄庭坚", 
    "content": "鸣鸠乳燕春闲暇。\n化作绿阴槐夏。\n寿酒舞红裳，睡鸭飘香麝。\n醉此洛阳人，佐郡深儒雅。\n况坐上、玉麟金马。\n更莫问、莺老花谢。", 
    "rhythmic": "忆帝京"
  }, 
  {
    "author": "黄庭坚", 
    "content": "对朝云，暮雨霏微，乱峰相倚。\n巫峡高唐，锁楚宫朱翠。\n画戟移春，靓妆迎马，向一川都会。\n万里投荒，一身吊影，成何欢意。\n尽道黔南，去天尺五，望极神州，万里烟水。\n尊酒公堂，有中朝佳士。", 
    "rhythmic": "醉蓬莱"
  }, 
  {
    "author": "黄庭坚", 
    "content": "诗有渊明语，歌无子夜声。\n论文思见老弥明。\n坐想罗浮山下、羽衣轻。\n何处黔中郡，遥知隔晚晴。\n雨馀风急断虹横。\n应梦池塘春草、若为情。", 
    "rhythmic": "南歌子"
  }, 
  {
    "author": "黄庭坚", 
    "content": "鸳鸯翡翠，小小思珍偶。\n眉黛敛秋波，尽湖南、山明水秀。\n娉娉袅袅，恰近十三馀，春未透。\n花枝瘦。\n正是愁时候。\n寻花载酒。\n肯落谁人後。\n只恐远归来，绿成阴、青梅如豆。\n心期得处，每自不由人，长亭柳。\n君知否。\n千里犹回首。", 
    "rhythmic": "蓦山溪"
  }, 
  {
    "author": "黄庭坚", 
    "content": "得意许多时。\n长醉赏、月影花枝。\n暴风狂雨年年有，金笼锁定，莺雏燕友，不被鸡期。\n红旆转逶迤。", 
    "rhythmic": "转调丑奴儿・采桑子"
  }, 
  {
    "author": "黄庭坚", 
    "content": "败叶霜天晓。\n渐鼓吹、催行棹。\n栽成桃李未开，便解银章归报。\n去取麒麟图画，要及年少。\n劝公醉倒。\n别语怎向醒时道。", 
    "rhythmic": "品令"
  }, 
  {
    "author": "黄庭坚", 
    "content": "画鼓催春，蛮歌走饷。\n雨前一焙谁争长。\n低株摘尽到高株，株株别是闽溪样。\n碾破春风，香凝午帐。\n银瓶雪滚翻成浪。\n今宵无睡酒醒时，摩围影在秋江上。", 
    "rhythmic": "踏莎行"
  }, 
  {
    "author": "黄庭坚", 
    "content": "临水夭桃，倚墙繁李。\n长杨风掉青骢尾。\n尊中有酒且酬春，更寻何处无愁地。\n明日重来，落花如绮。\n芭蕉渐展山公启。\n欲笺心事寄天公，教人长对花前醉。", 
    "rhythmic": "踏莎行"
  }, 
  {
    "author": "黄庭坚", 
    "content": "自断此生休问天。\n白头波上泛孤船。\n老去文章无气味。\n憔悴。\n不堪驱使菊花前。\n闻道使君携将吏。\n高会。\n参军吹帽晚风颠。\n千骑插花秋色暮。", 
    "rhythmic": "定风波"
  }, 
  {
    "author": "黄庭坚", 
    "content": "万里黔中一漏天。\n屋居终日似乘船。\n及至重阳天也霁。\n催醉。\n鬼门关外蜀江前。\n莫笑老翁犹气岸。\n君看。\n几人黄菊上华颠。\n戏马台南追两谢。", 
    "rhythmic": "定风波"
  }, 
  {
    "author": "黄庭坚", 
    "content": "晚岁监州闻荔枝。\n赤英垂坠压阑枝。\n万里来逢芳意歇。\n愁绝。\n满盘空忆去年时。\n涧草山花光照坐。\n春过。\n等闲桃李又累累。\n辜负寒泉浸红皱。", 
    "rhythmic": "定风波"
  }, 
  {
    "author": "黄庭坚", 
    "content": "准拟阶前摘荔枝。\n今年歇尽去年枝。\n莫是春光厮料理。\n无比。\n譬如疟有休时。\n碧朱阑情不浅。\n何晚。\n来年枝上报累累。\n雨後园林坐清影。", 
    "rhythmic": "定风波"
  }, 
  {
    "author": "黄庭坚", 
    "content": "八年不见，清都绛阙，望河汉、溶溶漾漾。\n年年牛女恨风波，拼此事、人间天上。\n野麋丰草，江鸥远水，老去惟便疏放。\n百钱端欲问君平，早晚具、归田小舫。", 
    "rhythmic": "鹊桥仙"
  }, 
  {
    "author": "黄庭坚", 
    "content": "朱楼彩舫，浮瓜沈李，报答风光有处。\n一年尊酒暂时同，别泪作、人间晓雨。\n鸳鸯机综，能令侬巧，也待乘槎仙去。\n若逢海上白头翁，共一访、痴牛呆女。", 
    "rhythmic": "鹊桥仙"
  }, 
  {
    "author": "黄庭坚", 
    "content": "黔中桃李可寻芳。\n摘茶人自忙。\n月团犀胯斗圆方。\n研膏入焙香。\n青箬裹，绛纱囊。\n品高闻外江。\n酒阑传碗舞红裳。\n都濡春味长。", 
    "rhythmic": "阮郎归"
  }, 
  {
    "author": "黄庭坚", 
    "content": "烹茶留客驻金鞍。\n月斜窗外山。\n别郎容易见郎难。\n有人思远山。\n归去後，忆前欢。\n画屏金博山。\n一杯春露莫留残。\n与郎扶玉山。", 
    "rhythmic": "阮郎归"
  }, 
  {
    "author": "黄庭坚", 
    "content": "庵摩勒，西土果。\n霜後明珠颗颗。\n凭玉兔，捣香尘。\n称为席上珍。\n号馀甘，争奈苦。\n临上马时分付。\n管回味，却思量。\n忠言君拭尝。", 
    "rhythmic": "更漏子"
  }, 
  {
    "author": "黄庭坚", 
    "content": "小院一枝梅。\n冲破晓寒开。\n晚到芳园游戏，满袖带香回。\n玉酒覆银杯。", 
    "rhythmic": "绣带子・好女儿"
  }, 
  {
    "author": "黄庭坚", 
    "content": "呜咽南楼吹落梅。\n闻鸦树惊栖。\n梦中相见不多时。\n隔城今夜也应知。\n坐久水空碧，山月影沈西。\n买个宅儿住著伊。\n刚不肯相随。\n如今果被天嗔作，永落鸡群被鸡欺。", 
    "rhythmic": "撼庭竹"
  }, 
  {
    "author": "黄庭坚", 
    "content": "馀寒争令。\n雪共蜡梅相照影。\n昨夜东风。\n已出耕牛劝岁功。\n阴云幂幂。\n近觉去天无几尺。\n休恨春迟。\n桃李梢头次第知。", 
    "rhythmic": "减字木兰花"
  }, 
  {
    "author": "黄庭坚", 
    "content": "使君那里。\n千骑尘中依约是。\n拂我眉头。\n无处重寻庾信愁。\n山云弥漫。\n夹道旌旗联复断。\n万事茫茫。\n分付澄波与烂肠。", 
    "rhythmic": "减字木兰花"
  }, 
  {
    "author": "黄庭坚", 
    "content": "襄王梦里。\n草绿烟深何处是。\n宋玉台头。\n暮雨朝云几许愁。\n飞花漫漫。\n不管羁人肠欲断。\n春水茫茫。\n欲度南陵更断肠。", 
    "rhythmic": "减字木兰花"
  }, 
  {
    "author": "黄庭坚", 
    "content": "巫山古县。\n老杜淹留情始见。\n拨闷题诗。\n千古神交世不知。\n云阳台下。\n更值清明风雨夜。\n知道愁辛。\n果是当时作赋人。", 
    "rhythmic": "减字木兰花"
  }, 
  {
    "author": "黄庭坚", 
    "content": "诗翁才刃。\n曾陷文场貔虎阵。\n谁敢当哉。\n况是焚舟决胜来。\n三巴春杪。\n客馆梦回风雨晓。\n胸次峥嵘。\n欲共涛头赤甲平。", 
    "rhythmic": "减字木兰花"
  }, 
  {
    "author": "黄庭坚", 
    "content": "苍崖万仞。\n下有奔雷千百阵。\n自古危哉。\n谁遣西园麽来。\n猿啼云杪。\n破梦一声巫峡晓。\n苦唤愁生。\n不是西园作麽平。", 
    "rhythmic": "减字木兰花"
  }, 
  {
    "author": "黄庭坚", 
    "content": "终宵忘寐。\n好事如何犹尚未。\n子细沈吟。\n珠泪盈盈湿袖襟。\n与君别也。\n愿在郎心莫暂舍。\n记取盟言。\n闻早回程却再圆。", 
    "rhythmic": "减字木兰花"
  }, 
  {
    "author": "黄庭坚", 
    "content": "中秋多雨。\n常是尊狼藉去。\n今夜云开。\n须道娥得得来。\n不知云外。\n还有清光同此会。\n笛在层楼。\n声彻摩围顶上头。", 
    "rhythmic": "减字木兰花"
  }, 
  {
    "author": "黄庭坚", 
    "content": "中秋无雨。\n醉送月衔西岭去。\n笑口须开。\n几度中秋见月来。\n前年江外。\n儿女传杯兄弟会。\n此夜登楼。\n小谢清吟慰白头。", 
    "rhythmic": "减字木兰花"
  }, 
  {
    "author": "黄庭坚", 
    "content": "浓云骤雨。\n巫峡有情来又去。\n今夜天开。\n不与娥作伴来。\n清光无外。\n白发老人心自会。\n何处歌楼。\n贪看冰轮不转头。", 
    "rhythmic": "减字木兰花"
  }, 
  {
    "author": "黄庭坚", 
    "content": "举头无语。\n家在月明生处住。\n拟上摩围。\n最上峰头试望之。\n偏怜络秀。\n苦淡同甘谁更有。\n想见牵衣。\n月到愁边总不知。", 
    "rhythmic": "减字木兰花"
  }, 
  {
    "author": "黄庭坚", 
    "content": "月中笑语。\n万里同依光景住。\n天水相围。\n相见无因梦见之。\n诸儿娟秀。\n儒学传家渠自有。\n自作秋衣。\n渐老先寒人未知。", 
    "rhythmic": "减字木兰花"
  }, 
  {
    "author": "黄庭坚", 
    "content": "当年夜雨。\n头白相依无去住。\n儿女成围。\n欢笑尊前月照之。\n阿连高秀。\n千万里来忠孝有。\n岂谓无衣。\n岁晚先寒要弟知。", 
    "rhythmic": "减字木兰花"
  }, 
  {
    "author": "黄庭坚", 
    "content": "风开水面鱼纹皱。\n暖入草心犀点透。\n乍看晴日弄柔条，忆得章台人姓柳。\n心情老大痴成就。", 
    "rhythmic": "木兰花令"
  }, 
  {
    "author": "黄庭坚", 
    "content": "东君未试雷霆手。\n洒雪开春春锁透。\n帝台应点万年枝，穷巷偏欺三径柳。\n峰排群玉森相就。", 
    "rhythmic": "木兰花令"
  }, 
  {
    "author": "黄庭坚", 
    "content": "新年何许春光漏。\n小院闭门风日透。\n酥花入坐颇欺梅，雪絮因风全是柳。\n使君落笔春词就。\n应唤歌檀催舞袖。\n得开眉处且开眉，人世可能金石寿。", 
    "rhythmic": "减字木兰花"
  }, 
  {
    "author": "黄庭坚", 
    "content": "黄金捍拨春风手。\n帘幕重重音韵透。\n梅花破萼便回春，似有黄鹂鸣翠柳。\n晓妆未惬梅添就。\n玉笋捧杯离钿袖。\n会拼千日笑尊前，他日相思空损寿。", 
    "rhythmic": "减字木兰花"
  }, 
  {
    "author": "黄庭坚", 
    "content": "黔中士女游晴昼。\n花信轻寒罗袖透。\n争寻穿石道宜男，更买江鱼双贯柳。\n竹枝歌好移船就。\n依倚风光垂翠袖。\n满倾芦酒指摩围，相守与郎如许寿。", 
    "rhythmic": "减字木兰花"
  }, 
  {
    "author": "黄庭坚", 
    "content": "可怜翡翠随鸡走。\n学绾双鬟年纪小。\n见来行待恶怜伊，心性娇痴空解笑。\n红蕖照映霜林表。\n杨柳舞风腰袅袅。\n衾馀枕剩尽相容，只是老人难再少。", 
    "rhythmic": "减字木兰花"
  }, 
  {
    "author": "黄庭坚", 
    "content": "春归何处。\n寂寞无行路。\n若有人知春去处。\n唤取归来同住。\n春无踪迹谁知。\n除非问取黄鹂。\n百啭无人能解，因风飞过蔷薇。", 
    "rhythmic": "清平乐"
  }, 
  {
    "author": "黄庭坚", 
    "content": "黄花当户。\n已觉秋容暮。\n云梦南州逢笑语。\n心在歌边舞处。\n使君一笑眉开。\n新晴照酒尊来。\n且乐尊前见在，休思走马章台。", 
    "rhythmic": "清平乐"
  }, 
  {
    "author": "黄庭坚", 
    "content": "休推小户。\n看即风光暮。\n萸粉菊英浮碗醑。\n报答风光有处。\n几回笑口能开。\n少年不肯重来。\n借问牛山戏马，今为谁姓池台。", 
    "rhythmic": "清平乐"
  }, 
  {
    "author": "黄庭坚", 
    "content": "舞鬟娟好。\n白发黄花帽。\n醉任旁观嘲潦倒。\n扶老偏宜年小。\n舞回脸玉胸酥。\n缠头一斛明珠。\n日日梁州薄媚，年年金菊茱萸。", 
    "rhythmic": "减字木兰花"
  }, 
  {
    "author": "黄庭坚", 
    "content": "乍晴秋好。\n黄菊乌帽。\n不见清谈人绝倒。\n更忆添丁小小。\n蜀娘漫点花酥。\n酒槽空滴真珠。\n兄弟四人别住，他年同插茱萸。", 
    "rhythmic": "减字木兰花"
  }, 
  {
    "author": "黄庭坚", 
    "content": "冰堂酒好。\n只恨银杯小。\n新作金荷工献巧。\n图要连台拗倒。\n采莲一曲清歌。\n急檀催卷金河。\n醉里香飘睡鸭，更惊罗袜凌波。", 
    "rhythmic": "清平乐"
  }, 
  {
    "author": "黄庭坚", 
    "content": "薄妆小靥闲情素。\n抱著琵琶凝伫。\n慢拈复轻拢，切切如私语。\n转拨割朱弦，一段惊沙去。\n万里嫁、乌孙公主。\n对易水、明妃不渡。", 
    "rhythmic": "忆帝京"
  }, 
  {
    "author": "黄庭坚", 
    "content": "银烛生花如红豆。\n占好事、而今有。\n人醉曲屏深，借宝瑟、轻招手。\n一阵白苹风，故灭烛、教相就。\n花带雨、冰肌香透。\n恨啼乌、辘轳声晓。\n岸柳微凉吹残酒。\n断肠时、至今依旧。\n镜中消瘦。", 
    "rhythmic": "忆帝京"
  }, 
  {
    "author": "黄庭坚", 
    "content": "东堂西畔有池塘。\n使君几明窗。\n日西人吏散东廊。\n蒲苇送清凉。\n翠管细通岩溜，小峰重叠山光。\n近池催置琵琶床。\n衣带水风香。", 
    "rhythmic": "画堂春"
  }, 
  {
    "author": "黄庭坚", 
    "content": "摩围小隐枕蛮江。\n蛛丝闲锁晴窗。\n水风山影上修廊。\n不到晚来凉。\n相伴蝶穿花径，独飞鸥舞春光。\n不因送客下绳床。\n添火炷炉香。", 
    "rhythmic": "画堂春"
  }, 
  {
    "author": "黄庭坚", 
    "content": "万事令人心骨寒。\n故人坟上土新乾。\n淫坊酒肆狂居士，李下何妨也整冠。\n金作鼎，玉为餐。\n老来亦失少时欢。\n茱萸菊蕊年年事，十日还将九日看。", 
    "rhythmic": "鹧鸪天"
  }, 
  {
    "author": "黄庭坚", 
    "content": "黄菊枝头生晓寒。\n人生莫放酒杯乾。\n风前横笛斜吹雨，醉里簪花倒著冠。\n身健在，且加餐。\n舞裙歌板尽清欢。\n黄花白发相牵挽，付与时人洗眼看。", 
    "rhythmic": "鹧鸪天"
  }, 
  {
    "author": "黄庭坚", 
    "content": "紫菊黄花风露寒。\n平沙戏马雨新乾。\n且看欲尽花经眼，休说弹冠与挂冠。\n甘酒病，废朝餐。\n何人得似醉中欢。\n十年一觉扬州梦，为报时人洗眼看。", 
    "rhythmic": "鹧鸪天"
  }, 
  {
    "author": "黄庭坚", 
    "content": "西塞山边白鹭飞。\n桃花流水鳜鱼肥。\n朝廷尚觅玄真子，何处如今更有诗。\n青箬笠，绿蓑衣。\n斜风细雨不须归。\n人间底是无波处，一日风波十二时。", 
    "rhythmic": "鹧鸪天"
  }, 
  {
    "author": "黄庭坚", 
    "content": "陶陶兀兀。\n尊前是我华胥国。\n争名争利休休莫。\n雪月风花，不醉怎生得。\n邯郸一枕谁忧乐。\n新诗新事因闲适。", 
    "rhythmic": "醉落魄・一斛珠"
  }, 
  {
    "author": "黄庭坚", 
    "content": "陶陶兀兀。\n人生无累何由得。\n杯中三万六千日。\n闷损旁观，自我解落魄。\n扶头不起还颓玉。\n日高春睡平生足。", 
    "rhythmic": "醉落魄・一斛珠"
  }, 
  {
    "author": "黄庭坚", 
    "content": "陶陶兀兀。\n人生梦里槐安国。\n教公休醉公但莫。\n盏倒垂莲，一笑是赢得。\n街头酒贱民声乐。\n寻常行处寻欢适。", 
    "rhythmic": "醉落魄・一斛珠"
  }, 
  {
    "author": "黄庭坚", 
    "content": "陶陶兀兀。\n醉乡路远归不得。\n心情那似当年日。\n割爱金河，一碗淡莫托。\n异乡薪桂炊苍玉。\n摩挲经笥须知足。", 
    "rhythmic": "醉落魄・一斛珠"
  }, 
  {
    "author": "黄庭坚", 
    "content": "招唤欲千回。\n暂得尊前笑口开。\n万水千山还麽去，悠哉。\n酒面黄花欲醉谁。\n顾影又徘徊。\n立到斜风细雨吹。\n见我未衰容易去，还来。\n不道年年即渐衰。", 
    "rhythmic": "南乡子"
  }, 
  {
    "author": "黄庭坚", 
    "content": "未报贾船回。\n三径荒锄菊卧开。\n想得邻船霜笛罢，沾衣。\n不为涪翁更为谁。\n风力袅萸枝。\n酒面红鳞惬细吹。\n莫笑插花和事老，摧颓。\n却向人间耐盛衰。", 
    "rhythmic": "南乡子"
  }, 
  {
    "author": "黄庭坚", 
    "content": "黄菊满东篱。\n与客携壶上翠微。\n已是有花兼有酒，良期。\n不用登临恨落晖。\n满酌不须辞。\n莫待无花空折枝。\n寂寞酒醒人散後，堪悲。\n节去蜂愁蝶不知。", 
    "rhythmic": "南乡子"
  }, 
  {
    "author": "黄庭坚", 
    "content": "卧稻雨馀收。\n处处游人簇远洲。\n白发又扶红袖醉，戎州。\n乱折黄花插满头。\n青眼想风流。\n画出西楼一帧秋。\n还把去年欢意舞，梁洲。\n塞雁西来特地愁。", 
    "rhythmic": "南乡子"
  }, 
  {
    "author": "黄庭坚", 
    "content": "浊酒黄花，画檐十日无秋燕。\n梦中相见。\n起作南柯观。\n镜里朱颜，又减年时半。\n江山远。\n登高人健。\n应问西来雁。", 
    "rhythmic": "点绛唇"
  }, 
  {
    "author": "黄庭坚", 
    "content": "山又水。\n行尽吴头楚尾。\n兄弟灯前家万里。\n相看如梦寐。\n君似成蹊桃李。\n入我草堂松桂。\n莫厌岁寒无气味。\n馀生今已矣。", 
    "rhythmic": "谒金门"
  }, 
  {
    "author": "黄庭坚", 
    "content": "宗盟有妓能歌舞，宜醉尊。\n待约新醅。\n车上危坡尽要推。\n西邻三弄争秋月，邀勒春回。\n个里声催。\n铁树枝头花也开。", 
    "rhythmic": "采桑子"
  }, 
  {
    "author": "黄庭坚", 
    "content": "荔枝滩上留千骑，桃李阴繁。\n燕寝香残。\n画戟森森镇八蛮。\n永康又得风流守，管领江山。\n少讼多闲。\n烟霭楼台舞翠鬟。", 
    "rhythmic": "采桑子"
  }, 
  {
    "author": "黄庭坚", 
    "content": "马湖来舞钗初赐，笳鼓声繁。\n贤将开关。\n威竦西山八诏蛮。\n南溪地逐名贤重，深锁群山。\n燕喜公闲。\n一斛明珠两小鬟。", 
    "rhythmic": "采桑子"
  }, 
  {
    "author": "黄庭坚", 
    "content": "龙焙头纲春早，谷帘第一泉香。\n已醺浮蚁嫩鹅黄。\n想见翻成雪浪。\n兔褐金丝宝碗，松风蟹眼新汤。\n无因更发次公狂。\n甘露来从仙掌。", 
    "rhythmic": "西江月"
  }, 
  {
    "author": "黄庭坚", 
    "content": "汤泛冰瓷一坐春。\n长松林下得灵根。\n吉祥老子亲拈出，个个教成百岁人。\n灯焰焰，酒醺醺。\n壑源曾未醒酲魂。\n与君更把长生碗，聊为清歌驻白云。", 
    "rhythmic": "鹧鸪天"
  }, 
  {
    "author": "黄庭坚", 
    "content": "万水千山来此土。\n本提心印传梁武。\n对朕者谁浑不顾。\n成死语。\n江头暗折长芦渡。\n面壁九年看二祖。\n一花五叶亲分付。\n只履提归葱岭去。\n君知否。\n分明忘却来时路。", 
    "rhythmic": "渔家傲"
  }, 
  {
    "author": "黄庭坚", 
    "content": "三十年来无孔窍。\n几回得眼还迷照。\n一见桃花参学了。\n呈法要。\n无弦琴上单于调。\n摘叶寻枝虚半老。\n拈花特地重年少。\n今後水云人欲晓。\n非玄妙。\n灵云合破桃花笑。", 
    "rhythmic": "渔家傲"
  }, 
  {
    "author": "黄庭坚", 
    "content": "忆昔药山生一虎。\n华亭船上寻人渡。\n散却夹山拈坐具。\n呈见处。\n繁驴橛上合头语。\n千户垂丝君看取。\n离钩三寸无生路。\n蓦口一桡亲子父，犹回顾。\n瞎驴丧我儿孙去。", 
    "rhythmic": "渔家傲"
  }, 
  {
    "author": "黄庭坚", 
    "content": "百丈峰头开古镜。\n马驹踏杀重苏醒。\n接得古灵心眼净。\n光炯炯。\n归来藏在袈裟影。\n好个佛堂佛不圣。\n祖师沈醉犹看镜。\n却与斩新提祖令。\n方猛省。\n无声三昧天皇饼。", 
    "rhythmic": "渔家傲"
  }, 
  {
    "author": "黄庭坚", 
    "content": "踏破草鞋参到了。\n等闲拾得衣中宝。\n遇酒逢花须一笑。\n长年少。\n俗人不用嗔贫道。\n何处青旗夸酒好。\n醉乡路上多芳草。\n提著葫芦行未到。\n风落帽。\n葫芦却缠葫芦倒。", 
    "rhythmic": "渔家傲"
  }, 
  {
    "author": "黄庭坚", 
    "content": "归去来。\n归去来。\n携手旧山归去来。\n有人共、月对尊。\n横一琴，甚处不逍遥自在。\n闲世界。\n无利害。\n何必向、世间甘幻爱。", 
    "rhythmic": "拨棹子"
  }, 
  {
    "author": "黄庭坚", 
    "content": "一波才动万波随。\n蓑笠一钩丝。\n锦鳞正在深处，千尺也须垂。\n吞又吐，信还疑。\n上钩迟。\n水寒江静，满目青山，载月明归。", 
    "rhythmic": "诉衷情"
  }, 
  {
    "author": "黄庭坚", 
    "content": "新妇滩头眉黛愁。\n女儿浦口眼波秋。\n惊鱼错认月沈钩。\n青箬笠前无限事，绿蓑衣底一时休。\n斜风吹雨转船头。", 
    "rhythmic": "浣溪沙"
  }, 
  {
    "author": "黄庭坚", 
    "content": "半烟半雨溪桥畔。\n渔翁醉著无人唤。\n疏懒意何长。\n春风花草香。\n江山如有待。\n此意陶潜解。\n问我去何之。\n君行到自知。", 
    "rhythmic": "菩萨蛮"
  }, 
  {
    "author": "黄庭坚", 
    "content": "无语。\n恨如许。\n方士归时肠断处。\n梨花一枝春带雨。\n半钿分钗亲付。", 
    "rhythmic": "调笑歌・调笑令"
  }, 
  {
    "author": "黄庭坚", 
    "content": "虫儿真个忒灵利。\n恼乱得、道人眼起。\n醉归来、恰似出桃源，但目送、落花流水。\n何妨随我归云际。", 
    "rhythmic": "步蟾宫"
  }, 
  {
    "author": "黄庭坚", 
    "content": "郭泰曾名我，刘翁复见谁。\n入廛还作和罗槌。\n特地干戈相待、使人疑。\n秋浦横波眼，春窗远岫眉。", 
    "rhythmic": "南柯子・南歌子"
  }, 
  {
    "author": "黄庭坚", 
    "content": "万里沧江月，波清说向谁。\n顶门须更下金槌。\n只恐风惊草动、又生疑。\n金雁斜妆颊，青螺浅画眉。", 
    "rhythmic": "南柯子・南歌子"
  }, 
  {
    "author": "黄庭坚", 
    "content": "夜来酒醒清无梦，愁倚阑干。\n露滴轻寒。\n雨打芙蓉泪不乾。\n佳人别後音尘悄，消瘦难拼。", 
    "rhythmic": "丑奴儿・采桑子"
  }, 
  {
    "author": "黄庭坚", 
    "content": "断送一生惟有，破除万事无过。\n远山横黛蘸秋波。\n不饮旁人笑我。\n花病等闲瘦弱，春愁没处遮拦。\n杯行到手莫留残。\n不道月斜人散。", 
    "rhythmic": "西江月"
  }, 
  {
    "author": "黄庭坚", 
    "content": "东风吹柳日初长。\n雨馀芳草斜阳。\n杏花零乱燕泥香。\n睡损红妆。\n宝篆烟消龙凤，画屏云锁潇湘。\n夜寒微透薄罗裳。\n无限思量。", 
    "rhythmic": "画堂春"
  }, 
  {
    "author": "黄庭坚", 
    "content": "平王本爱江湖住。\n鸥鹭无人处。\n江南江北水云连。\n莫笑醯鸡歌舞、瓮中天。\n当涂舣棹蒹葭外。\n赖有宾朋在。\n此身无路入修门。\n惭愧诗翁清些、与招魂。", 
    "rhythmic": "虞美人"
  }, 
  {
    "author": "黄庭坚", 
    "content": "天涯也有江南信。\n梅破知春近。\n夜阑风细得香迟。\n不道晓来开遍、向南枝。\n玉台弄粉花应妒。\n飘到眉心住。\n平生个里愿杯深。\n去国十年老尽、少年心。", 
    "rhythmic": "虞美人"
  }, 
  {
    "author": "黄庭坚", 
    "content": "巧笑眉颦。\n行步精神。\n隐隐似、朝云行雨，弓弓样、罗袜生尘。\n尊前见，玉槛雕笼，堪爱难亲。\n自言家住天津。\n生小从人。", 
    "rhythmic": "两同心"
  }, 
  {
    "author": "黄庭坚", 
    "content": "一笑千金。\n越样情深。\n曾共结、合欢罗带，终愿效、比翼纹禽。\n许多时，灵利惺惺，蓦地昏沈。\n自从官不容针。\n直至而今。", 
    "rhythmic": "两同心"
  }, 
  {
    "author": "黄庭坚", 
    "content": "秋水遥岑。\n妆淡情深。\n尽道教、心坚穿石，更说甚、官不容针。\n霎时间，雨散云归，无处追寻。\n小楼朱阁沈沈。\n一笑千金。", 
    "rhythmic": "两同心"
  }, 
  {
    "author": "黄庭坚", 
    "content": "北苑龙团，江南鹰爪，万里名动京关。\n碾深罗细，琼蕊暖生烟，一种风流气味，如甘露、不染尘凡。\n纤纤捧，冰瓷莹玉，金缕鹧鸪斑。\n相如，方病酒，银瓶蟹眼，波怒涛翻。\n为扶起，尊前醉玉颓山。\n饮罢风生两腋，醒魂到、明月轮边。\n归来晚，文君未寝，相对小窗前。", 
    "rhythmic": "满庭芳"
  }, 
  {
    "author": "黄庭坚", 
    "content": "明眼空青，忘忧萱草，翠玉闲淡疏妆。\n小来歌舞，长是倚风光。\n我已逍遥物外，人冤道、别有思量。\n难忘处，良辰美景，襟袖有馀香。\n鸳鸯。\n头白早，多情易感，红蓼池塘。\n又须得，尊前席上成双。\n些子风流罪过，都说与、明月空床。\n难拘管，朝云暮雨，分付楚襄王。", 
    "rhythmic": "满庭芳"
  }, 
  {
    "author": "黄庭坚", 
    "content": "修水浓青，新条淡绿，翠光交映虚亭。\n锦鸳霜鹭，荷径拾幽苹。\n香渡栏干屈曲，红妆映、薄绮疏。\n风清夜，横塘月满，水净见移星。\n堪听。\n微雨过，姗藻荇，琐碎浮萍。\n便移转，胡床湘簟方屏。\n练霭鳞云旋满，声不断、檐响风铃。\n重开宴，瑶池雪沁，山露佛头青。", 
    "rhythmic": "满庭芳"
  }, 
  {
    "author": "黄庭坚", 
    "content": "山围江暮。\n天镜开晴絮。\n斜影过梨花，照文星、老人星聚。\n清樽一笑，欢甚却成愁，别时襟，馀点点，疑是高唐雨。\n无人知处。\n梦里云归路。\n回雁晓风清，雁不来、啼鸦无数。\n心情老懒，尤物解宜人，春尽也，有南风，好便回帆去。", 
    "rhythmic": "蓦山溪"
  }, 
  {
    "author": "黄庭坚", 
    "content": "稠花乱叶，到处撩人醉。\n林下有孤芳，不匆匆、成蹊桃李。\n今年风雨，莫送断肠红，斜枝倚。\n风尘里。\n不带尘风气。\n微嗔又喜。\n约略知春味。\n江上一帆愁，梦犹寻、歌梁舞地。\n如今对酒，不似那回时，书谩写，梦来空，只有相思是。", 
    "rhythmic": "蓦山溪"
  }, 
  {
    "author": "黄庭坚", 
    "content": "山明水秀，尽属诗人道。\n应是五陵儿，见衰翁、孤吟绝倒。\n一觞一咏，潇洒寄高闲，松月下，竹风间，试想为襟抱。\n玉关遥指，万里天衢杳。\n笔阵扫秋风，泻珠玑、琅琅皎皎。\n卧龙智略，三诏佐升平，烟塞事，玉堂心，频把菱花照。", 
    "rhythmic": "蓦山溪"
  }, 
  {
    "author": "黄庭坚", 
    "content": "盈盈娇女似罗敷。\n湘江明月珠。\n起来绾髻又重梳。\n弄妆仍学书。\n歌调态，舞工夫。\n湖南都不如。\n它年未厌白髭。\n同舟归五湖。", 
    "rhythmic": "阮郎归"
  }, 
  {
    "author": "黄庭坚", 
    "content": "歌停檀板舞停鸾。\n高阳饮兴阑。\n兽烟喷尽玉壶乾。\n香分小凤团。\n雪浪浅，露花圆。\n捧瓯春笋寒。\n绛纱笼下跃金鞍。\n归时人倚阑。", 
    "rhythmic": "阮郎归"
  }, 
  {
    "author": "黄庭坚", 
    "content": "摘山初制小龙团。\n色和香味全。\n碾声初断夜将阑。\n烹时鹤避烟。\n消滞思，解尘烦。\n金瓯雪浪翻。\n只愁啜罢水流天。\n馀清搅夜眠。", 
    "rhythmic": "阮郎归"
  }, 
  {
    "author": "黄庭坚", 
    "content": "退红衫子乱蜂儿。\n衣宽只为伊。\n为伊去得忒多时。\n教人直是疑。\n长睡晚，理妆迟。\n愁多懒画眉。\n夜来算得有归期。\n灯花则甚知。", 
    "rhythmic": "阮郎归"
  }, 
  {
    "author": "黄庭坚", 
    "content": "贫家春到也骚骚。\n琼浆注小槽。\n老夫不出长蓬蒿。\n邻墙开碧桃。\n木芍药，品题高。\n一枝烦剪刀。\n传杯犹似少年豪。\n醉红浸雪毛。", 
    "rhythmic": "阮郎归"
  }, 
  {
    "author": "黄庭坚", 
    "content": "把酒花前欲问溪。\n问溪何事晚声悲。\n名利往来人尽老。\n谁道。\n溪声今古有休时。\n且共玉人斟玉醑。\n休诉。\n笙歌一曲黛眉低。\n情似长溪长不断。", 
    "rhythmic": "定风波"
  }, 
  {
    "author": "黄庭坚", 
    "content": "小院难图云雨期。\n幽欢浑待赏花时。\n到得春来君却去。\n相误。\n不须言语泪双垂。\n密约尊前难嘱付。\n偷顾。\n手搓金橘敛双眉。\n庭榭清风明月媚。", 
    "rhythmic": "定风波"
  }, 
  {
    "author": "黄庭坚", 
    "content": "上客休辞酒浅深。\n素儿歌里细听沈。\n粉面不须歌扇掩，闲静，一声一字总关心。\n花外黄鹂能密语。\n休诉。\n有花能得几时斟。\n画作远山临碧水。", 
    "rhythmic": "定风波"
  }, 
  {
    "author": "黄庭坚", 
    "content": "歌舞阑珊退晚妆。\n主人情重更留汤。\n冠帽斜辞醉去，邀定，玉人纤手自磨香。\n又得尊前聊笑语。\n如许。\n短歌宜舞小红裳。\n宝马促归朱户闭。", 
    "rhythmic": "定风波"
  }, 
  {
    "author": "黄庭坚", 
    "content": "忆昔谪巴蛮。\n荔子亲攀。\n冰肌照映柘枝冠。\n日擘轻红三百颗，一味甘寒。\n重入鬼门关。\n也似人间。\n一双和叶插云鬟。\n赖得清湘燕玉面，同倚阑干。", 
    "rhythmic": "浪淘沙"
  }, 
  {
    "author": "黄庭坚", 
    "content": "夜永兰堂醺饮，半倚颓玉。\n烂熳坠钿堕履，是醉时风景，花暗烛残，欢意未阑，舞燕歌珠成断续。\n催茗饮、旋煮寒泉，露井瓶窦响飞瀑。\n纤指缓、连环动触。\n渐泛起、满瓯银粟。\n香引春风在手，似粤岭闽溪，初采盈掬。", 
    "rhythmic": "看花回"
  }, 
  {
    "author": "黄庭坚", 
    "content": "四时美景，正年少赏心，频启东阁。\n芳酒载盈车，喜朋侣簪合。\n杯觞交飞劝酬献，正酣饮、醉主公陈榻。\n坐来争奈，玉山未颓，兴寻巫峡。\n歌阑旋烧绛蜡。\n况漏转铜壶，烟断香鸭。\n犹整醉中花，借纤手重插。", 
    "rhythmic": "惜馀欢・惜余欢"
  }, 
  {
    "author": "黄庭坚", 
    "content": "苍颜华发。\n故山归计无因得。\n旧交新贵音书绝。\n惟有家人，犹作殷勤别。\n离亭欲去歌声咽。\n潇潇细雨凉生颊。", 
    "rhythmic": "醉落魄・一斛珠"
  }, 
  {
    "author": "黄庭坚", 
    "content": "月侧金盆堕水，雁回醉墨书空。\n君诗秀色雨园葱。\n想见衲衣寒拥。\n蚁穴梦魂人世，杨花踪迹风中。\n莫将社燕等秋鸿。\n处处春山翠重。", 
    "rhythmic": "西江月"
  }, 
  {
    "author": "黄庭坚", 
    "content": "宋玉短墙东畔，桃源落日西斜。\n浓妆下著绣帘遮。\n鼓笛相催清夜。\n转眄惊翻长袖，低徊细踏红靴。\n舞馀犹颤满头花。\n娇学男儿拜谢。", 
    "rhythmic": "西江月"
  }, 
  {
    "author": "黄庭坚", 
    "content": "凌台上青青麦。\n姑熟堂前馀翰墨。\n暂分一印管江山，稍为诸公分皂白。\n江山依旧云空碧。", 
    "rhythmic": "木兰花令"
  }, 
  {
    "author": "黄庭坚", 
    "content": "翰林本是神仙谪。\n落帽风流倾座席。\n坐中还有赏音人，能岸乌纱倾大白。\n江山依旧云横碧。", 
    "rhythmic": "木兰花令"
  }, 
  {
    "author": "黄庭坚", 
    "content": "青壶乃似壶中谪。\n万象光辉森宴席。\n红尘闹处便休休，不是个中无皂白。\n歌烦舞倦朱成碧。", 
    "rhythmic": "木兰花令"
  }, 
  {
    "author": "黄庭坚", 
    "content": "庾郎三九常安乐。\n使有万钱无处著。\n徐熙小鸭水边花，明月清风都占却。\n朱颜老尽心如昨。", 
    "rhythmic": "木兰花令"
  }, 
  {
    "author": "黄庭坚", 
    "content": "少年得意从军乐。\n晚岁天教闲处著。\n功名富贵久寒灰，翰墨文章新讳却。\n是非不用分今昨。", 
    "rhythmic": "木兰花令"
  }, 
  {
    "author": "黄庭坚", 
    "content": "凤舞团团饼。\n恨分破、教孤令。\n金渠体净，只轮慢碾，玉尘光莹。\n汤响松风，早减了、二分酒病。\n味浓香永。\n醉乡路、成佳镜。", 
    "rhythmic": "品令"
  }, 
  {
    "author": "黄庭坚", 
    "content": "对朝云，暮雨霏微，翠峰相倚。\n巫峡高唐，锁楚宫佳丽，蘸水朱门，半空霜戟，自一川都会。\n虏酒千杯，夷歌百转，迫人垂泪。\n人道黔南，去天尺五，望极神京，万重烟水。\n悬榻相迎，有风流千骑。", 
    "rhythmic": "醉蓬莱"
  }, 
  {
    "author": "黄庭坚", 
    "content": "画堂高会酒阑珊。\n倚栏干。\n霎时间。\n千里关山，常恨见伊难。\n及至而今相见了，依旧似、隔关山。\n倩人传语问平安。\n省愁烦。\n泪休弹。", 
    "rhythmic": "江城子"
  }, 
  {
    "author": "黄庭坚", 
    "content": "新来曾被眼奚搐。\n不甘伏。\n怎拘束。\n似梦还真，烦乱损心曲。\n见面暂时还不见，看不足、惜不足。\n不成欢笑不成哭。\n戏人目。\n远山蹙。", 
    "rhythmic": "江城子"
  }, 
  {
    "author": "黄庭坚", 
    "content": "春意渐归芳草。\n故国佳人，千里信沈音杳。\n雨润烟光，晚景澄明，极目危栏斜照。\n梦当年少。\n对樽前、上客邹枚，小鬟燕赵。\n共舞雪歌尘，醉里谈笑。\n花色枝枝争好。\n鬓丝年年渐老。\n如今遇风景，空瘦损、向谁道。", 
    "rhythmic": "逍遥乐"
  }, 
  {
    "author": "黄庭坚", 
    "content": "十载樽前谈笑。\n天禄故人年少。\n可是陆沈英俊地，看即锁窗批诏。\n此处忽相逢，潦倒秃翁同调。\n西顾郎官湖渺。\n事看庾楼人小。\n短艇绝江空怅望，寄得诗来高妙。\n梦去倚君傍，胡蝶归来清晓。", 
    "rhythmic": "离亭燕・离亭宴"
  }, 
  {
    "author": "黄庭坚", 
    "content": "暮雨阶砌。\n漏渐移、转添寂寞，点点心如碎。\n怨你又恋你。\n恨你惜你。\n毕竟教人怎生是。\n前欢算未已。\n奈向如今愁无计。\n为伊聪俊，销得人憔悴。\n这里诮睡里。", 
    "rhythmic": "归田乐引・归田乐"
  }, 
  {
    "author": "黄庭坚", 
    "content": "对景还销瘦。\n被个人、把人调戏，我也心儿有。\n忆我又唤我，见我嗔我，天生教人怎生受。\n看承幸厮勾。\n又是尊前眉峰皱。", 
    "rhythmic": "归田乐引・归田乐"
  }, 
  {
    "author": "黄庭坚", 
    "content": "引调得、甚今日心肠不恋家。\n宁宁地、思量他，思量他。\n两情各自肯，甚忙咱。", 
    "rhythmic": "归田乐令・归田乐"
  }, 
  {
    "author": "黄庭坚", 
    "content": "自见来，虚过却、好时好日。\n这尿粘腻得处煞是律。\n据眼前言定，也有十分七八。\n冤我无心除告佛。\n管人闲底，且放我快活ヵ。", 
    "rhythmic": "望远行"
  }, 
  {
    "author": "黄庭坚", 
    "content": "酒阑命友闲为戏。\n打揭儿、非常惬意。\n各自输赢只赌是。\n赏罚采、分明须记。\n小五出来无事。\n却跋翻和九底。", 
    "rhythmic": "鼓笛令"
  }, 
  {
    "author": "黄庭坚", 
    "content": "宝犀未解心先透。\n恼杀人、远山微皱。\n意淡言疏情最厚。\n枉教作、著行官柳。\n小雨勒花时候。\n抱琵琶、为谁清瘦。", 
    "rhythmic": "鼓笛令"
  }, 
  {
    "author": "黄庭坚", 
    "content": "见来两个宁宁地。\n眼厮打、过如拳踢。\n恰得尝些香甜底。\n苦杀人、遭谁调戏。\n腊月望州坡上地。\n冻著你、影村鬼。", 
    "rhythmic": "鼓笛令"
  }, 
  {
    "author": "黄庭坚", 
    "content": "见来便觉情於我。\n厮守著、新来好过。\n人道他家有婆婆。\n与一口、管教磨。\n副靖传语木大。\n鼓儿里、且打一和。", 
    "rhythmic": "鼓笛令"
  }, 
  {
    "author": "黄庭坚", 
    "content": "春去几时还。\n问桃李无言。\n燕子归栖风劲，梨雪乱西园。\n唯有月婵娟。", 
    "rhythmic": "好女儿"
  }, 
  {
    "author": "黄庭坚", 
    "content": "粉泪一行行。\n啼破晓来妆。\n懒系酥胸罗带，羞见绣鸳鸯。\n拟待不思量。", 
    "rhythmic": "好女儿"
  }, 
  {
    "author": "黄庭坚", 
    "content": "虚堂密候参同火，梨枣枝繁。\n深锁三关。\n不要樊姬与小蛮。\n遥知风雨更阑夜，犹梦巫山。\n浓丽清闲。\n晓镜新梳十二鬟。", 
    "rhythmic": "采桑子"
  }, 
  {
    "author": "黄庭坚", 
    "content": "投荒万里无归路，雪点鬓繁。\n度鬼门关。\n已拼儿童作楚蛮。\n黄云苦竹啼归去，绕荔枝山。\n蓬户身闲。\n歌板谁家教小鬟。", 
    "rhythmic": "采桑子"
  }, 
  {
    "author": "黄庭坚", 
    "content": "樱桃著子如红豆，不管春归。\n闻道开时。\n蜂惹香须蝶惹衣。\n楼台灯火明珠翠，酒恋歌迷。\n醉玉东西。\n少个人人暖被携。", 
    "rhythmic": "采桑子"
  }, 
  {
    "author": "黄庭坚", 
    "content": "城南城北看桃李，依倚年华。\n杨柳藏鸦。\n又是无言落花。\n春风一面长含笑，偷顾羞遮。\n分付谁家。\n把酒花前试问他。", 
    "rhythmic": "采桑子"
  }, 
  {
    "author": "黄庭坚", 
    "content": "济楚好得些。\n憔悴损、都是因它。\n那回得句闲言语，傍人尽道，你管又还鬼那人。\n得过口儿嘛。", 
    "rhythmic": "丑奴儿・采桑子"
  }, 
  {
    "author": "黄庭坚", 
    "content": "细腰宫外清明雨。\n云阳台上烟如缕。\n云雨暗巫山。\n流人殊未还。\n阿谁知此意。\n解遣双壶至。\n不是白头新。\n周郎旧可人。", 
    "rhythmic": "菩萨蛮"
  }, 
  {
    "author": "黄庭坚", 
    "content": "塞雁初来秋影寒。\n霜林风过叶声乾。\n龙山落帽千年事，我对西风犹整冠。\n兰委佩，菊堪餐。\n人情时事半悲欢。\n但将酩酊酬佳节，更把茱萸仔细看。", 
    "rhythmic": "鹧鸪天"
  }, 
  {
    "author": "黄庭坚", 
    "content": "节去蜂愁蝶不知。\n晓庭环绕折残枝。\n自然今日人心别，未必秋香一夜衰。\n无闲事，即芳期。\n菊花须插满头归。\n宜将酩酊酬佳节，不用登临送落晖。", 
    "rhythmic": "鹧鸪天"
  }, 
  {
    "author": "黄庭坚", 
    "content": "闻说君家有翠娥。\n施朱施粉总嫌多。\n背人语处藏珠履，得羞时整玉梭。\n拖远岫，压横波。\n何时传酒更传歌。\n为君写就黄庭了，不要山阴道士鹅。", 
    "rhythmic": "鹧鸪天"
  }, 
  {
    "author": "黄庭坚", 
    "content": "对景惹起愁闷。\n染相思、病成方寸。\n是阿谁先有意，阿谁薄。\n斗顿恁、少喜多嗔。\n合下休传音问。\n你有我、我无你分。", 
    "rhythmic": "少年心"
  }, 
  {
    "author": "黄庭坚", 
    "content": "心里人人，暂不见、霎时难过。\n天生你要憔悴我。\n把心头从前鬼，著手摩挲。\n抖擞了、百病销磨。\n见说那厮脾鳖热。\n大不成我便与拆破。", 
    "rhythmic": "少年心"
  }, 
  {
    "author": "黄庭坚", 
    "content": "几日无书，举头欲问西来燕。\n世情梦幻。\n复作如斯观。\n自叹人生，分合常相半。\n戎虽远。\n念中相见。\n不托鱼和雁。", 
    "rhythmic": "点绛唇"
  }, 
  {
    "author": "黄庭坚", 
    "content": "罗带双垂，妙香长恁携纤手。\n半妆红豆。\n各自相思瘦。\n闻道伊家，终日眉儿皱。\n不能勾。\n泪珠轻溜。\n损揉蓝袖。", 
    "rhythmic": "点绛唇"
  }, 
  {
    "author": "黄庭坚", 
    "content": "诸将说封侯。\n短笛长歌独倚楼。\n万事尽随风雨去，休休。\n戏马台南金络头。\n催酒莫迟留。\n酒味今秋似去秋。\n花向老人头上笑，羞羞。\n白发簪花不解愁。", 
    "rhythmic": "南乡子"
  }, 
  {
    "author": "黄庭坚", 
    "content": "槐绿低窗暗，榴红照眼明。\n玉人邀我少留行。\n无奈一帆烟雨、画船轻。\n柳叶随歌皱，梨花与泪倾。\n别时不似见时情。\n今夜月明江上、酒初醒。", 
    "rhythmic": "南歌子"
  }, 
  {
    "author": "黄庭坚", 
    "content": "体妖娆，鬟婀娜。\n玉甲银筝照座。\n危柱促，曲声残。\n王孙带笑看。\n休休休，莫莫莫。\n愁拨个丝中索。\n了了了，玄玄玄。\n山僧无碗禅。", 
    "rhythmic": "更漏子"
  }, 
  {
    "author": "黄庭坚", 
    "content": "歌罢酒阑时，潇洒座中风色。\n主礼到君须尽，奈宾朋南北。\n暂时分散总寻常，难堪久离拆。\n不似建溪春草，解留连佳客。", 
    "rhythmic": "好事近"
  }, 
  {
    "author": "黄庭坚", 
    "content": "一弄醒心弦，情在两山斜叠。\n弹到古人愁处，有真珠承睫。\n使君来去本无心，休泪界红颊。\n自恨老来憎酒，负十分金叶。", 
    "rhythmic": "好事近"
  }, 
  {
    "author": "黄庭坚", 
    "content": "不见片时霎，魂梦镇相随著。\n因甚近新无据，误窃香深约。\n思量模样憎儿，恶又怎生恶。\n终待共伊相见，与佯佯奚落。", 
    "rhythmic": "好事近"
  }, 
  {
    "author": "黄庭坚", 
    "content": "见晚情如旧，交疏分已深。\n舞时歌处动人心。\n烟水数年魂梦，无处可追寻。\n昨夜灯前见，重题汉上襟。\n便愁云雨又难寻。", 
    "rhythmic": "喝火令"
  }, 
  {
    "author": "黄庭坚", 
    "content": "江南一雁横秋水。\n叹咫尺、断行千里。\n回纹机上字纵横，欲寄远、凭谁是。\n谢客池塘春都未。", 
    "rhythmic": "留春令"
  }, 
  {
    "author": "黄庭坚", 
    "content": "天气把人。\n落絮游丝时候。\n茶饭可曾，镜中赢得销瘦。\n生受。", 
    "rhythmic": "宴桃源・如梦令"
  }, 
  {
    "author": "黄庭坚", 
    "content": "携手青云路稳，天声迤逦传呼。\n袍笏恩章乍赐，春满皇都。", 
    "rhythmic": "雪花飞"
  }, 
  {
    "author": "黄庭坚", 
    "content": "总领神仙侣。\n齐到青云歧路。\n丹禁风微，咫尺谛闻天语。\n尽荣遇。\n看即如龙变化，一掷灵梭风雨。\n真游处。\n上苑寻春去。\n芳草芊芊迎步。\n几曲笙歌，樱桃艳里欢聚。", 
    "rhythmic": "下水船"
  }, 
  {
    "author": "黄庭坚", 
    "content": "脱霜披茜初登第。\n名高得意。\n樱桃荣宴玉墀游，领群仙行缀。\n佳人何事轻相戏。\n道得之何济。\n君家声誉古无双，且均平居二。", 
    "rhythmic": "贺圣朝"
  }, 
  {
    "author": "黄庭坚", 
    "content": "烟中一线来时路。\n极目送、归鸿去。\n第四阳关云不度。\n山胡新啭，子规言语。\n正在人愁处。\n忧能损性休朝暮。\n忆我当年醉时句。\n渡水穿云心已许。", 
    "rhythmic": "青玉案"
  }, 
  {
    "author": "黄庭坚", 
    "content": "把我身心，为伊烦恼，算天便知。\n恨一回相见，百方作计，未能偎倚，早觅东西。\n镜里拈花，水中捉月，觑著无由得近伊。\n添憔悴，镇花销翠减，玉瘦香肌。\n奴儿。\n又有行期。\n你去即无妨我共谁。\n向眼前常见，心犹未足，怎生禁得，真个分离。\n地角天涯，我随君去。\n掘井为盟无改移。\n君须是，做些儿相度，莫待临时。", 
    "rhythmic": "沁园春"
  }, 
  {
    "author": "黄庭坚", 
    "content": "苑边花外。\n记得同朝退。\n飞骑轧，鸣珂碎。\n齐歌云绕扇，赵舞风回带。\n岩鼓断，杯盘狼藉犹相对。\n洒泪谁能会。\n醉卧藤阴盖。\n人已去，词空在。\n兔园高宴悄，虎观英游改。\n重感慨，波涛万顷珠沈海。", 
    "rhythmic": "千秋岁"
  }, 
  {
    "author": "黄庭坚", 
    "content": "世间好事。\n恰恁厮当对。\n乍夜永，凉天气。\n雨稀帘外滴，香篆盘中字。\n长入梦，如今见也分明是。\n欢极娇无力，玉软花坠。\n钗袖，云堆臂。\n灯斜明媚眼，汗浃瞢腾醉。\n奴奴睡，奴奴睡也奴奴睡。", 
    "rhythmic": "千秋岁"
  }, 
  {
    "author": "黄庭坚", 
    "content": "心情老懒。\n对歌对舞，犹是当时眼。\n巧笑靓妆，近我衰容华鬓。\n似扶著、卖卜算。\n思量好个当年见。\n催酒催更，只怕归期短。\n饮散灯稀，背锁落花深院。\n好杀人、天不管。", 
    "rhythmic": "河传"
  }, 
  {
    "author": "黄庭坚", 
    "content": "江水西头隔烟树。\n望不见、江东路。\n思量只有梦来去。\n更不怕、江阑住。\n灯前写了书无数。\n算没个、人传与。", 
    "rhythmic": "望江东"
  }, 
  {
    "author": "黄庭坚", 
    "content": "碧天露洗春容净。\n淡月晓收残晕。\n花上密烟飘尽。\n花底莺声嫩。\n云归楚峡厌厌困。\n两点遥山新恨。\n和泪暗弹红粉。\n生怕人来问。", 
    "rhythmic": "桃源忆故人"
  }, 
  {
    "author": "黄庭坚", 
    "content": "要见不得见，要近不得近。\n试问得君多少怜，管不解、多於恨。\n禁止不得泪，忍管不得闷。\n天上人间有底愁，向个里、都谙尽。", 
    "rhythmic": "卜算子"
  }, 
  {
    "author": "黄庭坚", 
    "content": "海角芳菲留不住。\n笔下风生，吹入青云去。\n仙籍有名天赐与。\n致君事业安排取。\n要识世间平坦路。\n当使人人，各有安身处。\n黑发便逢尧舜主。\n笑人白首耕南亩。", 
    "rhythmic": "蝶恋花"
  }, 
  {
    "author": "黄庭坚", 
    "content": "飞鹊台前晕翠蛾。\n千金新买帝青螺。\n最难如意为情多。\n几处泪痕留醉袖，一春愁思近横波。\n远山低尽不成歌。", 
    "rhythmic": "浣溪沙"
  }, 
  {
    "author": "黄庭坚", 
    "content": "一叶扁舟卷画帘。\n老妻学饮伴清谈。\n人传诗句满江南。\n林下猿垂窥涤砚，岩前鹿卧看收帆。\n杜鹃声乱水如环。", 
    "rhythmic": "浣溪沙"
  }, 
  {
    "author": "黄庭坚", 
    "content": "小桃灼灼柳。\n春色满江南。\n雨晴风暖烟淡，天气正醺酣。\n山泼黛，水蓝。\n翠相搀。\n歌楼酒旆，故故招人，权典青衫。", 
    "rhythmic": "诉衷情"
  }, 
  {
    "author": "黄庭坚", 
    "content": "旋揎玉指著红靴。\n宛宛斗弯讹。\n天然自有殊态，供愁黛、不须多。\n分远岫，压横波。\n妙难过。\n自枕处，独倚阑时，不奈颦何。", 
    "rhythmic": "诉衷情"
  }, 
  {
    "author": "黄庭坚", 
    "content": "珠帘绣幕卷轻霜。\n呵手试梅妆。\n都缘自有离恨，故画作、远山长。\n思往事，惜流光。\n恨难忘。\n未歌先敛，欲笑还颦，最断人肠。", 
    "rhythmic": "诉衷情"
  }, 
  {
    "author": "黄庭坚", 
    "content": "夜深记得临歧语。\n说花时、归来去。\n教人每日思量，到处与谁分付。\n其奈冤家无定据。\n约云朝、又还雨暮。\n将泪入鸳衾，总不成行步。\n元来也解知思虑。\n一封书、深相许。\n情知玉帐堪欢，为向金门进取。\n直待腰金拖紫後，有夫人、县君相与。\n争奈会分疏，没嫌伊门路。", 
    "rhythmic": "昼夜乐"
  }, 
  {
    "author": "黄庭坚", 
    "content": "谁道秋来烟景素。\n任游人不顾。\n一番时态一番新，到得意、皆欢慕。\n紫萸黄菊繁华处。", 
    "rhythmic": "一落索"
  }, 
  {
    "author": "黄庭坚", 
    "content": "风力驱寒，云容呈瑞，晓来到处花飞。\n遍装琼树，春意到南枝。\n便是渔蓑旧画，纶竿重、横玉低垂。\n今宵里，香闺邃馆，幽赏事偏宜。\n风流，金马客，歌鬟醉拥，乌帽斜。\n问人间何处，鹏运天池。\n且共周郎按曲，音微误、首已先回。\n同心事，丹山路稳，长伴彩鸾归。", 
    "rhythmic": "满庭芳"
  }, 
  {
    "author": "黄庭坚", 
    "content": "细细风清撼竹，迟迟日暖开花。\n香帏深卧醉人家。\n媚语娇声娅姹。\n姹娅声娇语媚，家人醉卧深帏。\n香花开暖日迟迟。\n竹撼清风细细。", 
    "rhythmic": "西江月"
  }, 
  {
    "author": "黄庭坚", 
    "content": "", 
    "rhythmic": "失调名"
  }, 
  {
    "author": "黄庭坚", 
    "content": "潇洒荐冰盘，满座暗惊香集。\n久後一般风味，问几人知得。\n画堂饮散已归来，清润转更惜。\n留取酒醒时候，助茗瓯春色。", 
    "rhythmic": "好事近"
  }, 
  {
    "author": "黄庭坚", 
    "content": "环滁皆山也。\n望蔚然深秀，琅琊山也。\n山行六七里，有翼然泉上，醉翁亭也。\n翁之乐也。\n得之心、寓之酒也。\n更野芳佳木，风高日出，景无穷也。\n游也。\n山肴野蔌，酒冽泉香，沸筹觥也。\n太守醉也。\n喧哗众宾欢也。\n况宴酣之乐、非丝非竹，太守乐其乐也。\n问当时、太守为谁，醉翁是也。", 
    "rhythmic": "瑞鹤仙"
  }, 
  {
    "author": "黄庭坚", 
    "content": "朝来风日，陡觉春衫便。\n翠柳艳明眉，戏秋千、谁家倩盼。\n烟匀露洗，草色媚横塘，平沙软。\n雕轮转。\n行乐闻弦管。\n追思年少，走马寻芳伴。\n一醉几缠头，过扬州、珠帘尽卷。\n而今老矣，花似雾中看，欢喜浅。\n天涯远。\n信马归来晚。", 
    "rhythmic": "蓦山溪"
  }, 
  {
    "author": "黄庭坚", 
    "content": "梅凋粉，柳摇金。\n微雨轻风敛陌尘。\n厚约深盟何处诉，除非重见那人人。", 
    "rhythmic": "捣练子"
  }, 
  {
    "author": "贺铸", 
    "content": "浮动花钗影鬓烟。\n浅妆浓笑有馀妍。\n酒醺檀点语凭肩。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "两点春山一寸波。\n当筵娇甚不成歌。\n动人情态可须多。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "清浅陂塘藕叶乾。\n细风蔬雨鹭鸶寒。\n半垂帘幕倚阑干。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "楼角初销一缕霞。\n淡黄杨柳暗栖鸦。\n玉人和月摘梅花。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "团扇单衣杨柳陌。\n花似春风□无迹。\n赖白玉香奁供汾泽。\n借秀色。\n添春色。\n借秀色。\n添春色。\n云幕华灯张绮席。\n半醉客。\n留醒客。\n半醉客。\n留醒客。\n渐促膝倾鬟琴差拍。\n问此夕。\n知何夕。", 
    "rhythmic": "相思引"
  }, 
  {
    "author": "贺铸", 
    "content": "牛渚天门险。\n限南北、七雄豪占。\n清雾敛。\n与闲人登览。\n待月上潮平波滟滟。\n塞管轻吹新阿滥。", 
    "rhythmic": "天门谣"
  }, 
  {
    "author": "贺铸", 
    "content": "风软香迟，花深漏短。\n可怜宵、画堂春半。\n碧纱窗影，卷帐蜡灯红，鸳枕畔。\n密写乌丝一段。\n采苹溪晚。\n拾翠沙空，尽愁倚、梦云飞观。", 
    "rhythmic": "献金杯・厌金杯"
  }, 
  {
    "author": "贺铸", 
    "content": "阴晴未定。\n薄日烘云影。\n临水朱门花一径。\n尽日鸟啼人静。\n厌厌几许春情。\n可怜老去兰成。\n看取镊残双鬓，不随芳草重生。", 
    "rhythmic": "清平乐"
  }, 
  {
    "author": "贺铸", 
    "content": "小桃初谢。\n双燕还来也。\n记得年时寒食下。\n紫陌青门游冶。\n楚城满目春华。\n可堪游子思家。\n惟有夜来归梦，不知身在天涯。", 
    "rhythmic": "清平乐"
  }, 
  {
    "author": "贺铸", 
    "content": "湖上秋深藕叶黄。\n清霜销瘦损垂杨。\n洲嘴嫩沙斜照暖，睡鸳鸯。\n红粉莲娃何处在，西风不为管馀香。\n今夜月明闻水调，断人肠。", 
    "rhythmic": "摊破浣溪沙・山花子"
  }, 
  {
    "author": "贺铸", 
    "content": "双凤箫声隔彩霞。\n朱门深闭七香车。\n何处探春寻旧约，谢娘家。\n旖旎细风飘水麝，玲珑残雪浸山茶。\n饮罢西厢帘影外，玉蟾斜。", 
    "rhythmic": "摊破浣溪沙・山花子"
  }, 
  {
    "author": "贺铸", 
    "content": "皎镜平湖三十里。\n碧玉山围四际。\n莲荡香风里。\n彩鸳鸯觉双飞起。\n明月多情随舵尾。\n偏照空床翠被。", 
    "rhythmic": "惜双双・惜分飞"
  }, 
  {
    "author": "贺铸", 
    "content": "紫府东风放夜时。\n步莲李伴人归。\n五更钟动笙歌散，十里月明灯火稀。\n香苒苒，梦依依。", 
    "rhythmic": "思越人・朝天子"
  }, 
  {
    "author": "贺铸", 
    "content": "怊怅离亭断采襟。\n碧云明月两关心。\n几行书尾情何限，一尺裙腰瘦不禁。\n遥夜半，曲房深。", 
    "rhythmic": "思越人・朝天子"
  }, 
  {
    "author": "贺铸", 
    "content": "冬冬鼓动，花外沈残漏。\n华月万枝灯，还清昼。\n广陌衣香度，飞盖影、相先後。\n个处频回首。\n锦房西去，期约武陵西口。\n当时早恨欢难偶。\n可堪流浪远，分携久。\n小畹兰英在，轻付与、何人手。", 
    "rhythmic": "鹤冲天"
  }, 
  {
    "author": "贺铸", 
    "content": "飘径梅英雪未融。\n芳菲消息到，杏梢红。\n隔年欢事水西东。\n凝思久，不语坐书空。\n回想夹城中。\n采山箫鼓沸，绮罗丛。", 
    "rhythmic": "小重山"
  }, 
  {
    "author": "贺铸", 
    "content": "少年侠气，交结五都雄。\n肝胆洞。\n毛发耸。\n立谈中。\n死生同。\n一诺千金重。\n推翘勇。\n衿豪踪。\n轻盖拥。\n聊飞。\n斗城东。\n轰饮酒炉，春色浮寒瓮。\n吸海垂虹。\n闲呼鹰嗾犬，白羽摘雕弓。\n狡穴俄空。\n乐匆匆。\n似黄粱梦。\n辞丹凤。\n明月共。\n漾孤篷。\n官冗从。\n怀倥偬。\n落尘笼。\n薄书从。\n弁如云众。\n共粗用。\n忽奇功。\n笳鼓动。\n渔阳弄。\n思悲翁。\n不请长缨，系取天娇种。\n剑吼西风。", 
    "rhythmic": "六州歌头"
  }, 
  {
    "author": "贺铸", 
    "content": "翠参差拂水风。\n暖云如絮扑低空。\n丽人波脸觉春融。\n缨挂宝钗初促席，檀高微注玉杯红。\n芳醪何似此情浓。", 
    "rhythmic": "浣溪沙"
  }, 
  {
    "author": "贺铸", 
    "content": "云母窗前歇绣针。\n低鬟凝思坐调琴。\n玉纤纤按十三金。\n归卧文园犹带酒，柳花飞度画堂阴。\n只凭双燕话春心。", 
    "rhythmic": "浣溪沙"
  }, 
  {
    "author": "贺铸", 
    "content": "叠鼓新歌百样娇。\n铜丸玉腕促云谣。\n揭帘飞瓦雹声焦。\n九渠池边杨柳陌，香轮轧轧马箫箫。\n细风妆面酒痕销。", 
    "rhythmic": "浣溪沙"
  }, 
  {
    "author": "贺铸", 
    "content": "麝熏微度绣芙蓉。\n翠衾重。\n画堂空。\n前夜偷期，相见却匆匆。\n心事两知何处问，依约是，梦中逢。\n坐疑行听竹窗风。\n出帘栊。\n杳无踪。", 
    "rhythmic": "江城子"
  }, 
  {
    "author": "贺铸", 
    "content": "一叶忽惊秋。\n分付东流。\n殷勤为过白苹洲。\n洲上小楼帘半卷，应认归舟。\n回首恋朋游。\n迹去心留。\n歌尘萧散梦云收。\n惟有尊前曾见月，相伴人愁。", 
    "rhythmic": "浪淘沙"
  }, 
  {
    "author": "贺铸", 
    "content": "佩环声认腰肢软。\n风里麝熏知近远。\n此身常羡玉妆台，得见晓来梳画面。\n回廊几步通深院。", 
    "rhythmic": "木兰花・玉楼春"
  }, 
  {
    "author": "贺铸", 
    "content": "银黄雁柱香檀拨。\n镂板三声催细抹。\n舞腰轻怯绛裙长，羞按筑球花十八。\n东城柳岸匆匆发。", 
    "rhythmic": "木兰花・玉楼春"
  }, 
  {
    "author": "贺铸", 
    "content": "小院朱扉开一扇。\n内样新妆，镜里分明见。\n眉晕半深唇注浅。\n朵云冠子偏宜面。\n被掩芙蓉熏麝煎。\n帘影沈沈，祗有双飞燕。\n心事向人犹腼腆。\n强来窗下寻针线。", 
    "rhythmic": "蝶恋花"
  }, 
  {
    "author": "贺铸", 
    "content": "薄雨初寒，斜照弄晴，春意空阔。\n长亭柳色缠黄，远客一枝先折。\n烟横水际，映带几点归鸦，东风销尽龙沙雪。\n还记初关来，恰而今时节。\n将发。\n画楼芳酒，红泪清歌，顿成清别。\n已是经年，杳杳音尘多绝。", 
    "rhythmic": "石州引・石州慢"
  }, 
  {
    "author": "贺铸", 
    "content": "", 
    "rhythmic": "失调名"
  }, 
  {
    "author": "贺铸", 
    "content": "", 
    "rhythmic": "失调名"
  }, 
  {
    "author": "贺铸", 
    "content": "簪花照镜。\n客鬓萧萧都不整。\n拟倩东□。\n化作尊前如梦云。\n风香月影。\n信是瑶台清夜永。\n深闭重门。\n牵绊刘郎别後魂。", 
    "rhythmic": "减字木兰花"
  }, 
  {
    "author": "贺铸", 
    "content": "为问宛溪桥畔柳。\n拂水倡条，几赠行人手。\n一样叶眉偏解皱。\n白绵飞尽因谁瘦。\n今日离亭还对酒。\n唱断青青，好去休回首。", 
    "rhythmic": "凤栖梧・蝶恋花"
  }, 
  {
    "author": "贺铸", 
    "content": "斗酒才供泪，扁舟只载愁。\n画桥青柳小朱楼。\n犹记出城车马、为迟留。\n有恨花空委，无情水自流。", 
    "rhythmic": "南柯子・南歌子"
  }, 
  {
    "author": "贺铸", 
    "content": "厌莺声到枕，花气动帘，醉魂愁梦相半。\n被惜馀薰，带惊剩眼。\n几许伤春春晚。\n泪竹痕鲜，佩兰香老，湘天浓暖。\n记小江、风月佳时，屡约非烟游伴。\n须信鸾弦易断。\n奈云和再鼓，曲终人远。\n认罗袜无踪，旧处弄波清浅。\n青翰棹舣，白苹洲畔。", 
    "rhythmic": "望湘人"
  }, 
  {
    "author": "贺铸", 
    "content": "杨花落。\n燕子横川朱阁。\n常恨春醪如水薄。\n闲愁无处著。\n绿野带江山络角。\n桃叶参差前约。\n历历短樯沙外泊。\n东风晚来恶。", 
    "rhythmic": "谒金门"
  }, 
  {
    "author": "贺铸", 
    "content": "几许伤春春复暮。\n杨柳清阴，偏碍游丝度。\n天际小山桃叶步。\n白苹花满湔裙处。\n竟日微吟长短句。\n帘影灯昏，心寄胡琴语。\n数点雨声风约住。\n朦胧淡月云来去。", 
    "rhythmic": "蝶恋花"
  }, 
  {
    "author": "贺铸", 
    "content": "思前别。\n记时节。\n美人颜色如花发。\n美人归。\n天一涯。\n娟娟娥，三五满还亏。\n翠眉蝉鬓生离诀。\n遥望青楼心欲绝。\n梦中寻。\n卧巫云。\n觉来珠泪，滴向湘水深。\n愁无已。\n奏绿绮。\n历历高山与流水。\n妙通神。\n觉知音。\n不知暮雨朝云、何山岑。\n相思无计堪可比。\n珠箔雕阑集千里。\n漏将分。", 
    "rhythmic": "小梅花・梅花引"
  }, 
  {
    "author": "贺铸", 
    "content": "牛女相望处，星桥不碍东西。\n重墙未抵蓬山远，却恨画楼低。", 
    "rhythmic": "乌啼月・乌夜啼"
  }, 
  {
    "author": "贺铸", 
    "content": "一笛清风弄袖，新月梳云缕。\n澄凉夜色，缠过几点黄昏雨。\n侠少朋游，正喜九陌消尘土。\n鞭穗袅、紫骝花步。\n过朱户。\n认得宫妆，为谁重扫新眉妩。\n徘徊片响难问，桃李都无语。", 
    "rhythmic": "簇水近"
  }, 
  {
    "author": "贺铸", 
    "content": "雪絮雕章。\n梅粉华妆。\n小芒台、榧机罗湘素，鼓铜蟾砚滴，金雕琴写，玉燕钗梁。", 
    "rhythmic": "画眉郎・好女儿"
  }, 
  {
    "author": "贺铸", 
    "content": "乔家深闭郁金堂。\n朝镜事梅妆。\n云鬟翠钿浮动，微步拥钗梁。\n情尚秘，色犹庄。", 
    "rhythmic": "试周郎・诉衷情"
  }, 
  {
    "author": "贺铸", 
    "content": "湖上兰舟暮发。\n扬州梦断灯明灭。\n想见琼花开似雪。\n帽檐香，玉纤纤，曾为折。\n渔管吹还咽。\n问何意、煎人愁绝。", 
    "rhythmic": "新念别・夜游宫"
  }, 
  {
    "author": "贺铸", 
    "content": "溪声急。\n无数落花漂出。\n燕子分泥蜂酿蜜。\n迟迟艳风日。\n须信芳菲随失。\n况复佳期难必。\n拟把此情书万一。\n愁多翻阁笔。", 
    "rhythmic": "谒金门"
  }, 
  {
    "author": "贺铸", 
    "content": "冷香浮动。\n望处欲声胡蝶梦。\n晓日。\n愁见凝酥暖渐融。\n鼓催歌送。\n芳酒一尊谁与共。\n寂寞墙东。\n门掩黄昏满院风。", 
    "rhythmic": "减字木兰花"
  }, 
  {
    "author": "贺铸", 
    "content": "锦鞯未弦瑟瑟徽。\n玉纤新拟凤双飞。\n缥缈烛烟花暮暗，就更衣。\n约略整环钗影动，迟回顾步佩声微。\n宛是春风胡蝶舞，带香归。", 
    "rhythmic": "摊破浣溪沙・山花子"
  }, 
  {
    "author": "赵仲御", 
    "content": "管声催。\n人报道、嫦娥步月来。\n凤灯鸾矩，寒轻廉箔，光泛楼台。\n万年春未老，更帝乡日月蓬莱。\n从仙仗，看星河银界，锦绣天街。\n欢陪。\n千官万骑，九霄人在五云堆。\n紫袍光里，星球宛转，花影徘徊。\n未央宫漏水，散异香、龙阙崔嵬。", 
    "rhythmic": "瑶台第一层"
  }, 
  {
    "author": "仲殊", 
    "content": "清江平淡，疏雨和烟染。\n春在广寒宫，付江梅、先开素艳。\n年年第一，相见越溪东，云体态，雪精神，不把年华占。\n山亭水榭，别恨多销黯。\n又是主人来，更不辜、香心一点。\n题诗才思，清似玉壶冰，轻回顾，落尊前，桃杏声华减。", 
    "rhythmic": "蓦山溪"
  }, 
  {
    "author": "仲殊", 
    "content": "斜日平山寒已薄。\n雪过松梢，犹有残英落。\n晚色际天天似幕。\n一尊先与东风约。\n邀得红梅同宴乐。\n酒面融春，春满纤纤萼。", 
    "rhythmic": "鹊踏枝・蝶恋花"
  }, 
  {
    "author": "仲殊", 
    "content": "春遇瑶池，长空飞下残英片。\n素光围练。\n寒透笙歌院。\n莫把寿阳，妆信传书箭。\n掩香面。\n汉宫寻遍。\n月里还相见。", 
    "rhythmic": "点绛唇"
  }, 
  {
    "author": "仲殊", 
    "content": "十里青山远，潮平陆带沙。\n数声啼鸟怨年华。\n又是凄凉时候、在天涯。\n白露收残暑，清风衬晚霞。\n绿杨堤畔闹荷花。\n记得年时沽酒、那人家。", 
    "rhythmic": "南歌子"
  }, 
  {
    "author": "仲殊", 
    "content": "谁将妙笔。\n写就素缣三百匹。\n天下应无。\n此是钱塘江上图。\n一般奇绝。\n云淡天低秋夜月。\n费尽丹青。\n只这些儿画不成。", 
    "rhythmic": "减字木兰花"
  }, 
  {
    "author": "仲殊", 
    "content": "江南三月。\n犹有枝头千点雪。\n邀上芳尊。\n却占东君一半春。\n尊前眼底。\n南国风光都在此。\n移过江来。\n从此江南不复开。", 
    "rhythmic": "减字木兰花"
  }, 
  {
    "author": "仲殊", 
    "content": "解舞清平乐，如今说向谁。\n红炉片雪上钳锤。\n打就金毛狮子、也堪疑。\n木女明开眼，泥人暗皱眉。\n蟠桃已是著花迟。\n不向春风一笑、待何时。", 
    "rhythmic": "南歌子"
  }, 
  {
    "author": "仲殊", 
    "content": "浓润侵衣，暗香飘砌。\n雨中花色添憔悴。\n凤鞋湿透立多时，不言不语厌厌地。\n眉上新愁，手中文字。\n因何不倩鳞鸿寄。\n想伊只诉薄情人，官中谁管闲公事。", 
    "rhythmic": "踏莎行"
  }, 
  {
    "author": "仲殊", 
    "content": "丛霄逸韵祥烟渺。\n摇金翠、玲珑三岛。\n地控全吴，山横旧楚春来早。\n千里断云芳草。\n六朝遗恨连江表。\n都分付、倚楼吟啸。", 
    "rhythmic": "金蕉叶"
  }, 
  {
    "author": "仲殊", 
    "content": "花戟云幡拥上方。\n画帘风细度春香。\n银色界前多远景。\n人静。\n铁城西面又斜阳。\n山色入江流不尽，古今一梦莫思量。\n故里无家归去懒。", 
    "rhythmic": "定风波"
  }, 
  {
    "author": "仲殊", 
    "content": "北固山前波浪远。\n铁瓮城头，画角残声短。\n促酒溅金催小宴。\n灯摇蜡焰香风软。\n落日烟霞晴满眼。\n欲仗丹青，巧笔彤牙管。\n解写伊川山色浅。\n谁能画得江天晚。", 
    "rhythmic": "蝶恋花"
  }, 
  {
    "author": "仲殊", 
    "content": "南徐好，鼓角乱云中。\n金地浮山星雨点，铁城横锁瓮三重。\n开国旧夸雄。\n春过後，佳气荡晴空。", 
    "rhythmic": "南徐好"
  }, 
  {
    "author": "仲殊", 
    "content": "南徐好，城里小花山。\n淡薄融香松滴露，萧疏笼翠竹生烟。\n风月共闲闲。\n金晕暗，灯火小红莲。", 
    "rhythmic": "南徐好"
  }, 
  {
    "author": "仲殊", 
    "content": "南徐好，桥下渌波平。\n画柱千年尝有鹤，垂杨三月未闻莺。\n行乐过清明。\n南北岸，花市管弦声。", 
    "rhythmic": "南徐好"
  }, 
  {
    "author": "仲殊", 
    "content": "南徐好，溪上百花堆。\n宴罢歌声随水去，梦回春色入门来。\n芳草遍池台。\n文彩动，奎璧烂昭回。\n玉殿仪刑推旧德。", 
    "rhythmic": "南徐好"
  }, 
  {
    "author": "仲殊", 
    "content": "南徐好，春坞锁池亭。\n山送云来长入梦，水浮花去不知名。\n烟草上东城。\n歌榭外，杨柳晚青青。", 
    "rhythmic": "南徐好"
  }, 
  {
    "author": "仲殊", 
    "content": "南徐好，多景在楼前。\n京口万家寒食日，淮南千里夕阳天。\n天际几重山。\n莺啼处，人倚画阑干。", 
    "rhythmic": "南徐好"
  }, 
  {
    "author": "仲殊", 
    "content": "南徐好，浮玉旧花宫。\n琢破琉璃闲世界，化城楼阁在虚空。\n香雾锁重重。\n天共水，高下混相通。", 
    "rhythmic": "南徐好"
  }, 
  {
    "author": "仲殊", 
    "content": "南徐好，樽酒上西楼。\n调鼎勋庸还世事，镇江旌节从仙游。\n楼下水空流。\n桃李在，花月更悠悠。", 
    "rhythmic": "南徐好"
  }, 
  {
    "author": "仲殊", 
    "content": "南徐好，桥下绿杨村。\n两谢风流称郡守，二苏家世作州民。\n文彩动星辰。\n书万卷，今日富儿孙。", 
    "rhythmic": "南徐好"
  }, 
  {
    "author": "仲殊", 
    "content": "南徐好，直下控淮津。\n山放凝云低凤翅，潮生轻浪卷龙鳞。\n清洗古今愁。\n天尽处，风水接西滨。", 
    "rhythmic": "南徐好"
  }, 
  {
    "author": "仲殊", 
    "content": "", 
    "rhythmic": "失调名"
  }, 
  {
    "author": "仲殊", 
    "content": "水枫叶下，乍湖光清浅。\n凉生商素。\n西帝宸游罗翠盖，拥出三千宫女。\n绛采娇春，铅华掩昼，占断鸳鸯浦。\n歌声摇曳，浣沙人在何处。\n别岸孤袅一枝，广寒宫殿，冷落栖愁苦。\n雪艳冰肌羞淡泊，偷把胭脂匀注。\n媚脸笼霞，芳心泣露，不肯为云雨。\n金波影里，为谁长恁凝伫。", 
    "rhythmic": "念奴娇"
  }, 
  {
    "author": "仲殊", 
    "content": "年芳已远，凉夏疏疏雨。\n菊占此时开，背佳期、清秋何处。\n滴成金豆，弹破栗文圆，临水槛，倚风亭，全胜东篱暮。\n茱萸未结，谁是多情侣。\n菖叶与葵花，也相饶、也□羞妒。\n主人著意，何必念登高，浮酒面，解烦襟，消尽当筵暑。", 
    "rhythmic": "蓦山溪"
  }, 
  {
    "author": "仲殊", 
    "content": "青条绿叶。\n结起蓬瀛连万叠。\n风引飘飘。\n下有红波引六鳌。\n五城烟敛。\n剪碎采云红点点。\n帖在山腰。\n旁有斑斑雪未消。", 
    "rhythmic": "减字木兰花"
  }, 
  {
    "author": "仲殊", 
    "content": "楚客才华为发扬。\n深林著意不相忘。\n梦成燕国正芬芳。\n莫把品名闲议拟，且看青凤羽毛长。\n十分领取面前香。", 
    "rhythmic": "浣溪沙"
  }, 
  {
    "author": "仲殊", 
    "content": "轻红蔓引丝多少。\n剪青兰叶巧。\n人向月中归，留下星钿，弹破真珠小。\n等闲不管春知道。\n多著绣帘围绕。\n只恐被东风，偷得馀香，分付闲花草。", 
    "rhythmic": "醉花阴"
  }, 
  {
    "author": "仲殊", 
    "content": "味过华林芳蒂，色兼阳井沈朱。\n轻匀绛蜡裹团酥。\n不比人间甘露。\n神鼎十分火枣，龙盘三寸红珠。\n清含冰蜜洗云腴。\n只恐身轻飞去。", 
    "rhythmic": "西江月"
  }, 
  {
    "author": "仲殊", 
    "content": "飞香漠漠帘帷暖。\n一线水沈烟未断。\n红楼西畔小阑干，尽日倚阑人已远。\n黄梅雨入芭蕉晚。", 
    "rhythmic": "玉楼春"
  }, 
  {
    "author": "仲殊", 
    "content": "一番雨过年芳浅。\n袅袅心情懒。\n章台人过马嘶声。\n小眉不盏恨盈盈。\n怨清明。\n烟柔露软湖东岸。\n恼乱春风惯。\n一声莺是故园莺。\n及至如今□闻处、又多情。", 
    "rhythmic": "虞美人"
  }, 
  {
    "author": "仲殊", 
    "content": "黄金线软，玉露声轻润。\n青头破出芽，拂烟痕、一枝犹嫩。\n东风著意，不放舞间□，春渐暖，柔无力，依依怨和□。\n旗亭带晚，又是清明近。\n惹尽别离愁，约啼莺、深深与问。\n灞陵伤感，那更入阳关，扳折处，我无心，行人自多恨。", 
    "rhythmic": "蓦山溪"
  }, 
  {
    "author": "仲殊", 
    "content": "楚江南岸小青楼。\n楼前人舟。\n别来後庭花晚，花上梦悠悠。\n山不断，水空流，漫凝眸。\n建康宫殿，燕子来时，多少闲愁。", 
    "rhythmic": "诉衷情"
  }, 
  {
    "author": "仲殊", 
    "content": "锺山影里看楼台。\n江烟晚翠开。\n六朝旧时明月，清夜满秦淮。\n寂寞处，两潮回。\n黯愁怀。\n汀花雨细，水树风闲，又是秋来。", 
    "rhythmic": "诉衷情"
  }, 
  {
    "author": "仲殊", 
    "content": "清波门外拥轻衣。\n杨花相送飞。\n西湖又还春晚，水树乱莺啼。\n闲院宇，小帘帏。\n晚初归。\n钟声已过，篆香才点，月到门时。", 
    "rhythmic": "诉衷情"
  }, 
  {
    "author": "仲殊", 
    "content": "长桥春水拍堤沙。\n疏雨带残霞。\n几声脆管何处，桥下有人家。\n宫树绿，晚烟斜。\n噪闲鸦。\n山光无尽，水风长在，满面杨花。", 
    "rhythmic": "诉衷情"
  }, 
  {
    "author": "仲殊", 
    "content": "涌金门外小瀛洲。\n寒食更风流。\n红船满湖歌吹，花外有高楼。\n晴日暖，淡烟浮。\n恣嬉游。\n三千粉黛，十二阑干，一片云头。", 
    "rhythmic": "诉衷情"
  }, 
  {
    "author": "仲殊", 
    "content": "开到杏花寒食近。\n人在花前，宿酒和春困。\n酒有尽时情不尽。\n日长只恁厌厌闷。\n经岁别离闲与问。\n花上啼莺，解道深深恨。\n可惜断云无定准。\n不能为寄蓝桥信。", 
    "rhythmic": "蝶恋花"
  }, 
  {
    "author": "仲殊", 
    "content": "岸草平沙。\n吴王故苑，柳袅烟斜。\n雨後寒轻，风前香软，春在梨花。\n行人一棹天涯。\n酒醒处，残阳乱鸦。\n门外秋千，墙头红粉，深院谁家。", 
    "rhythmic": "柳梢青"
  }, 
  {
    "author": "仲殊", 
    "content": "天阔云高，溪横水远。\n晚日寒生轻晕。\n闲阶静、杨花渐少，朱门掩、莺声犹嫩。\n悔匆匆、过却清明，旋占得馀芳，已成幽恨。\n都几日阴沈，连宵慵困。\n起来韶华都尽。\n怨入双眉闲斗损。\n乍品得情怀，看承全近。\n深深态、无非自许。\n厌厌意、终羞人间。", 
    "rhythmic": "夏云峰"
  }, 
  {
    "author": "仲殊", 
    "content": "成都好，蚕市趁遨游。\n夜放笙歌喧紫陌，春遨灯火上高楼。\n车马溢瀛洲。\n人散後，茧馆喜绸缪。", 
    "rhythmic": "望江南・忆江南"
  }, 
  {
    "author": "仲殊", 
    "content": "", 
    "rhythmic": "失调名"
  }, 
  {
    "author": "仲殊", 
    "content": "", 
    "rhythmic": "失调名"
  }, 
  {
    "author": "仲殊", 
    "content": "", 
    "rhythmic": "失调名"
  }, 
  {
    "author": "仲殊", 
    "content": "", 
    "rhythmic": "失调名"
  }, 
  {
    "author": "仲殊", 
    "content": "", 
    "rhythmic": "失调名"
  }, 
  {
    "author": "仲殊", 
    "content": "", 
    "rhythmic": "失调名"
  }, 
  {
    "author": "仲殊", 
    "content": "成都好，药市晏游闲。\n步出五门鸣剑佩，别登三岛看神仙。\n缥缈结灵烟。\n云影里，歌吹暖霜天。", 
    "rhythmic": "望江南・忆江南"
  }, 
  {
    "author": "仲殊", 
    "content": "金蟠龙尾，莲开舞凤头。\n凉生宫殿不因秋。\n门外莫寻尘世，卷地江流。\n霁色澄千里，潮声带两洲。", 
    "rhythmic": "南柯子・南歌子"
  }, 
  {
    "author": "仲殊", 
    "content": "山阴道士。\n鹤目龟趺多秀气。\n右领将军。\n萧散精神一片云。\n东山太傅。\n落落龙骧兼虎步。\n潦倒支公。\n穷骨零丁少道风。", 
    "rhythmic": "减字木兰花"
  }, 
  {
    "author": "仲殊", 
    "content": "故园避暑，爱繁阴翳日，流霞供酌。\n竹影筛金泉漱玉，红映微花帘箔。\n素质生风，香肌无汗，绣扇长闲却。\n双鸾栖处，绿筠时下风箨。\n吹断舞影歌声，阳台人去，有当年池阁。\n佩结兰英凝念久，言语精神依约。\n燕别雕梁，归鸿紫塞，音信凭谁托。\n争知好景，为君长是萧索。", 
    "rhythmic": "念奴娇"
  }, 
  {
    "author": "仲殊", 
    "content": "瘐领香前亲写得。\n子细看，粉匀无迹。\n月殿休寻觅。\n姑射人来，知是曾相识。\n不要青春闲用力。\n也曾寄、江南信息。", 
    "rhythmic": "惜双双・惜分飞"
  }, 
  {
    "author": "仲殊", 
    "content": "广寒晓驾，姑射寻仙侣。\n偷被霜华送将去。\n过越岭、栖息南枝，匀妆面、凝酥轻聚。\n爱横管、孤度陇头声，尽拼得幽香，为君分付。\n水亭山驿，衰草斜阳，无限行人断肠处。\n尽为我、留得多情，何须待、春风相顾。\n任倒断、深思向梨花，也无奈寒食，几番春雨。", 
    "rhythmic": "洞仙歌"
  }, 
  {
    "author": "仲殊", 
    "content": "轻盈绛雪。\n乍团聚同心，千点珠结。\n画馆绣幄低飞，融融香彻。\n笑里精神放纵，断未许、年华偷歇。\n信任芳春都不管，淅淅南熏，别是一家风月。\n扁舟去後，回望处、娃宫凄凉凝咽。\n身似断云零落，深心难说。", 
    "rhythmic": "楚宫春慢"
  }, 
  {
    "author": "吕本中", 
    "content": "海雁桥边春苦。\n几见落花飞絮。\n重到柳行西，懒问画楼何处。\n凝伫。\n凝伫。\n十顷荷花风雨。", 
    "rhythmic": "如梦令"
  }, 
  {
    "author": "吕本中", 
    "content": "小溪篷底湖风重。\n吹破凝酥动。\n一枝斜映庾门深。\n冷淡无言香泛、月华清。\n已经轻瘦谁为共。\n魂绕徐熙□。", 
    "rhythmic": "宣州竹・虞美人"
  }, 
  {
    "author": "毕良史", 
    "content": "霜月穿帘乍白，苹风入坐偏凉。\n麾灯促席诧时光。\n桃花歌扇小，杨柳舞衫长。\n别乘平分风月，词人剩引觥觞。\n莫将幽恨搅刚肠。\n尽添金掌露，频注玉猊香。", 
    "rhythmic": "临江仙"
  }, 
  {
    "author": "毕良史", 
    "content": "高会罢飞觞。\n方锦再移珍席。\n雷鼎乍烹甘液，试问侯苍璧。\n翠虬宝钏捧殷勤，明灭粲金碧。\n宾主放怀谈笑，满华堂春色。", 
    "rhythmic": "好事近"
  }, 
  {
    "author": "沈晦", 
    "content": "湖上秋来莲荡空。\n年华都付与，木芙蓉。\n采菱舟子两相逢。\n双媚靥，一笑与谁浓。\n斜日落溟。\n鸳鸯飞起处，水无踪。", 
    "rhythmic": "小重山"
  }, 
  {
    "author": "郭章", 
    "content": "翠柏丹崖，碧云深锁神仙府。\n势盘龙虎。\n楼观雄中土。\n我欲停时，又恐斜阳暮。\n黄尘路。\n客怀良苦。\n满目西山雨。", 
    "rhythmic": "点绛唇"
  }, 
  {
    "author": "胡世将", 
    "content": "神州沈陆，问谁是、一范一韩人物。\n北望长安应不见，抛却关西半壁。\n塞马晨嘶，胡笳夕引，赢得头如雪。\n三秦往事，只数汉家三杰。\n试看百二山河，奈君门万里，六师不发。\n阃外何人回首处，铁骑千群都灭。", 
    "rhythmic": "酹江月・念奴娇"
  }, 
  {
    "author": "赵鼎", 
    "content": "一朵江梅春带雪。\n玉软云娇，姑射肌肤洁。\n照影凌波微步怯。\n暗香浮动黄昏月。\n谩道广平心似铁。\n词赋风流，不尽愁千结。\n望断江南音信绝。\n陇头行客空情切。", 
    "rhythmic": "蝶恋花"
  }, 
  {
    "author": "赵鼎", 
    "content": "尽日东风吹绿树。\n向晚轻寒，数点催花雨。\n年少凄凉天付与。\n更堪春思萦离绪。\n临水高楼携酒处。\n曾倚哀弦，歌断黄金缕。\n楼下水流何处去。\n凭栏目送苍烟暮。", 
    "rhythmic": "蝶恋花"
  }, 
  {
    "author": "赵鼎", 
    "content": "魂消目断关山路。\n曾送雕鞍去。\n而今留滞古陪京。\n还是一尊芳酒、送君行。\n吾庐好在条山曲。\n三径应芜没。\n诛茅为我补东篱。\n会待新春残腊、也来归。", 
    "rhythmic": "虞美人"
  }, 
  {
    "author": "赵鼎", 
    "content": "宝鉴菱花莹。\n孤鸾慵照影。\n鱼书蝶梦两浮沉，恨恨恨。\n结尽丁香，瘦如杨柳，雨疏云冷。\n宿醉厌厌病。\n罗巾空泪粉。", 
    "rhythmic": "怨春风・一斛珠"
  }, 
  {
    "author": "赵鼎", 
    "content": "香冷金炉，梦回鸳帐馀香嫩。\n更无人问。\n一枕江南恨。\n消瘦休文，顿觉春衫褪。\n清明近。\n杏花吹尽。\n薄暮东风紧。", 
    "rhythmic": "点绛唇"
  }, 
  {
    "author": "赵鼎", 
    "content": "连环宝瑟深深愿，结尽一生愁。\n人间天上，佳期胜赏，今夜中秋。\n雅歌妍态，嫦娥见了，应羡风流。\n芳尊美酒，年年岁岁，月满高楼。", 
    "rhythmic": "人月圆"
  }, 
  {
    "author": "赵鼎", 
    "content": "年年桃李。\n渺关河一梦，飞花空委。\n鸿去燕来，锦字参差难寄。\n敛双眉、山对起。\n娇波泪落妆如洗。\n独倚高楼，日日春风里。\n江水际。\n天色无情，似送离怀千里。", 
    "rhythmic": "河传"
  }, 
  {
    "author": "赵鼎", 
    "content": "绰约彤霞降紫霄。\n是仙子风标。\n湘裙明佩响琼瑶。\n散馥郁、暗香飘。\n小春十月寒犹浅，妆粉弄梅梢。", 
    "rhythmic": "燕归梁"
  }, 
  {
    "author": "赵鼎", 
    "content": "笔端红翠。\n造化工夫春有意。\n云梦涵胸。\n好去蓬山十二重。\n天街追骑。\n催唤谪仙泥样醉。\n电扫云空。\n百斛明珠咳唾中。", 
    "rhythmic": "减字木兰花"
  }, 
  {
    "author": "赵鼎", 
    "content": "兰烛画堂深，歌吹已终瑶席。\n碾破密云金缕，送蓬莱归客。\n看看宣诏未央宫，草诏侍宸极。\n拜赐一杯甘露，泛天边春色。", 
    "rhythmic": "好事近"
  }, 
  {
    "author": "赵鼎", 
    "content": "断霞收尽黄昏雨。\n滴梧桐疏树。\n帘栊不卷夜沈沈，锁一庭风露。\n天涯人远，心期梦悄，苦长宵难度。\n知他窗外促织儿，有许多言语。", 
    "rhythmic": "贺圣朝"
  }, 
  {
    "author": "赵鼎", 
    "content": "檐花点滴秋清。\n寸心惊。\n香断一炉沈水、一灯青。\n凉宵永。\n孤衾冷。", 
    "rhythmic": "乌夜啼"
  }, 
  {
    "author": "赵鼎", 
    "content": "艳艳春娇入眼波。\n劝人金盏缓声歌。\n不禁粉泪香罗。\n暮雨朝云相见少，落花流水别离多。\n寸肠争奈此情何。", 
    "rhythmic": "浣溪沙"
  }, 
  {
    "author": "赵鼎", 
    "content": "空笼帘影隔垂杨。\n梦回芳草池塘。\n杏花枝上蝶双双。\n春昼初长。\n强理云鬟临照，暗弹粉泪沾裳。\n自怜容艳惜流光。\n无限思量。", 
    "rhythmic": "画堂春"
  }, 
  {
    "author": "赵鼎", 
    "content": "归计信悠悠。\n归去谁留。\n梦随江水绕沙洲。\n沙上孤鸿犹笑我，萍梗飘流。\n与世且沈浮。\n要便归休。\n一杯消尽一生愁。\n傥有人来闲论事，我会摇头。", 
    "rhythmic": "浪淘沙"
  }, 
  {
    "author": "赵鼎", 
    "content": "屋下疏流水，屋上列青山。\n先生跨鹤何处，窈窕白云间。\n采药当年三径，只有长松绿竹，霜吹晚萧然。\n举酒高台上，彷佛揖群仙。\n转银汉，飞宝鉴，溢清寒。\n金波万顷不动，人在玉壶宽。\n我唱君须起舞，要把嫦娥留住，相送一杯残。\n醉矣拂衣去，一笑渺人寰。", 
    "rhythmic": "水调歌头"
  }, 
  {
    "author": "赵鼎", 
    "content": "小园曲径，度疏林深处，幽兰微馥。\n竹坞无人双翠羽，飞触珊珊寒玉。\n更欲题诗，晚来孤兴，却恐伤幽独。\n不如花下，一尊芳酒相属。\n慨念故国风流，杨花春梦短，黄粱初熟。\n卷白千觞须劝我，洗此胸中荣辱。", 
    "rhythmic": "双翠羽"
  }, 
  {
    "author": "赵鼎", 
    "content": "秋光向晚。\n叹羁游坐见。\n年华将换。\n一纸素书，拟托南来征雁。\n奈雪深、天更远。\n东窗皓月今宵满。\n浅酌芳尊，暂倩嫦娥伴。\n应念夜长，旅枕孤衾不暖。\n便莫教、清影转。", 
    "rhythmic": "河传"
  }, 
  {
    "author": "赵鼎", 
    "content": "惨结秋阴，西风送、霏霏雨湿。\n凄望眼、征鸿几字，暮投沙碛。\n试问乡关何处是，水云浩荡迷南北。\n但一抹、寒青有无中，遥山色。\n天涯路，江上客。\n肠欲断，头应白。\n空搔首兴欢，暮年离拆。\n须信道消忧除是酒，奈酒行有尽情无极。\n便挽取、长江入尊，浇胸臆。", 
    "rhythmic": "满江红"
  }, 
  {
    "author": "赵鼎", 
    "content": "客路那知岁序移。\n忽惊春到小桃枝。\n天涯海角悲凉地，记得当年全盛时。\n花弄影，月流辉。\n水精宫殿五云飞。\n分明一觉华胥梦，回首东风泪满衣。", 
    "rhythmic": "鹧鸪天"
  }, 
  {
    "author": "赵鼎", 
    "content": "惜别怀归老不禁。\n一年春事柳阴阴。\n日下长安何处是，碧云深。\n已恨梅花疏远信，休传桃叶怨遗音。\n一醉东风分首去，两惊心。", 
    "rhythmic": "浣溪沙"
  }, 
  {
    "author": "赵鼎", 
    "content": "烟雨满江风细。\n江上危楼独倚。\n歌罢楚云空，楼下依前流水。\n迢递。\n迢递。\n目送孤鸿千里。", 
    "rhythmic": "如梦令"
  }, 
  {
    "author": "赵鼎", 
    "content": "杨柳曲江头，曾记彩舟良夕。\n一枕楚台残梦，似行云无迹。\n青山迢递水悠悠，何处问消息。\n还是一年春暮，倚东风独立。", 
    "rhythmic": "好事近"
  }, 
  {
    "author": "赵鼎", 
    "content": "惜别伤离，此生此念无重数。\n故人何处。\n还送春归去。\n美酒一杯，谁解歌金缕。\n无情绪。\n淡烟疏雨。\n花落空庭暮。", 
    "rhythmic": "点绛唇"
  }, 
  {
    "author": "赵鼎", 
    "content": "归去来。\n归去来。\n昨夜东风吹梦回。\n家山安在哉。\n酒一杯。\n复一杯。", 
    "rhythmic": "相思令・相思儿令"
  }, 
  {
    "author": "赵鼎", 
    "content": "双峰遥促，回波奔注，茫茫溅雨飞沙。\n霜凛剑戈，风生阵马，如闻万鼓齐挝。\n儿戏笑夫差。\n漫水犀强弩，一战鱼虾。\n依旧群龙，怒卷银汉下天涯。\n雷驱电炽雄夸。\n似云垂鹏背，雪喷鲸牙。\n须臾变灭，天容水色，琼田万顷无瑕。\n俗眼但惊嗟。\n试望中彷佛，三岛烟霞。\n旧隐依然，几时归去泛灵槎。", 
    "rhythmic": "望海潮"
  }, 
  {
    "author": "赵鼎", 
    "content": "江月初升，听悲风、萧瑟满山零叶。\n夜久酒阑，火冷灯青，奈此愁怀千结。\n绿琴三叹朱弦绝，与谁唱、阳春白雪。\n但遐想、穷年坐对，断编遗册。\n西北搀枪未灭。\n千万乡关，梦遥吴越。\n慨念少年，横槊风流，醉瞻海涵天阔。", 
    "rhythmic": "花心动"
  }, 
  {
    "author": "赵鼎", 
    "content": "空山雨过，月色浮新酿。\n把盏无人共心赏。\n漫悲吟、独自拈断霜须，还就寝、秋入孤衾渐爽。\n可怜窗外竹，不怕西风，一夜潇潇弄疏响。\n奈此九回肠，万斛清愁，人何处、邈如天样。\n纵陇水、秦云阻归音，便不许时闲，梦中寻访。", 
    "rhythmic": "洞仙歌"
  }, 
  {
    "author": "赵鼎", 
    "content": "雨馀风露凄然。\n月流天。\n还是年时今夜、照关山。\n收别泪。\n持杯起。", 
    "rhythmic": "乌夜啼"
  }, 
  {
    "author": "赵鼎", 
    "content": "靡靡流光，凄凄风露，小园草木初凋。\n杳然尘影，爽气界天高。\n爱此佳名重九，随宜对、秋菊持醪。\n登临处，哀蝉断响，燕雁度云霄。\n闲谣。\n情缅邈，相寻万化，人世徒劳。\n念胸中百虑，何物能消。\n欲致颓龄不老，和金茎、一醉陶陶。\n君休问，千年事往，聊与永今朝。", 
    "rhythmic": "满庭芳"
  }, 
  {
    "author": "赵鼎", 
    "content": "春色遍天涯，寒谷未知消息。\n且共一尊芳酒，看东风飞雪。\n太平遗老洞霄翁，相对两华发。\n一任醉魂飞去，访琼瑶宫阙。", 
    "rhythmic": "好事近"
  }, 
  {
    "author": "赵鼎", 
    "content": "羁旅转飞蓬，投老未知休息。\n却念故园春事，舞残红飞雪。\n危楼高处望天涯，云海寄穷发。\n只有旧时凉月，照清伊双阙。", 
    "rhythmic": "好事近"
  }, 
  {
    "author": "赵鼎", 
    "content": "一炷鼻端香，方寸浪平风息。\n汲取玉池春水，点红炉微雪。\n年来都以酒相妨，进退只毫发。\n却道醉乡深处，是三山神阙。", 
    "rhythmic": "好事近"
  }, 
  {
    "author": "赵鼎", 
    "content": "烟雾锁青冥，直上九关一息。\n姑射有人相挽，莹肌肤冰雪。\n骑鲸却下大荒来，天风乱吹发。\n慨念故人非是，漫尘埃城阙。", 
    "rhythmic": "好事近"
  }, 
  {
    "author": "赵鼎", 
    "content": "三月正当三十日，愁杀醉吟翁。\n可奈青春，太无情甚，归去苦匆匆。", 
    "rhythmic": "少年游"
  }, 
  {
    "author": "赵鼎", 
    "content": "花光烛影春容媚。\n香生和气。\n纷纷儿女拜翁前，劝犀尊金醴。\n凌烟图画，王侯富贵，非翁雅意。\n愿翁早早乞身归，对青山沈醉。", 
    "rhythmic": "贺圣朝"
  }, 
  {
    "author": "赵鼎", 
    "content": "征鞍南去天涯路。\n青山无数。\n更堪月下子规啼，向深山深处。\n凄然推枕，难寻新梦，忍听伊言语。\n更阑人静一声声，道不如归去。", 
    "rhythmic": "贺圣朝"
  }, 
  {
    "author": "赵鼎", 
    "content": "破新正春到，五叶尧，弄芳初秀。\n翦彩然膏，灿华筵如昼。\n家庆图中，老莱堂上，竟祝翁遐寿。\n喜气欢容，光生玉，香霏金兽。\n谁会高情，淡然声利，一笑尘寰，万缘何有。\n解组归来，访渔樵朋友。", 
    "rhythmic": "醉蓬莱"
  }, 
  {
    "author": "赵鼎", 
    "content": "漠漠晴霓和雨收。\n长波千万里，拍天流。\n云帆烟棹去悠悠。\n西风里，归兴满沧州。\n谩道醉忘忧。\n荡高怀远恨，更悲秋。", 
    "rhythmic": "小重山"
  }, 
  {
    "author": "赵鼎", 
    "content": "度陇信音谁与寄。\n肠断江南千里。\n深雪前村里。\n一枝昨夜传芳意。\n冷蕊暗香空旖旎。\n也应是、春来憔悴。", 
    "rhythmic": "惜双双・惜分飞"
  }, 
  {
    "author": "赵鼎", 
    "content": "世态浮云易变，时光飞箭难留。\n五年重见海东头。\n只有交情似旧。\n未尽别来深意，难堪老去离愁。\n青山迢递水悠悠。\n明日扁舟病酒。", 
    "rhythmic": "西江月"
  }, 
  {
    "author": "赵鼎", 
    "content": "草色芊绵。\n雨点阑斑。\n糁飞花、还是春残。\n天涯万里，海上三年。\n试倚危楼，将远恨，卷帘看。\n举头见日，不见长安。\n谩凝眸、老泪凄然。", 
    "rhythmic": "行香子"
  }, 
  {
    "author": "赵鼎", 
    "content": "青春不与花为主。\n花正开时春暮。\n花下醉眠休诉。\n看取春归去。\n莺愁蝶怨春知否。\n欲问春归何处。", 
    "rhythmic": "醉桃园・桃源忆故人"
  }, 
  {
    "author": "赵鼎", 
    "content": "霜露日凄凉。\n北雁南翔。\n惊风吹起不成行。\n吊影苍波何限恨，日暮天长。\n为尔惜流光。\n还是重阳。\n故人何处舣危墙。\n寄我相思千点泪，直过潇湘。", 
    "rhythmic": "浪淘沙"
  }, 
  {
    "author": "赵鼎", 
    "content": "玉宇洗秋晴。\n凉月亭亭。\n梦回孤枕琐窗明。\n何处飞来三弄笛，风露凄清。\n曾看玉纤横。\n苦爱新声。\n由来百虑为愁生。\n此夜曲中闻折柳，都是离情。", 
    "rhythmic": "浪淘沙"
  }, 
  {
    "author": "蒋璨", 
    "content": "三年枕上吴中路。\n遣黄耳、随君去。\n欲过松江呼小渡。\n莫惊鸥鹭，四桥都是，老子经行处。\n辋川图上看春暮。\n长忆高人右丞句。", 
    "rhythmic": "青玉案"
  }, 
  {
    "author": "李邴", 
    "content": "潇洒江梅，向竹梢疏处，横两三枝。\n东君也不爱惜，雪压霜欺。\n无情燕子，怕春寒、轻失花期。\n却是有，年年塞雁，归来曾见开时。\n清浅小溪如练，问玉堂何似，茅舍疏篱。\n伤心故人去後，冷落新诗。", 
    "rhythmic": "汉宫春"
  }, 
  {
    "author": "李邴", 
    "content": "一团娇软，是将春揉做，撩乱随风到何处。\n自长亭、人去後，烟草萋迷，归来了、装点离愁无数。\n飘扬无个事，刚被萦牵，长是黄昏怕微雨。\n记那回，深院静，帘幕低垂，花阴下、霎时留住。\n又只恐、伊家太轻狂，蓦地和春，带将归去。", 
    "rhythmic": "洞仙歌"
  }, 
  {
    "author": "李邴", 
    "content": "壮岁分符方面，惠风草偃，禾稼春融。\n报政朝天，归去稳步鳌宫。\n望尧、九重绛阙，颁汉诏、五色芝封。\n湛恩浓。\n锦衣槐里，重继三公。\n雍容。\n临歧祖帐，绮罗环列，冠盖云丛。\n满城桃李，尽将芳意谢东风。\n柳烟轻、万条离恨，花露重、千点啼红。", 
    "rhythmic": "玉蝴蝶"
  }, 
  {
    "author": "李邴", 
    "content": "素光练净，映秋山、隐隐修眉横绿。\n鹊楼高天似水，碧瓦寒生银粟。\n千丈斜晖，奔云涌雾，飞过卢仝屋。\n更无尘气，满庭风碎梧竹。\n谁念鹤发仙翁，当年曾共赏，紫岩飞瀑。\n对影三人聊痛饮，一洗离愁千斛。\n斗转参横，翩然归去，万里骑黄鹄。\n满川霜晓，叫云吹断横玉。", 
    "rhythmic": "念奴娇"
  }, 
  {
    "author": "李邴", 
    "content": "谁劝东风腊里来。\n不知天待雪，恼江梅。\n东郊寒色尚徘徊。\n双彩燕，飞傍鬓云堆。\n玉冷晓妆台。\n宜春金缕字，拂香腮。", 
    "rhythmic": "小冲山・小重山"
  }, 
  {
    "author": "李邴", 
    "content": "沈吟不语晴窗畔。\n小字银钩题欲遍。\n云情散乱未成篇，花骨斜终带软。\n重重说尽情和怨。", 
    "rhythmic": "木兰花・玉楼春"
  }, 
  {
    "author": "李邴", 
    "content": "露花烟柳。\n春思浓如酒。\n几阵狂风新雨後。\n满地落红铺绣。\n风流何处疏狂。\n厌厌恨结柔肠。\n又是危阑独倚，一川烟草斜阳。", 
    "rhythmic": "清平乐"
  }, 
  {
    "author": "李邴", 
    "content": "又喜椒觞到手，宝胜里、仍剪金花。", 
    "rhythmic": "满庭芳"
  }, 
  {
    "author": "李邴", 
    "content": "", 
    "rhythmic": "玉楼春"
  }, 
  {
    "author": "李邴", 
    "content": "凉风吹帽，横槊试登高。\n想见征西旧事，龙山会、宾主俱豪。", 
    "rhythmic": "满庭芳"
  }, 
  {
    "author": "李邴", 
    "content": "帝城三五。\n灯光花市盈路。\n天街游处。\n此时方信，凤阙都民，奢华豪富。\n纱笼才过处。\n喝道转身，一壁小来且住。\n见许多、才子艳质，携手并肩低语。\n东来西往谁家女。\n买玉梅争戴，缓步香风度。\n北观南顾。\n见画烛影里，神仙无数。", 
    "rhythmic": "女冠子"
  }, 
  {
    "author": "李邴", 
    "content": "双绿。\n淡匀拂。\n两脸春融光透玉。\n起来却怕东风触。\n本是一团香玉。\n飞鸾台上看未足。\n贮向阿娇金屋。", 
    "rhythmic": "调笑令"
  }, 
  {
    "author": "向子", 
    "content": "月窟蟠根，云岩分种，绝知不是尘凡。\n琉璃剪叶金粟缀花繁。\n黄菊周旋避舍，友兰蕙、羞杀山樊。\n清香远，秋风十里，鼻观已先参。\n酒阑。\n听我语，平生半是，江北江南。\n经行处、无穷绿水青山。\n常被此花相恼，思共老、结屋中间。\n不因尔，芗林底事，游戏到人寰。", 
    "rhythmic": "满庭芳"
  }, 
  {
    "author": "向子", 
    "content": "瑟瑟金风，团团玉露，岩花秀发秋光。\n水边一笑，十里得清香。\n疑是蕊宫仙子，新妆就、娇额涂黄。\n霜天晚，妖红丽紫，回首总堪伤。\n中央。\n孕正色，更留明月，偏照何妨。\n便高如兰菊，也让芬芳。\n输与芗林居士，微吟罢、闲据胡床。\n须知道，天教尤物，相伴老江乡。", 
    "rhythmic": "满庭芳"
  }, 
  {
    "author": "向子", 
    "content": "瑶田银海。\n浩色难为对。\n琪树照人间，晓然是、华岩境界。\n万年松径，一带旧峰峦，深掩覆，密遮藏，三昧兴无碍。\n金毛狮子，打就休惊怪。\n片片上红炉，且不可、将情作解。\n有无不道，泯绝去来今，明即暗，暗还明，只个长不昧。", 
    "rhythmic": "蓦山溪"
  }, 
  {
    "author": "向子", 
    "content": "挂冠神武。\n来作烟波主。\n千里好江山，都尽是、君恩赐与。\n风勾月引，催上泛宅时，酒倾玉，堆雪，总道神仙侣。\n蓑衣箬笠，更着些儿雨。\n横笛两三声，晚云中、惊鸥来去。\n欲烦妙手，写入散人图，蜗角名，蝇头利，着甚来由顾。", 
    "rhythmic": "蓦山溪"
  }
]