[
  {
    "author": "侯置", 
    "paragraphs": [
      "楚山无际碧。", 
      "湛一溪晴绿，四郊寒色。", 
      "霜华弄初日。", 
      "看玉明遥草，金铺平碛。", 
      "天涯倦翼。", 
      "更何堪、临岐送客。", 
      "念飞蓬、断梗无踪，把酒後期难觅。", 
      "愁寂。", 
      "梅花憔悴，茅舍萧疏，倍添凄恻。", 
      "维舟岸侧。", 
      "留君饮，醉休惜。", 
      "想柯山春晚，还家应对，菊老松坚旧宅。", 
      "叹宦游、索寞情怀，甚时去得。"
    ], 
    "rhythmic": "瑞鹤仙"
  }, 
  {
    "author": "侯置", 
    "paragraphs": [
      "溥天氛祲廓。", 
      "看庆绵鸿祚，勋昭麟阁。", 
      "蕃宣换符钥。", 
      "占西南襟带，遍□油幕。", 
      "湘流绕郭。", 
      "蔼一城、和气雾薄。", 
      "听嘈嘈、比屋欢声，共说吏闲民乐。", 
      "遥想芗霏凫暖，翠拥屏深，晓风传乐。", 
      "琼腴缓酌。", 
      "花阴淡，柳丝弱。", 
      "任松凋鹤瘦，莲敧龟老，丹颊常如旧渥。", 
      "趁天申、去押西班，奉觞御幄。"
    ], 
    "rhythmic": "瑞鹤仙"
  }, 
  {
    "author": "侯置", 
    "paragraphs": [
      "春风无检束。", 
      "放倡条冶叶，恣情丹绿。", 
      "□莺喧燕宿。", 
      "似东邻北里，都无贞淑。", 
      "高情恨蹙。", 
      "欢何时、重见桂菊。", 
      "又谁知、天上黄姑，扫尽晚春馀俗。", 
      "幽独。", 
      "铅华不御，翡翠帷深，郁金裙蔌。", 
      "长眉了目。", 
      "嫣然态，倚修竹。", 
      "纵青门瓜美，江陵橘老，怎比无穷剩馥。", 
      "最难禁、扇底横枝，恼人睡足。"
    ], 
    "rhythmic": "瑞鹤仙"
  }, 
  {
    "author": "侯置", 
    "paragraphs": [
      "天阔江南，秋未老、空江澄碧。", 
      "江外月、飞来千丈，水天同色。", 
      "万屋覆银清不寐，一城踏雪寒无迹。", 
      "况楚风、连陌竞张灯，如元夕。", 
      "山獠静，棠阴寂。", 
      "秋稼盛，香醪直。", 
      "听子城吹角，青楼横笛。", 
      "君不见、苏仙翻醉墨，一篇水调锵金石。", 
      "念良辰美景赏心时，诚难得。"
    ], 
    "rhythmic": "满江红"
  }, 
  {
    "author": "侯置", 
    "paragraphs": [
      "困顿春眠，无情思、梦魂飘泊。", 
      "檐外雨、霏霏冉冉，乍睛还落。", 
      "山黛四围频入眼，柳丝一缕低萦阁。", 
      "念沈郎、多感更伤春，腰如削。", 
      "风入户，香穿箔。", 
      "花似旧，人非昨。", 
      "任游蜂双燕，经营拂掠。", 
      "海阔锦鱼传不到，洞深紫凤期难约。", 
      "谩彩笺、牙管倚西窗，题红叶。"
    ], 
    "rhythmic": "满江红"
  }, 
  {
    "author": "侯置", 
    "paragraphs": [
      "重到西湖，春拆信、露花酥滴。", 
      "倚危栏、湖山佳处，短屏著色。", 
      "拟泛一舟苍莽岸，恐伤万里羁游客。", 
      "赖款门、修竹有高人，留狂迹。", 
      "倾盖意，真相得。", 
      "诗句里，曾相识。", 
      "看戛然飞动，笔端金石。", 
      "照眼光浮琼液满，断肠翠拥宫靴窄。", 
      "问多情、还肯借青鸾，通消息。"
    ], 
    "rhythmic": "满江红", 
    "tags": [
      "西湖"
    ]
  }, 
  {
    "author": "侯置", 
    "paragraphs": [
      "老矣何堪，随处是、春衫酒滴。", 
      "醉狂时、一挥千字，贝光玉色。", 
      "失意险为湘岸鬼，浩歌又作长安客。", 
      "且乘流、除却五侯门，无车迹。", 
      "惊人句，天外得。", 
      "医国手，尘中识。", 
      "问鼎槐何似，卧云敧石。", 
      "梦里略无轩冕念，眼前岂是江湖窄。", 
      "拚蝇头、蜗角去来休，休姑息。"
    ], 
    "rhythmic": "满江红"
  }, 
  {
    "author": "侯置", 
    "paragraphs": [
      "甚矣吾衰，徒是苦、饥肠为孽。", 
      "嗟寸禄、区区留恋，形疲心竭。", 
      "江海一生真可羡，尘埃永昼何堪说。", 
      "似钝刀、终岁斫空山，宁无缺。", 
      "拚放浪，休豪杰。", 
      "秋水涨，归期决。", 
      "尽凫长鹤短，任渠分别。", 
      "芒屩夜寻溪上酒，葛巾晓挂松间月。", 
      "向丹霄、传语旧交游，慵非拙。"
    ], 
    "rhythmic": "满江红"
  }, 
  {
    "author": "侯置", 
    "paragraphs": [
      "夜来霜拂帘旌，淡云丽日开清晓。", 
      "香猊金暖，冰壶玉嫩，佳辰寒早。", 
      "橘绿橙黄，袖红裙翠，一堂欢笑。", 
      "正梅妃月姊，雪肌粉面，争妆点、潇湘好。", 
      "莫惜芳尊屡倒。", 
      "拥群仙、醉游蓬岛。", 
      "东床俊选，南溟归信，一时俱到。", 
      "鬓影摇春，命书纡锦，子孙环绕。", 
      "看他时归去，飞觞石涧，侍甘泉老。"
    ], 
    "rhythmic": "水龙吟"
  }, 
  {
    "author": "侯置", 
    "paragraphs": [
      "帝城春，玉堂深处飞烟。", 
      "想圣人、恩隆内职，左押赐传宣。", 
      "彩衣明、瑶觞膝下，花昼永、锦瑟尊前。", 
      "富贵从来，功名馀事，鼎彝勒遍笔如椽。", 
      "向中禁、琐窗偷觑，王母语当年。", 
      "清平世，衣冠是谁，三世甘泉。", 
      "记年时、翘才献寿，小诗曾苔笺。", 
      "望三槐、云霞交映，照五彩、衮绣相鲜。", 
      "当日非谀，如今方信，门人称颂是师言。", 
      "况自有、两宫眷，卜梦亦徒然。", 
      "看指日，鼎新化炉，一气陶甄。"
    ], 
    "rhythmic": "多丽"
  }, 
  {
    "author": "侯置", 
    "paragraphs": [
      "沧浪万顷，厌尘缨、手掬清流频洗。", 
      "落日孤云烟渚净，鸥没澄波心里。", 
      "一舸横秋，两桡开浪，霜竹醒烦耳。", 
      "萧萧风露，梦回月照船尾。", 
      "须信闲少忙多，壶觞并赋咏，莫辜云水。", 
      "乘兴前溪溪转□，隐约归帆天际。", 
      "红蓼丹枫，黄芦白竹，总胜春桃李。", 
      "浮丘何在，与君共跨琴鲤。"
    ], 
    "rhythmic": "念奴娇"
  }, 
  {
    "author": "侯置", 
    "paragraphs": [
      "竞春台榭，媚东风、迤逦繁红成簇。", 
      "方霁溪南帘绣卷，和气充盈华屋。", 
      "金暖香彝，玉鸣舞佩，春笋调丝竹。", 
      "乌衣宴会，远追王谢高躅。", 
      "籍甚四海声名，林泉活计，未许翁知足。", 
      "日日江边沙露静，人徯东来雕毂。", 
      "八锦行持，五禽游戏，已受长生箓。", 
      "衮衣蝉冕，最宜双鬓凝绿。"
    ], 
    "rhythmic": "念奴娇"
  }, 
  {
    "author": "侯置", 
    "paragraphs": [
      "衰翁憨甚，向尊前、手拈一枝寒玉。", 
      "想见梅台花更好，一片琼田栖绿。", 
      "短辔轻舆，大家同去，取酒偿醲馥。", 
      "元来春晚，万包空间黄竹。", 
      "休恨雪小云娇，出群风韵，已觉桃花俗。", 
      "羯鼓声高回笑脸，怎得天公来促。", 
      "江上风平，岭南人远，谁度单于曲。", 
      "明朝酒醒，但馀诗兴天北。"
    ], 
    "rhythmic": "念奴娇"
  }, 
  {
    "author": "侯置", 
    "paragraphs": [
      "少年心醉杜韦娘。", 
      "曾格外疏狂。", 
      "锦笺预约西湖上，共幽深、竹院松窗。", 
      "愁夜黛眉颦翠，惜归罗帕分香。", 
      "重来一梦觉黄梁。", 
      "空烟水微茫。", 
      "如今眼底无姚魏，记旧游、凝伫凄凉。", 
      "入扇柳风残酒，点衣花雨斜阳。"
    ], 
    "rhythmic": "风入松", 
    "tags": [
      "西湖"
    ]
  }, 
  {
    "author": "侯置", 
    "paragraphs": [
      "东楼烟重暗山光。", 
      "春意堕微茫。", 
      "小红嫩绿匀如剪，黯无言、云渡澄江。", 
      "没处与人消遣，倚阑情寄斜阳。", 
      "共君今夜举清觞。", 
      "投老各殊方。", 
      "痴儿官事何时了，恨花时、潘鬓先霜。", 
      "唤取客帆聊住，将予同下潇湘。"
    ], 
    "rhythmic": "风入松"
  }, 
  {
    "author": "侯置", 
    "paragraphs": [
      "霏霏小雨恼春光。", 
      "烟水更弥茫。", 
      "昨宵把酒高歌处，任一声、鸡唱清江。", 
      "憔悴杏花如许，情怀应似东阳。", 
      "宿酲犹在莫传觞。", 
      "消闷苦无方。", 
      "几时玉杵蓝桥路，约云英、同捣玄霜。", 
      "冷落黄昏庭院，梦回家在三湘。"
    ], 
    "rhythmic": "风入松"
  }, 
  {
    "author": "侯置", 
    "paragraphs": [
      "雪消楼外山。", 
      "正秦淮、翠溢回澜。", 
      "香梢豆蔻，红轻犹怕春寒。", 
      "晓光浮画戟，卷绣帘、风暖玉钩间。", 
      "紫府仙人，花园羽帔星冠。", 
      "蓬莱阆苑，意倦游、常戏世间。", 
      "佩麟旧都，江左襦裤歌欢。", 
      "只恐催归觐，剩宴都、休诉酒杯宽。", 
      "明岁应看，钧容舞袖歌鬟。"
    ], 
    "rhythmic": "遥天奉翠华引"
  }, 
  {
    "author": "侯置", 
    "paragraphs": [
      "玉麟春晚，绿遍甘棠荫。", 
      "可是惜花深，旋移得、翻阶红影。", 
      "朱帘卷处，如在古扬州，宝璎珞，玉盘盂，娇艳交相映。", 
      "蓬莱殿里，几样春风鬓。", 
      "生怕逐朝云，更罗幕、重重遮定。", 
      "多情绛蜡，常见醉时容，萦舞袖，蔌歌尘，莫负良宵永。"
    ], 
    "rhythmic": "蓦山溪"
  }, 
  {
    "author": "侯置", 
    "paragraphs": [
      "玉管灰飞，云台珥笔，东君飚驭将还。", 
      "又正是、霜花□剪，梅粉初乾。", 
      "窈窕红窗髻影，添一线、组绣工间。", 
      "潇湘好，雪意尚遥，绿占群山。", 
      "应思少年壮气，贪游乐、追随玉勒雕鞍。", 
      "更化日舒长，赢得觅醉谋欢。", 
      "老去桑榆趁暖，任从教、潘鬓先斑。", 
      "犹狂在，挥翰快写春寒。"
    ], 
    "rhythmic": "凤皇台上忆吹箫・凤凰台上忆吹箫"
  }, 
  {
    "author": "侯置", 
    "paragraphs": [
      "尘暗双凫，菊明山径，何妨倦羽知还。", 
      "最好是，诗翁醉後，瓶罄乾。", 
      "一笑东风打耳，心无竞、远与春间。", 
      "时时地，觅伴访梅，寻胜登山。", 
      "清时俊材定用，看捧诏春郊，月露濡鞍。", 
      "况表识、买臣贵骨，琴瑟逾欢。", 
      "好向玉堂视草，金章映、莱子衣斑。", 
      "山人去，蕙帐夜雨空寒。"
    ], 
    "rhythmic": "凤皇台上忆吹箫・凤凰台上忆吹箫"
  }, 
  {
    "author": "侯置", 
    "paragraphs": [
      "浴雪精神，倚风情态，百端邀勒春还。", 
      "记旧隐、溪桥日暮，驿路泥乾。", 
      "曾伴先生蕙帐，香细细、粉瘦琼间。", 
      "伤牢落，一夜梦回，肠断家山。", 
      "空教映溪带月，供游客无情，折满雕鞍。", 
      "便忘了、明窗静几，笔研同欢。", 
      "莫向高楼喷笛，花似我、蓬鬓霜斑。", 
      "都休说，今夜倍觉清寒。"
    ], 
    "rhythmic": "凤皇台上忆吹箫・凤凰台上忆吹箫"
  }, 
  {
    "author": "侯置", 
    "paragraphs": [
      "浅染霓裳，轻匀汉额，巫山行雨方还。", 
      "最好是、肌香蜡莹，萼嫩红乾。", 
      "曾见金钟在列，钧天罢、笋都间。", 
      "妖饶似，晓镜乍开，绿沁眉山。", 
      "休夸瘦枝疏影，湘裙窄、一钩龙麝随鞍。", 
      "便更做、山人倦赏，畏冷无欢。", 
      "争奈冰瓯彩笔，题诗处、珠斓斑。", 
      "清宵永，相对莫放杯寒。"
    ], 
    "rhythmic": "凤皇台上忆吹箫・凤凰台上忆吹箫"
  }, 
  {
    "author": "侯置", 
    "paragraphs": [
      "雪压小桥溪路断。", 
      "独立无言，雾鬓风鬟乱。", 
      "拂拭冰霜君试看。", 
      "一枝堪寄天涯远。", 
      "拟向南邻寻酒伴。", 
      "折得花归，醉著歌声缓。", 
      "姑射梦回星斗转。", 
      "依然月下重相见。"
    ], 
    "rhythmic": "蝶恋花"
  }, 
  {
    "author": "侯置", 
    "paragraphs": [
      "缕金剪彩。", 
      "茸绾同心带。", 
      "整整云鬟宜簇戴。", 
      "雪柳闹蛾难赛。", 
      "休夸结实炎州。", 
      "且看指面纤柔。", 
      "试问苦人滋味，何如插鬓风流。"
    ], 
    "rhythmic": "清平乐"
  }, 
  {
    "author": "侯置", 
    "paragraphs": [
      "忍寒情味。", 
      "枝染蔷薇水。", 
      "搅照清溪花影碎。", 
      "笑杀小桃李。", 
      "一生占断春妍。", 
      "偏宜月露娟娟。", 
      "欲寄江南春去，乱鸦点破云笺。"
    ], 
    "rhythmic": "清平乐"
  }, 
  {
    "author": "侯置", 
    "paragraphs": [
      "市桥灯火春星碎。", 
      "街鼓催归人未醉。", 
      "半嗔还笑眼回波，欲去更留眉敛翠。", 
      "归来短烛馀红泪。", 
      "月淡天高梅影细。", 
      "北风休遣雁南来，断送不成今夜睡。"
    ], 
    "rhythmic": "玉楼春"
  }, 
  {
    "author": "侯置", 
    "paragraphs": [
      "今秋中月逢馀闰。", 
      "月姊重来风露静。", 
      "未劳玉斧整蟾宫，又见冰轮浮桂影。", 
      "寻常经岁睽佳景。", 
      "阅月那知还赏咏。", 
      "庾楼江阔碧天高，遥想飞觞清夜永。"
    ], 
    "rhythmic": "玉楼春"
  }, 
  {
    "author": "侯置", 
    "paragraphs": [
      "天一色。", 
      "玉盘冷浸潇湘碧。", 
      "潇湘碧。", 
      "短亭系缆，隔江闻笛。", 
      "胡床对坐凉生腋。", 
      "通宵说尽狂踪迹。", 
      "狂踪迹。", 
      "少年心事，老来难得。"
    ], 
    "rhythmic": "秦楼月・忆秦娥"
  }, 
  {
    "author": "侯置", 
    "paragraphs": [
      "柳幄飞绵，风池暖泛新萍。", 
      "燕垒泥香，玉麟堂外春深。", 
      "晴云丽日，花浓处、蜂蝶纷纷。", 
      "偿春一醉，管弦声里欢声。", 
      "况是清时，锦衣重到台城。", 
      "故国江山，向人依旧多情。", 
      "趁闲行乐，休辜负、冶叶繁英。", 
      "彤庭归觐，恁时难驻前旌。"
    ], 
    "rhythmic": "新荷叶"
  }, 
  {
    "author": "侯置", 
    "paragraphs": [
      "楼前曲浪归桡急。", 
      "楼中细雨春风湿。", 
      "终日倚危阑。", 
      "故人湖上山。", 
      "高情浑似旧。", 
      "只枉东阳瘦。", 
      "薄晚去来休。", 
      "装成一段愁。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "东风吹梦春酲恶。", 
      "琐窗淡淡花阴薄。", 
      "一夜曲池平。", 
      "小窗云样明。", 
      "绿轻眉懒晕。", 
      "香浅罗衣润。", 
      "未见海棠开。", 
      "卷帘双燕来。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "江风漠漠寒山碧。", 
      "孤鸿声里霜花白。", 
      "画舸且停桡。", 
      "有人魂欲销。", 
      "相从能几日。", 
      "总是天涯客。", 
      "尺素好频裁。", 
      "休言无雁来。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "东君管尽闲花草。", 
      "红红白白知多少。", 
      "末後一奁香。", 
      "绿庭春昼长。", 
      "道人心似海。", 
      "梦冷屏山里。", 
      "莫剪最长条。", 
      "从教玉步摇。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "东风卷尽欺花雨。", 
      "月明皎纸庭前路。", 
      "月底且论诗。", 
      "从教露湿衣。", 
      "明朝愁入绪。", 
      "各自东归去。", 
      "後夜月明中。", 
      "绿尊谁与同。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "绿帷剪剪黄金碎。", 
      "西风庭院清如水。", 
      "月姊更多情。", 
      "与人无际明。", 
      "浓阴遮玉砌。", 
      "桂影冰壶里。", 
      "灭烛且徜徉。", 
      "夜深应更香。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "靓妆金翠盈盈晚。", 
      "凝情有恨无人管。", 
      "何处一帘风。", 
      "故人天际逢。", 
      "从教香扑鬓。", 
      "只怕繁华尽。", 
      "牢落正悲秋。", 
      "非□谁解愁。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "江梅占尽江头雪。", 
      "忍寒玉骨夸清绝。", 
      "不似杜秋娘。", 
      "婆娑秋水傍。", 
      "波光涵晚日。", 
      "照影从教密。", 
      "隐隐认遥黄。", 
      "隔溪十里香。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "黄昏曾见凌波步。", 
      "无端暝色催人去。", 
      "一夜露华浓。", 
      "香销兰菊丛。", 
      "缕金衣易湿。", 
      "莫对西风泣。", 
      "洗尽夜来妆。", 
      "温泉初赐汤。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "休文多病疏杯酌。", 
      "被花恼得心情恶。", 
      "碧树又惊秋。", 
      "追欢怀旧游。", 
      "与君聊一醉。", 
      "醉倒花阴里。", 
      "斜日下阑干。", 
      "满身金屑寒。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "交刀剪碎琉璃碧。", 
      "深黄一穗珑松色。", 
      "玉蕊纵妖娆。", 
      "恐无能样娇。", 
      "绿窗初睡起。", 
      "堕马慵梳髻。", 
      "斜插紫鸾钗。", 
      "香从鬓底来。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "黄姑青女交相忌。", 
      "眼看尘土占芳蕊。", 
      "急埽满阑金。", 
      "小奁熏水沈。", 
      "博山银叶透。", 
      "浓馥穿罗袖。", 
      "犹欲问鸿都。", 
      "太真安稳无。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "午庭栩栩花间蝶。", 
      "翅添金粉穿琼叶。", 
      "曾见羽衣黄。", 
      "瑶台淡薄妆。", 
      "醒来魂欲断。", 
      "掺掺芳英满。", 
      "梦里尚偷香。", 
      "何堪秋夜长。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "霓裳舞罢难留住。", 
      "湘裙缓若轻烟去。", 
      "动是隔年期。", 
      "生绡傅艳姿。", 
      "精神浑似旧。", 
      "碧暗黄金瘦。", 
      "永夜对西窗。", 
      "何缘襟袖香。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "揉香嗅蕊朝还暮。", 
      "无端却被西风误。", 
      "底死欲留伊。", 
      "金尘蔌蔌飞。", 
      "茂陵头已白。", 
      "新聘谁相得。", 
      "耐久莫相思。", 
      "年年秋与期。"
    ], 
    "rhythmic": "菩萨蛮"
  }, 
  {
    "author": "侯置", 
    "paragraphs": [
      "金鼎香销沈麝，碧梧影转阑干。", 
      "可庭明月绮窗闲。", 
      "帘幕低垂不卷。", 
      "一自高唐人去，秋风几许摧残。", 
      "拂檐修竹韵珊珊。", 
      "梦断山长水远。"
    ], 
    "rhythmic": "西江月"
  }, 
  {
    "author": "侯置", 
    "paragraphs": [
      "豆蔻梢头年纪，芙蓉水上精神。", 
      "幼云娇玉两眉春。", 
      "京洛当时风韵。", 
      "金缕深深劝客，雕梁蔌蔌飞尘。", 
      "主人从得董双成。", 
      "应忘瑶池宴饮。"
    ], 
    "rhythmic": "西江月"
  }, 
  {
    "author": "侯置", 
    "paragraphs": [
      "东风一夜吹晴雨。", 
      "小园里、春如许。", 
      "桃李无言情难诉。", 
      "阳关车马，灞桥风月，移入江天暮。", 
      "双旌明日留难住。", 
      "今夕清觞且频举。", 
      "咫尺清明三月暮。", 
      "寻芳宾客，对花杯酌，回首西江路。"
    ], 
    "rhythmic": "青玉案"
  }, 
  {
    "author": "侯置", 
    "paragraphs": [
      "年年寓屋称觞处。", 
      "陪彩绶、尊前舞。", 
      "牢落潇湘归去未。", 
      "蜡梅开遍，冰蟾圆後，梦断灵溪路。", 
      "长年厚福天分付。", 
      "算四海、今独步。", 
      "涧竹岩花如旧否。", 
      "与翁相伴，岁寒庭户，尽占闲中趣。"
    ], 
    "rhythmic": "青玉案"
  }, 
  {
    "author": "侯置", 
    "paragraphs": [
      "三年牢落荒江路。", 
      "忍明日、轻帆去。", 
      "冉冉年光真暗度。", 
      "江山无助，风波有险，不是留君处。", 
      "梅花万里伤迟暮。", 
      "驿使来时望佳句。", 
      "我拚归休心已许。", 
      "短篷孤棹，绿蓑青笠，稳泛潇湘雨。"
    ], 
    "rhythmic": "青玉案"
  }, 
  {
    "author": "侯置", 
    "paragraphs": [
      "晴日烘香花睡。", 
      "花艳浮杯人醉。", 
      "杨柳绿丝风。", 
      "水溶溶。", 
      "留恋芳丛深处。", 
      "懒上锦鞯归去。", 
      "待得牡丹开。", 
      "更同来。"
    ], 
    "rhythmic": "昭君怨"
  }, 
  {
    "author": "侯置", 
    "paragraphs": [
      "月破轻云天淡注。", 
      "夜悄花无语。", 
      "莫听阳关牵离绪。", 
      "拚酩酊、花深处。", 
      "明日江郊芳草路。", 
      "春逐行人去。", 
      "不似酴醾开独步。", 
      "能著意、留春住。"
    ], 
    "rhythmic": "四犯令"
  }, 
  {
    "author": "侯置", 
    "paragraphs": [
      "万点胭脂落日烘。", 
      "坐间酒面散微红。", 
      "谁教艳质撩潘鬓，生怕朝云逐楚风。", 
      "寻画烛，照芳容。", 
      "夜深两行锦灯笼。", 
      "朱唇翠袖休凝伫，几许春情睡思中。"
    ], 
    "rhythmic": "鹧鸪天"
  }, 
  {
    "author": "侯置", 
    "paragraphs": [
      "蜀锦吴绫剪染成。", 
      "东皇花令一番新。", 
      "风帘不碍寻巢燕，雨叶偏禁斗草人。", 
      "非病酒，不关春。", 
      "恨如芳草思连云。", 
      "西楼角畔双桃树，几许浓苞等露匀。"
    ], 
    "rhythmic": "鹧鸪天"
  }, 
  {
    "author": "侯置", 
    "paragraphs": [
      "梦想当年姚魏家。", 
      "尊前重见旧时花。", 
      "双檠分焰交红影，四座春回粲晚霞。", 
      "杯潋滟，帽敧斜。", 
      "夜深绝艳愈清佳。", 
      "天明恐逐行云去，更著重重翠幕遮。"
    ], 
    "rhythmic": "鹧鸪天"
  }, 
  {
    "author": "侯置", 
    "paragraphs": [
      "只有梅花是故人。", 
      "岁寒情分更相亲。", 
      "红鸾跨碧江头路，紫府分香月下身。", 
      "君既去，我离群。", 
      "天涯白发怕逢春。", 
      "西湖苍莽烟波里，来岁梅时痛忆君。"
    ], 
    "rhythmic": "鹧鸪天", 
    "tags": [
      "西湖"
    ]
  }, 
  {
    "author": "侯置", 
    "paragraphs": [
      "翻阶红药竞芬芳。", 
      "著意巧成双。", 
      "须信扬州国艳，旧时曾在昭阳。", 
      "盈盈背立，同心对绾，联萼飞香。", 
      "牢贮深沈金屋，任教蝶困蜂忙。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "漏云初见六花开。", 
      "惊巧妒江梅。", 
      "飘洒元戎小队，玉妆旌旆归来。", 
      "恩同化手，春回陇亩，欢到尊罍。", 
      "记取明朝登览，绿漪惟有秦淮。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "露英云萼一般清。", 
      "揉雪更雕琼。", 
      "预喜重阳登览，大家插帽浮觥。", 
      "分香减翠，殷勤远寄，珍重多情。", 
      "不似绮窗双艳，向人解语倾城。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "依微春绿遍江干。", 
      "烟水小屏寒。", 
      "惆怅雁行南北，新词不忍拈看。", 
      "从今寄取，临风把酒，役梦忘飧。", 
      "飞絮落花时候，扁舟也到孤山。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "风帘交翠篆香飘。", 
      "却暑卷轻绡。", 
      "最好佳辰相近，寿觞对饮连宵。", 
      "仙翁未老，云中跨凤，台上吹箫。", 
      "看取他年荣事，鱼轩入侍涂椒。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "年来玉帐罢兵筹。", 
      "灯市小迟留。", 
      "花外香随金勒，酒边人倚红楼。", 
      "沙堤此去，传柑侍宴，天上风流。", 
      "还记月华小队，春风十里潭州。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "年年重午近佳辰。", 
      "符艾一番新。", 
      "满酌九霞奇酝，寿君两鬓长春。", 
      "闺中秀美，何如赋得，林下精神。", 
      "早办荆钗布袖，共为云水闲人。"
    ], 
    "rhythmic": "朝中措"
  }, 
  {
    "author": "侯置", 
    "paragraphs": [
      "春日迟迟，柳丝金淡东风软。", 
      "绿娇红浅。", 
      "帘幕飞新燕。", 
      "玉帐优游，赢得花间宴。", 
      "香尘远。", 
      "暂停歌扇。", 
      "□醉深深院。"
    ], 
    "rhythmic": "点绛唇"
  }, 
  {
    "author": "侯置", 
    "paragraphs": [
      "约莫香来，倚阑低瞰花如雪。", 
      "怨深愁绝。", 
      "瘦似年时节。", 
      "岁一相逢，常是匆匆别。", 
      "歌壶缺。", 
      "又还吹彻。", 
      "笛里关山月。"
    ], 
    "rhythmic": "点绛唇"
  }, 
  {
    "author": "侯置", 
    "paragraphs": [
      "暗雨收梅，晴波摇柳，万顷水精宫冷。", 
      "桥森画栋，岸列红楼，两岸翠帘交映。", 
      "天上行舟，鉴中开户，人在蕊珠仙境。", 
      "况吟烟啸月，弹丝吹竹，太平歌咏。", 
      "人尽说、铜虎分贤，银潢储秀，巩固行都藩屏。", 
      "棠阴散暑，鼎篆凝香，永日一庭虚静。", 
      "红袖持觞，彩笺挥翰，适意酒豪诗俊。", 
      "看飞云丹诏，行沙金勒，待公归觐。"
    ], 
    "rhythmic": "苏武慢"
  }, 
  {
    "author": "侯置", 
    "paragraphs": [
      "莫欺骑省鬓边华。", 
      "曾眠苏小家。", 
      "彩丝萦腕剪轻霞。", 
      "菖蒲酒更嘉。", 
      "人别後，叹飞花。", 
      "云山和梦遮。", 
      "吴笺小字写流沙。", 
      "几行秋雁斜。"
    ], 
    "rhythmic": "阮郎归"
  }, 
  {
    "author": "侯置", 
    "paragraphs": [
      "美人小字称春娇。", 
      "云鬟玉步摇。", 
      "淡妆浓态楚宫腰。", 
      "梅枝雪未消。", 
      "拚恼乱，尽妖娆。", 
      "微窝生脸潮。", 
      "算来虚度可怜宵。", 
      "醉魂谁与招。"
    ], 
    "rhythmic": "阮郎归"
  }, 
  {
    "author": "侯置", 
    "paragraphs": [
      "薰风吹尽不多云。", 
      "晓天如水清。", 
      "哦松庭院忽闻笙。", 
      "帘疏香篆明。", 
      "兰玉盛，凤和鸣。", 
      "家声留汉庭。", 
      "狨鞍长傍九重城。", 
      "年年双鬓青。"
    ], 
    "rhythmic": "阮郎归"
  }, 
  {
    "author": "侯置", 
    "paragraphs": [
      "晓日掠轻云。", 
      "霜瓦鳞鳞。", 
      "六朝山色俨如新。", 
      "家在洞庭南畔住，身在江滨。", 
      "华发照乌巾。", 
      "无意寻春。", 
      "空将两袖拂飞尘。", 
      "可惜梅花开近路，恼尽行人。"
    ], 
    "rhythmic": "浪淘沙", 
    "tags": [
      "洞庭湖"
    ]
  }, 
  {
    "author": "侯置", 
    "paragraphs": [
      "元夕风光，中兴时候。", 
      "东风著意催梅柳。", 
      "谁家银字小笙簧，倚阑度曲黄昏後。", 
      "拨雪张灯，解衣贳酒。", 
      "觚棱金碧闻依旧。", 
      "明年何处看升平，景龙门下灯如昼。"
    ], 
    "rhythmic": "踏莎行"
  }, 
  {
    "author": "侯置", 
    "paragraphs": [
      "雪意初浓，云情已厚。", 
      "黄昏散尽扶头酒。", 
      "不知墙外夜来梅，忍寒添得疏花否。", 
      "休更熏香，且同携手。", 
      "从教策策轻寒透。", 
      "亭儿直下玉生烟，暗香归去沾襟袖。"
    ], 
    "rhythmic": "踏莎行"
  }, 
  {
    "author": "侯置", 
    "paragraphs": [
      "客里忽忽梦帝州。", 
      "故人相遇一杯休。", 
      "疏梅些子最清幽。", 
      "双绾香螺春意浅，缓歌金缕楚云留。", 
      "不知妆镜若为俦。"
    ], 
    "rhythmic": "浣溪沙"
  }, 
  {
    "author": "侯置", 
    "paragraphs": [
      "倚醉怀春翠黛长。", 
      "肉红衫子半窥墙。", 
      "兰汤浴困嫩匀妆。", 
      "应为长年餐绛雪，故教丹颊耐清霜。", 
      "弄晴飞馥笑冯唐。"
    ], 
    "rhythmic": "浣溪沙"
  }, 
  {
    "author": "侯置", 
    "paragraphs": [
      "春梦惊回谢氏塘。", 
      "箧中消尽旧家香。", 
      "休文多病怯秋光。", 
      "空对金盘承瑞露，竟无玉杵碎玄霜。", 
      "醉魂飞度月宫凉。"
    ], 
    "rhythmic": "浣溪沙"
  }, 
  {
    "author": "侯置", 
    "paragraphs": [
      "花信风高雨又收。", 
      "风雨互迟留。", 
      "无端燕子，怯寒归晚，闲损帘钩。", 
      "弹棋打马心都懒，撺掇上春愁。", 
      "推书就枕，凫烟淡淡，蝶梦悠悠。"
    ], 
    "rhythmic": "眼儿媚"
  }, 
  {
    "author": "侯置", 
    "paragraphs": [
      "过尽百花芳草满。", 
      "柳丝舞困阑干暖。", 
      "柳外秋千裙影乱。", 
      "人逐伴。", 
      "旧家心性如今懒。", 
      "斗帐宝香凝不散。", 
      "黄昏院落莺声晚。", 
      "红叶不来音信断。", 
      "疏酒盏。", 
      "东阳瘦损无人管。"
    ], 
    "rhythmic": "渔家傲"
  }, 
  {
    "author": "侯置", 
    "paragraphs": [
      "本是潇湘渔艇客。", 
      "钱塘江上铺帆席。", 
      "两处烟波天一色。", 
      "云幂幂。", 
      "吴山不似湘山碧。", 
      "休费精神劳梦役。", 
      "鸥凫难上铜驼陌。", 
      "扰扰红尘人似织。", 
      "山头石。", 
      "潮生月落今如昔。"
    ], 
    "rhythmic": "渔家傲", 
    "tags": [
      "钱塘江"
    ]
  }, 
  {
    "author": "侯置", 
    "paragraphs": [
      "一抹烟林屏样展，轻花岸柳无边。", 
      "连朝春雨涨平川。", 
      "冬冬迎社鼓，渺渺下陂船。", 
      "同事多才饶我懒，乘闲纵饮郊园。", 
      "髻花敧侧醉巾偏。", 
      "时丰容卒岁，游乐更明年。"
    ], 
    "rhythmic": "临江仙"
  }, 
  {
    "author": "侯置", 
    "paragraphs": [
      "失脚青云何所往，故山松竹应秋。", 
      "痴儿官事几时休。", 
      "可怜双白鬓，斗栗尚迟留。", 
      "尊酒偷闲聊放旷，夜凉河汉西流。", 
      "从教孤笛喷高楼。", 
      "与君同一醉，明日旋分愁。"
    ], 
    "rhythmic": "临江仙"
  }, 
  {
    "author": "侯置", 
    "paragraphs": [
      "小院轻寒，酒浓香软，深沈帘幕。", 
      "我辈相逢，欢然一笑，春在杯酌。", 
      "家山辜负猿鹤。", 
      "轩冕意、秋云似薄。", 
      "我自西风，扁舟归去，看君寥廓。"
    ], 
    "rhythmic": "柳梢青"
  }, 
  {
    "author": "侯置", 
    "paragraphs": [
      "楚天清绝。", 
      "苇岸兰汀，素秋时节。", 
      "帘卷湘鬟，香飞云篆，叵看轻别。", 
      "明朝底处关山，算总是、愁花恨月。", 
      "白马江寒，黄牛峡静，小梅初彻。"
    ], 
    "rhythmic": "柳梢青"
  }, 
  {
    "author": "侯置", 
    "paragraphs": [
      "宝钗整鬓双鸾斗。", 
      "睡未醒、熏风襟袖。", 
      "彩丝皓腕宜清昼。", 
      "更艾虎、衫儿新就。", 
      "玉杯共饮菖蒲酒。", 
      "愿耐夏、宜春厮守。", 
      "榴花故意红添皱。", 
      "映得人来越瘦。"
    ], 
    "rhythmic": "杏花天"
  }, 
  {
    "author": "侯置", 
    "paragraphs": [
      "萍蓬踪迹几时休。", 
      "尽飘浮。", 
      "为君留。", 
      "共话当年，年少气横秋。", 
      "莫叹两翁俱白发，今古事，尽悠悠。", 
      "西风吹梦入江楼。", 
      "故山幽。", 
      "谩回头。", 
      "又是手遮，西日望皇州。", 
      "欲向西湖重载酒，君不去，与谁游。"
    ], 
    "rhythmic": "江城子", 
    "tags": [
      "西湖"
    ]
  }, 
  {
    "author": "侯置", 
    "paragraphs": [
      "菊润初经雨，橙香独占秋。", 
      "碧琳仙酿试新篘。", 
      "内集熙熙休试、蚁浮瓯。", 
      "家世传黄阁，功名起黑头。", 
      "双凫聊傍故人舟。", 
      "咫尺青云岐路、看英游。"
    ], 
    "rhythmic": "南歌子"
  }, 
  {
    "author": "侯置", 
    "paragraphs": [
      "遥天拍水共空明。", 
      "玉镜开奁特地晴。", 
      "极目秋容无限好，举头醉眼暂须醒。", 
      "白眉公子催行急，碧落仙人著句清。", 
      "後夜萧萧葭苇岸，一尊独酌见离情。"
    ], 
    "rhythmic": "瑞鹧鸪"
  }, 
  {
    "author": "侯置", 
    "paragraphs": [
      "暖日丽晴春正好。", 
      "杨柳池塘风弄晓。", 
      "露桃云杏一番新，花窈窕。", 
      "香飘缈。", 
      "玉帐靓深闻语笑。", 
      "新赐绣鞯花映照。", 
      "须信浓恩春共到。", 
      "汉家飞将久宣劳，迎禁诏。", 
      "瞻天表。", 
      "入卫帝庭常不老。"
    ], 
    "rhythmic": "天仙子"
  }, 
  {
    "author": "侯置", 
    "paragraphs": [
      "铜壶漏歇。", 
      "纱窗倒挂梅梢月。", 
      "玉人酒晕消香雪。", 
      "促轸调弦，弹个古离别。", 
      "雏莺小凤交飞说。", 
      "嘈嘈软语丁宁切。", 
      "相如敧枕推红氎。", 
      "脉脉无言，还记旧时节。"
    ], 
    "rhythmic": "醉落魄・一斛珠"
  }, 
  {
    "author": "侯置", 
    "paragraphs": [
      "梅花似雪。", 
      "雪花却似梅清绝。", 
      "小窗低映梅梢月。", 
      "常记良宵，吹酒共攀折。", 
      "如今客里都休说。", 
      "潇潇洒洒情怀别。", 
      "夜阑火冷孤灯灭。", 
      "雪意梅情，分付漆园蝶。"
    ], 
    "rhythmic": "醉落魄・一斛珠"
  }, 
  {
    "author": "侯置", 
    "paragraphs": [
      "玉钩珠箔。", 
      "夜凉庭院天垂幕。", 
      "好风吹动纶巾角。", 
      "羽扇休挥，已怯絺衣薄。", 
      "扁舟明日清溪泊。", 
      "归来依旧情怀恶。", 
      "为君唤月骖鸾鹤。", 
      "天近多寒，满引金凿落。"
    ], 
    "rhythmic": "醉落魄・一斛珠"
  }, 
  {
    "author": "侯置", 
    "paragraphs": [
      "春酲拚却。", 
      "一声花雨落。", 
      "密炬红残。", 
      "人在青罗步障间。", 
      "天公薄相。", 
      "惯得柳绵高百丈。", 
      "彩笔题诗。", 
      "休诵骚人九辨词。"
    ], 
    "rhythmic": "减字木兰花"
  }, 
  {
    "author": "侯置", 
    "paragraphs": [
      "鹤发萧森，玉颜腴润，养就黄芽金鼎。", 
      "一区松菊老湘滨，但心远、何妨人境。", 
      "衮衣家世，鸣鸾歌舞，到了春冰消尽。", 
      "不须惆怅梦中身，这彩选、输赢谁省。"
    ], 
    "rhythmic": "鹊桥仙"
  }, 
  {
    "author": "赵彦端", 
    "paragraphs": [
      "向蓬莱云渺。", 
      "姑射山深，有春长好。", 
      "香满枝南，笑人间惊早。", 
      "试问寒柯，镂冰裁玉，费化工多少。", 
      "东阁诗成，西湖梦觉，几番清晓。", 
      "好是罗帏，麝温屏暖，却恨烟村，雨愁风恼。", 
      "一一清芬，为东君倾倒。", 
      "待得明年，翠阴青子，荫凤皇池沼。", 
      "更把阳和，从头付与，繁花芳草。"
    ], 
    "rhythmic": "醉蓬莱", 
    "tags": [
      "西湖"
    ]
  }, 
  {
    "author": "赵彦端", 
    "paragraphs": [
      "千种繁春，春已去、翩然无迹。", 
      "谁信道、荼䕷枝上，静中留得。", 
      "晓镜洗妆非粉白，晚衣弄舞馀衫碧。", 
      "粲宝钿、珠珥不胜持，浓阴夕。", 
      "金翦度，还堪惜。", 
      "霜蝶睡，无从觅。", 
      "知多少、好词清梦，酿成冰骨。", 
      "天女散花无酒圣，仙人种玉惭香德。", 
      "怅攀条、记得鬓丝青，东风客。"
    ], 
    "rhythmic": "满江红"
  }, 
  {
    "author": "赵彦端", 
    "paragraphs": [
      "津鼓冬冬，三老醉、知谁留得。", 
      "都不记、琵琵洲畔，草青江碧。", 
      "桃李春风吹不断，烟霞秋兴清无极。", 
      "怅樽前、桂子有馀香，曾相识。", 
      "残雨昼，初凉夕。", 
      "高烛烂，新醅白。", 
      "长歌断，欢意不如愁色。", 
      "父老能寻循吏传，关河暂枉诸侯客。", 
      "待日边、一纸诏黄飞，胜相忆。"
    ], 
    "rhythmic": "满江红"
  }, 
  {
    "author": "赵彦端", 
    "paragraphs": [
      "赐被薰炉，曾同见、官槐重绿。", 
      "时归看、绮疏叠嶂，楚腰翻曲。", 
      "君过蓬山轻岁月，我怀庐阜分符竹。", 
      "道别离、待得再归来，人应俗。", 
      "春欲动，醅初熟。", 
      "追一笑，森三玉。", 
      "且相对青眼，共裁红烛。", 
      "小语人家闲意态，浅寒都下新装束。", 
      "念平生、和雨醉东风，从今足。"
    ], 
    "rhythmic": "满江红"
  }, 
  {
    "author": "赵彦端", 
    "paragraphs": [
      "秋色忽如许，风露皎如空。", 
      "平生青鬓馀地，老与故人同。", 
      "忆得鲈鱼来後，杂以洞庭新橘，月堕酒杯中。", 
      "宾客可人意，歌舞转春风。", 
      "坐间玉，花底扇，又从容。", 
      "从容更好，无奈多病已衰翁。", 
      "赖有主人风味，识我少年狂态，乞与酒颜红。", 
      "一醉晓鸦起，流水任西东。"
    ], 
    "rhythmic": "水调歌头", 
    "tags": [
      "洞庭湖"
    ]
  }, 
  {
    "author": "赵彦端", 
    "paragraphs": [
      "淦水定何许，楼外满晴岚。", 
      "落霞蜚鸟无际，新酒为谁甘。", 
      "闻道居邻玉笥，下有芝田琳苑，光景照江南。", 
      "已转丹砂九，应降素云三。", 
      "忆畴昔，翻舞袖，纵剧谈。", 
      "玉壶倾倒，香务黄菊酿红柑。", 
      "好在当时明月，只有炉薰一缕，缄寄可同参。", 
      "剩肯南游不，蓬海试穷探。"
    ], 
    "rhythmic": "水调歌头"
  }, 
  {
    "author": "赵彦端", 
    "paragraphs": [
      "记河梁折柳。", 
      "问画堂乐事，燕鸿难偶。", 
      "十年谩回首。", 
      "但亭亭紫盖，差差南斗。", 
      "传闻小有。", 
      "种桃花、亲烦素手。", 
      "怪归来、道骨仙风缥缈，迥然非旧。", 
      "清昼。", 
      "江南如画，紫菊冬前，翠橙霜後。", 
      "扁舟渡口。", 
      "佳客至，奉名酒。", 
      "唤青鸾起舞，云窗月槛，一曲山明水秀。", 
      "笑相看、玉海别来，浅如故否。"
    ], 
    "rhythmic": "瑞鹤仙"
  }, 
  {
    "author": "赵彦端", 
    "paragraphs": [
      "揽垂杨细折。", 
      "有别情遗爱，与君都说。", 
      "文茵带雕轭。", 
      "是行春来处，去年阡陌。", 
      "柔桑半叶。", 
      "转光风、轻扬秀麦。", 
      "正人家共约，耕相借牛，社相留客。", 
      "清绝。", 
      "溪山犹记，脱帽吟风，倚楼招月。", 
      "东君何事，将春至，放春歇。", 
      "道从今江上，一花一柳，皆想油幢瑞节。", 
      "纵离愁、瘦减腰围，带金正晔。"
    ], 
    "rhythmic": "瑞鹤仙"
  }, 
  {
    "author": "赵彦端", 
    "paragraphs": [
      "山矾风味更梨花。", 
      "清白竞春华。", 
      "试问西园清夜，何如山崦人家。", 
      "楚东千嶂，吴江一棹，云路非赊。", 
      "惟有相思两地，可怜淡月朝霞。"
    ], 
    "rhythmic": "朝中措"
  }, 
  {
    "author": "赵彦端", 
    "paragraphs": [
      "烧灯已过禁烟前。", 
      "春信递相传。", 
      "柳暗乍迷津路，花暄欲照江天。", 
      "天涯宾主，相逢老矣，一笑欢然。", 
      "晚岁许同庐社，西风不买吴船。"
    ], 
    "rhythmic": "朝中措"
  }, 
  {
    "author": "赵彦端", 
    "paragraphs": [
      "长松擎月与天通。", 
      "霜叶乱惊鸿。", 
      "露炯乍疑杯滟，云生似觉衣重。", 
      "江南胜处，青环楚嶂，红半溪枫。", 
      "倦客会应归去，一亭长枕寒空。"
    ], 
    "rhythmic": "朝中措"
  }, 
  {
    "author": "赵彦端", 
    "paragraphs": [
      "几枝筇竹半烟云。", 
      "钟鼓醉中闻。", 
      "千点好山馀思，一湾流水能分。", 
      "多情皓月，轮栖夜午，光动风文。", 
      "看取清闲宾主，犹胜富贵封君。"
    ], 
    "rhythmic": "朝中措"
  }, 
  {
    "author": "赵彦端", 
    "paragraphs": [
      "新凉溪阁暮山重。", 
      "水月共空蒙。", 
      "九转不须尘外，三峰只在壶中。", 
      "他年盛业，云间可望，林下难逢。", 
      "记取芗林岩洞，何如于越秋风。"
    ], 
    "rhythmic": "朝中措"
  }, 
  {
    "author": "赵彦端", 
    "paragraphs": [
      "西城烟雾一重重。", 
      "潇洒便秋风。", 
      "巧妒玉人装髻，无如禁钥难通。", 
      "新声窈眇，怨传楚些，娇并吴宫。", 
      "夜久三星为粲，皓娥宁为君容。"
    ], 
    "rhythmic": "朝中措"
  }, 
  {
    "author": "赵彦端", 
    "paragraphs": [
      "欲暑还凉，如春有意重归。", 
      "春若归来，任他莺老花飞。", 
      "轻雷澹雨，似晚风、欺得单衣。", 
      "檐声惊醉，起来新缘成围。", 
      "回首分携。", 
      "光风冉冉菲菲。", 
      "曾几何时，故山疑梦还非。", 
      "鸣琴再抚，将清恨、都入金徽。", 
      "永怀桥下，系船溪柳依依。"
    ], 
    "rhythmic": "新荷叶"
  }, 
  {
    "author": "赵彦端", 
    "paragraphs": [
      "雨细梅黄，去年双燕还归。", 
      "多少繁红，尽随蝶舞蜂飞。", 
      "阴浓绿暗，正麦秋、犹衣罗衣。", 
      "香凝沈水，雅宜帘幕重围。", 
      "绣扇仍携。", 
      "花枝尘染芳菲。", 
      "遥想当时，故交往往人非。", 
      "天涯再见，悦情话、景仰清徽。", 
      "可人怀抱，晚期莲社相依。"
    ], 
    "rhythmic": "新荷叶"
  }, 
  {
    "author": "赵彦端", 
    "paragraphs": [
      "玉井冰壶，人间有此清秋。", 
      "笑语雍雍，从今庭户初修。", 
      "迎风待月，香凝处、四卷帘钩。", 
      "月波奇观，未饶当日南楼。", 
      "闻说三吴，江湖胜、从古风流。", 
      "况有双轓，旧谙黄阁青油。", 
      "金瓯屡启，应难解、久为人留。", 
      "天池波滟，可怜苹满汀洲。"
    ], 
    "rhythmic": "新荷叶"
  }, 
  {
    "author": "赵彦端", 
    "paragraphs": [
      "注目。", 
      "正江湖浩荡，烟云离属。", 
      "美人衣兰佩玉。", 
      "澹秋水凝神，阳春翻曲。", 
      "烹鲜坐啸，清净五千言自足。", 
      "横剑气、南斗光中，浩然一醉引双鹿。", 
      "回雁到、归书未续。", 
      "梦草处、旧芳重绿。", 
      "谁忆潇湘岁晚，为唤起长风，吹飞黄鹄。", 
      "功名异时，圮上家传谢荣辱。", 
      "待封留，拜公堂下，授我长生。"
    ], 
    "rhythmic": "看花回"
  }, 
  {
    "author": "赵彦端", 
    "paragraphs": [
      "爱日。", 
      "报疏梅动意，春前呼得。", 
      "画栋晓开寿城。", 
      "度百和温馨，霜华无力。", 
      "斑衣翠袖，人面年年照酒色。", 
      "环四座、璧月琼枝，恍然江县拟乡国。", 
      "闻道抚、东岩旧迹。", 
      "又殊胜、谢家清逸。", 
      "知与桃花笑了，定何似青鸟，层城消息。", 
      "他年妙高峰上，优昙会堪折。", 
      "拥轻轩、未妨游戏，看取朱轮十。"
    ], 
    "rhythmic": "看花回"
  }, 
  {
    "author": "赵彦端", 
    "paragraphs": [
      "燕初归。", 
      "正春阴暗淡，客意凄迷。", 
      "玉觞无味，晚花雨退凝脂。", 
      "多情细柳，对沈腰、浑不胜垂。", 
      "别袖忍见离披。", 
      "江南陌上，强半红飞。", 
      "乐事从今一梦散，纵锦囊空在，金碗谁挥。", 
      "舞裙歌扇，故应间琐幽闺。", 
      "练江诗就，算舣舟、宁不相思。", 
      "肠断莫诉离杯。", 
      "青云路稳，白首心期。"
    ], 
    "rhythmic": "芰荷香"
  }, 
  {
    "author": "赵彦端", 
    "paragraphs": [
      "短篷醉舣。", 
      "江南秋意如水。", 
      "露草星明，风柳丝委。", 
      "危槛倚。", 
      "为故人宴喜。", 
      "欢无几。", 
      "念青鞋紫绮。", 
      "论诗载酒，犹胜心寄双鲤。", 
      "倦游晚矣。", 
      "云路非吾事。", 
      "湖海从君意。", 
      "沙雁起。", 
      "记夜阑隐几。"
    ], 
    "rhythmic": "垂丝钓"
  }, 
  {
    "author": "赵彦端", 
    "paragraphs": [
      "莫愁有信。", 
      "全胜春梦无准。", 
      "篆缕欲销，衣粉堪认。", 
      "残梦醒。", 
      "枕夜凉满鬓。", 
      "想香迳。", 
      "正垂垂美荫。", 
      "晚花在否，朱阑谁与同凭。", 
      "断云怨冷。", 
      "青鸟无凭问。", 
      "红叶翻成恨。", 
      "三五近。", 
      "试预占破镜。"
    ], 
    "rhythmic": "垂丝钓"
  }, 
  {
    "author": "赵彦端", 
    "paragraphs": [
      "朱槛曲。", 
      "妆浅鬓云吹绿。", 
      "半尺鹅溪凉意足。", 
      "手香沾柄玉。", 
      "午梦已惊难续。", 
      "说与翠梧修竹。", 
      "蓬海路遥天六六。", 
      "乘鸾何处逐。"
    ], 
    "rhythmic": "谒金门"
  }, 
  {
    "author": "赵彦端", 
    "paragraphs": [
      "劳顾曲。", 
      "燕贡雅羞衣绿。", 
      "鲁酒不能春味足。", 
      "小杯空荐玉。", 
      "只愿此欢常续。", 
      "莫序水边丝竹。", 
      "明日朝参同趁六。", 
      "犹期归骑逐。"
    ], 
    "rhythmic": "谒金门"
  }, 
  {
    "author": "赵彦端", 
    "paragraphs": [
      "休相忆。", 
      "明夜远如今日。", 
      "楼外绿烟村幂幂。", 
      "花飞如许急。", 
      "柳岸晚来船集。", 
      "波底斜阳红湿。", 
      "送尽去云成独立。", 
      "酒醒愁又入。"
    ], 
    "rhythmic": "谒金门"
  }, 
  {
    "author": "赵彦端", 
    "paragraphs": [
      "春已半。", 
      "绣绿新红如换。", 
      "燕子还来帘幕畔。", 
      "闲愁天不管。", 
      "翠被曲屏香满。", 
      "花叶彩笺人远。", 
      "鹊喜蛛丝都未判。", 
      "连环空约腕。"
    ], 
    "rhythmic": "谒金门"
  }, 
  {
    "author": "赵彦端", 
    "paragraphs": [
      "春不尽。", 
      "处处与情相趁。", 
      "谁道刘郎家恁近。", 
      "一年花不问。", 
      "双剪画罗春胜。", 
      "今夜月圆如镜。", 
      "怎得酒阑心易定。", 
      "试将金液镇。"
    ], 
    "rhythmic": "谒金门"
  }, 
  {
    "author": "赵彦端", 
    "paragraphs": [
      "春似绣。", 
      "不是别离时候。", 
      "滴尽黄昏残刻漏。", 
      "月高花影昼。", 
      "好在画屏金兽。", 
      "深琐粉窗兰牖。", 
      "溪水南来堪问否。", 
      "几时离渡口。"
    ], 
    "rhythmic": "谒金门"
  }, 
  {
    "author": "赵彦端", 
    "paragraphs": [
      "朱户密。", 
      "镇锁一庭春日。", 
      "画幕黄帘芳草碧。", 
      "游蜂初未识。", 
      "脆管么弦无力。", 
      "青子绿阴如织。", 
      "花满深宫无路入。", 
      "旧游浑记得。"
    ], 
    "rhythmic": "谒金门"
  }, 
  {
    "author": "赵彦端", 
    "paragraphs": [
      "春意密。", 
      "不受人间风日。", 
      "一曲清歌云暮碧。", 
      "尊前今夜识。", 
      "醉客倦吟无力。", 
      "滞梦停愁相织。", 
      "只道桃源难再入。", 
      "有人还问得。"
    ], 
    "rhythmic": "谒金门"
  }, 
  {
    "author": "赵彦端", 
    "paragraphs": [
      "衰翁自谪。", 
      "堪笑忘了，山林闲适。", 
      "一岁花黄，一秋酒绿，一番头白。", 
      "浮生似醉如客。", 
      "问底事、归来未得。", 
      "但愿长年，故人相与，春朝秋夕。"
    ], 
    "rhythmic": "柳梢青"
  }, 
  {
    "author": "赵彦端", 
    "paragraphs": [
      "卮言日出。", 
      "天上漫试，人间无术。", 
      "一笑归来，身如蝉蜕，首如龟缩。", 
      "年年白酒黄花，共愿我、光风霁月。", 
      "不道道人，老去，如何消得。"
    ], 
    "rhythmic": "柳梢青"
  }, 
  {
    "author": "赵彦端", 
    "paragraphs": [
      "酴过也，酴过後，无花堪折。", 
      "只有垂杨，垂杨却作，絮惊行色。", 
      "海棠半在如无，又争倩、蔷薇恋得。", 
      "除是东风，随君归问，玉堂消息。"
    ], 
    "rhythmic": "柳梢青"
  }, 
  {
    "author": "赵彦端", 
    "paragraphs": [
      "君莫厌江乡，也有茂林修竹。", 
      "竹外有些亭榭，置酒尊棋局。", 
      "棋神酒圣各成欢，欢长更烧烛。", 
      "寄语故人鹏，任倾金围玉。"
    ], 
    "rhythmic": "好事近"
  }, 
  {
    "author": "赵彦端", 
    "paragraphs": [
      "君到共黄花，君去早梅将发。", 
      "君不待梅归去，问与谁同折。", 
      "白头潘令一年秋，有酒恨无客。", 
      "莫忘道山堂上，话清音风月。"
    ], 
    "rhythmic": "好事近"
  }, 
  {
    "author": "赵彦端", 
    "paragraphs": [
      "草草复匆匆，相见也还相忆。", 
      "记取梦魂诗思，似水光山色。", 
      "清音堂下一扁舟，谁主又谁客。", 
      "休厌一杯相劝，看梅梢将白。"
    ], 
    "rhythmic": "好事近"
  }, 
  {
    "author": "赵彦端", 
    "paragraphs": [
      "寻得一枝春，惊动小园花月。", 
      "把酒放歌添烛，看连林争发。", 
      "从今日日有花开，野水酿春碧。", 
      "旧日爱闲陶令，作江南狂客。"
    ], 
    "rhythmic": "好事近"
  }, 
  {
    "author": "赵彦端", 
    "paragraphs": [
      "风露入新亭，看尽楚天秋色。", 
      "行到暮霞明处，有金华仙刻。", 
      "孤城乔木堕荒凉，白云带溪碧。", 
      "唤取小舟同醉，话江湖归日。"
    ], 
    "rhythmic": "好事近"
  }, 
  {
    "author": "赵彦端", 
    "paragraphs": [
      "一种岁前春，谁辨额黄腮白。", 
      "风意只吟群木，与此花修别。", 
      "此花佳处似佳人，高情带诗格。", 
      "君与岁寒相许，有芳心难结。"
    ], 
    "rhythmic": "好事近"
  }, 
  {
    "author": "赵彦端", 
    "paragraphs": [
      "朱户闭东风，春在小红纤雪。", 
      "门外未寒犹暖，怪有花堪折。", 
      "梨花菊蕊不相饶，娇黄带轻白。", 
      "莫厌醉歌相恼，是中原乡客。"
    ], 
    "rhythmic": "好事近"
  }, 
  {
    "author": "赵彦端", 
    "paragraphs": [
      "日日念江东，何有旧人重说。", 
      "二妙一时相遇，怪尊前头白。", 
      "山城无物为君欢，薄酒待寒月。", 
      "草草数歌休笑，似主人衰拙。"
    ], 
    "rhythmic": "好事近"
  }, 
  {
    "author": "赵彦端", 
    "paragraphs": [
      "山水乡中，岂知还有中原笑。", 
      "醉歌倾倒。", 
      "记得升平调。", 
      "旧日年光，试把华灯照。", 
      "心情好。", 
      "有些怀抱。", 
      "拟向梅花道。"
    ], 
    "rhythmic": "点绛唇"
  }, 
  {
    "author": "赵彦端", 
    "paragraphs": [
      "一点青阳，早梅初识春风面。", 
      "暖回琼管。", 
      "斗自东方转。", 
      "白马青袍，莫作铜驼恋。", 
      "看宫线。", 
      "但长相见。", 
      "爱日如人愿。"
    ], 
    "rhythmic": "点绛唇"
  }, 
  {
    "author": "赵彦端", 
    "paragraphs": [
      "护雨烘晴，紫云缥缈来深院。", 
      "晚寒谁见。", 
      "红杏梢头怨。", 
      "绝代佳人。", 
      "万里沈香殿。", 
      "光风转。", 
      "梦馀千片。", 
      "犹恨相逢浅。"
    ], 
    "rhythmic": "点绛唇"
  }, 
  {
    "author": "赵彦端", 
    "paragraphs": [
      "秋入阑干，亭亭波面虹千丈。", 
      "一声鱼唱。", 
      "画个三高样。", 
      "江上风波，更泛吴松浪。", 
      "寒潮涨。", 
      "石鱼酒舫。", 
      "漫叟知何向。"
    ], 
    "rhythmic": "点绛唇"
  }, 
  {
    "author": "赵彦端", 
    "paragraphs": [
      "好在苍苔，摩挲遗恨风还雨。", 
      "一凉相与。", 
      "片月生新浦。", 
      "天外离居，为我荪桡举。", 
      "山如许。", 
      "故人来否。", 
      "岁晚鲈堪煮。"
    ], 
    "rhythmic": "点绛唇"
  }, 
  {
    "author": "赵彦端", 
    "paragraphs": [
      "香蔌蔌。", 
      "小山丛桂烘温玉。", 
      "烘温玉。", 
      "酒愁花暗，沈腰如束。", 
      "烦君剩与阳春曲。", 
      "为君细拂衾罗馥。", 
      "衾罗馥。", 
      "一春幽梦，与君相续。"
    ], 
    "rhythmic": "秦楼月・忆秦娥"
  }, 
  {
    "author": "赵彦端", 
    "paragraphs": [
      "梅缀雪。", 
      "雪缀梅花肌肤惬。", 
      "肌肤惬。", 
      "丰姿浓态，莹如玉色。", 
      "岁寒期约无相缺。", 
      "祥花不减晴空月。", 
      "晴空月。", 
      "依前消瘦，还共清绝。"
    ], 
    "rhythmic": "秦楼月・忆秦娥"
  }, 
  {
    "author": "赵彦端", 
    "paragraphs": [
      "岁寒堂下两株梅。", 
      "商量先後开。", 
      "春前日绕一千回。", 
      "花来春未来。", 
      "冰可断，玉堪裁。", 
      "寒空无暖埃。", 
      "为君翻动腊前醅。", 
      "酒醒香满怀。"
    ], 
    "rhythmic": "阮郎归"
  }, 
  {
    "author": "赵彦端", 
    "paragraphs": [
      "一春种得牡丹成。", 
      "那知君遽行。", 
      "东君也自没心情。", 
      "夜来风雨声。", 
      "追间阔，数清明。", 
      "不应歌渭城。", 
      "只愁河畔草青青。", 
      "却须离绪生。"
    ], 
    "rhythmic": "阮郎归"
  }, 
  {
    "author": "赵彦端", 
    "paragraphs": [
      "三年何许竞芳辰。", 
      "君家千树春。", 
      "如今欲去复逡巡。", 
      "好花留住人。", 
      "红蕊乱，绿阴匀。", 
      "彩云新又新。", 
      "只应小阕记情亲。", 
      "动君梁上尘。"
    ], 
    "rhythmic": "阮郎归"
  }, 
  {
    "author": "赵彦端", 
    "paragraphs": [
      "四弦续续。", 
      "山水依然关塞足。", 
      "天上新声。", 
      "谪堕人间得自名。", 
      "清歌宛转。", 
      "弹向指间依旧见。", 
      "满眼春风。", 
      "不觉黄梅细雨中。"
    ], 
    "rhythmic": "减字木兰花"
  }, 
  {
    "author": "赵彦端", 
    "paragraphs": [
      "绿阴红雨。", 
      "黯淡衣裳花下舞。", 
      "花月佳时。", 
      "舞破东风第几枝。", 
      "一杯相属。", 
      "从灺尊前三四烛。", 
      "酒尽花阑。", 
      "京洛风流仔细看。"
    ], 
    "rhythmic": "减字木兰花"
  }, 
  {
    "author": "赵彦端", 
    "paragraphs": [
      "一年歌舞。", 
      "还是花黄尊绿处。", 
      "雨横风多。", 
      "比似年时恨若何。", 
      "帘深酒暖。", 
      "细雨斜风浑不管。", 
      "只有黄花。", 
      "欲近佳人鬓畔鸦。"
    ], 
    "rhythmic": "减字木兰花"
  }, 
  {
    "author": "赵彦端", 
    "paragraphs": [
      "送人南浦。", 
      "日日客亭风又雨。", 
      "相见如何。", 
      "梅子枝头春已多。", 
      "真成别去。", 
      "酒病明朝知几许。", 
      "淋损宫袍。", 
      "都是人人醉後娇。"
    ], 
    "rhythmic": "减字木兰花"
  }, 
  {
    "author": "赵彦端", 
    "paragraphs": [
      "屈亭湘浦。", 
      "怨尽朝云还暮雨。", 
      "知是谁何。", 
      "赋得清愁尔许多。", 
      "爱来慵去。", 
      "此意平生成浪许。", 
      "著尽茸袍。", 
      "想像江梅雪後娇。"
    ], 
    "rhythmic": "减字木兰花"
  }, 
  {
    "author": "赵彦端", 
    "paragraphs": [
      "乱云萦浦。", 
      "做雪不成还是雨。", 
      "知我为何。", 
      "一笑仍添一恨多。", 
      "不须归去。", 
      "琥珀杯深能几许。", 
      "草色如袍。", 
      "记取从今舞处娇。"
    ], 
    "rhythmic": "减字木兰花"
  }, 
  {
    "author": "赵彦端", 
    "paragraphs": [
      "来时夹道，红罗步障，已换青丝翠羽。", 
      "春愁元自逐春来，却不肯、随春归去。", 
      "千觞美酒，十分幽事，归到只愁风雨。", 
      "凭谁传语牡丹花，为做取、东君些主。"
    ], 
    "rhythmic": "鹊桥仙"
  }, 
  {
    "author": "赵彦端", 
    "paragraphs": [
      "江梅仙去，蜡梅蜂化，只有缃梅呈秀。", 
      "不知春在阿谁边，试与问、青青杨柳。", 
      "小园幽事，中都风味，斗草分香依旧。", 
      "东风莫谩送扁舟，为管取、轻寒罗袖。"
    ], 
    "rhythmic": "鹊桥仙"
  }, 
  {
    "author": "赵彦端", 
    "paragraphs": [
      "留花翠幕，添香红袖，常恨情长春浅。", 
      "南风吹酒玉虹翻，便忍听、离弦声断。", 
      "乘鸾宝扇，凌波微步，好在清池凉馆。", 
      "直饶书与荔枝来，问纤手、谁传冰碗。"
    ], 
    "rhythmic": "鹊桥仙"
  }, 
  {
    "author": "赵彦端", 
    "paragraphs": [
      "藕花亭上，无尘无暑，滟滟一池秋韵。", 
      "绿罗宝盖碧琼竿，翠浪里、亭亭月影。", 
      "一家姊妹，两般梳洗，浓淡施朱傅粉。", 
      "夜深风露逼人怀，问谁在、牙床酒醒。"
    ], 
    "rhythmic": "鹊桥仙"
  }, 
  {
    "author": "赵彦端", 
    "paragraphs": [
      "雪中梅艳风前竹。", 
      "诗缘渐与情缘熟。", 
      "醉眼眩成花。", 
      "恼人生脸霞。", 
      "巫云将楚雨。", 
      "只恐翩然去。", 
      "我有合欢杯。", 
      "为君聊挽回。"
    ], 
    "rhythmic": "菩萨蛮"
  }, 
  {
    "author": "赵彦端", 
    "paragraphs": [
      "雨声不断垂檐竹。", 
      "清歌唤起清眠熟。", 
      "洞户有馀花。", 
      "同倾细细霞。", 
      "酒行如过雨。", 
      "雨尽风吹去。", 
      "吹去复盈杯。", 
      "一春能几回。"
    ], 
    "rhythmic": "菩萨蛮"
  }, 
  {
    "author": "赵彦端", 
    "paragraphs": [
      "绣罗裙上双鸳带。", 
      "年年长系春心在。", 
      "梅子别时青。", 
      "如今浑已成。", 
      "美人书幅幅。", 
      "中有连环玉。", 
      "不是只催归。", 
      "要情无断时。"
    ], 
    "rhythmic": "菩萨蛮"
  }, 
  {
    "author": "赵彦端", 
    "paragraphs": [
      "倚阑闲拈生绡扇。", 
      "新凉庭户微风转。", 
      "疏雨断檐声。", 
      "淡云开晚晴。", 
      "蔗浆寒浸齿。", 
      "枕簟清如水。", 
      "相忆不胜愁。", 
      "月来帘上钩。"
    ], 
    "rhythmic": "菩萨蛮"
  }, 
  {
    "author": "赵彦端", 
    "paragraphs": [
      "青春背我堂堂去。", 
      "桃花乱落如红雨。", 
      "是妾断肠时。", 
      "芳心空自持。", 
      "相思君助取。", 
      "脉脉如牛女。", 
      "天远暮江迟。", 
      "今宵归不归。"
    ], 
    "rhythmic": "菩萨蛮"
  }, 
  {
    "author": "赵彦端", 
    "paragraphs": [
      "堂外溪桥杨柳畔。", 
      "满树东风，更著流莺唤。", 
      "时节清明寒暖半。", 
      "秦筝欲妒歌珠贯。", 
      "一寸离肠无可断。", 
      "旧管新收，尽记双帷卷。", 
      "赖得今年春较晚。", 
      "送人犹有馀红乱。"
    ], 
    "rhythmic": "蝶恋花"
  }, 
  {
    "author": "赵彦端", 
    "paragraphs": [
      "雪里珠衣寒未动。", 
      "雪後清寒，惊损幽帷梦。", 
      "风撼海牛帘幕重。", 
      "画檐冰箸如流汞。", 
      "一穗香云佳客共。", 
      "溜溜金槽，政尔新词送。", 
      "酒戏诗阄忘百中。", 
      "烛间有个人非众。"
    ], 
    "rhythmic": "蝶恋花"
  }, 
  {
    "author": "赵彦端", 
    "paragraphs": [
      "拂拂轻阴雨麴尘。", 
      "小庭深幕堕娇云。", 
      "好花无几，犹是洛阳春。", 
      "燕语似知怀旧主，水生只解送行人。", 
      "可堪诗墨，和泪渍罗巾。"
    ], 
    "rhythmic": "相思引・琴调"
  }, 
  {
    "author": "赵彦端", 
    "paragraphs": [
      "曾蹑姑苏城上台。", 
      "好山知有好人来。", 
      "几回徙倚，月里暮云开。", 
      "闲倚和风千步柳，倦临残雪一枝梅。", 
      "暖香高烛，翻动道人灰。"
    ], 
    "rhythmic": "相思引・琴调"
  }, 
  {
    "author": "赵彦端", 
    "paragraphs": [
      "风韶雨润催花候。", 
      "欢春恨、年年常有。", 
      "桃蹊杏陌相期久。", 
      "一为东君试手。", 
      "匆匆去、那人信否。", 
      "襟泪渍、粉香依旧。", 
      "单衣煮酒重来後。", 
      "好与看承人瘦。"
    ], 
    "rhythmic": "杏花天"
  }, 
  {
    "author": "赵彦端", 
    "paragraphs": [
      "当时众里闻新曲。", 
      "拚一醉、移舟换烛。", 
      "清波快送仙帆幅。", 
      "十里披烟泛玉。", 
      "谁知度、春寒夜独。", 
      "常记恨、花阑漏促。", 
      "西风渡口莲堪束。", 
      "一枕新凉会足。"
    ], 
    "rhythmic": "杏花天"
  }, 
  {
    "author": "赵彦端", 
    "paragraphs": [
      "冰练新裁月见羞。", 
      "墨花飞作淡云浮。", 
      "宜歌宜笑不妨秋。", 
      "约腕半笼衫草碧，洗妆初失黛蛾愁。", 
      "嫩凉轻暑奈风流。"
    ], 
    "rhythmic": "浣溪沙"
  }, 
  {
    "author": "赵彦端", 
    "paragraphs": [
      "过雨园林绿渐浓。", 
      "晚霞明处暮云重。", 
      "小桥东畔再相逢。", 
      "睡起未添双鬓绿，汗融微退小妆红。", 
      "几多心事不言中。"
    ], 
    "rhythmic": "浣溪沙"
  }, 
  {
    "author": "赵彦端", 
    "paragraphs": [
      "菊已开时梅未通。", 
      "似寒如暖意融融。", 
      "情亲语妙一杯中。", 
      "歌舞欲来须更理，林泉有乐政须同。", 
      "好诗多味酒无功。"
    ], 
    "rhythmic": "浣溪沙"
  }, 
  {
    "author": "赵彦端", 
    "paragraphs": [
      "渺渺东风泛酒船。", 
      "月华为地玉为川。", 
      "春于红药更留连。", 
      "云路功名方步步，草庐松竹自年年。", 
      "他时人说二疏贤。"
    ], 
    "rhythmic": "浣溪沙"
  }, 
  {
    "author": "赵彦端", 
    "paragraphs": [
      "花下凭肩月下迎。", 
      "避人私语脸霞生。", 
      "画堂红烛意盈盈。", 
      "病酒一春愁与睡，倚阑终日雨还晴。", 
      "强移心绪作清明。"
    ], 
    "rhythmic": "浣溪沙"
  }, 
  {
    "author": "赵彦端", 
    "paragraphs": [
      "人意歌声欲度春。", 
      "春容温暖胜於人。", 
      "劝君一醉酒如渑。", 
      "梅子枝头应有恨，柳花风底不堪嚬。", 
      "盖公堂下净无尘。"
    ], 
    "rhythmic": "浣溪沙"
  }, 
  {
    "author": "赵彦端", 
    "paragraphs": [
      "烟空磴尽长松语。", 
      "佳处遗基古。", 
      "道人乘月又乘风。", 
      "未用秋衣沈水、换薰笼。", 
      "两峰千涧依稀是。", 
      "想像诗翁醉。", 
      "莫惊青蕊後时开。", 
      "笑倒江南陶令、未归来。"
    ], 
    "rhythmic": "虞美人"
  }, 
  {
    "author": "赵彦端", 
    "paragraphs": [
      "凌虚风马来无迹。", 
      "水净山光出。", 
      "松间孤鹤睡残更。", 
      "唤起缑箫飞去、与云平。", 
      "新亭聊共丰年悦。", 
      "一醉中秋月。", 
      "江山拟作画图临。", 
      "乐府翻成终胜、写无声。"
    ], 
    "rhythmic": "虞美人"
  }, 
  {
    "author": "赵彦端", 
    "paragraphs": [
      "兰畦梅迳香云绕。", 
      "长恨相从少。", 
      "相从虽少却情亲。", 
      "不道相从频後、是行人。", 
      "行人未去犹清瘦。", 
      "想见相分後。", 
      "书来梅子定尝新。", 
      "记取江东日暮、雨还云。"
    ], 
    "rhythmic": "虞美人"
  }, 
  {
    "author": "赵彦端", 
    "paragraphs": [
      "风露晚珊珊。", 
      "洛下湘中接佩环。", 
      "急把一杯相劳苦，云端。", 
      "只恐冰肌亦自寒。", 
      "二客共阑干。", 
      "潋潋鲸波吸未乾。", 
      "待得月华移十丈，乘欢。", 
      "更上层楼极处看。"
    ], 
    "rhythmic": "南乡子"
  }, 
  {
    "author": "赵彦端", 
    "paragraphs": [
      "浓绿暗芳洲。", 
      "春事都随芍药休。", 
      "风雨只贪梅子熟，飕飕。", 
      "却送行人一夜秋。", 
      "新月幸如钩。", 
      "三五还催玉鉴浮。", 
      "一段离愁溪样远，悠悠。", 
      "只是溪流浅似愁。"
    ], 
    "rhythmic": "南乡子"
  }, 
  {
    "author": "赵彦端", 
    "paragraphs": [
      "窗户映朝光。", 
      "花气浑如百和香。", 
      "即遣花飞深造次，茫茫。", 
      "曲渚飘成锦一张。", 
      "相忆莫相忘。", 
      "并蒂芙蓉本自双。", 
      "草色连云人去住，堪伤。", 
      "海上尖峰似剑铓。"
    ], 
    "rhythmic": "南乡子"
  }, 
  {
    "author": "赵彦端", 
    "paragraphs": [
      "倡条繁蒂绿层层。", 
      "解衫扶醉同登。", 
      "暝云无树亦崚嶒。", 
      "红袖深凭。", 
      "病思去春饶睡，醉魂因酒思冰。", 
      "夜凉星斗挂修甍。", 
      "歌尽香凝。"
    ], 
    "rhythmic": "画堂春"
  }, 
  {
    "author": "赵彦端", 
    "paragraphs": [
      "满城风雨近重阳。", 
      "夹衫清润生香。", 
      "好辞赓尽楚天长。", 
      "唤得花黄。", 
      "客胜不知门陋，酒新如趁春狂。", 
      "故人相见等相忘。", 
      "一语千觞。"
    ], 
    "rhythmic": "画堂春"
  }, 
  {
    "author": "赵彦端", 
    "paragraphs": [
      "澄溪暝度轻澌白。", 
      "对平湖、澹烟隔。", 
      "我与征鸿共行人，更张灯留客。", 
      "东园半是馀花迹。", 
      "料仙帆、到时发。", 
      "若倚江楼望清淮，为殷勤乡国。"
    ], 
    "rhythmic": "滴滴金"
  }, 
  {
    "author": "赵彦端", 
    "paragraphs": [
      "当年万里龙沙路。", 
      "载多少、离愁去。", 
      "冷压层帘云不度。", 
      "芙蓉双带，垂杨娇髻，弦索初调处。", 
      "花凝玉立东风暮。", 
      "曾记江边丽人句。", 
      "异县相逢能几许。", 
      "多情谁料，琵琶洲畔，同醉清明雨。"
    ], 
    "rhythmic": "青玉案"
  }, 
  {
    "author": "赵彦端", 
    "paragraphs": [
      "春水绿波南浦。", 
      "渐理棹、行人欲去。", 
      "黯消魂、柳上轻烟，花梢微雨。", 
      "长亭放𧣴无计住。", 
      "但芳草、迷人去路。", 
      "忍回头、断云残日，长安何处。"
    ], 
    "rhythmic": "沙塞子"
  }, 
  {
    "author": "赵彦端", 
    "paragraphs": [
      "忆著旧山归去乐，松筠岁晚参天。", 
      "老来慵似柳三眠。", 
      "从教官府冷，甘作地行仙。", 
      "青琐紫微追昨梦，扁舟已具犹怜。", 
      "有情如酒月如川。", 
      "为君忘饮病，更拟索茶煎。"
    ], 
    "rhythmic": "临江仙"
  }, 
  {
    "author": "赵彦端", 
    "paragraphs": [
      "潦水似讥酒浅，秋云如妒蟾明。", 
      "幽人闻雁若闻莺。", 
      "更长端有意，菊晚近无情。", 
      "诗学笑中偷换，烛花醉里频倾。", 
      "罗衣迥立可怜生。", 
      "五湖虽好在，客意欲登瀛。"
    ], 
    "rhythmic": "临江仙"
  }, 
  {
    "author": "赵彦端", 
    "paragraphs": [
      "天外秋云四散飞。", 
      "波间风艇一时归。", 
      "他年淮水东边月，犹为登临替落晖。", 
      "夸客胜，数星稀。", 
      "晚寒拂拂动秋衣。", 
      "酒行不尽清光意，输与渔舟睡钓矶。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "渺渺东风拂画船。", 
      "不堪临雨落花前。", 
      "清歌只拟留春住，好语频闻有诏传。", 
      "秦望月，镜湖天。", 
      "养成英气自当年。", 
      "两山总是经行处，献纳雍容定几篇。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "忆醉君家倚翠屏。", 
      "年年相喜鬓毛青。", 
      "谁知缓步从天下，犹许清弹此地听。", 
      "挥羽扇，写鹅经。", 
      "使星何似老人星。", 
      "几时一试薰风手，今日桐阴又满庭。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "拂拂深帏起暗尘。", 
      "清歌缓响自回春。", 
      "月知灯市云间堕，人对梅花雪後新。", 
      "杯掌露，舞衣云。", 
      "酒慵微觉翠鬟倾。", 
      "洞房不压阳台雨，乞与游人弄晚晴。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "新寒一段。", 
      "变尽人间暖。", 
      "说与群花花不管。", 
      "只有江梅情乱。", 
      "江梅也似山人。", 
      "山人到老梅亲。", 
      "斗薮衣冠气象，百般归去精神。"
    ], 
    "rhythmic": "清平乐"
  }, 
  {
    "author": "赵彦端", 
    "paragraphs": [
      "桃根桃叶。", 
      "一树芳相接。", 
      "春到江南三二月。", 
      "迷损东家蝴蝶。", 
      "殷勤踏取青阳。", 
      "风前花正低昂。", 
      "与我同心栀子，报君百结丁香。"
    ], 
    "rhythmic": "清平乐"
  }, 
  {
    "author": "赵彦端", 
    "paragraphs": [
      "侬家风物似山家。", 
      "梅老鬓丝华。", 
      "几回记得，攀翻琪树，醉帽敧斜。", 
      "冷香不断春千里，归路本非赊。", 
      "有人却道，使君犹健，看遍馀花。"
    ], 
    "rhythmic": "眼儿媚"
  }, 
  {
    "author": "赵彦端", 
    "paragraphs": [
      "杜曲桑麻，灞桥风雪，归梦无路。", 
      "马健凌秋，人间玩日，聊用宽迟暮。", 
      "摇摇羽扇，翩翩凫舄，胜处恍疑仙去。", 
      "笑相看，风林露草，古来有谁知趣。", 
      "黄公垆下，山阴亭畔，岁月著鞭如骛。", 
      "出塞功名，入关游说，纸上俱难据。", 
      "论诗说剑，尊前风味，天巧却容人觑。", 
      "问少陵，酣歌拓戟，为谁献赋。"
    ], 
    "rhythmic": "永遇乐"
  }, 
  {
    "author": "赵彦端", 
    "paragraphs": [
      "洗妆僛舞傍清尊。", 
      "霏雨澹黄昏。", 
      "殷勤与花为地，烧烛助微温。", 
      "松半岭，竹当门。", 
      "意如村。", 
      "明朝酒醒，桃李漫山，心事谁论。"
    ], 
    "rhythmic": "诉衷情"
  }, 
  {
    "author": "赵彦端", 
    "paragraphs": [
      "江梅初试两三花。", 
      "人意竞年华。", 
      "春工未敢轻放，深院拥吴娃。", 
      "翻酒戏，醉人家。", 
      "旧生涯。", 
      "而今且趁，便面斜阳，莫照红纱。"
    ], 
    "rhythmic": "诉衷情"
  }, 
  {
    "author": "赵彦端", 
    "paragraphs": [
      "杏花风下。", 
      "独立春寒夜。", 
      "微雨度，疏星挂。", 
      "晖晖浓艳出，袅袅繁枝亚。", 
      "朱槛倚，轻罗醉里添还卸。", 
      "寂寞情犹乍。", 
      "怅望骖鸾驾。", 
      "衣褪玉，香欺麝。", 
      "一花拚一醉，杯重凭谁把。", 
      "春去也，重帘翠幕人如画。"
    ], 
    "rhythmic": "千秋岁"
  }, 
  {
    "author": "赵彦端", 
    "paragraphs": [
      "传闻天上有星榆。", 
      "历历谁居。", 
      "淡烟暮拥红云暖，春寒乍有还无。", 
      "作态似深又浅，多情要密还疏。", 
      "移尊环坐足相娱。", 
      "醉影凭扶。", 
      "江南归到虽怜晚，犹胜不见踟躇。", 
      "尽拚绿阴青子，凭肩携手如初。"
    ], 
    "rhythmic": "风入松"
  }, 
  {
    "author": "赵彦端", 
    "paragraphs": [
      "澹月华灯春夜。", 
      "送东风、柳烟梅麝。", 
      "宝钗宫髻连娇马。", 
      "似记得、帝乡游冶。", 
      "悦亲戚之情话。", 
      "况溪山、坐中如画。", 
      "凌波微步人归也。", 
      "看酒醒、凤鸾谁跨。"
    ], 
    "rhythmic": "茶瓶儿"
  }, 
  {
    "author": "赵彦端", 
    "paragraphs": [
      "兽金寒，帘玉润，梅雪印苔絮。", 
      "春意如人，易散苦难聚。", 
      "几多丝竹深情，池塘幽梦，犹倚赖、与君同住。", 
      "旧游处。", 
      "谁唤别浦仙帆，风前问征路。", 
      "烟雨连江，吹恨正无数。", 
      "莫教紫燕归来，红云开後，空怅望、主人轻去。"
    ], 
    "rhythmic": "祝英台・祝英台近"
  }, 
  {
    "author": "赵彦端", 
    "paragraphs": [
      "人间尘断，雨处风回，凉波自泛仙槎。", 
      "非郭还非野，闲莺燕、时傍笑语清佳。", 
      "铜壶花漏长如线，金铺碎、香暖檐牙。", 
      "谁知道、东园五亩，种成国艳天葩。", 
      "主人汉家龙种，正翩翩迥立，雪纻乌纱。", 
      "歌舞承平旧，围红袖、诗兴自写春华。", 
      "未知三斗朝天去，定何似、鸿宝丹砂。", 
      "且一醉、朱颜相庆，共看玉井浮花。"
    ], 
    "rhythmic": "五彩结同心"
  }, 
  {
    "author": "赵彦端", 
    "paragraphs": [
      "芙蓉池馆一重重。", 
      "留得黄花寿斝中。", 
      "春到小春如有信，月临良月正相同。", 
      "芝兰美应瑶阶瑞，苹藻香吹翠沼风。", 
      "此夜隔墙闻凤管，人间元自胜蟾宫。"
    ], 
    "rhythmic": "瑞鹧鸪"
  }, 
  {
    "author": "赵彦端", 
    "paragraphs": [
      "露醑无情，送长歌未终，已醉离别。", 
      "何如暮雨，酿一襟凉润，来留佳客。", 
      "好山侵座碧。", 
      "胜作夜、疏星淡月。", 
      "君欲翩然去，人间底许，员峤问帆席。", 
      "诗情酒病非畴昔。", 
      "赖亲朋对影，且慰良夕。", 
      "风流雨散，定几回肠断，能禁头白。", 
      "为君烦素手，荐碧藕、轻丝细雪。", 
      "去去江南路，犹应水云秋共色。"
    ], 
    "rhythmic": "月中桂"
  }, 
  {
    "author": "赵彦端", 
    "paragraphs": [
      "云暖萍漪，雨香兰迳，西湖二月初时。", 
      "两山十里，锦绣照金羁。", 
      "柳外阑干相望，弄东风、倚遍斜晖。", 
      "朋游好，乱红堆里，一饮百篇诗。", 
      "三年，江上梦，青衫风日，白纻尘泥。", 
      "听几声黄鸟，粤树闽溪。", 
      "长是春朝多病，今年更、添得相思。", 
      "须归去，倦游滋味，犹有个人知。"
    ], 
    "rhythmic": "满庭芳", 
    "tags": [
      "西湖"
    ]
  }, 
  {
    "author": "赵彦端", 
    "paragraphs": [
      "春溪漠漠如空，望中只与新愁去。", 
      "何知尚有，烟间馀怨，洛津闲赋。", 
      "已瘦难丰，久离重见，好春如许。", 
      "念海棠未老，荼䕷欲吐。", 
      "且莫恨、风兼雨。", 
      "休问无情水驿，载幽怀、小桡轻橹。", 
      "君看睡起，平阶柳絮，入门花雾。", 
      "才尽无奇，客残如扫，一尊谁举。", 
      "怅行云断後，祗应梦里，有澄江句。"
    ], 
    "rhythmic": "水龙吟"
  }, 
  {
    "author": "赵彦端", 
    "paragraphs": [
      "鸳瓦初凝霜粟。", 
      "冰笋旋裁春玉。", 
      "巧思化东风，唤省蕊红枝绿。", 
      "清淑。", 
      "清淑。", 
      "会有蜂栖蝶宿。"
    ], 
    "rhythmic": "如梦令"
  }, 
  {
    "author": "赵彦端", 
    "paragraphs": [
      "嫩柳眉梢轻蹙。", 
      "细草烟凝堪掬。", 
      "争似小桃秾，酒入香肌红玉。", 
      "清馥。", 
      "清馥。", 
      "不觉花阑漏促。"
    ], 
    "rhythmic": "如梦令"
  }, 
  {
    "author": "赵彦端", 
    "paragraphs": [
      "浦云融，梅风断，碧水无情轻度。", 
      "有娇黄上林梢，向春欲舞。", 
      "绿烟迷昼，浅寒欺暮。", 
      "不胜小楼凝伫。", 
      "倦游处。", 
      "故人相见易阻。", 
      "花事从今堪数。", 
      "片帆无恙，好在一篙新雨。", 
      "醉袍宫锦，画罗金缕。", 
      "莫教恨传幽句。"
    ], 
    "rhythmic": "蕊珠闲"
  }, 
  {
    "author": "赵彦端", 
    "paragraphs": [
      "雨斜风横，正诗人闲倦，淮山清绝。", 
      "弹压秋光江万顷，只欠凌波罗袜。", 
      "好事幽人，怜予止酒，著意温琼雪。", 
      "翠帷低卷，怪来飞堕初月。", 
      "凉夜华字无尘，舞裙香渐暖，锦茵声阕。", 
      "不分金莲随步步，谁遣芙蓉争发。", 
      "赖得高情，湘歌洛赋，称作西风客。", 
      "为君留住，不然飘去云阙。"
    ], 
    "rhythmic": "念奴娇"
  }, 
  {
    "author": "赵彦端", 
    "paragraphs": [
      "逢春如酒，逢花如露，逢人如玉。", 
      "东风送寒去，蔚温温香縠。", 
      "海上三山元似粟。", 
      "试招来、共藏金屋。", 
      "与君醉千岁，看人间新绿。"
    ], 
    "rhythmic": "忆少年"
  }, 
  {
    "author": "赵彦端", 
    "paragraphs": [
      "天似水。", 
      "秋到芙蓉如乱绮。", 
      "芙蓉意与黄花倚。", 
      "历历黄花矜酒美。", 
      "清露委。", 
      "山间有个闲人喜。"
    ], 
    "rhythmic": "思佳客令・思佳客"
  }, 
  {
    "author": "赵彦端", 
    "paragraphs": [
      "相与十年亲且旧。", 
      "一笑天涯携手。", 
      "霜际寒云逗。", 
      "去年情味君思否。", 
      "远水无情冰不就。", 
      "好在尊前眉岫。", 
      "肠断东南秀。", 
      "淡烟疏月梅时候。"
    ], 
    "rhythmic": "惜分飞"
  }, 
  {
    "author": "赵彦端", 
    "paragraphs": [
      "平生相遇。", 
      "算未有、笑语闽山佳处。", 
      "旧日文章，如今风味浑如许。", 
      "眼前都是蓬莱路。", 
      "但莫道、有人曾住。", 
      "异时天上，种种风流，待君如故。", 
      "此自君家旧物，看九万清风，为君掀举。", 
      "举上青云，却忆梅花如旧否。", 
      "故人衰病今无绪。", 
      "只种得、梅花盈圃。", 
      "待君一过山家，共斟露醑。"
    ], 
    "rhythmic": "绛都春"
  }, 
  {
    "author": "赵彦端", 
    "paragraphs": [
      "春日归来如许长。", 
      "不知偿此意，几何觞。", 
      "老人临酒兴犹狂。", 
      "溪山主，终不道山王。", 
      "一雨罢耕桑。", 
      "平生欢喜处，是吾乡。", 
      "与君花底共风光。", 
      "春莫笑，花不似人香。"
    ], 
    "rhythmic": "小重山"
  }, 
  {
    "author": "赵彦端", 
    "paragraphs": [
      "西风吹断梦草。", 
      "来度芙蓉老。", 
      "座上人谁在，晨参疏影相照。", 
      "幽馆寒意早。", 
      "檐声小。", 
      "醉语秋屏晓。", 
      "记年少。", 
      "相携胜处，黄花香满乌帽。", 
      "如今将见，璧月琼枝空好。", 
      "准拟新歌待见了。", 
      "不道。", 
      "些儿心事还恼。"
    ], 
    "rhythmic": "隔浦莲・隔浦莲近拍"
  }, 
  {
    "author": "赵彦端", 
    "paragraphs": [
      "一江风月同君住。", 
      "了不知秋去。", 
      "赏心亭下，过帆如马，堕枫如雨。", 
      "相将莫问，兴亡旧事，举离觞谁诉。", 
      "垂杨指点，但归来、有温柔佳处。"
    ], 
    "rhythmic": "贺圣朝"
  }, 
  {
    "author": "赵彦端", 
    "paragraphs": [
      "棠阴绿遍，正金菊芙蓉，争放时节。", 
      "满路歌谣民五裤，底事逢车催发。", 
      "结彩成门，攀辕卧辙，何计留连得。", 
      "故园花柳，尽成憔悴难说。", 
      "今夜祖席邮亭，主人来日，已是朝天客。", 
      "旌旆匆匆从此去，□赏□湖风月。", 
      "眷恋无因，笑啼不敢，那忍伤轻别。", 
      "清□难驻，一杯聊送行色。"
    ], 
    "rhythmic": "念奴娇"
  }, 
  {
    "author": "赵彦端", 
    "paragraphs": [
      "憔悴天涯，故人相遇情如故。", 
      "别离何遽。", 
      "忍唱阳关句。", 
      "我是行人，更送行人去。", 
      "愁无据。", 
      "寒蝉鸣处。", 
      "回首斜阳暮。"
    ], 
    "rhythmic": "点绛唇"
  }, 
  {
    "author": "赵彦端", 
    "paragraphs": [
      "宿雨才收，馀寒尚力。", 
      "牡丹将绽也、近寒食。", 
      "人间好景，算仙家也惜。", 
      "因循尽扫断、蓬莱迹。", 
      "旧日天涯，如今咫尺。", 
      "一月五番价、共欢集。", 
      "些儿寿酒，且莫留半滴。", 
      "一百二十个、好生日。"
    ], 
    "rhythmic": "转调踏莎行・踏莎行"
  }, 
  {
    "author": "赵彦端", 
    "paragraphs": [
      "气佳哉寿域。", 
      "正晓松呈翠，早梅施白。", 
      "良辰值良月。", 
      "看景星朝睹，洗空霜洁。", 
      "珍图瑞牒。", 
      "仰天心、锺在俊杰。", 
      "向人间，化作如膏甘雨，莫放春歇。", 
      "堪忆。", 
      "三吴乐事，画戟凝香，舞衣回雪。", 
      "风流胜绝。", 
      "尊中酒，坐中客。", 
      "问今年何事，骑鲸南去，久矣湘枫下叶。", 
      "早归来，应取千龄，凤池旧列。"
    ], 
    "rhythmic": "瑞鹤仙"
  }, 
  {
    "author": "赵彦端", 
    "paragraphs": [
      "端有恨，留春无计，花飞何速。", 
      "槛外青青翠竹。", 
      "镇高节凌云，清阴常足。", 
      "春寒风袂，带雨穿窗如利镞。", 
      "催处处、燕巧莺慵，几声钩辀叫云木。", 
      "看波面、垂杨蘸绿。", 
      "最好是、风梳烟沐。", 
      "阴重熏帘未卷，正泛乳新芽，香飘清馥。", 
      "新诗惠我，开卷醒然欣再读。", 
      "叹词章、过人华丽，掷地胜如金玉。"
    ], 
    "rhythmic": "看花回"
  }, 
  {
    "author": "赵彦端", 
    "paragraphs": [
      "一沮寄江干，十载山青水碧。", 
      "山水大无馀意，有故情难识。", 
      "故情难识有谁知，衣残更头白。", 
      "别後是人安稳，只楚吴行客。"
    ], 
    "rhythmic": "好事近"
  }, 
  {
    "author": "赵彦端", 
    "paragraphs": [
      "河阳桃李开无数。", 
      "待成春归去。", 
      "小园几月忽惊飞，恨主人难驻。", 
      "雏莺乳燕愁悲语。", 
      "道留君不住。", 
      "愿君随处作东风，与群花为主。"
    ], 
    "rhythmic": "贺圣朝"
  }, 
  {
    "author": "赵彦端", 
    "paragraphs": [
      "花县双凫缥缈仙。", 
      "家庭椿树正苍然。", 
      "斑衣举酒大人前。", 
      "袅袅凉风供扇枕，悠悠飞露湿丛萱。", 
      "醉扶黄发弄曾玄。"
    ], 
    "rhythmic": "浣沙溪・浣溪沙"
  }, 
  {
    "author": "赵彦端", 
    "paragraphs": [
      "水到桐江镜样清。", 
      "有人还似水清明。", 
      "尊前无语更盈盈。", 
      "翠袖舞衫何日了，白头归去几时成。", 
      "老来犹有惜花情。"
    ], 
    "rhythmic": "浣沙溪・浣溪沙"
  }, 
  {
    "author": "赵彦端", 
    "paragraphs": [
      "佩环解处妆初了。", 
      "翠娥玉面金钿小。", 
      "萼绿本仙家。", 
      "天香谁似他。", 
      "芳心真耐久。", 
      "度月长相守。", 
      "岁晚未能忘。", 
      "相期云水乡。"
    ], 
    "rhythmic": "菩萨蛮"
  }, 
  {
    "author": "赵彦端", 
    "paragraphs": [
      "黄昏小宴史君家。", 
      "梅粉试春华。", 
      "暗香素蕊，横枝疏影，月淡风斜。", 
      "更饶红烛枝头挂，粉蜡斗香奢。", 
      "元宵近也，小园先试，火树银花。"
    ], 
    "rhythmic": "眼儿媚"
  }, 
  {
    "author": "赵彦端", 
    "paragraphs": [
      "春风旗鼓石头城。", 
      "急麾兵。", 
      "斩长鲸。", 
      "缓带轻裘，乘胜讨蛮荆。", 
      "蚁聚蜂屯三十万，争面缚，向行营。", 
      "舳舻千里大江横。", 
      "凯歌声。", 
      "犬羊惊。", 
      "尊俎风流，谈笑酒徐倾。", 
      "北望旄头今已灭，河汉淡，两台星。"
    ], 
    "rhythmic": "江城子"
  }, 
  {
    "author": "赵彦端", 
    "paragraphs": [
      "捣玉扬珠万户，眉高髻千峰。", 
      "佳辰请寿黑头公。", 
      "老稚扶携欢动。", 
      "借问优游黄绮，何如强健夔龙。", 
      "觥船一棹百分空。", 
      "浇泼胸中云梦。"
    ], 
    "rhythmic": "西江月"
  }, 
  {
    "author": "赵彦端", 
    "paragraphs": [
      "柏舟高躅。", 
      "晚岁宜遐福。", 
      "门户壮，疏汤沐。", 
      "青袍围白发，瑞锦缠犀轴。", 
      "仙桂长，交柯却映蟠桃熟。", 
      "缥缈长生曲。", 
      "入破笙箫逐。", 
      "香雾薄，菲华屋。", 
      "玉钩凉月挂，水麝秋蕖馥。", 
      "千万寿，酒中倒卧南山绿。"
    ], 
    "rhythmic": "千秋岁"
  }, 
  {
    "author": "赵彦端", 
    "paragraphs": [
      "断蝉高柳斜阳处。", 
      "池阁丝丝雨。", 
      "绿檀珍簟卷猩红。", 
      "屈曲杏花蝴蝶、小屏风。", 
      "春山叠叠秋波慢。", 
      "收拾残针线。", 
      "又成娇困倚檀郎。", 
      "无事更抛莲子、打鸳鸯。"
    ], 
    "rhythmic": "虞美人"
  }, 
  {
    "author": "赵彦端", 
    "paragraphs": [
      "疏梅淡月年年好。", 
      "春意今年早。", 
      "迎长时节近佳辰。", 
      "看取衮衣黄发、画麒麟。", 
      "酒中倒卧南山绿。", 
      "起舞人如玉。", 
      "风流椿树可怜生。", 
      "长与柳枝桃叶、共青青。"
    ], 
    "rhythmic": "虞美人"
  }, 
  {
    "author": "赵彦端", 
    "paragraphs": [
      "榴花五月眼边明。", 
      "角簟流冰午梦清。", 
      "江上扁舟停画桨，云间一笑濯尘缨。", 
      "主人杯酒留连意，倦客关河去住情。", 
      "都付驿亭今日水，伴人东去到江城。"
    ], 
    "rhythmic": "瑞鹧鸪"
  }, 
  {
    "author": "赵彦端", 
    "paragraphs": [
      "粉墙丹柱柳丝中。", 
      "帘箔轻明花影重。", 
      "午醉醒来一面风。", 
      "绿葱葱。", 
      "几颗樱桃叶底红。"
    ], 
    "rhythmic": "豆叶黄・忆王孙"
  }, 
  {
    "author": "赵彦端", 
    "paragraphs": [
      "娥万古，算清光常共、水清山绿。", 
      "我欲蓬莱风露顶，眇视寰瀛一粟。", 
      "携手群仙，广寒游戏，玉砌琉璃屋。", 
      "归来一笑，葛陂还访骑竹。", 
      "此夕纵饮清欢，吸寒辉万丈、快如飞瀑。", 
      "倾倒银河斟斗杓，莫问人间荣辱。", 
      "独倚阑干，浩歌长啸，惊堕云飞鹄。", 
      "乱呼蟾兔，捣霜为驻颜玉。"
    ], 
    "rhythmic": "念奴娇"
  }, 
  {
    "author": "赵彦端", 
    "paragraphs": [
      "山色望中好，□□□□清。", 
      "连峰叠巘极目，高下与云平。", 
      "玉洞沈沈何处。", 
      "隐映一溪烟树。", 
      "倒影碧波□。", 
      "唤起骖鸾客，丹灶夜光横。", 
      "□霞卷，风露滴，月华明。", 
      "佳人为我，垂手凄怨理秦筝。", 
      "千载虹桥新路。", 
      "依约幔亭歌舞。", 
      "一醉话浮生。", 
      "但得尊盈酒，莫问世间名。"
    ], 
    "rhythmic": "水调歌头"
  }, 
  {
    "author": "赵彦端", 
    "paragraphs": [
      "悠悠漾漾。", 
      "做尽轻模样。", 
      "昨夜潇潇窗外响。", 
      "多在梅梢柳上。", 
      "画楼拂晓帘开。", 
      "六花一片飞来。", 
      "却被金炉香雾，腾腾扶上琼钗。"
    ], 
    "rhythmic": "清平乐"
  }, 
  {
    "author": "赵彦端", 
    "paragraphs": [
      "十载长安桃李梦，年来镜净尘空。", 
      "忽传彩笔小笺红。", 
      "满怀秋思，倾倒为芙蓉。", 
      "莫恨霜浓开较晚，尊前元有春风。", 
      "酣娇肯为别人容。", 
      "试携银烛，斜照绿波中。"
    ], 
    "rhythmic": "临江仙"
  }, 
  {
    "author": "赵彦端", 
    "paragraphs": [
      "一□青春正及笄。", 
      "蕊珠仙子下瑶池。", 
      "箫吹弄玉登楼月，弦拨昭君未嫁时。", 
      "云体态，柳腰肢。", 
      "绮罗活计强相随。", 
      "天教谪入群花苑，占得东风第一枝。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "花动仪容玉润颜。", 
      "温柔袅娜趁清闲。", 
      "盈盈醉眼横秋水，淡淡蛾眉抹远山。", 
      "膏雨霁，晓风寒。", 
      "一枝红杏拆朱阑。", 
      "天台迥失刘郎路，因忆前缘到世间。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "月□金□□□□。", 
      "素娥何事下天衢。", 
      "翩翩舞袖穿花蝶，宛转歌喉贯索珠。", 
      "帘翡翠，枕珊瑚。", 
      "锦衾冰簟象床铺。", 
      "春光九十羊城景，百紫千红总不如。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "云暗青丝玉莹冠。", 
      "笑生百媚入眉端。", 
      "春深芍药和烟拆，秋晓芙蓉破露看。", 
      "星眼俊，月眉弯。", 
      "舞狂花影上栏干。", 
      "醉来直驾仙鸾去，不到银河到广寒。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "醉拈花枝舞翠翘。", 
      "十分春色赋妖娆。", 
      "千金笑里争檀板，一搦纤围间舞腰。", 
      "行也媚，坐也娇。", 
      "乍离银阙下青霄。", 
      "檀郎若问芳笄记，二月和风弄柳条。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "梅粉新妆间玉容。", 
      "寿阳人在水晶宫。", 
      "浴残雨洗梨花白，舞转风摇菡萏红。", 
      "云枕席，月帘栊。", 
      "金炉香喷凤帏中。", 
      "凡材纵有凌云格，肯学文君一旦从。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "绰约娇波二八春。", 
      "几时飘谪下红尘。", 
      "桃源寂寂啼春鸟，蓬岛沈沈销暮云。", 
      "丹脸嫩，黛眉新。", 
      "肯将朱粉污天真。", 
      "杨妃不似才卿貌，也得君王宠爱勤。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "未有年光好破瓜。", 
      "绿珠娇小翠鬟丫。", 
      "清肌莹骨能香玉，艳质英姿解语花。", 
      "钗插凤，鬓堆鸦。", 
      "舞腰春柳受风斜。", 
      "有时马上人争看，擘破红窗新绛纱。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "两两青螺绾额傍。", 
      "彩云齐会下巫阳。", 
      "俱飞蛱蝶尤相逐，并蒂芙蓉本自双。", 
      "翻彩袖，舞霓裳。", 
      "点风飞絮恣轻狂。", 
      "花神只恐留难住，早晚承恩入未央。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "一簇神仙会见奇。", 
      "誓夸苏小与西施。", 
      "怜轻镂月为歌扇，喜薄裁云作舞衣。", 
      "牙板脆，玉音齐。", 
      "落霞天外雁行低。", 
      "看看各得风流侣，回首乘鸾旧路归。"
    ], 
    "rhythmic": "鹧鸪天"
  }, 
  {
    "author": "赵彦端", 
    "paragraphs": [
      "修檐堕玉欺窗竹。", 
      "独坐冷云堆屋。", 
      "此味与谁同宿。", 
      "几寸东斋烛。", 
      "烟鬟雾鬓春山曲。", 
      "好梦浅愁相续。", 
      "那慰沈腰如束。", 
      "歌意灯前足。"
    ], 
    "rhythmic": "桃源忆故人"
  }, 
  {
    "author": "赵彦端", 
    "paragraphs": [
      "翻翻别袖风，醉眼迷残日。", 
      "春色荡人魂，杨柳浑无力。", 
      "不知长短亭，何处逢寒食。", 
      "多少向来情，门掩梨花夕。"
    ], 
    "rhythmic": "生查子"
  }, 
  {
    "author": "赵彦端", 
    "paragraphs": [
      "脉脉万重心，相望何时见。", 
      "强半春寒去却来，野水差新燕。", 
      "远负白头吟，坐惜红颜变。", 
      "欲问平安无使来，日落庭花转。"
    ], 
    "rhythmic": "卜算子"
  }, 
  {
    "author": "赵彦端", 
    "paragraphs": [
      "新月曲如眉，未有团圆意。", 
      "红豆不堪看，满眼相思泪。", 
      "终日擘桃穰，人在心儿里。", 
      "两朵隔墙花，早晚成连理。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "吊古城头去。", 
      "正高秋、霜晴木落，路通洲渚。", 
      "欲问紫髯分鼎事，只有荒祠烟树。", 
      "巫觋去、久无箫鼓。", 
      "霸业荒凉遗堞坠，但苍崖、日阅征帆渡。", 
      "兴与废，几今古。", 
      "夕阳细草空凝伫。", 
      "试追思、当时子敬，用心良误。", 
      "要约刘郎铜雀醉，底事遽争荆楚。", 
      "遂但见、吴蜀烽举。", 
      "致使五官伸脚睡，唤诸儿、昼取长陵土。", 
      "遗此恨，欲谁语。"
    ], 
    "rhythmic": "贺新郎"
  }, 
  {
    "author": "王千秋", 
    "paragraphs": [
      "豆蔻娇春，烟花羞暖，物华渐嘉。", 
      "也不须莺怨，桃封绛萼，也不须蜂恨，兰郁金芽。", 
      "料是东君，都将和气，分付清丰诗礼家。", 
      "充闾庆，有青毡事业，丹凤才华。", 
      "乘槎。", 
      "早上云霞。", 
      "侍祠甘泉瞻羽车。", 
      "试笑凭熊轼，嘉禾合穗，进思鱼钥，菡萏骈花。", 
      "萧寇勋名，龚黄模样，入拜行趋堤上沙。", 
      "今宵里，且觥船满棹，醉帽敧斜。"
    ], 
    "rhythmic": "沁园春"
  }, 
  {
    "author": "王千秋", 
    "paragraphs": [
      "夜久烛花暗，仙翁醉、丰颊缕红霞。", 
      "正三行钿袖，一声金缕，卷茵停舞，侧火分茶。", 
      "笑盈盈，溅汤温翠碗，折印启缃纱。", 
      "玉笋缓摇，云头初起，竹龙停战，雨脚微斜。", 
      "清风生两腋，尘埃尽，留白雪、长黄芽。", 
      "解使芝眉长秀，潘鬓休华。", 
      "想竹宫异日，衮衣寒夜，小团分赐，新样金花。", 
      "还记玉麟春色，曾在仙家。"
    ], 
    "rhythmic": "风流子"
  }, 
  {
    "author": "王千秋", 
    "paragraphs": [
      "正歌尘惊夜，斗乳回甘，暂醒还醉。", 
      "再煮银瓶，试长松风味。", 
      "玉手磨香，镂金檀舞，在寿星光里。", 
      "翠袖微揎，冰瓷对捧，神仙标致。", 
      "记得拈时，吉祥曾许，一饮须教，百年千岁。", 
      "况有阴功在，遍江东桃李。", 
      "紫府春长，凤池天近，看提携云耳。", 
      "积善堂前，年年笑语，玉簪珠履。"
    ], 
    "rhythmic": "醉蓬莱"
  }, 
  {
    "author": "王千秋", 
    "paragraphs": [
      "心事几多白发，客情无数青山。", 
      "廉纤细雨褪馀寒。", 
      "正是花期酒限。", 
      "一自瓶簪信杳，空留钿带香残。", 
      "我今多病寄江干。", 
      "瘦似东阳也惯。"
    ], 
    "rhythmic": "西江月"
  }, 
  {
    "author": "王千秋", 
    "paragraphs": [
      "老去频惊节物，乱来依旧江山。", 
      "清明雨过杏花寒。", 
      "红紫芳菲何限。", 
      "春病无人消遣，芳心有酒摧残。", 
      "此情拍手问阑干。", 
      "为甚多愁我惯。"
    ], 
    "rhythmic": "西江月"
  }, 
  {
    "author": "王千秋", 
    "paragraphs": [
      "鹊起惊红雨，潮生涨碧澜。", 
      "水晶城馆月方圆。", 
      "谁唤骑鲸仙伯、下三山。", 
      "笔势翔鸾媚，词锋射斗寒。", 
      "向来文价重贤关。", 
      "便合批风支月、紫薇间。"
    ], 
    "rhythmic": "南歌子"
  }, 
  {
    "author": "王千秋", 
    "paragraphs": [
      "流苏斗帐泥金额。", 
      "我亦花前客。", 
      "谪仙标韵胜琼枝。", 
      "一咏一觞、常是得追随。", 
      "自从风借云帆便。", 
      "冷落青楼宴。", 
      "石桥风月也应猜。", 
      "过尽中秋、不见晚归来。"
    ], 
    "rhythmic": "虞美人"
  }, 
  {
    "author": "王千秋", 
    "paragraphs": [
      "扁舟东下，正岁华将晚，江湖清绝。", 
      "万点寒鸦高下舞，凝住一天云叶。", 
      "映筱渔村，衡茅酒舍，淅沥鸣飞雪。", 
      "壮怀兴感，悔将钗凤轻别。", 
      "遥望杰阁层楼，明眸艳，许把同心结。", 
      "东畎西倾浑未定，终恐前盟虚设。", 
      "兽炉温，分霞酒满，此夕欢应狎。", 
      "多情言语，又还知共谁说。"
    ], 
    "rhythmic": "念奴娇"
  }, 
  {
    "author": "王千秋", 
    "paragraphs": [
      "雪堂不远临皋路。", 
      "怅仙伯、骑鲸去。", 
      "燕麦桃花更几度。", 
      "横桥虽在，种松无有，谁是关心处。", 
      "解鞍君到冬虽暮。", 
      "传语无忘晒蓑句。", 
      "起手栽花花定许。", 
      "艺香披翠，灌红疏绿，趁取清明雨。"
    ], 
    "rhythmic": "青玉案"
  }, 
  {
    "author": "王千秋", 
    "paragraphs": [
      "迟日江山好，老去倦遨游。", 
      "好天良夜，自恨无地可销忧。", 
      "岂意绮窗朱户，深锁双双玉树，桃扇避风流。", 
      "未暇泛沧海，直欲老温柔。", 
      "解檀槽，敲玉钏，泛清讴。", 
      "画楼十二，梁尘惊坠彩云留。", 
      "座上骑鲸仙友，笑我胸中磊磈，取酒为浇愁。", 
      "一举千觞尽，来日判扶头。"
    ], 
    "rhythmic": "水调歌头"
  }, 
  {
    "author": "王千秋", 
    "paragraphs": [
      "阴檐雪在。", 
      "小雨廉纤寒又㬠。", 
      "莫上危楼。", 
      "楼迥空低雁更愁。", 
      "一杯浊酒。", 
      "万事世间无不有。", 
      "待早归田。", 
      "欲买田无使鬼钱。"
    ], 
    "rhythmic": "减字木兰花"
  }, 
  {
    "author": "王千秋", 
    "paragraphs": [
      "同云垂六幕，啼乌静、风御玉妃寒。", 
      "渐声入钓蓑，色侵书幌，似花如絮，结阵成团。", 
      "倦游客，一番诗思苦，无算酒肠宽。", 
      "黄竹调悲，绮衾人马，岂堪梅蕊，索笑巡檐。", 
      "一杯知谁劝，空搔首、远是忆旧青毡。", 
      "问素娥早晚，光射江干。", 
      "待醉披鹤氅，高吟冰柱，剡溪何妨，乘兴空还。", 
      "只恐橹声咿轧，栖鸟难安。"
    ], 
    "rhythmic": "风流子"
  }, 
  {
    "author": "王千秋", 
    "paragraphs": [
      "云破碧。", 
      "作霜天气西风急。", 
      "西风急。", 
      "一行征雁，数声横笛。", 
      "挑灯试问今何夕。", 
      "柔肠底事愁如织。", 
      "愁如织。", 
      "紫苔庭院，悄无人迹。"
    ], 
    "rhythmic": "忆秦娥"
  }, 
  {
    "author": "王千秋", 
    "paragraphs": [
      "云叶舞。", 
      "寒林浅淡围烟雨。", 
      "围烟雨。", 
      "三三两两，雁投沙渚。", 
      "征帆暂落知何所。", 
      "短篷静听舟人语。", 
      "舟人语。", 
      "夜寒如许，客能眠否。"
    ], 
    "rhythmic": "忆秦娥"
  }, 
  {
    "author": "王千秋", 
    "paragraphs": [
      "吹花何处。", 
      "桃叶江头路。", 
      "碧锦障泥冲暮雨。", 
      "一霎峭寒如许。", 
      "归来索酒浇春。", 
      "潮红秋水增明。", 
      "却自不禁春恼，偎人低度歌声。"
    ], 
    "rhythmic": "清平乐"
  }, 
  {
    "author": "王千秋", 
    "paragraphs": [
      "短艇横烟渚。", 
      "梦惊回、凄凉尚记，缘蓑鸣雨。", 
      "拍塞愁怀人不解，只有黄鹂能语。", 
      "复拟待、乘槎重去。", 
      "无奈东君刚留客，张碧油、缓按香红舞。", 
      "生怕我，顿遐举。", 
      "故溪冉冉春光度。", 
      "想晚来、杨花云际，白苹无数。", 
      "竹里樵青应是怪，目断鸣榔去路。", 
      "料为我、羞烦鳞羽。", 
      "好趁小蛮针线在，按纶巾、归唤松江渡。", 
      "重系缆，醉眠处。"
    ], 
    "rhythmic": "贺新郎"
  }, 
  {
    "author": "王千秋", 
    "paragraphs": [
      "六幕冻云凝，谁翦玉花为雪。", 
      "寒入竹窗茅舍，听琴弦声绝。", 
      "从他拂面去寻梅，香吐是时节。", 
      "归晚楚天不夜，抹墙腰横日。"
    ], 
    "rhythmic": "好事近"
  }, 
  {
    "author": "王千秋", 
    "paragraphs": [
      "明日发骊驹，共起为传杯绿。", 
      "十岁女儿娇小，倚琵琵翻曲。", 
      "绝怜啄木欲飞时，弦响颤鸣玉。", 
      "虽是未知离恨，亦晴峰微蹙。"
    ], 
    "rhythmic": "好事近"
  }, 
  {
    "author": "王千秋", 
    "paragraphs": [
      "琵琵弦畔春风面。", 
      "曾向尊前见。", 
      "彩云初散燕空楼。", 
      "萧寺相逢各认、两眉愁。", 
      "旧时曲谱曾翻否。", 
      "好在曹纲手。", 
      "老来心绪怯么弦。", 
      "出塞移船莫遣、到愁边。"
    ], 
    "rhythmic": "虞美人"
  }, 
  {
    "author": "王千秋", 
    "paragraphs": [
      "壮日遇重九，跃马□欢游。", 
      "如今何事多感，双鬓不禁秋。", 
      "目断五陵台路，无复临高千骑，鼓吹簇轻裘。", 
      "霜露下南国，淮汉绕神州。", 
      "钓松鲈，斟郢酒，听吴讴。", 
      "壮心铄尽，今夕重见紫茱羞。", 
      "月落笳鸣沙碛，烽静人耕榆塞，此志恐悠悠。", 
      "拟欲堕清泪，生怕菊花愁。"
    ], 
    "rhythmic": "水调歌头"
  }, 
  {
    "author": "王千秋", 
    "paragraphs": [
      "流莺不许青春住。", 
      "催得春归花亦去。", 
      "何物慰侬怀。", 
      "荼䕷最後开。", 
      "青衫冰雪面。", 
      "细雨斜桥见。", 
      "莫浪送香来。", 
      "等闲蜂蝶猜。"
    ], 
    "rhythmic": "菩萨蛮"
  }, 
  {
    "author": "王千秋", 
    "paragraphs": [
      "清明池馆。", 
      "侧卧帘初卷。", 
      "还是海棠开，睡未足、馀酲满面。", 
      "低头不语，浑似怨东风，心始吐，又惊飞，交现垂杨眼。", 
      "少陵情浅。", 
      "花草题评遍。", 
      "赋得恶因缘，没一字、聊通缱绻。", 
      "黄昏时候，凝伫怯春寒，笼翠袖，减丰肌，脉脉情何限。"
    ], 
    "rhythmic": "蓦山溪"
  }, 
  {
    "author": "王千秋", 
    "paragraphs": [
      "黄栗留鸣春已暮。", 
      "西园无著清阴处。", 
      "昨日骤寒风又雨。", 
      "花良苦。", 
      "信缘吹落谁家去。", 
      "病起日长无意绪。", 
      "等闲还与春相负。", 
      "魏紫姚黄无恙否。", 
      "栽培取。", 
      "开时我欲听金缕。"
    ], 
    "rhythmic": "渔家傲"
  }, 
  {
    "author": "王千秋", 
    "paragraphs": [
      "开花借水，信天姿高胜，都无俗格。", 
      "玉陇娟娟黄点小，依约西湖清魄。", 
      "绿带垂腰，碧簪髻，索句撩元白。", 
      "西清微笑，为渠模写香色。", 
      "常记月底风前，水沈肌骨，瘦不禁怜惜。", 
      "生怕因循纷委地，仙去难寻踪迹。", 
      "缥槛深栽，彤帏密护，不肯轻抛释。", 
      "等差休问，未容梅品悬隔。"
    ], 
    "rhythmic": "念奴娇", 
    "tags": [
      "西湖"
    ]
  }, 
  {
    "author": "王千秋", 
    "paragraphs": [
      "枝垂云碧长，心展鹅黄嫩。", 
      "无力倚阑时，扫尽漫山杏。", 
      "玲珑影结阴，蕴藉香成阵。", 
      "谁为祝东风，更莫催花信。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "花飞锦绣香，茗碾枪旗嫩。", 
      "是处绿连云，又摘斑斑杏。", 
      "愁来苦酒肠，老去闲花阵。", 
      "燕子不知人，尚说行云信。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "莺声恰恰娇，草色纤纤嫩。", 
      "诗鬓已惊霜，镜叶慵拈杏。", 
      "因何积恨山，著底攻愁阵。", 
      "春事到荼䕷，还是无音信。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "睡起髻云松，枕印香腮嫩。", 
      "愁思到眉尖，齿软尝新杏。", 
      "都无鱼雁书，又过莺花阵。", 
      "宽尽缕金衣，说与伊争信。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "春江波面浑，春岸芦芽嫩。", 
      "不见木兰舟，羞带骈枝杏。", 
      "轻绡泪痕，急雨冲花阵。", 
      "暗祷紫姑神，觅个巴陵信。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "雄姿画麒麟，朽骨分蝼蚁。", 
      "争似及生前，常为莺花醉。", 
      "云山静有情，天地宽无际。", 
      "且放两眉开，万事非人意。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "功名竹上鱼，富贵槐根蚁。", 
      "三万六千场，排日扶头醉。", 
      "高怀隘世间，壮气横天际。", 
      "常是惜春残，不会东君意。"
    ], 
    "rhythmic": "生查子"
  }, 
  {
    "author": "王千秋", 
    "paragraphs": [
      "花儿不大，叶儿不美。", 
      "只一段、风流标致。", 
      "淡淡梳妆，已赛过、骚人兰芷。", 
      "古龙涎、怎敢□气。", 
      "开时无奈，风斜雨细。", 
      "坏得来、零零碎碎。", 
      "著意收拾，安顿在、胆瓶儿里。", 
      "且图教梦魂旖旎。"
    ], 
    "rhythmic": "解佩令"
  }, 
  {
    "author": "王千秋", 
    "paragraphs": [
      "唤云且住。", 
      "莫作龙池舞。", 
      "五月人间须好雨。", 
      "为扫无边烦暑。", 
      "畦秧针绿重生。", 
      "壶天表里俱清。", 
      "林外桔槔闲挂，省渠多少心情。"
    ], 
    "rhythmic": "清平乐"
  }, 
  {
    "author": "王千秋", 
    "paragraphs": [
      "阑干侧。", 
      "当时我亦凝香客。", 
      "凝香客。", 
      "而今老大，鬓苍头白。", 
      "扬州梦觉浑无迹。", 
      "旧游英俊今南北。", 
      "今南北。", 
      "断鸿沈鲤，更无消息。"
    ], 
    "rhythmic": "忆秦娥"
  }, 
  {
    "author": "王千秋", 
    "paragraphs": [
      "梦幻影泡有限，风花雪月无涯。", 
      "莫分粗俗与精华。", 
      "日醉石间松下。", 
      "菜尽邻家解与，杯空稚子能赊。", 
      "通幽即步尽横斜。", 
      "不问墩犹姓谢。"
    ], 
    "rhythmic": "西江月"
  }, 
  {
    "author": "王千秋", 
    "paragraphs": [
      "者也之乎真太错，甘心吞棘吞蓬。", 
      "有无俱尽见真空。", 
      "炉锥难自荐，关捩只心通。", 
      "野鹤孤云元自在。", 
      "刚论隐豹冥鸿。", 
      "此身今在幻人宫。", 
      "要将驴佛我，分付马牛风。"
    ], 
    "rhythmic": "临江仙"
  }, 
  {
    "author": "王千秋", 
    "paragraphs": [
      "玉偎香倚翠屏。", 
      "当年常唤在凝春。", 
      "岂知云雨散逡巡。", 
      "不止恨伊唯准拟，也先伤我太因循。", 
      "而今头过总休论。"
    ], 
    "rhythmic": "浣溪沙"
  }, 
  {
    "author": "王千秋", 
    "paragraphs": [
      "亲染柔毛擘彩笺。", 
      "自怜探得恶因缘。", 
      "一尊重许笑凭肩。", 
      "往事已同花屡褪，新欢闻似月常圆。", 
      "休休休更苦萦牵。"
    ], 
    "rhythmic": "浣溪沙"
  }, 
  {
    "author": "王千秋", 
    "paragraphs": [
      "征鸿翻塞影。", 
      "怅悲秋人老，浑无佳兴。", 
      "鸣蛩问酒病。", 
      "更堆积愁肠，摧残诗鬓。", 
      "起寻芳径。", 
      "菊羞人、依丛半隐。", 
      "又岂知、虚度重阳，浪阔渺无归恨。", 
      "无定。", 
      "登高人远、戏马台闲，怨歌谁听。", 
      "香肩醉凭。", 
      "镇常是、笑得醒。", 
      "到如今何在，西风凝伫，冠也无人为正。", 
      "看他门、对插茱萸，恨长怨永。"
    ], 
    "rhythmic": "瑞鹤仙"
  }, 
  {
    "author": "王千秋", 
    "paragraphs": [
      "红消梅雨润。", 
      "正榴花照眼，荷香成阵。", 
      "炉薰炷芳烬。", 
      "记于门今日，长庚占庆。", 
      "文摛艳锦。", 
      "笑班扬、用字未稳。", 
      "果青云、快上黄扉，地□誉高英俊。", 
      "名盛。", 
      "都期持橐，却借乘轺，布宣宽政。", 
      "除书已进。", 
      "归宠异，侍严近。", 
      "且金船满酌，云翘低祝，□此椿龄更永。", 
      "任月斜、未放笙歌，翠桐转影。"
    ], 
    "rhythmic": "瑞鹤仙"
  }, 
  {
    "author": "王千秋", 
    "paragraphs": [
      "楼压层城，斜阳敛、帆收南浦。", 
      "最好是、长江澄练，远山新雨。", 
      "□□留连邀皓月，一堂高敞祛隆暑。", 
      "问从来、佳赏有谁同，应难数。", 
      "舟横渡，车阗路。", 
      "催酒进，麾灯去。", 
      "放娥照座，不烦帘阻。", 
      "已见天清无屏翳，更须潮上喧阗鼓。", 
      "看波光、撩乱上樯竿，龙蛇舞。"
    ], 
    "rhythmic": "满江红", 
    "tags": [
      "长江"
    ]
  }, 
  {
    "author": "王千秋", 
    "paragraphs": [
      "天气过烧灯，初闲人倦。", 
      "晓色曈咙绣帘卷。", 
      "聚星歌扇，一簇雪香琼软。", 
      "寿杯争要把，从他满。", 
      "低低笑祝，年龄遐远。", 
      "息驾无由遂公愿。", 
      "东风吹喜，又做眉黄一点。", 
      "便参鹓鹭入，常朝殿。"
    ], 
    "rhythmic": "感皇恩"
  }, 
  {
    "author": "王千秋", 
    "paragraphs": [
      "鸣鼍欲引鱼龙戏。", 
      "先自作、长江擂。", 
      "头管一声天外起。", 
      "群仙俱上，有人殊丽。", 
      "认得分明是。", 
      "欲相问劳来无计。", 
      "但隔炉烟屡凝睇。", 
      "掷我胸前方寸纸。", 
      "拥翘欲去。", 
      "颦蛾还住。", 
      "不尽徘徊意。"
    ], 
    "rhythmic": "青玉案", 
    "tags": [
      "长江"
    ]
  }, 
  {
    "author": "王千秋", 
    "paragraphs": [
      "惊鸥扑蔌。", 
      "萧萧卧听鸣幽屋。", 
      "窗明怪得鸡啼速。", 
      "墙角烂平声斑，一半露松绿。", 
      "歌楼管竹谁翻曲。", 
      "丹唇冰面喷馀馥。", 
      "遗珠满地无人掬。", 
      "归著红靴，踏碎一街玉。"
    ], 
    "rhythmic": "醉落魄・一斛珠"
  }, 
  {
    "author": "王千秋", 
    "paragraphs": [
      "移灯背月穿金缕。", 
      "合色鞋儿初做。", 
      "却被阿谁将去。", 
      "鹦鹉能言语。", 
      "朝来半作凌波步。", 
      "可惜孤鸾□侣。", 
      "若念玉纤辛苦。", 
      "早与成双取。"
    ], 
    "rhythmic": "桃源忆故人"
  }, 
  {
    "author": "王千秋", 
    "paragraphs": [
      "披锦泛江客，横槊赋诗人。", 
      "气吞宇宙，当拥千骑静胡尘。", 
      "何事折腰执版，久在泛莲幕府，深觉负平生。", 
      "踉众人底，欲语复吞声。", 
      "庆垂弧，期赐杖，酒深倾。", 
      "愿君大耐，碧眸丹颊百千龄。", 
      "用即经纶天下，不用归谋三径，一笑友渊明。", 
      "出处两俱得，亦鹏。"
    ], 
    "rhythmic": "水调歌头"
  }, 
  {
    "author": "王千秋", 
    "paragraphs": [
      "翠勺银锅飨夜游。", 
      "万灯初上月当楼。", 
      "溶溶琥珀流匙滑，璨璨珠著面浮。", 
      "香入手，暖生瓯。", 
      "依然京国旧风流。", 
      "翠娥且放杯行缓，甘味虽浓欲少留。"
    ], 
    "rhythmic": "鹧鸪天"
  }, 
  {
    "author": "王千秋", 
    "paragraphs": [
      "比屋烧灯作好春。", 
      "先须歌舞赛蚕神。", 
      "便将簇上如霜样，来饷尊前似玉人。", 
      "丝馅细，粉肌匀。", 
      "从它犀箸破花纹。", 
      "殷勤又作梅羹送，酒力消除笑语新。"
    ], 
    "rhythmic": "鹧鸪天"
  }, 
  {
    "author": "王千秋", 
    "paragraphs": [
      "买市宣和预赏时。", 
      "流苏垂盖宝灯围。", 
      "小铛烹玉鼓声随。", 
      "金弹玲珑今夕是，鳌山缥缈昔游非。", 
      "马行遗老想沾衣。"
    ], 
    "rhythmic": "浣溪沙"
  }, 
  {
    "author": "王千秋", 
    "paragraphs": [
      "灯火阑珊欲晓时。", 
      "夜游人倦总思归。", 
      "更须冰蛹替挼丝。", 
      "玉篆古文光灿烂，花垂零露影参差。", 
      "月寒烟淡最相宜。"
    ], 
    "rhythmic": "浣溪沙"
  }, 
  {
    "author": "王千秋", 
    "paragraphs": [
      "人物又无双，馀事锦机闲织。", 
      "□就两都新赋，笑一生联缉。", 
      "来年秋色起鹏程，一举上晴碧。", 
      "须洗玉荷为寿，助穿杨飞的。"
    ], 
    "rhythmic": "好事近"
  }, 
  {
    "author": "王千秋", 
    "paragraphs": [
      "春前腊尾。", 
      "问谁会开解，幽人心里。", 
      "映竹精神，凌风标致，姑射昔闻今是。", 
      "试妆竞看吹面，寄驿胜传缄纸。", 
      "迥潇洒，更香来林表，枝横溪底。", 
      "谁为。", 
      "停征骑。", 
      "评蕙品兰，俱恐非同里。", 
      "天意深怜，花神偏巧，持为翦冰裁水。", 
      "拟唤绿衣来舞，只许苍官相倚。", 
      "醉眠稳，尽参横月落，留连行李。"
    ], 
    "rhythmic": "喜迁莺"
  }, 
  {
    "author": "王千秋", 
    "paragraphs": [
      "玉龙垂尾。", 
      "望阙角岧峣，如侵云里。", 
      "明璧榱题，白银阶陛，平日世间无是。", 
      "静久声鸣槛竹，夜半色侵窗纸。", 
      "最奇处，尽巧妆枝上，低飞檐底。", 
      "当为。", 
      "呼游骑。", 
      "嗾犬擎苍，腰箭随邻里。", 
      "藉草烹鲜，枯枝煎茗，点化玉花为水。", 
      "未挹瑶台风露，且借琼林栖倚。", 
      "眩银海，待斜披鹤氅，骑鲸寻李。"
    ], 
    "rhythmic": "喜迁莺"
  }, 
  {
    "author": "王千秋", 
    "paragraphs": [
      "蕊小雕琼，花明熔蜡，天交一旦俱芳。", 
      "丰虽异，皆熨水沈香。", 
      "应笑纷红堕紫，初未识、调粉涂黄。", 
      "凭肩处，金细玉珥，不数寿阳妆。", 
      "思量。", 
      "谁比似，酥裁笋指，密翦蜂房。", 
      "又何须酣酒，重暖瑶觞。", 
      "且放侧堆金缕，骊山冷、来浴温汤。", 
      "谁题品，青枝绿萼，俱未许升堂。"
    ], 
    "rhythmic": "满庭芳"
  }, 
  {
    "author": "王千秋", 
    "paragraphs": [
      "二分浓绿一分红。", 
      "春事若为穷。", 
      "醉袖香沾粉，公挽我、我扶公。", 
      "短帽，吐长虹。", 
      "拟凌风。", 
      "布金堆里，叠翠屏中，云月轻笼。"
    ], 
    "rhythmic": "诉衷情"
  }, 
  {
    "author": "王千秋", 
    "paragraphs": [
      "柳巷莺啼春未晓，画堂环佩珊珊。", 
      "薰炉烘暖鹧鸪斑。", 
      "寿杯须斗酌，舞袖正弓弯。", 
      "未说珥貂横玉事，勋名且勒燕然。", 
      "归来方卜五湖闲。", 
      "年年花月夜，沈醉绮罗间。"
    ], 
    "rhythmic": "临江仙"
  }, 
  {
    "author": "王千秋", 
    "paragraphs": [
      "叠雪裁霜越纻匀。", 
      "美人亲翦称腰身。", 
      "暑天宁数越罗春。", 
      "两臂轻笼燕玉腻，一胸斜露塞酥温。", 
      "不教香汗湿歌尘。"
    ], 
    "rhythmic": "浣溪沙"
  }, 
  {
    "author": "王千秋", 
    "paragraphs": [
      "四俊乡书荐鹗，一夔漕府登贤。", 
      "明年春晚柳如烟。", 
      "看取胪传金殿。", 
      "册府牙签昼阅，词垣紫诰宵传。", 
      "青楼买酒定无缘。", 
      "且放金杯潋滟。"
    ], 
    "rhythmic": "西江月"
  }, 
  {
    "author": "王千秋", 
    "paragraphs": [
      "能歌善谑。", 
      "精神堆下人难学。", 
      "疏帘清……。"
    ], 
    "rhythmic": "醉落魄・一斛珠"
  }, 
  {
    "author": "王千秋", 
    "paragraphs": [
      "风花南北知何据。", 
      "常是将春负。", 
      "海棠开尽野棠开。", 
      "匹马崎岖、还入乱山来。", 
      "尊前人物胜前度。", 
      "谁记桃花句。", 
      "老来情事不禁浓。", 
      "玉佩行云、切莫易丁东。"
    ], 
    "rhythmic": "虞美人"
  }, 
  {
    "author": "王千秋", 
    "paragraphs": [
      "要津去去无由据。", 
      "已分平生负。", 
      "拟将怀抱向谁开。", 
      "万水千山、聊为借书来。", 
      "玄都昼永闲难度。", 
      "欲正书中句。", 
      "黄琮丹璧已磨浓。", 
      "发箧烦君、早送过桥东。"
    ], 
    "rhythmic": "虞美人"
  }, 
  {
    "author": "王千秋", 
    "paragraphs": [
      "春漠漠。", 
      "闲尽绮窗云幕。", 
      "悔不车轮生四角。", 
      "却成缘分薄。", 
      "想画鸦儿方学。", 
      "小蹙恨人无托。", 
      "不道月明谁共酌。", 
      "这般情味恶。"
    ], 
    "rhythmic": "谒金门"
  }, 
  {
    "author": "王千秋", 
    "paragraphs": [
      "春漠漠。", 
      "何处养花张幕。", 
      "佩冷香残天一角。", 
      "忍看罗袖薄。", 
      "两两鸳鸯难学。", 
      "六六锦鳞空托。", 
      "趁有馀妍须细酌。", 
      "东风情性恶。"
    ], 
    "rhythmic": "谒金门"
  }, 
  {
    "author": "王千秋", 
    "paragraphs": [
      "玉立霞升，纵谈刘尹高支许。", 
      "待为霖雨。", 
      "小驻红莲府。", 
      "鹤健松坚，鸿宝初非误。", 
      "玄都路。", 
      "桃花栽取。", 
      "来看千千度。"
    ], 
    "rhythmic": "点绛唇"
  }, 
  {
    "author": "王千秋", 
    "paragraphs": [
      "何处春来，试烦君向垂杨看。", 
      "万条轻线。", 
      "已借鹅黄染。", 
      "弄日摇风，按舞知谁见。", 
      "阳关远。", 
      "一杯休劝。", 
      "且放修眉展。"
    ], 
    "rhythmic": "点绛唇"
  }, 
  {
    "author": "王千秋", 
    "paragraphs": [
      "何处春来，试烦君向梅梢看。", 
      "寿阳妆面。", 
      "漏泄春何限。", 
      "冷蕊疏枝，似恨春犹浅。", 
      "收羌管。", 
      "莫惊香散。", 
      "留副□和愿。"
    ], 
    "rhythmic": "点绛唇"
  }, 
  {
    "author": "王千秋", 
    "paragraphs": [
      "何处春来，试烦君向钗头看。", 
      "舞翻飞燕。", 
      "已拂春风面。", 
      "白玉圆钿，酌酒殷勤劝。", 
      "深深愿。", 
      "愿长□健。", 
      "岁与春相见。"
    ], 
    "rhythmic": "点绛唇"
  }, 
  {
    "author": "王千秋", 
    "paragraphs": [
      "何处春来，试烦君向盘中看。", 
      "韭黄犹短。", 
      "玉指呵寒翦。", 
      "犀箸调匀，更为双双卷。", 
      "情何限。", 
      "怕寒须暖。", 
      "先酌黄金盏。"
    ], 
    "rhythmic": "点绛唇"
  }, 
  {
    "author": "王千秋", 
    "paragraphs": [
      "笔力卷鲸海，人物冠麟台。", 
      "向来朱邸千字，不省有惊雷。", 
      "人似曲江风韵，刚要重来持节，不道玉堂开。", 
      "草诏坐扛鼎，琐屑扫尊罍。", 
      "金错落，貂掩映，玉崔嵬。", 
      "看公谈笑，长河千里静氛埃。", 
      "散马昼闲榆塞，辫发春趋瑶陛，都出济川才。", 
      "老子尚顽健，东阁亦时来。"
    ], 
    "rhythmic": "水调歌头"
  }, 
  {
    "author": "王千秋", 
    "paragraphs": [
      "夷吾在江左。", 
      "罄毡裘俱，笑清边琐。", 
      "遗民冀巾裹。", 
      "个规模欲继，外人谁可。", 
      "一花两果。", 
      "晚占熊、材能更夥。", 
      "试颁春、便有欢谣，声接月鞍烟。", 
      "娑。", 
      "已传丹诏，催上文石，□论炙。", 
      "橐弓□。", 
      "□九域，措安妥。", 
      "待缁衣重咏，履封光继，绿野从教昼锁。", 
      "问黑头、当日三公，可能似我。"
    ], 
    "rhythmic": "瑞鹤仙"
  }, 
  {
    "author": "王千秋", 
    "paragraphs": [
      "水满方塘，三日雨、晓来方足。", 
      "阑干外、锦䙀初脱，新篁森玉。", 
      "沃叶未乾鸠妇去，馀花时坠蜂儿逐。", 
      "认去年、乳燕又双双，飞华屋。", 
      "红豆恨，归谁促。", 
      "青鸾梦，惊难续。", 
      "想多情犹记，碧笺新曲。", 
      "白发欺人虽已老，短襟揾黛存馀馥。", 
      "且如今、一笑总休论，杯行速。"
    ], 
    "rhythmic": "满江红"
  }, 
  {
    "author": "王千秋", 
    "paragraphs": [
      "璀璨雕笼洒笔，联翩荐鹗飞书。", 
      "翻阶红药试妆梳。", 
      "管取不言温树。", 
      "容我一杯为寿，看君九万鹏图。", 
      "髻鬟人小串珠玑。", 
      "岁岁绿窗朱户。"
    ], 
    "rhythmic": "西江月"
  }, 
  {
    "author": "李吕", 
    "paragraphs": [
      "琢成玉树。", 
      "谁解著、云斤月斧。", 
      "短棰羸骖，朴樕一怀尘土。", 
      "叹雄图、伤别绪。", 
      "主人不语花能语。", 
      "苦欲留君、不是留君处。", 
      "碧落紫霄，楼观参差烟雾。", 
      "一樽空、鸿鹄举。"
    ], 
    "rhythmic": "一落索"
  }, 
  {
    "author": "李吕", 
    "paragraphs": [
      "光拂星榆，轮高金掌，暮烟飘尽澄空。", 
      "素娥幽恨，霜艳洗铅红。", 
      "醉把摩云妙手，教纤翳、不点青铜。", 
      "知多少，天高露冷，争占九秋风。", 
      "歌钟。", 
      "邀胜侣，园攀琼树，帘卷珠宫。", 
      "算庾楼吟赏，今古应同。", 
      "多谢秦娥绝唱，声声为、飘入云中。", 
      "留仙住，莫教清影，容易转梧桐。"
    ], 
    "rhythmic": "满庭芳"
  }, 
  {
    "author": "李吕", 
    "paragraphs": [
      "休休莫莫。", 
      "当年不负西湖约。", 
      "一技初见横篱落。", 
      "嚼蕊闻香，长是醉乡落魄。", 
      "而今对酒空斟酌。", 
      "老来多病情非昨。", 
      "谁人伴我临东阁。", 
      "冷淡吟怀，犹可追前作。"
    ], 
    "rhythmic": "醉落魄・一斛珠", 
    "tags": [
      "西湖"
    ]
  }, 
  {
    "author": "李吕", 
    "paragraphs": [
      "展屏山色翠连空。", 
      "潇洒冠闽中。", 
      "背郭元无尘事，披襟时有清风。", 
      "君侯雅致，临流句丽，爱月情锺。", 
      "乐府直追欧老，堂名新自陶翁。"
    ], 
    "rhythmic": "朝中措"
  }, 
  {
    "author": "李吕", 
    "paragraphs": [
      "堂成开宴日无空。", 
      "景占四时中。", 
      "画栋翚飞星汉，雕阑锁断花风。", 
      "薰人和气，清谈四坐，雅量千锺。", 
      "早晚催归天仗，往来还记溪翁。"
    ], 
    "rhythmic": "朝中措"
  }, 
  {
    "author": "李吕", 
    "paragraphs": [
      "脸上残霞酒半消。", 
      "晚妆匀罢却无聊。", 
      "金泥帐小教谁共，银字笙寒懒更调。", 
      "人悄悄，漏迢迢。", 
      "琐窗虚度可怜宵。", 
      "一从恨满丁香结，几度春深豆蔻梢。"
    ], 
    "rhythmic": "鹧鸪天"
  }, 
  {
    "author": "李吕", 
    "paragraphs": [
      "甲帐春风肯见分。", 
      "夜陪清梦当炉熏。", 
      "寻香若傍阑干晓，定见堆红越鄂君。", 
      "雕玉佩，郁金裙。", 
      "凭谁书叶寄朝云。", 
      "兰芽九畹虽清绝，也要芳心伴小醺。"
    ], 
    "rhythmic": "鹧鸪天"
  }, 
  {
    "author": "李吕", 
    "paragraphs": [
      "射虎南山，断蛟北海，恍如梦中。", 
      "念少年豪气，霜寒一剑，清时功业，月满雕弓。", 
      "年去年来成底事，已一半消磨成老翁。", 
      "那堪更，病为城绕，愁作兵攻。", 
      "无。", 
      "慵语西风。", 
      "正独倚危阑送塞鸿。", 
      "道酒能消遣，酒因病减，歌能消遣，歌为愁浓。", 
      "大造不将炉冶去，□万卷诗书宁愤穷。", 
      "都休问，且试弹绿绮，闲和秋虫。"
    ], 
    "rhythmic": "沁园春"
  }, 
  {
    "author": "李吕", 
    "paragraphs": [
      "山雨喜开霁，爽气涤烦襟。", 
      "晚秋丹叶飘坠，篱菊散黄金。", 
      "徙倚关河凝望，回首光阴轻驶，倏忽二毛侵。", 
      "须信人间世，莫放酒杯深。", 
      "一星子，名与利，漫浮沈。", 
      "塞翁祸福无定，此理古犹今。", 
      "妙处只应亲到，外物从渠舒卷，出处我无心。", 
      "袖手无新语，洗耳听清音。"
    ], 
    "rhythmic": "水调歌头"
  }, 
  {
    "author": "李吕", 
    "paragraphs": [
      "一岁光阴寒共暑。", 
      "一日光阴，只个朝还暮。", 
      "有物分明能唤寤。", 
      "晚钟晨角君听取。", 
      "扰扰胶胶劳百虑。", 
      "究竟思量，没个相干处。", 
      "只有一般携得去。", 
      "世人唤作闲家具。"
    ], 
    "rhythmic": "凤栖梧・蝶恋花"
  }, 
  {
    "author": "李吕", 
    "paragraphs": [
      "去岁天涯，一灯闲作幽窗伴。", 
      "酒来须满。", 
      "不待旁人劝。", 
      "今岁天涯，又是年华晚。", 
      "凄凉惯。", 
      "问天不管。", 
      "只我何曾管。"
    ], 
    "rhythmic": "点绛唇"
  }, 
  {
    "author": "李吕", 
    "paragraphs": [
      "眼尾。", 
      "寄深意。", 
      "一点兰膏红破蕊。", 
      "钿窝浅浅双痕媚。", 
      "背面银床斜倚。", 
      "烛花先报今宵喜。", 
      "管定知人心里。"
    ], 
    "rhythmic": "调笑令"
  }, 
  {
    "author": "李吕", 
    "paragraphs": [
      "归晚。", 
      "思何限。", 
      "玉坠金偏云鬓乱。", 
      "伤春谁作嬉游伴。", 
      "只有飞来花片。", 
      "几回愁映眉山远。", 
      "总被东风惊散。"
    ], 
    "rhythmic": "调笑令"
  }, 
  {
    "author": "李吕", 
    "paragraphs": [
      "春尽。", 
      "敛新闷。", 
      "暗傍银屏撩绿鬓。", 
      "攒眉不许旁人问。", 
      "帘外冷红成阵。", 
      "银釭挑尽睡未肯。", 
      "肠断秦郎归信。"
    ], 
    "rhythmic": "调笑令"
  }, 
  {
    "author": "李吕", 
    "paragraphs": [
      "花底。", 
      "锦铺地。", 
      "绣浪琼枝光似洗。", 
      "一心长在金盆里。", 
      "翠袖懒遮纤指。", 
      "珠玑满斗犹慵起。", 
      "过尽红楼春睡。"
    ], 
    "rhythmic": "调笑令"
  }, 
  {
    "author": "李吕", 
    "paragraphs": [
      "含怨。", 
      "两颦浅。", 
      "羽髻云鬟低玉燕。", 
      "绿沈香底金鹅扇。", 
      "隐隐花枝轻颤。", 
      "当筵不放红云转。", 
      "正是玉壶春满。"
    ], 
    "rhythmic": "调笑令"
  }, 
  {
    "author": "李吕", 
    "paragraphs": [
      "家在宋墙东畔住，流莺时送芳音。", 
      "窃香解佩两沈沈。", 
      "都缘些子事，过却许多春。", 
      "日上花梢初睡起，绣衣闲纵金针。", 
      "错将黄晕压檀心。", 
      "见人羞不语，偷把泪珠匀。"
    ], 
    "rhythmic": "临江仙"
  }, 
  {
    "author": "李吕", 
    "paragraphs": [
      "参横月落闻街鼓。", 
      "指杨柳、天边路。", 
      "冷澹梨花啼玉箸。", 
      "五云芝检，八花砖影，稳上鳌头去。", 
      "吹箫台冷秦云暮。", 
      "玉勒嘶风弄娇步。", 
      "四雁峰前凭尺素。", 
      "壁尘香减，绮窗风静，记得题诗处。"
    ], 
    "rhythmic": "青玉案"
  }, 
  {
    "author": "陈从古", 
    "paragraphs": [
      "日借轻黄珠缀露。", 
      "困倚东风，无限娇春处。", 
      "看尽夭红浑谩语。", 
      "淡妆偏称泥金缕。", 
      "不共铅华争胜负。", 
      "殿後开时，故欲寻春去。", 
      "去似朝霞无定所。", 
      "那堪更著催花雨。"
    ], 
    "rhythmic": "蝶恋花"
  }, 
  {
    "author": "姚宽", 
    "paragraphs": [
      "斜阳山下明金碧。", 
      "画楼返照融春色。", 
      "睡起揭帘旌。", 
      "玉人蝉鬓轻。", 
      "无言空伫立。", 
      "花落东风急。", 
      "燕子引愁来。", 
      "眉心那得开。"
    ], 
    "rhythmic": "菩萨蛮"
  }, 
  {
    "author": "姚宽", 
    "paragraphs": [
      "梦中不记江南路。", 
      "玉钗翠鬓惊春去。", 
      "午醉晚来醒。", 
      "暝烟花上轻。", 
      "红绡空浥泪。", 
      "锦字凭谁寄。", 
      "衫薄暧香销。", 
      "相思云水遥。"
    ], 
    "rhythmic": "菩萨蛮"
  }, 
  {
    "author": "姚宽", 
    "paragraphs": [
      "毵毵杨柳绿初低。", 
      "澹澹梨花开未齐。", 
      "楼上情人听马嘶。", 
      "忆郎归。", 
      "细雨春风湿酒旗。"
    ], 
    "rhythmic": "怨王孙・忆王孙"
  }, 
  {
    "author": "姚宽", 
    "paragraphs": [
      "郎如陌上尘，妾似堤边絮。", 
      "相见两悠扬，踪迹无寻处。", 
      "酒面扑春风，泪眼零秋雨。", 
      "过了别离时，还解相思否。"
    ], 
    "rhythmic": "生查子"
  }, 
  {
    "author": "姚宽", 
    "paragraphs": [
      "苹页烟深，荷花露湿。", 
      "碧芦红蓼秋风急。", 
      "采菱渡口日将沈，飞鸿楼上人空立。", 
      "彩凤难双，红绡暗泣。", 
      "回纹未剪吴刀涩。", 
      "梦云归处不留踪，厌厌一夜凉蟾入。"
    ], 
    "rhythmic": "踏莎行"
  }, 
  {
    "author": "刘珙", 
    "paragraphs": [
      "南郭新居，忆乡社、久成疏隔。", 
      "乘暇日、风吹衣袂，花迎村陌。", 
      "果核难豚张燕豆，儿童父老聊宾席。", 
      "想笋舆、到处水增光，山添色。", 
      "应情念，天涯侄。", 
      "随官牒，飘萍迹。", 
      "叹离多聚少，感今思昔。", 
      "鬓影羞临湘水绿，梦魂常对屏山碧。", 
      "凭画栏、搔首望归云，情无极。"
    ], 
    "rhythmic": "满江红"
  }, 
  {
    "author": "黄格", 
    "paragraphs": [
      "富贵不难致，名节几人全。", 
      "渡江龙化，於今，五十有三年。", 
      "历数朝堂诸老，谁似武夷仙伯，操行老弥坚。", 
      "吾道适中否，一柱独擎天。", 
      "湖南北，江左右，屡藩宣。", 
      "韩公城下，烽火静、米斗三钱。", 
      "人愿公归台鼎，我愿公归中隐，九老要齐肩。", 
      "岁岁祝公寿，风月伴梅仙。"
    ], 
    "rhythmic": "水调歌头"
  }, 
  {
    "author": "汤思退", 
    "paragraphs": [
      "画船横绝湖波练。", 
      "更上雕鞍穷翠巘。", 
      "霜橘半垂黄。", 
      "征衣尽日香。", 
      "钟声云外听。", 
      "金界青松映。", 
      "何处是华山。", 
      "峰峦杳霭间。"
    ], 
    "rhythmic": "菩萨蛮"
  }, 
  {
    "author": "张仲宇", 
    "paragraphs": [
      "送过雕梁旧燕。", 
      "听到妆楼新雁。", 
      "菊讯一何迟，倒尽清樽谁伴。", 
      "魂断。", 
      "魂断。", 
      "人与暮云俱远。"
    ], 
    "rhythmic": "如梦令"
  }, 
  {
    "author": "李流谦", 
    "paragraphs": [
      "菊露晴黄，枫霜晚翠。", 
      "重阳气候偏如此。", 
      "异乡牢落怕登临，吾家落照飞云是。", 
      "举扇尘低，脱巾风细。", 
      "灵苗医得人憔悴。", 
      "灯前点检欠谁人，惟有断鸿知此意。"
    ], 
    "rhythmic": "踏莎行"
  }, 
  {
    "author": "李流谦", 
    "paragraphs": [
      "老插黄花不称。", 
      "节物撩人且任。", 
      "破帽略遮阑，嫌见星星越甚。", 
      "不饮。", 
      "不饮。", 
      "和取蜂愁蝶恨。"
    ], 
    "rhythmic": "如梦令"
  }, 
  {
    "author": "李流谦", 
    "paragraphs": [
      "正红疏绿密，浪软波肥，放舟时节。", 
      "载地擎天，识堂堂人杰。", 
      "万里长江，百年骄虏，只笑谈烟灭。", 
      "葭苇霜秋，楼船月晓，渔樵能说。", 
      "分陕功成，沙堤归去，衮绣光浮，两眉黄彻。", 
      "了却中兴，看这回勋业。", 
      "应有命圭相印，都用赏、元功重叠。", 
      "点检尊前，太平气象，今朝浑别。"
    ], 
    "rhythmic": "醉蓬莱", 
    "tags": [
      "长江"
    ]
  }, 
  {
    "author": "李流谦", 
    "paragraphs": [
      "轻暑单衣四月天。", 
      "重来间屈指，惜流年。", 
      "人间何处有神仙。", 
      "安排我，花底与尊前。", 
      "争道使君贤。", 
      "笔端驱万马，驻平川。", 
      "长安只在日西边。", 
      "空回首，乔木淡疏烟。"
    ], 
    "rhythmic": "小重山"
  }, 
  {
    "author": "李流谦", 
    "paragraphs": [
      "相知元早来何暮。", 
      "社燕送、秋鸿去。", 
      "春草春波愁目注。", 
      "酒香花韵，绮谭妍唱，怎不思量住。", 
      "虚无指点骑鲸路。", 
      "个是骚人不凡处。", 
      "画栋云飞帘卷雨。", 
      "风流千古，一时人物，好记尊前语。"
    ], 
    "rhythmic": "青玉案"
  }, 
  {
    "author": "李流谦", 
    "paragraphs": [
      "一春不识春风面。", 
      "都为慵开眼。", 
      "荼䕷雪白牡丹红。", 
      "犹及尊前一醉、赏芳。", 
      "东君又是匆匆去。", 
      "我亦无多住。", 
      "四年薄宦老天涯。", 
      "闲了故园多少、好花枝。"
    ], 
    "rhythmic": "虞美人"
  }, 
  {
    "author": "李流谦", 
    "paragraphs": [
      "一翦秋光，阿谁洗得无纤滓。", 
      "冰盘彻底。", 
      "人也清如此。", 
      "万里归来，著个斑衣戏。", 
      "慈颜喜。", 
      "问君不醉。", 
      "更遣何人醉。"
    ], 
    "rhythmic": "点绛唇"
  }, 
  {
    "author": "李流谦", 
    "paragraphs": [
      "万绿压庭柯，雨晴烟润。", 
      "三尺金猊麝微喷。", 
      "百花香暖，酿作九霞仙酝。", 
      "祝君如此酒，年年饮。", 
      "插额汉貂，垂腰苏印。", 
      "趁取如今未华鬓。", 
      "三茅兄弟，总有丹台名姓。", 
      "蟠桃熟也未，教人问。"
    ], 
    "rhythmic": "感皇恩"
  }, 
  {
    "author": "李流谦", 
    "paragraphs": [
      "晓日帘栊初破睡，宝鸭宿薰浓。", 
      "笑指图中鹤发翁。", 
      "仙骨宛然同。", 
      "万里郎官遥上寿，五马茜衫红。", 
      "待插华貂酒满锺。", 
      "仍是黑头公。"
    ], 
    "rhythmic": "武陵春"
  }, 
  {
    "author": "李流谦", 
    "paragraphs": [
      "行不记。", 
      "贪看远峰颦翠。", 
      "风约柳花吹又起。", 
      "故黏行客袂。", 
      "老大浑无欢意。", 
      "不为伤春憔悴。", 
      "茅屋数间修竹里。", 
      "日长春睡美。"
    ], 
    "rhythmic": "谒金门"
  }, 
  {
    "author": "李流谦", 
    "paragraphs": [
      "空伫立。", 
      "又是冷烟寒食。", 
      "开尽荼䕷都一色。", 
      "东风吹更白。", 
      "我是纶竿倦客。", 
      "道上行人不识。", 
      "著取蓑衣拈短笛。", 
      "沙鸥应认得。"
    ], 
    "rhythmic": "谒金门"
  }, 
  {
    "author": "李流谦", 
    "paragraphs": [
      "春又晚。", 
      "杨柳晓莺啼断。", 
      "落尽残红馀片片。", 
      "风狂都不管。", 
      "作客惟嫌酒浅。", 
      "未敌闲愁一半。", 
      "人与青山谁近远。", 
      "可怜春梦短。"
    ], 
    "rhythmic": "谒金门"
  }, 
  {
    "author": "李流谦", 
    "paragraphs": [
      "山数尺。", 
      "江草江波同碧。", 
      "晚雨吹风才数滴。", 
      "行人心更急。", 
      "漠漠疏烟如织。", 
      "遮断客愁不得。", 
      "肠断故园无信息。", 
      "灯花闲手剔。"
    ], 
    "rhythmic": "谒金门"
  }, 
  {
    "author": "李流谦", 
    "paragraphs": [
      "东南应眷倚。", 
      "当年丽绝，今其馀几。", 
      "云锦飘香，好在藕花十里。", 
      "六月长安徂暑，只一雨、滂沱都洗。", 
      "君好为。", 
      "携将苏醒，三吴生齿。", 
      "总道秦蜀讴吟，但消得雍容，笑谈而致。", 
      "稍待秋风，也拟买舟东逝。", 
      "收拾尘编蠹简，更饱看、江山奇伟。", 
      "歌盛美。", 
      "远送往趋天陛。"
    ], 
    "rhythmic": "玉漏迟"
  }, 
  {
    "author": "李流谦", 
    "paragraphs": [
      "归去来兮，吾归何处，旧山闲却岷峨。", 
      "雪堂重到，但觉客愁多。", 
      "来往真成底事，人应笑、我亦狂歌。", 
      "凭阑久，云东不至，举盏酹东坡。", 
      "少年，浑妄意，斗冲剑气，雷化龙梭。", 
      "到如今，翻羡白鸟沧波。", 
      "松柏皆吾手种，依然□、烟蕊霜柯。", 
      "君知否，人间尘事，元不到渔蓑。"
    ], 
    "rhythmic": "满庭芳"
  }, 
  {
    "author": "李流谦", 
    "paragraphs": [
      "痴本无绦，闷宁有火。", 
      "都是你，自缠自锁。", 
      "高来也可。", 
      "低来也可。", 
      "这宇宙，何曾碍你一个。", 
      "休说荣枯，强分物我。", 
      "惺惺地，要须识破。", 
      "渔樵不小，公侯不大。", 
      "但赢取，饥餐醉来便卧。"
    ], 
    "rhythmic": "人娇"
  }, 
  {
    "author": "李流谦", 
    "paragraphs": [
      "云窗雾阁，尘满题诗处。", 
      "枝上流莺解人语。", 
      "道别来，知否瘦尽花枝，春不管，更遣何人管取。", 
      "平生鸥鹭性，细雨疏烟，惯了江头自来去。", 
      "不见鹊桥旁，只为隔年，翻赢得、年年风露。", 
      "便学得、无情海中潮，纵一日两回，如何凭据。"
    ], 
    "rhythmic": "洞仙歌"
  }, 
  {
    "author": "李流谦", 
    "paragraphs": [
      "生别有相逢，死别无消息。", 
      "说著从前总是愁，只是不相忆。", 
      "月堕半窗寒，梦里分明识。", 
      "却似瞋人不忆他，花露盈盈湿。"
    ], 
    "rhythmic": "卜算子"
  }, 
  {
    "author": "李流谦", 
    "paragraphs": [
      "江涨解网雨，衣润熟梅天。", 
      "高人何事，乘兴来寄五湖船。", 
      "才听咚咚叠奏，呕轧撸声声齐发，几别故州山。", 
      "转盼青楼杪，已在碧云端。", 
      "渡头月，临晚霁，泊清湾。", 
      "水空天静，高下相应总团。", 
      "遥想吾家更好，尽唤儿曹泛扫，欣赏共婵娟。", 
      "应念思归客，对此不成眠。"
    ], 
    "rhythmic": "水调歌头"
  }, 
  {
    "author": "李流谦", 
    "paragraphs": [
      "薄日烘晴，轻烟笼晓，春风绣出林塘。", 
      "笑溪桃，并坞杏，忒煞寻常。", 
      "东君处，没他後、成甚风光。", 
      "翠深深，谁教入骨，夜来过雨淋浪。", 
      "这些儿颜色，已恼乱人肠。", 
      "如何更道，可惜处、只是无香。"
    ], 
    "rhythmic": "于飞乐"
  }, 
  {
    "author": "李流谦", 
    "paragraphs": [
      "色似腊梅浑浅，香如薝卜微清。", 
      "更张绿幄蔽轻盈。", 
      "巧著工夫斗钉。", 
      "露页涓涓月晓，风英点点秋晴。", 
      "江南江北可经行。", 
      "梦到吴王香径。"
    ], 
    "rhythmic": "西江月"
  }, 
  {
    "author": "李流谦", 
    "paragraphs": [
      "素娥作意失幽期。", 
      "我自不凭伊。", 
      "举杯重叹，帖云微笑，应道人痴。", 
      "如今老去无情绪，只有睡相宜。", 
      "建溪一啜，木樨数翦，酒醒归时。"
    ], 
    "rhythmic": "眼儿媚"
  }, 
  {
    "author": "李流谦", 
    "paragraphs": [
      "相思两地费三年。", 
      "明月几回圆。", 
      "鸥鸟不知许事，清江仍绕青山。", 
      "尊前歌板，未终金缕，已到阳关。", 
      "趁取腊前归去，梅花不奈春寒。"
    ], 
    "rhythmic": "朝中措"
  }, 
  {
    "author": "李流谦", 
    "paragraphs": [
      "玉林照坐。", 
      "簌簌花微堕。", 
      "春院静，烟扉锁。", 
      "黛轻妆未试，红淡唇微破。", 
      "清瘦也，算应都是风流过。", 
      "把盏对横枝，尚忆年时个。", 
      "人不见，愁无那。", 
      "绕林霜掠袂，嚼蕊香黏唾。", 
      "清梦断，更随月色禁持我。"
    ], 
    "rhythmic": "千秋岁"
  }, 
  {
    "author": "李流谦", 
    "paragraphs": [
      "吴波亭畔千行柳。", 
      "直恁留人久。", 
      "晚来船槛再三凭。", 
      "又是一钩新月、照江心。", 
      "故人有约何时到。", 
      "白地令人老。", 
      "只愁酒尽更谁赊。", 
      "一段闲愁无计、奈何他。"
    ], 
    "rhythmic": "虞美人"
  }, 
  {
    "author": "洪迈", 
    "paragraphs": [
      "雨涩风悭，双溪閟、几曾洋溢。", 
      "长长是、非霞散绮，岫云凝碧。", 
      "修禊欢游今不讲，流觞故事何从觅。", 
      "待它时、水到却寻盟，筹输一。", 
      "燕舞倦，莺吟毕。", 
      "春肯住，才明日。", 
      "池塘波绿皱，小荷争出。", 
      "童子舞雩浑怅望，吾人提笔谁飘逸。", 
      "记去年，修竹暮天寒，无踪迹。"
    ], 
    "rhythmic": "满江红"
  }, 
  {
    "author": "洪迈", 
    "paragraphs": [
      "绮席流欢欢正洽，高楼佳气重重。", 
      "钗头小篆烛花红。", 
      "直须将喜事，来报主人公。", 
      "桂月十分春正半，广寒宫殿葱葱。", 
      "娥相对曲阑东。", 
      "云梯知不远，平步蹑东风。"
    ], 
    "rhythmic": "临江仙"
  }, 
  {
    "author": "洪迈", 
    "paragraphs": [
      "寒日短，草露朝晞。", 
      "仙鹤下，梦云归。", 
      "大椿亭畔苍苍柳，怅无由、挽住天衣。", 
      "昭阳深，暝鸦飞。", 
      "愁带箭、恋恩栖。", 
      "笳箫三叠奏，都人悲泪袂成帷。"
    ], 
    "rhythmic": "导引"
  }, 
  {
    "author": "洪迈", 
    "paragraphs": [
      "尧传舜，盛事千古难并。", 
      "回龙驭，辞凤掖，北内别有蓬瀛。", 
      "为天子父，册鸿名。", 
      "万年千岁福康宁。", 
      "春秋不说楚冥灵。", 
      "莱衣彩戏，汉殿玉卮轻。", 
      "宸游今不见，烟外落霞明。", 
      "前回丁未，雾塞神京。", 
      "正同符、光武中兴。", 
      "擎天独力扶倾。", 
      "定宗庙，保河山，乾坤整顿庚庚。", 
      "功成了，脱屣遗荣。", 
      "访崆峒、空与丹庭。", 
      "笑挹尘寰、不留行。", 
      "吾皇哀恋，泪血洒神旌。", 
      "肠断涛江渡，明日稽山暮云，东望元陵。"
    ], 
    "rhythmic": "六州"
  }, 
  {
    "author": "洪迈", 
    "paragraphs": [
      "璧门双阙转苍龙。", 
      "德寿俨祗宫。", 
      "轩屏正坐，天子亲拜天公。", 
      "仪绅笏，罗鹭，粲庭中。", 
      "仙家欢不尽，人世寿无穷。", 
      "谁知云路，玉京成就，催返璇穹。", 
      "转手万缘空。", 
      "见说烟霄好处，不与下方同。", 
      "尘合雾迷。", 
      "笙箫寥寂，楼阁玲珑。", 
      "中兴大业，巍巍稽古成功。", 
      "事去孤鸿。", 
      "忍听宵柝晨锺。", 
      "灵举驾，素帏低，杳庞茸。", 
      "渐江潮，万神护，川後滋恭。", 
      "因山祗事，崔嵬禹穴，此日重逢。", 
      "柏城封。", 
      "愁长夜、起悲风。", 
      "歌清庙、千古诵高宗。"
    ], 
    "rhythmic": "十二时・忆少年"
  }, 
  {
    "author": "洪迈", 
    "paragraphs": [
      "院落深沈，池塘寂静。", 
      "帘钩卷上梨花影。", 
      "宝筝拈得雁难寻，篆香消尽山空冷。", 
      "钗凤斜敧，鬓蝉不整。", 
      "残红立褪慵看镜。", 
      "杜鹃啼月一声声，等闲又是三春尽。"
    ], 
    "rhythmic": "踏莎行"
  }, 
  {
    "author": "赵缩手", 
    "paragraphs": [
      "损屋一间儿。", 
      "好与支持。", 
      "休教风雨等闲欺。", 
      "觅个带修安稳路，休遣人知。", 
      "须是着便宜。", 
      "运转临时。", 
      "祆知险里却防危。", 
      "透得玄关归去路，方步云梯。"
    ], 
    "rhythmic": "浪淘沙"
  }, 
  {
    "author": "张风子", 
    "paragraphs": [
      "咄哉牛儿，心壮力壮，几人能可牵系。", 
      "为爱原上，娇嫩草萋萋。", 
      "只管侵青逐翠，奔走後、岂顾群迷。", 
      "争知道，山遥水远，回首到家迟。", 
      "牧童，能有智，长绳牢把，短梢高携。", 
      "任从它，入泥入水无为。", 
      "我自心调步稳，青松下、横笛长吹。", 
      "当归处，人牛不见，正是月明时。"
    ], 
    "rhythmic": "满庭芳"
  }, 
  {
    "author": "张珍奴", 
    "paragraphs": [
      "逢师许多时，不说些儿个。", 
      "及至如今闷损我。"
    ], 
    "rhythmic": "失调名"
  }, 
  {
    "author": "洪惠英", 
    "paragraphs": [
      "梅花似雪。", 
      "刚被雪来相挫折。", 
      "雪里梅花。", 
      "无限精神总属他。", 
      "梅花无语。", 
      "只有东君来作主。", 
      "传语东君。", 
      "且与梅花作主人。"
    ], 
    "rhythmic": "减字木兰花"
  }, 
  {
    "author": "何作善", 
    "paragraphs": [
      "草草杯盘访玉人。", 
      "灯花呈喜座添春。", 
      "邀郎觅句要奇新。", 
      "黛浅波娇情脉脉，云轻柳弱意真真。", 
      "从今风月属闲人。"
    ], 
    "rhythmic": "浣溪沙"
  }, 
  {
    "author": "刘之翰", 
    "paragraphs": [
      "凉露洗金井，一叶下梧桐。", 
      "谪仙浪游，何事华发作诗翁。", 
      "乌帽萧萧一幅，坐对清泉白石，矫首抚长松。", 
      "独鹤归来晚，声在碧霄中。", 
      "神仙宅，留玉节，驻金狨。", 
      "黔南一道，十万貔虎控雕弓。", 
      "笑折碧荷倒影，自唱采莲新曲，词句满秋风。", 
      "剑佩八千岁，长入大明宫。"
    ], 
    "rhythmic": "水调歌头"
  }, 
  {
    "author": "周某", 
    "paragraphs": [
      "瑶池仙伴。", 
      "应讶我、归来晚。"
    ], 
    "rhythmic": "失调名"
  }, 
  {
    "author": "太学诸生", 
    "paragraphs": [
      "洪迈被拘留。", 
      "稽首垂哀告彼酋。", 
      "七日忍饥犹不耐，堪羞。", 
      "苏武争禁十九秋。", 
      "厥父既无谋。", 
      "厥子安能解国忧。", 
      "万里归来夸舌辨，村牛。", 
      "好摆头时便摆头。"
    ], 
    "rhythmic": "南乡子"
  }, 
  {
    "author": "仪珏", 
    "paragraphs": [
      "鄱江英气锺三秀。"
    ], 
    "rhythmic": "失调名"
  }, 
  {
    "author": "袁去华", 
    "paragraphs": [
      "云冻鸟飞灭，春意著林峦。", 
      "娥何事，醉撼瑞叶落人间。", 
      "斜入酒楼歌处，微褪茅檐烟际，窗户漾光寒。", 
      "西帝游何许，翳凤更骖鸾。", 
      "玉楼耸，银海眩，倚阑干。", 
      "渔蓑江上归去，浑胜画图看。", 
      "三嗅疏枝冷蕊，索共梅花一笑，相对两无言。", 
      "月影黄昏里，清兴绕吴山。"
    ], 
    "rhythmic": "水调歌头"
  }, 
  {
    "author": "袁去华", 
    "paragraphs": [
      "吴门古都会，畴昔记曾游。", 
      "轻帆卸处，西风吹老白苹洲。", 
      "试觅姑苏台榭，尚想吴王宫阙，陆海跨鳌头。", 
      "西子竟何许，水殿漫凉秋。", 
      "画图中，烟际寺，水边楼。", 
      "叫云横玉，须臾三弄不胜愁。", 
      "兴废都归闲梦，俯仰已成陈迹，家在泽南州。", 
      "有恨向谁说，月涌大江流。"
    ], 
    "rhythmic": "水调歌头"
  }, 
  {
    "author": "袁去华", 
    "paragraphs": [
      "天下最奇处，绿水照朱楼。", 
      "三高仙去，白头千古想风流。", 
      "跨海晴虹垂饮，极目沧波无际，落日去渔舟。", 
      "苹末西风起，橘柚洞庭秋。", 
      "记当年，携长剑，觅封侯。", 
      "而今憔悴长安，客里叹淹留。", 
      "回首洪崖西畔，随分生涯可老，卒岁不知愁。", 
      "做个终焉计，谁羡五湖游。"
    ], 
    "rhythmic": "水调歌头", 
    "tags": [
      "洞庭湖"
    ]
  }, 
  {
    "author": "袁去华", 
    "paragraphs": [
      "一叶堕金井，秋色满蟾宫。", 
      "婵娟影里，玉箫吹断碧芙蓉。", 
      "缭绕宫墙千雉，森耸觚棱双阙，缥缈五云中。", 
      "郁郁葱葱处，佳气夜如虹。", 
      "日华边，江海客，每从容。", 
      "青钱万选，北门东观会留侬。", 
      "堪叹搏沙一散，今夜扁舟何许，红蓼碧芦丛。", 
      "无地寄愁绝，把酒酹西风。"
    ], 
    "rhythmic": "水调歌头"
  }, 
  {
    "author": "袁去华", 
    "paragraphs": [
      "笔阵万人敌，风韵玉壶冰。", 
      "文章万丈光焰，论价抵连城。", 
      "小试冯川三异，无数成阴桃李，寒谷自春生。", 
      "奏牍三千字，晁董已销声。", 
      "玺书下，天尺五，运千龄。", 
      "长安知在何处，指点日边明。", 
      "看取纶巾羽扇，静扫神州赤县，功业小良平。", 
      "翻笑凌烟阁，双鬓半星星。"
    ], 
    "rhythmic": "水调歌头"
  }, 
  {
    "author": "袁去华", 
    "paragraphs": [
      "雄跨洞庭野，楚望古湘州。", 
      "何王台殿，危基百尺自西刘。", 
      "尚想霓旌千骑，依约入云歌吹，屈指几经秋。", 
      "叹息繁华地，兴废两悠悠。", 
      "登临处，乔木老，大江流。", 
      "书生报国无地，空白九分头。", 
      "一夜寒生关塞，万里云埋陵阙，耿耿恨难休。", 
      "徙倚霜风里，落日伴人愁。"
    ], 
    "rhythmic": "水调歌头", 
    "tags": [
      "洞庭湖"
    ]
  }, 
  {
    "author": "袁去华", 
    "paragraphs": [
      "鸟影度疏木，天势入平湖。", 
      "沧波万顷，轻风落日片帆孤。", 
      "渡口千章云木，苒苒炊烟一缕，人在翠微居。", 
      "客里更愁绝，回首忆吾庐。", 
      "功名事，今老矣，待何如。", 
      "拂衣归去，谁道张翰为莼鲈。", 
      "且就竹深荷静，坐看山高月小，剧饮与谁俱。", 
      "长啸动林木，意气欲凌虚。"
    ], 
    "rhythmic": "水调歌头"
  }, 
  {
    "author": "袁去华", 
    "paragraphs": [
      "蕊珠宫女弄幽妍，初著春心娇小。", 
      "自白真香，浑胜似、姑射冰肌窈窕。", 
      "带雪茅檐，临溪篱落，占却春多少。", 
      "天寒日暮，有人愁绝行绕。", 
      "长记流水桥边，雨晴烟淡，袅一枝清晓。", 
      "梦想经年开病眼，把酒风前一笑。", 
      "花骨娇多，不禁人觑，只怕轻飞了。", 
      "无端羌管，夜阑声入云杪。"
    ], 
    "rhythmic": "念奴娇"
  }, 
  {
    "author": "袁去华", 
    "paragraphs": [
      "水边篱落独横枝，苒苒风烟岑寂。", 
      "踏雪寻芳村路永，竹屋西头遥识。", 
      "蕙草香销，小桃红未，醉眼惊春色。", 
      "罗浮何处，断肠无限陈迹。", 
      "憔悴素脸朱唇，天寒日暮，倚琅玕无力。", 
      "岁晚天涯驿使远，难寄江南消息。", 
      "自笑平生，怜清惜淡，故国曾亲植。", 
      "百花虽好，问还有恁标格。"
    ], 
    "rhythmic": "念奴娇"
  }, 
  {
    "author": "袁去华", 
    "paragraphs": [
      "竹阴窗户荐微凉，积雨郊墟新霁。", 
      "万里飞云都过尽，天阙星河如洗。", 
      "檐隙风来，流萤飘堕，苒苒还飞起。", 
      "魂清骨冷，坐来衣润空翠。", 
      "勘笑丘壑闲身，儒冠相误，著青衫朝市。", 
      "功业君看清镜里，两鬓于今如此。", 
      "身外纷纷，倘来适去，到了成何事。", 
      "人生一世，种瓜何处无地。"
    ], 
    "rhythmic": "念奴娇"
  }, 
  {
    "author": "袁去华", 
    "paragraphs": [
      "满城风雨近重阳，云卷天空垂幕。", 
      "林表初阳光似洗，屋角呼晴双鹊。", 
      "香泽方熏，烘帘初下，森森霜华薄。", 
      "发妆酒暖，人须要同酌。", 
      "老手为拂春山，休夸京兆扫，宫眉难学。", 
      "客里清欢随分有，争似还家时乐。", 
      "料得厌厌，云窗深锁，宽尽黄金约。", 
      "不堪重省，泪和灯烬偷落。"
    ], 
    "rhythmic": "念奴娇"
  }, 
  {
    "author": "袁去华", 
    "paragraphs": [
      "一番雨过一番凉，秋入苍崖青壁。", 
      "昼日多阴，还又是、重九飘零江国。", 
      "瘦水鳞鳞，长烟袅袅，枫叶千林赤。", 
      "南山入望，为谁依旧佳色。", 
      "随分绿酒黄花，联镳飞盖，总龙山豪客。", 
      "人世高歌狂笑外，扰扰於身何得。", 
      "短发萧萧，风吹乌帽，醉里从敧侧。", 
      "明年虽健，未知何处相忆。"
    ], 
    "rhythmic": "念奴娇"
  }, 
  {
    "author": "袁去华", 
    "paragraphs": [
      "晚来侧侧清寒，冻云万里回飞鸟。", 
      "故园梦断，单于吹罢，房栊易晓。", 
      "西帝神游，万妃缟袂，相看一笑。", 
      "泛扁舟乘兴，蹇驴觅句，山阴曲、霸陵道。", 
      "舞态随风窈窕。", 
      "任穿帘，儿童休扫。", 
      "洛阳高卧，萧条门巷，悄无人到。", 
      "供断诗愁，夜窗还共，陈编相照。", 
      "念寒梅映水，匀妆弄粉，与谁争好。"
    ], 
    "rhythmic": "水龙吟"
  }, 
  {
    "author": "袁去华", 
    "paragraphs": [
      "汉家经略中原，上游眷此喉衿地。", 
      "风行雷动，无前伟绩，伊谁扬厉。", 
      "玉帐筹边，绣衣给饟，江上增气。", 
      "自武侯蜕迹，羊公缓带，功名事、更谁继。", 
      "方□长驱万里。", 
      "笑谈间、生擒元济。", 
      "非熊未兆，封留终在，同功异世。", 
      "刻就丰碑，万山直下，不须沈水。", 
      "要追攀二雅，流传千古，属骚人记。"
    ], 
    "rhythmic": "水龙吟"
  }, 
  {
    "author": "袁去华", 
    "paragraphs": [
      "汉江流入苍烟，戍楼吊古临无地。", 
      "清霜初肃，鹰扬隼击，青霄凌厉。", 
      "新雁声中，夕阳影里，千崖秋气。", 
      "念东篱采菊，龙山落帽，风流在、尚堪继。", 
      "引满松醪径醉。", 
      "诵坡仙、临漳宵济。", 
      "茱萸细看，明年谁健，空悲身世。", 
      "儿辈何知，更休说似，登山临水。", 
      "那纷纷毁誉，耳边风过，我何曾记。"
    ], 
    "rhythmic": "水龙吟"
  }, 
  {
    "author": "袁去华", 
    "paragraphs": [
      "雨送凉来，风将云去，晚天千顷玻璃。", 
      "婵娟依旧，出海较些迟。", 
      "玉兔秋毫可数，疏星外、乌鹊南飞。", 
      "今何夕，空浮大白，一笑共谁持。", 
      "团栾，成露坐，云鬟香雾，玉臂清辉。", 
      "任短髭争挽，问我归期。", 
      "三弄楼头长笛，愁人处、休苦高吹。", 
      "沈吟久，颐细数，四十九年非。"
    ], 
    "rhythmic": "满庭芳"
  }, 
  {
    "author": "袁去华", 
    "paragraphs": [
      "麦陇黄轻，桑畴绿暗，野桥新碧泱泱。", 
      "怕春归去，莺语燕飞忙。", 
      "风定闲花自落，穿幽径、拾蕊寻香。", 
      "曾来处，孤云翠壁，依旧挂斜阳。", 
      "客愁，知几许，唯思径醉，谁与持觞。", 
      "料文君衣带，为我偷长。", 
      "苦忆新晴昼永，闲相伴、刺绣明窗。", 
      "何时得，西风夜雨，枕簟共新凉。"
    ], 
    "rhythmic": "满庭芳"
  }, 
  {
    "author": "袁去华", 
    "paragraphs": [
      "马上催归，枕边唤起，谢他闲管闲愁。", 
      "正难行处，云木叫钩辀。", 
      "似笑天涯倦客，区区地、著甚来由。", 
      "真怜我，提壶劝饮，一醉散千忧。", 
      "人生，谁满百，闲中最乐，饱外何求。", 
      "算苦无官况，莫要来休。", 
      "住个溪山好处，随缘老、蜡屐渔舟。", 
      "虽难比，东山绿野，得似个优游。"
    ], 
    "rhythmic": "满庭芳"
  }, 
  {
    "author": "袁去华", 
    "paragraphs": [
      "香雾空，檐牙外、流萤自照。", 
      "夜向久、明河东畔，电飞云绕。", 
      "错落疏星垂屋角，须臾万弩鸣林杪。", 
      "渐翠竹、苍梧嫩凉生，惊秋早。", 
      "人语静，签声杳。", 
      "珍簟冷，纱厨小。", 
      "想云窗依旧，梦寻难到。", 
      "雁足空来书断绝，眉头顿著愁多少。", 
      "纵细写、琴心有谁知，朱弦悄。"
    ], 
    "rhythmic": "满江红"
  }, 
  {
    "author": "袁去华", 
    "paragraphs": [
      "画栋珠帘，临无地、沧波万顷。", 
      "云尽敛、西山横翠，半江沈影。", 
      "斜日明边回白鸟，晚烟深处迷渔艇。", 
      "听棹歌、游女采莲归，声相应。", 
      "愁似织，人谁省。", 
      "情纵在，欢难更。", 
      "满身香犹是，旧时笋令。", 
      "宦海归来尘扑帽，酒徒散尽霜侵鬓。", 
      "最愁处、独立咏苍茫，西风劲。"
    ], 
    "rhythmic": "满江红"
  }, 
  {
    "author": "袁去华", 
    "paragraphs": [
      "社雨初晴，烟光暖、吴山滴翠。", 
      "望绛阙、祥云亏蔽，粉垣千雉。", 
      "万柳低垂春似酒，微风不动天如醉。", 
      "遍万井、嬉嬉画图中，欢声里。", 
      "嗟倦客，道傍李。", 
      "看人事，槐根蚁。", 
      "立苍茫俯仰，漫悲身世。", 
      "靖节依然求县令，元龙老去空豪气。", 
      "便乘兴、一叶泛沧浪，吾归矣。"
    ], 
    "rhythmic": "满江红"
  }, 
  {
    "author": "袁去华", 
    "paragraphs": [
      "晓阴薄。", 
      "隔屋呼晴噪鹊。", 
      "长烟袅、轻素望中，林表初阳照城郭。", 
      "秋容自寂寞。", 
      "清浅溪痕旋落。", 
      "桥虹外，明嶂万重，云木千章映楼阁。", 
      "天涯信飘泊。", 
      "漫水绕郴山，尺素难托。", 
      "文园多病宽衣索。", 
      "最长笛声断，画阑凭暖，黄昏前後况味恶。", 
      "甚良宵闲却。", 
      "辽邈。", 
      "误行乐。", 
      "料恨寄徽弦，心倦梳掠。", 
      "西风满院垂帘幕。", 
      "对千里明月，五更悲角。", 
      "归期秋尽，尚未定，怎睡著。"
    ], 
    "rhythmic": "兰陵王"
  }, 
  {
    "author": "袁去华", 
    "paragraphs": [
      "小桥直。", 
      "林表遥岑寸碧。", 
      "斜阳外、霞绚晚空，一目千里总佳色。", 
      "初寒遍泽国。", 
      "投老依然是客。", 
      "功名事，云散鸟飞，匣里青萍漫三尺。", 
      "重来怆陈迹。", 
      "又水褪沙痕，风满帆席。", 
      "鲈肥莼美曾同食。", 
      "听虚阁松韵，古墙竹影，参差犹记过此驿。", 
      "傍溪南山北。", 
      "悲恻。", 
      "暗愁积。", 
      "拥绣被焚香，谁伴孤寂。", 
      "追寻恩怨无穷极。", 
      "正难续幽梦，厌闻邻笛。", 
      "那堪檐外，更夜雨，断又滴。"
    ], 
    "rhythmic": "兰陵王"
  }, 
  {
    "author": "袁去华", 
    "paragraphs": [
      "柴桑高隐，邱壑岁寒姿。", 
      "北窗下，羲黄上，古人期。", 
      "俗人疑。", 
      "束带真难事，赋归去，吾庐好，斜川路，携筇杖，看云飞。", 
      "六翮冥冥高举，青霄外、缴何施。", 
      "且流行坎止，人世任相违。", 
      "采菊东篱。", 
      "正悠然、见南山处，无穷景，与心会，有谁知。", 
      "琴中趣，杯中物，醉中诗。", 
      "可忘机。", 
      "一笑骑鲸去，向千载，赏音稀。", 
      "嗟倦翼，瞻遗像，是吾师。", 
      "门外空馀衰柳，摇疏翠、斜日辉辉。", 
      "遣行人到此，感叹不胜悲。", 
      "物是人非。"
    ], 
    "rhythmic": "六州歌头"
  }, 
  {
    "author": "袁去华", 
    "paragraphs": [
      "郊原初过雨。", 
      "见败叶零乱，风定犹舞。", 
      "斜阳挂深树。", 
      "映浓愁浅黛，遥山眉妩。", 
      "来时旧路。", 
      "尚岩花、娇黄半吐。", 
      "到而今，唯有溪边流水，见人如故。", 
      "无语。", 
      "邮亭深静，下马还寻，旧曾题处。", 
      "无聊倦旅。", 
      "伤离恨，最愁苦。", 
      "纵收香藏镜，他年重到，人面桃花在否。", 
      "念沈沈、小阁幽窗，有时梦去。"
    ], 
    "rhythmic": "瑞鹤仙", 
    "tags": [
      "宋词三百首"
    ]
  }, 
  {
    "author": "袁去华", 
    "paragraphs": [
      "晓来丹枫过雨，净如扫。", 
      "霜空横雁，寒日翻鸦，惊嗟岁月如流，更被酒迷花恼。", 
      "转眼吴霜，点鬓催老。", 
      "细思欢游旧事，还自笑。", 
      "断雨残云，都总似、梦初觉。", 
      "锦鳞书断，宝箧香销向谁表。", 
      "尽情说似啼鸟。"
    ], 
    "rhythmic": "荔枝香近・荔枝香"
  }, 
  {
    "author": "袁去华", 
    "paragraphs": [
      "曲沼朱阑，缭墙翠竹晴昼。", 
      "金万缕、摇摇风柳。", 
      "还是燕子归时，花信来後。", 
      "看淡净洗妆态，梅样瘦。", 
      "春初透。", 
      "尽日明窗相守。", 
      "闲共我焚香，伴伊刺绣。", 
      "睡眼剩剩，今朝早是病酒。", 
      "那堪更、困人时候。"
    ], 
    "rhythmic": "卓牌子近"
  }, 
  {
    "author": "袁去华", 
    "paragraphs": [
      "夜来雨。", 
      "赖倩得、东风吹住。", 
      "海棠正妖饶处。", 
      "且留取。", 
      "悄庭户。", 
      "试细听、莺啼燕语。", 
      "分明共人愁绪。", 
      "怕春去。", 
      "佳树。", 
      "翠阴初转午。", 
      "重帘未卷，乍睡起、寂寞看风絮。", 
      "偷弹清泪寄烟波，见江头故人，为言憔悴如许。", 
      "彩笺无数。", 
      "去却寒暄，到了浑无定据。", 
      "断肠落日千山暮。"
    ], 
    "rhythmic": "剑器近", 
    "tags": [
      "宋词三百首"
    ]
  }, 
  {
    "author": "袁去华", 
    "paragraphs": [
      "□中原望眼，正汉水、接天流。", 
      "渐霁雨虹消，清风面旋，借我凉秋。", 
      "草庐旧三顾处，但孤云、翠壁晚悠悠。", 
      "唯有兰皋解佩，至今犹话离愁。", 
      "迟留。", 
      "叹息此生浮。", 
      "去去老沧洲。", 
      "念岁月侵寻，闲中最乐，饱外何求。", 
      "功名付他分定，也谁能、伴得赤松游。", 
      "尊酒相逢，更莫问侬，依旧狂不。"
    ], 
    "rhythmic": "木兰花慢"
  }, 
  {
    "author": "袁去华", 
    "paragraphs": [
      "正阴阴、夏木听黄鹂，百啭语惺松。", 
      "乍钩窗意适，临池倒影，竹树青葱。", 
      "翠盖红妆窈窕，香引一帘风。", 
      "向晚追凉处，月挂梧桐。", 
      "何处楼头吹笛，渐玉绳低侧，河汉横空。", 
      "想调冰雪藕，清夜与谁同。", 
      "贮离愁、难凭梦寄，纵遣书、何日有征鸿。", 
      "房栊静，伴人孤寂，唯有鸣蛩。"
    ], 
    "rhythmic": "八声甘州"
  }, 
  {
    "author": "袁去华", 
    "paragraphs": [
      "暮雨消烦暑。", 
      "房栊□、顿觉秋意如许。", 
      "天高云杳，山横绀碧，桂华初吐。", 
      "空庭静掩桐阴，更苒苒、流萤暗度。", 
      "记那时、朱户迎风，西厢待月私语。", 
      "佳期易失难重，馀香破镜，虽在何据。", 
      "如今要见，除非是梦，几时曾做。", 
      "人言雁足传书，待尽写、相思寄与。", 
      "又怎生、说得愁肠，千丝万缕。"
    ], 
    "rhythmic": "宴清都"
  }, 
  {
    "author": "袁去华", 
    "paragraphs": [
      "邃馆金铺半掩，帘幕参差影。", 
      "睡起槐阴转午，鸟啼人寂静。", 
      "残妆褪粉，松髻云慵不整。", 
      "尽无言，手裙带绕花径。", 
      "酒醒时，梦回处，旧事何堪省。", 
      "共载寻春，并坐调筝何时更。", 
      "心情尽日，一似杨花飞无定。", 
      "未黄昏，又先愁夜永。"
    ], 
    "rhythmic": "倾杯近"
  }, 
  {
    "author": "袁去华", 
    "paragraphs": [
      "叶舞殷红，水摇瘦碧，隐约天际帆归。", 
      "寒鸦影里，断雁声中，依然残照辉辉。", 
      "立马看梅。", 
      "试寻香嚼蕊，醉折繁枝。", 
      "山翠扫修眉。", 
      "记人人、蹙黛愁时。", 
      "叹客里、光阴易失，霜侵短鬓，尘染征衣。", 
      "阳台云归後，到如今、重见无期。", 
      "流怨清商，空细写、琴心向谁。", 
      "更难将、愁随梦去，相思惟有天知。"
    ], 
    "rhythmic": "长相思"
  }, 
  {
    "author": "袁去华", 
    "paragraphs": [
      "吴山新摇落，湖光净、鸥鹭点涟漪。", 
      "望一簇画楼，记沽酒处，几多鸣橹，争趁潮归。", 
      "瑞烟外，缭墙迷远近，飞观耸参差。", 
      "残日衬霞，散成锦绮，怒涛推月，辗上玻璃。", 
      "西风吹残酒，重门闭，深院露下星稀。", 
      "肠断凭肩私语，织锦新诗。", 
      "想翠幄香消，都成闲梦，素弦声苦，浑是相思。", 
      "还恁强自开解，重数归期。"
    ], 
    "rhythmic": "风流子"
  }, 
  {
    "author": "袁去华", 
    "paragraphs": [
      "篆销馀馥，烛堆残蜡房栊晓。", 
      "寒峭。", 
      "看杏脸羞红、尚娇小。", 
      "游蜂静院落，绿水摇池沼。", 
      "闲绕。", 
      "翠树底、颐听啼鸟。", 
      "愁风怕雨，弹指春光了。", 
      "音信杳。", 
      "最堪恨、归雁过多少。", 
      "困倚孤眠，昼长人悄。", 
      "睡起依然，半窗残照。"
    ], 
    "rhythmic": "侧犯"
  }, 
  {
    "author": "袁去华", 
    "paragraphs": [
      "晓色明窗绮。", 
      "耿残灯、寒生翠幕，鸟啼人起。", 
      "一夜西园新雨过，细草闲花似洗。", 
      "漾澜影、柳塘春水。", 
      "闲昼双飞归来燕，正东风、漫漫吹桃李。", 
      "还是个，闷天气。", 
      "回廊小院帘垂地。", 
      "想连天、芳草萋迷，短长亭外。", 
      "愁到春来依然在，旧事浑如梦里。", 
      "又生怕、人惊憔悴。", 
      "楼上谁家吹长笛，向曲中、说尽相思意。", 
      "三弄处，寸心碎。"
    ], 
    "rhythmic": "贺新郎"
  }, 
  {
    "author": "袁去华", 
    "paragraphs": [
      "森木蝉初噪，淡烟梅半黄。", 
      "睡起傍檐隙，墙梢挂斜阳。", 
      "鱼跃浮萍破处，碎影颠倒垂杨。", 
      "晚庭谁与追凉。", 
      "清风散荷香。", 
      "望极霞散绮，坐待月侵廊。", 
      "调冰荐饮，全胜河朔飞觞。", 
      "渐参横斗转，怀人未寝，别来偏觉今夜长。"
    ], 
    "rhythmic": "红林擒近"
  }, 
  {
    "author": "袁去华", 
    "paragraphs": [
      "江枫秋老。", 
      "晓来红叶如扫。", 
      "暮雨生寒，正北风低草。", 
      "宾鸿早。", 
      "乱半川残照。", 
      "伤怀抱。", 
      "记西园饮处，微云弄月，梅花人面争好。", 
      "路长信杳。", 
      "度日房栊悄。", 
      "还是黄昏到。", 
      "归梦少。", 
      "纵梦归易觉。"
    ], 
    "rhythmic": "垂丝钓"
  }, 
  {
    "author": "袁去华", 
    "paragraphs": [
      "弱柳丝千缕。", 
      "嫩黄匀遍鸦啼处。", 
      "寒入罗衣春尚浅，过一番风雨。", 
      "问燕子来时，绿水桥边路。", 
      "曾画楼、见个人人否。", 
      "料静掩云窗，尘满哀弦危柱。", 
      "庾信愁如许。", 
      "为谁都著眉端聚。", 
      "独立东风弹泪眼，寄烟波东去。", 
      "念永昼春闲，人倦如何度。", 
      "闲傍枕、百啭黄鹂语。", 
      "唤觉来厌厌，残照依然花坞。"
    ], 
    "rhythmic": "安公子", 
    "tags": [
      "宋词三百首"
    ]
  }, 
  {
    "author": "袁去华", 
    "paragraphs": [
      "蕊珠宫阙，西帝陈嫔御。", 
      "语笑梦中香，叹罗浮、几番春暮。", 
      "江南岁晚，垂地冻云黄，修竹外，一枝斜，流水桥边路。", 
      "小桃半吐。", 
      "羞得无藏处。", 
      "不怕雪霜欺，最难禁、豪风横雨。", 
      "当年诗兴，犹自记扬州，今老矣，客天涯，还认何郎否。"
    ], 
    "rhythmic": "蓦山溪"
  }, 
  {
    "author": "袁去华", 
    "paragraphs": [
      "东风吹恨著眉心。", 
      "金约瘦难任。", 
      "西窗翦烛浑如梦，最愁处、南陌分襟。", 
      "香歇绣囊，尘生罗幌，憔悴到如今。", 
      "小花幽院夜沈沈。", 
      "凉月转槐阴。", 
      "拂墙树动开朱户，又赢得、愁与更深。", 
      "青翼不来，征鸿难倩，流怨入瑶琴。"
    ], 
    "rhythmic": "一丛花"
  }, 
  {
    "author": "袁去华", 
    "paragraphs": [
      "江上西风晚。", 
      "野水兼天远。", 
      "云衣拖翠缕，易零乱。", 
      "见柳叶满梢，秀色惊秋变。", 
      "百岁今强半。", 
      "两鬓青青，尽著吴霜偷换。", 
      "向老来、功名心事懒。", 
      "客里愁难遣。", 
      "乍飘泊、有谁管。", 
      "对照壁孤灯，相与秋虫叹。", 
      "人间事，经了万千，这寂寞、几时曾见。"
    ], 
    "rhythmic": "雨中花・夜行船"
  }, 
  {
    "author": "袁去华", 
    "paragraphs": [
      "春索寞。", 
      "楼上晚来风恶。", 
      "午醉初醒罗袖薄。", 
      "护寒添翠幕。", 
      "愁里花时过却。", 
      "闲处泪珠偷落。", 
      "憔悴只羞人问著。", 
      "镜中还自觉。"
    ], 
    "rhythmic": "谒金门"
  }, 
  {
    "author": "袁去华", 
    "paragraphs": [
      "深院闭。", 
      "漫漫东风桃李。", 
      "芳草萋迷烟雨细。", 
      "秦楼何处是。", 
      "还是伤春意味。", 
      "闲却踏青天气。", 
      "折得海棠双蒂子。", 
      "无言心自喜。"
    ], 
    "rhythmic": "谒金门"
  }, 
  {
    "author": "袁去华", 
    "paragraphs": [
      "春寂寂。", 
      "尽日蜂寻窗隙。", 
      "隔叶黄鹂声历历。", 
      "满庭芳草碧。", 
      "相对熏炉象尺。", 
      "新睡觉来无力。", 
      "几日郎边无信息。", 
      "闲拈双六掷。"
    ], 
    "rhythmic": "谒金门"
  }, 
  {
    "author": "袁去华", 
    "paragraphs": [
      "归鸟急。", 
      "照水斜阳红湿。", 
      "篷底夜凉风露入。", 
      "藕花香习习。", 
      "点滴城头漏涩。", 
      "凄断草间虫泣。", 
      "新恨旧愁眉上集。", 
      "月斜还伫立。"
    ], 
    "rhythmic": "谒金门"
  }, 
  {
    "author": "袁去华", 
    "paragraphs": [
      "烟水阔。", 
      "夜久风生苹末。", 
      "东舫西船人语绝。", 
      "四更山吐月。", 
      "客里光阴电抹。", 
      "不记离家时节。", 
      "楼上单于听未彻。", 
      "又催征棹发。"
    ], 
    "rhythmic": "谒金门"
  }, 
  {
    "author": "袁去华", 
    "paragraphs": [
      "云障日。", 
      "檐外雪销残滴。", 
      "画阁红炉窗户窄。", 
      "博山烟穗直。", 
      "酒入横波滟溢。", 
      "羞得梅无颜色。", 
      "乡有温柔元未识。", 
      "更从何处觅。"
    ], 
    "rhythmic": "谒金门"
  }, 
  {
    "author": "袁去华", 
    "paragraphs": [
      "清汉曲。", 
      "天际落霞孤鹜。", 
      "幽草墙阴秋更绿。", 
      "倚檐三两竹。", 
      "绣被焚香独宿。", 
      "梦绕绿窗华屋。", 
      "何日明眸光射目。", 
      "夜阑更秉烛。"
    ], 
    "rhythmic": "谒金门"
  }, 
  {
    "author": "袁去华", 
    "paragraphs": [
      "涛翻浪溢。", 
      "调停得、似饧似蜜。", 
      "试一饮、风生两腋。", 
      "更烦襟顿失。", 
      "雾衫儿袖窄。", 
      "出纤纤、自传坐客。", 
      "觑得他、烘地面赤。", 
      "怎得来痛惜。"
    ], 
    "rhythmic": "金蕉叶"
  }, 
  {
    "author": "袁去华", 
    "paragraphs": [
      "行思坐忆。", 
      "知他是、怎生过日。", 
      "烦恼无、千万亿。", 
      "诮将做饭吃。", 
      "旧日轻怜痛惜。", 
      "却如今、怨深恨极。", 
      "不觉长吁叹息。", 
      "便直恁下得。"
    ], 
    "rhythmic": "金蕉叶"
  }, 
  {
    "author": "袁去华", 
    "paragraphs": [
      "江枫半赤。", 
      "雨初晴、雁空绀碧。", 
      "爱篱落、黄花秀色。", 
      "带零露旋摘。", 
      "向晚西风淡日。", 
      "发萧萧、任从帽侧。", 
      "更莫把茱萸叹息。", 
      "且更持大白。"
    ], 
    "rhythmic": "金蕉叶"
  }, 
  {
    "author": "袁去华", 
    "paragraphs": [
      "沈烟篆曲。", 
      "可庭轩、翠梧荫绿。", 
      "挂晚景、寒林数幅。", 
      "对冰盘莹玉。", 
      "印枕娇红透肉。", 
      "眼偷垂、睡犹未足。", 
      "试纤手、清泉戏掬。", 
      "看风动槛竹。"
    ], 
    "rhythmic": "金蕉叶"
  }, 
  {
    "author": "袁去华", 
    "paragraphs": [
      "嫩凉新霁。", 
      "明月光如洗。", 
      "长笛一声烟际起。", 
      "人在危楼独倚。", 
      "夜深风露娟娟。", 
      "抱琴谁和流泉。", 
      "只有乘鸾仙子，见人愁绝无眠。"
    ], 
    "rhythmic": "清平乐"
  }, 
  {
    "author": "袁去华", 
    "paragraphs": [
      "春愁错莫。", 
      "风定花犹落。", 
      "斗草踏青闲过却。", 
      "乳燕鸣鸠自乐。", 
      "行人江北江南。", 
      "满庭萱草毵毵。", 
      "且恁亡忧可矣，只他怎解宜男。"
    ], 
    "rhythmic": "清平乐"
  }, 
  {
    "author": "袁去华", 
    "paragraphs": [
      "移商换羽。", 
      "花底流莺语。", 
      "唱彻秦娥君且住。", 
      "肠断能消几许。", 
      "劝觥斜注微波。", 
      "真情著在谁那。", 
      "只怕如今归去，酒醒无奈愁何。"
    ], 
    "rhythmic": "清平乐"
  }, 
  {
    "author": "袁去华", 
    "paragraphs": [
      "长条依旧。", 
      "不似章台柳。", 
      "见客入来和笑走。", 
      "腻脸羞红欲透。", 
      "桃花流水茫茫。", 
      "归来愁杀刘郎。", 
      "尽做风情减尽，也应未怕颠狂。"
    ], 
    "rhythmic": "清平乐"
  }, 
  {
    "author": "袁去华", 
    "paragraphs": [
      "春衫袖窄。", 
      "烛底横波溢。", 
      "困倚屏风无气力。", 
      "故故停歌驻拍。", 
      "夜深满劝金杯。", 
      "曲中偷送情来。", 
      "归去十分准拟，今宵梦里阳台。"
    ], 
    "rhythmic": "清平乐"
  }, 
  {
    "author": "袁去华", 
    "paragraphs": [
      "争妍占早。", 
      "只有梅同调。", 
      "紫晕丁香青盖小。", 
      "比似横枝更好。", 
      "日烘锦被熏香。", 
      "老夫恼得颠狂。", 
      "把酒花前一笑，醉乡别有风光。"
    ], 
    "rhythmic": "清平乐"
  }, 
  {
    "author": "袁去华", 
    "paragraphs": [
      "草底虫吟。", 
      "烟横水际，月澹松阴。", 
      "荷近香浓，竹深凉早，销尽烦襟。", 
      "发稀浑不胜簪，更客里、吴霜暗侵。", 
      "富贵功名，本来无意，何况如今。"
    ], 
    "rhythmic": "柳梢青"
  }, 
  {
    "author": "袁去华", 
    "paragraphs": [
      "白鹭洲前，乌衣巷口，江上城郭。", 
      "万古豪华，六朝兴废，潮生潮落。", 
      "信流一叶飘泊。", 
      "叹问米、东游计错。", 
      "老眼昏花，吴山何处，孤云天角。"
    ], 
    "rhythmic": "柳梢青"
  }, 
  {
    "author": "袁去华", 
    "paragraphs": [
      "天接沧浪。", 
      "晴虹垂饮，千步修梁。", 
      "万顷玻璃，洞庭之外，纯浸斜阳。", 
      "西风劝我持觞。", 
      "况高栋、层轩自凉。", 
      "饮罢不知，此身归处，独咏苍茫。"
    ], 
    "rhythmic": "柳梢青", 
    "tags": [
      "洞庭湖"
    ]
  }, 
  {
    "author": "袁去华", 
    "paragraphs": [
      "一水萦回。", 
      "参天古木，夹岸苍崖。", 
      "三十三年，客星堂上，几度曾来。", 
      "眼看变化云雷。", 
      "分白首、烟波放怀。", 
      "细细平章，钓台毕竟，高似云台。"
    ], 
    "rhythmic": "柳梢青"
  }, 
  {
    "author": "袁去华", 
    "paragraphs": [
      "流苏宝帐沈烟馥。", 
      "寒林小景银屏曲。", 
      "睡起鬓云松。", 
      "日高花影重。", 
      "沈吟思昨梦。", 
      "闲抱琵琶弄。", 
      "破拨错成声。", 
      "春愁著莫人。"
    ], 
    "rhythmic": "菩萨蛮"
  }, 
  {
    "author": "袁去华", 
    "paragraphs": [
      "重湖草木威名熟。", 
      "儿童犹唱平郴曲。", 
      "宴寝静愔愔。", 
      "恩波湘水深。", 
      "举头天尺五。", 
      "稳步烟霄去。", 
      "三柱黑头公。", 
      "朔庭谈笑空。"
    ], 
    "rhythmic": "菩萨蛮"
  }, 
  {
    "author": "袁去华", 
    "paragraphs": [
      "木犀开遍芙蓉老。", 
      "东篱独占秋光好。", 
      "还记笑春风。", 
      "新妆相映红。", 
      "莫嫌彭泽令。", 
      "不似刘郎韵。", 
      "把酒赋新诗。", 
      "花前知是谁。"
    ], 
    "rhythmic": "菩萨蛮"
  }, 
  {
    "author": "袁去华", 
    "paragraphs": [
      "西风送雨鸣庭树。", 
      "嫩寒先到孤眠处。", 
      "愁极梦频惊。", 
      "马嘶天渐明。", 
      "千林枫叶赤。", 
      "寒事催刀尺。", 
      "树杪又斜阳。", 
      "迢迢归路长。"
    ], 
    "rhythmic": "菩萨蛮"
  }, 
  {
    "author": "袁去华", 
    "paragraphs": [
      "把酒听歌始此回。", 
      "流莺花底语徘徊。", 
      "神仙也许人间见，腔调新翻辇下来。", 
      "银烛灺，玉山颓。", 
      "谁言弱水隔蓬莱。", 
      "绝胜想像高唐赋，浪作行云行雨猜。"
    ], 
    "rhythmic": "思佳客"
  }, 
  {
    "author": "袁去华", 
    "paragraphs": [
      "飞燕双双掌上身。", 
      "花光纷艳晚妆新。", 
      "纤腰妙舞萦回雪，皓齿清歌遏住云。", 
      "欢卜夜，座添春。", 
      "近前生怕主人嗔。", 
      "主人见惯浑闲事，恼杀醒狂一个人。"
    ], 
    "rhythmic": "思佳客"
  }, 
  {
    "author": "袁去华", 
    "paragraphs": [
      "宝阁珠宫夜未央。", 
      "嫌迟怕晚不成妆。", 
      "乞求乌鹊填河汉，已早玉绳低建章。", 
      "笼月烛，闭云房。", 
      "经年离恨不胜长。", 
      "思量也胜妲娥在，夜夜孤眠不识双。"
    ], 
    "rhythmic": "思佳客"
  }, 
  {
    "author": "袁去华", 
    "paragraphs": [
      "庭下丛萱翠欲流。", 
      "梁间双燕语相酬。", 
      "日长帘底篆烟留。", 
      "金勒去遥芳草歇，玉箫吹罢紫兰秋。", 
      "一年春事只供愁。"
    ], 
    "rhythmic": "浣溪沙"
  }, 
  {
    "author": "袁去华", 
    "paragraphs": [
      "玉骨冰肌比似谁。", 
      "淡妆浅笑总相宜。", 
      "一枝清绝照涟漪。", 
      "客意无聊花亦老，风烟错莫雨垂垂。", 
      "溪边立马断肠时。"
    ], 
    "rhythmic": "浣溪沙"
  }, 
  {
    "author": "袁去华", 
    "paragraphs": [
      "一夕高唐梦里狂。", 
      "云情雨意两茫茫。", 
      "袖间依约去年香。", 
      "乳燕鸣鸠闲院落，垂杨芳草小池塘。", 
      "墙梢冉冉又斜阳。"
    ], 
    "rhythmic": "浣溪沙"
  }, 
  {
    "author": "袁去华", 
    "paragraphs": [
      "雾阁云窗别有天。", 
      "丰肌秀骨净娟娟。", 
      "独立含情羞不语，总妖妍。", 
      "持酒听歌心已醉，可怜白发更苍颜。", 
      "红烛纱笼休点著，月中还。"
    ], 
    "rhythmic": "山花子"
  }, 
  {
    "author": "袁去华", 
    "paragraphs": [
      "细雨斜风催日暮。", 
      "一梦华胥，记得惊人句。", 
      "雾阁云窗歌舞处。", 
      "翠峰青嶂无重数。", 
      "解佩江头元有路。", 
      "流水茫茫，尽日无人渡。", 
      "一点相思愁万缕。", 
      "几时却跨青鸾去。"
    ], 
    "rhythmic": "蝶恋花"
  }, 
  {
    "author": "袁去华", 
    "paragraphs": [
      "十二峰前朝复暮。", 
      "空忆兰台，公子高唐句。", 
      "断雨残云无觅处。", 
      "古来离合归冥数。", 
      "咫尺明河无限路。", 
      "牛女佳期，犹解年年渡。", 
      "细写罗笺情缕缕。", 
      "雁飞不到谁将去。"
    ], 
    "rhythmic": "蝶恋花"
  }, 
  {
    "author": "袁去华", 
    "paragraphs": [
      "平日悲秋今已老。", 
      "细看秋光自好。", 
      "风紧寒生早。", 
      "漫将短发还吹帽。", 
      "寂寞东篱人不到。", 
      "只有渊明醉倒。", 
      "一笑留残照。", 
      "世间万事蝇头小。"
    ], 
    "rhythmic": "惜分飞"
  }, 
  {
    "author": "袁去华", 
    "paragraphs": [
      "雨过残阳明远树。", 
      "树底鸣蝉无数。", 
      "临水人家住。", 
      "靠西便入江南路。", 
      "曲径通幽深几许。", 
      "翠竹短窗无暑。", 
      "小立凭肩语。", 
      "个中曾是孤眠处。"
    ], 
    "rhythmic": "惜分飞"
  }, 
  {
    "author": "袁去华", 
    "paragraphs": [
      "明眸皓齿，丰肌秀骨，浑是揉花碎玉。", 
      "十分心事有谁知，暗恼得、愁红怨绿。", 
      "残云断雨，不期而会，也要天来大福。", 
      "若还虚度可怜宵，便做下、来生不足。"
    ], 
    "rhythmic": "鹊桥仙"
  }, 
  {
    "author": "袁去华", 
    "paragraphs": [
      "牛郎织女，因缘不断，结下生生世世。", 
      "人言恩爱久长难，又不道、如今几岁。", 
      "眼穿肠断，一年今夜，且做不期而会。", 
      "三杯酒罢闭云房，管上得、床儿同睡。"
    ], 
    "rhythmic": "鹊桥仙"
  }, 
  {
    "author": "袁去华", 
    "paragraphs": [
      "荷花风细竹娟娟。", 
      "新浴晚凉天。", 
      "钩帘坐期素月，相对理朱弦。", 
      "歌扇底，舞裙边。", 
      "旧因缘。", 
      "憎模样，别没包弹，只欠心坚。"
    ], 
    "rhythmic": "诉衷情"
  }, 
  {
    "author": "袁去华", 
    "paragraphs": [
      "晓来犹自雨冥冥。", 
      "投晚却能晴。", 
      "娥为谁著意，洗得十分明。", 
      "人自老，兔长生。", 
      "酒徐倾。", 
      "杯行到手，休更推辞，转眼参横。"
    ], 
    "rhythmic": "诉衷情"
  }, 
  {
    "author": "袁去华", 
    "paragraphs": [
      "皓齿清歌绝代音。", 
      "眼波斜处寄情深。", 
      "东风吹散，云雨杳难寻。", 
      "试手罗笺花样在，唾窗茸线暗尘侵。", 
      "向来多事，触绪碎人心。"
    ], 
    "rhythmic": "相思引"
  }, 
  {
    "author": "袁去华", 
    "paragraphs": [
      "晓监燕脂拂紫绵。", 
      "未忺梳掠髻云偏。", 
      "日高人静，沈水袅残烟。", 
      "春老菖蒲花未著，路长鱼雁信难传。", 
      "无端风絮，飞到绣床边。"
    ], 
    "rhythmic": "相思引"
  }, 
  {
    "author": "袁去华", 
    "paragraphs": [
      "楼槛凌风，四边浑是青山绕。", 
      "水空相照。", 
      "天末归帆小。", 
      "家在江南，三径都荒了。", 
      "何时到。", 
      "暗尘扑帽。", 
      "应被渊明笑。"
    ], 
    "rhythmic": "点绛唇"
  }, 
  {
    "author": "袁去华", 
    "paragraphs": [
      "徙倚虚檐，柳阴疏处看飞鸟。", 
      "水平池沼。", 
      "云影闲相照。", 
      "点翰舒笺，字密蝇头小。", 
      "还揉了。", 
      "路长山杳。", 
      "寄得愁多少。"
    ], 
    "rhythmic": "点绛唇"
  }, 
  {
    "author": "袁去华", 
    "paragraphs": [
      "微红嫩白。", 
      "照水横枝初摘索。", 
      "一梦扬州。", 
      "客里相逢无限愁。", 
      "黄昏院落。", 
      "细细清香无处著。", 
      "觅句持觞。", 
      "鬓点吴霜不碍狂。"
    ], 
    "rhythmic": "减字木兰花"
  }, 
  {
    "author": "袁去华", 
    "paragraphs": [
      "灯前初见。", 
      "冰玉玲珑惊眼眩。", 
      "艳溢香繁。", 
      "绝胜溪边月下看。", 
      "铅华尽洗。", 
      "只有檀唇红不退。", 
      "倾坐精神。", 
      "全似当时一个人。"
    ], 
    "rhythmic": "减字木兰花"
  }, 
  {
    "author": "袁去华", 
    "paragraphs": [
      "归。", 
      "目断吾庐小翠微。", 
      "斜阳外，白鸟傍山飞。"
    ], 
    "rhythmic": "归字谣"
  }, 
  {
    "author": "袁去华", 
    "paragraphs": [
      "归。", 
      "随分家山有蕨薇。", 
      "陶元亮，千载是吾师。"
    ], 
    "rhythmic": "归字谣"
  }, 
  {
    "author": "袁去华", 
    "paragraphs": [
      "吴江渺渺疑天接。", 
      "独著我、扁舟一叶。", 
      "步袜凌波，芙蓉仙子，绿盖红颊。", 
      "登临正要诗弹压。", 
      "叹老去、都忘句法。", 
      "剧饮狂歌，清风明月，相应相答。"
    ], 
    "rhythmic": "玉团儿"
  }, 
  {
    "author": "袁去华", 
    "paragraphs": [
      "花竹亭轩。", 
      "曲径通幽小洞天。", 
      "翠帏苒苒隔轻烟。", 
      "锁婵娟。", 
      "画图初试春风面，消得东君著意怜。", 
      "到伊歌扇舞裙边。", 
      "要前缘。"
    ], 
    "rhythmic": "青山远"
  }, 
  {
    "author": "袁去华", 
    "paragraphs": [
      "垂鬟初学窥门户。", 
      "妙舞妍歌俱独步。", 
      "引成密约笑言间，认得真情离别处。", 
      "潘郎两鬓今如许。", 
      "纵得相逢知认否。", 
      "多时无雁寄书来，今夜倩风吹梦去。"
    ], 
    "rhythmic": "玉楼春"
  }, 
  {
    "author": "袁去华", 
    "paragraphs": [
      "醉拈黄花，笑持白羽。", 
      "秋江绿涨迷平楚。", 
      "燕鸿曾寄去年书，汉皋不记来时路。", 
      "天际归舟，云中烟树。", 
      "兰成憔悴愁难赋。", 
      "香囊钿合忍重看，风裳水佩寻无处。"
    ], 
    "rhythmic": "踏莎行"
  }, 
  {
    "author": "袁去华", 
    "paragraphs": [
      "秋晚霜初肃，江寒雾未收。", 
      "西风吹老白苹洲。", 
      "长笛一声、谁在水边楼。", 
      "带绿枨新破，真醇酒旋篘。", 
      "簪花莫怪老人羞。", 
      "直是黄花、羞上老人头。"
    ], 
    "rhythmic": "南柯子・南歌子"
  }, 
  {
    "author": "袁去华", 
    "paragraphs": [
      "娟娟缺月梧桐影。", 
      "云度银潢静。", 
      "夜深檐隙下微凉。", 
      "醒尽酒魂何处、藕花香。", 
      "鹊桥初会明星上。", 
      "执手还惆怅。", 
      "莫嗟相见动经年。", 
      "犹胜人间一别、便终天。"
    ], 
    "rhythmic": "虞美人"
  }, 
  {
    "author": "袁去华", 
    "paragraphs": [
      "月照席。", 
      "不知天上今何夕。", 
      "今何夕。", 
      "鹊桥初就，玉绳低侧。", 
      "暂时不见犹寻觅。", 
      "那堪更作经年隔。", 
      "经年隔。", 
      "许多良夜，怎生闲得。"
    ], 
    "rhythmic": "忆秦娥"
  }, 
  {
    "author": "袁去华", 
    "paragraphs": [
      "荷花香。", 
      "竹风凉。", 
      "万动声沈更点长。", 
      "荧荧月半床。", 
      "好思量。", 
      "恶凄惶。", 
      "独立西厢花拂墙。", 
      "如今空断肠。"
    ], 
    "rhythmic": "长相思"
  }, 
  {
    "author": "袁去华", 
    "paragraphs": [
      "陇头梅半吐。", 
      "江南岁将暮。", 
      "闲窗尽日将愁度。", 
      "黄昏愁更苦。", 
      "归期望断，双鱼尺素。", 
      "念嘶骑、今到何处。", 
      "残灯背壁三更鼓。", 
      "斜风吹细雨。"
    ], 
    "rhythmic": "东坡引"
  }, 
  {
    "author": "朱雍", 
    "paragraphs": [
      "池上数枝开遍。", 
      "临水幽香清浅。", 
      "楼上欲黄昏，吹彻一声晴管。", 
      "零乱。", 
      "零乱。", 
      "衣上残英都满。"
    ], 
    "rhythmic": "如梦令"
  }, 
  {
    "author": "朱雍", 
    "paragraphs": [
      "帘栊月上时，寂寞东风里。", 
      "又是立黄昏，梅影临窗绮。", 
      "玉梅清夜寒，梦断还无寐。", 
      "晓角一声残，吹彻人千里。"
    ], 
    "rhythmic": "生查子"
  }, 
  {
    "author": "朱雍", 
    "paragraphs": [
      "轻艳盈盈，相逢曾向寒溪路。", 
      "惜飘零处。", 
      "无计禁春雨。", 
      "素影参差，人在琼城步。", 
      "危阑暮。", 
      "年光催度。", 
      "特地香风住。"
    ], 
    "rhythmic": "点绛唇"
  }, 
  {
    "author": "朱雍", 
    "paragraphs": [
      "残日凭阑目断霞。", 
      "寒林人静每归鸦。", 
      "小梅春早压群花。", 
      "一槛风声清玉管，数枝月影到窗纱。", 
      "隔帘时度暗香些。"
    ], 
    "rhythmic": "浣溪沙"
  }, 
  {
    "author": "朱雍", 
    "paragraphs": [
      "春太早。", 
      "十二玉楼初晓。", 
      "半额试妆深院悄。", 
      "相逢何草草。", 
      "临水幽香缥缈。", 
      "彷佛淡妆窥照。", 
      "恰值日边人未到。", 
      "纷纷萦古道。"
    ], 
    "rhythmic": "谒金门"
  }, 
  {
    "author": "朱雍", 
    "paragraphs": [
      "春事为谁来，枝上半留残雪。", 
      "恰近小园香径，对霜林寒月。", 
      "危阑凄断笛声长，吹到偏呜咽。", 
      "最好短亭归路，有行人先折。"
    ], 
    "rhythmic": "好事近"
  }, 
  {
    "author": "朱雍", 
    "paragraphs": [
      "雪开瑶径。", 
      "素蕊迎春影。", 
      "楼上玉声三弄定。", 
      "无奈幽香翻阵。", 
      "凌晨不事铅华。", 
      "化工却付春花。", 
      "流水残阳江上，清随月色低斜。"
    ], 
    "rhythmic": "清平乐"
  }, 
  {
    "author": "朱雍", 
    "paragraphs": [
      "风萧萧。", 
      "驿亭春信期春潮。", 
      "期春潮。", 
      "黄昏浮动，谁在江皋。", 
      "碧云冉冉横溪桥。", 
      "琼车未至馀香飘。", 
      "馀香飘。", 
      "一帘疏影，月在花梢。"
    ], 
    "rhythmic": "忆秦娥"
  }, 
  {
    "author": "朱雍", 
    "paragraphs": [
      "拜月南楼上，面婵娟、恰对新妆。", 
      "谁凭阑干处，笛声长。", 
      "追往事，遍凄凉。", 
      "看素质、临风消瘦尽，粉痕轻、依旧真香。", 
      "潇洒春尘境，过横塘。", 
      "度清影，在回廊。"
    ], 
    "rhythmic": "亭前柳"
  }, 
  {
    "author": "朱雍", 
    "paragraphs": [
      "伫立东风里，放纤手、净试梅妆。", 
      "眉晕轻轻画，远山长。", 
      "添新恨，更凄凉。", 
      "尝忆得、驿亭人别後，寻春去、尽是幽香。", 
      "归路临清浅，在寒塘。", 
      "同水月，照虚廊。"
    ], 
    "rhythmic": "亭前柳"
  }, 
  {
    "author": "朱雍", 
    "paragraphs": [
      "养就玄霜圃，问东君、曾放瑶英。", 
      "回首蓝桥路，遍琼城。", 
      "横斜影，照人明。", 
      "飘香信、玉溪仙佩晚，同新月、步入西清。", 
      "冰质枝头袅，更轻盈。", 
      "分春色，赠双成。"
    ], 
    "rhythmic": "亭前柳"
  }, 
  {
    "author": "朱雍", 
    "paragraphs": [
      "粉痕轻、谢池泛玉，波暖琉璃初暖。", 
      "睹靓芳、尘冥春浦，水曲漪生遥岸。", 
      "麝气柔、云容影淡，正日边寒浅。", 
      "闲院寂，幽管声中，万感并生，心事曾陪琼宴。", 
      "春暗南枝依旧，但得当时缱绻。", 
      "昼永乱英，缤纷解佩，映人轻盈面。", 
      "香暗酒醒处，年年共副良愿。"
    ], 
    "rhythmic": "十二时慢"
  }, 
  {
    "author": "朱雍", 
    "paragraphs": [
      "雪江明，练静波声歇。", 
      "玉浦梅英初发。", 
      "隐隐瑶林堪乍别。", 
      "琼路冷，云阶滑。", 
      "寒枝晚、已黄昏，铺碎影、留新月。", 
      "向亭皋、一任风冽。", 
      "歌起郢曲时，目断秦城阙。", 
      "远道冰车清彻。", 
      "追念酥妆凝望切。", 
      "淡伫迎佳节。", 
      "应暗想、日边人，聊寄与、同欢悦。", 
      "劝清尊、忍负盟设。"
    ], 
    "rhythmic": "塞孤"
  }, 
  {
    "author": "朱雍", 
    "paragraphs": [
      "听琤琤漏永，洗银林、梅英半寒收。", 
      "正蟾辉舒粉，云容缕色，切近妆楼。", 
      "人在东风伫立，悄悄独凝眸。", 
      "多少横斜影，萦绕江流。", 
      "只有清香暗度，堕髻簪珥玉，曾赋清游。", 
      "认瑶车冰辙，佳致肯延留。", 
      "指蓬山、青砂初转，望沧溟、羽佩一同舟。", 
      "仙娥许，酒渑与我，消尽春愁。"
    ], 
    "rhythmic": "八声甘州"
  }, 
  {
    "author": "朱雍", 
    "paragraphs": [
      "白玉楼高云光绕。", 
      "望极新蟾同照。", 
      "前村暮雪，霁梅林道。", 
      "涧风平，波声渺。", 
      "喜登眺。", 
      "疏影寒枝颤，太春早。", 
      "临水凝清浅，靓妆巧。", 
      "瘦体伤离，向此萦怀抱。", 
      "觉璧华轻，冰痕小。", 
      "倦听塞管，转呜咽，令人老。", 
      "素光回，长亭静，无尘到。", 
      "烟锁横塘暖，香径悄。", 
      "飞英难拘束，任春晓。"
    ], 
    "rhythmic": "迷神引"
  }, 
  {
    "author": "朱雍", 
    "paragraphs": [
      "西母池边宴罢，赠南真、步玉霄。", 
      "绪风和扇，冰华发秀，雪质孤高。", 
      "汉陂澄练影，问是谁、独立江皋。", 
      "便凝望，认壶中圭璧，天上琼瑶。", 
      "清标。", 
      "曾陪胜赏，坐忘愁解使尘销。", 
      "况双成、与乳丹点染，都付香梢。", 
      "寿妆酥冷，郢韵佩举，麝卷云绡。", 
      "乐逍遥。", 
      "□凤凰台畔，忆取吹箫。"
    ], 
    "rhythmic": "瑶台第一层"
  }, 
  {
    "author": "朱雍", 
    "paragraphs": [
      "夜色娟娟皎月，梅玉供春绪。", 
      "不使铅华点缀，超出精神淡伫。", 
      "休妒残英如雨。", 
      "清香眷恋，只恐随风满路。", 
      "散无数。", 
      "江亭暮。", 
      "鸣佩语。", 
      "正值忽忽乍别，天远瑶池缟毂，好趁飞琼去。", 
      "忍孤负、瑶台伴侣。", 
      "琼肌瘦尽，庾岭零落，空怅望、动情处。", 
      "画角哀时暗度。", 
      "参横向晓，吹入深沈院宇。"
    ], 
    "rhythmic": "西平乐"
  }, 
  {
    "author": "朱雍", 
    "paragraphs": [
      "梅亭别。", 
      "梅亭别。", 
      "梅亭回首都如雪。", 
      "粉融融。", 
      "月。", 
      "月上小车，归去小楼空。", 
      "当时曾傅新妆薄。", 
      "而今一任花零落。", 
      "朝随风。", 
      "朝随风。", 
      "竹外孤根，犹与幽径通。", 
      "长相忆。", 
      "无消息。", 
      "庾岭沈沈云暗碧。", 
      "玉痕惊。", 
      "对离情。", 
      "无奈水遥天阔、隔琼城。", 
      "年来素袂香不灭。", 
      "此心无限凭谁说。", 
      "夜绵绵。", 
      "路漫漫。", 
      "愁听枕前，吹彻笛声寒。"
    ], 
    "rhythmic": "梅花引"
  }, 
  {
    "author": "朱雍", 
    "paragraphs": [
      "质仙姿，缟袂清格，天然疏秀。", 
      "静轩烟锁黄昏後。", 
      "影瘦零乱，艳冷珑璁，雪肌莹暖，冰枝萦绣。", 
      "更赋风流，几番攀赠，细拈香盈手。", 
      "与东君、叙暌远，脉脉两情有旧。", 
      "立久。", 
      "阆苑凝夕，瑶窗淡月，百寻芳，醉玉谈群，千锺酹酒。", 
      "向此，是处难忘瘦花，送远何劳垂柳。", 
      "忍听高楼，笛声凄断，乐事人非偶。", 
      "空馀恨，惹幽香不灭，尚沾春袖。"
    ], 
    "rhythmic": "笛家弄・笛家"
  }, 
  {
    "author": "朱雍", 
    "paragraphs": [
      "灰飞嶰谷，佩解江干，庾岭寒轻梅瘦。", 
      "水面吞蟾，山光暗斗。", 
      "物色盈枝依旧。", 
      "凭暖危阑久。", 
      "有清香旖旎，却沾襟袖。", 
      "赋情□、窥人艳冷，更是殷勤，忍重回首。", 
      "谁知道，春归院落，缤纷雪飞鸳甃。", 
      "须谢化机爱惜，碎璧铺酥，肯把飞英僝僽。", 
      "念念瑶珂，乘飙烟浦，送别犹携纤手。", 
      "馥郁盈芳酒。", 
      "临妆罢、一点眉峰伤皱。", 
      "又只恐、□收梦断，管凄风怨，晓催银漏。", 
      "残金兽。", 
      "参横月堕归时候。"
    ], 
    "rhythmic": "玉女摇仙佩"
  }, 
  {
    "author": "晁公武", 
    "paragraphs": [
      "笑擘黄柑酒半醒。", 
      "玉壶金斗夜生冰。", 
      "开窗尽见千山雪，雪未消时月正明。", 
      "兰烬短，麝煤轻。", 
      "画楼钟鼓已三更。", 
      "倚栏谁唱清真曲，人与梅花一样清。"
    ], 
    "rhythmic": "鹧鸪天"
  }, 
  {
    "author": "林仰", 
    "paragraphs": [
      "霁霞散晓月犹明。", 
      "疏木挂残星。", 
      "山径人稀，翠萝深处，啼鸟两三声。", 
      "霜华重迫驼裘冷，心共马蹄轻。", 
      "十里青山，一溪流水，都做许多情。"
    ], 
    "rhythmic": "少年游"
  }, 
  {
    "author": "邵伯雍", 
    "paragraphs": [
      "玉壶满插梅梢瘦。", 
      "帘幕轻寒透。", 
      "从今春恨满天涯。", 
      "月下几枝疏影、透窗纱。", 
      "锦城咫尺如千里。", 
      "乍别难成寐。", 
      "孤眠半晌断人肠。", 
      "夜静分明全似、那人香。"
    ], 
    "rhythmic": "虞美人"
  }, 
  {
    "author": "黄中辅", 
    "paragraphs": [
      "炎精中否，叹人材委靡，都无英物。", 
      "胡马长驱三犯阙，谁作长城坚壁。", 
      "万国奔腾，两宫幽陷，此恨何时雪。", 
      "草庐三顾，岂无高卧贤杰。", 
      "天意眷我中兴，吾皇神武，踵曾孙周发。", 
      "河海封疆俱效顺，狂虏何劳灰灭。", 
      "翠羽南巡，叩阍无路，徒有冲冠发。", 
      "孤忠耿耿，剑铓冷浸秋月。"
    ], 
    "rhythmic": "念奴娇"
  }, 
  {
    "author": "黄中辅", 
    "paragraphs": [
      "快磨三尺剑，欲斩佞臣头。"
    ], 
    "rhythmic": "满庭芳"
  }, 
  {
    "author": "郑闻", 
    "paragraphs": [
      "醉归来，不悟人间天上，云雨难寻旧迹。", 
      "但馀香、暗著罗衾，怎生忘得。"
    ], 
    "rhythmic": "瑞鹤仙"
  }, 
  {
    "author": "刘望之", 
    "paragraphs": [
      "只应将巧畀人间，定却向、人间乞取。"
    ], 
    "rhythmic": "鹊桥仙"
  }, 
  {
    "author": "刘望之", 
    "paragraphs": [
      "休絮。", 
      "休絮。", 
      "我自明朝归去。"
    ], 
    "rhythmic": "如梦令"
  }, 
  {
    "author": "程大昌", 
    "paragraphs": [
      "岁岁做生朝，只是儿孙捧酒。", 
      "今岁丝纶茶药，有使人双授。", 
      "圣君作事与天通，道有便真有。", 
      "老去不能宣力，只民编分寿。"
    ], 
    "rhythmic": "好事近"
  }, 
  {
    "author": "程大昌", 
    "paragraphs": [
      "我里比侨居，不欠山青水绿。", 
      "只恨风冲雁序，使分飞隈澳。", 
      "只今一苇视苕溪，见天伦雍睦。", 
      "此去春浓絮起，应翻成新曲。"
    ], 
    "rhythmic": "好事近"
  }, 
  {
    "author": "程大昌", 
    "paragraphs": [
      "自涉希寿来，疑道无多岁月。", 
      "昨夜风吹好梦，报前途康吉。", 
      "石桥坚壮跨黄河，不用资舟楫。", 
      "管取身心安泰，阅椿龄千百。"
    ], 
    "rhythmic": "好事近", 
    "tags": [
      "黄河"
    ]
  }, 
  {
    "author": "程大昌", 
    "paragraphs": [
      "桑弧标吉。", 
      "做了生朝逾七十。", 
      "子又生孙。", 
      "阶砌芝兰欲满门。", 
      "今年定好。", 
      "春腊之交诞婴少。", 
      "玉烛气中。", 
      "寿富康宁四序同。"
    ], 
    "rhythmic": "减字木兰花"
  }, 
  {
    "author": "程大昌", 
    "paragraphs": [
      "海角怀人，长误喜、籁籁敲帘风竹。", 
      "命驾翩然，谁信道、不怕溪山回曲。", 
      "榻拂凝尘，香笼清宴，尘柄从挥玉。", 
      "好音闻耳，慰心何啻跫足。", 
      "犹记一桂专秋，创开殊选，倒峡馀词力。", 
      "往事茫茫十换岁，却共天涯。", 
      "已分成翁，翘观赐带，上拥通仙录。", 
      "休贪泉石，贤台闻用金筑。"
    ], 
    "rhythmic": "念奴娇"
  }, 
  {
    "author": "程大昌", 
    "paragraphs": [
      "每月冰轮转，常疑桂影摇。", 
      "封姨特地借今宵。", 
      "万水一规光景、湛寒瑶。", 
      "圆处应无恨，君胡不自聊。", 
      "谁家隐隐度晴箫。", 
      "莫是素娥仙玉、会丛霄。"
    ], 
    "rhythmic": "南歌子"
  }, 
  {
    "author": "程大昌", 
    "paragraphs": [
      "才出沧溟底，旋明紫岫腰。", 
      "玉光漫漫涌层潮。", 
      "上有乘流海贾、卧吹箫。", 
      "更上云台望，翻牵旅思遥。", 
      "我生何许著箪瓢。", 
      "却向天涯起舞、影萧萧。"
    ], 
    "rhythmic": "南歌子"
  }, 
  {
    "author": "程大昌", 
    "paragraphs": [
      "韵致撩诗客，风流出酒家。", 
      "长绳为驻日车斜。", 
      "且向春香玉色、占生涯。", 
      "细按歌珠串，从宝髻鸦。", 
      "花应笑我鬓双华。", 
      "偏向西阶吹馥、侑流霞。"
    ], 
    "rhythmic": "南歌子"
  }, 
  {
    "author": "程大昌", 
    "paragraphs": [
      "春草池塘，茸茸短碧通芳信。", 
      "更饶华润。", 
      "不解膏霜鬓。", 
      "池上诗翁，别带超遥韵。", 
      "阳和进。", 
      "香苞翠晕。", 
      "物物皆沾分。"
    ], 
    "rhythmic": "点绛唇"
  }, 
  {
    "author": "程大昌", 
    "paragraphs": [
      "老钝迂疏，尽世间乐事，不不觑。", 
      "痴向韦编，根究卦爻来处。", 
      "浑沌包中天地。", 
      "谢东家、从头指示。", 
      "便和那、八八机关，并将匙钥分付。", 
      "行年数、六十四。", 
      "把一年一卦，恰好相拟。", 
      "妙道生生，既济还存未济。", 
      "身原河图比似。", 
      "每演九後，重从一始。", 
      "待人间、甲子何其，剩书亥字为戏。"
    ], 
    "rhythmic": "万年欢"
  }, 
  {
    "author": "程大昌", 
    "paragraphs": [
      "坐上羽觞，水际洧衣褰。", 
      "适兹胜赏，风轻云薄有情天。", 
      "不用船舷悲唱，真俯阑干小海，乐事可忘年。", 
      "莫向歌珠里，却叹鬓霜鲜。", 
      "送朝潮，迎夕汐，思茫然。", 
      "知他禊饮，此地过了几千千。", 
      "既有相催春夏，自解转成今古，谁後更谁前。", 
      "堪笑兴怀客，不似咏归川。"
    ], 
    "rhythmic": "水调歌头"
  }, 
  {
    "author": "程大昌", 
    "paragraphs": [
      "红树迎风舞，彷佛采衣褰。", 
      "云容应为，虞侍分付（下缺）。"
    ], 
    "rhythmic": "水调歌头"
  }, 
  {
    "author": "曹冠", 
    "paragraphs": [
      "一品天香。", 
      "似蕊真仙质，宫额新妆。", 
      "先春为传信息，压尽群芳。", 
      "化工著意，赋阳和、欺雪凌霜。", 
      "应自负，孤标介洁，岁寒独友松篁。", 
      "因念广平曾赋，爱浮香胧月，疏影横窗。", 
      "真堪玉堂对赏，琼苑依光。", 
      "江城塞管，任龙吟、吹彻何妨。", 
      "君看取，和羹事在，收功不负东皇。"
    ], 
    "rhythmic": "汉宫春"
  }, 
  {
    "author": "曹冠", 
    "paragraphs": [
      "魏紫姚黄凝晓露。", 
      "国艳天然，造物偏锺赋。", 
      "独占风光三月暮。", 
      "声名都压花无数。", 
      "蜂蝶寻香随杖屦。", 
      "莺声，似劝游人住。", 
      "把酒留春春莫去。", 
      "玉堂元是常春处。"
    ], 
    "rhythmic": "凤栖梧・蝶恋花"
  }, 
  {
    "author": "曹冠", 
    "paragraphs": [
      "桂棹悠悠分浪稳。", 
      "烟幕层峦，绿水连天远。", 
      "赢得锦襄诗句满。", 
      "兴来豪饮挥金碗。", 
      "飞絮撩人花照眼。", 
      "天阔风微，燕外晴丝卷。", 
      "翠竹谁家门可款。", 
      "舣舟闲上斜阳岸。"
    ], 
    "rhythmic": "凤栖梧・蝶恋花"
  }, 
  {
    "author": "曹冠", 
    "paragraphs": [
      "昨夜西畴新足雨。", 
      "玉露金飙，著意鏖残暑。", 
      "画阁登临凝望处。", 
      "馀霞晚照明烟浦。", 
      "闲是闲非知几许。", 
      "物换星移，风景都如故。", 
      "耳听是非萦意绪。", 
      "争如挥麈谈千古。"
    ], 
    "rhythmic": "凤栖梧・蝶恋花"
  }, 
  {
    "author": "曹冠", 
    "paragraphs": [
      "桃杏争妍韶景媚。", 
      "雨霁烟轻，山色挼蓝翠。", 
      "绿竹青松依涧水。", 
      "了无一点尘埃气。", 
      "忙里偷闲真得计。", 
      "乘兴携壶，文饮欣同志。", 
      "对景挥毫聊寓意。", 
      "赏花对月拚深醉。"
    ], 
    "rhythmic": "凤栖梧・蝶恋花"
  }, 
  {
    "author": "曹冠", 
    "paragraphs": [
      "琴拂虞薰，月裁班扇，麦秋槐夏清和。", 
      "笋变琅玕，绛榴细蹙香罗。", 
      "绿云初展圆荷。", 
      "见金鳞、戏跃清波。", 
      "山丹舒艳，葵花映日，萱草成窠。", 
      "浮云富贵，出处无心，好天风月，如意偏多。", 
      "功名事业，壮怀岜肯蹉跎。", 
      "待拥雕戈。", 
      "洗胡尘、须挽天河。", 
      "醉挥毫，知音为我，发兴高歌。"
    ], 
    "rhythmic": "夏初临"
  }, 
  {
    "author": "曹冠", 
    "paragraphs": [
      "水榭风台，竹轩梅径，双溪新创名园。", 
      "极目遐观，碧岭敛散瑶烟。", 
      "柳塘风皱清涟。", 
      "烂红云、花岛争妍。", 
      "艳妆佳丽，相携笑歌，学弄秋千。", 
      "遨头多暇，命友寻芳，赏心行乐，物态熙然。", 
      "偎香拾翠，雅宜飞盖联翩。", 
      "满劝金船。", 
      "任玉山、频醉花前。", 
      "且留连，赏月画阑，拟斗婵娟。"
    ], 
    "rhythmic": "夏初临"
  }, 
  {
    "author": "曹冠", 
    "paragraphs": [
      "翠入烟岚，绿铺槐幄，薰风初扇微和。", 
      "茂樾扶疏，绛榴花映庭柯。", 
      "瀑泉飞下层坡。", 
      "间新篁、夹迳青莎。", 
      "良辰佳景，登临隽游，清兴何多。", 
      "流觞高会，不减兰亭，感怀书事，聊寄吟哦。", 
      "升沈变化，任它造物如何。", 
      "蹑磴攀萝。", 
      "上冲霄、满饮高歌。", 
      "醉还醒，重宴画楼，赏玩金波。"
    ], 
    "rhythmic": "夏初临"
  }, 
  {
    "author": "曹冠", 
    "paragraphs": [
      "瑶烟敛散媚晴空。", 
      "云淡奇峰。", 
      "澄江金斗平波面，扁舟载、蓑笠渔翁。", 
      "仿佛辋川图上，依稀苕霅溪中。", 
      "舂锄掠水浪花重。", 
      "飞傍芦丛。", 
      "绮霞斜映征鸿影，供吟毫、佳景无穷。", 
      "顿起骑鲸游兴，泠然欲御清风。"
    ], 
    "rhythmic": "风入松"
  }, 
  {
    "author": "曹冠", 
    "paragraphs": [
      "小雨蒙蒙。", 
      "轻烟舞曳风。", 
      "林椒高低疏密，依浅濑、媚遥峰。", 
      "浴鹭水溶溶。", 
      "晴霞映晚红。", 
      "拟向玉堂举似，摹写入、画图中。"
    ], 
    "rhythmic": "霜天晓角"
  }, 
  {
    "author": "曹冠", 
    "paragraphs": [
      "浦溆凝烟。", 
      "谁家女采莲。", 
      "手拈荷花微笑，传雅令、侑清欢。", 
      "擘叶劝金船。", 
      "香风袭绮筵。", 
      "最後殷勤一瓣，分付与、酒中仙。"
    ], 
    "rhythmic": "霜天晓角"
  }, 
  {
    "author": "曹冠", 
    "paragraphs": [
      "水亭清绝。", 
      "拥翠环林樾。", 
      "湘簟宾筵乘兴，玉壶酒、漾冰雪。", 
      "宝兽沈烟爇。", 
      "玉琴声韵彻。", 
      "夜永风微烟淡，梧桐影、碎明月。"
    ], 
    "rhythmic": "霜天晓角"
  }, 
  {
    "author": "曹冠", 
    "paragraphs": [
      "绣水雕栏，绮霞邃宇。", 
      "薰风飒至清无暑。", 
      "花间休唱遏云歌，枝头且听娇莺语。", 
      "景物撩人，悠然得句。", 
      "深杯戏把纹楸赌。", 
      "胸中邱壑自生凉，何须泉石寻佳趣。"
    ], 
    "rhythmic": "喜朝天・踏莎行"
  }, 
  {
    "author": "曹冠", 
    "paragraphs": [
      "翠老红稀，歌慵笑懒。", 
      "溟蒙烟雨秋千院。", 
      "芹泥带湿燕双飞，杜鹃啼诉芳心怨。", 
      "座客分题，传觞迭劝。", 
      "送春惜别情何限。", 
      "不须惆怅怨春归，明年春色重妍暖。"
    ], 
    "rhythmic": "喜朝天・踏莎行"
  }, 
  {
    "author": "曹冠", 
    "paragraphs": [
      "翠带千条蘸碧流。", 
      "多情不解系行舟。", 
      "章台惜别恨悠悠。", 
      "湿雨伤春眉黛敛，倚风无力舞腰柔。", 
      "丝丝烟缕织离愁。"
    ], 
    "rhythmic": "浣溪沙"
  }, 
  {
    "author": "曹冠", 
    "paragraphs": [
      "槐柳风微轩槛凉。", 
      "芙蕖绿叶映池光。", 
      "几多飞盖拥红妆。", 
      "泉试云龙花乳泛，袖笼宝鼎水沈香。", 
      "绞楸戏战赌霞觞。"
    ], 
    "rhythmic": "浣溪沙"
  }, 
  {
    "author": "曹冠", 
    "paragraphs": [
      "雁字鳞差印碧空。", 
      "淡云萦缕媚遥峰。", 
      "悠扬舒卷逐西风。", 
      "烟锁绿杨深院静，花前寓意劝金锺。", 
      "凤箫一曲月明中。"
    ], 
    "rhythmic": "浣溪沙"
  }, 
  {
    "author": "曹冠", 
    "paragraphs": [
      "春芽北苑小方圭。", 
      "碾畔玉尘飞。", 
      "金箸春葱击拂，花瓷雪乳珍奇。", 
      "主人情重，留连佳客，不醉无归。", 
      "邀住清风两腋，重斟上马金卮。"
    ], 
    "rhythmic": "朝中措"
  }, 
  {
    "author": "曹冠", 
    "paragraphs": [
      "更阑月影转瑶台。", 
      "歌舞下香阶。", 
      "洞府归云缥缈，主宾清兴徘徊。", 
      "汤斟崖蜜，香浮瑞露，风味方回。", 
      "投辖高情无厌，抱琴明日重来。"
    ], 
    "rhythmic": "朝中措"
  }, 
  {
    "author": "曹冠", 
    "paragraphs": [
      "蜀川三峡，有高唐奇观，神仙幽处。", 
      "巨石巉岩临积水，波浪轰天声怒。", 
      "十二灵峰，云阶月地，中有巫山女。", 
      "须臾变化，阳台朝暮云雨。", 
      "堪笑楚国怀襄，分当严父子，胡然无度。", 
      "幻梦俱迷，应感逢魑魅，虚言冥遇。", 
      "仙女耻求媒，况神清直，岂可轻诬污。", 
      "逢君之恶，鄙哉宋玉词赋。"
    ], 
    "rhythmic": "念奴娇"
  }, 
  {
    "author": "曹冠", 
    "paragraphs": [
      "金飚替暑，觉庭梧湘簟，凉生秋意。", 
      "玉露宵零仙掌洁，云卷碧天如水。", 
      "银汉波澄，蟾光练静，依约山横翠。", 
      "清商佳景，笑它宋玉憔悴。", 
      "堪笑利锁名缰，向蜗牛角上，所争何事。", 
      "四者难并人易老，惟有修真得计。", 
      "荣悴循环，功名由命，达观明深旨。", 
      "桂花同赏，莫辞通夕欢醉。"
    ], 
    "rhythmic": "念奴娇"
  }, 
  {
    "author": "曹冠", 
    "paragraphs": [
      "天津仙客，话平蔡、曾把龙锺调戏。", 
      "茅舍云林方隐迹，日日琴樽适意。", 
      "鹏激天池，扶摇未便，尚敛摩云翅。", 
      "经纶万卷，个中真负豪气。", 
      "喜遇良友知心，登临酬唱，堪作词林瑞。", 
      "况是韶华将近也，待约连宵春醉。", 
      "对客挥毫，如虹浩饮，争涌如泉思。", 
      "同寅他日，誓坚忠义相济。"
    ], 
    "rhythmic": "念奴娇"
  }, 
  {
    "author": "曹冠", 
    "paragraphs": [
      "碧天如水，湛银潢清浅，金波澄澈。", 
      "疑是娥将宝鉴，高挂广寒宫阙。", 
      "林叶吟秋，帘栊如画，丹桂香风发。", 
      "年年今夕，庾楼此兴清绝。", 
      "因念重折高枝，壮心犹郁，已觉生华发。", 
      "好向林泉招隐处，时讲清游真率。", 
      "乘兴歌欢，熙然朝野，何日非佳节。", 
      "百杯千首，醉吟长对风月。"
    ], 
    "rhythmic": "念奴娇"
  }, 
  {
    "author": "曹冠", 
    "paragraphs": [
      "仙掌初零玉露，清商乍肃金飚。", 
      "回环高阁桂香飘。", 
      "元自广寒移到。", 
      "绛蜡银蟾辉映，纶巾鹤氅逍遥。", 
      "赏心乐事醉良宵。", 
      "赢取开怀吟啸。"
    ], 
    "rhythmic": "西江月"
  }, 
  {
    "author": "曹冠", 
    "paragraphs": [
      "秋霁姮娥二八，寒光逼散浮云。", 
      "小山丛桂吐清芬。", 
      "犹带蟾宫风韵。", 
      "因念两登仙籍，恩沾雨露方新。", 
      "汝今妙岁已能文。", 
      "早折高枝荣奋。"
    ], 
    "rhythmic": "西江月"
  }, 
  {
    "author": "曹冠", 
    "paragraphs": [
      "一派弯溪曲港，两山松干柽萝。", 
      "寻幽乘兴泛烟波。", 
      "时见白鸥飞过。", 
      "炫日浪纹金影，连云岸草青莎。", 
      "陶然一醉养天和。", 
      "解意歌莺劝我。"
    ], 
    "rhythmic": "西江月"
  }, 
  {
    "author": "曹冠", 
    "paragraphs": [
      "我本方壶客，飘逸离凡尘。", 
      "胸中万卷，谈笑挥翰墨通神。", 
      "不慕巢由隐迹，不羡皋夔功业，出处两无心。", 
      "坦荡灵台净，廛隐胜云林。", 
      "念生平，喜旷达，事幽寻。", 
      "登临舒啸，惟有风月是知音。", 
      "雅爱金华仙洞，一派苍崖飞瀑，四序景常新。", 
      "遐想赤松子，来为醒冲襟。"
    ], 
    "rhythmic": "水调歌头"
  }, 
  {
    "author": "曹冠", 
    "paragraphs": [
      "造物巧锺赋，新腊报花期。", 
      "江梅清瘦，只是洁白逞芳姿。", 
      "我欲超群绝类，故学仙家繁杏，艳映横枝。", 
      "朱粉腻香脸，酒晕著冰肌。", 
      "玉堂里，山驿畔，最希奇。", 
      "谁将绛蜡笼玉，香雪染胭脂。", 
      "好向歌台舞榭，斗取红妆娇面，偎倚韵偏宜。", 
      "羌管莫吹动，风月正相知。"
    ], 
    "rhythmic": "水调歌头"
  }, 
  {
    "author": "曹冠", 
    "paragraphs": [
      "游燕赏潭洞，舒啸对云峰。", 
      "瀑泉飞下银汉，一水净涵空。", 
      "前度刘郎诗句，祗咏丹青摹写，佳境未亲逢。", 
      "争似我吟赏，携酒屡从容。", 
      "濯尘缨，挥羽扇，快薰风。", 
      "因思往古游者，清兴与今同。", 
      "泉石因人轻重，岘首名传千古，登览赖羊公。", 
      "陵谷有迁变，勋烈耀无穷。"
    ], 
    "rhythmic": "水调歌头"
  }, 
  {
    "author": "曹冠", 
    "paragraphs": [
      "我昔蓬莱侍列仙。", 
      "梦游方悟绊尘缘。", 
      "青春放浪迷诗酒，黄卷优游对圣贤。", 
      "嘲水石，咏云烟。", 
      "乘风欲往思泠然。", 
      "要知昨夜方壶景，只在芸斋杖屦前。"
    ], 
    "rhythmic": "鹧鸪天"
  }, 
  {
    "author": "曹冠", 
    "paragraphs": [
      "蟾苑桂飘香，雅称娥珍惜。", 
      "吹下一丛仙种，伴秋光岑寂。", 
      "金风玉露嫩凉天，造化有消息。", 
      "醉赏绿云金粟，媚枝头月色。"
    ], 
    "rhythmic": "好事近"
  }, 
  {
    "author": "曹冠", 
    "paragraphs": [
      "商素肃金飚，吹帽又逢佳节。", 
      "乘兴登临舒啸，玩云林清绝。", 
      "高歌横剑志平戎，酒量与天阔。", 
      "更待醉归开宴，赏东篱明月。"
    ], 
    "rhythmic": "好事近"
  }, 
  {
    "author": "曹冠", 
    "paragraphs": [
      "良月戒微寒，清夜祥烟馥郁。", 
      "来报天庭喜事，现灯花金粟。", 
      "芝书奎画下层霄，宣召想来促。", 
      "它日玉堂挥翰，赐金莲花烛。"
    ], 
    "rhythmic": "好事近"
  }, 
  {
    "author": "曹冠", 
    "paragraphs": [
      "晚云碧。", 
      "松巘飞泉翠滴。", 
      "双鱼畔、疑是永和，曲水流觞旧风物。", 
      "波光映山色。", 
      "时见轻鸥出没。", 
      "壶天邃，修竹翠阴，虚籁吟风更幽寂。", 
      "登临兴何极。", 
      "上烟际危亭，彩笔题石。", 
      "山中猿鹤应相识。", 
      "对远景舒啸，壮怀豪逸。", 
      "刘郎何在玩石刻。", 
      "感往事陈迹。", 
      "还忆。", 
      "少年日。", 
      "帅旗鼓文场，轩冕京国。", 
      "如今老大机心息。", 
      "有陶令秫酒，谢公山屐。", 
      "闲来潭洞，醉皓月，弄横笛。"
    ], 
    "rhythmic": "兰陵王"
  }, 
  {
    "author": "曹冠", 
    "paragraphs": [
      "西湖避暑棹扁舟。", 
      "忘机狎白鸥。", 
      "荷香十里供瀛洲。", 
      "山光翠欲流。", 
      "歌浩浩，思悠悠。", 
      "诗成兴未休。", 
      "清风明月解相留。", 
      "琴声万籁幽。"
    ], 
    "rhythmic": "宴桃源・如梦令", 
    "tags": [
      "西湖"
    ]
  }, 
  {
    "author": "曹冠", 
    "paragraphs": [
      "廉纤小雨养花天。", 
      "池光映远山。", 
      "蕙兰风暖正暄妍。", 
      "归梁燕翼偏。", 
      "芳草碧，绿波涟。", 
      "良辰近禁烟。", 
      "酒酣午枕兴怡然。", 
      "莺声惊梦仙。"
    ], 
    "rhythmic": "宴桃源・如梦令"
  }, 
  {
    "author": "曹冠", 
    "paragraphs": [
      "寓意登临诗与酒。", 
      "豪气直冲牛斗。", 
      "挥翰风雷吼。", 
      "我生嗟在东坡後。", 
      "流水高山琴静奏。", 
      "莫笑知音未偶。", 
      "天意君知否。", 
      "穷通在道吾何有。"
    ], 
    "rhythmic": "惜芳菲・惜分飞"
  }, 
  {
    "author": "曹冠", 
    "paragraphs": [
      "雨馀乾鹊报新晴。", 
      "晓风清。", 
      "听莺声。", 
      "飞盖南园，游赏赋闲情。", 
      "麦垅黄云堆万顷，收刈处，有人耕。", 
      "淙漱玉涧泉鸣。", 
      "翠峰横。", 
      "碧云凝。", 
      "罨画园林，缣素写难成。", 
      "卢橘杨梅时正熟，随处赏，饮班荆。"
    ], 
    "rhythmic": "江神子・江城子"
  }, 
  {
    "author": "曹冠", 
    "paragraphs": [
      "年年九日，萸菊登高宴。", 
      "今岁旅新丰，听征雁、吟蛩幽怨。", 
      "行行游赏，邂逅得诗人，呼斗酒，发清吟，豪气凌霄汉。", 
      "穷通默定，志士那兴叹。", 
      "寓意醉乡游，且赢得、开怀萧散。", 
      "功名外物，何必累冲襟，炼丹井，叱羊山，寻个修真伴。"
    ], 
    "rhythmic": "蓦山溪"
  }, 
  {
    "author": "曹冠", 
    "paragraphs": [
      "鉴湖千顷，四序风光好。", 
      "拨棹皱涟漪，极目处、青山缭绕。", 
      "微茫烟霭，鸥鹭点菰蒲，云帆过，钓舟横，俱被劳生扰。", 
      "知章请赐，独占心何小。", 
      "风月本无私，同众乐、宁论多少。", 
      "浮家泛宅，它日效陶朱，烹鲈鳜，酌松醪，吟笔千篇扫。"
    ], 
    "rhythmic": "蓦山溪"
  }, 
  {
    "author": "曹冠", 
    "paragraphs": [
      "深秋澄霁，烟淡霜天晓。", 
      "翠岘峻摩穹，有碧涧、清溪缭绕。", 
      "鸣弦多暇，乘兴约登临，听水乐，玩丰碑，遐想东坡老。", 
      "当年叔子，何事伤怀抱。", 
      "名与此山俱，叹无闻、真成可笑。", 
      "吾侪勋业，要使列云台，擒颉利，斩楼兰，混一车书道。"
    ], 
    "rhythmic": "蓦山溪"
  }, 
  {
    "author": "曹冠", 
    "paragraphs": [
      "潮生潮落，千古长如许。", 
      "吴越旧争衡，览遗迹、英雄何处。", 
      "胥神忠愤，贾勇助鲸波，湍砥柱，驾鳌峰，万骑轰鼍鼓。", 
      "连天雪浪，直上银河去。", 
      "击楫誓中流，剑冲星、醉酣起舞。", 
      "丈夫志业，当使列云台，擒颉利，斩楼兰，雪耻歼狂虏。"
    ], 
    "rhythmic": "蓦山溪"
  }, 
  {
    "author": "曹冠", 
    "paragraphs": [
      "佳辰九，吹帽霜风峭。", 
      "画阁势崔嵬，遍危阑、翠峰缭绕。", 
      "茂林修竹，别是小壶天，烟霭淡，夕阳明，隐映溪光渺。", 
      "匣琴流水，休恨知音少。", 
      "长啸对西风，觉志气、凌云缥缈。", 
      "传杯兴逸，高会继龙山，簪嫩菊，插红萸，相对年年好。"
    ], 
    "rhythmic": "蓦山溪"
  }, 
  {
    "author": "曹冠", 
    "paragraphs": [
      "凉飚生玉宇。", 
      "黄花晓凝露。", 
      "汀苹岸蓼秋将暮。", 
      "登高开宴俎。", 
      "传杯兴逸，分咏得句。", 
      "思戏马、长怀古。", 
      "东篱候酒人何处。", 
      "芳尊须送与。"
    ], 
    "rhythmic": "东坡引"
  }, 
  {
    "author": "曹冠", 
    "paragraphs": [
      "自来百卉千葩，算多有、异芬清绝。", 
      "此花独赋，天然标致，於中超越。", 
      "月脸妆匀，碧琼枝瘦，真仙风骨。", 
      "向严寒雪里，千林冻损，锺和气、先春发。", 
      "信是芳姿高洁。", 
      "肯趋陪、游蜂戏蝶。", 
      "玉堂静处，竹梢斜亚，凝烟媚月。", 
      "一任严城上，单于奏、角声凄切。", 
      "待芳心结实，和羹鼎鼐，收功须别。"
    ], 
    "rhythmic": "水龙吟"
  }, 
  {
    "author": "曹冠", 
    "paragraphs": [
      "味道韬光，伴耕钓、城南涧曲。", 
      "吾不羡、炼丹金井，访仙王屋。", 
      "清洁无瑕通隐显，满堂岂肯贪金玉。", 
      "向北窗、高卧水风凉，槐阴绿。", 
      "闲自赏，东篱菊。", 
      "偏喜种，幽居竹。", 
      "信巍然良贵，有荣无辱。", 
      "外物随缘姑泛应，无心仕止常知足。", 
      "喜圣时、协气屡丰年，西畴熟。"
    ], 
    "rhythmic": "满江红"
  }, 
  {
    "author": "曹冠", 
    "paragraphs": [
      "日暖烟轻，竹梢映、花阴凌乱。", 
      "微风皱、池光青碧，绿杨垂岸。", 
      "艳杏墙头红粉媚，幽兰砌下飘香暖。", 
      "称邀宾、明日去寻芳，频欢宴。", 
      "光景速，浑如箭。", 
      "醉梦里，春强半。", 
      "且花前莫厌，玉杯频劝。", 
      "一枕游仙方警悟，浮名自笑犹萦绊。", 
      "醉挥毫、付与雪儿歌，娇莺啭。"
    ], 
    "rhythmic": "满江红"
  }, 
  {
    "author": "曹冠", 
    "paragraphs": [
      "律应清商，嫩凉生、金风乍飘林叶。", 
      "玉兔腾精，光浸楼台，宛似广寒宫阙。", 
      "远山横翠烟霏敛，鹊枝绕、蛩声凄切。", 
      "气萧爽，一年好处，桂花时节。", 
      "香压群芳妙绝。", 
      "记蟾窟高枝，两曾攀折。", 
      "思报君亲，何事壮怀犹郁。", 
      "传岩莘野时方隐，心先定、经纶施设。", 
      "赏花醉，持杯更邀皓月。"
    ], 
    "rhythmic": "桂飘香"
  }, 
  {
    "author": "曹冠", 
    "paragraphs": [
      "艳阳时序。", 
      "向祓禊芳辰，登临仙府。", 
      "碧水澄虚，修篁耸翠，夹径蕙兰香吐。", 
      "春晚巧莺声碎，风卷飞红无数。", 
      "凝望处，见桑村麦陇，竹溪烟浦。", 
      "欢聚。", 
      "须信道，游宦东西，易得成离阻。", 
      "北海开尊，东山乘兴，四乐偷闲赢取。", 
      "棋战新来常胜，诗瘦只因吟苦。", 
      "心湛静，笑白云多事，等闲为雨。"
    ], 
    "rhythmic": "喜迁莺"
  }, 
  {
    "author": "曹冠", 
    "paragraphs": [
      "晚秋时。", 
      "碧天澄爽，云何宋玉兴悲。", 
      "对美景良辰乐事，采萸簪菊登临，共上翠微。", 
      "堪嗟乌兔如飞。", 
      "秉烛欢游须屡，传杯到手休辞。", 
      "念戏马台存，隽游安在，且开怀抱，听歌金缕，从教下客疏狂落帽，也胜龌龊东篱。", 
      "醉中归。", 
      "花阴月影正移。"
    ], 
    "rhythmic": "八六子"
  }, 
  {
    "author": "曹冠", 
    "paragraphs": [
      "念行藏在道，仕宦岂为谋身。", 
      "自谤起营蝇，东山高卧，北海开尊。", 
      "荣枯置之度外，得饶人处，谩也饶人。", 
      "须信吾躬道义，巍然良贵中存。", 
      "浮名。", 
      "蜗角是非蚊。", 
      "过耳总休论。", 
      "且啸傲幽居，清风皓月，光景常新。", 
      "佩琴行吟胜景，访林泉、避暑赏烟云。", 
      "谁识怀忠畎亩，此心常不忘君。"
    ], 
    "rhythmic": "木兰花慢"
  }, 
  {
    "author": "曹冠", 
    "paragraphs": [
      "湖岸千峰。", 
      "嵌岩隐映，绿竹青松。", 
      "古寺东西，楼台上下，烟雾溟蒙。", 
      "波光万顷溶溶。", 
      "人面与、荷花共红。", 
      "拨棹归欤，一天明月，十里香风。"
    ], 
    "rhythmic": "柳梢青"
  }, 
  {
    "author": "曹冠", 
    "paragraphs": [
      "壬戍孟秋，苏子夜游，赤壁舟轻漾。", 
      "观水光、弥渺接遥天，月出於东山之上。", 
      "与客同，清欢扣舷歌咏，开怀饮酒情酣畅。", 
      "如羽化登仙，乘风独立，飘然遗世高尚。", 
      "客吹箫、音韵远悠扬。", 
      "怨慕舞潜蛟、动凄凉。", 
      "自古英雄，孟德周郎。", 
      "旧踪可想。", 
      "噫，水与月兮，逝者如斯曷尝往。", 
      "变化如一瞬，盈虚兮、莫消长。", 
      "自不变而观，物我无尽，何须感物兴悲怅。", 
      "夫天地之间，物各有主，惟同风月清赏。", 
      "念江山美景岂可量。", 
      "吾与子、乐之兴徜徉。", 
      "听江渚、樵歌渔唱。", 
      "□侣鱼虾、友麋鹿，举匏尊相劝，人生堪笑，蜉蝣一梦，且纵扁舟放浪。", 
      "戏将坡赋度新声，试写高怀，自娱闲旷。"
    ], 
    "rhythmic": "哨遍"
  }, 
  {
    "author": "曹冠", 
    "paragraphs": [
      "风飐池荷雨盖翻。", 
      "明珠千万颗，碎仍圆。", 
      "龟鱼浮戏皱清涟。", 
      "翠光映，垂柳幂瑶烟。", 
      "幽兴寓薰弦。", 
      "俗尘飞不到，小壶天。", 
      "身闲无事自超然。", 
      "拚酩酊，一枕梦游仙。"
    ], 
    "rhythmic": "小重山"
  }, 
  {
    "author": "曹冠", 
    "paragraphs": [
      "榴艳喷红，槐阴凝绿，薰风初扇微凉。", 
      "新荷舒盖，翠色映波光。", 
      "时见金鳞戏跃，听莺声、巧啭垂杨。", 
      "谁知我，身闲无累，对景自襄羊。", 
      "南堂。", 
      "清昼永，瑶琴横膝，芸帙披香。", 
      "负气冲牛斗，操凛冰霜。", 
      "吟笔通神掣电，乘高兴、鲸吸飞觞。", 
      "情何憾，君亲未报，功业志难忘。"
    ], 
    "rhythmic": "满庭芳"
  }, 
  {
    "author": "曹冠", 
    "paragraphs": [
      "午枕梦游仙，身到蓬莱境。", 
      "何事莺声啭绿杨，刚把人惊醒。", 
      "乘兴对琴尊，寄傲吟光景。", 
      "绕舍清阴映远岑，香篆槐堂静。"
    ], 
    "rhythmic": "卜算子"
  }, 
  {
    "author": "曹冠", 
    "paragraphs": [
      "绕舍清阴，还是暮春天气。", 
      "遍苍苔、乱红堆砌。", 
      "问留春不住，春怎知人意。", 
      "最关情，云杪杜鹃声碎。", 
      "休怨春归，四时有花堪醉。", 
      "渐红莲、艳妆依水。", 
      "次芙蓉岩桂，与菊英梅蕊。", 
      "称开尊，日日殢香偎翠。"
    ], 
    "rhythmic": "粉蝶儿"
  }, 
  {
    "author": "曹冠", 
    "paragraphs": [
      "三洞烟霞多胜致，壶中别有登临。", 
      "白鸥飞处晚云深。", 
      "群峰罗户牖，空翠入衣襟。", 
      "分得双溪楼上景，四时佳趣供吟。", 
      "浩歌鲸饮酒频斟。", 
      "莺花休恨别，风月是知音。"
    ], 
    "rhythmic": "临江仙"
  }, 
  {
    "author": "曹冠", 
    "paragraphs": [
      "清介百无求。", 
      "民瘼怀忧。", 
      "席珍藏器效前修。", 
      "自负平戎经国略，壮气横秋。", 
      "二纪叹淹留。", 
      "寻壑经丘。", 
      "醉吟适意且遨游。", 
      "致主丹心犹未老，天意知不。"
    ], 
    "rhythmic": "浪淘沙"
  }, 
  {
    "author": "曹冠", 
    "paragraphs": [
      "万个琅玕筛日影，两堤杨柳蘸涟漪。", 
      "鸣鸟一声林愈静。", 
      "吟兴。", 
      "未曾移步已成诗。", 
      "旋汲清湘烹建茗，时寻野果劝金卮。", 
      "况有良朋谈妙理。", 
      "适意。", 
      "此欢莫遣俗人知。"
    ], 
    "rhythmic": "定风波"
  }, 
  {
    "author": "曹冠", 
    "paragraphs": [
      "烟村茂樾湾溪畔。", 
      "似远景、摹轻练。", 
      "细草平沙骑款段。", 
      "渔翁欸乃，却惊鸥鹭，飞起澄波面。", 
      "班荆对饮垂杨岸。", 
      "枝上莺歌如解劝。", 
      "山映斜阳霞绮散。", 
      "醉吟乘兴，锦囊诗满，爱月归来晚。"
    ], 
    "rhythmic": "青玉案"
  }, 
  {
    "author": "曹冠", 
    "paragraphs": [
      "晚天雨霁横雌霓。", 
      "帘卷一轩月色。", 
      "纹簟坐苔茵，乘兴高歌饮琼液。", 
      "翠瓜冷浸冰壶碧。", 
      "茶罢风生两腋。", 
      "四座沸欢声，喜我投壶全中的。"
    ], 
    "rhythmic": "使牛子"
  }, 
  {
    "author": "曹冠", 
    "paragraphs": [
      "会稽藩镇，舟车都会，槐庭燕寝凝香。", 
      "禹穴旧踪，兰亭胜致，千岩万壑生光。", 
      "舆颂美龚黄。", 
      "庆慈闱戏彩，眉寿而康。", 
      "寓兴西园，月台风榭赏群芳。"
    ], 
    "rhythmic": "望海潮"
  }, 
  {
    "author": "葛郯", 
    "paragraphs": [
      "忆昨苕溪，惯弄五亭月笛，四水烟蓑。", 
      "何事毗檀门外，马驻长坡。", 
      "野花中、乱红杳霭，小桥外、叠翠嵯峨。", 
      "且颜酡。", 
      "但存长袖，舞倒婆娑。", 
      "云何。", 
      "主盟惠政，春行五马，月皎千波。", 
      "赢得宾僚，听隔墙、无事高歌。", 
      "帐烟寒、瑞麟影坠，帘雾细、宝鸭香多。", 
      "试蹉跎。", 
      "一枰落日，又送焦柯。"
    ], 
    "rhythmic": "玉蝴蝶"
  }, 
  {
    "author": "葛郯", 
    "paragraphs": [
      "冯夷微怒，被鲛人水府，织成绡縠。", 
      "何处飞来双白鹭，点破一溪寒玉。", 
      "岸柳烟迷，海棠酒困，赢得春眠足。", 
      "凭栏搔首，为谁消遣愁目。", 
      "遥想居士床头，竹渠新雨，溜瓮中春醁。", 
      "不惜千锺为客寿，倒卧南山新绿。", 
      "晚月催归，春风留住，费尽纱笼烛。", 
      "恍疑仙洞，梦游天柱林屋。"
    ], 
    "rhythmic": "念奴娇"
  }, 
  {
    "author": "葛郯", 
    "paragraphs": [
      "阳关西路，看垂阳客舍，嫩浮波縠。", 
      "宝马嘶风人渐远，隐隐歌声戛玉。", 
      "踏遍春山，归来高卧，笑濯沧浪足。", 
      "孤鸿天际，断霞摇曳心目。", 
      "香露飞入壶中，仙家九酝，酿百花醽醁。", 
      "一朵巫阳休怅望，且看家山眉绿。", 
      "歌罢风生，舞馀花颤，凤髓飘红烛。", 
      "瑶台月冷，夜归斗挂银屋。"
    ], 
    "rhythmic": "念奴娇"
  }, 
  {
    "author": "葛郯", 
    "paragraphs": [
      "楼十二，无限神仙侣。", 
      "紫绂丹麾彩鸾驭。", 
      "步虚声杳霭，碧落天高，微云淡，点破瑶阶白露。", 
      "暗香来水阁，冰簟纱厨，一枕风轻自无暑。", 
      "更上水精帘，斗挂阑干，银河浅、天孙将渡。", 
      "终不如、归去在苕川，看千顷菰蒲，乱鸣秋雨。"
    ], 
    "rhythmic": "洞仙歌"
  }, 
  {
    "author": "葛郯", 
    "paragraphs": [
      "藐姑仙子，天外谁为侣。", 
      "八极浮游气为驭。", 
      "看朝餐沆瀣，暮饮醍醐，瑶台冷，吹落九天风露。", 
      "翠空云幕净，宝鉴无尘，碧树秋来暗消暑。", 
      "残夜水明楼，影落寒溪，行人起、沙头唤渡。", 
      "任角声、吹落小梅花，梦不到渔翁，一蓑烟雨。"
    ], 
    "rhythmic": "洞仙歌"
  }, 
  {
    "author": "葛郯", 
    "paragraphs": [
      "红叶飞时，青山缺处，云横秋影斜阳。", 
      "凤凰旌节，何事到吾乡。", 
      "要见大江东去，寒光静、水与天长。", 
      "人争看，恩袍焕锦，新惹御炉香。", 
      "满城，夸盛事，两邦鼓吹，几部笙簧。", 
      "看万红千翠，簇拥云裳。", 
      "况是重阳近也，萸露紫、菊吐轻黄。", 
      "休辞醉，明朝一枕，歌韵尚悠扬。"
    ], 
    "rhythmic": "满庭霜・满庭芳"
  }, 
  {
    "author": "葛郯", 
    "paragraphs": [
      "归去来兮，苕溪深处，上有苍翠千峰。", 
      "月桥烟墅，家在五湖东。", 
      "试觅桃花流水，鸡犬静、人迹才通。", 
      "沙汀晚，一天云锦，飞下水精宫。", 
      "两年，官事少，江梅雾暗，多稼云丰。", 
      "把毗坛清梦，尽入诗筒。", 
      "只欠芦花夜宿，金溪上、一苇秋风。", 
      "蓑衣在，不辞重整，来作钓鱼翁。"
    ], 
    "rhythmic": "满庭霜・满庭芳"
  }, 
  {
    "author": "葛郯", 
    "paragraphs": [
      "归去来兮，家林不远，梦魂飞绕烟峰。", 
      "洞房花木，只在小池东。", 
      "谁道云深无路，小桥外、一径相通。", 
      "功名小，从教群蚁，鏖战大槐宫。", 
      "故人，书夜到，秫田百亩，已兆年丰。", 
      "把乌程烂醉，不数郫筒。", 
      "醉後村歌社舞，团坐、一笑春风。", 
      "洪崖伴，定驱鸾鹤，时一访衰翁。"
    ], 
    "rhythmic": "满庭霜・满庭芳"
  }, 
  {
    "author": "葛郯", 
    "paragraphs": [
      "归去来兮，心空无物，乱山不斗眉峰。", 
      "夜禅久坐，窗晓日升东。", 
      "已绝乘槎忘想，沧溪迥、不与河通。", 
      "维摩室，从教花雨，飞舞下天空。", 
      "何人，开宴豆，楚羹莼嫩，吴脍盘丰。", 
      "看一声乃，落日收筒。", 
      "应笑红尘陌上，津亭暮、十里斜风。", 
      "从今去，青鞋黄帽，分付紫髯翁。"
    ], 
    "rhythmic": "满庭霜・满庭芳"
  }, 
  {
    "author": "葛郯", 
    "paragraphs": [
      "家住苕西，小池映、青山一曲。", 
      "翠深里、猿呼鹤应，短墙低屋。", 
      "麦影离离翻翠浪，泉声НН敲寒玉。", 
      "怪夜来、有蚁出糟床，新绿。", 
      "和月种，南阳菊。", 
      "饶云买，淇园竹。", 
      "任蛮争触战，世间荣辱。", 
      "两目未消凭远恨，一筇费尽登山足。", 
      "便棹舟、炊火荻花中，鲈鱼熟。"
    ], 
    "rhythmic": "满江红"
  }, 
  {
    "author": "葛郯", 
    "paragraphs": [
      "卷尽珠帘，楚天迥、阑干几曲。", 
      "最好是、瑶台归路，月翻银屋。", 
      "深院数枰风入座，高楼一喷云横玉。", 
      "看橘林、霜浅未全黄，犹悬绿。", 
      "悠然意，渊明菊。", 
      "真如指，国师竹。", 
      "者是非识破，都无荣辱。", 
      "不管浮生如蝶梦，从教万事添蛇足。", 
      "坐西昆、一笑八千秋，蟠桃熟。"
    ], 
    "rhythmic": "满江红"
  }, 
  {
    "author": "葛郯", 
    "paragraphs": [
      "郢客高歌，犹未睹、阳春一曲。", 
      "多应是、连城有价，藏华屋。", 
      "但使章台无异意，何妨一见邯郸玉。", 
      "料锦囊、随客泛东溪，凌波绿。", 
      "难独唱，篱边菊。", 
      "谁与咏，阶前竹。", 
      "想秋光不久，又成虚辱。", 
      "过雁不知蛩有恨，行夔应笑无足。", 
      "愿为予、落笔走盘珠，争圆熟。"
    ], 
    "rhythmic": "满江红"
  }, 
  {
    "author": "葛郯", 
    "paragraphs": [
      "年来衰懒，渐无心赏遍，目前佳趣。", 
      "寂寂墙阴春荠老，不到先生鼎俎。", 
      "诗卷寻医，禅林结局，酒入昏田务。", 
      "山头云气，为谁来往朝暮。", 
      "犹有筇杖多情，扪萝踏石，堕半岩花雨。", 
      "更向葭业摇短艇，惊起飞鸿烟渚。", 
      "横玉凄清，焦桐古淡，一笑忘千虑。", 
      "更阑人静，此声今在何处。"
    ], 
    "rhythmic": "念奴娇"
  }, 
  {
    "author": "葛郯", 
    "paragraphs": [
      "蓬莱一岛，卧长烟千柳，西溪幽趣。", 
      "苜蓿盘中初日上，不把胾臑充俎，和月栽松，饶云买石，只此为家务。", 
      "倚楹清啸，断霞斜倚天暮。", 
      "闻道块磊浇胸，槎丫肝肺，动笔端风雨。", 
      "壁上潇湘秋一帧，影落荻花洲渚。", 
      "暗浦潮生，寒矶雪化，无复风尘虑。", 
      "此时渔父，短蓑合在何处。"
    ], 
    "rhythmic": "念奴娇"
  }, 
  {
    "author": "葛郯", 
    "paragraphs": [
      "亭亭鹤羽戏芝田。", 
      "看群仙。", 
      "起青涟。", 
      "绿盖红幢，千乘去朝天。", 
      "留得瑶姬清夜舞，人与月，斗婵娟。", 
      "凭阑有恨不堪言。", 
      "倩谁传。", 
      "曲声圆。", 
      "写尽清愁，香弄晚风妍。", 
      "不羡山头窥井玉，花十丈，藕如船。"
    ], 
    "rhythmic": "江神子・江城子"
  }, 
  {
    "author": "葛郯", 
    "paragraphs": [
      "粼粼白水护青田。", 
      "想真仙。", 
      "弄清莲。", 
      "十里香风，吹下碧云天。", 
      "月在草堂人未寝，松竹暗，水涓涓。", 
      "夜阑何事悄无言。", 
      "怨空传。", 
      "事难圆。", 
      "欲借寒光，谁与伴清妍。", 
      "待得凌波人肯住，呼玉笛，劝金船。"
    ], 
    "rhythmic": "江神子・江城子"
  }, 
  {
    "author": "葛郯", 
    "paragraphs": [
      "千树家园锁旧津。", 
      "谁移数点在孤村。", 
      "海仙探蕊禽留影，楚客穿花蝶舞魂。", 
      "桥断港，水横门。", 
      "残霞零落晚烟昏。", 
      "只因留住三更月，暗里香来别是春。"
    ], 
    "rhythmic": "鹧鸪天"
  }, 
  {
    "author": "葛郯", 
    "paragraphs": [
      "万木家园雾暗津。", 
      "不须踏影下前村。", 
      "须知苕霅水云窟，自有罗浮冰雪魂。", 
      "横水馆，倚楼门。", 
      "参旗有约共黄昏。", 
      "此中有句无人见，谁在樽前领略春。"
    ], 
    "rhythmic": "鹧鸪天"
  }, 
  {
    "author": "葛郯", 
    "paragraphs": [
      "风摇丹髻，叶翦西岩树。", 
      "岁律峥嵘又如许。", 
      "看千峰倒影，浮动觥船，纱窗外，万幅鲛绡斗舞。", 
      "五弦弹不尽，碧落天高，隐隐孤鸿向云度。", 
      "送斜红敛尽，催上蟾钩，金风细，点破瑶阶白露。", 
      "任笛声、吹残一帘秋，看人□栏□，暮云高处。"
    ], 
    "rhythmic": "洞仙歌"
  }, 
  {
    "author": "葛郯", 
    "paragraphs": [
      "橹声伊轧，影转云间树。", 
      "试问扁舟在何许。", 
      "正溪堂波动，沙渚苹轻，渔翁醉，隔岸蓑衣对舞。", 
      "归来无一事，尊酒相逢，莫把光阴更虚度。", 
      "看歌云杳霭，香雾轻盈，银河转，笑浥芙蓉晓露。", 
      "纵西风、黄叶满庭秋，也不碍凝眸，乱山多处。"
    ], 
    "rhythmic": "洞仙歌"
  }, 
  {
    "author": "葛郯", 
    "paragraphs": [
      "丹青明灭，霜著谁家树。", 
      "满眼风光向谁许。", 
      "送寒鸦万点，流水孤村，归来晚，月影三人夜舞。", 
      "金英秋已老，蜡缀寒葩，空里时闻暗香度。", 
      "任一枝瓶小，数点钗寒，佳人笑，饮尽床头玉露。", 
      "看纱窗、红日上三竿，把蝶影捎空，在花深处。"
    ], 
    "rhythmic": "洞仙歌"
  }, 
  {
    "author": "葛郯", 
    "paragraphs": [
      "年来惯行役，楚尾又吴头。", 
      "餐霞吸露，何事佳处辄迟留。", 
      "云听渔舟夜唱，花落牧童横笛，占尽五湖秋。", 
      "胡床兴不浅，人在庾公楼。", 
      "绣帘卷，曲阑暝，翠鬟愁。", 
      "森罗万象，与渠诗里一时收。", 
      "天设四桥风月，地会三州山水，邀我伴沙鸥。", 
      "明朝起归梦，一枕过苹洲。"
    ], 
    "rhythmic": "水调歌头"
  }, 
  {
    "author": "葛郯", 
    "paragraphs": [
      "帆腹饱天际，树发渺云头。", 
      "翠光千顷，为谁来去为谁留。", 
      "疑是吴宫西子，淡扫修眉一抹，妆罢玉奁秋。", 
      "中流送行客，却立望层楼。", 
      "风色变，堤草乱，浪花愁。", 
      "跳珠翻墨，轰雷掣电几时收。", 
      "应是阳侯薄相，催我胸中锦绣，清唱和鸣鸥。", 
      "残霞似相贷，一缕媚汀洲。"
    ], 
    "rhythmic": "水调歌头"
  }, 
  {
    "author": "葛郯", 
    "paragraphs": [
      "青铜昏水面，乌帽裹山头。", 
      "风涛如此，天公作意巧相留。", 
      "常记垂虹晚渡，卧看菰蒲烟雨，屈指十三秋。", 
      "恍若华胥梦，无语下西楼。", 
      "翠翻空，寒入座，不禁愁。", 
      "五弦弹尽，隐隐天末暮虹收。", 
      "欲伴渔翁钓艇，乃一声江上，寒碧点轻鸥。", 
      "无人阻归兴，直欲迈长洲。"
    ], 
    "rhythmic": "水调歌头"
  }, 
  {
    "author": "葛郯", 
    "paragraphs": [
      "乱烟簇。", 
      "帘外青山渐肃。", 
      "莲房静。", 
      "荷盖半残，欲放清涟媚溪绿。", 
      "凭高送远目。", 
      "飞起沧洲雁骛。", 
      "寒窗静，茶碗未深，一枕胡床画眠足。", 
      "闲行问松菊。", 
      "今□雨谁家，空对银烛。", 
      "箫声忽下瑶台曲。", 
      "看鹤舞风动，乌啼云起，何须舟内怨女哭。", 
      "抱琴写幽独。", 
      "情触。", 
      "会相续。", 
      "况节近中元，月浪翻屋。", 
      "长鲸愁晓寒蟾促。", 
      "要百柁倾□，万花流玉。", 
      "山肴倒尽，又空腹，野蔌。"
    ], 
    "rhythmic": "兰陵王"
  }, 
  {
    "author": "葛郯", 
    "paragraphs": [
      "谢家池阁。", 
      "翠桁香浓，琐纱窗薄。", 
      "夜雨灯前，秋风笔下，与谁同乐。", 
      "主人许我清狂，奈酒量、从来最弱。", 
      "颠倒冠巾，淋漓衣袂，醒时方觉。"
    ], 
    "rhythmic": "柳梢青"
  }, 
  {
    "author": "葛郯", 
    "paragraphs": [
      "空中雨阁。", 
      "一段轻阴，翠铺林薄。", 
      "橘内仙翁，棋边公子，共成清乐。", 
      "主人有井留车，看席上、云轻柳弱。", 
      "斗转檐头，鸡鸣窗外，无人知觉。"
    ], 
    "rhythmic": "柳梢青"
  }, 
  {
    "author": "葛郯", 
    "paragraphs": [
      "双鞬锦领出山西。", 
      "戎幕护旌旗。", 
      "横槊春风百咏，临淮夜月千卮。", 
      "风流樽俎，琼花破艳，红药攒枝。", 
      "赏尽竹西歌吹，珠帘十里香迷。"
    ], 
    "rhythmic": "朝中措"
  }, 
  {
    "author": "葛郯", 
    "paragraphs": [
      "风雨半摧残，一园花老。", 
      "绿遍池塘夜来草。", 
      "看花何处，莫被此花相恼。", 
      "世间多少事，邯郸道。", 
      "凭远下临，暗尘飞绕。", 
      "数点烟中树、水村小。", 
      "斜阳且住，为我花间留照。", 
      "从教红满地，何须扫。"
    ], 
    "rhythmic": "感皇恩"
  }, 
  {
    "author": "葛郯", 
    "paragraphs": [
      "花似镜中人，不堪衰老。", 
      "空羡青青岸边草。", 
      "多情消瘦，更被无情相恼。", 
      "近来无限事，凭谁道。", 
      "胡蝶满园，丛边空绕。", 
      "睡起流莺过、语声小。", 
      "琐窗危坐，更被玉蟾相照。", 
      "夜阑梅影瘦，凭谁扫。"
    ], 
    "rhythmic": "感皇恩"
  }, 
  {
    "author": "姚述尧2", 
    "paragraphs": [
      "蕤宾奏律，正太平无事，欢娱时节，翘首箫台南望处，两两寿星明彻。", 
      "和满乾坤，春回草木，瑞霭凝金阙。", 
      "钧天齐奏，嵩呼隐隐三发。", 
      "遥想帝里繁华，庆父尧子舜，赓歌胥悦。", 
      "黼座传觞仙仗里，拜舞两阶英杰。", 
      "酝解薰风，恩覃湛露，玉陛笙镛咽。", 
      "溥天同庆，年年沈醉花月。"
    ], 
    "rhythmic": "太平欢・念奴娇"
  }, 
  {
    "author": "姚述尧2", 
    "paragraphs": [
      "酒泛恩波，香凝瑞彩，笙歌鼎沸华堂。", 
      "簪缨济济，拜手祝君王。", 
      "好是重华盛世，康衢里、争颂陶唐。", 
      "古今少，圣明相继，交劝万年觞。", 
      "升平，无外事，穷天极地，俱沐恩光。", 
      "更宫花齐戴，锦绣成行。", 
      "愿捧蟠桃为寿，对瑶宴、一曲山香。", 
      "尧天近，葵倾心切，相约共梯航。"
    ], 
    "rhythmic": "满庭芳"
  }, 
  {
    "author": "姚述尧2", 
    "paragraphs": [
      "山城秋早，听画角吟风，晓来声咽。", 
      "梦断华胥人乍起，冷浸一天霜月。", 
      "灏气参横，尘埃洗尽，玉管濡冰雪。", 
      "兴来吟咏，灵均谁谓今绝。", 
      "闻道潇洒王孙，对黄花清赏，喜延佳客。", 
      "一坐簪缨谭笑处，全胜东篱山色。", 
      "酒兴云浓，诗肠雷隐，饮罢须臾设。", 
      "醉归凝伫，此怀还与谁说。"
    ], 
    "rhythmic": "念奴娇"
  }, 
  {
    "author": "姚述尧2", 
    "paragraphs": [
      "霜风初过，正仙吏微吟，诗喉清咽。", 
      "静对南山真赏处，秋後一亭花月。", 
      "翠簇香裀，光摇今胜，玉女肌凝雪。", 
      "寒城无伴，灿然还自奇绝。", 
      "况有凫舄朋来，拼金钱都罄，晚酣留客。", 
      "应笑陶潜孤负了，多少傲霜馀色。", 
      "鲸饮方豪，龙饮未已，更著雕胡设。", 
      "清欢无限，醉归犹记前说。"
    ], 
    "rhythmic": "念奴娇"
  }, 
  {
    "author": "姚述尧2", 
    "paragraphs": [
      "山城秋好，正西风淅淅，登高时候。", 
      "杖倚徘徊凝望处，翠叠万山如绣。", 
      "云绕禾场，沈戎马，田野欢声凑。", 
      "琴堂无事，何妨同泛香溜。", 
      "况有庭下黄花，遍河阳、尽把金钱铺就。", 
      "一座簪缨谭笑里，尘脱风生清昼。", 
      "饮罢龙山，诗成彭泽，灏气森星斗。", 
      "醉归凝伫，美人时炷金兽。"
    ], 
    "rhythmic": "念奴娇"
  }, 
  {
    "author": "姚述尧2", 
    "paragraphs": [
      "江山清绝，正箫台花县，霜秋时候。", 
      "寻胜登高环望处，碧瓦参差铺绣。", 
      "五岫藏云，两溪吞月，古市渔盐凑。", 
      "青帘斜扬，家家香泛丹溜。", 
      "况是东鲁风流，看儒冠济济，垂天赋就。", 
      "陶令从容官事了，把菊高吟闲昼。", 
      "草鞠圜扉，香凝燕寝，豪饮挥金斗。", 
      "公庭无事，珍祥休问驯兽。"
    ], 
    "rhythmic": "念奴娇"
  }, 
  {
    "author": "姚述尧2", 
    "paragraphs": [
      "芸堂春早，正芳苞紫萼，笼烟调雨。", 
      "隐隐朝阳歌宴罢，拥出三千宫女。", 
      "醉面匀红，香囊暗惹，鹊尾烟频炷。", 
      "庐山佳致，依然都在庭宇。", 
      "因念一种天香，当年岩谷下，想难俦侣。", 
      "一旦呈祥都占断，阆苑琼林歌舞。", 
      "瑞彩扶疏，锦笼绰约，兰蕙应羞妒。", 
      "明朝胜赏，有谁同唱金缕。"
    ], 
    "rhythmic": "念奴娇", 
    "tags": [
      "庐山"
    ]
  }, 
  {
    "author": "姚述尧2", 
    "paragraphs": [
      "早春时候，占百花头上，天香芳馥。", 
      "寥廓寒分和气到，知是花神全毓。", 
      "独步前林，挽回春色，素节辉冰玉。", 
      "悠然一笑，便应扫尽粗俗。", 
      "最爱潇洒溪头，孤标凛凛，不与凡华逐。", 
      "自是玉堂深处客，聊寄疏篱茅屋。", 
      "已报君王，为调金鼎，直与人间足。", 
      "更看难老，岁寒长友松竹。"
    ], 
    "rhythmic": "念奴娇"
  }, 
  {
    "author": "姚述尧2", 
    "paragraphs": [
      "碧落暮云卷，玉宇静无尘。", 
      "宝阶露滴仙掌，秋气正平分。", 
      "冷浸银河清澈，光射珠躔明灭，素女拥冰轮。", 
      "今夕桂华满，疑是别乾坤。", 
      "对清影，凌灏气，沃芳尊。", 
      "凭高凝望，万里城阙尽铺银。", 
      "偏照长门离恨，更揽西园诗思，何处不关情。", 
      "此景年年好，莫惜醉归频。"
    ], 
    "rhythmic": "水调歌头"
  }, 
  {
    "author": "姚述尧2", 
    "paragraphs": [
      "三五半圆夜，二七素秋天。", 
      "银河耿耿，中渡绛节会星。", 
      "宝鹊喜传佳信，丹凤欢迎仙仗，瑞彩映珠躔。", 
      "此意天长久，不比在人间。", 
      "多情客，捧香饵，洁宾筵。", 
      "殷勤拜舞，乞寿乞富乞团圆。", 
      "宜与人人愿足，更看家家欢洽，喜气满江山。", 
      "今夕莫辞醉，後会是来年。"
    ], 
    "rhythmic": "水调歌头"
  }, 
  {
    "author": "姚述尧2", 
    "paragraphs": [
      "上苑暮春好，烟雨正溟。", 
      "桃蹊冷落无语，嫩绿翳残红。", 
      "好是翠乍展，喜见玉英初坼，裁翦费春工。", 
      "绰约更娇软，轻扬万条风。", 
      "散清馥，翻素艳，照晴空。", 
      "佳人羞妒，兢把粉质斗芳容。", 
      "无限恼人风味，别有留春情韵，都付酒杯中。", 
      "极目凭阑久，月影在墙东。"
    ], 
    "rhythmic": "水调歌头"
  }, 
  {
    "author": "姚述尧2", 
    "paragraphs": [
      "泽国正秋杪，微雨洒江滨。", 
      "凭高一望，万里多稼总如云。", 
      "芳野壤歌鼎沸，古市欢声辐凑，尽是泰平人。", 
      "铃阁尽无事，桃李满公门。", 
      "恨瓜戍，趣征驭，惜芳辰。", 
      "高情耿耿，重别中夜沃清尊。", 
      "不为阑亭感慨，莫作楚狂醉倒，谭笑自生春。", 
      "明日送行处，忍顾翠眉颦。"
    ], 
    "rhythmic": "水调歌头"
  }, 
  {
    "author": "姚述尧2", 
    "paragraphs": [
      "金风玉露，正清秋初霁。", 
      "天上星郎夜游戏。", 
      "喜鹊儿、向织女报佳期，停机杼，草草便谐欢会。", 
      "情深悄无寤，云雨须臾，刚被鸡人早惊起。", 
      "念岁岁年年，今夕之前，两下里、千山万水。", 
      "到今夕、相逢又葱葱，愿地久天长，永无抛弃。"
    ], 
    "rhythmic": "洞仙歌"
  }, 
  {
    "author": "姚述尧2", 
    "paragraphs": [
      "素节秋强半，嘉名久最宜。", 
      "霜风簌簌下天涯。", 
      "幸有佳朋、何惜共登危。", 
      "月窟诸仙子，天宫两白眉。", 
      "相逢不醉定无归。", 
      "笑问黄花重约、是何时。"
    ], 
    "rhythmic": "南歌子"
  }, 
  {
    "author": "姚述尧2", 
    "paragraphs": [
      "天宇霜风净，雷封露气寒。", 
      "群贤高宴胜龙山。", 
      "中有仙翁绿鬓、更朱颜。", 
      "北阙心犹壮，东篱兴为阑。", 
      "年年身健足清欢。", 
      "後会不妨重约、醉长安。"
    ], 
    "rhythmic": "南歌子"
  }, 
  {
    "author": "姚述尧2", 
    "paragraphs": [
      "人在烟云里，山横碧落旁。", 
      "望中缥缈是仙乡。", 
      "幸有佳朋、何惜醉斜阳。", 
      "公子传杯速，骚人练句忙。", 
      "悠然此兴未能忘。", 
      "似觉庭花、全胜去年黄。"
    ], 
    "rhythmic": "南歌子"
  }, 
  {
    "author": "姚述尧2", 
    "paragraphs": [
      "瑞彩迎朝日，柔枝绕庆云。", 
      "谁将仙种下天阍。", 
      "却笑葵杯榴火、俗纷纷。", 
      "色映蔷薇水，光浮琥珀尊。", 
      "美人浴罢近黄昏。", 
      "总把淡妆浓抹、斗芳芬。"
    ], 
    "rhythmic": "南歌子"
  }, 
  {
    "author": "姚述尧2", 
    "paragraphs": [
      "咳唾琼珠璀，精神冰玉寒。", 
      "不求名利不谈玄。", 
      "明月清风相对、自怡然。", 
      "潇洒真仙隐，繁华小洞天。", 
      "薰风飒飒度虞弦。", 
      "更拥姬姜何惜、醉华年。"
    ], 
    "rhythmic": "南歌子"
  }, 
  {
    "author": "姚述尧2", 
    "paragraphs": [
      "宾宴亲尧日，薰弦动舜风。", 
      "公馀无事乐年丰。", 
      "多谢歌姬流盼、更情浓。", 
      "气逼云天外，毫濡雪碗中。", 
      "百篇斗酒兴何穷。", 
      "却笑东山无语、醉花丛。"
    ], 
    "rhythmic": "南歌子"
  }, 
  {
    "author": "姚述尧2", 
    "paragraphs": [
      "罗盖轻翻翠，冰姿巧弄红。", 
      "晚来习习度香风。", 
      "疑是华山仙子、下珠宫。", 
      "柳外神仙侣，花间锦绣丛。", 
      "竞将玉质比芳容。", 
      "笑指壶天何惜、醉千锺。"
    ], 
    "rhythmic": "南歌子"
  }, 
  {
    "author": "姚述尧2", 
    "paragraphs": [
      "金谷貂蝉侣，东山锦绣丛。", 
      "管弦丝竹醉东风。", 
      "漫逐流莺飞舞、乱红中。", 
      "清尝吾人事，诗情我辈锺。", 
      "藤萝欲上更支筇。", 
      "笑指壶天烟绕、斗城东。"
    ], 
    "rhythmic": "南歌子"
  }, 
  {
    "author": "姚述尧2", 
    "paragraphs": [
      "误入红莲幕，来依玉树丛。", 
      "也将尘迹寄东风。", 
      "忙里偷闲同到、此山中。", 
      "迥野韶华丽，晴岚秀色锺。", 
      "凭高凝望倦扶筇。", 
      "喜见今年和气、满南东。"
    ], 
    "rhythmic": "南歌子"
  }, 
  {
    "author": "姚述尧2", 
    "paragraphs": [
      "雨过云峰净，天高水镜平。", 
      "望中寸碧远山横。", 
      "潇洒何郎相对、挹金觥。", 
      "朱李沈寒碧，新瓜破玉英。", 
      "浩然谭笑有馀情。", 
      "醉舞何妨颓玉、倚飞琼。"
    ], 
    "rhythmic": "南歌子"
  }, 
  {
    "author": "姚述尧2", 
    "paragraphs": [
      "山县登高真胜事，满筵当代英奇。", 
      "黄花无语笑东篱。", 
      "龙山真鼠辈，巴岭漫羁栖。", 
      "醉後风流情更好，笑谈落落珠玑。", 
      "莫将乌帽任风吹。", 
      "动容皆是舞，出语总成诗。"
    ], 
    "rhythmic": "临江仙"
  }, 
  {
    "author": "姚述尧2", 
    "paragraphs": [
      "佳节喜逢长久日，翩翩凫朋来。", 
      "霜清天宇绝纤埃。", 
      "遥怜巴岭月，拟上曲江台。", 
      "怀县从容留客宴，追欢正好传杯。", 
      "使君归骑莫相催。", 
      "更拼明日醉，未放菊花开。"
    ], 
    "rhythmic": "临江仙"
  }, 
  {
    "author": "姚述尧2", 
    "paragraphs": [
      "云度岩扉风振谷，迅雷惊起蛟龙。", 
      "天威汹汹变晴空。", 
      "搅翻银汉水，倾入宝莲宫。", 
      "雪浪奔冲凌翠麓。", 
      "陇头低挂双虹。", 
      "人间热恼尽消融。", 
      "此流长不断，万折竟朝东。"
    ], 
    "rhythmic": "临江仙"
  }, 
  {
    "author": "姚述尧2", 
    "paragraphs": [
      "万石家声夸第一，清材更美姿容。", 
      "笑谈落落与谁同。", 
      "烟分丹篆碧，香泛小槽红。", 
      "准拟中秋圆月好，暮云忽翳晴空。", 
      "共将清致敌西风。", 
      "举头连玉兔，乘兴沃金锺。"
    ], 
    "rhythmic": "临江仙"
  }, 
  {
    "author": "姚述尧2", 
    "paragraphs": [
      "材刃纵横森武库，箫台旧日梅仙。", 
      "累陪簪盖醉花前。", 
      "吴门归去後，一别动经年。", 
      "曾到赤城真隐处，飘飘凤举龙蟠。", 
      "勒回俗驾向长安。", 
      "好将医国手，从此活人间。"
    ], 
    "rhythmic": "临江仙"
  }, 
  {
    "author": "姚述尧2", 
    "paragraphs": [
      "橘绿橙黄秋正好，霜飙洗尽炎威。", 
      "园林木落望中奇。", 
      "俊游方得意，楚客为谁悲。", 
      "况有风流文字饮，何妨同醉东篱。", 
      "狂歌犹记少陵诗。", 
      "地偏初衣，山拥更登危。"
    ], 
    "rhythmic": "临江仙"
  }, 
  {
    "author": "姚述尧2", 
    "paragraphs": [
      "一去吴山三改火，我来两见寒梅。", 
      "君今先向斗城回。", 
      "尊前方重别，征骑莫相催。", 
      "堪笑人生如逆旅，明年我亦言归。", 
      "羡君平步到天涯。", 
      "吴侬如有问，为我说归期。"
    ], 
    "rhythmic": "临江仙"
  }, 
  {
    "author": "姚述尧2", 
    "paragraphs": [
      "忆昨曾将明使指，轺车踏遍东城。", 
      "重来游戏拥双旌。", 
      "江山皆故部，英俊尽门生。", 
      "杖策翩然归去也，送行满坐簪缨。", 
      "尊前雨泪不胜情。", 
      "曲终人散後，江上数峰青。"
    ], 
    "rhythmic": "临江仙"
  }, 
  {
    "author": "姚述尧2", 
    "paragraphs": [
      "乳酒初颁菊正黄。", 
      "去年高宴近清光。", 
      "朝回犹带御炉香。", 
      "暂向花封陪客醉，已闻芝检促归装。", 
      "昌黎宁许到潮阳。"
    ], 
    "rhythmic": "浣溪沙"
  }, 
  {
    "author": "姚述尧2", 
    "paragraphs": [
      "与客相从谒谢公。", 
      "芝田绛节拥仙翁。", 
      "数枝桃杏斗香红。", 
      "醉眼斜拖春水绿，黛眉低拂远山浓。", 
      "此情都在酒杯中。"
    ], 
    "rhythmic": "浣溪沙"
  }, 
  {
    "author": "姚述尧2", 
    "paragraphs": [
      "两到蟾宫折桂枝。", 
      "经文纬武拟康时。", 
      "箫台仙隐漫游嬉。", 
      "气宇棱棱吞梦泽，笑谈落落催珠玑。", 
      "何妨相对沃金卮。"
    ], 
    "rhythmic": "浣溪沙"
  }, 
  {
    "author": "姚述尧2", 
    "paragraphs": [
      "短棹翩翩绿一莎。", 
      "碧潭深处几风波。", 
      "晚来风定却高歌。", 
      "千尺丝纶随卷放，数声玉笛足清和。", 
      "蝇头名利奈伊何。"
    ], 
    "rhythmic": "浣溪沙"
  }, 
  {
    "author": "姚述尧2", 
    "paragraphs": [
      "玉宇无尘露气清。", 
      "凭高极目万山横。", 
      "霜前白雁初传信，篱下黄花独有情。", 
      "乌帽侧，紫萸馨。", 
      "尊前醉舞拥飞琼。", 
      "明年此会知何处，不是鄱江是帝城。"
    ], 
    "rhythmic": "鹧鸪天"
  }, 
  {
    "author": "姚述尧2", 
    "paragraphs": [
      "昨夜东风到海涯。", 
      "繁红簇簇吐胭脂。", 
      "恍疑仙子朝天罢，醉面匀霞韵更宜。", 
      "欢未足，困相依。", 
      "羞将兰麝污天姿。", 
      "少陵可是风情薄，却为无香不作诗。"
    ], 
    "rhythmic": "鹧鸪天"
  }, 
  {
    "author": "姚述尧2", 
    "paragraphs": [
      "几阵萧萧弄雨风。", 
      "片云微破月朦胧。", 
      "田家侧耳听鸣鹳，寰海倾心想卧龙。", 
      "尧日近，舜云浓。", 
      "圣仁天覆忍民穷。", 
      "会看膏泽随车下，祗恐诗人句未工。"
    ], 
    "rhythmic": "鹧鸪天"
  }, 
  {
    "author": "姚述尧2", 
    "paragraphs": [
      "凤阙朝回晓色分。", 
      "彩霞轻拂绛衣新。", 
      "炎乌影里年年好，碧玉枝头日日春。", 
      "携翠，对芳尊。", 
      "东君著意属诗人。", 
      "夜深莫放西风入，频遣司花护锦。"
    ], 
    "rhythmic": "鹧鸪天"
  }, 
  {
    "author": "姚述尧2", 
    "paragraphs": [
      "司花著意惜春光。", 
      "桃杏飘零此独芳。", 
      "一抹霞红匀醉脸，恼人情处不须香。", 
      "王孙好客成巢饮，故翦繁枝簇画堂。", 
      "後夜更将银烛照，美人敛衽怯残妆。"
    ], 
    "rhythmic": "瑞鹧鸪"
  }, 
  {
    "author": "姚述尧2", 
    "paragraphs": [
      "红叶漫随风舞，黄花不畏霜凋。", 
      "诗人把酒竞招招。", 
      "更欲移尊籍草。", 
      "醉里谪仙兴逸，夜深归骑声呶。", 
      "孟公投辖未相饶。", 
      "不放秋光便老。"
    ], 
    "rhythmic": "西江月"
  }, 
  {
    "author": "姚述尧2", 
    "paragraphs": [
      "嫩绿烟笼碎玉，繁红日护香绡。", 
      "故人去後恨迢迢。", 
      "独倚危楼情悄。", 
      "脉脉望穷云杪，看看月上花梢。", 
      "嫩添金鸭任烟消。", 
      "杜宇一声春晓。"
    ], 
    "rhythmic": "西江月"
  }, 
  {
    "author": "姚述尧2", 
    "paragraphs": [
      "井梧飞早。", 
      "一雁横空天更好。", 
      "才子寻幽。", 
      "争把新诗断送秋。", 
      "浮生鸥没。", 
      "莫为尘劳轻度日。", 
      "倒载何妨。", 
      "唱彻凉州月在旁。"
    ], 
    "rhythmic": "减字木兰花"
  }, 
  {
    "author": "姚述尧2", 
    "paragraphs": [
      "烟收云敛。", 
      "极目遥岑三四点。", 
      "过了重阳。", 
      "篱下残花未褪黄。", 
      "郑庄好客。", 
      "故遣红妆飞大白。", 
      "月满回廊。", 
      "饮散歌阑已断肠。"
    ], 
    "rhythmic": "减字木兰花"
  }, 
  {
    "author": "姚述尧2", 
    "paragraphs": [
      "暗香清绝。", 
      "不比寻常枝上雪。", 
      "细叠冰绡。", 
      "多谢天公快翦刀。", 
      "仙姿楚楚。", 
      "轻曳霓裳来帝所。", 
      "淡拂宫妆。", 
      "瑞脑重铺片片香。"
    ], 
    "rhythmic": "减字木兰花"
  }, 
  {
    "author": "姚述尧2", 
    "paragraphs": [
      "霜天奇绝。", 
      "江上寒英重缀雪。", 
      "簌簌轻绡。", 
      "应是司花巧奏刀。", 
      "东君清楚。", 
      "故把疏枝来酒所。", 
      "点点新妆。", 
      "冷浸冰壶别有香。"
    ], 
    "rhythmic": "减字木兰花"
  }, 
  {
    "author": "姚述尧2", 
    "paragraphs": [
      "飞龙利见。", 
      "前夜君王方锡宴。", 
      "今日相逢。", 
      "却向南阳起卧龙。", 
      "果为霖雨。", 
      "洗尽苍生炎夏苦。", 
      "喜气匆匆。", 
      "好向尊前醉晚风。"
    ], 
    "rhythmic": "减字木兰花"
  }, 
  {
    "author": "姚述尧2", 
    "paragraphs": [
      "天寒人静。", 
      "啸倚胡床闲画永。", 
      "春信初回。", 
      "报道南枝昨夜开。", 
      "沈沈庭院。", 
      "独坐黄昏谁是伴。", 
      "风过南墙。", 
      "似觉天宫暗递香。"
    ], 
    "rhythmic": "减字木兰花"
  }, 
  {
    "author": "姚述尧2", 
    "paragraphs": [
      "薰风解愠。", 
      "手握乾符躬揖逊。", 
      "廊庙无为。", 
      "天子亲传万寿卮。", 
      "恩覃湛露。", 
      "和气欢声均海宇。", 
      "嵩岳三呼。", 
      "父子唐虞今古无。"
    ], 
    "rhythmic": "减字木兰花"
  }, 
  {
    "author": "姚述尧2", 
    "paragraphs": [
      "琴堂无事。", 
      "满酌金罍承帝祉。", 
      "乐奏箫韶。", 
      "更与封人共祝尧。", 
      "君王万岁。", 
      "岁岁今朝歌既醉。", 
      "主圣臣贤。", 
      "从此鸿图万万年。"
    ], 
    "rhythmic": "减字木兰花"
  }, 
  {
    "author": "姚述尧2", 
    "paragraphs": [
      "绰约冰姿无语。", 
      "高步广寒深处。", 
      "香露浥檀心，拟到素娥云路。", 
      "仙去。", 
      "仙去。", 
      "莫学朝云暮雨。"
    ], 
    "rhythmic": "如梦令"
  }, 
  {
    "author": "姚述尧2", 
    "paragraphs": [
      "雅淡轻盈如语。", 
      "碧玉枝头娇处。", 
      "钩月衬凌波，仿佛湘江烟路。", 
      "凝伫。", 
      "凝伫。", 
      "不似梨花带雨。"
    ], 
    "rhythmic": "如梦令"
  }, 
  {
    "author": "姚述尧2", 
    "paragraphs": [
      "龙焙初分丹阙。", 
      "玉果轻翻琼屑。", 
      "彩仗挹香风，搅起一瓯春雪。", 
      "清绝。", 
      "清绝。", 
      "更把兽烟频爇。"
    ], 
    "rhythmic": "如梦令"
  }, 
  {
    "author": "姚述尧2", 
    "paragraphs": [
      "潇洒寒林，玉丛遥映松篁底。", 
      "凤簪斜倚。", 
      "笑傲东风里。", 
      "一种幽芳，自有先春意。", 
      "香风细。", 
      "国人争媚。", 
      "不数桃和李。"
    ], 
    "rhythmic": "点绛唇"
  }, 
  {
    "author": "姚述尧2", 
    "paragraphs": [
      "金碧交辉，江陵千树天然富。", 
      "寒林争秀。", 
      "独向霜风後。", 
      "写入冰纨，两两情何厚。", 
      "同携久。", 
      "凉生清画。", 
      "香满佳人手。"
    ], 
    "rhythmic": "点绛唇"
  }, 
  {
    "author": "姚述尧2", 
    "paragraphs": [
      "夜桂飘香，西风淅淅寒窗悄。", 
      "素娥相照。", 
      "倍觉秋光好。", 
      "花本无情，刚被诗情恼。", 
      "知音少。", 
      "为花歌笑。", 
      "醉向花前倒。"
    ], 
    "rhythmic": "点绛唇"
  }, 
  {
    "author": "姚述尧2", 
    "paragraphs": [
      "玉叶金英，倩谁移下蟾宫树。", 
      "香风飘度。", 
      "满院飞黄雨。", 
      "独倚寒林，搜尽高人句。", 
      "关情处。", 
      "素娥无语。", 
      "的皪枝头露。"
    ], 
    "rhythmic": "点绛唇"
  }, 
  {
    "author": "姚述尧2", 
    "paragraphs": [
      "天赋仙姿。", 
      "玉骨冰肌。", 
      "向炎威、独逞芳菲。", 
      "轻盈雅淡，初出香闺。", 
      "是水宫仙，月宫子，汉宫妃。", 
      "清夸檐卜，韵胜酴醾。", 
      "笑江梅、雪里开迟。", 
      "香风轻度，翠叶柔枝。", 
      "与玉郎摘，美人戴，总相宜。"
    ], 
    "rhythmic": "行香子"
  }, 
  {
    "author": "姚述尧2", 
    "paragraphs": [
      "满城风雨近重阳。", 
      "小院更凄凉。", 
      "遥想东篱山色，今年花为谁黄。", 
      "何妨载酒，登高落帽，物外徜徉。", 
      "都把渊明诗思，消磨□□□□。"
    ], 
    "rhythmic": "朝中措"
  }, 
  {
    "author": "姚述尧2", 
    "paragraphs": [
      "秋水莹精神。", 
      "靖节先生太逼真。", 
      "谭麈生风霏玉屑，津津。", 
      "爽气冷然欲浸人。", 
      "一坐尽生春。", 
      "满引琼觞已半醺。", 
      "更把黄花寿彭祖，盈盈。", 
      "数阕新声又遏云。"
    ], 
    "rhythmic": "南乡子"
  }, 
  {
    "author": "姚述尧2", 
    "paragraphs": [
      "珠帘深。", 
      "玉人天上传清音。", 
      "传清音。", 
      "云横新雁，梅落寒林。", 
      "□□□□□□□。", 
      "□□□□□□□。", 
      "□□□。", 
      "谢家庭院，寿酒频斟。"
    ], 
    "rhythmic": "忆秦娥"
  }, 
  {
    "author": "姚述尧2", 
    "paragraphs": [
      "山城寂寞浑无绪，兀坐黄昏。", 
      "多谢东君。", 
      "先遣司花来报春。", 
      "清标自是蓬莱客，冰玉精神。", 
      "独步前村。", 
      "分付仙翁作主人。"
    ], 
    "rhythmic": "丑奴儿・采桑子"
  }, 
  {
    "author": "姚述尧2", 
    "paragraphs": [
      "晓来佳气穿帘幕，郁郁葱葱。", 
      "宝鸭烟浓。", 
      "戏采庭前玉树丛。", 
      "肌肤绰约真仙子，王母宫中。", 
      "欢会曾同。", 
      "笑问蟠桃几度红。"
    ], 
    "rhythmic": "丑奴儿・采桑子"
  }, 
  {
    "author": "姚述尧2", 
    "paragraphs": [
      "春回海角。", 
      "望中佳气连云幕。", 
      "晓来隐隐闻天乐。", 
      "玉女金童，来奉瑶池约。", 
      "东风已破蟠桃萼。", 
      "霞觞荐寿更酬酢。", 
      "香山舞罢宫花落。", 
      "步辇安舆，岁岁同行乐。"
    ], 
    "rhythmic": "醉落魄・一斛珠"
  }, 
  {
    "author": "姚述尧2", 
    "paragraphs": [
      "江村昨夜一枝梅。", 
      "先传春信回。", 
      "非烟非雾下瑶台。", 
      "香风拂面来。", 
      "云幕卷，日华开。", 
      "祥光映上台。", 
      "安舆从此步天街。", 
      "君王赐寿杯。"
    ], 
    "rhythmic": "阮郎归"
  }, 
  {
    "author": "姚述尧2", 
    "paragraphs": [
      "初夏好。", 
      "雨过池塘荷盖小。", 
      "绿阴庭院莺声悄。", 
      "朱帘隐隐笙歌早。", 
      "沈烟袅。", 
      "玉人笑拥金尊倒。"
    ], 
    "rhythmic": "归国谣・归国遥"
  }, 
  {
    "author": "姚述尧2", 
    "paragraphs": [
      "春已去。", 
      "墙外榴花红半吐。", 
      "薰风习习生庭户。", 
      "美人浴罢黄昏暮。", 
      "愁无绪。", 
      "阑干倚遍凭谁诉。"
    ], 
    "rhythmic": "归国谣・归国遥"
  }, 
  {
    "author": "姚述尧2", 
    "paragraphs": [
      "水阁弄清风，黯黯满园肥绿。", 
      "茶罢竹间携手，有佳人如玉。", 
      "渊明三径已催归，名利几时足。", 
      "遥想五云多处，奏南风一曲。"
    ], 
    "rhythmic": "好事近"
  }, 
  {
    "author": "姚述尧2", 
    "paragraphs": [
      "梅子欲黄时，霖雨晚来初歇。", 
      "谁在绿窗深处，把彩丝双结。", 
      "浅斟低唱笑相偎，映一团香雪。", 
      "□指墙头榴火，倩玉郎轻折。"
    ], 
    "rhythmic": "好事近"
  }, 
  {
    "author": "石敦夫", 
    "paragraphs": [
      "窥檐蟾影白，照坐烛花红。"
    ], 
    "rhythmic": "临江仙"
  }, 
  {
    "author": "甄龙友", 
    "paragraphs": [
      "西风新叶堕，南国九秋初。", 
      "周天三百六十五度，片云无。", 
      "上有迢迢河汉，下有滔滔江水，横载洞庭湖。", 
      "一叶放流去，人在浑仪图。", 
      "满虚空，张宝盖，缀明珠。", 
      "玻璃为地，游戏乾象驾坤舆。", 
      "烂醉蓬莱方丈，遍入华严法界，试问夜何如。", 
      "北斗转魁柄，东海欲飞乌。"
    ], 
    "rhythmic": "水调歌头", 
    "tags": [
      "洞庭湖"
    ]
  }, 
  {
    "author": "甄龙友", 
    "paragraphs": [
      "十月小阳春。", 
      "放榜梅花作状元。", 
      "重庆礼成三日後，生贤。", 
      "第一龙飞不偶然。", 
      "劝酒自弹弦。", 
      "更著班衣寿老仙。", 
      "见说海坛沙涨也，明年。", 
      "此夜休嗔我近前。"
    ], 
    "rhythmic": "南乡子"
  }, 
  {
    "author": "甄龙友", 
    "paragraphs": [
      "思远楼前路。", 
      "望平堤、十里湖光，画船无数。", 
      "绿盖盈盈红粉面，叶底荷花解语。", 
      "斗巧结、同心双缕。", 
      "尚有经年离别恨，一丝丝、总是相思处。", 
      "相见也，又重午。", 
      "清江旧事传荆楚。", 
      "叹人情、千载如新，尚沈菰黍。", 
      "且尽尊前今日醉，谁肯独醒吊古。", 
      "泛几盏、菖蒲绿醑。", 
      "两两龙舟争竞渡，奈珠帘、暮卷西山雨。", 
      "看未足，怎归去。"
    ], 
    "rhythmic": "贺新郎"
  }, 
  {
    "author": "甄龙友", 
    "paragraphs": [
      "峨眉仙客。", 
      "四海文章伯。", 
      "来向东坡游戏，人间世、著不得。", 
      "去国谁爱惜。", 
      "在天何处觅。", 
      "但见尊前人唱，前赤壁、後赤壁。"
    ], 
    "rhythmic": "霜天晓角"
  }, 
  {
    "author": "范端臣", 
    "paragraphs": [
      "寻常三五，问今夕何夕，婵娟都胜。", 
      "天豁云收崩浪净，深碧琉璃千顷。", 
      "银汉无声，冰轮直上，桂湿扶疏影。", 
      "纶巾玉麈，庾楼无限清兴。", 
      "谁念江海飘零，不堪回首，惊鹊南枝冷。", 
      "万点苍山何处是，修竹吾庐三径。", 
      "香雾云鬟，清辉玉臂，醉了愁重醒。", 
      "参横斗转，辘轳声断金井。"
    ], 
    "rhythmic": "念奴娇"
  }, 
  {
    "author": "范端臣", 
    "paragraphs": [
      "玉楼绛气，卷霞绡云浪，飞空蟾魄。", 
      "人世江山惊照耀，烟霭鳌峰千尺。", 
      "陆海蓬壶，银葩星晕，点破琉璃碧。", 
      "有人吟笑，紫河香满晴陌。", 
      "况是东府君侯，西清别骑，樽俎开华席。", 
      "迤逦飞轮催杖履，入对青黎仙客。", 
      "襦裤歌谣，升平风露，拼取金莲侧。", 
      "梅花吹动，满城依旧春色。"
    ], 
    "rhythmic": "念奴娇"
  }, 
  {
    "author": "韦能谦", 
    "paragraphs": [
      "风清日晚溪桥路。", 
      "绿暗摇残雨。", 
      "闲亭小立望溪山。", 
      "画出明湖深秀、水云间。", 
      "漫郎疏懒非真吏。", 
      "欲去无深计。", 
      "功名英隽满凌烟。", 
      "省事应须速上、五湖船。"
    ], 
    "rhythmic": "虞美人"
  }, 
  {
    "author": "耿时举", 
    "paragraphs": [
      "露压蔷薇金井栏。", 
      "辘轳声断碧丝乾。", 
      "辽阳无信带围宽。", 
      "花落池塘春梦静，月生帘幕夜香寒。", 
      "闲愁无力凭阑干。"
    ], 
    "rhythmic": "浣溪沙"
  }, 
  {
    "author": "耿时举", 
    "paragraphs": [
      "独鹤山前步药苗。", 
      "青山只隔过溪桥。", 
      "洞宫深处白云飘。", 
      "碧井卧花人寂寞，画廊鸣叶雨潇潇。", 
      "漫题诗句满芭蕉。"
    ], 
    "rhythmic": "浣溪沙"
  }, 
  {
    "author": "耿时举", 
    "paragraphs": [
      "问月杯空，谪仙去、无人重举。", 
      "兰台旧、扁舟乘兴，处留奇语。", 
      "洞府初疑仙骨瘦，樽前尚爱纶巾舞。", 
      "信前身、太白尚何疑，词高古。", 
      "盟後会，偕真侣。", 
      "黄叶渡，丹枫渚。", 
      "道五湖烟浪，胜游溢浦。", 
      "念我神闲鸥样度，似海山共去君应许。", 
      "但只愁、岳牧要人□，撑住。"
    ], 
    "rhythmic": "满江红"
  }, 
  {
    "author": "耿时举", 
    "paragraphs": [
      "暮春清昼。", 
      "政莺啭夏林，棠阴初秀。", 
      "鼓角欢雄，旌旗明灭，宝马又还西骤。", 
      "山水六朝堪画，宫阙千门如绣。", 
      "印悬斗。", 
      "盛元戎小队，花间迎候。", 
      "芳酎。", 
      "为公寿。", 
      "带雨梨花，未用啼红袖。", 
      "玉帐风前，胡床月下，谈笑要清群丑。", 
      "桃叶渡船应在，太白酒楼依旧。", 
      "暂回首。", 
      "看槐班爰立，沙堤成就。"
    ], 
    "rhythmic": "喜迁莺"
  }, 
  {
    "author": "管鉴", 
    "paragraphs": [
      "登高作赋，叹老来笔力，都非年少。", 
      "古观重游秋色里，冷怯西风吹帽。", 
      "千里江山，一时人物，迥出尘埃表。", 
      "危阑同凭，皎然玉树相照。", 
      "惆怅紫菊红萸，年年簪发、应笑人空老。", 
      "北阙西江君赐远，难得一枝来到。", 
      "莫话升沈，且乘闲暇，赢得清尊倒。", 
      "饮酣归暮，浩歌声振林杪。"
    ], 
    "rhythmic": "念奴娇"
  }, 
  {
    "author": "管鉴", 
    "paragraphs": [
      "楚山万叠，怅高情、不比当年嵩少。", 
      "官况全如秋淡薄，枉却尘侵乌帽。", 
      "菊蕊犹青，茱萸未紫，节意凭谁表。", 
      "故园何处，暮云低尽残照。", 
      "追念往昔佳辰，尊前绝唱，未觉徐娘老。", 
      "聚散悲欢回首异，今岁古台谁到。", 
      "藉甚声名，难忘风味，何日重倾倒。", 
      "交情好在，雁书频寄云杪。"
    ], 
    "rhythmic": "念奴娇"
  }, 
  {
    "author": "管鉴", 
    "paragraphs": [
      "寒梢冰破，问何人远寄、江南春色。", 
      "似是天怜为客久，报我春归消息。", 
      "茅舍疏篱，故园开处，两岁关山隔。", 
      "天涯重见，向人风味如昔。", 
      "谁念月底风前，当时青鬓、渐与花颜白。", 
      "不恨一番花阴早，恨把年华虚掷。", 
      "嚼蕊含香，攀条觅句，拼醉禁愁得。", 
      "酒醒还是，梦魂数遍归驿。"
    ], 
    "rhythmic": "念奴娇"
  }, 
  {
    "author": "管鉴", 
    "paragraphs": [
      "两鬟娇小，向尊前、未省修蛾攒碧。", 
      "唱得主人英妙句，气压三江七泽。", 
      "病怯遐征，老添离抱，我是愁堆积。", 
      "故园归梦，等闲吹堕南国。", 
      "况是耐久交情，经年方幸，接从容辞色。", 
      "告别匆匆聊共醉，惜此分阴如璧。", 
      "锦瑟华堂，明朝回望，暮霭迷空隙。", 
      "相思何处，风林月挂纤魄。"
    ], 
    "rhythmic": "念奴娇"
  }, 
  {
    "author": "管鉴", 
    "paragraphs": [
      "小舟横截西江，晓来风静无尘起。", 
      "霜馀日暖，东君见效，梅梢春醉。", 
      "壮观亭高，通幽径远，吸江临水。", 
      "任全抛簿领，携家访古，清泉畔、疏阴里。", 
      "楚蜀江山分处，望神京、三千馀里。", 
      "才高命偶，功名休羡，纷纷馀子。", 
      "强健身心，团栾尊酒，此游须记。", 
      "便他年富贵，园林钟鼓，只如今是。"
    ], 
    "rhythmic": "水龙吟"
  }, 
  {
    "author": "管鉴", 
    "paragraphs": [
      "晓来密雪如筛，望中莹彻还如洗。", 
      "梅花过了，东风未放，满城桃李。", 
      "碎翦琼英，高林低树，巧装匀缀。", 
      "更江山秀发，田畴清润，满眼是、丰年意。", 
      "谁念危楼独倚。", 
      "共飘零、茫茫天外。", 
      "毫端句涩，杯中酒减，欢情难寄。", 
      "天为凄凉，暂时遮尽，黄茅白苇。", 
      "但神州目断，珠宫玉阙，缈三千里。"
    ], 
    "rhythmic": "水龙吟"
  }, 
  {
    "author": "管鉴", 
    "paragraphs": [
      "平生五湖兴，梦想白苹洲。", 
      "只今何处，卷帘波影漾风钩。", 
      "况值晚天新霁，菱叶荷花如拭，香翠拥行舟。", 
      "却为湖山好，牵思绕皇州。", 
      "柳边堤，竹里阁，旧曾游。", 
      "恍然重到，不知身世此淹留。", 
      "且对碧梧修竹，领略好风凉月，大白与重浮。", 
      "欲和凌云赋，佳思苦难酬。"
    ], 
    "rhythmic": "水调歌头"
  }, 
  {
    "author": "管鉴", 
    "paragraphs": [
      "凉意在何许，高柳荫汀洲。", 
      "移船藕花深处，待得月如钩。", 
      "一抹晚山残照，十顷醉红香绿，百柂列琼舟。", 
      "浩歌激苍莽，豪气溢神州。", 
      "泛芙蓉，依绿水，并英游。", 
      "明年此会，可怜独是贾胡留。", 
      "赖有瀛洲仙子，少驻云霄高步，相与慰沈浮。", 
      "富贵傥来尔，有酒且相酬。"
    ], 
    "rhythmic": "水调歌头"
  }, 
  {
    "author": "管鉴", 
    "paragraphs": [
      "秋色浩无际，风露洗晴空。", 
      "登临江山胜处，楼倚最高峰。", 
      "好是夕阳低後，四野暮云齐敛，遮尽远山重。", 
      "城郭参差里，烟树有无中。", 
      "坐间客，才论斗，气如虹。", 
      "挥毫万字，举双白眼送飞鸿。", 
      "莫问梅仙丹灶，休觅山灵蕙帐，追忆采芝翁。", 
      "便草凌云赋，归奏大明宫。"
    ], 
    "rhythmic": "水调歌头"
  }, 
  {
    "author": "管鉴", 
    "paragraphs": [
      "一雨洗烦溽，天气爽如秋。", 
      "江山佳处，眼明重见旧交游。", 
      "去国三千馀里，俯视朝宗一水，共笑此生浮。", 
      "幸我扁舟具，归欲问菟裘。", 
      "叹君才，方进用，岂容休。", 
      "銮坡凤沼，情知不为蜀人留。", 
      "便恐升沈各异，後日相逢无处，别语易成愁。", 
      "记取平安使，时访荻花洲。"
    ], 
    "rhythmic": "水调歌头"
  }, 
  {
    "author": "管鉴", 
    "paragraphs": [
      "南雪不到地，今雪瑞非常。", 
      "堆檐平砌，晚来风定转飞扬。", 
      "浩荡乾坤无际，洗尽蛮烟瘴雾，和气遍遐荒。", 
      "满眼丰年意，民共乐时康。", 
      "倚琼楼，临玉树，举瑶觞。", 
      "高吟低唱，从他减尽少年狂。", 
      "且趁明年春好，整顿雨犁风箬，归去老农桑。", 
      "唤起江南梦，先到水云乡。"
    ], 
    "rhythmic": "水调歌头"
  }, 
  {
    "author": "管鉴", 
    "paragraphs": [
      "举俗爱重九，秋至不须悲。", 
      "登临昔贤胜地，空愧主人谁。", 
      "滚滚长江不尽，叠叠青山无数，千载揖高姿。", 
      "况有贤宾客，同醉此佳时。", 
      "坐间菊，青作袂，玉为肌。", 
      "香英泛酒，风流绝胜酌酴醾。", 
      "莫话龙山高会，只作东篱幽想，应有故人思。", 
      "北望江南路，回首暮云披。"
    ], 
    "rhythmic": "水调歌头", 
    "tags": [
      "长江"
    ]
  }, 
  {
    "author": "管鉴", 
    "paragraphs": [
      "举俗爱重九，我辈更锺情。", 
      "良辰好景，赏心乐事古难并。", 
      "正是朝廷闲暇，四序均调玉烛，一路庆丰登。", 
      "况值循良守，酒与政俱成。", 
      "倚危亭，持玉，泛金英。", 
      "风高日淡，一天秋色共澄清。", 
      "指点云间岳镇，寿与两宫齐久，天地永成平。", 
      "岁岁同民乐，持此报君恩。"
    ], 
    "rhythmic": "水调歌头"
  }, 
  {
    "author": "管鉴", 
    "paragraphs": [
      "百罚深杯，都不记、归来时节。", 
      "仿佛听、重城更鼓，催成离缺。", 
      "江上愁心山敛翠，津头夜色沙如雪。", 
      "渐中年、怀抱更深交，难为别。", 
      "歌声缓，行云歇。", 
      "尊酒散，香尘灭。", 
      "想来宵何处，乱山明月。", 
      "得意春风群玉府，第名早晚黄金阙。", 
      "但相思、莫遣雁来时，音书绝。"
    ], 
    "rhythmic": "满江红"
  }, 
  {
    "author": "管鉴", 
    "paragraphs": [
      "去岁兹辰，记称寿、曾陪燕席。", 
      "明朝更、屈公扶醉，相过为客。", 
      "间世生贤元自异，偶然先後欢连日。", 
      "怅如今、五岭望三湘，云霄隔。", 
      "松鹤算，璋德。", 
      "廊庙器，神仙格。", 
      "想尊前仍唱，雪中晴色。", 
      "公上清都调鼎鼐，我归旧隐寻泉石。", 
      "愿年年、东阁燕嘉宾，常相忆。"
    ], 
    "rhythmic": "满江红"
  }, 
  {
    "author": "管鉴", 
    "paragraphs": [
      "十日狂风，都断送、杏花红去。", 
      "却是有、海棠枝上，一分春住。", 
      "桃叶桃根浑未觉，樱桃杨柳成轻负。", 
      "强尊前、抖擞旧精神，谁能许。", 
      "时不再，欢难屡。", 
      "心未老，杯频举。", 
      "尚不妨领略，登临佳处。", 
      "山接武陵馀胜气，江吞大别仍东注。", 
      "叹圣贤、功业与江山，无今古。"
    ], 
    "rhythmic": "满江红"
  }, 
  {
    "author": "管鉴", 
    "paragraphs": [
      "悠然堂上，山色浑如画。", 
      "堂下梅花未多谢。", 
      "向小亭、留客处，晴雪初飞，香四面，不比茅檐低亚。", 
      "绿窗帘尽卷，吹到眉心，点缀新妆称闲雅。", 
      "缓歌喉、馀舞态，云遏风回，须信道、欲买青春无价。", 
      "任匆匆、归去酒醒时，镇梦绕琼梢，月寒清夜。"
    ], 
    "rhythmic": "洞仙歌"
  }, 
  {
    "author": "管鉴", 
    "paragraphs": [
      "化工妙手，惯与花为主。", 
      "忍便摧残任风雨。", 
      "翦姚黄、移魏紫，齐集梁园，春艳艳，何必尊前解语。", 
      "绣屏深照影，帘密收香，夜久寒生费调护。", 
      "宝杯翻、银烛烂，客醉忘归，共惜此、芳菲难遇。", 
      "看明年、紫禁绕莺花，谩相望、春风五云深处。"
    ], 
    "rhythmic": "洞仙歌"
  }, 
  {
    "author": "管鉴", 
    "paragraphs": [
      "潜藩报政，玉座勤深眷。", 
      "假节上青霄，正霜风、轻寒翦翦。", 
      "天香怀袖，凝燕得从容，占喜色，送新声，潋滟金荷满。", 
      "趣装入相，盛事应重见。", 
      "尽待苦留连，怕九重、兴思见晚。", 
      "休文未老，金带称围腰，丹禁密，凤池深，不但长安远。"
    ], 
    "rhythmic": "蓦山溪"
  }, 
  {
    "author": "管鉴", 
    "paragraphs": [
      "老来生日，渐觉心情懒。", 
      "卯酒带春酲，更昨来、东风已转。", 
      "衰颜易改，不用看传神，欢意浅，酒肠悭，孤负深深劝。", 
      "浮云富贵，本自无心羡。", 
      "金带便围腰，也应似、休文瘦减。", 
      "君恩未报，何日赋归欤，三径乐，五湖游，趁取身强健。"
    ], 
    "rhythmic": "蓦山溪"
  }, 
  {
    "author": "管鉴", 
    "paragraphs": [
      "楼倚云屏江泻镜。", 
      "尊俎风流，地与人俱胜。", 
      "酒力易消风力劲。", 
      "归时城郭烟生瞑。", 
      "幕府俊游常许并。", 
      "可惜佳辰，独阻登临兴。", 
      "妙语流传空叹咏。", 
      "一时珠玉交相映。"
    ], 
    "rhythmic": "蝶恋花"
  }, 
  {
    "author": "管鉴", 
    "paragraphs": [
      "秋入华堂一味清。", 
      "四山环碧眼双明。", 
      "欲送主人天上去。", 
      "无绪。", 
      "一尊已带别离情。", 
      "洞府桃花常许见。", 
      "□□。", 
      "为谁特地惜娉婷。", 
      "祗待明年春醉里。", 
      "偎倚。", 
      "耳边听唤状元声。"
    ], 
    "rhythmic": "定风波"
  }, 
  {
    "author": "管鉴", 
    "paragraphs": [
      "杨柳梢头月未残。", 
      "杏花开尽却春寒。", 
      "宾鸿社燕寻常别，渭北江东别更难。", 
      "尊欲尽，夜将阑。", 
      "明朝马首便长安。", 
      "悬知不作人间住，归去春风玉笋班。"
    ], 
    "rhythmic": "鹧鸪天"
  }, 
  {
    "author": "管鉴", 
    "paragraphs": [
      "山色初晴翠拂云。", 
      "画桥流水碧粼粼。", 
      "一尊不尽登临兴，归及西湖二月春。", 
      "班缀旧，诏除新。", 
      "稳看腾踏上星辰。", 
      "回头却望尘凡处，应记尘凡有故人。"
    ], 
    "rhythmic": "鹧鸪天", 
    "tags": [
      "西湖"
    ]
  }, 
  {
    "author": "管鉴", 
    "paragraphs": [
      "前日新冬举寿觞。", 
      "今朝喜色又非常。", 
      "一阳生後逢生日，日渐舒长寿更长。", 
      "移晚宴，庆新堂。", 
      "堂前高竹早梅芳。", 
      "年年一为梅花醉，醉到千回鬓未霜。"
    ], 
    "rhythmic": "鹧鸪天"
  }, 
  {
    "author": "管鉴", 
    "paragraphs": [
      "富贵楼台玉琢成。", 
      "更移玉节下西清。", 
      "才高不数梅花赋，笑拈琼苞泛寿觥。", 
      "莲幕静，宝香凝。", 
      "春风和气自然生。", 
      "要知他日调元手，看取今朝雪里情。"
    ], 
    "rhythmic": "鹧鸪天"
  }, 
  {
    "author": "管鉴", 
    "paragraphs": [
      "燕寝香中锦帐郎。", 
      "二年和气蔼蒸湘。", 
      "鬓间不减当年绿，眉上新添一点黄。", 
      "徵诏近，寿筵长。", 
      "乍晴人意喜非常。", 
      "燕莺休苦留春住，归趁薰风殿阁凉。"
    ], 
    "rhythmic": "鹧鸪天"
  }, 
  {
    "author": "管鉴", 
    "paragraphs": [
      "十年班缀近彤庭。", 
      "一笑下霓旌。", 
      "好是平分风月，新秋特地凉生。", 
      "华堂燕喜，流霞觞满，彩戏衣轻。", 
      "要识他年荣贵，从来玉润冰清。"
    ], 
    "rhythmic": "朝中措"
  }, 
  {
    "author": "管鉴", 
    "paragraphs": [
      "暖风帘幕卷春阴。", 
      "歌吹画堂深。", 
      "云袖纤纤捧玉，霞觞滟滟浮金。", 
      "佳辰恨我，空传善颂，阻缀朋簪。", 
      "莫笑海滨乡味，尊前会有知音。"
    ], 
    "rhythmic": "朝中措"
  }, 
  {
    "author": "管鉴", 
    "paragraphs": [
      "清江绕舍竹成阴。", 
      "秋日共登临。", 
      "地与主人俱胜，情如酒盏方深。", 
      "故园何处，时因望眼，聊寄归心。", 
      "抖擞一襟凉韵，不教簿领尘侵。"
    ], 
    "rhythmic": "朝中措"
  }, 
  {
    "author": "管鉴", 
    "paragraphs": [
      "一年春事到酴。", 
      "何处更花开。", 
      "莫趁垂杨飞絮，且随红药翻阶。", 
      "倦游老矣，肯因名宦，孤负衔杯。", 
      "寄语故园桃李，明年留待归来。"
    ], 
    "rhythmic": "朝中措"
  }, 
  {
    "author": "管鉴", 
    "paragraphs": [
      "神仙堕谪。", 
      "天为赋与，经纶才识。", 
      "盖代声名，宗英惟向，翰林颂白。", 
      "黄堂一笑留客。", 
      "算此处、淹留未得。", 
      "且对清尊，高谈风月，厌厌今夕。"
    ], 
    "rhythmic": "柳梢青"
  }, 
  {
    "author": "管鉴", 
    "paragraphs": [
      "澹云微月。", 
      "又是一年，新秋佳节。", 
      "天上欢期，人间何事，翻成离别。", 
      "清尊欲醉还歇。", 
      "怕饮散、匆匆话别。", 
      "若是经年，得回相见，甘心愁绝。"
    ], 
    "rhythmic": "柳梢青"
  }, 
  {
    "author": "管鉴", 
    "paragraphs": [
      "风扫暮云空，依旧四山环碧。", 
      "珍重主人清意，放梅梢春色。", 
      "靓妆清唱两无尘，莲步绣鞋窄。", 
      "莫怪十分沈醉，为教人消得。"
    ], 
    "rhythmic": "好事近"
  }, 
  {
    "author": "管鉴", 
    "paragraphs": [
      "列炬照梅花，仰看满空春雪。", 
      "翠幕沈沈天净，挂一钩新月。", 
      "微风不动暖光融，金杯堕琼屑。", 
      "仿佛暗香吹梦，醉广寒宫阙。"
    ], 
    "rhythmic": "好事近"
  }, 
  {
    "author": "管鉴", 
    "paragraphs": [
      "鸳瓦晓霜浓，酒力渐消寒力。", 
      "好是一堂和气，胜十分春色。", 
      "髯翁笑领彩衣郎，同祝寿千百。", 
      "看取明年欢宴，更强如今日。"
    ], 
    "rhythmic": "好事近"
  }, 
  {
    "author": "管鉴", 
    "paragraphs": [
      "楚观落成初，还是诏书催发。", 
      "却似爱山堂上，拜新除时节。", 
      "要知君自栋梁材，开藩暂南越。", 
      "早建明堂一柱，去扶持天阙。"
    ], 
    "rhythmic": "好事近"
  }, 
  {
    "author": "管鉴", 
    "paragraphs": [
      "寿芽初长香英嫩。", 
      "拾翠芳洲春近。", 
      "倩笑脸霞羞褪。", 
      "真个都风韵。", 
      "垂鬟小舞么歌趁。", 
      "莺语绿杨娇困。", 
      "多少旧愁新恨。", 
      "一醉浑消尽。"
    ], 
    "rhythmic": "桃源忆故人"
  }, 
  {
    "author": "管鉴", 
    "paragraphs": [
      "小园日日狂风雨。", 
      "几阵桃花红去。", 
      "惟有绿窗朱户。", 
      "春色常如许。", 
      "歌声屡唤飞云驻。", 
      "销得行人且住。", 
      "倒尽玉壶春露。", 
      "醉到无愁处。"
    ], 
    "rhythmic": "桃源忆故人"
  }, 
  {
    "author": "管鉴", 
    "paragraphs": [
      "今日云山堂上客。", 
      "明朝真个云山隔。", 
      "人不似行云。", 
      "相随长短亭。", 
      "堂空歌韵响。", 
      "清切缘云上。", 
      "留住莫教飞。", 
      "怕如人别离。"
    ], 
    "rhythmic": "菩萨蛮"
  }, 
  {
    "author": "管鉴", 
    "paragraphs": [
      "金殿晨趋玉佩苍。", 
      "君才久合侍龙章。", 
      "花砖学士紫薇郎。", 
      "小试一麾行促诏，暂留千骑且飞觞。", 
      "夜堂歌暖借春光。"
    ], 
    "rhythmic": "浣溪沙"
  }, 
  {
    "author": "管鉴", 
    "paragraphs": [
      "李花开雪满空。", 
      "缟裙香袂俨春容。", 
      "靓妆一笑喜相逢。", 
      "拟倩清歌留白日，且扶残醉东风。", 
      "好迟留处却匆匆。"
    ], 
    "rhythmic": "浣溪沙"
  }, 
  {
    "author": "管鉴", 
    "paragraphs": [
      "十里狂风特地晴。", 
      "天工著意送行人。", 
      "负他桃李十分春。", 
      "杜宇已催归思乱，啼莺休惹客愁新。", 
      "晚风溪路净无尘。"
    ], 
    "rhythmic": "浣溪沙"
  }, 
  {
    "author": "管鉴", 
    "paragraphs": [
      "小小梅花巧耐寒。", 
      "曛曛晴日醉醒间。", 
      "茶瓯金缕鹧鸪斑。", 
      "三寿作朋须共醉，一杯留客未应悭。", 
      "酒肠如海寿如山。"
    ], 
    "rhythmic": "浣溪沙"
  }, 
  {
    "author": "管鉴", 
    "paragraphs": [
      "春阴漠漠。", 
      "海棠花底东风恶。", 
      "人情不似春情薄。", 
      "守定花枝，不放花零落。", 
      "绿尊细细供春酌。", 
      "酒醒无奈愁如昨。", 
      "殷勤待与东风约。", 
      "莫苦吹花，何似吹愁却。"
    ], 
    "rhythmic": "醉落魄・一斛珠"
  }, 
  {
    "author": "管鉴", 
    "paragraphs": [
      "春愁无力。", 
      "酴醾娇软难禁摘。", 
      "风流彻骨香无敌。", 
      "积玉团珠，明月夜同色。", 
      "花时易失欢难得。", 
      "尊前半是将行客。", 
      "为花一醉何须惜。", 
      "明岁花时，何处谩相忆。"
    ], 
    "rhythmic": "醉落魄・一斛珠"
  }, 
  {
    "author": "管鉴", 
    "paragraphs": [
      "寒欺酒力。", 
      "一番风雨花如摘。", 
      "酴醾不与群花敌。", 
      "笑吐清香，独自殿春色。", 
      "春愁惟酒消除得。", 
      "何妨常满坐中客。", 
      "因花更把光阴惜。", 
      "莫待春归，空对花梢忆。"
    ], 
    "rhythmic": "醉落魄・一斛珠"
  }, 
  {
    "author": "管鉴", 
    "paragraphs": [
      "碧云暮合。", 
      "不教预赏中秋月。", 
      "凉生楚观风初歇。", 
      "山影沈沈，相对两奇绝。", 
      "湘人怅望黄金节。", 
      "只愁酒散仙舟发。", 
      "凭谁为与姮娥说。", 
      "明夜虽圆，空照人离别。"
    ], 
    "rhythmic": "醉落魄・一斛珠"
  }, 
  {
    "author": "管鉴", 
    "paragraphs": [
      "天教百媚生，赋得多情怨。", 
      "背整玉搔头，宽了黄金钏。", 
      "情随歌意深，故故回娇眄。", 
      "不是不相知，只为难相见。"
    ], 
    "rhythmic": "生查子"
  }, 
  {
    "author": "管鉴", 
    "paragraphs": [
      "一枝繁杏千红蕊。", 
      "笑东风里。", 
      "恰如歌院晓妆迟。", 
      "簇簇娇娆同步、出深闺。", 
      "风流莲幕莺花主。", 
      "持送花深处。", 
      "花多莫便著情偏。", 
      "一一淡匀深注、总堪怜。"
    ], 
    "rhythmic": "虞美人"
  }, 
  {
    "author": "管鉴", 
    "paragraphs": [
      "海棠花下春风里。", 
      "曾拼千场醉。", 
      "如今老去谩情多。", 
      "步绕芳丛无力、奈春何。", 
      "蜀乡不远长安远。", 
      "相向空肠断。", 
      "不如携客过西楼。", 
      "却是江山如画、可消忧。"
    ], 
    "rhythmic": "虞美人"
  }, 
  {
    "author": "管鉴", 
    "paragraphs": [
      "昨日武陵溪上雪，今朝特地开晴。", 
      "故留佳景付行人。", 
      "琼田千顷熟，琪树万株春。", 
      "好是长松飘坠屑，天花时下缤纷。", 
      "桃源何处更寻真。", 
      "腰悬明月佩，直访玉华君。"
    ], 
    "rhythmic": "临江仙"
  }, 
  {
    "author": "管鉴", 
    "paragraphs": [
      "三月更当三十日，留春不住春归。", 
      "问春还有再来时。", 
      "腊前梅蕊破，相见未为迟。", 
      "不似人生无定据，匆匆聚散难期。", 
      "水遥山远谩相思。", 
      "情知难舍弃，何似莫分飞。"
    ], 
    "rhythmic": "临江仙"
  }, 
  {
    "author": "管鉴", 
    "paragraphs": [
      "未春先暖。", 
      "天与梅花便。", 
      "点检枝头开已遍。", 
      "一一檀心粉面。", 
      "巡檐索笑题诗。", 
      "老怀不似当时。", 
      "犹有惜花心在，等闲羌管休吹。"
    ], 
    "rhythmic": "清平乐"
  }, 
  {
    "author": "管鉴", 
    "paragraphs": [
      "酒困诗慵，一春拚被花枝恼。", 
      "艳妆浓笑。", 
      "那更花中好。", 
      "不著清尊，持底宽愁抱。", 
      "须颠倒。", 
      "晚风如扫。", 
      "忍见枝头少。"
    ], 
    "rhythmic": "点绛唇"
  }, 
  {
    "author": "管鉴", 
    "paragraphs": [
      "去岁今朝，海棠桃杏开都遍。", 
      "今年花晚。", 
      "不恨春情浅。", 
      "旋旋花开，图得春长远。", 
      "且留恋。", 
      "爱花心眼。", 
      "常与花为伴。"
    ], 
    "rhythmic": "点绛唇"
  }, 
  {
    "author": "管鉴", 
    "paragraphs": [
      "春色十分。", 
      "付与海棠枝上满。", 
      "清尊我亦十分倾。", 
      "未忘情。", 
      "阳春一曲唤愁醒。", 
      "可惜无人歌此曲，须君别院恼春酲。", 
      "绕梁声。"
    ], 
    "rhythmic": "酒泉子"
  }, 
  {
    "author": "管鉴", 
    "paragraphs": [
      "清夜将分。", 
      "有酒为谁花下满，相逢轩盖暂时倾。", 
      "故人情。", 
      "海棠欲睡照教醒。", 
      "烛影花光浑似锦，伴君佳句解人酲。", 
      "恨无声。"
    ], 
    "rhythmic": "酒泉子"
  }, 
  {
    "author": "管鉴", 
    "paragraphs": [
      "相逢何处梅花好。", 
      "深院宇、笙歌绕。", 
      "春入候门长不老。", 
      "罗帏秀幕，护香藏粉，却许行人到。", 
      "遏云清唱倾城笑。", 
      "玉面花光互相照。", 
      "银烛频更尊屡倒。", 
      "明年应是，对花相忆，君已班清要。"
    ], 
    "rhythmic": "青玉案"
  }, 
  {
    "author": "管鉴", 
    "paragraphs": [
      "浅寒天气雨催冬。", 
      "梅梢糁嫩红。", 
      "天教来寿黑头公。", 
      "和羹信已通。", 
      "斟滟滟，劝重重。", 
      "新篘琥珀浓。", 
      "他年赐酒拆黄封。", 
      "还思此会同。"
    ], 
    "rhythmic": "阮郎归"
  }, 
  {
    "author": "管鉴", 
    "paragraphs": [
      "乱花飞絮。", 
      "却是一年春好处。", 
      "留住韶光。", 
      "共醉蓬莱日月长。", 
      "翻阶红药。", 
      "天上东风传近约。", 
      "绿遍庭槐。", 
      "看取除书一并来。"
    ], 
    "rhythmic": "木兰花・玉楼春"
  }, 
  {
    "author": "管鉴", 
    "paragraphs": [
      "夜雨落花满地，晓风飞絮连天。", 
      "苦无春恨可萦牵。", 
      "只数年华暗换。", 
      "生意惟添白发，化工不染朱颜。", 
      "老来愈觉欠清闲。", 
      "梦想故园春晚。"
    ], 
    "rhythmic": "西江月"
  }, 
  {
    "author": "管鉴", 
    "paragraphs": [
      "好个今年生日，满堂儿女团栾。", 
      "歌声不似笑声喧。", 
      "满捧金杯争劝。", 
      "富贵功名任运，佳辰乐事随缘。", 
      "白头相守愿年年。", 
      "只恁尊前长健。"
    ], 
    "rhythmic": "西江月"
  }, 
  {
    "author": "管鉴", 
    "paragraphs": [
      "中秋重九，等闲虚过，多病全疏酒盏。", 
      "初寒时候试新醅，正好为、霜螯持满。", 
      "诗情未减，酒肠宽在，且趁尊前强健。", 
      "百年三万六千场，试屈指、如今过半。"
    ], 
    "rhythmic": "鹊桥仙"
  }, 
  {
    "author": "管鉴", 
    "paragraphs": [
      "东皋圃隐，木犀开後，香遍江东十里。", 
      "因香招我渡江来，悄不记、重阳青蕊。", 
      "人生行乐，宦游佳处，闲健莫辞清醉。", 
      "不寒不暖不阴晴，正是好登临天气。"
    ], 
    "rhythmic": "鹊桥仙"
  }, 
  {
    "author": "管鉴", 
    "paragraphs": [
      "中秋过了，重阳将近，正是一年佳处。", 
      "枨黄橘绿总寻常，看丹桂、馀香再吐。", 
      "胸中星斗，笔端风雨，定约蟾宫高步。", 
      "赐袍归带御炉薰，共岁岁、斑衣戏舞。"
    ], 
    "rhythmic": "鹊桥仙"
  }, 
  {
    "author": "管鉴", 
    "paragraphs": [
      "檐外雪纷纷。", 
      "雾阁云窗气自温。", 
      "谩道使台霜样峻，情亲。", 
      "引到壶中别有春。", 
      "尊酒负殷勤。", 
      "病减杯中量几分。", 
      "十五年间无限事，休论。", 
      "说与梅花解笑人。"
    ], 
    "rhythmic": "南乡子"
  }, 
  {
    "author": "管鉴", 
    "paragraphs": [
      "江上青山无数。", 
      "绿阴深处。", 
      "夕阳犹在系扁舟，为佳景、留人住。", 
      "已办一蓑归去。", 
      "江南烟雨。", 
      "有情鸥鹭莫惊飞，便相约、长为侣。"
    ], 
    "rhythmic": "玉连环・解连环"
  }, 
  {
    "author": "吴儆", 
    "paragraphs": [
      "凉生秋早，正梧桐院落，风清月白。", 
      "帘卷香凝人笑喜，应是瀛洲仙谪。", 
      "云绕画梁，花明彩服，中有人华发。", 
      "恩袍蓝绿，高年况已逾百。", 
      "最是有子宜家，兰阶方竞，珠履延佳客。", 
      "好唤凌波来洛浦，醉促霓裳仙拍。", 
      "玉井开莲，金茎承露，莫惜金尊侧。", 
      "试占弧兆，祥光已映南极。"
    ], 
    "rhythmic": "念奴娇"
  }, 
  {
    "author": "吴儆", 
    "paragraphs": [
      "清晨早起，小阁遥山翠。", 
      "面整冠巾，问寝罢、安排菽水。", 
      "随家丰俭，不羡五侯鲭，软煮肉，熟炊粳，适意为甘旨。", 
      "中庭散步，一盏云涛细。", 
      "迤逦竹洲中，坐息与、行歌随意。", 
      "逡巡酒熟，呼唤社中人，花下石，水边亭，醉便颓然睡。"
    ], 
    "rhythmic": "蓦山溪"
  }, 
  {
    "author": "吴儆", 
    "paragraphs": [
      "宿雨滋兰，轻风飐柳，新来随处和融。", 
      "幽兰曲径，花气巧相通。", 
      "燕子才飞又语，带芹泥、时点芳丛。", 
      "微中酒，日长睡起，心事在眉峰。", 
      "年年，春好处，联镳荡桨，拾翠挪红。", 
      "任金貂醉脱，不放杯空。", 
      "谁信风流一别，当时事、已逐飞鸿。", 
      "云山晚，阑干罢倚，烟寺起疏钟。"
    ], 
    "rhythmic": "满庭芳"
  }, 
  {
    "author": "吴儆", 
    "paragraphs": [
      "水满池塘，莺啼杨柳，燕忙知为泥融。", 
      "桃花流水，竹外小桥通。", 
      "又是一春憔悴，摘残英、绕遍芳丛。", 
      "长安远，平芜尽处，叠叠但云峰。", 
      "西湖，行乐处，牙樯漾鹢，锦帐翻红。", 
      "想年时桃李，应已成空。", 
      "欲写相思寄与，云天阔、难觅征鸿。", 
      "空凝想，时时残梦，依约上阳钟。"
    ], 
    "rhythmic": "满庭芳", 
    "tags": [
      "西湖"
    ]
  }, 
  {
    "author": "吴儆", 
    "paragraphs": [
      "银屏一夜金风细。", 
      "便作中秋意。", 
      "碧天如水月如眉。", 
      "已有征鸿摩月、向南飞。", 
      "金尊满酌蟾宫客。", 
      "莫促阳关拍。", 
      "须知丹桂擅秋天。", 
      "千里婵娟指日、十分圆。"
    ], 
    "rhythmic": "虞美人"
  }, 
  {
    "author": "吴儆", 
    "paragraphs": [
      "飞桥驾鹊天津阔。", 
      "云驭看看发。", 
      "相思惟恨不相逢。", 
      "及至相逢还是、去匆匆。", 
      "垂丝插竹真堪笑。", 
      "欲乞天孙巧。", 
      "天孙多巧漫多愁。", 
      "巧得千般争解、劝郎留。"
    ], 
    "rhythmic": "虞美人"
  }, 
  {
    "author": "吴儆", 
    "paragraphs": [
      "双眸翦水团香雪。", 
      "云际看新月。", 
      "生绡笼粉倚窗纱。", 
      "全似瑶池疏影、浸梅花。", 
      "金翘翠靥双蛾浅。", 
      "敛袂低歌扇。", 
      "羞红腻脸语声低。", 
      "想见流苏帐掩、烛明时。"
    ], 
    "rhythmic": "虞美人"
  }, 
  {
    "author": "吴儆", 
    "paragraphs": [
      "竹里全无暑气，溪边长有清风。", 
      "荷花落日照酣红。", 
      "雨过遥山翠重。", 
      "老作宫祠散汉，本来田舍村翁。", 
      "腰缠三万禄千锺。", 
      "也是一场春梦。"
    ], 
    "rhythmic": "西江月"
  }, 
  {
    "author": "吴儆", 
    "paragraphs": [
      "十里青山溯碧流。", 
      "夕阳沙晚片帆收。", 
      "重重烟树出层楼。", 
      "人去人来芳草渡，鸥飞鸥没白苹洲。", 
      "碧梧翠竹记曾游。"
    ], 
    "rhythmic": "浣溪沙"
  }, 
  {
    "author": "吴儆", 
    "paragraphs": [
      "歙浦钱塘一水通。", 
      "闲云如幕碧重重。", 
      "吴山应在碧云东。", 
      "无力海棠风淡漾，困眠宫柳日葱茏。", 
      "眼前春色为谁浓。"
    ], 
    "rhythmic": "浣溪沙"
  }, 
  {
    "author": "吴儆", 
    "paragraphs": [
      "画楯朱栏绕碧山。", 
      "平湖徙倚水云宽。", 
      "人家杨柳带汀湾。", 
      "目力已随飞鸟尽，机心还逐白鸥闲。", 
      "萧萧微雨晚来寒。"
    ], 
    "rhythmic": "浣溪沙"
  }, 
  {
    "author": "吴儆", 
    "paragraphs": [
      "寒日孤城特地红。", 
      "瘦藤扶我上西风。", 
      "一川平远画图中。", 
      "江海一身真客燕，云天万里看归鸿。", 
      "吴山应在白云东。"
    ], 
    "rhythmic": "浣溪沙"
  }, 
  {
    "author": "吴儆", 
    "paragraphs": [
      "秋到郊原日夜凉。", 
      "黍禾高下已垂黄。", 
      "荷花犹有晚来香。", 
      "天上佳期称七夕，人间好景是秋光。", 
      "竹洲有月可徜徉。"
    ], 
    "rhythmic": "浣溪沙"
  }, 
  {
    "author": "吴儆", 
    "paragraphs": [
      "风入枯藜衣袂凉。", 
      "江枫园柳半青黄。", 
      "洗车飞雨带天香。", 
      "世事一场真大梦，宦情都薄似秋光。", 
      "竹洲有酒可徜徉。"
    ], 
    "rhythmic": "浣溪沙"
  }, 
  {
    "author": "吴儆", 
    "paragraphs": [
      "斜阳波底湿微红。", 
      "朱栏翠袖倚轻风。", 
      "平平山色有无中。", 
      "俯首微官真自缚，高飞远举羡冥鸿。", 
      "何时一艇大江东。"
    ], 
    "rhythmic": "浣溪沙"
  }, 
  {
    "author": "吴儆", 
    "paragraphs": [
      "茅舍疏离出素英。", 
      "临风照水眩精神。", 
      "娟娟新月又黄昏。", 
      "削约寒枝香未透，细看频嗅独消魂。", 
      "为谁消瘦不禁春。"
    ], 
    "rhythmic": "浣溪沙"
  }, 
  {
    "author": "吴儆", 
    "paragraphs": [
      "碧梧秋老。", 
      "满地琅玕纷不扫。", 
      "门掩黄昏。", 
      "惟有年时月照人。", 
      "凄凉满眼。", 
      "肯作六年灯火伴。", 
      "莫说凄凉。", 
      "来岁如今天一方。"
    ], 
    "rhythmic": "减字木兰花"
  }, 
  {
    "author": "吴儆", 
    "paragraphs": [
      "思君欲老。", 
      "一榻尘生谁与扫。", 
      "禄仰晨昏。", 
      "同是迟迟去鲁人。", 
      "行当洗眼。", 
      "看子青藜来夜伴。", 
      "莫变炎凉。", 
      "斩马还须请上方。"
    ], 
    "rhythmic": "减字木兰花"
  }, 
  {
    "author": "吴儆", 
    "paragraphs": [
      "少陵未老。", 
      "曾把千人军独扫。", 
      "发白眵昏。", 
      "却作天涯流落人。", 
      "只堪合眼。", 
      "夜直谁能潜入伴。", 
      "斗酒西凉。", 
      "何似卑栖且远方。"
    ], 
    "rhythmic": "减字木兰花"
  }, 
  {
    "author": "吴儆", 
    "paragraphs": [
      "此身已老。", 
      "三径都荒长却扫。", 
      "面目尘昏。", 
      "怕著朝章揖贵人。", 
      "难瞒明眼。", 
      "只有青山堪作伴。", 
      "触事心凉。", 
      "无病何劳更觅方。"
    ], 
    "rhythmic": "减字木兰花"
  }, 
  {
    "author": "吴儆", 
    "paragraphs": [
      "东风着意，正群芳未放，蟠桃初缀。", 
      "王母当年亲手种，来作人间上瑞。", 
      "婺女星躔，金华福地，聊驻千千岁。", 
      "恰才八十，百分未及一二。", 
      "况是间生英贤，名高日月，未说文昌贵。", 
      "今日凝香称寿斝，来岁衮衣当发。", 
      "黄贴天香，太白珍膳，押赐传中旨。", 
      "戏拈金果，宫娥应是争取。"
    ], 
    "rhythmic": "念奴娇"
  }, 
  {
    "author": "吴儆", 
    "paragraphs": [
      "延州积庆，到如今千载，芳传遗绪。", 
      "世袭簪缨来旧治，依约棠阴如故。", 
      "百里休声，三年遗爱，若迹高今古。", 
      "邑人尽道，郎君福过渠父。", 
      "州县岂久徒劳，汉家密令，须作三公去。", 
      "今入花城称寿处，他日荣归禁路。", 
      "黄贴天有，上尊名酒，押赐传天语。", 
      "朱颜绿鬓，腰黄绸蹙金缕。"
    ], 
    "rhythmic": "念奴娇"
  }, 
  {
    "author": "吴儆", 
    "paragraphs": [
      "相逢恨晚，人谁道、早有轻离轻折。", 
      "不是无情，都只为、离合因缘难测。", 
      "秋去云鸿，春深花絮，风雨随南北。", 
      "絮飞鸿散，问谁解舀得得。", 
      "君自举远高飞，知他此去、萍梗何时息。", 
      "雅阁幽窗欢笑处，回首翻成陈迹。", 
      "小楷缄题，细行针线，一一重收拾。", 
      "风花雪月，此生长是思忆。"
    ], 
    "rhythmic": "念奴娇"
  }, 
  {
    "author": "吴儆", 
    "paragraphs": [
      "山色不随春老，竹枝长向人新。", 
      "桃蹊李径已成阴。", 
      "深院莺啼人静。", 
      "尘世白驹过隙，人情苍狗浮云。", 
      "不须计较谩劳神。", 
      "且恁随缘任运。"
    ], 
    "rhythmic": "西江月"
  }, 
  {
    "author": "吴儆", 
    "paragraphs": [
      "暖日和风并马蹄。", 
      "畦秧陇麦绿新齐。", 
      "人家桑柘午阴迷。", 
      "山色解随春意远，残阳还傍远山低。", 
      "晚风归路杜鹃啼。"
    ], 
    "rhythmic": "浣溪沙"
  }, 
  {
    "author": "吴儆", 
    "paragraphs": [
      "帘额风微紫燕通。", 
      "楼头柳暗碧云重。", 
      "玉人争劝玉西东。", 
      "醉拥雕鞍金蹀躞，夜归花院玉葱茏。", 
      "归心何事与山浓。"
    ], 
    "rhythmic": "浣溪沙"
  }, 
  {
    "author": "吴儆", 
    "paragraphs": [
      "已是青春欲暮天。", 
      "酒愁离恨不禁添。", 
      "尊前休说见郎难。", 
      "别後要知还有意，生前莫道便无缘。", 
      "雁来频寄小蛮笺。"
    ], 
    "rhythmic": "浣溪沙"
  }, 
  {
    "author": "吴儆", 
    "paragraphs": [
      "汗褪香红雪莹肌。", 
      "装馀静丽雾裁衣。", 
      "晚凉新浴倚栏时。", 
      "帘卷轻风斜虿发，杯深新月堕蛾眉。", 
      "此时风味许谁知。"
    ], 
    "rhythmic": "浣溪沙"
  }, 
  {
    "author": "吴儆", 
    "paragraphs": [
      "文章声价擅南州。", 
      "人物更风流。", 
      "岂久徒劳州县，看看催上瀛洲。", 
      "朱颜绿鬓，画堂标王，宝带垂。", 
      "睡起八砖影转，归来双烛光浮。"
    ], 
    "rhythmic": "朝中措"
  }, 
  {
    "author": "陆游", 
    "paragraphs": [
      "禁门锺晓，忆君来朝路，初翔鸾鹄。", 
      "西府中台推独步，行对金莲宫烛。", 
      "蹙绣华鞯，仙葩宝带，看即飞腾速。", 
      "人生难料，一尊此地相属。", 
      "回首紫陌青门，西湖闲院，锁千梢修竹。", 
      "素壁栖鸦应好在，残梦不堪重续。", 
      "岁月惊心，功名看镜，短鬓无多绿。", 
      "一欢休惜，与君同醉浮玉。"
    ], 
    "rhythmic": "赤壁词・念奴娇", 
    "tags": [
      "西湖"
    ]
  }, 
  {
    "author": "陆游", 
    "paragraphs": [
      "懒向沙头醉玉瓶。", 
      "唤君同赏小窗明。", 
      "夕阳吹角最关情。", 
      "忙日苦多闲日少，新愁常续旧愁生。", 
      "客中无伴怕君行。"
    ], 
    "rhythmic": "浣溪沙"
  }, 
  {
    "author": "陆游", 
    "paragraphs": [
      "浴罢华清第二汤。", 
      "红绵扑粉玉肌凉。", 
      "娉婷初试藕丝裳。", 
      "凤尺裁成猩血色，螭奁熏透麝脐香。", 
      "水亭幽处捧霞觞。"
    ], 
    "rhythmic": "浣溪沙"
  }, 
  {
    "author": "陆游", 
    "paragraphs": [
      "西风挟雨声翻浪。", 
      "恰洗尽、黄茅瘴。", 
      "老惯人间齐得丧。", 
      "千岩高卧，五湖归棹，替却凌烟像。", 
      "故人小驻平戎帐。", 
      "白羽腰间气何壮。", 
      "我老渔樵君将相。", 
      "小槽红酒，晚香丹荔，记取蛮江上。"
    ], 
    "rhythmic": "青玉案"
  }, 
  {
    "author": "陆游", 
    "paragraphs": [
      "江左占形胜，最数古徐州。", 
      "连山如画，佳处缥渺著危楼。", 
      "鼓角临风悲壮，烽火连空明灭，往事忆孙刘。", 
      "千里曜戈甲，万灶宿貔貅。", 
      "露沾草，风落木，岁方秋。", 
      "使君宏放，谈笑洗尽古今愁。", 
      "不见襄阳登览，磨灭游人无数，遗恨黯难收。", 
      "叔子独千载，名与汉江流。"
    ], 
    "rhythmic": "水调歌头"
  }, 
  {
    "author": "陆游", 
    "paragraphs": [
      "绿树暗长亭。", 
      "几把离尊。", 
      "阳关常恨不堪闻。", 
      "何况今朝秋色里，身是行人。", 
      "清泪浥罗巾。", 
      "各自消魂。", 
      "一江离恨恰平分。", 
      "安得千寻横铁锁，截断烟津。"
    ], 
    "rhythmic": "浪淘沙"
  }, 
  {
    "author": "陆游", 
    "paragraphs": [
      "帽垂鞭送客回。", 
      "小桥流水一枝梅。", 
      "衰病逢春都不记。", 
      "谁谓。", 
      "幽香却解逐人来。", 
      "安得身闲频置酒。", 
      "携手。", 
      "与君看到十分开。", 
      "少壮相从今雪鬓。", 
      "因甚。", 
      "流年羁恨两相催。"
    ], 
    "rhythmic": "定风波"
  }, 
  {
    "author": "陆游", 
    "paragraphs": [
      "归梦寄吴樯。", 
      "水驿江程去路长。", 
      "想见芳洲初系缆，斜阳。", 
      "烟树参差认武昌。", 
      "愁鬓点新霜。", 
      "曾是朝衣染御香。", 
      "重到故乡交旧少，凄凉。", 
      "却恐它乡胜故乡。"
    ], 
    "rhythmic": "南乡子"
  }, 
  {
    "author": "陆游", 
    "paragraphs": [
      "早岁入皇州。", 
      "尊酒相逢尽胜流。", 
      "三十年来真一梦，堪愁。", 
      "客路萧萧两鬓秋。", 
      "蓬峤偶重游。", 
      "不待人嘲我自羞。", 
      "看镜倚楼俱已矣，扁舟。", 
      "月笛烟蓑万事休。"
    ], 
    "rhythmic": "南乡子"
  }, 
  {
    "author": "陆游", 
    "paragraphs": [
      "危堞朱栏，登览处、一江秋色。", 
      "人正似、征鸿社燕，几番轻别。", 
      "缱绻难忘当日语，凄凉又作它乡客。", 
      "问鬓边、都有几多丝，真堪织。", 
      "杨柳院，秋千陌。", 
      "无限事，成虚掷。", 
      "如今何处也，梦魂难觅。", 
      "金鸭微温香缥渺，锦茵初展情萧瑟。", 
      "料也应、红泪伴秋霖，灯前滴。"
    ], 
    "rhythmic": "满江红"
  }, 
  {
    "author": "陆游", 
    "paragraphs": [
      "疏蕊幽香，禁不过、晚寒愁绝。", 
      "那更是、巴东江上，楚山千叠。", 
      "帽闲寻西路，鞭笑向南枝说。", 
      "恐使君、归去上銮坡，孤风月。", 
      "清镜里，悲华发。", 
      "山驿外，溪桥侧。", 
      "凄然回首处，凤凰城阙。", 
      "憔悴如今谁领略，飘零已是无颜色。", 
      "问行厨、何日唤宾僚，犹堪折。"
    ], 
    "rhythmic": "满江红"
  }, 
  {
    "author": "陆游", 
    "paragraphs": [
      "春色到人间，彩旛初戴。", 
      "正好春盘细生菜。", 
      "一般日月，只有仙家偏耐。", 
      "雪霜从点鬓，朱颜在。", 
      "温诏鼎来，延英催对。", 
      "凤阁鸾台看除拜。", 
      "对衣裁稳，恰称球纹新带。", 
      "个时方旋了、功名债。"
    ], 
    "rhythmic": "感皇恩"
  }, 
  {
    "author": "陆游", 
    "paragraphs": [
      "小阁倚秋空，下临江渚。", 
      "漠漠孤云未成雨。", 
      "数声新雁，回首杜陵何处。", 
      "壮心空万里，人谁许。", 
      "黄阁紫枢，筑坛开府。", 
      "莫怕功名欠人做。", 
      "如今熟计，只有故乡归路。", 
      "石帆山脚下，菱三亩。"
    ], 
    "rhythmic": "感皇恩"
  }, 
  {
    "author": "陆游", 
    "paragraphs": [
      "羁雁未成归，肠断宝筝零落。", 
      "那更冻醪无力，似故人情薄。", 
      "瘴云蛮雨暗孤城，身在楚山角。", 
      "烦问剑南消息，怕还成疏索。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "风露九霄寒，侍宴玉华宫阙。", 
      "亲向紫皇香案，见金芝千叶。", 
      "碧壶仙露酝初成，香味两奇绝。", 
      "醉後却骑丹凤，看蓬莱春色。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "客路苦思归，愁似茧丝千绪。", 
      "梦里镜湖烟雨，看山无重数。", 
      "尊前消尽少年狂，慵著送春语。", 
      "花落燕飞庭户，叹年光如许。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "岁晚喜东归，扫尽市朝陈迹。", 
      "拣得乱山环处，钓一潭澄碧。", 
      "卖鱼沽酒醉还醒，心事付横笛。", 
      "家在万重云外，有沙鸥相识。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "华表又千年，谁记驾云孤鹤。", 
      "回首旧曾游处，但山川城郭。", 
      "纷纷车马满人间，尘土污芒屩。", 
      "且访葛仙丹井，看岩花开落。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "挥袖别人间，飞蹑峭崖苍壁。", 
      "寻见古仙丹灶，有白云成积。", 
      "心如潭水静无风，一坐数千息。", 
      "夜半忽惊奇事，看鲸波暾日。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "湓口放船归，薄暮散花洲宿。", 
      "两岸白苹红蓼，映一蓑新绿。", 
      "有沽酒处便为家，菱芡四时足。", 
      "明日又乘风去，任江南江北。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "挥袖上西峰，孤绝去天无尺。", 
      "拄杖下临鲸海，数烟帆历历。", 
      "贪看云气舞青鸾，归路已将夕。", 
      "多谢半山松吹，解殷勤留客。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "小倦带馀酲，澹澹数棂斜日。", 
      "驱退睡魔十万，有双龙苍璧。", 
      "少年莫笑老人衰，风味似平昔。", 
      "扶杖冻云深处，探溪梅消息。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "觅个有缘人，分付玉壶灵药。", 
      "谁向市尘深处，识辽天孤鹤。", 
      "月中吹笛下巴陵，条华赴前约。", 
      "今古废兴何限，叹山川如昨。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "平旦出秦关，雪色驾车双鹿。", 
      "借问此行安往，赏清伊修竹。", 
      "汉家宫殿劫灰中，春草几回绿。", 
      "君看变迁如许，况纷纷荣辱。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "秋晓上莲峰，高蹑倚天青壁。", 
      "谁与放翁为伴，有天坛轻策。", 
      "铿然忽变赤龙飞，雷雨四山黑。", 
      "谈笑做成丰岁，笑禅龛榔栗。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "家住东吴近帝乡。", 
      "平生豪举少年场。", 
      "十千沽酒青楼上，百万呼卢锦瑟傍。", 
      "身易老，恨难忘。", 
      "尊前赢得是凄凉。", 
      "君归为报京华旧，一事无成两鬓霜。"
    ], 
    "rhythmic": "鹧鸪天"
  }, 
  {
    "author": "陆游", 
    "paragraphs": [
      "看尽巴山看蜀山。", 
      "子规江上过春残。", 
      "惯眠古驿常安枕，熟听《阳关》不惨颜。", 
      "慵服气，懒烧丹。", 
      "不妨青鬓戏人间。", 
      "秘传一字神仙诀，说与君知只是顽。"
    ], 
    "rhythmic": "鹧鸪天"
  }, 
  {
    "author": "陆游", 
    "paragraphs": [
      "梳发金盘剩一窝。", 
      "画眉鸾镜晕双蛾。", 
      "人间何处无春到，只有伊家独占多。", 
      "微步处，奈娇何。", 
      "春衫初换曲尘罗。", 
      "东邻斗草归来晚，忘却新传子夜歌。"
    ], 
    "rhythmic": "鹧鸪天"
  }, 
  {
    "author": "陆游", 
    "paragraphs": [
      "家住苍烟落照间。", 
      "丝毫尘事不相关。", 
      "斟残玉瀣行穿竹，卷罢《黄庭》卧看山。", 
      "贪啸傲，任衰残。", 
      "不妨随处一开颜。", 
      "元知造物心肠别，老却英雄似等闲。"
    ], 
    "rhythmic": "鹧鸪天"
  }, 
  {
    "author": "陆游", 
    "paragraphs": [
      "插脚红尘已是颠。", 
      "更求平地上青天。", 
      "新来有个生涯别，买断烟波不用钱。", 
      "沽酒市，采菱船。", 
      "醉听风雨拥蓑眠。", 
      "三山老子真堪笑，见事迟来四十年。"
    ], 
    "rhythmic": "鹧鸪天"
  }, 
  {
    "author": "陆游", 
    "paragraphs": [
      "懒向青门学种瓜。", 
      "只将渔钓送年华。", 
      "双双新燕飞春岸，片片轻鸥落晚沙。", 
      "歌缥渺，舻呕哑。", 
      "酒如清露如花。", 
      "逢人问道归何处，笑指船儿此是家。"
    ], 
    "rhythmic": "鹧鸪天"
  }, 
  {
    "author": "陆游", 
    "paragraphs": [
      "南浦舟中两玉人。", 
      "谁知重见楚江滨。", 
      "凭教後苑红牙版，引上西川绿锦茵。", 
      "才浅笑，却轻嚬。", 
      "淡黄杨柳又催春。", 
      "情知言语难传恨，不思琵琶道得真。"
    ], 
    "rhythmic": "鹧鸪天"
  }, 
  {
    "author": "陆游", 
    "paragraphs": [
      "元戎十乘，出次高唐馆。", 
      "归去旧鵷行，更何人、齐飞霄汉。", 
      "瞿唐水落，惟是泪波深，催叠鼓，起牙樯，难锁长江断。", 
      "春深鳌禁，红日宫瓦暖。", 
      "何处望音尘，黯消魂、层城飞观。", 
      "人情见惯，不敢恨相忘，梅驿外，蓼滩边，只待除书看。"
    ], 
    "rhythmic": "蓦山溪", 
    "tags": [
      "长江"
    ]
  }, 
  {
    "author": "陆游", 
    "paragraphs": [
      "穷山孤垒，腊尽春初破。", 
      "寂寞掩空斋，好一个、无聊底我。", 
      "啸台龙岫，随分有云山，临浅濑，荫长松，闲据胡床坐。", 
      "三杯径醉，不觉纱巾堕。", 
      "画角唤人归，落梅村、篮舆夜过。", 
      "城门渐近，几点妓衣红，官驿外，酒垆前，也有闲灯火。"
    ], 
    "rhythmic": "蓦山溪"
  }, 
  {
    "author": "陆游", 
    "paragraphs": [
      "三年流落巴山道。", 
      "破尽青衫尘满帽。", 
      "身如西瀼渡头云，愁抵瞿塘关上草。", 
      "春盘春酒年年好。", 
      "试戴银旛判醉倒。", 
      "今朝一岁大家添，不是人间偏我老。"
    ], 
    "rhythmic": "木兰花・玉楼春"
  }, 
  {
    "author": "陆游", 
    "paragraphs": [
      "幽姿不入少年场。", 
      "无语只凄凉。", 
      "一个飘零身世，十分冷淡心肠。", 
      "江头月底，新诗旧梦，孤恨清香。", 
      "任是春风不管，也曾先识东皇。"
    ], 
    "rhythmic": "朝中措"
  }, 
  {
    "author": "陆游", 
    "paragraphs": [
      "怕歌愁舞懒逢迎。", 
      "妆晚托春酲。", 
      "总是向人深处，当时枉道无情。", 
      "关心近日，啼红密诉，剪绿深盟。", 
      "杏馆花阴恨浅，画堂银烛嫌明。"
    ], 
    "rhythmic": "朝中措"
  }, 
  {
    "author": "陆游", 
    "paragraphs": [
      "咚咚傩鼓饯流年。", 
      "烛焰动金船。", 
      "彩燕难寻前梦，酥花空点春妍。", 
      "文园谢病，兰成久旅，回首凄然。", 
      "明月梅山笛夜，和风禹庙莺天。"
    ], 
    "rhythmic": "朝中措"
  }, 
  {
    "author": "陆游", 
    "paragraphs": [
      "鸠雨催成新绿，燕泥收尽残红。", 
      "春光还与美人同。", 
      "论心空眷眷，分袂却匆匆。", 
      "只道真情易写，那知怨句难工。", 
      "水流云散各西东。", 
      "半廊花院月，一帽柳桥风。"
    ], 
    "rhythmic": "临江仙"
  }, 
  {
    "author": "陆游", 
    "paragraphs": [
      "陌上箫声寒食近。", 
      "雨过园林，花气浮芳润。", 
      "千里斜阳锺欲瞑。", 
      "凭高望断南楼信。", 
      "海角天涯行略尽。", 
      "三十年间，无处无遗恨。", 
      "天若有情终欲问。", 
      "忍教霜点相思鬓。"
    ], 
    "rhythmic": "蝶恋花"
  }, 
  {
    "author": "陆游", 
    "paragraphs": [
      "桐叶晨飘蛩夜语。", 
      "旅思秋光，黯黯长安路。", 
      "忽记横戈盘马处。", 
      "散关清渭应如故。", 
      "江海轻舟今已具。", 
      "一卷兵书，叹息无人付。", 
      "早信此生终不遇。", 
      "当年悔草《长杨赋》。"
    ], 
    "rhythmic": "蝶恋花"
  }, 
  {
    "author": "陆游", 
    "paragraphs": [
      "水漾萍根风卷絮。", 
      "倩笑娇颦，忍记逢迎处。", 
      "只有梦魂能再遇。", 
      "堪嗟梦不由人做。", 
      "梦若由人何处去。", 
      "短帽轻衫，夜夜眉州路。", 
      "不怕银缸深绣户。", 
      "只愁风断青衣渡。"
    ], 
    "rhythmic": "蝶恋花"
  }, 
  {
    "author": "陆游", 
    "paragraphs": [
      "红酥手。", 
      "黄縢酒。", 
      "满城春色宫墙柳。", 
      "东风恶。", 
      "欢情薄。", 
      "一怀愁绪，几年离索。", 
      "错错错。", 
      "春如旧。", 
      "人空瘦。", 
      "泪痕红浥鲛绡透。", 
      "桃花落。", 
      "闲池阁。", 
      "山盟虽在，锦书难托。", 
      "莫莫莫。"
    ], 
    "rhythmic": "钗头凤・撷芳词"
  }, 
  {
    "author": "陆游", 
    "paragraphs": [
      "江头日暮痛饮。", 
      "乍雪晴犹凛。", 
      "山驿凄凉，灯昏人独寝。", 
      "鸳机新寄断锦。", 
      "叹往事、不堪重省。", 
      "梦破南楼，绿云堆一枕。"
    ], 
    "rhythmic": "清商怨"
  }, 
  {
    "author": "陆游", 
    "paragraphs": [
      "樽前花底寻春处，堪叹心情全减。", 
      "一身萍寄，酒徒云散，佳人天远。", 
      "那更今年，瘴烟蛮雨，夜郎江畔。", 
      "漫倚楼横笛，临窗看镜，时挥涕、惊流转。", 
      "花落月明庭院。", 
      "悄无言、魂消肠断。", 
      "凭肩携手，当时曾效，画梁栖燕。", 
      "见说新来，网萦尘暗，舞衫歌扇。", 
      "料也羞憔悴，慵行芳径，怕啼莺见。"
    ], 
    "rhythmic": "水龙吟"
  }, 
  {
    "author": "陆游", 
    "paragraphs": [
      "秋到边城角声哀。", 
      "烽火照高台。", 
      "悲歌击筑，凭高酹酒，此兴悠哉。", 
      "多情谁似南山月，特地暮云开。", 
      "灞桥烟柳，曲江池馆，应待人来。"
    ], 
    "rhythmic": "秋波媚・眼儿媚"
  }, 
  {
    "author": "陆游", 
    "paragraphs": [
      "曾散天花蕊珠宫。", 
      "一念堕尘中。", 
      "铅华洗尽，珠玑不御，道骨仙风。", 
      "东游我醉骑鲸去，君驾素鸾从。", 
      "垂虹看月，天台采药，更与谁同。"
    ], 
    "rhythmic": "秋波媚・眼儿媚"
  }, 
  {
    "author": "陆游", 
    "paragraphs": [
      "宝钗楼上妆梳晚，懒上秋千。", 
      "闲拨沈烟。", 
      "金缕衣宽睡髻偏。", 
      "鳞鸿不寄辽东信，又是经年。", 
      "弹泪花前。", 
      "愁入春风十四弦。"
    ], 
    "rhythmic": "采桑子"
  }, 
  {
    "author": "陆游", 
    "paragraphs": [
      "驿外断桥边，寂寞开无主。", 
      "已是黄昏独自愁，更著风和雨。", 
      "无意苦争春，一任群芳妒。", 
      "零落成泥碾作尘，只有香如故。"
    ], 
    "rhythmic": "卜算子", 
    "tags": [
      "宋词三百首"
    ]
  }, 
  {
    "author": "陆游", 
    "paragraphs": [
      "粉破梅梢，绿动萱丛，春意已深。", 
      "渐珠帘低卷，筇枝微步，冰开跃鲤，林暖鸣禽。", 
      "荔子扶疏，竹枝哀怨，浊酒一尊和泪斟。", 
      "凭栏久，叹山川冉冉，岁月。", 
      "当时岂料如今。", 
      "漫一事无成霜鬓侵。", 
      "看故人强半，沙堤黄阁，鱼悬带玉，貂映蝉金。", 
      "许国虽坚，朝天无路，万里凄凉谁寄音。", 
      "东风里，有灞桥烟柳，知我归心。"
    ], 
    "rhythmic": "沁园春"
  }, 
  {
    "author": "陆游", 
    "paragraphs": [
      "一别秦楼，转眼新春，又近放灯。", 
      "忆盈盈倩笑，纤纤柔握，玉香花语，雪暖酥凝。", 
      "念远愁肠，伤春病思，自怪平生殊未曾。", 
      "君知否，渐香消蜀锦，泪渍吴绫。", 
      "难求系日长绳。", 
      "况倦客飘零少旧朋。", 
      "但江郊雁起，渔村笛怨，寒委烬，孤砚生冰。", 
      "水绕山围，烟昏云惨，纵有高台常怯登。", 
      "消魂处，是鱼笺不到，兰梦无凭。"
    ], 
    "rhythmic": "沁园春"
  }, 
  {
    "author": "陆游", 
    "paragraphs": [
      "孤鹤归飞，再过辽天，换尽旧人。", 
      "念累累枯冢，茫茫梦境，王侯蝼蚁，毕竟成尘。", 
      "载酒园林，寻花巷陌，当日何曾轻负春。", 
      "流年改，叹围腰带剩，点鬓霜新。", 
      "交亲。", 
      "散落如云。", 
      "又岂料如今馀此身。", 
      "幸眼明身健，茶甘饭软，非惟我老，更有人贫。", 
      "躲尽危机，消残壮志，短艇湖中闲采莼。", 
      "吾何恨，有渔翁共醉，溪友为邻。"
    ], 
    "rhythmic": "沁园春"
  }, 
  {
    "author": "陆游", 
    "paragraphs": [
      "玉花骢。", 
      "晚街金辔声璁珑。", 
      "声璁珑。", 
      "闲敧乌帽，又过城东。", 
      "富春巷陌花重重。", 
      "千金沽酒酬春风。", 
      "酬春风。", 
      "笙歌围里，锦绣丛中。"
    ], 
    "rhythmic": "忆秦娥"
  }, 
  {
    "author": "陆游", 
    "paragraphs": [
      "浪迹人间。", 
      "喜闻猿楚峡，学剑秦川。", 
      "虚舟泛然不系，万里江天。", 
      "朱颜绿鬓，作红尘、无事神仙。", 
      "何妨在，莺花海里，行歌闲送流年。", 
      "休笑放慵狂眼，看闲坊深院，多少婵娟。", 
      "燕宫海棠夜宴，花覆金船。", 
      "如椽画烛，酒阑时、百炬吹烟。", 
      "凭寄语，京华旧侣，幅巾莫换貂蝉。"
    ], 
    "rhythmic": "汉宫春"
  }, 
  {
    "author": "陆游", 
    "paragraphs": [
      "羽箭雕弓，忆呼鹰古垒，截虎平川。", 
      "吹笳暮归，野帐雪压青毡。", 
      "淋漓醉墨，看龙蛇、飞落蛮笺。", 
      "人误许，诗情将略，一时才气超然。", 
      "何事又作南来，看重阳药市，元夕灯山。", 
      "花时万人乐处，帽垂鞭。", 
      "闻歌感旧，尚时时、流涕尊前。", 
      "君记取，封侯事在，功名不信由天。"
    ], 
    "rhythmic": "汉宫春"
  }, 
  {
    "author": "陆游", 
    "paragraphs": [
      "斜阳废苑朱门闭。", 
      "吊兴亡、遗恨泪痕里。", 
      "淡淡宫梅，也依然、点酥剪水。", 
      "凝愁处，似忆宣华旧事。", 
      "行人别有凄凉意。", 
      "折幽香、谁与寄千里。", 
      "伫立江皋，杳难逢、陇头归骑。", 
      "音尘远，楚天危楼独倚。"
    ], 
    "rhythmic": "月上海棠"
  }, 
  {
    "author": "陆游", 
    "paragraphs": [
      "兰房绣户厌厌病。", 
      "叹春酲、和闷甚时醒。", 
      "燕子空归，几曾传、玉关边信。", 
      "伤心处，独展团窠瑞锦。", 
      "熏笼消歇沈烟冷。", 
      "泪痕深、展转看花影。", 
      "漫拥馀香，怎禁他、峭寒孤枕。", 
      "西窗晓，几声银瓶玉井。"
    ], 
    "rhythmic": "月上海棠"
  }, 
  {
    "author": "陆游", 
    "paragraphs": [
      "金鸭馀香尚暖，绿窗斜日偏明。", 
      "兰膏香染云鬟腻，钗坠滑无声。", 
      "冷落秋千伴侣，阑珊打马心情。", 
      "绣屏惊断潇湘梦，花外一声莺。"
    ], 
    "rhythmic": "乌夜啼"
  }, 
  {
    "author": "陆游", 
    "paragraphs": [
      "檐角楠阴转日，楼前荔子吹花。", 
      "鹧鸪声里霜天晚，叠鼓已催衙。", 
      "乡梦时来枕上，京书不到天涯。", 
      "邦人讼少文移省，闲院自煎茶。"
    ], 
    "rhythmic": "乌夜啼"
  }, 
  {
    "author": "陆游", 
    "paragraphs": [
      "我校丹台玉字，君书蕊殿云篇。", 
      "锦官城里重相遇，心事两依然。", 
      "携酒何妨处处，寻梅共约年年。", 
      "细思上界多官府，且作地行仙。"
    ], 
    "rhythmic": "乌夜啼"
  }, 
  {
    "author": "陆游", 
    "paragraphs": [
      "世事从来惯见，吾生更欲何之。", 
      "镜湖西畔秋千顷，鸥鹭共忘机。", 
      "一枕苹风午醉，二升菰米晨炊。", 
      "故人莫讶音书绝，钓侣是新知。"
    ], 
    "rhythmic": "乌夜啼"
  }, 
  {
    "author": "陆游", 
    "paragraphs": [
      "素意幽栖物外，尘缘浪走天涯。", 
      "归来犹幸身强健，随分作山家。", 
      "已趁馀寒泥酒，还乘小雨移花。", 
      "柴门尽日无人到，一径傍溪斜。"
    ], 
    "rhythmic": "乌夜啼"
  }, 
  {
    "author": "陆游", 
    "paragraphs": [
      "园馆青林翠樾，衣巾细葛轻纨。", 
      "好风吹散霏微雨，沙路喜新乾。", 
      "小燕双飞水际，流莺百啭林端。", 
      "投壶声断弹棋罢，闲展道书看。"
    ], 
    "rhythmic": "乌夜啼"
  }, 
  {
    "author": "陆游", 
    "paragraphs": [
      "从宦元知漫浪，还家更觉清真。", 
      "兰亭道上多修竹，随处岸纶巾。", 
      "泉冽偏宜雪茗，粳香雅称丝莼。", 
      "け然一饱西窗下，天地有闲人。"
    ], 
    "rhythmic": "乌夜啼"
  }, 
  {
    "author": "陆游", 
    "paragraphs": [
      "纨扇婵娟素月，纱巾缥渺轻烟。", 
      "高槐叶长阴初合，清润雨馀天。", 
      "弄笔斜行小草，钩帘浅醉闲眠。", 
      "更无一点尘埃到，枕上听新蝉。"
    ], 
    "rhythmic": "乌夜啼"
  }, 
  {
    "author": "陆游", 
    "paragraphs": [
      "山村水馆参差路。", 
      "感羁游、正似残春风絮。", 
      "掠地穿帘，知是竟归何处。", 
      "镜里新霜空自悯，问几时、鸾台鳌署。", 
      "迟暮。", 
      "谩凭高怀远，书空独语。", 
      "自古。", 
      "儒冠多误。", 
      "悔当年、早不扁舟归去。", 
      "醉下白苹洲，看夕阳鸥鹭。", 
      "菰菜鲈鱼都弃了，只换得、青衫尘土。", 
      "休顾。", 
      "早收身江上，一蓑烟雨。"
    ], 
    "rhythmic": "真珠帘"
  }, 
  {
    "author": "陆游", 
    "paragraphs": [
      "混迹寄人间，夜夜画楼银烛。", 
      "谁见五云丹灶，养黄芽初熟。", 
      "春风归从紫皇游，东海宴旸谷。", 
      "进罢碧桃花赋，赐玉尘千斛。"
    ], 
    "rhythmic": "好事近"
  }, 
  {
    "author": "陆游", 
    "paragraphs": [
      "锦里繁华。", 
      "环宫故邸，叠萼奇花。", 
      "俊客妖姬，争飞金勒，齐驻香车。", 
      "何须幕障帏遮。", 
      "宝杯浸、红云瑞霞。", 
      "银烛光中，清歌声里，休恨天涯。"
    ], 
    "rhythmic": "柳梢青"
  }, 
  {
    "author": "陆游", 
    "paragraphs": [
      "十载江湖，行歌沽酒，不到京华。", 
      "底事翩然，长亭烟草，衰鬓风沙。", 
      "凭高目断天涯。", 
      "细雨外、楼台万家。", 
      "只恐明朝，一时不见，人共梅花。"
    ], 
    "rhythmic": "柳梢青"
  }, 
  {
    "author": "陆游", 
    "paragraphs": [
      "雪晓清笳乱起。", 
      "梦游处、不知何地。", 
      "铁骑无声望似水。", 
      "想关河，雁门西，青海际。", 
      "睡觉寒灯里。", 
      "漏声断、月斜窗纸。", 
      "自许封侯在万里。", 
      "有谁知，鬓虽残，心未死。"
    ], 
    "rhythmic": "夜游宫"
  }, 
  {
    "author": "陆游", 
    "paragraphs": [
      "独夜寒侵翠被。", 
      "奈幽梦、不成还起。", 
      "欲写新愁泪溅纸。", 
      "忆承恩，叹馀生，今至此。", 
      "蔌蔌灯花坠。", 
      "问此际、报人何事。", 
      "咫尺长门过万里。", 
      "恨君心，似危栏，难久倚。"
    ], 
    "rhythmic": "夜游宫"
  }, 
  {
    "author": "陆游", 
    "paragraphs": [
      "风雨初经社。", 
      "子规声里春光谢。", 
      "最是无情，零落尽、蔷薇一架。", 
      "况我今年，憔悴幽窗下。", 
      "人尽怪、诗酒消声价。", 
      "向药炉经卷，忘却莺窗柳榭。", 
      "万事收心也。", 
      "粉痕犹在香罗帕。", 
      "恨月愁花，争信道、如今都罢。", 
      "空忆前身，便面章台马。", 
      "因自来、禁得心肠怕。", 
      "纵遇歌逢酒，但说京都旧话。"
    ], 
    "rhythmic": "安公子"
  }, 
  {
    "author": "陆游", 
    "paragraphs": [
      "倦客平生行处，坠鞭京洛，解佩潇湘。", 
      "此夕何年，来赋宋玉高唐。", 
      "绣帘开、香尘乍起，莲步稳、银烛分行。", 
      "暗端相。", 
      "燕羞莺妒，蝶绕蜂忙。", 
      "难忘。", 
      "芳樽频劝，峭寒新退，玉漏犹长。", 
      "几许幽情，只愁歌罢月侵廊。", 
      "欲归时、司空笑问，微近处，丞相嗔狂。", 
      "断人肠。", 
      "假饶相送，上马何妨。"
    ], 
    "rhythmic": "玉胡蝶・玉蝴蝶"
  }, 
  {
    "author": "陆游", 
    "paragraphs": [
      "阅邯郸梦境，叹绿鬓、早霜侵。", 
      "奈华岳烧丹，青溪看鹤，尚负初心。", 
      "年来向浊世里，悟真诠秘诀绝幽深。", 
      "养就金芝九畹，种成琪树千林。", 
      "星坛夜学步虚吟。", 
      "露冷透瑶簪。", 
      "对翠凤披云，青鸾溯月，宫阙萧森。", 
      "琅函一封奏罢，自钧天帝所有知音。", 
      "却过蓬壶啸傲，世间岁月。"
    ], 
    "rhythmic": "木兰花慢", 
    "tags": [
      "华山"
    ]
  }, 
  {
    "author": "陆游", 
    "paragraphs": [
      "澹霭空蒙，轻阴清润，绮陌细尘初静。", 
      "平桥系马，画阁移舟，湖水倒空如镜。", 
      "掠岸飞花，傍檐新燕，都似学人无定。", 
      "叹连年戎帐，经春边垒，暗凋颜鬓。", 
      "空记忆、杜曲池台，新丰歌管，怎得故人音信。", 
      "羁怀易感，老伴无多，谈麈久闲犀柄。", 
      "惟有修然，笔床茶灶，自适笋舆烟艇。", 
      "待绿荷遮岸，红蕖浮水，更乘幽兴。"
    ], 
    "rhythmic": "苏武慢"
  }, 
  {
    "author": "陆游", 
    "paragraphs": [
      "角残锺晚关山路，行人乍依孤店。", 
      "塞月征尘，鞭丝帽影，常把流年虚占。", 
      "藏鸦柳暗。", 
      "叹轻负莺花，谩劳书剑。", 
      "事往关情，悄然频动壮游念。", 
      "孤怀谁与强遣。", 
      "市垆沽酒，酒薄怎当愁酽。", 
      "倚瑟妍词，调铅妙笔，那写柔情芳艳。", 
      "征途自厌。", 
      "况烟敛芜痕，雨稀萍点。", 
      "最是眠时，枕寒门半掩。"
    ], 
    "rhythmic": "齐天乐"
  }, 
  {
    "author": "陆游", 
    "paragraphs": [
      "客中随处闲消闷，来寻啸台龙岫。", 
      "路敛春泥，山开翠雾，行乐年年依旧。", 
      "天工妙手。", 
      "放轻绿萱牙，淡黄杨柳。", 
      "笑问东君，为人能染鬓丝否。", 
      "西州催去近也，帽檐风软，且看市楼沽酒。", 
      "宛转巴歌，凄凉塞管，携客何妨频奏。", 
      "征尘暗袖。", 
      "漫禁得梅花，伴人疏瘦。", 
      "几日东归，画船平放溜。"
    ], 
    "rhythmic": "齐天乐"
  }, 
  {
    "author": "陆游", 
    "paragraphs": [
      "寿非金石。", 
      "恨天教老向，水程山驿。", 
      "似梦里、来到南柯，这些子光阴，更勘轻掷。", 
      "戍火边尘，又过了、一年春色。", 
      "叹名姬骏马，尽付杜陵，苑路豪客。", 
      "长绳漫劳系日。", 
      "看人间俯仰，俱是陈迹。", 
      "纵自倚、英气凌云，奈回尽鹏程，铩残鸾翮。", 
      "终日凭高，诮不见、江东消息。", 
      "算沙边、也有断鸿，倩谁问得。"
    ], 
    "rhythmic": "望梅"
  }, 
  {
    "author": "陆游", 
    "paragraphs": [
      "壮岁文章，暮年勋业，自昔误人。", 
      "算英雄成败，轩裳得失，难如人意，空丧天真。", 
      "请看邯郸当日梦，待炊罢黄粱徐欠伸。", 
      "方知道，许多时富贵，何处关身。", 
      "人间定无可意，怎换得、玉鲙丝莼。", 
      "且钓竿渔艇，笔床茶灶，闲听荷雨，一洗衣尘。", 
      "洛水秦关千古後，尚棘暗铜驼空怆神。", 
      "何须更，慕封侯定远，图像麒麟。"
    ], 
    "rhythmic": "洞庭春色・沁园春"
  }, 
  {
    "author": "陆游", 
    "paragraphs": [
      "东望山阴何处是。", 
      "往来一万三千里。", 
      "写得家书空满纸。", 
      "流清泪。", 
      "书回已是明年事。", 
      "寄语红桥桥下水。", 
      "扁舟何日寻兄弟。", 
      "行遍天涯真老矣。", 
      "愁无寐。", 
      "鬓丝几缕茶烟里。"
    ], 
    "rhythmic": "渔家傲"
  }, 
  {
    "author": "陆游", 
    "paragraphs": [
      "叹半纪，跨万里秦吴，顿觉衰谢。", 
      "回首鹓行，英俊并游，咫尺玉堂金马。", 
      "气凌嵩华。", 
      "负壮略、纵横王霸。", 
      "梦经洛浦梁园，觉来泪流如泻。", 
      "山林定去也。", 
      "却自恐说著，少年时话。", 
      "静院焚香，闲倚素屏，今古总成虚假。", 
      "趁时婚嫁。", 
      "幸自有、湖边茅舍。", 
      "燕归应笑，客中又还过社。"
    ], 
    "rhythmic": "绣停针"
  }, 
  {
    "author": "陆游", 
    "paragraphs": [
      "斜阳寂历柴门闭。", 
      "一点炊烟时起。", 
      "鸡犬往来林外。", 
      "俱有萧然意。", 
      "衰翁老去疏荣利。", 
      "绝爱山城无事。", 
      "临去画楼频倚。", 
      "何日重来此。"
    ], 
    "rhythmic": "桃源忆故人"
  }, 
  {
    "author": "陆游", 
    "paragraphs": [
      "栏干几曲高斋路。", 
      "正在重云深处。", 
      "丹碧未乾人去。", 
      "高栋空留句。", 
      "离离芳草长亭暮。", 
      "无奈征车不住。", 
      "惟有断鸿烟渚。", 
      "知我频回顾。"
    ], 
    "rhythmic": "桃源忆故人"
  }, 
  {
    "author": "陆游", 
    "paragraphs": [
      "一弹指顷浮生过。", 
      "堕甑元知当破。", 
      "去去醉吟高卧。", 
      "独唱何须和。", 
      "残年还我从来我。", 
      "万里江湖烟舸。", 
      "脱尽利名缰锁。", 
      "世界元来大。"
    ], 
    "rhythmic": "桃源忆故人"
  }, 
  {
    "author": "陆游", 
    "paragraphs": [
      "城南载酒行歌路。", 
      "冶叶倡条无数。", 
      "一朵鞓红凝露。", 
      "最是关心处。", 
      "莺声无赖催春去。", 
      "那更兼旬风雨。", 
      "试问岁华何许。", 
      "芳草连天暮。"
    ], 
    "rhythmic": "桃源忆故人"
  }, 
  {
    "author": "陆游", 
    "paragraphs": [
      "中原当日三川震。", 
      "关辅回头煨烬。", 
      "泪尽两河征镇。", 
      "日望中兴运。", 
      "秋风霜满青青鬓。", 
      "老却新丰英俊。", 
      "云外华山千仞。", 
      "依旧无人问。"
    ], 
    "rhythmic": "桃源忆故人"
  }, 
  {
    "author": "陆游", 
    "paragraphs": [
      "江头疏雨轻烟。", 
      "寒食落花天。", 
      "翻红坠素，残霞暗锦，一段凄然。", 
      "惆怅东君堪恨处，也不念、冷落尊前。", 
      "那堪更看，漫空相趁，柳絮榆钱。"
    ], 
    "rhythmic": "极相思"
  }, 
  {
    "author": "陆游", 
    "paragraphs": [
      "尊前凝伫漫魂迷。", 
      "犹恨负幽期。", 
      "从来不惯伤春泪，为伊後、滴满罗衣。", 
      "那堪更是，吹箫池馆，青子绿阴时。", 
      "回廊帘影昼参差。", 
      "偏共睡相宜。", 
      "朝云梦断知何处，倩双燕、说与相思。", 
      "从今判了，十分憔悴，图要个人知。"
    ], 
    "rhythmic": "一丛花"
  }, 
  {
    "author": "陆游", 
    "paragraphs": [
      "仙姝天上自无双。", 
      "玉面翠蛾长。", 
      "黄庭读罢心如水，闭朱户、愁近丝簧。", 
      "窗明几净，闲临唐帖，深炷宝奁香。", 
      "人间无药驻流光。", 
      "风雨又催凉。", 
      "相逢共话清都旧，叹尘劫、生死茫茫。", 
      "何如伴我，绿蓑青箬，秋晚钓潇湘。"
    ], 
    "rhythmic": "一丛花"
  }, 
  {
    "author": "陆游", 
    "paragraphs": [
      "飞花如趁燕子。", 
      "直度帘栊里。", 
      "帐掩香云暖，金笼鹦鹉惊起。", 
      "凝恨慵梳洗。", 
      "妆台畔，蘸粉纤纤指。", 
      "宝钗坠。", 
      "才醒又困，厌厌中酒滋味。", 
      "墙头柳暗，过尽一年春事。", 
      "罨画高楼怕独倚。", 
      "千里。", 
      "孤舟何处烟水。"
    ], 
    "rhythmic": "隔浦莲近拍"
  }, 
  {
    "author": "陆游", 
    "paragraphs": [
      "骑鲸云路倒景。", 
      "醉面风吹醒。", 
      "笑把浮丘袂，寥然非复尘境。", 
      "震泽秋万顷。", 
      "烟霏散，水面飞金镜。", 
      "露华冷。", 
      "湘妃睡起，鬟倾钗坠慵整。", 
      "临江舞处，零乱塞鸿清影。", 
      "河汉横斜夜漏永。", 
      "人静。", 
      "吹箫同过缑岭。"
    ], 
    "rhythmic": "隔浦莲近拍"
  }, 
  {
    "author": "陆游", 
    "paragraphs": [
      "昼永蝉声庭院。", 
      "人倦懒摇团扇。", 
      "小景写潇湘。", 
      "自生凉。", 
      "帘外蹴花双燕。", 
      "帘下有人同见。", 
      "宝篆拆官黄。", 
      "炷熏香。"
    ], 
    "rhythmic": "昭君怨"
  }, 
  {
    "author": "陆游", 
    "paragraphs": [
      "华鬓星星，惊壮志成虚，此身如寄。", 
      "萧条病骥。", 
      "向暗里。", 
      "消尽当年豪气。", 
      "梦断故国山川，隔重重烟水。", 
      "身万里。", 
      "旧社凋零，青门俊游谁记。", 
      "尽道锦里繁华，叹官闲昼永，柴荆添睡。", 
      "清愁自醉。", 
      "念此际。", 
      "付与何人心事。", 
      "纵有楚吴樯，知何时东逝。", 
      "空怅望，美菰香，秋风又起。"
    ], 
    "rhythmic": "双头莲"
  }, 
  {
    "author": "陆游", 
    "paragraphs": [
      "异县相逢晚，中年作别难。", 
      "暮秋风雨客衣寒。", 
      "又向朝天门外、话悲欢。", 
      "瘦马行霜栈，轻舟下雪滩。", 
      "乌奴山下一林丹。", 
      "为说三年常寄、梦魂间。"
    ], 
    "rhythmic": "南歌子"
  }, 
  {
    "author": "陆游", 
    "paragraphs": [
      "春风楼上柳腰肢。", 
      "初试花前金缕衣。", 
      "袅袅娉娉不自持。", 
      "晓妆迟。", 
      "画得蛾眉胜旧时。"
    ], 
    "rhythmic": "豆叶黄・忆王孙"
  }, 
  {
    "author": "陆游", 
    "paragraphs": [
      "一春常是雨和风。", 
      "风雨晴时春已空。", 
      "谁惜泥沙万点红。", 
      "恨难穷。", 
      "恰似衰翁一世中。"
    ], 
    "rhythmic": "豆叶黄・忆王孙"
  }, 
  {
    "author": "陆游", 
    "paragraphs": [
      "江湖醉客。", 
      "投杯起舞遗乌帻。", 
      "三更冷翠沾衣湿。", 
      "袅袅菱歌，催落半川月。", 
      "空花昨梦休寻觅。", 
      "云台麟阁俱陈迹。", 
      "元来只有闲难得。", 
      "青史功名，天却无心惜。"
    ], 
    "rhythmic": "醉落魄・一斛珠"
  }, 
  {
    "author": "陆游", 
    "paragraphs": [
      "华灯纵博，雕鞍驰射，谁记当年豪举。", 
      "酒徒一一取封侯，独去作、江边渔父。", 
      "轻舟八尺，低篷三扇，占断苹洲烟雨。", 
      "镜湖元自属闲人，又何必、君恩赐与。"
    ], 
    "rhythmic": "鹊桥仙"
  }, 
  {
    "author": "陆游", 
    "paragraphs": [
      "一竿风月，一蓑烟雨，家在钓台西住。", 
      "卖鱼生怕近城门，况肯到、红尘深处。", 
      "潮生理棹，潮平系缆，潮落浩歌归去。", 
      "时人错把比严光，我自是、无名渔父。"
    ], 
    "rhythmic": "鹊桥仙"
  }, 
  {
    "author": "陆游", 
    "paragraphs": [
      "茅檐人静，蓬窗灯暗，春晚连江风雨。", 
      "林莺巢燕总无声，但月夜、常啼杜宇。", 
      "催成清泪，惊残孤梦，又拣深枝飞去。", 
      "故山犹自不堪听，况半世、飘然羁旅。"
    ], 
    "rhythmic": "鹊桥仙"
  }, 
  {
    "author": "陆游", 
    "paragraphs": [
      "云千重。", 
      "水千重。", 
      "身在千重云水中。", 
      "月明收钓筒。", 
      "头未童。", 
      "耳未聋。", 
      "得酒犹能双脸红。", 
      "一尊谁与同。"
    ], 
    "rhythmic": "长相思"
  }, 
  {
    "author": "陆游", 
    "paragraphs": [
      "桥如虹。", 
      "水如空。", 
      "一叶飘然烟雨中。", 
      "天教称放翁。", 
      "侧船篷。", 
      "使江风。", 
      "蟹舍参差渔市东。", 
      "到时闻暮锺。"
    ], 
    "rhythmic": "长相思"
  }, 
  {
    "author": "陆游", 
    "paragraphs": [
      "面苍然。", 
      "鬓皤然。", 
      "满腹诗书不直钱。", 
      "官闲常昼眠。", 
      "画凌烟。", 
      "上甘泉。", 
      "自古功名属少年。", 
      "知心惟杜鹃。"
    ], 
    "rhythmic": "长相思"
  }, 
  {
    "author": "陆游", 
    "paragraphs": [
      "暮山青。", 
      "暮霞明。", 
      "梦笔桥头艇子横。", 
      "苹风吹酒醒。", 
      "看潮生。", 
      "看潮平。", 
      "小住西陵莫较程。", 
      "莼丝初可烹。"
    ], 
    "rhythmic": "长相思"
  }, 
  {
    "author": "陆游", 
    "paragraphs": [
      "悟浮生。", 
      "厌浮名。", 
      "回视千锺一发轻。", 
      "从今心太平。", 
      "爱松声。", 
      "爱泉声。", 
      "写向孤桐谁解听。", 
      "空江秋月明。"
    ], 
    "rhythmic": "长相思"
  }, 
  {
    "author": "陆游", 
    "paragraphs": [
      "江天淡碧云如扫。", 
      "苹花零落莼丝老。", 
      "细细晚波平。", 
      "月从波面生。", 
      "渔家真个好。", 
      "悔不归来早。", 
      "经岁洛阳城。", 
      "鬓丝添几茎。"
    ], 
    "rhythmic": "菩萨蛮"
  }, 
  {
    "author": "陆游", 
    "paragraphs": [
      "小院蚕眠春欲老。", 
      "新巢燕乳花如扫。", 
      "幽梦锦城西。", 
      "海棠如旧时。", 
      "当年真草草。", 
      "一棹还吴早。", 
      "题罢惜春诗。", 
      "镜中添鬓丝。"
    ], 
    "rhythmic": "菩萨蛮"
  }, 
  {
    "author": "陆游", 
    "paragraphs": [
      "当年万里觅封侯。", 
      "匹马戍梁州。", 
      "关河梦断何处，尘暗旧貂裘。", 
      "胡未灭，鬓先秋。", 
      "泪空流。", 
      "此生谁料，心在天山，身老沧洲。"
    ], 
    "rhythmic": "诉衷情"
  }, 
  {
    "author": "陆游", 
    "paragraphs": [
      "青衫初入九重城。", 
      "结友尽豪英。", 
      "蜡封夜半传檄，驰骑谕幽并。", 
      "时易失，志难成。", 
      "鬓丝生。", 
      "平章风月，弹压江山，别是功名。"
    ], 
    "rhythmic": "诉衷情"
  }, 
  {
    "author": "陆游", 
    "paragraphs": [
      "还山荷主恩，聊试扶犁手。", 
      "新结小茅茨，恰占清江口。", 
      "风尘不化衣，邻曲常持酒。", 
      "那似宦游时，折尽长亭柳。"
    ], 
    "rhythmic": "生查子"
  }, 
  {
    "author": "陆游", 
    "paragraphs": [
      "梁空燕委巢，院静鸠催雨。", 
      "香润上朝衣，客少闲谈麈。", 
      "鬓边千缕丝，不是吴蚕吐。", 
      "孤梦泛潇湘，月落闻柔橹。"
    ], 
    "rhythmic": "生查子"
  }, 
  {
    "author": "陆游", 
    "paragraphs": [
      "仕至千锺良易，年过七十常稀。", 
      "眼底荣华元是梦，身後声名不自知。", 
      "营营端为谁。", 
      "幸有旗亭沽酒，何妨茧纸题诗。", 
      "幽谷云萝朝采药，静院轩窗夕对棋。", 
      "不归真个痴。"
    ], 
    "rhythmic": "破阵子"
  }, 
  {
    "author": "陆游", 
    "paragraphs": [
      "看破空花尘世，放轻昨梦浮名。", 
      "蜡屐登山真率饮，筇杖穿林自在行。", 
      "身闲心太平。", 
      "料峭馀寒犹力，廉纤细雨初晴。", 
      "苔纸闲题溪上句，菱唱遥闻烟外声。", 
      "与君同醉醒。"
    ], 
    "rhythmic": "破阵子"
  }, 
  {
    "author": "陆游", 
    "paragraphs": [
      "江头绿暗红稀。", 
      "燕交飞。", 
      "忽到当年行处、恨依依。", 
      "洒清泪。", 
      "叹人事。", 
      "与心违。", 
      "满酌玉壶花露、送春归。"
    ], 
    "rhythmic": "上西楼・相见欢"
  }, 
  {
    "author": "陆游", 
    "paragraphs": [
      "采药归来，独寻茅店沽新酿。", 
      "暮烟千嶂。", 
      "处处闻渔唱。", 
      "醉弄扁舟，不怕粘天浪。", 
      "江湖上。", 
      "遮回疏放。", 
      "作个闲人样。"
    ], 
    "rhythmic": "点绛唇"
  }, 
  {
    "author": "陆游", 
    "paragraphs": [
      "壮岁从戎，曾是气吞残虏。", 
      "阵云高、狼烽夜举。", 
      "朱颜青鬓，拥雕戈西戍。", 
      "笑儒冠、自来多误。", 
      "功名梦断，却泛扁舟吴楚。", 
      "漫悲歌、伤怀吊古。", 
      "烟波无际，望秦关何处。", 
      "叹流年、又成虚度。"
    ], 
    "rhythmic": "谢池春"
  }, 
  {
    "author": "陆游", 
    "paragraphs": [
      "贺监湖边，初系放翁归棹。", 
      "小园林、时时醉倒。", 
      "春眠惊起，听啼莺催晓。", 
      "叹功名、误人勘笑。", 
      "朱桥翠径，不许京尘飞到。", 
      "挂朝衣、东归欠早。", 
      "连宵风雨，卷残红如扫。", 
      "恨樽前、送春人老。"
    ], 
    "rhythmic": "谢池春"
  }, 
  {
    "author": "陆游", 
    "paragraphs": [
      "七十衰翁，不减少年豪气。", 
      "似天山、凄凉病骥。", 
      "铜驼荆棘，洒临风清泪。", 
      "甚情怀、伴人儿戏。", 
      "如今何幸，作个故溪归计。", 
      "鹤飞来、晴岚暖翠。", 
      "玉壶春酒，约群仙同醉。", 
      "洞天寒、露桃开未。"
    ], 
    "rhythmic": "谢池春"
  }, 
  {
    "author": "陆游", 
    "paragraphs": [
      "满路游丝飞絮。", 
      "韶光将暮。", 
      "此时谁与说新愁，有百啭、流莺语。", 
      "俯仰人间今古。", 
      "神仙何处。", 
      "花前须判醉扶归，酒不到、刘伶墓。"
    ], 
    "rhythmic": "一落索"
  }, 
  {
    "author": "陆游", 
    "paragraphs": [
      "识破浮生虚妄。", 
      "从人讥谤。", 
      "此身恰似弄潮儿，曾过了、千重浪。", 
      "且喜归来无恙。", 
      "一壶春酿。", 
      "雨蓑烟笠傍渔矶，应不是、封侯相。"
    ], 
    "rhythmic": "一落索"
  }, 
  {
    "author": "陆游", 
    "paragraphs": [
      "老来驹隙度。", 
      "只合、狂歌醉舞。", 
      "金杯到手君休诉。", 
      "看著春光又暮。", 
      "谁为倩、柳条系住。", 
      "且莫遣、城笳催去。", 
      "残红转眼无寻处。", 
      "尽属蜂房燕户。"
    ], 
    "rhythmic": "杏花天"
  }, 
  {
    "author": "陆游", 
    "paragraphs": [
      "竹里房栊一径深。", 
      "静。", 
      "乱红飞尽绿成阴。", 
      "有鸣禽。", 
      "临罢兰亭无一事，自修琴。", 
      "铜炉袅袅海南沉。", 
      "洗尘襟。"
    ], 
    "rhythmic": "太平时・添声杨柳枝"
  }, 
  {
    "author": "陆游", 
    "paragraphs": [
      "不惜貂裘换钓篷。", 
      "嗟时人、谁识放翁。", 
      "归棹借、樵风稳，数声闻、林外暮锺。", 
      "幽栖莫笑蜗庐小，有云山、烟水万重。", 
      "半世向、丹青看，喜如今、身在画中。"
    ], 
    "rhythmic": "恋绣衾"
  }, 
  {
    "author": "陆游", 
    "paragraphs": [
      "无方能驻脸上红。", 
      "笑浮生、扰扰梦中。", 
      "平地是、冲霄路，又何劳、千日用功。", 
      "飘然再过莲峰下，乱云深、吹下暮锺。", 
      "访旧隐、依然在，但鹤巢、时有堕松。"
    ], 
    "rhythmic": "恋绣衾"
  }, 
  {
    "author": "陆游", 
    "paragraphs": [
      "十年裘马锦江滨。", 
      "酒隐红尘。", 
      "万金选胜莺花海，倚疏狂、驱使青春。", 
      "吹笛鱼龙尽出，题诗风月俱新。", 
      "自怜华发满纱巾。", 
      "犹是官身。", 
      "凤楼常记当年语，问浮名、何似身亲。", 
      "欲寄吴笺说与，这回真个闲人。"
    ], 
    "rhythmic": "风入松"
  }, 
  {
    "author": "陆游", 
    "paragraphs": [
      "灯前月下嬉游处。", 
      "向笙歌、锦绣丛中相遇。", 
      "彼此知名，才见便论心素。", 
      "浅黛娇蝉风调别，最动人、时时偷顾。", 
      "归去。", 
      "想闲窗深院，调弦促柱。", 
      "乐府初翻新谱。", 
      "漫裁红点翠，闲题金缕。", 
      "燕子入帘时，又一番春暮。", 
      "侧帽燕脂坡下过，料也记、前年崔护。", 
      "休诉。", 
      "待从今须与，好花为主。"
    ], 
    "rhythmic": "真珠帘"
  }, 
  {
    "author": "陆游", 
    "paragraphs": [
      "佳人多命薄，初心慕、德耀嫁梁鸿。", 
      "记绿窗睡起，静吟闲咏，句翻离合，格变玲珑。", 
      "更乘兴，素纨留戏墨，纤玉抚孤桐。", 
      "蟾滴夜寒，水浮微冻，凤笺春丽，花砑轻红。", 
      "人生谁能料，堪悲处、身落柳陌花丛。", 
      "空羡画堂鹦鹉，深闭金笼。", 
      "向宝镜鸾钗，临妆常晚，绣茵牙版，催舞还慵。", 
      "肠断市桥月笛，灯院霜锺。"
    ], 
    "rhythmic": "风流子"
  }, 
  {
    "author": "陆游", 
    "paragraphs": [
      "风卷征尘，堪叹处、青骢正摇金辔。", 
      "客襟贮泪。", 
      "漫万点如血，凭谁持寄。", 
      "伫想艳态幽情，压江南佳丽。", 
      "春正媚。", 
      "怎忍长亭，匆匆顿分连理。", 
      "目断淡日平芜，望烟浓树远，微茫如荠。", 
      "悲欢梦里。", 
      "奈倦客、又是关河千里。", 
      "最苦唱彻骊歌，重迟留无计。", 
      "何限事。", 
      "待与丁宁，行时已醉。"
    ], 
    "rhythmic": "双头莲"
  }, 
  {
    "author": "陆游", 
    "paragraphs": [
      "杖屦寻春苦未迟。", 
      "洛城樱笋正当时。", 
      "三千界外归初到，五百年前事总知。", 
      "吹玉笛，渡清伊。", 
      "相逢休问姓名谁。", 
      "小车处士深衣叟，曾是天津共赋诗。"
    ], 
    "rhythmic": "鹧鸪天"
  }, 
  {
    "author": "陆游", 
    "paragraphs": [
      "禹庙兰亭今古路。", 
      "一夜清霜，染尽湖边树。", 
      "鹦鹉杯深君莫诉。", 
      "他时相遇知何处。", 
      "冉冉年华留不住。", 
      "镜里朱颜，毕竟消磨去。", 
      "一句丁宁君记取。", 
      "神仙须是闲人做。"
    ], 
    "rhythmic": "蝶恋花"
  }, 
  {
    "author": "陆游", 
    "paragraphs": [
      "石帆山下雨空。", 
      "三扇香新翠箬篷。", 
      "苹叶绿，蓼花红。", 
      "回首功名一梦中。"
    ], 
    "rhythmic": "渔父・渔歌子"
  }, 
  {
    "author": "陆游", 
    "paragraphs": [
      "晴山滴翠水挼蓝。", 
      "聚散渔舟两复三。", 
      "横埭北，断桥南。", 
      "侧起船篷便作帆。"
    ], 
    "rhythmic": "渔父・渔歌子"
  }, 
  {
    "author": "陆游", 
    "paragraphs": [
      "镜湖俯仰两青天。", 
      "万顷玻璃一叶船。", 
      "拈棹舞，拥蓑眠。", 
      "不作天仙作水仙。"
    ], 
    "rhythmic": "渔父・渔歌子"
  }, 
  {
    "author": "陆游", 
    "paragraphs": [
      "湘湖烟雨长莼丝。", 
      "菰米新炊滑上匙。", 
      "云散後，月斜时。", 
      "潮落舟横醉不知。"
    ], 
    "rhythmic": "渔父・渔歌子"
  }, 
  {
    "author": "陆游", 
    "paragraphs": [
      "长安拜免几公卿。", 
      "渔父横眠醉未醒。", 
      "烟艇小，钓车腥。", 
      "遥指梅山一点青。"
    ], 
    "rhythmic": "渔父・渔歌子"
  }, 
  {
    "author": "陆游", 
    "paragraphs": [
      "雨断西山晚照明。", 
      "悄无人、幽梦自惊。", 
      "说道去、多时也，到如今、真个是行。", 
      "远山已是无心画，小楼空、斜掩绣屏。", 
      "你嚎早、收心呵，趁刘郎、双鬓未星。"
    ], 
    "rhythmic": "恋绣衾"
  }, 
  {
    "author": "陆游", 
    "paragraphs": [
      "三山山下闲居士，巾履萧然。", 
      "小醉闲眠。", 
      "风引飞花落钓船。"
    ], 
    "rhythmic": "采桑子"
  }, 
  {
    "author": "陆游", 
    "paragraphs": [
      "摩诃池上追游路，红绿参差春晚。", 
      "韶光妍媚，海棠如醉，桃花欲暖。", 
      "挑菜初闲，禁烟将近，一城丝管。", 
      "看金鞍争道，香车飞盖，争先占、新亭馆。", 
      "惆怅年华暗换。", 
      "黯销魂、雨收云散。", 
      "镜奁掩月，钗梁拆凤，秦筝斜雁。", 
      "身在天涯，乱山孤垒，危楼飞观。", 
      "叹春来只有，杨花和恨、向东风满。"
    ], 
    "rhythmic": "水龙吟"
  }, 
  {
    "author": "陆游", 
    "paragraphs": [
      "霁景风软，烟江春涨。", 
      "小阁无人，绣帘半上。", 
      "花外姊妹相呼。", 
      "约樗蒲。", 
      "修蛾忘了章台样。", 
      "细思一饷。", 
      "感事添惆怅。", 
      "胸酥臂玉消减，拟觅双鱼。", 
      "倩传书。"
    ], 
    "rhythmic": "月照梨花・河传"
  }, 
  {
    "author": "陆游", 
    "paragraphs": [
      "闷已萦损。", 
      "那堪多病。", 
      "几曲屏山，伴人昼静。", 
      "梁燕催起犹慵。", 
      "换熏龙。", 
      "新愁旧恨何时尽。", 
      "渐凋绿鬓。", 
      "小雨知花信。", 
      "芳笺寄与何处，绣阁珠栊。", 
      "柳阴中。"
    ], 
    "rhythmic": "月照梨花・河传"
  }, 
  {
    "author": "陆游", 
    "paragraphs": [
      "宴罢珠帘半卷。", 
      "画檐外、蜡香人散。", 
      "翠雾霏霏漏声断。", 
      "倚香肩，看中庭，花影乱。", 
      "宛是高唐馆。", 
      "宝奁炷、麝烟初暖。", 
      "璧月何妨夜夜满。", 
      "拥芳柔，恨今年，寒尚浅。"
    ], 
    "rhythmic": "夜游宫"
  }, 
  {
    "author": "陆游", 
    "paragraphs": [
      "独倚博山峰小。", 
      "翠雾满身飞绕。", 
      "只恐学行云，去作阳台春晓。", 
      "春晓。", 
      "春晓。", 
      "满院绿阳芳草。"
    ], 
    "rhythmic": "如梦令"
  }, 
  {
    "author": "陆游", 
    "paragraphs": [
      "飞上锦茵红皱。"
    ], 
    "rhythmic": "失调名"
  }, 
  {
    "author": "陆游", 
    "paragraphs": [
      "泪淹妆薄。", 
      "背东风伫立，柳绵池阁。", 
      "漫细字、书满芳笺，恨钗燕筝鸿，总难凭托。", 
      "风雨无情，又颠倒、绿苔红萼。", 
      "仗香醪破闷，怎禁夜阑，酒酲萧索。", 
      "刘郎已望故约。", 
      "奈重门静院，光景如昨。", 
      "尽做它、别有留心，便不念当时，雨意初著。", 
      "京兆眉残，怎忍为、新人梳掠。", 
      "尽今生、拼了为伊，任人道错。"
    ], 
    "rhythmic": "解连环"
  }, 
  {
    "author": "陆游", 
    "paragraphs": [
      "电转雷惊，自叹浮生，四十二年。", 
      "试思量往事，虚无似梦，悲欢万状，合散如烟。", 
      "苦海无边，爱河无底，流浪看成百漏船。", 
      "何人解，问无常火里，铁打身坚。", 
      "须臾便是华颠。", 
      "好收拾形体归自然。", 
      "又何通，是非荣辱，此事由来都在天。", 
      "从今去，任东西南北，作个飞仙。"
    ], 
    "rhythmic": "大圣乐"
  }, 
  {
    "author": "唐婉", 
    "paragraphs": [
      "世情薄。", 
      "人情恶。", 
      "雨送黄昏花易落。", 
      "晓风乾。", 
      "泪痕残。", 
      "欲笺心事，独语斜阑。", 
      "难难难。", 
      "人成各。", 
      "今非昨。", 
      "病魂尝似秋千索。", 
      "角声寒。", 
      "夜阑珊。", 
      "怕人寻问，咽泪装欢。", 
      "瞒瞒瞒。"
    ], 
    "rhythmic": "钗头凤・撷芳词"
  }, 
  {
    "author": "陆游妾某氏", 
    "paragraphs": [
      "只知愁上眉，不识愁来路。", 
      "窗外有芭蕉，阵阵黄昏雨。", 
      "逗晓理残妆，整顿教愁去。", 
      "不合画春山，依旧留连住。"
    ], 
    "rhythmic": "生查子"
  }, 
  {
    "author": "王", 
    "paragraphs": [
      "柳烟浓，花露重，合是醉时候。", 
      "楼倚花梢，长记小垂手。", 
      "谁教钗燕轻分，镜鸾慵舞，是孤负、几番春昼。", 
      "自别後。", 
      "闻道花底花前，多是两眉皱。", 
      "又说新来，比似旧时瘦。", 
      "须知两意长存，相逢终有。", 
      "莫谩被、春光僝僽。"
    ], 
    "rhythmic": "祝英台近"
  }, 
  {
    "author": "王", 
    "paragraphs": [
      "曲水溅裙三月二。", 
      "马如龙、钿车如水。", 
      "风扬游丝，日烘晴昼，人共海棠俱醉。", 
      "客里光阴难可意。", 
      "扫芳尘、旧游谁记。", 
      "午梦醒来，小窗人静，春在卖花声里。"
    ], 
    "rhythmic": "夜行船"
  }, 
  {
    "author": "贾逸祖", 
    "paragraphs": [
      "青山隐隐水斜斜。", 
      "修竹两三家。", 
      "又是水寒山瘦，依然行客遍天涯。", 
      "天教流落，东西南北，不恨年华。", 
      "只恨夜来风雨，投明月、老却梅花。"
    ], 
    "rhythmic": "朝中措"
  }, 
  {
    "author": "蜀妓", 
    "paragraphs": [
      "说盟说誓。", 
      "说情说意。", 
      "动便春愁满纸。", 
      "多应念得脱空经，是那个、先生教底。", 
      "不茶不饭，不言不语，一味供他憔悴。", 
      "相思已是不曾闲，又那得、功夫咒你。"
    ], 
    "rhythmic": "鹊桥仙"
  }, 
  {
    "author": "姜特立", 
    "paragraphs": [
      "故园二月正芳菲。", 
      "红紫团枝。", 
      "一番草绿谢郎池。", 
      "人醉如泥。", 
      "底事江乡风物，年年独殿芳时。", 
      "无情燕子背人飞。", 
      "似愧春迟。"
    ], 
    "rhythmic": "画堂春"
  }, 
  {
    "author": "姜特立", 
    "paragraphs": [
      "节序回环已献裘。", 
      "不堪风叶夜鸣秋。", 
      "寒螀吟露月阶幽。", 
      "蜗角虚名真误我，蝇头细字不禁愁。", 
      "班超何日定封候。"
    ], 
    "rhythmic": "浣溪沙"
  }, 
  {
    "author": "姜特立", 
    "paragraphs": [
      "日长庭院无人到。", 
      "琅翠影摇寒瓮。", 
      "困卧北窗凉。", 
      "好风吹梦长。", 
      "壁月升东岭。", 
      "冷浸扶疏影。", 
      "苗叶万珠明。", 
      "露华圆更清。"
    ], 
    "rhythmic": "菩萨蛮"
  }, 
  {
    "author": "姜特立", 
    "paragraphs": [
      "蓬山学士文章伯。", 
      "尊前风味谁能敌。", 
      "新觅似花人。", 
      "添成小院春。", 
      "玉纤呵翠袖。", 
      "满劝金杯酒。", 
      "寿酒莫辞斟。", 
      "酒深人意深。"
    ], 
    "rhythmic": "菩萨蛮"
  }, 
  {
    "author": "姜特立", 
    "paragraphs": [
      "镜天良月皆佳节。", 
      "休恨今宵妨皎洁。", 
      "玉锁闷蟾宫。", 
      "娥意自通。", 
      "终有开时节。", 
      "莫放笙歌歇。", 
      "来夕尚婵娟。", 
      "何妨把酒看。"
    ], 
    "rhythmic": "菩萨蛮"
  }, 
  {
    "author": "姜特立", 
    "paragraphs": [
      "欢娱电掣。", 
      "何况轻离别。", 
      "料得两情无奈，思量尽、总难说。", 
      "酒热。", 
      "凄兴发。", 
      "共寻波底月。", 
      "长结西湖心愿，水有尽、情无歇。"
    ], 
    "rhythmic": "霜天晓角", 
    "tags": [
      "西湖"
    ]
  }, 
  {
    "author": "姜特立", 
    "paragraphs": [
      "绿阴庭院记年时。", 
      "家人捧寿卮。", 
      "乐声催拍送腰支。", 
      "香风匝地衣。", 
      "清梦断，彩云飞。", 
      "刘郎今鬓丝。", 
      "强将杯酒破愁眉。", 
      "如今触事非。"
    ], 
    "rhythmic": "阮郎归"
  }, 
  {
    "author": "姜特立", 
    "paragraphs": [
      "春事有来期。", 
      "且喜春归。", 
      "问春何似去年时。", 
      "报道今年春意好，随分开眉。", 
      "往事莫伤悲。", 
      "光景如飞。", 
      "十分潘鬓已成丝。", 
      "幸是风流犹未减，且醉芳菲。"
    ], 
    "rhythmic": "浪淘沙"
  }, 
  {
    "author": "姜特立", 
    "paragraphs": [
      "芳林曲径锦玲珑。", 
      "腻白借微红。", 
      "元是海棠标格，司花点化东风。", 
      "端相浑似，玉真未醉，春思先慵。", 
      "留取浅颦低笑，夜深翠幄轻笼。"
    ], 
    "rhythmic": "朝中措"
  }, 
  {
    "author": "姜特立", 
    "paragraphs": [
      "十分天赋好精神。", 
      "宫样小腰身。", 
      "迷却阳城下蔡，未饶宋玉东邻。", 
      "不堪回首，高堂去梦，楚峡归云。", 
      "从此好寻夫婿，有书频寄鸿鳞。"
    ], 
    "rhythmic": "朝中措"
  }, 
  {
    "author": "姜特立", 
    "paragraphs": [
      "如山堂上翠横空。", 
      "山影浪花中。", 
      "夜夜林间明月，时时柳外清风。", 
      "如今到此，け然万事，无处情锺。", 
      "唯有尊前一笑，分明好个山翁。"
    ], 
    "rhythmic": "朝中措"
  }, 
  {
    "author": "姜特立", 
    "paragraphs": [
      "飘粉吹香三月暮。", 
      "病酒情怀，愁绪浑无数。", 
      "有个人人来又去。", 
      "归期有恨难留驻。", 
      "明日尊前无觅处。", 
      "咿轧篮舆，只向双溪路。", 
      "我辈情锺君谩与。", 
      "为云为雨应难据。"
    ], 
    "rhythmic": "蝶恋花"
  }, 
  {
    "author": "姜特立", 
    "paragraphs": [
      "云迷越岫，枫冷吴江，天香忽到人寰。", 
      "满额涂黄，别更一种施丹。", 
      "天教素秋独步，笑同时、霜菊秋兰。", 
      "最好处，向水阶月地，把酒相看。", 
      "应有骚人雅韵，将胆瓶筠管，簇向屏山。", 
      "野店云房，争待结屋中间。", 
      "无奈猖狂老子，架巢卧、风露清闲。", 
      "待早晚，约姮娥、同住广寒。"
    ], 
    "rhythmic": "声声慢"
  }, 
  {
    "author": "姜特立", 
    "paragraphs": [
      "丹桂一枝芳，陡觉秋容静。", 
      "月里人间总一般，共此扶疏影。", 
      "枕畔忽闻香，夜半还思省。", 
      "争奈姮娥不嫁人，寂寞孤衾冷。"
    ], 
    "rhythmic": "卜算子"
  }, 
  {
    "author": "姜特立", 
    "paragraphs": [
      "富贵从来自有，人生最羡长年。", 
      "八秩未华颠。", 
      "更喜此身强健。", 
      "金印新来如斗，丝纶御墨犹鲜。", 
      "枣如瓜大藕如船。", 
      "莫惜尊前满劝。"
    ], 
    "rhythmic": "西江月"
  }, 
  {
    "author": "姜特立", 
    "paragraphs": [
      "听说梅山，一邱内、深藏曲折。", 
      "过醒心桥下，水光清彻。", 
      "迤逦跻攀登翠岭，沈沈烟壑千峰列。", 
      "更小亭、风露逼华堂，荷香发。", 
      "歌声动，云横阕。", 
      "舞腰转，风回雪。", 
      "正良辰美景，众宾欢悦。", 
      "老子中间聊笑傲，酒行莫放觥筹歇。", 
      "愿此生、长似钓璜公，添华发。"
    ], 
    "rhythmic": "满江红"
  }, 
  {
    "author": "姜特立", 
    "paragraphs": [
      "宦途巇险，问急流勇退，几人闻早。", 
      "自别修门今正是，一纪生朝还到。", 
      "绿野风光，平泉草木，争似梅山好。", 
      "园林如画，芰荷香泛芳沼。", 
      "早晚玉节来临，君恩踵至，金印应如斗。", 
      "好是华堂开宴处，歌舞管弦声奏。", 
      "海上蟠桃，山中仙杏，共劝长生酒。", 
      "莫辞沈醉，年年此会依旧。"
    ], 
    "rhythmic": "念奴娇"
  }, 
  {
    "author": "姜特立", 
    "paragraphs": [
      "小小华堂，朱阑外、乱山如簇。", 
      "更云中仙掌，一峰高矗。", 
      "南极老人呈瑞处，丙丁躔次光相烛。", 
      "又谁知、堂上有闲人，无拘束。", 
      "宾朋至，须歌曲。", 
      "风月好，纷丝竹，都不管、世间是非荣辱。", 
      "屈指如今侪辈少，几人老後能知足。", 
      "问此身、何地寄生涯，唯松菊。"
    ], 
    "rhythmic": "满江红"
  }, 
  {
    "author": "姜特立", 
    "paragraphs": [
      "桃李飞花春渐老，海棠次第芬芳。", 
      "庭前红叶已成行。", 
      "酴醾开未到，犹更有花王。", 
      "从此便须排日醉，莫将闲事相妨。", 
      "老来不是太疏狂。", 
      "尊前君看取，潘宾已成霜。"
    ], 
    "rhythmic": "临江仙"
  }, 
  {
    "author": "姜特立", 
    "paragraphs": [
      "儿女沸欢声，生朝来到。", 
      "帘幕中间喷香兽。", 
      "京祠新任，好事日边还又。", 
      "清闲无个事，君恩厚。", 
      "赢得乞食，歌姬一笑。", 
      "旧衲云山伴红袖。", 
      "蓬莱弱水，试问神仙何有。", 
      "近来饶落托，贪杯酒。"
    ], 
    "rhythmic": "感皇恩"
  }, 
  {
    "author": "周必大", 
    "paragraphs": [
      "乘成台上晓书云。", 
      "黄色映天庭。", 
      "已谢浮名浮利，也知来应长生。", 
      "边亭卧鼓，馀粮栖亩，朝野欢声。", 
      "从此四时八节，弟兄常醉金觥。"
    ], 
    "rhythmic": "朝中措"
  }, 
  {
    "author": "周必大", 
    "paragraphs": [
      "天壤茫茫，人心殊观，未免因欠思馀。", 
      "太山邱垤，同载一方舆。", 
      "那更长沙下湿，祝融峰、才比吾庐。", 
      "秋风冷，攀缘汗浃，应叹苦区区。", 
      "登高，聊尔耳，何须蜡屐，谁暇膏车。", 
      "默存处，清都宛在须臾。", 
      "笑约乘鸾羽客，窥倒景、拊掌崎岖。", 
      "归来把，萸囊菊盏，一为洗泥涂。"
    ], 
    "rhythmic": "满庭芳"
  }, 
  {
    "author": "周必大", 
    "paragraphs": [
      "梅乍吐。", 
      "趁寿席、香风度。", 
      "人与此花俱独步。", 
      "风流天付与。", 
      "好在青云歧路。", 
      "愿共作、和羹侣。", 
      "归访赤松辞万户。", 
      "莺花犹是主。"
    ], 
    "rhythmic": "谒金门"
  }, 
  {
    "author": "周必大", 
    "paragraphs": [
      "报答风光，满倾琼液休思睡。", 
      "乱莺声碎。", 
      "来往甘棠底。", 
      "闻道中和，深简君王意。", 
      "归舟起。", 
      "到时应是。", 
      "玉殿槐交翠。"
    ], 
    "rhythmic": "点绛唇"
  }, 
  {
    "author": "周必大", 
    "paragraphs": [
      "醉上兰舟，羡他沙暖鸳鸯睡。", 
      "月波金碎。", 
      "愁海深无底。", 
      "太守新词，解释无穷意。", 
      "高歌起。", 
      "浮云闲事。", 
      "浑付烟中翠。"
    ], 
    "rhythmic": "点绛唇"
  }, 
  {
    "author": "周必大", 
    "paragraphs": [
      "踏白江梅，大都玉斫酥凝就。", 
      "雨肥霜逗。", 
      "痴了闺房秀。", 
      "莫待冬深，雪压风欺後。", 
      "君知否。", 
      "却嫌伊瘦。", 
      "仍怕伊僝僽。"
    ], 
    "rhythmic": "点绛唇"
  }, 
  {
    "author": "周必大", 
    "paragraphs": [
      "秋夜乘槎，客星容到天孙渚。", 
      "眼波微注。", 
      "将谓牵牛渡。", 
      "见了还非，重理霓裳舞。", 
      "都无误。", 
      "几年一遇。", 
      "莫讶周郎顾。"
    ], 
    "rhythmic": "点绛唇"
  }, 
  {
    "author": "周必大", 
    "paragraphs": [
      "月眉新画露珠圆。", 
      "今夕正相鲜。", 
      "欲导唐家诞节，先生汉相韦贤。", 
      "悬知此去，莺迁春谷，鹗在秋天。", 
      "班首算来旬岁，状头看取明年。"
    ], 
    "rhythmic": "朝中措"
  }, 
  {
    "author": "周必大", 
    "paragraphs": [
      "九重深念朔庭空。", 
      "良弼梦时中。", 
      "擢第难遵常制，筑岩直继高风。", 
      "明年东府，金钗珠履，列鼎鸣钟。", 
      "良酝傥分焦革，早禾休浸曹公。"
    ], 
    "rhythmic": "朝中措"
  }, 
  {
    "author": "周必大", 
    "paragraphs": [
      "山川迥别。", 
      "赤城自古雄东越。", 
      "锺英储秀簪绅列。", 
      "何事黄扉，殊未相黄发。", 
      "如今衮职那容缺。", 
      "人心恰与天时合。", 
      "看看孚号彤庭发。", 
      "初破天荒，留与後来说。"
    ], 
    "rhythmic": "醉落魄・一斛珠"
  }, 
  {
    "author": "周必大", 
    "paragraphs": [
      "才高句杰。", 
      "飞黄却应鸾和节。", 
      "新词聊卷波澜阔。", 
      "泉玉淙铮，犹不比清切。", 
      "相逢未稳愁相别。", 
      "南园烟草南楼月。", 
      "阳关西出重吹彻。", 
      "垂柳新栽，宁忍便攀折。"
    ], 
    "rhythmic": "醉落魄・一斛珠"
  }, 
  {
    "author": "周必大", 
    "paragraphs": [
      "三月群贤毕集，二天五马生光。", 
      "传觞击鼓底匆忙。", 
      "画鹢将飞江上。", 
      "鲁国方虚两社，齐人要复侵疆。", 
      "延英引对上东廊。", 
      "应念幽人相望。"
    ], 
    "rhythmic": "西江月"
  }, 
  {
    "author": "周必大", 
    "paragraphs": [
      "藉甚新除刺史，岿然鲁殿灵光。", 
      "诏书催发棹讴忙。", 
      "沙路从今稳上。", 
      "有喜刊除戎索，无劳远抚闽疆。", 
      "日高龙影转槐廊。", 
      "想见清光注望。"
    ], 
    "rhythmic": "西江月"
  }, 
  {
    "author": "周必大", 
    "paragraphs": [
      "重华真主，晨夕奉庭闱。", 
      "祀庆成时。", 
      "乾元坤载同归美，宝册两光辉。", 
      "斑衣何似赭黄衣。", 
      "此事古今稀。", 
      "都人欢乐嵩呼震，圣寿总天齐。"
    ], 
    "rhythmic": "导引"
  }, 
  {
    "author": "周必大", 
    "paragraphs": [
      "新阳初应，乐事起彤庭。", 
      "和气满吴京。", 
      "帝家来庆东皇寿，西母共长生。", 
      "金书玉篆灿龙文。", 
      "前导沸欢声。", 
      "修龄无极名无尽，一岁一回增。"
    ], 
    "rhythmic": "导引"
  }, 
  {
    "author": "周必大", 
    "paragraphs": [
      "合宫亲飨，青女肃长空。", 
      "精意与天通。", 
      "后皇临顾谁为侑，文祖暨神功。", 
      "亟蒙祉福岁长丰。", 
      "声教被华戎。", 
      "两宫眉寿同荣乐，戬谷永来崇。"
    ], 
    "rhythmic": "导引"
  }, 
  {
    "author": "周必大", 
    "paragraphs": [
      "圣明朝，旷典乘秋举。", 
      "大飨本仁祖。", 
      "九室八牖四户。", 
      "敕躬齐戒格堪舆。", 
      "盛牲实俎。", 
      "并侑总稽古。", 
      "玉露乍肃天宇。", 
      "冰轮下照金铺。", 
      "燎烟嘘呼。", 
      "郁尊香，云门舞。", 
      "仿佛翔坐，灵心咸嘉娱。", 
      "众星俞美，光属照熉珠。", 
      "清晓御丹凤，湛恩遍浃率溥。", 
      "欢声雷动岳镇呼。", 
      "徐命法驾，万骑花盈路。", 
      "献胙慈极，寿同箕翼，事超唐虞。", 
      "看平燕云，从此兴文偃武。", 
      "待重会诸侯，依旧东都。"
    ], 
    "rhythmic": "合宫歌"
  }, 
  {
    "author": "周辉", 
    "paragraphs": [
      "卷帘试约东君，问花信风来第几番。"
    ], 
    "rhythmic": "失调名"
  }, 
  {
    "author": "周辉", 
    "paragraphs": [
      "生怕冻损蜂房，胆瓶汤浸，且与温存著。"
    ], 
    "rhythmic": "失调名"
  }, 
  {
    "author": "范成大", 
    "paragraphs": [
      "寒谷春生，熏叶气、玉筒吹谷。", 
      "新阳後、便占新岁，吉云清穆。", 
      "休把心情关乐裹，但逢节序添诗轴。", 
      "笑强颜、风物岂非痴，终非俗。", 
      "清昼永，佳眠熟。", 
      "门外事，何时足。", 
      "且团栾同社，笑歌相属。", 
      "著意调停云露酿，从头检举梅花曲。", 
      "纵不能、将醉作生涯，休拘束。"
    ], 
    "rhythmic": "满江红"
  }, 
  {
    "author": "范成大", 
    "paragraphs": [
      "竹里行厨，来问讯、诸侯宾老。", 
      "春满座、弹丝未遍，挥豪先了。", 
      "云避仁风收雨脚，日随和气薰林表。", 
      "向尊前、来访白髯公，衰何早。", 
      "志千里，功名兆。", 
      "光万丈，文章耀。", 
      "洗水壶胸次，月秋霜晓。", 
      "应念一堂尘网暗，故将百和香云绕。", 
      "算赏心、清话古来多，如今少。"
    ], 
    "rhythmic": "满江红"
  }, 
  {
    "author": "范成大", 
    "paragraphs": [
      "柳外轻雷，催几阵、雨丝飞急。", 
      "雷雨过、半川荷气，粉融香。", 
      "弄蕊攀条春一笑，从教水溅罗衣湿。", 
      "打梁州、箫鼓浪花中，跳鱼立。", 
      "山倒影，云千叠。", 
      "横浩荡，舟如叶。", 
      "有采菱清些，桃根双楫。", 
      "忘却天涯泊地，尊前不放闲愁人。", 
      "任碧筒、十丈卷金波，长鲸吸。"
    ], 
    "rhythmic": "满江红"
  }, 
  {
    "author": "范成大", 
    "paragraphs": [
      "罨画溪山，行欲遍、风蒲还举。", 
      "天渐远、水云初静，柁楼人语。", 
      "月色波光看不定，玉虹横卧金鳞舞。", 
      "看五湖、今夜只边舟，追千古。", 
      "怀往事，渔樵侣。", 
      "曾共醉，松江渚。", 
      "算今年依旧，一杯沧浦。", 
      "宇宙此身元是客，不须怅望家何许。", 
      "但中秋、时节好溪山，皆吾土。"
    ], 
    "rhythmic": "满江红"
  }, 
  {
    "author": "范成大", 
    "paragraphs": [
      "北城南埭。", 
      "玉水方流汇。", 
      "青樾里，红尘外。", 
      "万桃春不老，双竹寒相对。", 
      "回首处，满城明月曾同载。", 
      "分散西园盖。", 
      "消减东阳带。", 
      "人事改，花源在。", 
      "神仙虽可学，功行无过醉。", 
      "新酒好，就船况有鱼堪买。"
    ], 
    "rhythmic": "千秋岁"
  }, 
  {
    "author": "范成大", 
    "paragraphs": [
      "倾坐东风百媚生。", 
      "万红无语笑逢迎。", 
      "照妆醒睡蜡烟轻。", 
      "采蝀横斜春不夜，绛霞浓淡月微明。", 
      "梦中重到锦官城。"
    ], 
    "rhythmic": "浣溪沙"
  }, 
  {
    "author": "范成大", 
    "paragraphs": [
      "催下珠帘护绮丛。", 
      "花枝红里烛枝红。", 
      "烛光花影夜葱茏。", 
      "锦地绣天香雾里，珠星璧月彩云中。", 
      "人间别有几春风。"
    ], 
    "rhythmic": "浣溪沙"
  }, 
  {
    "author": "范成大", 
    "paragraphs": [
      "送尽残春更出游。", 
      "风前踪迹似沙鸥。", 
      "浅斟低唱小淹留。", 
      "月见西楼清夜醉，雨添南浦绿波愁。", 
      "有人无计恋行舟。"
    ], 
    "rhythmic": "浣溪沙"
  }, 
  {
    "author": "范成大", 
    "paragraphs": [
      "歙浦钱塘一水通。", 
      "闲云如幕碧重重。", 
      "吴山应在碧云东。", 
      "无力海棠风淡荡，半眠官柳日葱茏。", 
      "眼前春色为谁浓。"
    ], 
    "rhythmic": "浣溪沙"
  }, 
  {
    "author": "范成大", 
    "paragraphs": [
      "宝髻双双出绮丛。", 
      "妆光梅影各春风。", 
      "收灯时候却相逢。", 
      "鱼子笺中此宛转，龙香拨上语玲珑。", 
      "明朝车马莫西东。"
    ], 
    "rhythmic": "浣溪沙"
  }, 
  {
    "author": "范成大", 
    "paragraphs": [
      "红锦障泥杏叶鞯。", 
      "解鞍呼渡忆当年。", 
      "马骄不肯上航船。", 
      "茅店竹篱开席市，绛裙青袂斸姜田。", 
      "临平风物故依然。"
    ], 
    "rhythmic": "浣溪沙"
  }
]