[
  {
    "author": "石孝友", 
    "paragraphs": [
      "树槎牙。", 
      "冰交加。", 
      "冷艳疏疏瘦影斜。", 
      "几枝梅花放。", 
      "天一涯。", 
      "语三叉。", 
      "已是情多怨物华。", 
      "那堪更忆家。"
    ], 
    "rhythmic": "长相思"
  }, 
  {
    "author": "石孝友", 
    "paragraphs": [
      "困无力。", 
      "几度偎人，翠颦红湿。", 
      "低低问、几时麽，道不远、三五日。", 
      "你也自家宁耐，我也自家将息。", 
      "蓦然地、烦恼一个病，教一个、怎知得。"
    ], 
    "rhythmic": "品令"
  }, 
  {
    "author": "石孝友", 
    "paragraphs": [
      "霁景澄秋，晚风吹尽朝来雨。", 
      "夕阳烟树。", 
      "万里山光暮。", 
      "一带长川，自在流今古。", 
      "人何处。", 
      "月波横素。", 
      "冷浸蒹葭浦。"
    ], 
    "rhythmic": "点绛唇"
  }, 
  {
    "author": "石孝友", 
    "paragraphs": [
      "缓解罗裳，十分鸳履低腰素。", 
      "冰香微度。", 
      "一罅殷红露。", 
      "风折芳莲，影落盆池去。", 
      "多羞处。", 
      "怕人偷觑。", 
      "粉面频回顾。"
    ], 
    "rhythmic": "点绛唇"
  }, 
  {
    "author": "石孝友", 
    "paragraphs": [
      "著意栽银，砌成叶叶莲花舫。", 
      "醉霞摇荡。", 
      "恰似凌波样。", 
      "自笑平生，鲸吸洪波量。", 
      "孤心赏。", 
      "不如深幌。", 
      "一搦酬千想。"
    ], 
    "rhythmic": "点绛唇"
  }, 
  {
    "author": "石孝友", 
    "paragraphs": [
      "杨柳腰枝，春来尚怯铢衣重。", 
      "眼波偷送。", 
      "笑把花枝弄。", 
      "雨帐云屏，一枕高唐梦。", 
      "春情动。", 
      "人娇纵。", 
      "困钗横凤。"
    ], 
    "rhythmic": "点绛唇"
  }, 
  {
    "author": "石孝友", 
    "paragraphs": [
      "醉倚危墙，望中归思生天际。", 
      "山腰渚尾。", 
      "几簇渔樵市。", 
      "帆落西风，一段芦花水。", 
      "八千里。", 
      "锦书欲寄。", 
      "新雁曾来未。"
    ], 
    "rhythmic": "点绛唇"
  }, 
  {
    "author": "石孝友", 
    "paragraphs": [
      "日薄风迟，柳眠无力花枝妥。", 
      "燕楼空锁。", 
      "好梦谁惊破。", 
      "寒食清明，又等闲都过。", 
      "愁无那。", 
      "泪珠频堕。", 
      "洒尽相思颗。"
    ], 
    "rhythmic": "点绛唇"
  }, 
  {
    "author": "石孝友", 
    "paragraphs": [
      "小桃破尽风前萼。", 
      "草草年华闲过却。", 
      "十分清瘦有谁知，一点相思无处著。", 
      "书凭雁字应难托。", 
      "花与泪珠相对落。", 
      "万红千翠尽春光，若比此情犹自薄。"
    ], 
    "rhythmic": "玉楼春"
  }, 
  {
    "author": "石孝友", 
    "paragraphs": [
      "春生泽国芳菲早。", 
      "楼外墙阴闻语笑。", 
      "东君著意到西园，点破施朱浑未了。", 
      "楚云暮合吴天杳。", 
      "天色沈沈云扰扰。", 
      "洞门深闭月轮孤，不见当时张好好。"
    ], 
    "rhythmic": "玉楼春"
  }, 
  {
    "author": "石孝友", 
    "paragraphs": [
      "风光澹沲云容粹。", 
      "点染园林添况味。", 
      "花间照夜簇红纱，柳外踏青摇彩旆。", 
      "芳时不分空憔悴。", 
      "抖擞愁怀赊乐事。", 
      "罗衫一任尘泥，拼了通宵排日醉。"
    ], 
    "rhythmic": "玉楼春"
  }, 
  {
    "author": "石孝友", 
    "paragraphs": [
      "扁舟破浪鸣双橹。", 
      "岁晚客心分万绪。", 
      "香红漠漠落梅村，愁碧萋萋芳草渡。", 
      "汉皋失诚相误。", 
      "楚峡云归无觅处。", 
      "一天明月缺还圆，千里伴人来又去。"
    ], 
    "rhythmic": "玉楼春"
  }, 
  {
    "author": "石孝友", 
    "paragraphs": [
      "井花暖处新阳动。", 
      "节物撩人添倥偬。", 
      "寒齑冰齿晕轻澌，败絮粟肌悭短梦。", 
      "文章彻了成何用。", 
      "闷拨炉灰窥饭瓮。", 
      "寻思已得到春时，预把五穷连夜送。"
    ], 
    "rhythmic": "玉楼春"
  }, 
  {
    "author": "石孝友", 
    "paragraphs": [
      "汉皇受禅新尧统。", 
      "沼跃潜鱼仪舞凤。", 
      "五云色备观台书，万世功成贤相用。", 
      "江湖襟带蛮荆控。", 
      "摩抚民劳输土贡。", 
      "愿倾石尉望尘心，来献鲁侯难老颂。"
    ], 
    "rhythmic": "玉楼春"
  }, 
  {
    "author": "石孝友", 
    "paragraphs": [
      "一阳不受群阴壅。", 
      "残历行间冬破仲。", 
      "云低吹白腊寒浓，梅小绽红春意重。", 
      "湖山千里勤飞控。", 
      "淑气冲融披水冻。", 
      "笑携雨露洒民心，暗聚精神交帝梦。"
    ], 
    "rhythmic": "玉楼春"
  }, 
  {
    "author": "石孝友", 
    "paragraphs": [
      "黄锺应律扶炎统。", 
      "舜日迎长佳节用。", 
      "娟娟芳意著花梢，盎盎暖香浮酒瓮。", 
      "寿觞唤取纤纤捧。", 
      "雨歇珠帘云绕栋。", 
      "兴来且伴橘中仙，归去却联池上凤。"
    ], 
    "rhythmic": "玉楼春"
  }, 
  {
    "author": "石孝友", 
    "paragraphs": [
      "台门瑞霭光阳动。", 
      "人语鼓声沈汹汹。", 
      "观风堂迥暗香飘，卷雨楼前寒翠拥。", 
      "锋车促入承天宠。", 
      "丹诏衔来须彩凤。", 
      "五丝宫线日边长，看补岩廊龙衮缝。"
    ], 
    "rhythmic": "玉楼春"
  }, 
  {
    "author": "石孝友", 
    "paragraphs": [
      "回望玉楼金阙。", 
      "正水遮山隔。", 
      "风儿又起，雨儿又煞，好愁人天色。", 
      "两岸荻花枫叶。", 
      "争舞红吹白。", 
      "中秋过也，重阳近也，作天涯行客。"
    ], 
    "rhythmic": "西地锦"
  }, 
  {
    "author": "石孝友", 
    "paragraphs": [
      "乱山叠叠水泠泠。", 
      "南北短长亭。", 
      "客路如天杳杳，归心能地宁宁。", 
      "春光荏苒花期，冷落酒伴飘零。", 
      "鬓影黄边半白，烧痕黑处重青。"
    ], 
    "rhythmic": "朝中措"
  }, 
  {
    "author": "石孝友", 
    "paragraphs": [
      "烛花吹尽篆烟青。", 
      "长波拍枕鸣。", 
      "西风吹断雁鸿声。", 
      "离人梦暗惊。", 
      "乡思动，旅愁生。", 
      "谁知此夜情。", 
      "乱山重叠拥孤城。", 
      "空江月自明。"
    ], 
    "rhythmic": "阮郎归"
  }, 
  {
    "author": "石孝友", 
    "paragraphs": [
      "雁阵惊寒，故唤起、离愁万斛。", 
      "因追念、镜鸾易破，凤弦难续。", 
      "诗句已凭红叶去，梦魂未断黄粱熟。", 
      "叹浪萍、风梗又天涯，成幽独。", 
      "归来引，相思曲。", 
      "尘满把，泪盈掬。", 
      "对长天远水，落霞孤骛。", 
      "立尽西风无好意，遥山也学双眉蹙。", 
      "恨草根、不逐鬓根摧，秋更绿。"
    ], 
    "rhythmic": "满江红"
  }, 
  {
    "author": "石孝友", 
    "paragraphs": [
      "好恨这风儿。", 
      "催俺分离。", 
      "船儿吹得去如飞。", 
      "因甚眉儿吹不展，叵耐风儿。", 
      "不是这船儿。", 
      "载起相思。", 
      "船儿若念我孤恓。", 
      "载取人人篷底睡，感谢风儿。"
    ], 
    "rhythmic": "浪淘沙"
  }, 
  {
    "author": "石孝友", 
    "paragraphs": [
      "花前月下，好景良辰，厮守日许多时。", 
      "正美之间，何事便有轻离。", 
      "无端珠泪暗簌，染征衫、点点红滋。", 
      "最苦是、□殷勤密约，做造相思。", 
      "咿哑橹声离岸，魂断处，高城隐隐天涯。", 
      "万水千山，一去定失花期。", 
      "东君斗来无赖，散春红、点破梅枝。", 
      "病成也，到而今、著个甚医。"
    ], 
    "rhythmic": "胜胜慢・声声慢"
  }, 
  {
    "author": "石孝友", 
    "paragraphs": [
      "秦楼月。", 
      "秦娥本是秦宫客。", 
      "秦宫客。", 
      "梦云风韵，借仙标格。", 
      "相从无计不如休，如今去也空相忆。", 
      "空相忆。", 
      "尊前欢笑，梦中寻觅。"
    ], 
    "rhythmic": "忆秦娥"
  }, 
  {
    "author": "石孝友", 
    "paragraphs": [
      "酒浓花艳秋波滑。", 
      "舞馀腰素花枝活。", 
      "相见又还休。", 
      "不禁归去愁。", 
      "醉衾成独拥。", 
      "月冷知霜重。", 
      "早是梦难成。", 
      "梅花肠断声。"
    ], 
    "rhythmic": "菩萨蛮"
  }, 
  {
    "author": "石孝友", 
    "paragraphs": [
      "雪香白尽江南陇。", 
      "暖风绿到池塘梦。", 
      "叠影上檐明。", 
      "夜潮春水生。", 
      "踏青何处去。", 
      "杨柳桥边路。", 
      "不见浣花人。", 
      "汀洲空白苹。"
    ], 
    "rhythmic": "菩萨蛮"
  }, 
  {
    "author": "石孝友", 
    "paragraphs": [
      "花销玉瘦斜平薄。", 
      "舞衣宽尽腰如削。", 
      "困甚不胜娇。", 
      "乌云横鬓翘。", 
      "双蛾颦浅黛。", 
      "鸾镜愁空对。", 
      "罗袖晚香寒。", 
      "泪珠和粉弹。"
    ], 
    "rhythmic": "菩萨蛮"
  }, 
  {
    "author": "石孝友", 
    "paragraphs": [
      "我已多情，更撞著、多情底你。", 
      "把一心、十分向你。", 
      "尽他们，劣心肠、偏有你。", 
      "共你。", 
      "风了人、只为个你。", 
      "宿世冤家，百忙里、方知你。", 
      "没前程、阿谁似你。", 
      "坏却才名，到如今、都因你。", 
      "是你。", 
      "我也没、星儿恨你。"
    ], 
    "rhythmic": "惜奴娇"
  }, 
  {
    "author": "石孝友", 
    "paragraphs": [
      "合下相逢，算鬼病、须沾惹。", 
      "闲深里、做场话霸。", 
      "负我看承，枉驼我、许多时价。", 
      "冤家。", 
      "你教我、如何割舍。", 
      "苦苦孜孜，独自个、空嗟呀。", 
      "使心肠、捉他不下。", 
      "你试思量，亮从前、说风话。", 
      "冤家。", 
      "休直待，教人咒骂。"
    ], 
    "rhythmic": "惜奴娇"
  }, 
  {
    "author": "石孝友", 
    "paragraphs": [
      "青青杨柳水边桥。", 
      "水迢迢。", 
      "柳摇摇。", 
      "缓引离觞，频驻木兰桡。", 
      "我是行人君是客，俱有恨，总无聊。", 
      "冰澌波暖数琼瑶。", 
      "舞情飙。", 
      "拂春潮。", 
      "一片别魂，销尽遣谁招。", 
      "不似严阳山上雪，魂易尽，雪难消。"
    ], 
    "rhythmic": "江城子"
  }, 
  {
    "author": "石孝友", 
    "paragraphs": [
      "相逢执手也踟蹰。", 
      "立斯须。", 
      "话区区。", 
      "借问来时，曾见那人无。", 
      "忍泪啼痕香不减，虽少别，忍轻辜。", 
      "霜风摇落岁将徂。", 
      "景凋疏。", 
      "恨萦纡。", 
      "过尽行云，我在与谁居。", 
      "一掬归心飞不去，层浪叠，片蟾孤。"
    ], 
    "rhythmic": "江城子"
  }, 
  {
    "author": "石孝友", 
    "paragraphs": [
      "照水粉梅开尽。", 
      "春残峭寒犹甚。", 
      "秋气著人衣，斗帐玉儿生晕。", 
      "那更。", 
      "那更。", 
      "帘外月斜风横。"
    ], 
    "rhythmic": "如梦令"
  }, 
  {
    "author": "石孝友", 
    "paragraphs": [
      "风猎乱香如扫。", 
      "又是粉梅开了。", 
      "庭户锁残寒，梦断池塘春草。", 
      "情悄。", 
      "情悄。", 
      "帘外数声啼鸟。"
    ], 
    "rhythmic": "如梦令"
  }, 
  {
    "author": "石孝友", 
    "paragraphs": [
      "折寄陇头春信。", 
      "香浅绿柔红嫩。", 
      "插向鬓云边，添得几多风韵。", 
      "但问。", 
      "但问。", 
      "管与玉容相称。"
    ], 
    "rhythmic": "如梦令"
  }, 
  {
    "author": "石孝友", 
    "paragraphs": [
      "有件遮，算好事、大家都知。", 
      "被新冤家矍索後，没别底，似别底也难为。", 
      "识尽千千并万万，那得恁、海底猴儿。", 
      "这百十钱，一个泼性命，不分付、待分付与谁。"
    ], 
    "rhythmic": "亭前柳"
  }, 
  {
    "author": "石孝友", 
    "paragraphs": [
      "幸自得人情，只是有些脾鳖。", 
      "引杀俺时直甚，损我儿阴德。", 
      "情知守定没乾休，乾休冤俺急。", 
      "今夜这回除是，有翅儿飞得。"
    ], 
    "rhythmic": "好事近"
  }, 
  {
    "author": "石孝友", 
    "paragraphs": [
      "昨日特承传诲。", 
      "欲相见、奈何无计。", 
      "这场烦恼捻著嚎，晓夜价、求天祝地。", 
      "教俺两下不存济。", 
      "你莫却、信人调戏。", 
      "若还真个肯收心，厮守著、快活一世。"
    ], 
    "rhythmic": "夜行船"
  }, 
  {
    "author": "石孝友", 
    "paragraphs": [
      "漏水迢迢清夜。", 
      "露华浓、洞房寒乍。", 
      "愁人早是不成眠，奈无端、月窥窗罅。", 
      "心心念念都绿那。", 
      "被相思、闷损人也。", 
      "冤家你若不知人，这欢娱、自今权罢。"
    ], 
    "rhythmic": "夜行船"
  }, 
  {
    "author": "石孝友", 
    "paragraphs": [
      "相对盈盈一水。", 
      "多声价、开名得字。", 
      "刚能见也还抛弃。", 
      "负了万红千翠。", 
      "留无计。", 
      "来无计。", 
      "□□□、成何况味。", 
      "而今若没些儿事。", 
      "却枉了、做人一世。"
    ], 
    "rhythmic": "茶瓶儿"
  }, 
  {
    "author": "石孝友", 
    "paragraphs": [
      "拽尽风流露布，筑成烦恼根基。", 
      "早知恁地浅情时。", 
      "枉了教人恁地。", 
      "惜你十分撋就，把人一味禁持。", 
      "这回断了更相思。", 
      "比似人间没你。"
    ], 
    "rhythmic": "西江月"
  }, 
  {
    "author": "石孝友", 
    "paragraphs": [
      "云龙双辅，匣龙双起，当年楚尾吴头。", 
      "借月命卿，占星分使，来宽俗瘵君忧。", 
      "绣指屈儒流。", 
      "□暂辍北阙，小试南州。", 
      "协奏熏风，霈为霖雨岁登秋。", 
      "春工点缀芳柔。", 
      "正梅凝笑脸，柳弄青眸。", 
      "柏叶荐觞，椒花载颂，休辞秉烛嬉游。", 
      "乃眷在宸旒。", 
      "更德标银管，名覆金瓯。", 
      "共看朝天露稳，归拜富民侯。"
    ], 
    "rhythmic": "望海潮"
  }, 
  {
    "author": "石孝友", 
    "paragraphs": [
      "恼花风雨。", 
      "断送春将暮。", 
      "底死留春春不住。", 
      "那更送春归去。", 
      "今朝且赋归与。", 
      "明年春满皇都。", 
      "共泛桃花锦浪，与君同醉西湖。"
    ], 
    "rhythmic": "清平乐", 
    "tags": [
      "西湖"
    ]
  }, 
  {
    "author": "石孝友", 
    "paragraphs": [
      "天涯重九。", 
      "独对黄花酒。", 
      "醉拈黄花和泪嗅。", 
      "忆得去年携手。", 
      "去年同醉流霞。", 
      "醉中折尽黄花。", 
      "还是黄花时候，去年人在天涯。"
    ], 
    "rhythmic": "清平乐"
  }, 
  {
    "author": "石孝友", 
    "paragraphs": [
      "见时怜惜。", 
      "不见时思忆。", 
      "花柳光阴都瞬息。", 
      "□把光阴虚掷。", 
      "才郎妾貌相当。", 
      "有些似欠商量。", 
      "看你忔憎模样，更须著我心肠。"
    ], 
    "rhythmic": "清平乐"
  }, 
  {
    "author": "石孝友", 
    "paragraphs": [
      "醉红宿翠。", 
      "髻亸乌云坠。", 
      "管是夜来不得睡。", 
      "那更今朝早起。", 
      "春风满搦腰枝。", 
      "阶前小立多时。", 
      "恰恨一番雨过，想应湿透鞋儿。"
    ], 
    "rhythmic": "清平乐"
  }, 
  {
    "author": "石孝友", 
    "paragraphs": [
      "山明水嫩。", 
      "潇洒桐庐郡。", 
      "极目风烟无限景。", 
      "说也如何得尽。", 
      "自怜俗状尘容。", 
      "几年断梗飘蓬。", 
      "借使严陵知道，祗应笑问东风。"
    ], 
    "rhythmic": "清平乐"
  }, 
  {
    "author": "石孝友", 
    "paragraphs": [
      "霁光摇目。", 
      "春入郊原绿。", 
      "残雪压枝堆烂玉。", 
      "时闻枝间蔌蔌。", 
      "瘦藤细履平沙。", 
      "醉中一任欹斜。", 
      "落日数声啼鸟，香风满路梅花。"
    ], 
    "rhythmic": "清平乐"
  }, 
  {
    "author": "石孝友", 
    "paragraphs": [
      "萍水相逢无定居。", 
      "同在他乡，又问征途。", 
      "离歌声里客心孤。", 
      "花尽园林，水满江湖。", 
      "烟树微茫带岸蒲。", 
      "何处长沙，何处洪都。", 
      "要知安稳到家无。", 
      "千里征鸿，一纸来书。"
    ], 
    "rhythmic": "一翦梅"
  }, 
  {
    "author": "石孝友", 
    "paragraphs": [
      "宿醉离愁慢髻鬟。", 
      "绿残红豆忆前欢。", 
      "锦江春水寄书难。", 
      "红袖时笼金鸭暖，小楼吹彻玉笙寒。", 
      "为谁和泪倚阑干。"
    ], 
    "rhythmic": "浣溪沙"
  }, 
  {
    "author": "石孝友", 
    "paragraphs": [
      "柳岸梅溪春又生。", 
      "风枝斜里雪枝横。", 
      "空牵归兴惹离情。", 
      "灰尽寸心犹自热，泪承双睫不能晴。", 
      "梦云楼隔豫章城。"
    ], 
    "rhythmic": "浣溪沙"
  }, 
  {
    "author": "石孝友", 
    "paragraphs": [
      "迎客西来送客行。", 
      "堆堆历历短长亭。", 
      "人残酒不能醒。", 
      "烟染暮山浮紫翠，霜凋秋叶复丹青。", 
      "凭谁图写入银屏。"
    ], 
    "rhythmic": "浣溪沙"
  }, 
  {
    "author": "石孝友", 
    "paragraphs": [
      "几曲屏山数幅波。", 
      "雁声斜带夕阳过。", 
      "卸帆聊醉菊花坡。", 
      "旅枕梦魂归路远，秋江风紧夜寒多。", 
      "薄情还解忆人麽。"
    ], 
    "rhythmic": "浣溪沙"
  }, 
  {
    "author": "石孝友", 
    "paragraphs": [
      "归不去。", 
      "归去又还春暮。", 
      "洞里小桃音信阻。", 
      "几番风更雨。", 
      "相伴竹筇芒履。", 
      "穿尽松溪花坞。", 
      "早是行人贪道路。", 
      "声声闻杜宇。"
    ], 
    "rhythmic": "谒金门"
  }, 
  {
    "author": "石孝友", 
    "paragraphs": [
      "云树直。", 
      "雨歇半空犹湿。", 
      "山影插尖高几尺。", 
      "依依衔落日。", 
      "远岸双飞鸂鶒。", 
      "一水无情自碧。", 
      "飒飒白苹风正急。", 
      "断肠人独立。"
    ], 
    "rhythmic": "谒金门"
  }, 
  {
    "author": "石孝友", 
    "paragraphs": [
      "春睡重。", 
      "睡起烟销鸾凤。", 
      "著雨柳绵吹易动。", 
      "风帘花影弄。", 
      "过雁空劳目送。", 
      "纵有音书何用。", 
      "有意相思无意共。", 
      "不如休做梦。"
    ], 
    "rhythmic": "谒金门"
  }, 
  {
    "author": "石孝友", 
    "paragraphs": [
      "风又雨。", 
      "断送残春归去。", 
      "人面桃花在何处。", 
      "绿阴空满路。", 
      "立马垂杨官渡。", 
      "一寸柔肠万缕。", 
      "回首碧云迷洞府。", 
      "杜鹃啼日暮。"
    ], 
    "rhythmic": "谒金门"
  }, 
  {
    "author": "石孝友", 
    "paragraphs": [
      "山雨绝。", 
      "山重冷如冰雪。", 
      "窗外芭蕉三两叶。", 
      "影排窗上月。", 
      "醉枕惊回蝴蝶。", 
      "好梦无人共说。", 
      "心事悠悠芳草歇。", 
      "不眠听鼠啮。"
    ], 
    "rhythmic": "谒金门"
  }, 
  {
    "author": "石孝友", 
    "paragraphs": [
      "清霜洗空阔，黍管吹秋灰。", 
      "七蓂馀翠，半月流素影徘徊。", 
      "天遣蟠根仙李，世折一枝丹桂，积庆到云来。", 
      "风骨峭冰玉，谈辩屑琼瑰。", 
      "黄阁老，金闺彦，谪仙才。", 
      "小分铜竹，遍洒雨露楚江隈。", 
      "好把萧滩玉笥，变作嘉肴芳酒，为寿莫停杯。", 
      "飞诏下霄汉，调鼎待盐梅。"
    ], 
    "rhythmic": "水调歌头"
  }, 
  {
    "author": "石孝友", 
    "paragraphs": [
      "萧滩韵环佩，玉笥灿玲珑。", 
      "仙原积庆，当日占梦兆维熊。", 
      "学业肯先歆向，文焰已高白贺，飞步更蟾宫。", 
      "秀色溢眉宇，雄辩倒心胸。", 
      "作儿戏，为亲寿，捧霞锺。", 
      "彩衣摇曳，光映怀橘堕双红。", 
      "正好平分风月，且伴能言桃李，鲸吸海涛洪。", 
      "行赴紫泥诏，归拜黑头公。"
    ], 
    "rhythmic": "水调歌头"
  }, 
  {
    "author": "石孝友", 
    "paragraphs": [
      "男儿四方志，岂久困泥沙。", 
      "束书匣剑，依旧旅食在京华。", 
      "蹭蹬青云未遂，奔走红尘何计，敛袂且还家。", 
      "草木渐黄落，风月正清嘉。", 
      "友猿鹤，宅丘壑，乐生涯。", 
      "几时雷雨，轰磕平地起龙蛇。", 
      "尺棰可鞭夷狄，寸舌可盂社稷，无路踏云车。", 
      "今古万千事，洒泪向黄花。"
    ], 
    "rhythmic": "水调歌头"
  }, 
  {
    "author": "石孝友", 
    "paragraphs": [
      "美人在何许，相望正悠悠。", 
      "云窗雾阖，遥想宛在海中洲。", 
      "空对残云冷雨，何限重山叠水，一梦到无由。", 
      "遗怨写红叶，薄幸记青楼。", 
      "金乌掷，玉蟾缺，物华休。", 
      "凤梧眢井，一夜风露各惊秋。", 
      "唯有远山无赖，淡扫一眉晴绿，特地向人愁。", 
      "敛袂且归去，回首谩迟留。"
    ], 
    "rhythmic": "水调歌头"
  }, 
  {
    "author": "石孝友", 
    "paragraphs": [
      "高情邈云汉，长揖谢君侯。", 
      "脱遗轩冕，簸弄泉石下清幽。", 
      "心契匡庐猿鹤，泪染固陵松柏，一衲且蒙头。", 
      "风月感平发，魂梦绕神州。", 
      "漾一叶，横孤管，去来休。", 
      "琵琶亭畔，正是风叶荻花秋。", 
      "点检诗囊酒碗，抬贴舞裀歌扇，收尽两眉愁。", 
      "回望碧云合，相伴赤松游。"
    ], 
    "rhythmic": "水调歌头", 
    "tags": [
      "庐山"
    ]
  }, 
  {
    "author": "石孝友", 
    "paragraphs": [
      "把杯莫唱阳关曲。", 
      "行客去、居人恨局。", 
      "屏山似展江如簇。", 
      "不见尊前醉玉。", 
      "鹃啼处、怨声裂竹。", 
      "问後夜、兰舟那宿。", 
      "帛书早系征鸿足。", 
      "肠断弦孤怎续。"
    ], 
    "rhythmic": "杏花天"
  }, 
  {
    "author": "石孝友", 
    "paragraphs": [
      "蚁酒浮明月，鲸波泛落星。", 
      "春花秋叶几飘零。", 
      "只有庐山君眼、向人青。", 
      "明日非今日，长亭更短亭。", 
      "不辞一饮尽双瓶。", 
      "争奈秋风江口、酒初醒。"
    ], 
    "rhythmic": "南歌子", 
    "tags": [
      "庐山"
    ]
  }, 
  {
    "author": "石孝友", 
    "paragraphs": [
      "草色裙腰展，冰容水镜开。", 
      "又还春事破寒来。", 
      "一夜东风吹绽、後园梅。", 
      "糯瓮香酿，熏炉续麝煤。", 
      "休惊节物暗相催。", 
      "赢取大家沈醉、探春杯。"
    ], 
    "rhythmic": "南歌子"
  }, 
  {
    "author": "石孝友", 
    "paragraphs": [
      "凤髻斜分翠，鸳鞋小砑红。", 
      "东君著意绮罗丛。", 
      "最好一枝特地、怨春风。", 
      "懊恨无情语，娇羞忍笑容。", 
      "相看疑是梦魂中。", 
      "怕逐飞云归去、断行踪。"
    ], 
    "rhythmic": "南歌子"
  }, 
  {
    "author": "石孝友", 
    "paragraphs": [
      "畴昔飞鸾侣，而今断雁行。", 
      "西风岭外下斜阳。", 
      "无赖一钩新月、挂人肠。", 
      "双泪沾襟袖，孤灯对客床。", 
      "枕馀衾剩只残香。", 
      "别得娇痴不睡、也思量。"
    ], 
    "rhythmic": "南歌子"
  }, 
  {
    "author": "石孝友", 
    "paragraphs": [
      "春浅梅红小，山寒岚翠薄。", 
      "斜风吹雨入帘幕。", 
      "梦觉南楼呜咽、数声角。", 
      "歌酒工夫懒，别离情绪恶。", 
      "舞衫宽尽不堪著。", 
      "若比那回相见、更消削。"
    ], 
    "rhythmic": "南歌子"
  }, 
  {
    "author": "石孝友", 
    "paragraphs": [
      "乱絮飘晴雪，残花绣地衣。", 
      "西园歌舞骤然稀。", 
      "只有多情蝴蝶、作团飞。", 
      "旧事深琴怨，新愁减带围。", 
      "倚楼凝望更依依。", 
      "怕见一天风雨、卷春归。"
    ], 
    "rhythmic": "南歌子"
  }, 
  {
    "author": "石孝友", 
    "paragraphs": [
      "走去走来三百里，五日以为期。", 
      "六日归时已是疑。", 
      "应是望归时。", 
      "鞭个马儿归去也，心急马行迟。", 
      "不免相烦喜鹊儿。", 
      "先报那人知。"
    ], 
    "rhythmic": "武陵春"
  }, 
  {
    "author": "石孝友", 
    "paragraphs": [
      "微雨洒芳尘，酝造可人春色。", 
      "闻道梦云楼外，正小桃花发。", 
      "殷勤留取最繁枝，樽前待闲折。", 
      "准拟乱红深处，化一双蝴蝶。"
    ], 
    "rhythmic": "好事近"
  }, 
  {
    "author": "石孝友", 
    "paragraphs": [
      "新荷小小。", 
      "比目鱼儿翻翠藻。", 
      "小小新荷。", 
      "点破清光景趣多。", 
      "青青半卷。", 
      "一寸芳心浑未展。", 
      "待得园时。", 
      "罩定鸳鸯一对儿。"
    ], 
    "rhythmic": "减字木兰花"
  }, 
  {
    "author": "石孝友", 
    "paragraphs": [
      "空阶雨过。", 
      "细草摇摇光入座。", 
      "斜日多情。", 
      "恋恋幽窗故故明。", 
      "沈吟无语。", 
      "立遍梧桐庭下树。", 
      "病叶先秋。", 
      "零乱风前片段愁。"
    ], 
    "rhythmic": "减字木兰花"
  }, 
  {
    "author": "石孝友", 
    "paragraphs": [
      "角声催晓。", 
      "斗帐美人初梦觉。", 
      "黛浅妆残。", 
      "清瘦花枝不奈寒。", 
      "匆匆睡起。", 
      "冷落馀香栖翠被。", 
      "何处阳台。", 
      "雨散云收犹未来。"
    ], 
    "rhythmic": "减字木兰花"
  }, 
  {
    "author": "石孝友", 
    "paragraphs": [
      "云髻盘鸦。", 
      "眉山远翠，脸晕微霞。", 
      "燕子泥香，鹅儿酒暖，曾见来那。", 
      "秋光已著黄花。", 
      "又恰恨、尊前见他。", 
      "越样风流，恼人情意，真个冤家。"
    ], 
    "rhythmic": "柳梢青"
  }, 
  {
    "author": "石孝友", 
    "paragraphs": [
      "潇湘雨打船篷。", 
      "别离中。", 
      "愁见拍天沧水、搅天风。", 
      "留不住。", 
      "终须去。", 
      "莫匆匆。", 
      "後夜一尊何处、与谁同。"
    ], 
    "rhythmic": "乌夜啼"
  }, 
  {
    "author": "石孝友", 
    "paragraphs": [
      "人好远，路能长。", 
      "奈思量。", 
      "更放晚来些小雨，做新凉。", 
      "衰草低衬斜阳。", 
      "斜阳外、水冷云黄。", 
      "借使有肠须断尽，况无肠。"
    ], 
    "rhythmic": "愁倚阑・春光好"
  }, 
  {
    "author": "石孝友", 
    "paragraphs": [
      "淮水阔，楚山长。", 
      "恨难量。", 
      "不道愁离人独夜，更天凉。", 
      "佳节虚过重阳。", 
      "更篱下、折尽疏黄。", 
      "看取清溪三百曲，是回肠。"
    ], 
    "rhythmic": "愁倚阑・春光好"
  }, 
  {
    "author": "石孝友", 
    "paragraphs": [
      "笔走龙蛇，词倾河汉，妙年德艺双成。", 
      "帝庭敷奏，亲擢冠群英。", 
      "龙首其谁不取，便直饶、勋业峥嵘。", 
      "偏他甚，泼天来大，一个好声名。", 
      "忆曾。", 
      "瞻拜处，当年汝水，今日溢城。", 
      "叹白首青衫，又造宾闳。", 
      "谨贽诗文一卷，仗仙风、吹到蓬瀛。", 
      "依归地，熏香摘艳，作个老门生。"
    ], 
    "rhythmic": "满庭芳"
  }, 
  {
    "author": "石孝友", 
    "paragraphs": [
      "兰畹霜浓，柳溪冰咽，春光先到江梅。", 
      "瘦枝疏萼，特地破寒开。", 
      "钩引天涯旧恨，双眉锁、九曲回肠。", 
      "空销黯，故园何在，风月浸长淮。", 
      "当年，吟赏处，醉山颓倒，飞屑成堆。", 
      "怎奈向而今，雨误云乖。", 
      "万里难凭驿使，那堪对、别馆离杯。", 
      "谁知道，洛阳诗老，还有梦魂来。"
    ], 
    "rhythmic": "满庭芳"
  }, 
  {
    "author": "石孝友", 
    "paragraphs": [
      "瘦颊凝酥，残妆弄酒，相逢一笑东风。", 
      "并肩携手，羞落可怜红。", 
      "疑是回心院里，埋醉首、吐作芳丛。", 
      "无端处，雄蜂雌蝶，相美两情通。", 
      "一从。", 
      "攀折後，汉皋佩失，铜雀春空。", 
      "想桃叶桃根，此恨能同。", 
      "多谢金銮旧客，收拾在、芸阁签中。", 
      "还知否，窃香传粉，输与蠹书虫。"
    ], 
    "rhythmic": "满庭芳"
  }, 
  {
    "author": "石孝友", 
    "paragraphs": [
      "修竹挼蓝，梅山耸翠，小小佳处西安。", 
      "从来闻说，今日还来看。", 
      "便好求田问舍，耳溪涧、目饱林峦。", 
      "争知道，尘缘未了，无计与盘桓。", 
      "小蛮。", 
      "应念处，弦孤么凤，镜掩孤鸾。", 
      "愁在见多情，素日闲闲。", 
      "早晚扁舟两桨，惊翠枕、云巘风湍。", 
      "从前去，殷勤细数，细数万重滩。"
    ], 
    "rhythmic": "满庭芳"
  }, 
  {
    "author": "石孝友", 
    "paragraphs": [
      "吟鞭，欹醉帽。", 
      "行尽关山古道。", 
      "霜满地，水平田。", 
      "雁儿声在天。", 
      "北沙门，南浦岸。", 
      "望得眼穿肠断。", 
      "桐树巷，梦云楼。", 
      "玉儿应也愁。"
    ], 
    "rhythmic": "更漏子"
  }, 
  {
    "author": "石孝友", 
    "paragraphs": [
      "烛销红，窗送白。", 
      "冷落一衾寒色。", 
      "鸡唤起，马驰行。", 
      "月昏衣上明。", 
      "酒香唇，妆印臂。", 
      "竟夜人人共睡。", 
      "魂蝶乱，梦鸾孤。", 
      "知他睡稳无。"
    ], 
    "rhythmic": "更漏子"
  }, 
  {
    "author": "石孝友", 
    "paragraphs": [
      "阳关声里催行色。", 
      "马惜离群人惜别。", 
      "入怀风月记衔杯，迎步溪山供散策。", 
      "阴飙断渡江吹白。", 
      "晴壑吞云天放碧。", 
      "悬知诗兴满归途，三四野梅开的砾。"
    ], 
    "rhythmic": "木兰花・玉楼春"
  }, 
  {
    "author": "石孝友", 
    "paragraphs": [
      "寻春误入桃源洞。", 
      "草草幽欢聊与共。", 
      "牢笼风月此时情，做造溪山今夜梦。", 
      "柳蹊未放金丝弄。", 
      "梅径已经香雪冻。", 
      "春愁离恨重於山，不信马儿驼得动。"
    ], 
    "rhythmic": "木兰花・玉楼春"
  }, 
  {
    "author": "石孝友", 
    "paragraphs": [
      "钗凤摇金，髻螺分翠。", 
      "铢衣稳束宫腰细。", 
      "绿柔红小不禁风，海棠无力贪春睡。", 
      "剪水精神，怯春情意。", 
      "霓裳一曲当时事。", 
      "五陵年少本多情，为何特地添憔悴。"
    ], 
    "rhythmic": "踏莎行"
  }, 
  {
    "author": "石孝友", 
    "paragraphs": [
      "你也娇痴。", 
      "我也狂迷。", 
      "望今生、永不分离。", 
      "如何别後，三换梅枝。", 
      "是好相知，不相见，只相思。", 
      "良辰美景，赏心乐事，□□□负我辜伊。", 
      "凤弦再续，鸾鉴重窥。", 
      "且等些时，说些子，做些儿。"
    ], 
    "rhythmic": "行香子"
  }, 
  {
    "author": "石孝友", 
    "paragraphs": [
      "寒蛩切切响空帷。", 
      "断肠风叶霜枝。", 
      "凤楼何处雁书迟。", 
      "空数归期。", 
      "□□沈腰春瘦，却成宋玉秋悲。", 
      "又还辜负菊花时。", 
      "没个人知。"
    ], 
    "rhythmic": "画堂春"
  }, 
  {
    "author": "石孝友", 
    "paragraphs": [
      "落日秋风岭上村。", 
      "全稀过雁少行人。", 
      "正是悲伤愁绝处，更黄昏。", 
      "漠漠野烟生碧树，漫漫衰草际黄云。", 
      "借使昔人行到此，也销魂。"
    ], 
    "rhythmic": "摊破浣溪沙・山花子"
  }, 
  {
    "author": "石孝友", 
    "paragraphs": [
      "楼外春风桃李阴。", 
      "记一笑千金。", 
      "翠眉山敛眼波侵。", 
      "情滴滴、怨深深。", 
      "当初见了，而今别後，算此恨难禁。", 
      "与其向後两关心。", 
      "又何似、□而今。"
    ], 
    "rhythmic": "燕归梁"
  }, 
  {
    "author": "石孝友", 
    "paragraphs": [
      "山又水，云带风湾。", 
      "断雁飞时天拍水，乱鸦啼处日衔山。", 
      "疑在画图间。", 
      "人渐远，游子损朱颜。", 
      "别泪空沾双袖湿，春心不放两眉间。", 
      "此去几时还。"
    ], 
    "rhythmic": "望江南・忆江南"
  }, 
  {
    "author": "石孝友", 
    "paragraphs": [
      "征鸿过尽秋容谢。", 
      "卷离恨、还东下。", 
      "剪剪霜风落平野。", 
      "溪山掩映，水烟摇曳，几簇渔樵舍。", 
      "芙蓉城里人如画。", 
      "春伴春游夜转夜。", 
      "别後知他如何也。", 
      "心随云乱，眼随天断，泪逐长江泻。"
    ], 
    "rhythmic": "青玉案", 
    "tags": [
      "长江"
    ]
  }, 
  {
    "author": "石孝友", 
    "paragraphs": [
      "别後相思无限忆。", 
      "欲说相思，要见终无计。", 
      "拟写相思持送似。", 
      "如何尽得相思意。", 
      "眼底相思心里事。", 
      "纵把相思，写尽凭谁寄。", 
      "多少相思都做泪。", 
      "一齐泪损相思字。"
    ], 
    "rhythmic": "蝶恋花"
  }, 
  {
    "author": "石孝友", 
    "paragraphs": [
      "寒卸园林春已透。", 
      "红著溪梅，绿染前堤柳。", 
      "见个人人今感旧。", 
      "引杯相属蒲塘酒。", 
      "金缕歌中眉黛皱。", 
      "多少闲愁，借与伤春瘦。", 
      "明日马蹄浮野秀。", 
      "柳颦梅惨空回首。"
    ], 
    "rhythmic": "蝶恋花"
  }, 
  {
    "author": "石孝友", 
    "paragraphs": [
      "薄幸人人留不住。", 
      "杨柳花时，还是成虚度。", 
      "一枕梦回春又去。", 
      "海棠吹落胭脂雨。", 
      "金鸭未销香篆吐。", 
      "断尽柔肠，看取沈烟缕。", 
      "独上危楼凝望处。", 
      "西山暝色连南浦。"
    ], 
    "rhythmic": "蝶恋花"
  }, 
  {
    "author": "石孝友", 
    "paragraphs": [
      "莺莺燕燕。", 
      "摇荡春光懒。", 
      "时节近清明，雨初晴、娇云弄暖。", 
      "醉红湿翠，春意酿成愁，花似染。", 
      "草如剪。", 
      "已是春强半。", 
      "小鬟微盼。", 
      "分付多情管。", 
      "痴呆不知愁，想怕晚、贪春未惯。", 
      "主人好事，应许玳筵开，歌眉敛。", 
      "舞腰软。", 
      "怎向轻分散。"
    ], 
    "rhythmic": "蓦山溪"
  }, 
  {
    "author": "石孝友", 
    "paragraphs": [
      "小花静院。", 
      "有个人人现。", 
      "缥缈更娉婷，算不数、歌朋舞伴。", 
      "鸣珂曲里，常记偶相逢，无语恨，有情愁，绿嫩红妆浅。", 
      "别来谁念。", 
      "人面关山远。", 
      "凝睇倚危楼，眼波长、眉峰不展。", 
      "一年心事，到此向谁论，书雁杳，梦云深，寂寞江天晚。"
    ], 
    "rhythmic": "蓦山溪"
  }, 
  {
    "author": "石孝友", 
    "paragraphs": [
      "醉魂初醒。", 
      "强起寻芳径。", 
      "一似楚云归，诮没个、鳞书羽信。", 
      "疏狂踪迹，虚度可怜春，阴还闷。", 
      "晴还困。", 
      "赢得无端病。", 
      "菱花宝镜。", 
      "拆破双鸾影。", 
      "别袖忍频看，生怕见、啼红醉粉。", 
      "而今憔悴，瘦立对东风，红成阵，绿成阴，况是春将尽。"
    ], 
    "rhythmic": "蓦山溪"
  }, 
  {
    "author": "石孝友", 
    "paragraphs": [
      "春工领略。", 
      "点破群花萼。", 
      "对流景，伤沦落。", 
      "踏青心缕懒，病酒情怀恶。", 
      "无奈处，东风故故吹帘幕。", 
      "腕玉宽金约。", 
      "一去音容邈。", 
      "鱼与雁，应难托。", 
      "从前多少事，不忍思量著。", 
      "心撩乱，斜阳影在栏干角。"
    ], 
    "rhythmic": "千秋岁"
  }, 
  {
    "author": "石孝友", 
    "paragraphs": [
      "雪压梅梢，金袅柳丝轻敛。", 
      "锦宫春早，乍风和日暖。", 
      "华国翠路，九陌绮罗香满。", 
      "连空灯火，满城弦管。", 
      "月射西楼，更交光照夜宴。", 
      "万人拥路，指鳌山共看。", 
      "花旗翠帽，到处朱帘高卷。", 
      "归时常是，漏残银箭。"
    ], 
    "rhythmic": "传言玉女"
  }, 
  {
    "author": "韩玉", 
    "paragraphs": [
      "间世真贤出，吉梦兆维熊。", 
      "玉麟天上谪见，帏薄贯长虹。", 
      "追念当年筹算，封魏封留勋业，千古事攸同。", 
      "语云仁者寿，何必喻乔松。", 
      "嗣天子，乘九五，驭飞龙。", 
      "分麾契符阃外，凭倚定寰中。", 
      "由是天才英纵，散入枢庭闲暇，谈笑抚兵戎。", 
      "伫看骄虏静，金鼎篆元功。"
    ], 
    "rhythmic": "水调歌头"
  }, 
  {
    "author": "韩玉", 
    "paragraphs": [
      "有美如花客，容饰尚中州。", 
      "玉京杳渺天际，与别几经秋。", 
      "家在金河堤畔，身寄白苹洲末，南北两悠悠。", 
      "休苦话萍梗，清泪已难收。", 
      "玉壶酒，倾潋滟，听君讴。", 
      "伫云却月，新弄一曲洗人忧。", 
      "同是天涯沦落，何必平生相识，相见且迟留。", 
      "明日征帆发，风月为君愁。"
    ], 
    "rhythmic": "水调歌头"
  }, 
  {
    "author": "韩玉", 
    "paragraphs": [
      "月里一枝桂，不付等闲人。", 
      "昔年霄汉，闻道争者尽输君。", 
      "衣袖天香犹在，风度仙清难老，冰雪莹无尘。", 
      "赋才三十倍，论寿八千春。", 
      "夏庭芝，周室凤，舜郊麟。", 
      "岂如今日称瑞，皇国再生申。", 
      "聊借济时霖雨，来种重湖桃李，和气一番新。", 
      "尚闻虚黄阁，行看秉洪钧。"
    ], 
    "rhythmic": "水调歌头"
  }, 
  {
    "author": "韩玉", 
    "paragraphs": [
      "吴东清胜，是吴山苍翠，吴江澄绿。", 
      "灵秀锺人文物盛，历历皆非凡俗。", 
      "而况君家，风流遗世，犹寄山阴曲。", 
      "继承才业，算来真是名族。", 
      "聊恁驻节重湖，惠歌仁咏，蔼丰年图绿。", 
      "行看登庸归去後，谁展高才相续。", 
      "寿日称觞，一杯千岁，应见蟠桃熟。", 
      "祝君难老，为君还更再祝。"
    ], 
    "rhythmic": "念奴娇"
  }, 
  {
    "author": "韩玉", 
    "paragraphs": [
      "远柳绿含烟，土膏才透。", 
      "云海微茫露晴岫。", 
      "故乡何在，梦寐草堂溪友。", 
      "旧时游赏处，谁携手。", 
      "尘世利名，於身何有。", 
      "老去生涯殢樽酒。", 
      "小桥流水，一树雪香瘦。", 
      "故人今夜月，相思否。"
    ], 
    "rhythmic": "感皇恩"
  }, 
  {
    "author": "韩玉", 
    "paragraphs": [
      "正欲登临，何处好、登临眺望。", 
      "君约我、今朝携酒，古台同上。", 
      "风静秋郊浑似洗，碧空淡覆玻璃盎。", 
      "夕照外、渺渺万遥山，开青嶂。", 
      "龙山事，空追想。", 
      "风流会，今安往。", 
      "我劝君一杯，为君高唱。", 
      "今日谋欢真雅胜，休辞痛饮葡萄浪。", 
      "纵黄花、明日未凋零，非佳赏。"
    ], 
    "rhythmic": "满江红"
  }, 
  {
    "author": "韩玉", 
    "paragraphs": [
      "明轩快目。", 
      "正雨过湘溪，秋来泽国。", 
      "波面鉴开，山光淀拂，竹声摇寒玉。", 
      "鸥鹭戏晚日，芰荷动，香红蔌。", 
      "千古兴亡意，凄凉扬□舟，望迷南北。", 
      "仿佛烟笼雾簇。", 
      "认何处、当年绣毂。", 
      "沈香花萼事，潇然伤□，宫殿三十六。", 
      "忍听向晚菱歌，依稀犹似新番曲。", 
      "试与问，如今新蒲细柳，为谁摇绿。"
    ], 
    "rhythmic": "曲江秋"
  }, 
  {
    "author": "韩玉", 
    "paragraphs": [
      "镜里新妆镜外情。", 
      "小眉幽恨，浅绿低横。", 
      "只怨闲纵绣鞍尘。", 
      "不道天涯，萦绊归程。", 
      "梦里兰闺相见惊。", 
      "玉香花瘦，春艳盈盈。", 
      "觉来欹枕转愁人。", 
      "门外潇潇，风雨三更。"
    ], 
    "rhythmic": "一剪梅・一翦梅"
  }, 
  {
    "author": "韩玉", 
    "paragraphs": [
      "折腰劳，弹冠望，纵飞蓬。", 
      "笑造化、相戏穷通。", 
      "风帆浪桨，暮成寒角晓楼锺。", 
      "暗借霜雪鬓边来，惊对青铜。", 
      "萧闲好，何时遂，门横水，迳穿松。", 
      "有无限、杯月襟风。", 
      "区区个甚，帝尧堂下足夔龙。", 
      "不如闻早问溪山，高养吾慵。"
    ], 
    "rhythmic": "上平西・金人捧露盘"
  }, 
  {
    "author": "韩玉", 
    "paragraphs": [
      "捍拨声传酒绿，蔷薇面衬宫黄。", 
      "娇波斜入鬓云长。", 
      "眉与春山一样。", 
      "潇洒不禁疏瘦，低回犹似思量。", 
      "换花梨叶晚阴凉。", 
      "说与三年梦想。"
    ], 
    "rhythmic": "西江月"
  }, 
  {
    "author": "韩玉", 
    "paragraphs": [
      "月是银釭溪是镜，云霓与作衣裳。", 
      "夜寒独立竹篱傍。", 
      "妆成那待粉，笑罢自生香。", 
      "自古佳人多薄命，枉教傲雪凌霜。", 
      "从来林下异闺房。", 
      "何须三弄笛，方断九回肠。"
    ], 
    "rhythmic": "临江仙"
  }, 
  {
    "author": "韩玉", 
    "paragraphs": [
      "莫把团扇双鸾隔。", 
      "要看玉溪头、春风客。", 
      "妙处风骨潇闲，翠罗金缕瘦宜窄。", 
      "转面两眉攒、青山色。", 
      "到此月想精神，花似秀质。", 
      "待与不清狂、如何得。", 
      "奈向难驻朝云，易成春梦恨又积。", 
      "送上七香车春草碧。"
    ], 
    "rhythmic": "番枪子"
  }, 
  {
    "author": "韩玉", 
    "paragraphs": [
      "梅花照雪。", 
      "浑似人清绝。", 
      "香叠绀螺双背结。", 
      "曾侍霓旌降节。", 
      "如今却向尘寰。", 
      "棋中寄个清闲。", 
      "纵使阿郎多病，也须偷画春山。"
    ], 
    "rhythmic": "清平乐"
  }, 
  {
    "author": "韩玉", 
    "paragraphs": [
      "香檀素手。", 
      "缓理新词来伴酒。", 
      "音调凄凉。", 
      "便是无情也断肠。", 
      "莫歌杨柳。", 
      "记得渭城朝雨後。", 
      "客路茫茫。", 
      "几度东风春草长。"
    ], 
    "rhythmic": "减字木兰花"
  }, 
  {
    "author": "韩玉", 
    "paragraphs": [
      "一剪梅花，一见销魂。", 
      "况溪桥、雪里前村。", 
      "香传细蕊，春透灵根。", 
      "更水清冷，云黯淡，月黄昏。", 
      "幽过溪兰，清胜山矾。", 
      "对东风、独立无言。", 
      "霜寒塞垒，风净谯门。", 
      "听角声悲，笛声怨，恨难论。"
    ], 
    "rhythmic": "行香子"
  }, 
  {
    "author": "韩玉", 
    "paragraphs": [
      "荒山连水水连天。", 
      "忆曾上、桂江船。", 
      "风雨过吴川。", 
      "又却在、潇湘岸边。", 
      "不堪追念，浪萍踪迹，虚度夜如年。", 
      "风外晓钟传。", 
      "尚独对、残灯未眠。"
    ], 
    "rhythmic": "太常引"
  }, 
  {
    "author": "韩玉", 
    "paragraphs": [
      "东城归路水云间。", 
      "几曾放、梦魂闲。", 
      "何日整归鞍。", 
      "又人对、西风凭栏。", 
      "温柔情性，系怀伤感，欲诉诉应难。", 
      "愁聚两眉端。", 
      "又叠起、千山万山。"
    ], 
    "rhythmic": "太常引"
  }, 
  {
    "author": "韩玉", 
    "paragraphs": [
      "柳外莺声碎。", 
      "晚晴天、东风力软，嫩寒初退。", 
      "花底觅春春已去，时见乱红飞坠。", 
      "又闲傍、阑干十二。", 
      "阑外青山烟缥缈，远连空、愁与眉峰对。", 
      "凝望处，两叠翠。", 
      "鸳鸯结带灵犀佩。", 
      "绮屏深、香罗帐小，宝檠灯背。", 
      "谁谓彩云和梦断，青翼阻寻後会。", 
      "待都把、相思情缀。", 
      "便做锦书难写恨，奈菱花、都见人憔悴。", 
      "那更有，枕痕泪。"
    ], 
    "rhythmic": "贺新郎"
  }, 
  {
    "author": "韩玉", 
    "paragraphs": [
      "绰约人如玉。", 
      "试新妆、娇黄半绿，汉宫匀注。", 
      "倚傍小阑闲伫立，翠带风前似舞。", 
      "记洛浦、当年俦侣。", 
      "罗袜尘生香冉冉，料征鸿、微步凌波女。", 
      "惊梦断，楚江曲。", 
      "春工若见应为主。", 
      "忍教都、闲亭邃馆，冷风凄雨。", 
      "待把此花都折取。", 
      "和泪连香寄与。", 
      "须信道、离情如许。", 
      "烟水茫茫斜照里，是骚人、九辨招魂处。", 
      "千古恨，与谁语。"
    ], 
    "rhythmic": "贺新郎"
  }, 
  {
    "author": "韩玉", 
    "paragraphs": [
      "睡起帘栊静。", 
      "□金铺、春帏半卷，宝香烟冷。", 
      "门外落花风不定。", 
      "糁糁乱红堆径。", 
      "谁唤做、春愁如病。", 
      "零乱云鬟慵梳掠，傍菱花、羞对孤鸾影。", 
      "情易感，恨难醒。", 
      "沙边柳外当时景。", 
      "记分携、离筵乍阕，去帆初整。", 
      "尽举棹歌和泪听。", 
      "云淡水寒烟暝。", 
      "空怆望、楼高天迥。", 
      "犹未归来何处也，日长时、不念人孤另。", 
      "书谩写，雁谁倩。"
    ], 
    "rhythmic": "贺新郎"
  }, 
  {
    "author": "韩玉", 
    "paragraphs": [
      "重午日过六，灵岳再生申。", 
      "丰神英毅，端是天上谪仙人。", 
      "夙蕴机权才略，早岁来归明圣，惊耸汉庭臣。", 
      "言语妙天下，名德冠朝绅。", 
      "绣衣节，移方面，政如神。", 
      "九重隆眷倚注，伟业富经纶。", 
      "闻道山东出相，行拜紫泥飞诏，归去秉洪钧。", 
      "寿虾自天锡，安用拟庄椿。"
    ], 
    "rhythmic": "水调歌头"
  }, 
  {
    "author": "韩玉", 
    "paragraphs": [
      "闲院落。", 
      "误了清明约。", 
      "杏花雨过胭脂绰。", 
      "紧了秋千索。", 
      "斗草人归，朱门悄掩，梨花寂寞。", 
      "书万纸、恨凭谁托。", 
      "才封了、又揉却。", 
      "冤家何处贪欢乐。", 
      "引得我心儿恶。", 
      "怎生全不思量著。", 
      "那人人情薄。"
    ], 
    "rhythmic": "且坐令"
  }, 
  {
    "author": "韩玉", 
    "paragraphs": [
      "柳阴亭院杏梢长。", 
      "依约巫阳。", 
      "凤箫已远秦楼在，水沈烟暖馀香。", 
      "临镜舞鸾窥沼，倚筝飞雁辞行。", 
      "醉边人去自凄凉。", 
      "泪眼愁肠。", 
      "断云残雨当年事，到而今、好处难忘。", 
      "两袖晓风花陌，一帘夜雨兰堂。"
    ], 
    "rhythmic": "风入松"
  }, 
  {
    "author": "韩玉", 
    "paragraphs": [
      "披拂芝兰便断金。", 
      "顿成南北岂胜任。", 
      "三年尊酒半生话，千里云山一寸心。", 
      "休怅望，莫登临。", 
      "梦魂何处不相寻。", 
      "柔肠欲问愁多少，未比湘江烟水深。"
    ], 
    "rhythmic": "鹧鸪天"
  }, 
  {
    "author": "韩玉", 
    "paragraphs": [
      "爱日烘晴旬日间。", 
      "谩邀朋辈为跻攀。", 
      "无穷望眼无穷恨，不尽长江不尽山。", 
      "星点点，月团团。", 
      "倒流河汉入杯盘。", 
      "饱吟风月三千首，寄与吴姬忍泪看。"
    ], 
    "rhythmic": "鹧鸪天", 
    "tags": [
      "长江"
    ]
  }, 
  {
    "author": "韩玉", 
    "paragraphs": [
      "裙拖簇石榴，髻绾偏荷叶。", 
      "头上短金钗，轻重还相压。", 
      "轻颦月入眉，浅笑花生颊。", 
      "夫婿不风流，取次看承别。"
    ], 
    "rhythmic": "生查子"
  }, 
  {
    "author": "韩玉", 
    "paragraphs": [
      "杨柳绿成阴，初过寒食节。", 
      "门掩金铺独自眠，那更逢寒夜。", 
      "强起立东风，惨惨梨花谢。", 
      "何事王孙不早归，寂寞秋千月。"
    ], 
    "rhythmic": "卜算子"
  }, 
  {
    "author": "韩玉", 
    "paragraphs": [
      "竹篱茅屋。", 
      "一树扶疏玉。", 
      "客里十分清绝，有人在、江南北。", 
      "伫目。", 
      "诗思促。", 
      "翠袖倚修竹。", 
      "不是月媒风聘，谁人与、伴幽独。"
    ], 
    "rhythmic": "霜天晓月"
  }, 
  {
    "author": "熊良翰", 
    "paragraphs": [
      "四时美景，最好惟春昼。", 
      "仙诞弥辰，况还当、中春时候。", 
      "日迟风软，是处霭晴烟，桃散锦，柳摇金，交映门庭秀。", 
      "此时称寿。", 
      "兰玉相先後。", 
      "喜色上眉峰，且休辞、频倾芳酒。", 
      "虚空看透，摆脱利名缰，云鬓绿，醉颜酡，笑挹浮丘袖。"
    ], 
    "rhythmic": "蓦山溪"
  }, 
  {
    "author": "熊可量", 
    "paragraphs": [
      "清晓南窗笑语喧。", 
      "今朝生日胜从前。", 
      "鹤吞沆瀣神逾爽，松饱风霜节更坚。", 
      "调气马，殖心田。", 
      "几曾佞佛与夸仙。", 
      "戏衫脱了浑无累，快活人间百十年。"
    ], 
    "rhythmic": "鹧鸪天"
  }, 
  {
    "author": "熊上达", 
    "paragraphs": [
      "春管方中，正良辰馀五，韶光明媚。", 
      "晓见非烟佳气，满堂融溢。", 
      "学语儿童喜色。", 
      "庆间世、悬弧此日。", 
      "休言未、结组弹冠，不劳戏傲泉石。", 
      "生平服膺道德。", 
      "看名高谷口，年齐箕翼。", 
      "况有宁馨，已报月宫消息。", 
      "只这谁人似得。", 
      "且莫惜、高张华席。", 
      "应须拚、明日扶头，尽教金盏频侧。"
    ], 
    "rhythmic": "万年欢"
  }, 
  {
    "author": "苏十能", 
    "paragraphs": [
      "江水粼粼碧，云山叠叠奇。", 
      "平生心事一钩丝。", 
      "便是壶中日月、更何疑。", 
      "文叔今方贵，君房素自痴。", 
      "洛阳尘土涴人衣。", 
      "争似归来双足、踏涟漪。"
    ], 
    "rhythmic": "南柯子・南歌子"
  }, 
  {
    "author": "朱景文", 
    "paragraphs": [
      "玉阶琼室冰壶帐。", 
      "恁地水晶帘不上。", 
      "儿家住处隔红尘，云气悠扬风淡荡。", 
      "有时闲把兰舟放。", 
      "雾鬓风鬟乘翠浪。", 
      "夜深满载月明归，画破琉璃千万丈。"
    ], 
    "rhythmic": "玉楼春"
  }, 
  {
    "author": "欧阳光祖", 
    "paragraphs": [
      "恰则元宵，灿万灯、星球如昼。", 
      "春乍暖、化工未放，十分花柳。", 
      "和气并随灯夕至，一时锺作人间秀。", 
      "问烟霄、直上舌含香，文摛绣。", 
      "命世杰，调元手。", 
      "荆楚地，淹留久。", 
      "看日边追诏，印垂金斗。", 
      "翠竹苍松身逾健，蛾儿雪竹人如旧。", 
      "愿湘江、卷入玉壶中，为公寿。"
    ], 
    "rhythmic": "满江红"
  }, 
  {
    "author": "欧阳光祖", 
    "paragraphs": [
      "得毛韩经学。", 
      "振祖风，挺挺凌烟勋业。", 
      "文章世为甲。", 
      "果妙龄秀发，荐膺衡鹗。", 
      "名登雁塔。", 
      "访梅仙，种河阳桃李，从兹两绾铜符，多少吏民欢洽。", 
      "庆惬。", 
      "归来整顿，松竹笑傲，武夷溪壑。", 
      "韶光恰匝。", 
      "清明过了旬浃。", 
      "喜当初度日。", 
      "称觞春酒，一饮红生双颊。", 
      "愿儿孙，世袭簪缨，代常不乏。"
    ], 
    "rhythmic": "瑞鹤仙"
  }, 
  {
    "author": "罗椿", 
    "paragraphs": [
      "郎星锦帐，忽翩然归访，南溪孤鹜。", 
      "前日登高谁信道，寿酒重浮茱萸。", 
      "风露杯寒，芙蓉帐冷，笑受长生箓。", 
      "广寒宫殿，桂华应已新续。", 
      "不用翠倚红围，舞裙歌袖，共理称觞曲。", 
      "只把文章千古事，留伴平生幽独。", 
      "但使明年，鬓青长在，萱草春风绿。", 
      "诸郎如许，转头百事都足。"
    ], 
    "rhythmic": "酹江月・念奴娇"
  }, 
  {
    "author": "游九言", 
    "paragraphs": [
      "五十五年，满簪华发，俨然遂良。", 
      "又何曾戚戚，荜门圭窦，何曾汲汲，玉带金章。", 
      "困後高眠，饥来饱□，老矣狂夫老更狂。", 
      "空回首，叹世间名利，傀儡开场。", 
      "幸临晚节安康。", 
      "又两日、三秋催萧霜。", 
      "叹生朝亦是，贺宾踵至，龙锺矍铄，何足称觞。", 
      "喜对诸贤，笑谈世事，相会亲朋醉玉觞。", 
      "谁如我，素乐天知命，不事侯王。"
    ], 
    "rhythmic": "沁园春"
  }, 
  {
    "author": "游九言", 
    "paragraphs": [
      "河汉澈，碧霄晴。", 
      "九华仙子到凡尘。", 
      "凉夜山头吹玉笛，纤云卷尽月分明。"
    ], 
    "rhythmic": "赤枣子"
  }, 
  {
    "author": "游九言", 
    "paragraphs": [
      "香露湿，草晶荧。", 
      "起看大地粲瑶琼。", 
      "下界千门人寂寂，空山夜静海波声。"
    ], 
    "rhythmic": "赤枣子"
  }, 
  {
    "author": "游九言", 
    "paragraphs": [
      "仙子去，眇云程。", 
      "天香杳杳佩环清。", 
      "回望九州烟雾日，千山月落影纵横。"
    ], 
    "rhythmic": "赤枣子"
  }, 
  {
    "author": "刘光祖", 
    "paragraphs": [
      "晚风收暑，小池塘荷净。", 
      "独倚胡床酒初醒。", 
      "起徘徊、时有香气吹来，云藻乱，叶底游鱼动影。", 
      "空擎承露盖，不见冰容，惆怅明妆晓鸾镜。", 
      "後夜月凉时，月淡花低，幽梦觉、欲凭谁省。", 
      "且应记、临流凭阑干，便遥想，江南红酣千顷。"
    ], 
    "rhythmic": "洞仙歌"
  }, 
  {
    "author": "刘光祖", 
    "paragraphs": [
      "相逢一笑，又成相避，南雁归时霜透。", 
      "明朝人在短亭西，看舞袖、双双行酒。", 
      "歌声此处，秋声何处，几度乱愁搔首。", 
      "如何不寄一行书，有万绪、千端别後。"
    ], 
    "rhythmic": "鹊桥仙"
  }, 
  {
    "author": "刘光祖", 
    "paragraphs": [
      "人在醉乡居住。", 
      "记得旧曾来去。", 
      "疏雨听芭蕉。", 
      "梦魂遥。", 
      "惆怅柳烟何处。", 
      "目送落霞江浦。", 
      "明夜月当楼。", 
      "照人愁。"
    ], 
    "rhythmic": "昭君怨"
  }, 
  {
    "author": "刘光祖", 
    "paragraphs": [
      "十分雪意却成霜。", 
      "暮云黄。", 
      "月微茫。", 
      "只有梅花，依旧吐幽芳。", 
      "还喜无边春信漏，疏影下，觅浮香。", 
      "才清端是紫薇郎。", 
      "别鹓行。", 
      "忆宫墙。", 
      "夜半胡为，人与月交相。", 
      "君合召归吾老矣，月随去，照西厢。"
    ], 
    "rhythmic": "江城子"
  }, 
  {
    "author": "刘光祖", 
    "paragraphs": [
      "玉尊凉。", 
      "玉人凉。", 
      "若听离歌须断肠。", 
      "休教成鬓霜。", 
      "画桥西，画桥东。", 
      "有泪分明清涨同。", 
      "如何留醉翁。"
    ], 
    "rhythmic": "长相思"
  }, 
  {
    "author": "刘光祖", 
    "paragraphs": [
      "客梦一回醒，三度碧梧秋。", 
      "仰看今夕天上，河汉又西流。", 
      "早晚凉风过雁，惊落空阶一叶，急雨闹清沟。", 
      "归计休令暮，宵露浥征裘。", 
      "古来今，生老病，许多愁。", 
      "那堪更说，无限功业镜中羞。", 
      "只有青山高致，对此还论世事，举白与君浮。", 
      "送我一杯酒，谁起舞凉州。"
    ], 
    "rhythmic": "水调歌头"
  }, 
  {
    "author": "刘光祖", 
    "paragraphs": [
      "小院回廊春寂寂，晚来独自闲行。", 
      "画帘东畔碧云生。", 
      "也知无雨，空滴枕边声。", 
      "一簇小桃开又落，低头拾取红英。", 
      "东风相送忘相迎。", 
      "梨花寒食，到得锦宫城。"
    ], 
    "rhythmic": "临江仙"
  }, 
  {
    "author": "刘光祖", 
    "paragraphs": [
      "我似万山千里外，悠然一片归云。", 
      "宫衔犹自带云云。", 
      "谁知前进士，已是故将军。", 
      "闲坐闲行闲饮酒，闲拈闲字闲文。", 
      "诸公留我笑纷纷。", 
      "一枝簪宝髻，六幅舞罗裙。"
    ], 
    "rhythmic": "临江仙"
  }, 
  {
    "author": "刘光祖", 
    "paragraphs": [
      "扫径花零，闭门春晚。", 
      "恨长无奈东风短。", 
      "起来消息探荼縻，雪条玉蕊都开遍。", 
      "晚月魂清，夕阳香远。", 
      "故山别後谁拘管。", 
      "多情於此更情多，一枝嗅罢还重拈。"
    ], 
    "rhythmic": "踏莎行"
  }, 
  {
    "author": "刘光祖", 
    "paragraphs": [
      "春风开者。", 
      "一时还共春风谢。", 
      "柳条送我今槐夏。", 
      "不饮香醪，孤负人生也。", 
      "曲塘泉细幽琴写。", 
      "胡床滑簟应无价。", 
      "日迟睡起帘钩挂。", 
      "何不归欤，花竹秀而野。"
    ], 
    "rhythmic": "醉落魄・一斛珠"
  }, 
  {
    "author": "刘光祖", 
    "paragraphs": [
      "画戟如霜，绮疏如水，篆香渐微。", 
      "向莺花多处，青山衮衮，鹭凫散後，落屑霏霏。", 
      "曾是鸾台金马客，一场梦觉来人事非。", 
      "多少话，付无心云叶，自在闲飞。", 
      "想看燕鸿易感，□几度春往秋又归。", 
      "见黄馀露点，东坡菊赋，清传雪片，处士梅诗。", 
      "向此年年开寿斝，算今古人生七十稀。", 
      "歌啸外，作皇朝遗老，名字辉辉。"
    ], 
    "rhythmic": "沁园春"
  }, 
  {
    "author": "何师心", 
    "paragraphs": [
      "一水飞空，揭起珠帘全幅。", 
      "不须人卷，不须人轴。", 
      "一点不容飞燕入，些而未许游鱼宿。", 
      "向山头、款步听疏音，清如玉。", 
      "三峡水，堪人掬。", 
      "三汲浪，堪龙浴。", 
      "更两边潇洒，数竿修竹。", 
      "晓倩碧烟为绳束，夜凭新月为钩曲。", 
      "问当年、题品是何人，黄山谷。"
    ], 
    "rhythmic": "满江红", 
    "tags": [
      "黄山"
    ]
  }, 
  {
    "author": "赵蕃", 
    "paragraphs": [
      "何地无溪祗欠人。", 
      "有翁年八十，住其滨。", 
      "直钩元不事丝缗。", 
      "优游尔，聊以遂吾身。", 
      "陶令赋归辰。", 
      "未尝轻出入，犯风尘。", 
      "江洲太守独情亲。", 
      "庐山醉，谁主复谁宾。"
    ], 
    "rhythmic": "小重山", 
    "tags": [
      "庐山"
    ]
  }, 
  {
    "author": "赵蕃", 
    "paragraphs": [
      "鸡声茅店饮残月。", 
      "板桥人迹霜如雪。", 
      "此是古人诗。", 
      "身经老忘之。", 
      "君行当此境。", 
      "令我昏成醒。", 
      "乘月犯霜来。", 
      "诗真误尔哉。"
    ], 
    "rhythmic": "菩萨蛮"
  }, 
  {
    "author": "赵蕃", 
    "paragraphs": [
      "春浦雪，涧泉梅。"
    ], 
    "rhythmic": "失调名"
  }, 
  {
    "author": "何令修", 
    "paragraphs": [
      "登龙脊，抚剑一长歌。", 
      "巫峡峰高腾凤鹤，夔门波阔失蛟鼍。", 
      "东望意如何。"
    ], 
    "rhythmic": "望江南・忆江南"
  }, 
  {
    "author": "马子严", 
    "paragraphs": [
      "买庄为贮梅花，玉妃一万森庭户。", 
      "古来词客，比方不类，可怜毫楮。", 
      "谁扫尘凡，独超物表，神仙中取。", 
      "是昆丘标致，射山风骨，除此外、吾谁与。", 
      "九酝醍醐雪乳。", 
      "和金盘、月边清露。", 
      "寿阳骄呆，单于疏贱，不堪充数。", 
      "弄玉排箫，许琼挥拍，胎禽飞舞。", 
      "待先生，披著羊裘鹤氅，作园林主。"
    ], 
    "rhythmic": "水龙吟"
  }, 
  {
    "author": "马子严", 
    "paragraphs": [
      "南枝又觉芳心动。", 
      "慰我相思情味重。", 
      "陇头何处寄将书，香发有时疑是梦。", 
      "谁家横笛成三弄。", 
      "吹到幽香和梦送。", 
      "觉来知不是梅花，落寞岁寒谁与共。"
    ], 
    "rhythmic": "玉楼春"
  }, 
  {
    "author": "马子严", 
    "paragraphs": [
      "几年闲作园林主。", 
      "未向梅花著语。", 
      "雪後又开半树。", 
      "风递幽香去。", 
      "断魂不为花间女。", 
      "枝上青禽□诉。", 
      "我是西湖处士。", 
      "长恨芳时误。"
    ], 
    "rhythmic": "桃源忆故人", 
    "tags": [
      "西湖"
    ]
  }, 
  {
    "author": "马子严", 
    "paragraphs": [
      "点缀莫窥天巧，名称却道人为。", 
      "香酝蜜脾分几点，色映乌云倚一枝。", 
      "遥看步赏迟。", 
      "映水不嫌疏影，娇春也自同时。", 
      "红树落残风自暖，塞管声长晓更催。", 
      "此时知不知。"
    ], 
    "rhythmic": "十拍子・破阵子"
  }, 
  {
    "author": "马子严", 
    "paragraphs": [
      "雨洗胭脂，被年时、桃花杏花占了。", 
      "独惜野梅，风骨非凡，品格胜如多少。", 
      "探春常恨无颜色，试浓抹、当场微笑。", 
      "趁时节，千般冶艳，是谁偏好。", 
      "直与岁寒共保。", 
      "问单于、如今几分娇小。", 
      "莫怪山人，不识南枝，横玉自来同调。", 
      "岂须摘叶分明认，又何必、枯枝比较。", 
      "恐桃李、开时妒他太早。"
    ], 
    "rhythmic": "花心动"
  }, 
  {
    "author": "马子严", 
    "paragraphs": [
      "客里伤春浅。", 
      "问今年梅蕊，因甚化工不管。", 
      "陌上芳尘行处满。", 
      "可计天涯近远。", 
      "见说道、迷楼左畔。", 
      "一似江南先得暖。", 
      "向何郎、庭下都寻遍。", 
      "辜负了，看花眼。", 
      "古来好物难为伴。", 
      "只琼花一种，传来仙苑。", 
      "独许扬州作珍产。", 
      "便胜了、千千万万。", 
      "又却待、东风吹绽。", 
      "自昔闻名今见面。", 
      "数归期、屈指家山晚。", 
      "归去说，也稀罕。"
    ], 
    "rhythmic": "贺新郎"
  }, 
  {
    "author": "马子严", 
    "paragraphs": [
      "共庆春时，满庭芳思，一枝心蕊非常。", 
      "少年游冶，何但折垂杨。", 
      "曾向瑶台月下，逢解佩、玉女翻香。", 
      "风光好，真珠帘卷，都胜早梅芳。", 
      "人间，无比并，玉蝴蝶树，争敢相方，既□春归後，此意难忘。", 
      "夜梦扬州万玉，飞魂共、紫燕归梁。", 
      "须行乐，马家花圃，不肯醉红妆。"
    ], 
    "rhythmic": "满庭芳"
  }, 
  {
    "author": "马子严", 
    "paragraphs": [
      "东君直是多情，好花一夜都开尽。", 
      "杏梢零落，药栏迟暮，不教宁静。", 
      "风度秋千，日移帘幕，翠红交映。", 
      "正太真浴罢，西施浓抹，都沉醉、娇相称。", 
      "磨遍绿窗铜镜。", 
      "挽春衫、不堪比并。", 
      "暮云空谷，佳人何处，碧苔侵迳。", 
      "睡里相看，酒边凝想，许多风韵。", 
      "问因何，却欠一些香味，惹旁人恨。"
    ], 
    "rhythmic": "水龙吟"
  }, 
  {
    "author": "马子严", 
    "paragraphs": [
      "日高睡起，又恰见、柳梢飞絮。", 
      "倩说与、年年相挽，却又因他相误。", 
      "南北东西何时定，看碧沼、青萍无数。", 
      "念蜀郡风流，金陵年少，哪寻张绪。", 
      "应许。", 
      "雪花比并，扑帘堆户。", 
      "更羽缀游丝，毡铺小径，肠断鹁鸠唤雨。", 
      "舞态颠狂，腰肢轻怯，散了几回重聚。", 
      "空暗想，昔日长亭别酒，杜鹃催去。"
    ], 
    "rhythmic": "二郎神"
  }, 
  {
    "author": "马子严", 
    "paragraphs": [
      "白玉为台金作盏。", 
      "香是江梅名阆苑。", 
      "年时把酒对君歌，歌不断。", 
      "杯无算。", 
      "花月当楼人意满。", 
      "翘戴一枝蝉影乱。", 
      "乐事且随人意换。", 
      "西楼回首月明中，花已绽。", 
      "人何远。", 
      "可惜国香天不管。"
    ], 
    "rhythmic": "天仙子"
  }, 
  {
    "author": "马子严", 
    "paragraphs": [
      "花解笑，冷淡不求知。", 
      "长是殿、众芳时。", 
      "鲜鲜秀颈磋圆玉，洛阳翠佩剪琉璃。", 
      "向人前，迎茉莉，送荼䕷。", 
      "几欲把、清香换春色。", 
      "费多少、黄金酬不得。", 
      "梅雨妒，麦风欺。", 
      "细腰空恋当心蕊，同时犹结旧年枝。", 
      "谢家娘，将远寄，待凭谁。"
    ], 
    "rhythmic": "最高楼"
  }, 
  {
    "author": "马子严", 
    "paragraphs": [
      "手种团团玉。", 
      "香趁日晴初熟。", 
      "金刀错落晓霜寒，十分风味，独向暑天足。", 
      "唐君去後云空谷。", 
      "异事传流俗。", 
      "刀圭倘是神仙药，地皮卷尽犹飞肉。"
    ], 
    "rhythmic": "青门引・青门饮"
  }, 
  {
    "author": "马子严", 
    "paragraphs": [
      "龙荪晚颖破苔纹。", 
      "英气欲凌云。", 
      "深处未须留客，春风自掩柴门。", 
      "蒲团宴坐，轻敲茶臼，细扑炉熏。", 
      "弹到琴心二叠，鹧鸪啼傍黄昏。"
    ], 
    "rhythmic": "朝中措"
  }, 
  {
    "author": "马子严", 
    "paragraphs": [
      "人意舒闲春事到，徐徐弄日微云。", 
      "翠鬟飞绕蛾群。", 
      "烟横沽酒市，风转落梅村。", 
      "岁事一新人半旧，相逢际晚醺醺。", 
      "花间亭馆柳间门。", 
      "除风雨外，排日醉红裙。"
    ], 
    "rhythmic": "临江仙"
  }, 
  {
    "author": "马子严", 
    "paragraphs": [
      "瑟瑟秋声，萧萧天籁，满庭摇落空翠。", 
      "数遍丹枫，不见叶间题字。", 
      "人何处、千里婵娟，愁不断、一江流水。", 
      "遥睇。", 
      "见征鸿几点，碧天无际。", 
      "怅望月中仙桂。", 
      "问窃药佳人，谁与同岁。", 
      "把镜当空，照尽别离情意。", 
      "心里恨、莫结丁香，琴上曲、休弹秋思。", 
      "怕里。", 
      "又悲来老却，兰台公子。"
    ], 
    "rhythmic": "月华清"
  }, 
  {
    "author": "马子严", 
    "paragraphs": [
      "游人拾翠不知远。", 
      "被子规呼转。", 
      "红楼倒影背斜阳，坠几声弦管。", 
      "荼䕷香透，海棠红浅。", 
      "恰平分春半。", 
      "花前一笑不须悭，待花飞休怨。"
    ], 
    "rhythmic": "贺圣朝"
  }, 
  {
    "author": "马子严", 
    "paragraphs": [
      "池塘生春草。", 
      "数尽归鸿人未到。", 
      "天涯目断，青鸟尚赊音耗。", 
      "晓月频窥白玉堂，暮雨还湿青门道。", 
      "巢燕引雏，乳莺空老。", 
      "庭际香红倦扫。", 
      "乾鹊休来枝上嗓。", 
      "前回准拟同他，翻成病了。", 
      "欲题红叶凭谁寄，独抱孤桐无心挑。", 
      "眉间翠攒，鬓边霜早。"
    ], 
    "rhythmic": "鱼游春水"
  }, 
  {
    "author": "马子严", 
    "paragraphs": [
      "柳腰暗怯花风弱。", 
      "红映秋千院落。", 
      "归逐燕儿飞，斜撼真珠箔。", 
      "满林翠叶胭脂萼。", 
      "不忍频频觑著。", 
      "护取一庭春，莫弹花间鹊。"
    ], 
    "rhythmic": "海棠春"
  }, 
  {
    "author": "马子严", 
    "paragraphs": [
      "睡鸭俳徊烟缕长。", 
      "日高春困不成妆。", 
      "步草色金莲润，拈断花玉笋香。", 
      "轻洛浦，笑巫阳。", 
      "锦纹亲织寄檀郎。", 
      "儿家闭户藏春色，戏蝶游蜂不敢狂。"
    ], 
    "rhythmic": "鹧鸪天"
  }, 
  {
    "author": "马子严", 
    "paragraphs": [
      "听得提壶沽美酒。", 
      "人道杏花深处有。", 
      "杏花狼藉鸟啼风，十分春色今无九。", 
      "麝煤销永昼。", 
      "青烟飞上庭前柳。", 
      "画堂深，不寒不暖，正是好时候。", 
      "团团宝月凭纤手。", 
      "暂借歌喉招舞袖。", 
      "真珠滴破小槽红，香肌缩尽纤罗瘦。", 
      "投分须白首。", 
      "黄金散与亲和旧。", 
      "且衔杯，壮心未落，风月长相守。"
    ], 
    "rhythmic": "归朝欢"
  }, 
  {
    "author": "马子严", 
    "paragraphs": [
      "沙堤香软。", 
      "正宿雨初收，落梅飘满。", 
      "可奈东风，暗逐马蹄轻卷。", 
      "湖波又远涨绿，粉墙阴、日融烟暖。", 
      "蓦地刺桐枝上，有一声春唤。", 
      "任酒帘、飞动画楼晚。", 
      "便指数烧灯，时节非远。", 
      "陌上叫声，好是卖花行院。", 
      "玉梅对妆雪柳，闹蛾儿、象生娇颤。", 
      "归去争先戴取，倚宝钗双燕。"
    ], 
    "rhythmic": "孤鸾"
  }, 
  {
    "author": "马子严", 
    "paragraphs": [
      "清明寒食不多时。", 
      "香红渐渐稀。", 
      "番腾妆束闹苏堤。", 
      "留春春怎知。", 
      "花褪雨，絮沾泥。", 
      "凌波寸不移。", 
      "三三两两叫船儿。", 
      "人归春也归。"
    ], 
    "rhythmic": "阮郎归"
  }, 
  {
    "author": "马子严", 
    "paragraphs": [
      "璧月上极浦。", 
      "帆落人挝鼓。", 
      "石城倒影，深夜鱼龙舞。", 
      "佳气郁郁，紫阕腾云雨。", 
      "回首分今古。", 
      "千载是和非，夕阳中、双燕语。", 
      "向人诉。", 
      "记玉井辘轳，胭脂涨腻，几许蛾眉妒。", 
      "感叹息、花好随风去。", 
      "流景如羽。", 
      "且共乐升平，不须後庭玉树。"
    ], 
    "rhythmic": "浣溪沙慢"
  }, 
  {
    "author": "马子严", 
    "paragraphs": [
      "雨过园林，触处落红凝绿。", 
      "正桑叶、齐如沃。", 
      "娇羞只恐人偷目。", 
      "背立墙阴，慢展纤纤玉。", 
      "听鸠啼几声，耳边相促。", 
      "念蚕饥、四眠初熟。", 
      "劝路旁、立马莫踟躇，是那里唱道秋胡曲。"
    ], 
    "rhythmic": "锦缠道"
  }, 
  {
    "author": "马子严", 
    "paragraphs": [
      "瑞霭秋空，银河里、非烟非雾。", 
      "应想是、岳锺神秀，再生尹傅。", 
      "昨夜五云随梦入，今朝万象朝元去。", 
      "正六星、炳炳耀文昌，循初度。", 
      "五马贵，多文富。", 
      "人品异，心朝古。", 
      "似冰清瑶水，玉森元圃。", 
      "天子方将循异政，灵孙又合为霖雨。", 
      "问汾阳、几考在中书，从今数。"
    ], 
    "rhythmic": "满江红"
  }, 
  {
    "author": "马子严", 
    "paragraphs": [
      "万仞鹅湖顶，千岁矫苍龙。", 
      "楼台一簇，仙家遥寄五云中。", 
      "天上朝元佳节，人世生贤华旦，瑞气郁葱葱。", 
      "六辔耀闽海，列郡喜趋风。", 
      "记昔年，当此际，早梅红。", 
      "插花饮酒，狂歌醉舞寿昌宫。", 
      "零落青袍如旧，敛板绣衣庭下，欣见黑头公。", 
      "王室要师保，叔父忽居东。"
    ], 
    "rhythmic": "水调歌头"
  }, 
  {
    "author": "马子严", 
    "paragraphs": [
      "深约海棠开，一庭儿女。", 
      "共插满头笑相语。", 
      "入春准备了，到今朝团聚。", 
      "近来都不怕，风和雨。", 
      "一个一杯，君山绿醑。", 
      "何必贪多似彭祖。", 
      "但须看遍，子生孙孙生子。", 
      "便年年拼一醉，花前舞。"
    ], 
    "rhythmic": "感皇恩"
  }, 
  {
    "author": "马子严", 
    "paragraphs": [
      "娇额尚涂黄。", 
      "不久时妆。", 
      "十分轻脆奈风霜。", 
      "几度细腰寻得蜜，错认蜂房。", 
      "东阁久凄凉。", 
      "江路悠长。", 
      "休将颜色较芬芳。", 
      "无奈花间真若伪，赖有幽香。"
    ], 
    "rhythmic": "浪淘沙"
  }, 
  {
    "author": "马子严", 
    "paragraphs": [
      "地偏灵，天应瑞。", 
      "簇簇银花，团绕真珠蕊。", 
      "金阕玉楼分十二。", 
      "要伴姮娥，与月循环睡。", 
      "月如花，花表岁。", 
      "人到闰年，添个真奇异。", 
      "不许扬州夸间气。", 
      "昨夜春风，吹送柴门里。"
    ], 
    "rhythmic": "苏幕遮"
  }, 
  {
    "author": "赵师侠", 
    "paragraphs": [
      "电绕神枢，华渚流虹，诞弥良用佳辰。", 
      "万宇讴歌归舞，宝历增新。", 
      "四七年间盛事，皇威畅、边鄙无尘。", 
      "仁恩被，华夏咸安，太平极治欢声。", 
      "重华道隆德茂，亘古今希有，揖逊重闻。", 
      "圣子三宫欢聚，两世慈亲。", 
      "幸际千秋圣旦，沾镐宴、普率惟均。", 
      "封人祝，亿万斯年，寿皇尊并高真。"
    ], 
    "rhythmic": "万年欢"
  }, 
  {
    "author": "赵师侠", 
    "paragraphs": [
      "金鼎调元手，玉殿涣恩华。", 
      "宣威蜀道，曾见千骑拥高牙。", 
      "凭仗元枢筹略，宽我宸旒西顾，惠泽被幽遐。", 
      "为忆江城好，南浦仙槎。", 
      "格天心，膺帝眷，极褒嘉。", 
      "琳宫香火缘在，远近玉皇家。", 
      "霖雨久思贤佐，看即声传丹禁，唤仗听宣麻。", 
      "衮绣公归去，宰路筑堤沙。"
    ], 
    "rhythmic": "水调歌头"
  }, 
  {
    "author": "赵师侠", 
    "paragraphs": [
      "江亭送行客，肠断木兰舟。", 
      "水高风快，满木烟树织成愁。", 
      "咿轧数声柔橹，拍塞一怀离恨，指顾隔汀洲。", 
      "独立苍茫外，欲去强迟留。", 
      "海山长，云水阔，思难收。", 
      "小亭深院歌笑，不忍记同游。", 
      "唯有当时明月，千里有情还共，後会尚悠悠。", 
      "此恨无重数，和泪付东流。"
    ], 
    "rhythmic": "水调歌头"
  }, 
  {
    "author": "赵师侠", 
    "paragraphs": [
      "韶华能几许，节物叹推移。", 
      "群花兢芳争艳，无奈隙驹驰。", 
      "红紫随风何处，唯有抟枝新绿，暗逐雨摧肥。", 
      "乔木莺初啭，深院燕交飞。", 
      "渐清和，微扇暑，日迟迟。", 
      "新荷泛水摇漾，萍藻弄晴漪。", 
      "百岁光阴难挽，一笑欢娱易失，莫惜酒盈卮。", 
      "无计留连住，还是送春归。"
    ], 
    "rhythmic": "水调歌头"
  }, 
  {
    "author": "赵师侠", 
    "paragraphs": [
      "江流清浅外，山色有无中。", 
      "平田坡岸回曲，一目望难穷。", 
      "波面轻鸥容与，沙际野航横渡，不信画图工。", 
      "路入神仙宅，翠锁梵王宫。", 
      "俯晴郊，增胜概，气横空。", 
      "云林城市层列，知有几重重。", 
      "更上危亭高几，徙倚栏干虚敞，象纬逼璇穹。", 
      "要尽无边景，烟雨看空蒙。"
    ], 
    "rhythmic": "水调歌头"
  }, 
  {
    "author": "赵师侠", 
    "paragraphs": [
      "人生如寄耳，世态逐时移。", 
      "浮名薄利能几，方寸漫交驰。", 
      "粗足生涯随分，到眼风光可乐，终不羡轻肥。", 
      "有志但长叹，无路且卑飞。", 
      "恨年华，何去速，又来迟。", 
      "绿荫浓映池沼，浪皱风漪。", 
      "啭午莺声，滚地杨花飘荡，爱景惜芳卮。", 
      "此意谁能解，一笑任春归。"
    ], 
    "rhythmic": "水调歌头"
  }, 
  {
    "author": "赵师侠", 
    "paragraphs": [
      "心景雨无著，情物岂能移。", 
      "超然远览失笑，名利苦纷驰。", 
      "一品官资荣显，百万金珠豪富，空自喜家肥。", 
      "会得个中理，川泳与云飞。", 
      "静中乐，闲中趣，自舒迟。", 
      "心如止水，无风无自更生漪。", 
      "已是都忘人我，一任吾身醒醉，有酒引连卮。", 
      "万法无差别，融解即同归。"
    ], 
    "rhythmic": "水调歌头"
  }, 
  {
    "author": "赵师侠", 
    "paragraphs": [
      "世态万纷变，人事一何忙。", 
      "胸中素韬奇蕴，匣剑岂能藏。", 
      "不向燕然纪绩，便与渔樵争席，摆脱是非乡。", 
      "要地时难得，间处日偏长。", 
      "志横秋，谋夺众，谩轩昂。", 
      "蝇头蜗角微利，争较一毫芒。", 
      "幸有乔木修竹，随分粗衣粝食，何必计冠裳。", 
      "我已乐箫散，谁与共平章。"
    ], 
    "rhythmic": "水调歌头"
  }, 
  {
    "author": "赵师侠", 
    "paragraphs": [
      "台星明翼轸，和气满潇湘。", 
      "长淮胜处地灵，应产股肱良。", 
      "共仰三朝元老，要识一时英杰，人物自堂堂。", 
      "直气薄霄汉，德望耸岩廊。", 
      "拥貔貅，森棨戟，镇藩方。", 
      "折冲樽俎，春融花柳侑壶觞。", 
      "两世麟符玉节，九郡恩风惠雨，仁者寿宜长。", 
      "凤诏来丹阙，绣衮觐明光。"
    ], 
    "rhythmic": "水调歌头"
  }, 
  {
    "author": "赵师侠", 
    "paragraphs": [
      "渺渺春江，迷望眼、蒲萄涨绿。", 
      "春过也、萧疏庭户，寂寥心目。", 
      "念远不禁啼鴂闹，愁多易遣修蛾蹙。", 
      "向小窗、时把彩笺看，翻新曲。", 
      "晴昼永，便新浴。", 
      "相思泪，不成哭。", 
      "空无言憔悴，暗销肌玉。", 
      "目断碧云无信息，试凭青翼飞南北。", 
      "听掀帘、疑是故人来，风敲竹。"
    ], 
    "rhythmic": "满江红"
  }, 
  {
    "author": "赵师侠", 
    "paragraphs": [
      "烟浪连天，寒尚峭、空蒙细雨。", 
      "春去也、红销芳径，绿肥江树。", 
      "山色云笼迷远近，滩声水满望艰阻。", 
      "挂片帆、掠岸晚风轻，停烟渚。", 
      "浮世事，皆如许。", 
      "名利役，惊时序。", 
      "叹清明寒食，小舟为旅。", 
      "露宿风餐安所赋，石泉榴火知何处。", 
      "动归心、犹赖翠烟中，无杜宇。"
    ], 
    "rhythmic": "满江红"
  }, 
  {
    "author": "赵师侠", 
    "paragraphs": [
      "露冷天高，秋气爽、千林叶落。", 
      "惊初见、小桃枝上，盛开红萼。", 
      "浅淡胭脂经雨洗，剪裁玛瑙如云薄。", 
      "问素商、何事斗春工，施丹艧。", 
      "芙蓉苑，颜如灼。", 
      "曾暗与，花王约。", 
      "要乘秋名字，并传京洛。", 
      "回首瑶池高宴处，桂花香里骖高鹤。", 
      "但莫教、容易逐西风，轻飘却。"
    ], 
    "rhythmic": "满江红"
  }, 
  {
    "author": "赵师侠", 
    "paragraphs": [
      "凉入三湘，秋气爽、江澄沙白。", 
      "人欲去、离愁暗暗，莫留行色。", 
      "盍在中朝陪鹓鹭，暂来南楚分风月。", 
      "与元枢、鹗荐共扶摇，朝天阙。", 
      "皇华使，和戎策。", 
      "西府赞，中兴业。", 
      "有缁衣同美，武公勋烈。", 
      "樯燕已知添别意，骊驹谁为歌新阕。", 
      "恨此情、如月过中秋，圆还缺。"
    ], 
    "rhythmic": "满江红"
  }, 
  {
    "author": "赵师侠", 
    "paragraphs": [
      "去去春光，留不住、情怀索莫。", 
      "那堪是、日长人困，雨馀寒薄。", 
      "叶底青青梅胜豆，枝头颗颗花留萼。", 
      "叹流年、空有惜春心，凭春酌。", 
      "歌共酒，谁酬酢。", 
      "非与是，忘今昨。", 
      "且随时随分，强欢寻乐。", 
      "世事燕鸿南北去，人生乌兔东西落。", 
      "问故园、不负送春期，明年约。"
    ], 
    "rhythmic": "满江红"
  }, 
  {
    "author": "赵师侠", 
    "paragraphs": [
      "雨接梅霖，风怯槐暑，麦天已秋。", 
      "正榴燃红炬，枝头色艳，荷翻绿盖，池面香浮。", 
      "心景俱清，身名何有，且向忙中早转头。", 
      "尘劳事，枉朝思夕计，细虑深谋。", 
      "悠悠。", 
      "不复徼求。", 
      "但安分、随缘休便休。", 
      "纵官居极品，徒为美玩，家称钜富，未免闲愁。", 
      "遇酒开颜，逢欢乐意，有似木人骑土牛。", 
      "从他笑，看一朝解悟，八极遨游。"
    ], 
    "rhythmic": "沁园春"
  }, 
  {
    "author": "赵师侠", 
    "paragraphs": [
      "羊角飘尘，金乌烁石，雨凉念秋。", 
      "有虚堂临水，披襟散发，纱雾卷，湘潭波浮。", 
      "远列云峰，近参荷气，卧看文书琴枕头。", 
      "蝉声寂，向庄周梦里，栩栩无谋。", 
      "茶瓯。", 
      "醒困堪求。", 
      "粗饱饭安居可以休。", 
      "算け闲静胜，吾能自乐，荣华纷扰，人谩多愁。", 
      "习懒非痴，觉迷是病，一力那能胜九牛。", 
      "俱休问，且追寻觞咏，知友从游。"
    ], 
    "rhythmic": "沁园春"
  }, 
  {
    "author": "赵师侠", 
    "paragraphs": [
      "枕山平远。", 
      "记当年小阁，牙床曾展。", 
      "围幅高深春昼永，寂寂重帘不卷。", 
      "棹舣西湖，人归南陌，酒晕红生脸。", 
      "困来无那，玉肌小倚娇软。", 
      "堪恨身在天涯，曲屏环枕，此意何由见。", 
      "想像高唐无梦到，独拥闲衾展转。", 
      "物是人非，山长水阔，触处思量遍。", 
      "愁遮不断，夜阑依旧斜掩。"
    ], 
    "rhythmic": "酹江月・念奴娇", 
    "tags": [
      "西湖"
    ]
  }, 
  {
    "author": "赵师侠", 
    "paragraphs": [
      "飘流踪迹，趁春来、还趁春光归去。", 
      "九十韶华能几许，著意留他不住。", 
      "趱柳催花，催红长翠，多少风和雨。", 
      "蜂闲蝶怨，尽凭枝上莺语。", 
      "归棹去去难留，桃花浪暖，绿涨迷津浦。", 
      "回首重城天样远，人在重城深处。", 
      "惜别愁分，凝暗有泪，总寄阳关句。", 
      "不堪肠断，恨随江水东注。"
    ], 
    "rhythmic": "酹江月・念奴娇"
  }, 
  {
    "author": "赵师侠", 
    "paragraphs": [
      "斜风疏雨，正无聊情绪，天涯寒食。", 
      "烟重云娇春烂漫，却得轻寒邀勒。", 
      "柳褪鹅黄，池添鸭绿，桃杏浑狼藉。", 
      "乱山深处，尚留些子春色。", 
      "海燕未便归来，踏青斗草，谁与同寻觅。", 
      "杜宇多情芳树里，只管声声历历。", 
      "似劝行人，不如闻早，作个归消息。", 
      "休教肠断，梦魂空费思忆。"
    ], 
    "rhythmic": "酹江月・念奴娇"
  }, 
  {
    "author": "赵师侠", 
    "paragraphs": [
      "晓风清暑，映湖光如练，山光如染。", 
      "十里荷花香满路，飞盖斜妆面。", 
      "一叶扁舟，数声柔橹，陡觉红尘远。", 
      "六桥三塔，恍然图画中见。", 
      "因念当日三贤，两山佳处，应也经行遍。", 
      "琢月吟风无限句，景物随人俱显。", 
      "贺监风流，玄真清致，我亦情非浅。", 
      "渔蓑投老，利名何用深羡。"
    ], 
    "rhythmic": "酹江月・念奴娇"
  }, 
  {
    "author": "赵师侠", 
    "paragraphs": [
      "化工何意，向天涯海峤，有花清绝。", 
      "缟袂绿裳无俗韵，不畏炎荒烦热。", 
      "玉骨无尘，冰姿有艳，雅淡天然别。", 
      "真香冶态，未饶红紫春色。", 
      "底事□落江南，水仙兄弟，端自难优劣。", 
      "瘴雨蛮烟魂梦远，宁识溪桥霜雪。", 
      "卜同芳，素馨为伴，百和清芬热。", 
      "凄然风热，夜凉香泛明月。"
    ], 
    "rhythmic": "酹江月・念奴娇"
  }, 
  {
    "author": "赵师侠", 
    "paragraphs": [
      "平生奇观，爱登高临远，寻幽选胜。", 
      "欲上层巅穷望眼，一半崎岖危径。", 
      "万瓦鳞鳞，四山簇簇，咫尺疏林映。", 
      "山川城郭，恍然多少清兴。", 
      "残照斜敛馀红，横陈平远，一抹轻烟暝。", 
      "何处飞来双白鹭，点破遥空澄莹。", 
      "鹤岭云平，龙江波渺，不羡潇湘咏。", 
      "襟怀舒旷，曲栏倚了远凭。"
    ], 
    "rhythmic": "酹江月・念奴娇"
  }, 
  {
    "author": "赵师侠", 
    "paragraphs": [
      "韶华婉娩，正和风迟日，喧妍清昼。", 
      "紫燕黄鹂争巧语，催老芬芳花柳。", 
      "灼灼花王，盈盈娇艳，独殿春光後。", 
      "鹤翎初拆，露沾香沁珠溜。", 
      "遥想京洛风流，姚黄魏紫，间绿如铺纤。", 
      "小盖低回雕栏曲，车马纷驰圆囿。", 
      "天雨曼珠，玉盘金束，占得声名久。", 
      "留连朝暮，赏心不压芳酒。"
    ], 
    "rhythmic": "酹江月・念奴娇"
  }, 
  {
    "author": "赵师侠", 
    "paragraphs": [
      "栽花春烂漫，叠石翠。", 
      "小亭相对倚，数峰寒。", 
      "主人寻胜，接竹引清泉。", 
      "凿破苍苔地，一掬泓澄，六花疑是深渊。", 
      "向闲中、百虑け然。", 
      "情事寄鸣弦。", 
      "炉香陪茗碗，可望言。", 
      "喷珠溅雪，历历听潺。", 
      "尘世知何计，不老朱颜，静看日月跳丸。"
    ], 
    "rhythmic": "促拍满路花"
  }, 
  {
    "author": "赵师侠", 
    "paragraphs": [
      "连枝蟠古木，瑞阴映晴空。", 
      "桃江江上景，古今同。", 
      "忙中取静，心地尽从容。", 
      "扫尽荆榛蔽，结屋诛茅，道人一段家风。", 
      "任乌飞兔走匆匆。", 
      "世事亦何穷。", 
      "官闲民不扰，更年丰。", 
      "箪瓢云水，时与话西东。", 
      "真乐谁能识，兀坐忘言，浩然天地之中。"
    ], 
    "rhythmic": "促拍满路花"
  }, 
  {
    "author": "赵师侠", 
    "paragraphs": [
      "金昊行秋，季商回律，天气佳处。", 
      "瑞应皇家，祥开圣旦，宝历绵基祚。", 
      "瑶池人祝，钧天乐奏，湛露宴均寰宇。", 
      "万花覆、千官尽醉，盛事顿超今古。", 
      "中兴天统，四三传序，揖逊自归明主。", 
      "黄屋非心，萝图有永，远付当今主。", 
      "希夷高蹈，寿康长保，五世祖孙欢聚。", 
      "尊之至，千秋令节，万年圣父。"
    ], 
    "rhythmic": "永遇乐"
  }, 
  {
    "author": "赵师侠", 
    "paragraphs": [
      "秋满衡皋，淡云笼月，晚来风劲。", 
      "一抹残霞，数声过雁，远是黄昏近。", 
      "凭高临远，倚楼凝睇，多少断愁幽兴。", 
      "听渔村、鸣榔隐隐，别浦暮烟收暝。", 
      "湘妃起舞，芳栏纫佩，约略乱峰云鬓。", 
      "景物悲凉，楚天澄淡，过尽归帆影。", 
      "斜阳低处，远山重叠，萧树乱鸦成阵。", 
      "空无言，栏干凭暖，闷怀似困。"
    ], 
    "rhythmic": "永遇乐"
  }, 
  {
    "author": "赵师侠", 
    "paragraphs": [
      "日丽风暄，暗催春去，春尚留恋。", 
      "香褪花梢，苔侵柳径，密幄清阴展。", 
      "海棠零乱，梨花淡伫，初听闹空莺燕。", 
      "有轻盈、妍姿靓态，缓步阆风仙苑。", 
      "绿丛红萼，芳鲜柔媚，约略试妆深浅。", 
      "细叶来禽，长梢戏蝶，簇簇枝头见。", 
      "酡颜发，春愁无力，困倚画屏娇软。", 
      "只应怕、风欺雨横，落红万点。"
    ], 
    "rhythmic": "永遇乐"
  }, 
  {
    "author": "赵师侠", 
    "paragraphs": [
      "溪山佳处是湘中。", 
      "今古言同。", 
      "平林远岫浑如画，更渔村、返照斜红。", 
      "两岸荻风策策，一江秋水溶溶。", 
      "苍涯石壁景尤雄。", 
      "人自西东。", 
      "利名汩没黄尘里，又那知、清胜无穷。", 
      "何日轻蓑笠，持竿独钓西风。"
    ], 
    "rhythmic": "风入松"
  }, 
  {
    "author": "赵师侠", 
    "paragraphs": [
      "正薰风初扇，雨细梅黄暑溽。", 
      "并摇双桨去程速。", 
      "那更黄流浩淼，白浪如屋。", 
      "动归思、离愁万斛。", 
      "平生奇观，颇快江山寓目。", 
      "日斜云定晚风熟。", 
      "白鹭飞来，点破一川明绿。", 
      "展十幅、潇湘画轴。"
    ], 
    "rhythmic": "凤凰阁"
  }, 
  {
    "author": "赵师侠", 
    "paragraphs": [
      "柳眼窥春春渐吐。", 
      "又是东风，摇曳黄金树。", 
      "宜入新春闻好语。", 
      "一犁处处催耕雨。", 
      "未有花须金缕缕。", 
      "醉梦悠扬，似蝶翩跹舞。", 
      "一枕仙游何处去。", 
      "觉来依旧江南住。"
    ], 
    "rhythmic": "蝶恋花"
  }, 
  {
    "author": "赵师侠", 
    "paragraphs": [
      "春到园林能几许。", 
      "昨夜疏疏，过却催花雨。", 
      "暖日晴岚原上路。", 
      "雕鞍暂系芳菲树。", 
      "仙洞同游皆胜侣。", 
      "翻忆年时，醉里曾寻句。", 
      "要与龙江春作主。", 
      "翩然又趁东风去。"
    ], 
    "rhythmic": "蝶恋花"
  }, 
  {
    "author": "赵师侠", 
    "paragraphs": [
      "剪剪西风催碧树。", 
      "乱菊残荷，节物惊秋暮。", 
      "绿叶红苞迎晓露。", 
      "锦屏绣幄围芳圃。", 
      "尘世鸾骖那肯驻。", 
      "尚忆层城，仙苑飞琼侣。", 
      "能共牡丹争几许。", 
      "惜花对景聊为主。"
    ], 
    "rhythmic": "蝶恋花"
  }, 
  {
    "author": "赵师侠", 
    "paragraphs": [
      "百叠霜罗香蕊细。", 
      "袅袅垂铃，缀簇黄金碎。", 
      "独占九秋风露里。", 
      "芳心不与群英比。", 
      "采采东篱今古意。", 
      "秀色堪餐，更惹兰膏腻。", 
      "不用南山横紫翠。", 
      "悠然消得因花醉。"
    ], 
    "rhythmic": "蝶恋花"
  }, 
  {
    "author": "赵师侠", 
    "paragraphs": [
      "剪水凌虚飞雪片。", 
      "认得清香，雪树深深见。", 
      "傅粉凝酥明玉艳。", 
      "含章檐下春风面。", 
      "照影溪桥情不浅。", 
      "羌管声中，叠恨传幽怨。", 
      "陇首人归芳信断。", 
      "万重云水江南远。"
    ], 
    "rhythmic": "蝶恋花"
  }, 
  {
    "author": "赵师侠", 
    "paragraphs": [
      "夜雨鸣檐声录蔌。", 
      "薄酒浇愁，不那更筹促。", 
      "感旧伤今难举目。", 
      "无聊独剪西窗烛。", 
      "弹指光阴如电速。", 
      "富贵功名，本自无心逐。", 
      "粝食粗衣随分足。", 
      "此身安健他何欲。"
    ], 
    "rhythmic": "蝶恋花"
  }, 
  {
    "author": "赵师侠", 
    "paragraphs": [
      "春入园林新雨过。", 
      "次第芳菲，惹起情无那。", 
      "蜀锦青红初剪破。", 
      "枝头点点胭脂颗。", 
      "柳带随风金袅娜。", 
      "隐映馀霞，灿灿红云堕。", 
      "高烛夜寒光照坐。", 
      "只□沈醉谁扶我。"
    ], 
    "rhythmic": "蝶恋花"
  }, 
  {
    "author": "赵师侠", 
    "paragraphs": [
      "解语花枝娇朵朵。", 
      "不为伤春，爱把眉峰锁。", 
      "宜笑精神偏一个。", 
      "微涡媚靥樱桃破。", 
      "先自腰肢常袅娜。", 
      "更被新来，酒饮频过火。", 
      "茶饭不忺犹自可。", 
      "脸儿瘦得些娘大。"
    ], 
    "rhythmic": "蝶恋花"
  }, 
  {
    "author": "赵师侠", 
    "paragraphs": [
      "烟霭空江上春。", 
      "夕阳芳草渡头情。", 
      "飞红已逐东风远，嫩绿还因夜雨深。", 
      "情脉脉，思沈沈。", 
      "卷帘愁与暮云平。", 
      "栏干倚遍东西曲，杜宇一声肠断人。"
    ], 
    "rhythmic": "鹧鸪天"
  }, 
  {
    "author": "赵师侠", 
    "paragraphs": [
      "玉带红花供奉班。", 
      "裹头新样总宜男。", 
      "闹装鞍辔青骢马，帖体衣裳紫窄衫。", 
      "云鬓重，黛眉弯。", 
      "内家妆束冠江南。", 
      "轻裘缓带风流帅，锦绣丛花拥骑远。"
    ], 
    "rhythmic": "鹧鸪天"
  }, 
  {
    "author": "赵师侠", 
    "paragraphs": [
      "榕叶阴阴未著霜。", 
      "浅寒犹试夹衣裳。", 
      "雾浓烟重遥山暗。", 
      "云淡天低去水长。", 
      "风渐沥，景凄凉。", 
      "乱鸦声里又斜阳。", 
      "孤帆落处惊鸥鹭，飞映书空雁字行。"
    ], 
    "rhythmic": "鹧鸪天"
  }, 
  {
    "author": "赵师侠", 
    "paragraphs": [
      "一叶惊秋风露清。", 
      "砌蛩初听傍窗声。", 
      "人逢役鹊飞乌夜，桥渡牵牛织女星。", 
      "银汉淡，暮云轻。", 
      "新蟾斜挂一钩明。", 
      "人间天上佳期处，凉意还从过雨生。"
    ], 
    "rhythmic": "鹧鸪天"
  }, 
  {
    "author": "赵师侠", 
    "paragraphs": [
      "风定江流似镜平。", 
      "斜阳天外挂微明。", 
      "云归远岫千山暝，雾映疏林一抹横。", 
      "渔火细，钓丝轻。", 
      "黄尘扑扑谩争荣。", 
      "何时了却人间事，泛宅浮家过此生。"
    ], 
    "rhythmic": "鹧鸪天"
  }, 
  {
    "author": "赵师侠", 
    "paragraphs": [
      "妙曲清声压楚城。", 
      "蕙心兰态见柔情。", 
      "凌波隐称金莲步，蘸甲从教玉笋斟。", 
      "歌缓缓，笑吟吟。", 
      "向人真处可怜生。", 
      "仙源幸有藏春处，何事乘风逐世尘。"
    ], 
    "rhythmic": "鹧鸪天"
  }, 
  {
    "author": "赵师侠", 
    "paragraphs": [
      "爆竹声中岁又除。", 
      "顿回和气满寰区。", 
      "春风解绿江南树，不与人间染白须。", 
      "残蜡烛，旧桃符。", 
      "宁辞末後饮屠苏。", 
      "归与幸有园林胜，次第花开可自娱。"
    ], 
    "rhythmic": "鹧鸪天"
  }, 
  {
    "author": "赵师侠", 
    "paragraphs": [
      "节物推移。", 
      "青阳景变，玉琯灰飞。", 
      "彩仗泥牛，星球雪柳，争报春回。", 
      "丝金缕玉幡儿。", 
      "更斜袅、东风应时。", 
      "宜入新春，人随春好，春与人宜。"
    ], 
    "rhythmic": "柳梢青"
  }, 
  {
    "author": "赵师侠", 
    "paragraphs": [
      "红紫凋零。", 
      "化工特地，剪玉裁琼。", 
      "碧叶丛芳，檀心点素，香雪团英。", 
      "柔风唤起娉婷。", 
      "似无力、斜敧翠屏。", 
      "细细吹香，盈盈浥露，花里倾城。"
    ], 
    "rhythmic": "柳梢青"
  }, 
  {
    "author": "赵师侠", 
    "paragraphs": [
      "漠漠轻阴。", 
      "养花天气，乍暗还明。", 
      "曲径风微，蜂迷红片，蝶趁游人。", 
      "平芜极目青青。", 
      "谩怅望、谁招断魂。", 
      "柳外愁闻，莺雏唤友，鸠妇呼晴。"
    ], 
    "rhythmic": "柳梢青"
  }, 
  {
    "author": "赵师侠", 
    "paragraphs": [
      "料峭馀寒。", 
      "元宵欲过，灯火阑珊。", 
      "宿酒难醒，新愁未解，摇兀吟鞍。", 
      "深林百舌关关。", 
      "更雨洗、桃红未乾。", 
      "野烧痕青，荒陂水满，春事何堪。"
    ], 
    "rhythmic": "柳梢青"
  }, 
  {
    "author": "赵师侠", 
    "paragraphs": [
      "烟敛云收。", 
      "夕阳斜照，暮色迟留。", 
      "天接波光，水涵山影，都在扁舟。", 
      "虚名白尽人头。", 
      "问来往、何时是休。", 
      "潮落潮生，吴山越岭，依旧临流。"
    ], 
    "rhythmic": "柳梢青"
  }, 
  {
    "author": "赵师侠", 
    "paragraphs": [
      "人间春足。", 
      "一番红紫，水流风逐。", 
      "戏蝶初闲，轻摇粉翅，高低飞扑。", 
      "雨昏烟暝增明，似积雪、枝间映绿。", 
      "后土琼芳，蓬莱仙伴，蕊粉香粟。"
    ], 
    "rhythmic": "柳梢青"
  }, 
  {
    "author": "赵师侠", 
    "paragraphs": [
      "矫首遐观。", 
      "崇台徙倚，心目俱宽。", 
      "一水萦蓝，群峰耸翠，天接高寒。", 
      "平生江北江南。", 
      "总未识、闽中好山。", 
      "雨暗前汀，云生衣袂，身倦跻攀。"
    ], 
    "rhythmic": "柳梢青"
  }, 
  {
    "author": "赵师侠", 
    "paragraphs": [
      "暑怀烦郁。", 
      "危栏徙倚，凝情独立。", 
      "榕叶连阴，横罔接秀，壶峰凝碧。", 
      "海山云树微茫，更无数、归帆暮集。", 
      "却忆潇湘，孤村烟渚，晚风斜日。"
    ], 
    "rhythmic": "柳梢青"
  }, 
  {
    "author": "赵师侠", 
    "paragraphs": [
      "水满方塘。", 
      "菰蒲深处，戏浴鸳鸯。", 
      "灿锦舒霞，红幢绿盖，时递幽香。", 
      "天弓摇挂孤光。", 
      "映烟树、云间渺茫。", 
      "散发披襟，都忘身世，真在仙乡。"
    ], 
    "rhythmic": "柳梢青"
  }, 
  {
    "author": "赵师侠", 
    "paragraphs": [
      "浓碧抟枝，柔黄衬紫，独殿春风。", 
      "菡萏轻盈，甘瓜馥郁，叶萼相重。", 
      "人生一笑难同。", 
      "更馀韵、都藏笑中。", 
      "日助清芬，酒添风味，须与从容。"
    ], 
    "rhythmic": "柳梢青"
  }, 
  {
    "author": "赵师侠", 
    "paragraphs": [
      "日丽风和春昼长。", 
      "杏花枝上正芬芳。", 
      "无情社雨亦何狂。", 
      "一洗娇红啼嫩脸，半开新绿映残妆。", 
      "画梁空有燕泥香。"
    ], 
    "rhythmic": "浣溪沙"
  }, 
  {
    "author": "赵师侠", 
    "paragraphs": [
      "落日沈沈堕翠微。", 
      "断云轻逐晚风归。", 
      "西山南浦画屏围。", 
      "一目波光明欲溜，雨眉山色翠长低。", 
      "须知人与景相宜。"
    ], 
    "rhythmic": "浣溪沙"
  }, 
  {
    "author": "赵师侠", 
    "paragraphs": [
      "松雪纷纷落冻泥。", 
      "栖禽犹困傍枝低。", 
      "茅檐冰柱玉鞭垂。", 
      "流水溅溅春意动，群山灿灿晓光迷。", 
      "朔风寒日度云迟。"
    ], 
    "rhythmic": "浣溪沙"
  }, 
  {
    "author": "赵师侠", 
    "paragraphs": [
      "不比阳关去路赊。", 
      "使君行即返京华。", 
      "清江江上是吾家。", 
      "聚散有时思夜雨，留连无计劝流霞。", 
      "红愁绿惨一川花。"
    ], 
    "rhythmic": "浣溪沙"
  }, 
  {
    "author": "赵师侠", 
    "paragraphs": [
      "雪絮飘池点绿漪。", 
      "舞风游漾燕交飞。", 
      "阴阴庭院日迟迟。", 
      "一缕水沈香散後，半瓯新茗味回时。", 
      "け闲万事总忘机。"
    ], 
    "rhythmic": "浣溪沙"
  }, 
  {
    "author": "赵师侠", 
    "paragraphs": [
      "本是孤根傲雪霜。", 
      "肌肤不肯涴铅黄。", 
      "要随尘世浅匀妆。", 
      "似杏著花尤灿灿，比梅成实自双双。", 
      "青枝巧缀碧鸳鸯。"
    ], 
    "rhythmic": "浣溪沙"
  }, 
  {
    "author": "赵师侠", 
    "paragraphs": [
      "扁舟又向萧滩去。", 
      "危墙却系江头树。", 
      "风送雨声来。", 
      "凉生真快哉。", 
      "电光云际掣。", 
      "白浪天相接。", 
      "不用怯风波。", 
      "风波平地多。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "娇花媚柳新妆靓。", 
      "裙边微露双鸳并。", 
      "笑靥最多情。", 
      "春从两脸生。", 
      "香罗萦皓腕。", 
      "翠袖笼歌扇。", 
      "馀韵遏云低。", 
      "梁尘簌簌飞。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "晚风断送归帆急。", 
      "重城回首天连碧。", 
      "犹有小楼情。", 
      "西山如旧青。", 
      "故园今渐近。", 
      "应卜灯花信。", 
      "一喜一牵萦。", 
      "平分两处心。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "故人心尚如天远。", 
      "故心人更何由见。", 
      "肠断楚江头。", 
      "泪和江水流。", 
      "江流空滚滚。", 
      "泪尽情无尽。", 
      "不怨薄情人。", 
      "人情逐处新。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "小春爱日融融暖。", 
      "危亭望处晴岚满。", 
      "江静绿回环。", 
      "横陈无际山。", 
      "清霜欺远树。", 
      "黄叶风扶去。", 
      "试探岭头梅。", 
      "点红开未开。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "琼英为惜轻飞去。", 
      "可人妙笔移缣素。", 
      "潇洒向南枝。", 
      "永无开谢时。", 
      "闺房难并秀。", 
      "自是春风手。", 
      "何必问逃禅。", 
      "人间水墨仙。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "多情可是怜高节。", 
      "濡毫幻出真清绝。", 
      "雨叶共风枝。", 
      "天寒人倚时。", 
      "萧萧襟韵胜。", 
      "堪与梅兄并。", 
      "不用翠成林。", 
      "坡仙曾赏音。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "霜风落木千山远。", 
      "护霜云散晴曦暖。", 
      "潇洒小旗亭。", 
      "山花照眼明。", 
      "粉妆匀未了。", 
      "一捻春风小。", 
      "把酒恨匆匆。", 
      "深情妩媚中。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "行舟荡漾鸣双桨。", 
      "江流为我添新涨。", 
      "指顾隔汀洲。", 
      "人归心尚留。", 
      "阳关三叠举。", 
      "怨柳离情苦。", 
      "何似莫来休。", 
      "不来无许愁。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "故人话别情难已。", 
      "故人此别何时会。", 
      "江上驻危亭。", 
      "离怀牵故情。", 
      "悠悠东去水。", 
      "簇簇渔村市。", 
      "应记合江滨。", 
      "潇湘别故人。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "西风又老潇湘树。", 
      "翩翩黄叶辞枝去。", 
      "斜日淡云笼。", 
      "溪山烟霭中。", 
      "危阑闲独倚。", 
      "浪连天际。", 
      "残角起江城。", 
      "书空征雁横。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "东皇不受人间俗。", 
      "为嫌花柳纷红绿。", 
      "特地閟春和。", 
      "连延雨雪多。", 
      "梅梢封玉蕊。", 
      "春半开犹未。", 
      "还恐怨韶华。", 
      "吹绵作柳花。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "水风叶底波光浅。", 
      "亭亭翠叶红妆面。", 
      "六月下塘春。", 
      "平铺云锦屏。", 
      "露凉轻点缀。", 
      "绿映珍珠袂。", 
      "浑似太真妃。", 
      "倚阑娇困时。"
    ], 
    "rhythmic": "菩萨蛮"
  }, 
  {
    "author": "赵师侠", 
    "paragraphs": [
      "红杏已香残，唯有海棠堪惜。", 
      "天气著花如酒，醉娇红无力。", 
      "娉娉袅袅倚东风，柔媚忍轻摘。", 
      "凭仗暮寒要住，赛锦川春色。"
    ], 
    "rhythmic": "好事近"
  }, 
  {
    "author": "赵师侠", 
    "paragraphs": [
      "云度鹊成桥，青翼已传消息。", 
      "彩仗蕊宫初下，应人问佳夕。", 
      "龙烟缥渺散妆楼，香雾拥瑶席。", 
      "准拟洞房披扇，看仙家春色。"
    ], 
    "rhythmic": "好事近"
  }, 
  {
    "author": "赵师侠", 
    "paragraphs": [
      "正金风零露，玉宇生凉，晚秋天气。", 
      "华渚流虹，应生商佳瑞。", 
      "电绕神枢，庆绵宗社，御宝图宸极。", 
      "脱屣尘凡，游心澹泊，逍遥物外。", 
      "圣子神孙，祖皇文母，上接三宫，下通五世。", 
      "至盛难名，亘古今无比。", 
      "诞节重明，燕乐和气，动普天均被。", 
      "寿祝南山，尊倾北海，臣邻欢醉。"
    ], 
    "rhythmic": "醉蓬莱"
  }, 
  {
    "author": "赵师侠", 
    "paragraphs": [
      "丹诏天飞，见皇家愿治，侧席英才。", 
      "鸿儒抱负素蕴，壮志兴怀。", 
      "文场战胜，便从此、脱迹蒿莱。", 
      "人共羡，鹿鸣劝驾，还因计吏偕来。", 
      "先春占早争开。", 
      "是人间第一，唯有江梅。", 
      "莆中旧传盛事，六亚三魁。", 
      "桃花浪暖，更平地、听一声雷。", 
      "蓝绶袅，芦鞭骏马，长安走遍天街。"
    ], 
    "rhythmic": "汉宫春"
  }, 
  {
    "author": "赵师侠", 
    "paragraphs": [
      "晚秋天。", 
      "过暮雨，云容敛，月澄鲜。", 
      "正风露凄清处，砌蛩喧。", 
      "更黄蝶。", 
      "舞翩翩。", 
      "念故里、千山云水隔，被名缰利锁萦牵。", 
      "莫作悲秋意，对尊前。", 
      "且同乐。", 
      "太平年。"
    ], 
    "rhythmic": "厅前柳"
  }, 
  {
    "author": "赵师侠", 
    "paragraphs": [
      "景清佳。", 
      "正倦客，凝秋思。", 
      "浩无涯。", 
      "递十里香芬馥，桂初华。", 
      "向碧叶。", 
      "露芳葩。", 
      "为粟粒、鹅儿情淡薄，倩西风染就丹砂。", 
      "不比黄金雨，灿馀霞。", 
      "送幽梦，到仙家。"
    ], 
    "rhythmic": "厅前柳"
  }, 
  {
    "author": "赵师侠", 
    "paragraphs": [
      "清和时候雨初晴。", 
      "密树翠阴成。", 
      "新篁嫩摇碧玉，芳径绿苔深。", 
      "雏燕语，乳莺声。", 
      "暑风轻。", 
      "帘旌微动，沈篆烟消，午枕馀清。"
    ], 
    "rhythmic": "诉衷情"
  }, 
  {
    "author": "赵师侠", 
    "paragraphs": [
      "神功圣德妙难量。", 
      "灵应著莆阳。", 
      "湄洲自昔仙境，宛在水中央。", 
      "孚惠爱，备祈禳。", 
      "降嘉祥。", 
      "云车风马，来歆，桂酒椒浆。"
    ], 
    "rhythmic": "诉衷情"
  }, 
  {
    "author": "赵师侠", 
    "paragraphs": [
      "茫茫云海浩无边。", 
      "天与谁相连。", 
      "舳舻万里来往，有祷必安全。", 
      "专掌握，雨旸权。", 
      "属丰年。", 
      "琼卮玉醴，飨此精诚，福庆绵绵。"
    ], 
    "rhythmic": "诉衷情"
  }, 
  {
    "author": "赵师侠", 
    "paragraphs": [
      "威灵千里护封圻。", 
      "十万户归依。", 
      "白湖宫殿云耸，香火尽虔祈。", 
      "倾寿酒，诵声诗。", 
      "谅遥知。", 
      "民康俗阜，雨润风滋，功与天齐。"
    ], 
    "rhythmic": "诉衷情"
  }, 
  {
    "author": "赵师侠", 
    "paragraphs": [
      "雪里盈盈玉破花。", 
      "遐想风流，压尽京华。", 
      "点酥团粉任敧斜。", 
      "独露春妍谁似他。", 
      "有酒何须稚子赊。", 
      "访戴归来，倚棹溪涯。", 
      "人生得意定谈夸。", 
      "除却西湖，不计谁家。"
    ], 
    "rhythmic": "一翦梅", 
    "tags": [
      "西湖"
    ]
  }, 
  {
    "author": "赵师侠", 
    "paragraphs": [
      "暖日烘梅冷未苏。", 
      "脱叶随风，独见枯株。", 
      "先春占早又何如。", 
      "玉点枝头，犹自萧疏。", 
      "江北江南景不殊。", 
      "雪里花清，月下香浮。", 
      "他年调鼎费工夫。", 
      "且与藏春，处士西湖。"
    ], 
    "rhythmic": "一翦梅", 
    "tags": [
      "西湖"
    ]
  }, 
  {
    "author": "赵师侠", 
    "paragraphs": [
      "斜阳留照有馀红。", 
      "烟霭淡冥蒙。", 
      "麦陇青摇一望，前山翠失双峰。", 
      "高台徙倚，松飘逸韵，梅减冰容。", 
      "俯视尘寰如掌，翩然我欲乘风。"
    ], 
    "rhythmic": "朝中措"
  }, 
  {
    "author": "赵师侠", 
    "paragraphs": [
      "疏疏帘幕映娉婷。", 
      "初试晓妆新。", 
      "玉腕云边缓转，修蛾波上微颦。", 
      "铅华淡薄，轻匀桃脸，深注樱唇。", 
      "还似舞鸾窥沼，无情空恼行人。"
    ], 
    "rhythmic": "朝中措"
  }, 
  {
    "author": "赵师侠", 
    "paragraphs": [
      "西风著意送归船。", 
      "家近总欣然。", 
      "去日梅开烂漫，归时秋满山川。", 
      "京华倦客，难堪羁思，历尽秋边。", 
      "寄语姮娥休笑，月圆人亦团圆。"
    ], 
    "rhythmic": "朝中措"
  }, 
  {
    "author": "赵师侠", 
    "paragraphs": [
      "乱山春过雪成堆。", 
      "七里递香回。", 
      "蕊簇玲珑金粟，花装碎屑玫瑰。", 
      "兰衰梅谢，桃粗李俗，谁与追随。", 
      "清绝殿春仙侣，清风吹破荼䕷。"
    ], 
    "rhythmic": "朝中措"
  }, 
  {
    "author": "赵师侠", 
    "paragraphs": [
      "开随律琯度芳辰。", 
      "鲜艳见天真。", 
      "不比浮花浪蕊，天教月月常新。", 
      "蔷薇颜色，玫瑰态度，宝相精神。", 
      "休数岁时月季，仙家栏槛长春。"
    ], 
    "rhythmic": "朝中措"
  }, 
  {
    "author": "赵师侠", 
    "paragraphs": [
      "眉间黄色喜何如。", 
      "花县拜恩初。", 
      "五品荣颁命服，十行祗奉天书。", 
      "萱堂绣阁，均封大邑，盛事同居。", 
      "此日银章朱绂，行看玉带金鱼。"
    ], 
    "rhythmic": "朝中措"
  }, 
  {
    "author": "赵师侠", 
    "paragraphs": [
      "日暖风喧，殿春琼蕊依台榭。", 
      "雪堆花架。", 
      "不用丹青写。", 
      "莹彻精神，映月唯宜夜。", 
      "香帕。", 
      "倩风扶下。", 
      "碎玉残妆卸。"
    ], 
    "rhythmic": "点绛唇"
  }, 
  {
    "author": "赵师侠", 
    "paragraphs": [
      "漠漠春阴，褪花时候馀寒峭。", 
      "数声啼鸟。", 
      "唤起帘栊晓。", 
      "云鬓慵梳，淡拂春山小。", 
      "情多少。", 
      "乱萦愁抱。", 
      "风里垂杨袅。"
    ], 
    "rhythmic": "点绛唇"
  }, 
  {
    "author": "赵师侠", 
    "paragraphs": [
      "袅袅娉娉，可人尤赛娘风韵。", 
      "花娇玉润。", 
      "一捻春期近。", 
      "占路藏机，已向棋中进。", 
      "俱休问。", 
      "酒旗花阵。", 
      "早晚争先胜。"
    ], 
    "rhythmic": "点绛唇"
  }, 
  {
    "author": "赵师侠", 
    "paragraphs": [
      "清和时候，薰风来小院。", 
      "琅玕脱箨，方塘荷翠飐。", 
      "柳丝轻度流莺，画栋低飞乳燕。", 
      "园林绿阴初遍。", 
      "景何限。", 
      "轻纱细葛，纶巾和羽扇。", 
      "披襟散发，心清尘不染。", 
      "一杯洗涤无馀，万事消磨去远。", 
      "浮名薄利休羡。"
    ], 
    "rhythmic": "扑蝴蝶"
  }, 
  {
    "author": "赵师侠", 
    "paragraphs": [
      "微云扫尽碧虚宽。", 
      "月华光影寒。", 
      "山河表里鉴中看。", 
      "沈沈清夜阑。", 
      "风细细，露。", 
      "神游八极间。", 
      "九宵回首望尘寰。", 
      "悠然醉梦还。"
    ], 
    "rhythmic": "醉桃源・阮郎归"
  }, 
  {
    "author": "赵师侠", 
    "paragraphs": [
      "纤枝延蔓走青虬。", 
      "风清体更柔。", 
      "故绕檀蕊著花稠。", 
      "疏疏如缀旒。", 
      "琼作靥，玉成裘。", 
      "玫瑰应辈流。", 
      "惜香愁怕罥搔头。", 
      "宁随□事休。"
    ], 
    "rhythmic": "醉桃源・阮郎归"
  }, 
  {
    "author": "赵师侠", 
    "paragraphs": [
      "杜鹃花发映山红。", 
      "韶光觉正浓。", 
      "水流红紫各西东。", 
      "绿肥春已空。", 
      "闲戏蝶，懒游蜂。", 
      "破除花影重。", 
      "问春何事不从容。", 
      "忧愁风雨中。"
    ], 
    "rhythmic": "醉桃源・阮郎归"
  }, 
  {
    "author": "赵师侠", 
    "paragraphs": [
      "千林脱落群芳息。", 
      "有一枝先白。", 
      "孤标疏影压花丛，更清香堪惜。", 
      "吟情无尽，赏音未已，早纷纷藉藉。", 
      "想贪结子去调羹，任叫云横笛。"
    ], 
    "rhythmic": "贺圣朝"
  }, 
  {
    "author": "赵师侠", 
    "paragraphs": [
      "白云开残，红云吹尽。", 
      "园林新绿迷芳径。", 
      "榆钱不解青春，随风乱点苍苔晕。", 
      "紫燕飞忙，黄鹂声嫩。", 
      "日长烟暖游蜂困。", 
      "凭高念远思无穷，那堪宿酒厌厌病。"
    ], 
    "rhythmic": "踏莎行"
  }, 
  {
    "author": "赵师侠", 
    "paragraphs": [
      "万事随缘，一身须正。", 
      "功名富贵皆前定。", 
      "多图广计要争强，如何人力将天胜。", 
      "枉费机谋，徒劳奔竞。", 
      "到头毕竟由他命。", 
      "安时处顺得心闲，饥餐困寝亏贤甚。"
    ], 
    "rhythmic": "踏莎行"
  }, 
  {
    "author": "赵师侠", 
    "paragraphs": [
      "伤离索。", 
      "不堪凉月穿珠箔。", 
      "穿珠箔。", 
      "料应别後，粉销琼削。", 
      "无聊倚遍西楼角。", 
      "枝头几误惊飞鹊。", 
      "惊飞鹊。", 
      "先来憔悴，更逢摇落。"
    ], 
    "rhythmic": "忆秦娥"
  }, 
  {
    "author": "赵师侠", 
    "paragraphs": [
      "一阵晓风花信早，先到小桃枝。", 
      "冉冉红云映翠微。", 
      "开宴忆瑶池。", 
      "零乱分飞贪结子，芳径自成蹊。", 
      "消得刘郎去路迷。", 
      "肠断武陵溪。"
    ], 
    "rhythmic": "武陵春"
  }, 
  {
    "author": "赵师侠", 
    "paragraphs": [
      "乍雨笼晴云不定，芳草绿纤柔。", 
      "燕语莺啼小院幽。", 
      "春色二分休。", 
      "试凭危栏凝远目，山与水光浮。", 
      "滚滚闲愁逐水流。", 
      "流不尽、许多愁。"
    ], 
    "rhythmic": "武陵春"
  }, 
  {
    "author": "赵师侠", 
    "paragraphs": [
      "无风轻燕。", 
      "缭绕深深院。", 
      "昼永人闲帘不卷。", 
      "时听莺簧巧啭。", 
      "清和天气阴阴。", 
      "南风初奏薰琴。", 
      "唤起午窗新梦，愁添一掬归心。"
    ], 
    "rhythmic": "清平乐"
  }, 
  {
    "author": "赵师侠", 
    "paragraphs": [
      "一宵风雨。", 
      "春与人俱去。", 
      "春解再来花作主。", 
      "只有行人无据。", 
      "殷勤满酌离觞。", 
      "阳关唱起愁肠。", 
      "苦恨无情杜宇，声声叫断斜阳。"
    ], 
    "rhythmic": "清平乐"
  }, 
  {
    "author": "赵师侠", 
    "paragraphs": [
      "纤秾娇小。", 
      "也解争春早。", 
      "占得中央颜色好。", 
      "装点枝枝新巧。", 
      "东皇初到江城。", 
      "殷勤先去迎春。", 
      "乞与黄金腰带，压持红紫纷纷。"
    ], 
    "rhythmic": "清平乐"
  }, 
  {
    "author": "赵师侠", 
    "paragraphs": [
      "风波平地，尘埃扑面，总是争名竞利。", 
      "悟时不必苦贪图，但言任、流行坎止。", 
      "忽来忽去，何荣何辱，天也知人深意。", 
      "一帆风送过桐江，喜跳出、琉璃井里。"
    ], 
    "rhythmic": "鹊桥仙"
  }, 
  {
    "author": "赵师侠", 
    "paragraphs": [
      "同云幕幕，狂风浩浩，激就六花飞下。", 
      "山川满目白模糊，更茅舍、溪桥潇洒。", 
      "玉田银界，瑶林琼树，光映乾坤不夜。", 
      "行人不为旅人忙，怎解识、天然图画。"
    ], 
    "rhythmic": "鹊桥仙"
  }, 
  {
    "author": "赵师侠", 
    "paragraphs": [
      "春光已暮，花残叶密，更值无情风雨。", 
      "斜阳芳树翠烟中，又听得、声声杜宇。", 
      "血流无用，离魂空断，只挠凄凉为旅。", 
      "在家谁道不如归，你何似、随风归去。"
    ], 
    "rhythmic": "鹊桥仙"
  }, 
  {
    "author": "赵师侠", 
    "paragraphs": [
      "明河风细，鹊桥云淡，秋入庭梧先坠。", 
      "摩孩罗荷叶伞儿轻，总排列、双双对对。", 
      "花瓜应节、蛛丝卜巧，望月穿针楼外。", 
      "不知谁见女牛忙，谩多少、人间欢会。"
    ], 
    "rhythmic": "鹊桥仙"
  }, 
  {
    "author": "赵师侠", 
    "paragraphs": [
      "风和雨。", 
      "又送一番春去。", 
      "春去不知何处住。", 
      "惜春无觅处。", 
      "柳老空抟香絮。", 
      "莺娇乍迁芳树。", 
      "回念故园如旧否。", 
      "不堪闻杜宇。"
    ], 
    "rhythmic": "谒金门"
  }, 
  {
    "author": "赵师侠", 
    "paragraphs": [
      "江水绿。", 
      "江山数峰如簇。", 
      "唤渡小舟来岸北。", 
      "笋舆行太速。", 
      "素艳窗纱笼玉。", 
      "埠负看花心目。", 
      "今夜知他何处宿。", 
      "断魂沙路曲。"
    ], 
    "rhythmic": "谒金门"
  }, 
  {
    "author": "赵师侠", 
    "paragraphs": [
      "沙畔路。", 
      "记得旧时行处。", 
      "蔼蔼疏烟迷远树。", 
      "野航横不渡。", 
      "竹里疏花梅吐。", 
      "照眼一川鸥鹭。", 
      "家在清江江上住。", 
      "水流愁不去。"
    ], 
    "rhythmic": "谒金门"
  }, 
  {
    "author": "赵师侠", 
    "paragraphs": [
      "风雨急。", 
      "红紫又还狼藉。", 
      "嫩绿团枝苔径湿。", 
      "帘开双燕入。", 
      "院静昼闲人寂。", 
      "一缕水沈烟直。", 
      "心事有谁能会得。", 
      "阶前芳草碧。"
    ], 
    "rhythmic": "谒金门"
  }, 
  {
    "author": "赵师侠", 
    "paragraphs": [
      "风策策。", 
      "山迥暮烟横白。", 
      "淅沥穿林翻败叶。", 
      "羁怀愁倦客。", 
      "问宿荒村山驿。", 
      "谁识离情脉脉。", 
      "雁足无书孤夜色。", 
      "音尘千里隔。"
    ], 
    "rhythmic": "谒金门"
  }, 
  {
    "author": "赵师侠", 
    "paragraphs": [
      "花夜雨。", 
      "渺渺绿波南浦。", 
      "擘絮晴云山外吐。", 
      "凝情谁共语。", 
      "十二玉梯空伫。", 
      "闲却琐窗朱户。", 
      "久客念归归未许。", 
      "寸心愁万缕。"
    ], 
    "rhythmic": "谒金门"
  }, 
  {
    "author": "赵师侠", 
    "paragraphs": [
      "风雨半。", 
      "春锁绿杨深院。", 
      "幕浪不翻香穗卷。", 
      "轻寒闲便面。", 
      "归兴新来不浅。", 
      "勾引闲愁撩乱。", 
      "一枕春酲谁与管。", 
      "晓莺惊梦断。"
    ], 
    "rhythmic": "谒金门"
  }, 
  {
    "author": "赵师侠", 
    "paragraphs": [
      "相看情未足。", 
      "离觞已催促。", 
      "停歌欲语眉先蹙。", 
      "何期归太速。", 
      "如今去也，无计追逐。", 
      "怎忍听、阳关曲。", 
      "扁舟後夜滩头宿。", 
      "愁随烟树簇。", 
      "愁随烟树簇。"
    ], 
    "rhythmic": "东坡引"
  }, 
  {
    "author": "赵师侠", 
    "paragraphs": [
      "飞花红不聚。", 
      "都因夜来雨。", 
      "枝头冷落情如许。", 
      "东风谁是主。", 
      "看看满地，堆却香絮。", 
      "但目断、章台路。", 
      "残英剩蕊留春住。", 
      "春归何处去。", 
      "春归何处去。"
    ], 
    "rhythmic": "东坡引"
  }, 
  {
    "author": "赵师侠", 
    "paragraphs": [
      "杯行情意密。", 
      "今宵是何夕。", 
      "行人此别真堪惜。", 
      "愁肠空闷郁。", 
      "明朝去也，回首相忆。", 
      "要留恋、如何得。", 
      "无端骤雨飘何急。", 
      "人来心上滴。", 
      "人来心上滴。"
    ], 
    "rhythmic": "东坡引"
  }, 
  {
    "author": "赵师侠", 
    "paragraphs": [
      "梅从陇首传，柳向邮亭折。", 
      "鸳瓦晓霜浓，掠面凝寒色。", 
      "相逢意便亲，欲去如何说。", 
      "我亦是行人，更与行人别。"
    ], 
    "rhythmic": "生查子"
  }, 
  {
    "author": "赵师侠", 
    "paragraphs": [
      "千山拥翠屏，一水萦罗带。", 
      "雨过水痕添，云散山容在。", 
      "亭高景最幽，天回风尤快。", 
      "啼鸟一声闲，唤起情无奈。"
    ], 
    "rhythmic": "生查子"
  }, 
  {
    "author": "赵师侠", 
    "paragraphs": [
      "迟迟春昼长，冉冉东风软。", 
      "寒食乍晴天，红紫芳菲遍。", 
      "前峰积翠横，新涨挼蓝远。", 
      "向晚淡烟迷，一段屏山展。"
    ], 
    "rhythmic": "生查子"
  }, 
  {
    "author": "赵师侠", 
    "paragraphs": [
      "春光不肯留，风雨催将去。", 
      "红逐故园尘，绿满江南树。", 
      "阴晴寒食天，寂寞西郊路。", 
      "芳草织新愁，怅望人何处。"
    ], 
    "rhythmic": "生查子"
  }, 
  {
    "author": "赵师侠", 
    "paragraphs": [
      "庭虚任雀喧，院静无人到。", 
      "回首十年非，赖得知几早。", 
      "心随香篆销，意与梅花好。", 
      "万事转头空，一笑吾身老。"
    ], 
    "rhythmic": "生查子"
  }, 
  {
    "author": "赵师侠", 
    "paragraphs": [
      "玉壶冰结暮天寒。", 
      "朔吹绕阑干。", 
      "雪破梢头，香传花外，春信入江南。", 
      "巡檐索笑情无限，一点已微酸。", 
      "待得黄垂，冥冥烟雨，绿树袅金丸。"
    ], 
    "rhythmic": "少年游"
  }, 
  {
    "author": "赵师侠", 
    "paragraphs": [
      "冰霜凝冻腊残时。", 
      "暖律渐推移。", 
      "彩胜罗幡，土牛春杖，和气与春回。", 
      "花心柳眼知时节，微露向阳枝。", 
      "喜入新春，称心百事，如意想都宜。"
    ], 
    "rhythmic": "少年游"
  }, 
  {
    "author": "赵师侠", 
    "paragraphs": [
      "乐岁农家喜夜春。", 
      "朝来收宿雾，快新晴。", 
      "云移日转午风轻。", 
      "香罗薄，喧暖困游人。", 
      "积水满春塍。", 
      "绿波翻郁郁，露秧针。", 
      "幸无离绪苦牵情。", 
      "烟林外，时听杜鹃声。"
    ], 
    "rhythmic": "小重山"
  }, 
  {
    "author": "赵师侠", 
    "paragraphs": [
      "雨馀风劲。", 
      "雾重千山暝。", 
      "茅舍寒林相映。", 
      "分明是、图画景。", 
      "去程何日定。", 
      "天远长安近。", 
      "唤起新愁无尽。", 
      "全没个、故园信。"
    ], 
    "rhythmic": "霜天晓角"
  }, 
  {
    "author": "赵师侠", 
    "paragraphs": [
      "舣舟砂碛。", 
      "秋净波澄碧。", 
      "极目青山横远，悬崖断、拥苍壁。", 
      "傍岩渔艇集。", 
      "渡头人物立。", 
      "八景潇湘真画，云笼日、晚风急。"
    ], 
    "rhythmic": "霜天晓角"
  }, 
  {
    "author": "赵师侠", 
    "paragraphs": [
      "天共水，水远与天连。", 
      "天净水平寒月漾，水光月色两相兼。", 
      "月映水中天。", 
      "人与景，人景古难全。", 
      "景若佳时心自快，心远乐处景应妍。", 
      "休与俗人言。"
    ], 
    "rhythmic": "江南好・忆江南"
  }, 
  {
    "author": "赵师侠", 
    "paragraphs": [
      "亭皋霜重飞叶满。", 
      "听西风断雁。", 
      "闲凭危阑，斜阳红欲敛。", 
      "行人归期太晚。", 
      "误仿佛、征帆几点。", 
      "水远连天，愁云遮望眼。"
    ], 
    "rhythmic": "关河令・清商怨"
  }, 
  {
    "author": "赵师侠", 
    "paragraphs": [
      "江头伊轧动柔橹。", 
      "渐楚天欲暮。", 
      "浩荡轻鸥，波间自容与。", 
      "岸蓼汀苹无绪。", 
      "更满目、潇疏江树。", 
      "此意何穷，凭谁图画取。"
    ], 
    "rhythmic": "关河令・清商怨"
  }, 
  {
    "author": "赵师侠", 
    "paragraphs": [
      "连朝雨骤驱春去，瓦注盆倾。", 
      "不记初春。", 
      "润柳催花忒有情。", 
      "春光解有重来日，宁耐休争。", 
      "待得秋深。", 
      "听你无聊点滴声。"
    ], 
    "rhythmic": "采桑子"
  }, 
  {
    "author": "赵师侠", 
    "paragraphs": [
      "梅花谢後樱花绽，浅浅匀红。", 
      "试手天工。", 
      "百卉千葩一信通。", 
      "馀寒未许开舒妥，怨雨愁风。", 
      "结子筠笼。", 
      "万颗匀圆讶许同。"
    ], 
    "rhythmic": "采桑子"
  }, 
  {
    "author": "赵师侠", 
    "paragraphs": [
      "绛萼衬轻红。", 
      "缀簇玲珑。", 
      "夭桃繁李一时同。", 
      "独向枝头春意闹，娇倚东风。", 
      "飞片入帘栊。", 
      "粉淡香浓。", 
      "凤箫声断月明中。", 
      "只恐明朝风雨恶，燕嘴泥融。"
    ], 
    "rhythmic": "浪淘沙"
  }, 
  {
    "author": "赵师侠", 
    "paragraphs": [
      "桃萼正芳菲。", 
      "初占春时。", 
      "蒸霞灿锦望中迷。", 
      "斜出繁枝临曲沼，鸾鉴妆迟。", 
      "蜂蝶镇相依。", 
      "天气融怡。", 
      "空教追忆武陵溪。", 
      "片片漫随流水去，风暖烟霏。"
    ], 
    "rhythmic": "浪淘沙"
  }, 
  {
    "author": "赵师侠", 
    "paragraphs": [
      "摇曳万丝风。", 
      "轻染烟浓。", 
      "鹅黄初褪绿茸茸。", 
      "雨洗云娇春向晚，雪絮空蒙。", 
      "车马灞桥中。", 
      "别绪匆匆。", 
      "只知攀折怨西东。", 
      "不道晓风残月岸，离恨无穷。"
    ], 
    "rhythmic": "浪淘沙"
  }, 
  {
    "author": "赵师侠", 
    "paragraphs": [
      "太平和气兆嘉祥。", 
      "草木总成双。", 
      "红苞翠盖出横塘。", 
      "两两斗芬芳。", 
      "干摇碧玉并青房。", 
      "仙髻拥新妆。", 
      "连枝不解引鸾皇。", 
      "留取映鸳鸯。"
    ], 
    "rhythmic": "双头莲令"
  }, 
  {
    "author": "赵师侠", 
    "paragraphs": [
      "西真仙子宴瑶池。", 
      "素裳琼艳冰肌。", 
      "瑞笼香雾扑铢衣。", 
      "凤翥鸾飞。", 
      "玉骨解凌风露，铅华不涴凝脂。", 
      "戍楼羌管正孤吹。", 
      "月淡烟低。"
    ], 
    "rhythmic": "画堂春"
  }, 
  {
    "author": "赵师侠", 
    "paragraphs": [
      "木落千山瘦，风微一水澄。", 
      "清霜暖日快归程。", 
      "唤渡沙头、款款话离情。", 
      "傍岸渔舟集，横空雁字轻。", 
      "凭阑凝望眼增明。", 
      "一片潇湘、真个画难成。"
    ], 
    "rhythmic": "南柯子・南歌子"
  }, 
  {
    "author": "赵师侠", 
    "paragraphs": [
      "笳鼓旌旗改色，弓刀铠甲增明。", 
      "攒花簇队马蹄轻。", 
      "禀听元戎号令。", 
      "羊祜轻裘临阵，亚夫细柳屯营。", 
      "观瞻已耸定王城。", 
      "飞虎威名日振。"
    ], 
    "rhythmic": "西江月"
  }, 
  {
    "author": "赵师侠", 
    "paragraphs": [
      "淼淼澄清波面，依依紫翠山光。", 
      "危栏徙倚对斜阳。", 
      "山影波流荡漾。", 
      "世事一番醒醉，人生几度炎凉。", 
      "高情收拾付觥觞。", 
      "何止羲皇人上。"
    ], 
    "rhythmic": "西江月"
  }, 
  {
    "author": "赵师侠", 
    "paragraphs": [
      "元宵三五。", 
      "正好嬉游去。", 
      "梅柳蛾蝉斗济楚。", 
      "换鞋儿、添头面，只等黄昏，恰恨有、些子无情风雨。", 
      "心忙腹热，没顿浑身处。", 
      "急把灯台炙艾炷。", 
      "做匙婆、许葱油，麦灰画葫芦，更漏转，越不停不住。", 
      "待归去、尤自意迟疑，但无语空将，眼儿厮觑。"
    ], 
    "rhythmic": "洞仙歌"
  }, 
  {
    "author": "赵师侠", 
    "paragraphs": [
      "元夜景尤殊。", 
      "万斛金莲照九衢。", 
      "锤拍豉汤都卖得，争如。", 
      "甘露杯中万颗珠。", 
      "应是著功夫。", 
      "脑麝浓薰费小厨。", 
      "不比七夕黄蜡做，知无。", 
      "要底圆儿糖上浮。"
    ], 
    "rhythmic": "南乡子"
  }, 
  {
    "author": "赵师侠", 
    "paragraphs": [
      "春日迟迟。", 
      "春景熙熙。", 
      "渐郊原、芳草萋萋。", 
      "夭桃灼灼，杨柳依依。", 
      "见燕喃喃，蜂簇簇，蝶飞飞。", 
      "闲庭寂寂，曲沼漪漪。", 
      "更秋千、红索垂垂。", 
      "游人队队，乐意嬉嬉。", 
      "尽醉醺醺，歌缓缓，语低低。"
    ], 
    "rhythmic": "行香子"
  }, 
  {
    "author": "赵师侠", 
    "paragraphs": [
      "晴日敛春泥，陌上东风软。", 
      "料峭寒禁花柳闲，枉恨春工浅。", 
      "绿涨一江深，黛泼千山远。", 
      "目断平芜无际愁，数尽征鸿点。"
    ], 
    "rhythmic": "卜算子"
  }, 
  {
    "author": "赵师侠", 
    "paragraphs": [
      "杨柳褪金丝，艳杏摇红影。", 
      "欲雨还晴二月天，春色浑无定。", 
      "晓梦不堪惊，午昼新来永。", 
      "一掬归心万叠愁，空惹长亭恨。"
    ], 
    "rhythmic": "卜算子"
  }, 
  {
    "author": "赵师侠", 
    "paragraphs": [
      "娇艳醉杨妃，轻袅怜飞燕。", 
      "人在昭阳睡足时，初试妆深浅。", 
      "一段锦新裁，万里来何远。", 
      "高烛休教照夜寒，媚脸融春艳。"
    ], 
    "rhythmic": "卜算子"
  }, 
  {
    "author": "赵师侠", 
    "paragraphs": [
      "绿暗柳藏烟，红淡花经雨。", 
      "更著如花似玉人，艳态娇波注。", 
      "纤手捧瑶卮，缓遏歌云缕。", 
      "只恐莺花不解留，还逐东风去。"
    ], 
    "rhythmic": "卜算子"
  }, 
  {
    "author": "赵师侠", 
    "paragraphs": [
      "云敛料寒轻，雨涨春波渺。", 
      "旅枕无堪梦易惊，啼鴂声催晓。", 
      "尚忆故园花，红紫为容好。", 
      "世路崎岖长短亭，来往何时了。"
    ], 
    "rhythmic": "卜算子"
  }, 
  {
    "author": "赵师侠", 
    "paragraphs": [
      "桂华移自云岩。", 
      "更被灵砂染丹。", 
      "清露湿酡颜。", 
      "醉乘风、下临世间。", 
      "素娥襟韵萧闲。", 
      "不与群芳并看。", 
      "蔌蔌绛绡单。", 
      "觉身轻、梦回广寒。"
    ], 
    "rhythmic": "伊州三台"
  }, 
  {
    "author": "陈亮", 
    "paragraphs": [
      "不见南师久，谩说北群空。", 
      "当场只手，毕竟还我万夫雄。", 
      "自笑堂堂汉使，得似洋洋河水，依旧只流东。", 
      "且复穹庐拜，会向藁街逢。", 
      "尧之都，舜之壤，禹之封。", 
      "於中应有，一个半个耻臣戎。", 
      "万里腥膻如许，千古英灵安在，磅礴几时通。", 
      "胡运何须问，赫日自当中。"
    ], 
    "rhythmic": "水调歌头"
  }, 
  {
    "author": "陈亮", 
    "paragraphs": [
      "江南春色，算来是、多少胜游清赏。", 
      "妖冶廉纤，只做得，飞鸟向人偎傍。", 
      "地辟天开，精神朗慧，到底还京样。", 
      "人家小语，一声声近清唱。", 
      "因念旧日山城，个人如画，已作州中想。", 
      "邓禹笑人无限也，冷落不堪惆怅。", 
      "秋水双明，高山一弄，著我些悲壮。", 
      "南徐好住，片帆有分来往。"
    ], 
    "rhythmic": "念奴娇"
  }, 
  {
    "author": "陈亮", 
    "paragraphs": [
      "修竹更深处。", 
      "映帘栊、清阴障日，坐来无暑。", 
      "水激泠泠如何许。", 
      "跳碎危栏玉树。", 
      "都不系、人间朝暮。", 
      "东阁少年今老矣，况樽中有酒嫌推去。", 
      "犹著我，明流语。", 
      "大家绿野陪容与。", 
      "算等闲、过了薰风，又还商素。", 
      "手弄柔条人健否，尤忆当时雅趣。", 
      "恩未报、恐成辜负。", 
      "举目江河休感涕，念有君如此何愁虏。", 
      "歌未罢，谁来舞。"
    ], 
    "rhythmic": "贺新郎"
  }, 
  {
    "author": "陈亮", 
    "paragraphs": [
      "曾洗乾坤，问何事、雄图顿屈。", 
      "试著眼、阶除当下，又添英物。", 
      "北向争衡幽愤在，南来遗恨狂酋失。", 
      "算凄凉部曲几人存，三之一。", 
      "诸老尽，郎君出。", 
      "恩未报，家何恤。", 
      "念横飞直上，有时还戢。", 
      "笑我只知存饱暖，感君元不论阶级。", 
      "休更上百尺旧家楼，尘侵帙。"
    ], 
    "rhythmic": "满江红"
  }, 
  {
    "author": "陈亮", 
    "paragraphs": [
      "天高气肃。", 
      "正月色分明，秋容新沐。", 
      "桂子初收，三十六宫都足。", 
      "不辞散落人间去，怕群花、自嫌凡俗。", 
      "向他秋晚，唤回春意，几曾幽独。", 
      "是天上、馀香剩馥。", 
      "怪一树香风，十里相续。", 
      "坐对花旁，但见色浮金粟。", 
      "芙蓉只解添秋思，况东篱、凄凉黄菊。", 
      "入时太浅，背时太远，爱寻高躅。"
    ], 
    "rhythmic": "桂枝香"
  }, 
  {
    "author": "陈亮", 
    "paragraphs": [
      "小屈穹庐，但二满三平，共劳均佚。", 
      "人中龙虎，本为明时而出。", 
      "只合是、端坐王朝，看指挥整办，扫荡飘忽。", 
      "也持汉节，聊过旧家宫室。", 
      "西风又还带暑，把征衫著上，有时披拂。", 
      "休将看花泪眼，闻弦□骨。", 
      "对遗民、有如皎日。", 
      "行万里、依然故物。", 
      "入奏几策，天下里、终定于一。"
    ], 
    "rhythmic": "三部乐"
  }, 
  {
    "author": "陈亮", 
    "paragraphs": [
      "人物从来少，篱菊为谁黄。", 
      "去年今日，倚楼还是听行藏。", 
      "未觉霜风无赖，好在月华如水，心事楚天长。", 
      "讲论参洙泗，杯酒到虞唐。", 
      "人未醉，歌宛转，兴悠扬。", 
      "太平胸次，笑他磊磈欲成狂。", 
      "且向武夷深处，坐对云烟开敛，逸思如微茫。", 
      "我欲为君寿，何许得新腔。"
    ], 
    "rhythmic": "水调歌头"
  }, 
  {
    "author": "陈亮", 
    "paragraphs": [
      "危楼远望，叹此意、今古几人曾会。", 
      "鬼设神施，浑认作、天限南疆北界。", 
      "一水横陈，莲岗三面，做出争雄势。", 
      "六朝何事，只成门户私计。", 
      "因笑王谢诸人，登高怀远，也学英雄涕。", 
      "凭却长江管不到，河洛腥膻无际。", 
      "正好长驱，不须反顾，寻取中流誓。", 
      "小儿破贼，势成宁问疆场。"
    ], 
    "rhythmic": "念奴娇", 
    "tags": [
      "长江"
    ]
  }, 
  {
    "author": "陈亮", 
    "paragraphs": [
      "老去凭谁说。", 
      "看几番、神奇臭腐，夏裘冬葛。", 
      "父老长安今馀几，後死无仇可雪。", 
      "犹未燥、当时生发。", 
      "二十五弦多少恨，算世间、那有平分月。", 
      "胡妇弄，汉宫瑟。", 
      "树犹如此堪重别。", 
      "只使君、从来与我，话头多合。", 
      "行矣置之无足问，谁唤妍皮痴骨。", 
      "但莫使、伯牙弦绝。", 
      "九转丹砂牢拾取，管精金、只是寻常铁。", 
      "龙共虎，应声裂。"
    ], 
    "rhythmic": "贺新郎"
  }, 
  {
    "author": "陈亮", 
    "paragraphs": [
      "蔗浆酪粉，玉壶冰醑，朝罢更闻宣赐。", 
      "去天咫尺，下拜再三，幸今有母可遗。", 
      "年年此日，共道月入怀中最贵。", 
      "向暑天，正风云会遇，有恁嘉瑞。", 
      "鹤冲霄，鱼得水。", 
      "一超便、直入神仙地。", 
      "植根江表。", 
      "开拓两河，做得黑头公未。", 
      "骑鲸赤手，问如何、长鞭尺。", 
      "向来王谢风流，只今管是。"
    ], 
    "rhythmic": "瑞云浓慢"
  }, 
  {
    "author": "陈亮", 
    "paragraphs": [
      "波光渺渺浸晴陂。", 
      "有亭湖岸西。", 
      "芰荷香拂柳丝垂。", 
      "升堂献寿卮。", 
      "红约腕，绿侵衣。", 
      "愿祝届期颐。", 
      "花间妙语欲无诗。", 
      "一年歌一词。"
    ], 
    "rhythmic": "阮郎归"
  }, 
  {
    "author": "陈亮", 
    "paragraphs": [
      "驾扁舟，冲剧暑。", 
      "千里江上去。", 
      "夜宿晨兴，一一旧时路。", 
      "百年望了旬头，被人馋破，故纸里、是争雄处。", 
      "怎生诉。", 
      "欲待细与分疏，其如有凭据。", 
      "包裹生鱼，活底怎遭遇。", 
      "相逢樽酒何时，征衫容易，君去也、自家须住。"
    ], 
    "rhythmic": "祝英台近"
  }, 
  {
    "author": "陈亮", 
    "paragraphs": [
      "手拈黄花还自笑。", 
      "笑比渊明，莫也归来早。", 
      "随世功名浑草草。", 
      "五湖却共繁华老。", 
      "冷淡家生冤得道。", 
      "旖旎妖娆，春梦如今觉。", 
      "管个岁华须到了。", 
      "此花之後花应少。"
    ], 
    "rhythmic": "蝶恋花"
  }, 
  {
    "author": "陈亮", 
    "paragraphs": [
      "人爱新来景，龙认旧时湫。", 
      "不论三伏，小住便觉凛生秋。", 
      "我自醉眠其上，任是水流其下，湍激若为收。", 
      "世事如斯去，不去为谁留。", 
      "本无心，随所寓，触虚舟。", 
      "东山始末，且向灵洞与沈浮。", 
      "料得神仙窟穴，争似提封万里，大小几琉球。", 
      "但有君才具，何用问时流。"
    ], 
    "rhythmic": "水调歌头"
  }, 
  {
    "author": "陈亮", 
    "paragraphs": [
      "西风带暑，又还是、长途利牵名役。", 
      "我已无心，君因甚，更把青衫为客。", 
      "邂逅卑飞，几时高举，不露真消息。", 
      "大家行处，到头须管行得。", 
      "何处寻取狂徒，可能著意，更问渠侬骨。", 
      "天上人间，最好是、闹里一般岑寂。", 
      "瀛海无波，玉堂有路，稳著青霄翼。", 
      "归来何事，眼光依旧生碧。"
    ], 
    "rhythmic": "念奴娇"
  }, 
  {
    "author": "陈亮", 
    "paragraphs": [
      "悄静菊花天，洗尽梧桐雨。", 
      "倍九周遭烂熳开，祝寿当头取。", 
      "顶戴玉袍黄，叠秀金棱吐。", 
      "仙种花容晚节香，人愿争先睹。"
    ], 
    "rhythmic": "卜算子"
  }, 
  {
    "author": "陈亮", 
    "paragraphs": [
      "离乱从头说。", 
      "爱吾民，金缯不爱，蔓藤累葛。", 
      "壮气尽消人脆好，冠盖阴山观雪。", 
      "亏杀我，一星星发。", 
      "涕出女吴成倒转，问鲁为齐弱何年月。", 
      "丘也幸，由之瑟。", 
      "斩新换出旗麾别。", 
      "把当时、一椿大义，拆开收合。", 
      "据地一呼吾往矣，万里摇肢动骨。", 
      "这话霸、又成痴绝。", 
      "天地洪炉谁扇，算於中、安得长坚铁。", 
      "淝水破，关东裂。"
    ], 
    "rhythmic": "贺新郎"
  }, 
  {
    "author": "陈亮", 
    "paragraphs": [
      "菊花细雨。", 
      "萧萧红蓼汀渚。", 
      "景物渐幽，风致如许。", 
      "秋未暮。", 
      "又值吾初度。", 
      "看天宇。", 
      "正澄清欲往，登高未也，红尘当面飞舞。", 
      "几人吊古。", 
      "乌帽牢收取。", 
      "短发还羞觑。", 
      "遐寿身、近五云深处。"
    ], 
    "rhythmic": "垂丝钓"
  }, 
  {
    "author": "陈亮", 
    "paragraphs": [
      "人立玉，天如水，特地如何撰。", 
      "海南沈烧著，欲寒犹暖。", 
      "算从头，有多少、厚德阴功，人家上，一一旧时香案。", 
      "经惯。", 
      "小驻吾舟才尔，依然欢声满。", 
      "莫也教、公子王孙眼见。", 
      "这些儿、颖脱处，高出书卷。", 
      "经纶自入手，不了判断。"
    ], 
    "rhythmic": "彩凤飞"
  }, 
  {
    "author": "陈亮", 
    "paragraphs": [
      "落魄行歌记昔游。", 
      "头颅如许尚何求。", 
      "心肝吐尽无馀事，口腹安然岂远谋。", 
      "才怕暑，又伤秋。", 
      "天涯梦断有书不。", 
      "大都眼孔新来浅，羡尔微官作计周。"
    ], 
    "rhythmic": "鹧鸪天"
  }, 
  {
    "author": "陈亮", 
    "paragraphs": [
      "新雨足。", 
      "洗尽山城袢褥。", 
      "见说好峰三十六。", 
      "峰峰如立玉。", 
      "四海英游追逐。", 
      "事业相时伸缩。", 
      "入境德星须做福。", 
      "只愁金诏趣。"
    ], 
    "rhythmic": "谒金门"
  }, 
  {
    "author": "陈亮", 
    "paragraphs": [
      "一夜秋光先著柳。", 
      "暑力平明羞失守。", 
      "西风不放入帘帏，饶永昼。", 
      "沈烟透。", 
      "半月十朝秋定否。", 
      "指点芙蕖凝伫久。", 
      "高处成莲深处藕。", 
      "百年长共月团圆，女进男，酒称寿。", 
      "一点浮云人似旧。"
    ], 
    "rhythmic": "天仙子"
  }, 
  {
    "author": "陈亮", 
    "paragraphs": [
      "事业随人品，今古几麾旌。", 
      "向来谋国，万事尽出汝书生。", 
      "安识鲲鹏变化，九万里风在下，如许上南溟。", 
      "斥鴳旁边笑，河汉一头倾。", 
      "叹世间，多少恨，几时平。", 
      "霸图消歇，大家创见又成惊。", 
      "邂逅汉家龙种，正尔乌纱白纻，驰骛觉身轻。", 
      "樽酒从渠说，双眼为谁明。"
    ], 
    "rhythmic": "水调歌头"
  }, 
  {
    "author": "陈亮", 
    "paragraphs": [
      "秋容一洗，不受凡尘。", 
      "许大乾坤这回大。", 
      "向上头，些子是雕鹗抟空，篱底下，只有黄花几朵。", 
      "骑鲸汗慢，那得人同坐。", 
      "赤手丹心扑不破。", 
      "问唐虞、禹汤文武，多少功名，犹自是、一点浮云铲过。", 
      "且烧却、一瓣海南沈，任拈取、千年陆沈奇货。"
    ], 
    "rhythmic": "洞仙歌"
  }, 
  {
    "author": "陈亮", 
    "paragraphs": [
      "嫩寒天，金气雨，揽断一秋事。", 
      "仝样霏微，远作小晴意。", 
      "世间万宝都成，些儿无欠，只待与、黄花为地。", 
      "好招致。", 
      "对此郁郁葱葱，新未成醉。", 
      "翻手为云，造物等儿戏。", 
      "也知富贵来时，一班呈露，便做出人中祥瑞。"
    ], 
    "rhythmic": "祝英台近"
  }, 
  {
    "author": "陈亮", 
    "paragraphs": [
      "书册如仇，旧游浑讳。", 
      "有怀不断人应异。", 
      "千山上去梦魂轻，片帆似下蛮溪水。", 
      "已共酒杯，长坚海誓。", 
      "见君忽忘花前醉。", 
      "从来解事苦无多，不知解到毫芒未。"
    ], 
    "rhythmic": "踏莎行"
  }, 
  {
    "author": "陈亮", 
    "paragraphs": [
      "人物满东瓯。", 
      "别我江心识俊游。", 
      "北尽平芜南似画，中流。", 
      "谁系龙骧万斛舟。", 
      "去去几时休。", 
      "犹自潮上更来头。", 
      "醉墨淋漓人感旧，离愁。", 
      "一夜西风似夏不。"
    ], 
    "rhythmic": "南乡子"
  }, 
  {
    "author": "陈亮", 
    "paragraphs": [
      "入脚西风，渐去去来来，早三之一。", 
      "春花无数，毕竟何如秋实。", 
      "不须待、名品如麻，试为君屈指，是谁层出。", 
      "十朝半月，争看抟空霜鹘。", 
      "从来别真共假，任盘根错节，更饶仓卒。", 
      "还他济时好手，封侯奇骨。", 
      "没些儿、姗勃。", 
      "也不是、峥嵘突兀。", 
      "百二十岁，管做彻、元分人物。"
    ], 
    "rhythmic": "三部乐"
  }, 
  {
    "author": "陈亮", 
    "paragraphs": [
      "话杀浑闲说。", 
      "不成教、齐民也解，为伊为葛。", 
      "樽酒相逢成二老，却忆去年风雪。", 
      "新著了、几茎华发。", 
      "百世寻人犹接踵，叹只今两地三人月。", 
      "写旧恨，向谁瑟。", 
      "男儿何用伤离别。", 
      "况古来、几番际会，风从云合。", 
      "千里情亲长晤对，妙体本心次骨。", 
      "卧百尺、高楼斗绝。", 
      "天下适安耕且老，看买犁卖剑平家铁。", 
      "壮士泪，肺肝裂。"
    ], 
    "rhythmic": "贺新郎"
  }, 
  {
    "author": "陈亮", 
    "paragraphs": [
      "一夜相思，水边清浅横枝瘦。", 
      "小窗如昼。", 
      "情共香俱透。", 
      "清入梦魂，千里人长久。", 
      "君知否。", 
      "雨僝云僽。", 
      "格调还依旧。"
    ], 
    "rhythmic": "点绛唇"
  }, 
  {
    "author": "陈亮", 
    "paragraphs": [
      "电绕璇枢，此时昌运生真主。", 
      "庆聊簪组。", 
      "喜气生绵宇。", 
      "宴启需云，湛露恩均布。", 
      "锵韶濩。", 
      "凤歌鸾舞。", 
      "玉斝飞香醑。"
    ], 
    "rhythmic": "点绛唇"
  }, 
  {
    "author": "陈亮", 
    "paragraphs": [
      "碧落蟠桃，春风种在琼瑶苑。", 
      "几回花绽。", 
      "一子千年见。", 
      "香染丹霞，摘向流虹旦。", 
      "深深愿。", 
      "万年天算。", 
      "玉颗常来献。"
    ], 
    "rhythmic": "点绛唇"
  }, 
  {
    "author": "陈亮", 
    "paragraphs": [
      "烟雨楼台，晓来独上无滋味。", 
      "落花流水。", 
      "掩映渔樵市。", 
      "酒圣诗狂，只遣愁无计。", 
      "频凝睇。", 
      "问人天际。", 
      "曾见归舟未。"
    ], 
    "rhythmic": "点绛唇"
  }, 
  {
    "author": "陈亮", 
    "paragraphs": [
      "池草抽新碧，山桃褪小红。", 
      "寻春闲过小园东。", 
      "春在乱花深处、鸟声中。", 
      "游镫归敲月，春衫醉舞风。", 
      "谁家三弄学元戎。", 
      "吹起闲愁，容易上眉峰。"
    ], 
    "rhythmic": "南歌子"
  }, 
  {
    "author": "陈亮", 
    "paragraphs": [
      "篱菊吐寒花，香弄小园秋色。", 
      "携手画阑西畔，忆去年同摘。", 
      "小亭依旧锁西风，往事已无迹。", 
      "懒向碧云深处，问征鸿消息。"
    ], 
    "rhythmic": "好事近"
  }, 
  {
    "author": "陈亮", 
    "paragraphs": [
      "横玉叫清宵，帘外月侵残烛。", 
      "人在画楼高处，倚阑干几曲。", 
      "穿云裂石韵悠扬，风细断远续。", 
      "惊落小梅香粉，点一庭苔绿。"
    ], 
    "rhythmic": "好事近"
  }, 
  {
    "author": "陈亮", 
    "paragraphs": [
      "的皪两三枝，点破暮烟苍碧。", 
      "好在屋檐斜入，傍玉奴横笛。", 
      "月华如水过林塘，花阴弄苔石。", 
      "欲向梦中飞蝶，恐幽香难觅。"
    ], 
    "rhythmic": "好事近"
  }, 
  {
    "author": "陈亮", 
    "paragraphs": [
      "小雨翻花落画檐。", 
      "栏堂香注酒重添。", 
      "花枝能语出朱帘。", 
      "缓步金莲移小小，持杯玉笋露纤纤。", 
      "此时谁不醉厌厌。"
    ], 
    "rhythmic": "浣溪沙"
  }, 
  {
    "author": "陈亮", 
    "paragraphs": [
      "桃花已作东风笑，小蕊嫣然。", 
      "春色暄妍。", 
      "缓步烟霞到洞天。", 
      "一杯满泻蒲桃绿，且共留连。", 
      "醉倒花前。", 
      "也占红香影里眠。"
    ], 
    "rhythmic": "采桑子"
  }, 
  {
    "author": "陈亮", 
    "paragraphs": [
      "蓼花风淡水云纤。", 
      "倚阁卷重帘。", 
      "索寞败荷翠减，萧疏晚□红添。", 
      "魂销天末，眉横远岫，斜挂新蟾。", 
      "谁信故人千里，此时却到眉尖。"
    ], 
    "rhythmic": "朝中措"
  }, 
  {
    "author": "陈亮", 
    "paragraphs": [
      "柳丝烟织。", 
      "掩映小池，鳞鳞波碧。", 
      "几片飞花，半檐残雨，长亭愁寂。", 
      "凭高望断江南，怅千里、疏烟淡日。", 
      "斗草风流，弄梅情分，教人思忆。"
    ], 
    "rhythmic": "柳梢青"
  }, 
  {
    "author": "陈亮", 
    "paragraphs": [
      "霞尾卷轻绡。", 
      "柳外风摇。", 
      "断虹低系碧山腰。", 
      "古往今来离别地，烟水迢迢。", 
      "归雁下平桥。", 
      "目断魂销。", 
      "夕阳无限满江皋。", 
      "杨柳杏花相对晚，各自无聊。"
    ], 
    "rhythmic": "浪淘沙"
  }, 
  {
    "author": "陈亮", 
    "paragraphs": [
      "院落晓风酸。", 
      "春如西园。", 
      "芳英吹破玉阑干。", 
      "墙外红尘飞不到，彻骨清寒。", 
      "清浅小堤湾。", 
      "瘦竹团栾。", 
      "水光疏影有无间。", 
      "仿佛浣沙溪上见，波面云鬟。"
    ], 
    "rhythmic": "浪淘沙"
  }, 
  {
    "author": "陈亮", 
    "paragraphs": [
      "碧幕霞绡一缕红。", 
      "槐枝啼宿鸟，冷烟浓。", 
      "小楼愁倚画阑东。", 
      "黄昏月，一笛碧云风。", 
      "往事已成空。", 
      "梦魂飞不到，楚王宫。", 
      "翠绡和泪暗偷封。", 
      "江南阔，无处觅征鸿。"
    ], 
    "rhythmic": "小重山"
  }, 
  {
    "author": "陈亮", 
    "paragraphs": [
      "洛浦尘生，巫山梦断。", 
      "旗亭烟草里，春深浅。", 
      "梨花落尽，荼䕷又绽。", 
      "天气也似，寻常庭院。", 
      "向晚情怀，十分恼乱。", 
      "水边佳丽地，近前细看。", 
      "娉婷笑语，流觞美满。", 
      "意思不到，夕阳孤馆。"
    ], 
    "rhythmic": "转调踏莎行・踏莎行"
  }, 
  {
    "author": "陈亮", 
    "paragraphs": [
      "潇洒林塘暮。", 
      "正迤逦、香风度。", 
      "一番天气，又添作琼枝玉树。", 
      "粉蝶无踪，疑在落花深处。", 
      "深沈庭院，也卷起、重帘否。", 
      "十分春色，依约见了，水村竹坞。", 
      "怎向江南，更说杏花烟雨。"
    ], 
    "rhythmic": "品令"
  }, 
  {
    "author": "陈亮", 
    "paragraphs": [
      "春乍透，香早暗偷传。", 
      "深院落，斗清妍。", 
      "紫檀枝似流苏带，黄金须胜辟寒钿。", 
      "更朝朝，琼树好，笑当年。", 
      "花不向沈香亭上看。", 
      "树不著唐昌宫里玩。", 
      "衣带水，隔风烟。", 
      "铅华不御凌波处，蛾眉淡扫至尊前。", 
      "管如今，浑似了，更堪怜。"
    ], 
    "rhythmic": "最高楼"
  }, 
  {
    "author": "陈亮", 
    "paragraphs": [
      "武陵溪上桃花路。", 
      "见征骑、匆匆去。", 
      "嘶入斜阳芳草渡。", 
      "读书窗下，弹琴石上，留得销魂处。", 
      "落花冉冉春将暮。", 
      "空写池塘梦中句。", 
      "黄犬书来何日许。", 
      "辋川轻舸，杜陵尊酒，半夜灯前雨。"
    ], 
    "rhythmic": "青玉案"
  }, 
  {
    "author": "陈亮", 
    "paragraphs": [
      "独凭江槛思悠悠。", 
      "斜日堕林邱。", 
      "鸳鸯属玉飞处，急桨荡轻舟。", 
      "红蓼岸，白苹洲。", 
      "夜来秋。", 
      "数声渔父，一曲水仙，歌断还愁。"
    ], 
    "rhythmic": "诉衷情"
  }, 
  {
    "author": "陈亮", 
    "paragraphs": [
      "风雨满苹洲。", 
      "绣阁银屏一夜秋。", 
      "当日袜尘何处去，溪楼。", 
      "怎对烟波不泪流。", 
      "天际自归舟。", 
      "浪卷涛翻一叶浮。", 
      "也似我侬魂不定，悠悠。", 
      "宋玉方悲庾信愁。"
    ], 
    "rhythmic": "南乡子"
  }, 
  {
    "author": "陈亮", 
    "paragraphs": [
      "冰轮斜辗镜天长。", 
      "江练隐寒光。", 
      "危阑醉倚人如画，隔烟村、何处鸣榔。", 
      "乌鹊倦栖，鱼龙惊起，星斗挂垂杨。", 
      "芦花千顷水微茫。", 
      "秋色满江乡。", 
      "楼台恍似游仙梦，又疑是、洛浦潇湘。", 
      "风露浩然，山河影转，今古照凄凉。"
    ], 
    "rhythmic": "一丛花"
  }, 
  {
    "author": "陈亮", 
    "paragraphs": [
      "银屏绣阁。", 
      "不道鲛绡薄。", 
      "嘶骑匆匆尘漠漠。", 
      "远过夕阳村落。", 
      "乱山千叠无情。", 
      "今宵遮断愁人。", 
      "两处香消梦觉，一般晓月秋声。"
    ], 
    "rhythmic": "清平乐"
  }, 
  {
    "author": "陈亮", 
    "paragraphs": [
      "漠漠平沙初落雁。", 
      "黄花浊酒情何限。", 
      "红日渐低秋渐晚。", 
      "听客劝。", 
      "金荷莫诉真珠满。", 
      "坐上少年差气岸。", 
      "题诗落帽从来惯。", 
      "戏马龙山当日燕。", 
      "真奇观。", 
      "尊前未觉风流远。"
    ], 
    "rhythmic": "渔家傲"
  }, 
  {
    "author": "陈亮", 
    "paragraphs": [
      "黄昏山驿销魂处，枝亚疏篱。", 
      "枝亚疏离。", 
      "酝藉香风蜜打围。", 
      "隔篱鸡犬谁家舍，门掩斜晖。", 
      "门掩斜晖。", 
      "花落花开总不知。"
    ], 
    "rhythmic": "丑奴儿・采桑子"
  }, 
  {
    "author": "陈亮", 
    "paragraphs": [
      "断桥雪霁闻啼鸟。", 
      "对林花、弄晴晓。", 
      "画角吹香客愁醒，见梢头红小。", 
      "团酥剪蜡知多少。", 
      "向风前、压春倒。", 
      "江嶂人烟画图中，有短篷香绕。"
    ], 
    "rhythmic": "滴滴金"
  }, 
  {
    "author": "陈亮", 
    "paragraphs": [
      "风流家世传张绪。", 
      "似灵和新种垂杨缕。", 
      "绮席词，银台奏赋。", 
      "当年梦绕蓬山路。", 
      "卖花声断蓝桥暮。", 
      "记吟鞭醉帽曾经处。", 
      "蜀郡归来，荆州老去。", 
      "心情零乱随风絮。"
    ], 
    "rhythmic": "七娘子"
  }, 
  {
    "author": "陈亮", 
    "paragraphs": [
      "峻极云端潇洒寺。", 
      "赋我登高意。", 
      "好景属清游，玉友黄花，谩续龙山事。", 
      "秋风满座芝兰媚。", 
      "杯酒随宜醉。", 
      "行乐任天真，一笑和同，休问无携妓。"
    ], 
    "rhythmic": "醉花阴"
  }, 
  {
    "author": "陈亮", 
    "paragraphs": [
      "姓名未勒慈恩寺。", 
      "谁作山林意。", 
      "杯酒且同欢，不许时人，轻料吾曹事。", 
      "可怜风月於人媚。", 
      "那对花前醉。", 
      "珍重主人情，闻说当年，宴出红妆妓。"
    ], 
    "rhythmic": "醉花阴"
  }, 
  {
    "author": "陈亮", 
    "paragraphs": [
      "雪月相投。", 
      "看一枝才爆，惊动香浮。", 
      "微阳未放线路，说甚来由。", 
      "先天一着，待辟开、多少旬头。", 
      "却引取，春工入脚，争教消息停留。", 
      "官不容针时节，做一般孤瘦，无限清幽。", 
      "随缘柳绿柳白，费尽雕锼。", 
      "疏林野水，任横斜、谁与妆修。", 
      "猛认得，些儿合处，不堪持献君侯。"
    ], 
    "rhythmic": "汉宫春"
  }, 
  {
    "author": "陈亮", 
    "paragraphs": [
      "天意微悭，春工多裕，长须末後殷勤。", 
      "骨瘦挽先，肌韵恰好，花头径尺徐陈。", 
      "红黄粉紫，更牛家、姚魏为真。", 
      "留几种，蒂殢中州，异时齐顿浑身。", 
      "承平当日开多少，笙歌何限，是甚人人。", 
      "气入江南，心知芍药，仿佛前事犹存。", 
      "名品应须，认旧家，雨露方新。", 
      "成一处，蓓蕾根株，剩看诸谱纷纷。"
    ], 
    "rhythmic": "暮花天・花发沁园春"
  }, 
  {
    "author": "陈亮", 
    "paragraphs": [
      "艳态远幽，谁能洁净争妍。", 
      "淡抹疑浓，肯将自在求怜。", 
      "终嫌独好，任毛嫱、西子差肩。", 
      "六郎涂涴，似和不似依然。", 
      "赫日如焚，诸馀只凭光鲜。", 
      "雨过风生，也应百事随缘。", 
      "香须道地，对一池、著甚沈烟。", 
      "根株好在，淤泥白藕如椽。"
    ], 
    "rhythmic": "新荷叶"
  }, 
  {
    "author": "陈亮", 
    "paragraphs": [
      "未老金茎，些子正气，东篱淡伫齐芳。", 
      "分头添样白，同菊几般黄。", 
      "向闲处、须一一排行。", 
      "浅深饶间新妆。", 
      "那陶令，漉他谁酒，趁醒消详。", 
      "况是此花开後，便蝶乱无花，管甚蜂忙。", 
      "你从今、采却蜜成房。", 
      "秋英诚商量。", 
      "多少为谁，甜得清凉。", 
      "待说破，长生真诀，要饱风霜。"
    ], 
    "rhythmic": "秋兰香"
  }, 
  {
    "author": "陈亮", 
    "paragraphs": [
      "雪满江头，怪一枝不耐，还漏微阳。", 
      "诗人越样眼浅，早自成章。", 
      "群葩如绣，到那时、争爱春长。", 
      "须知道，未通春信，是谁饱试风霜。", 
      "堪笑红炉画阁，问从来寒气，损甚容光。", 
      "枝头有花恁好，映带新妆。", 
      "寒窗愁绝，嗅清芬、不料饥肠。", 
      "都缘是，此君小异，费他万种消详。"
    ], 
    "rhythmic": "汉宫春"
  }, 
  {
    "author": "陈亮", 
    "paragraphs": [
      "仙风透骨。", 
      "向夏叶丛中，春花重出。", 
      "骏发天香，不是世间尤物。", 
      "占些空阔闲田地，共霜轮、伴他秋实。", 
      "浅非冷蕊，深非幽艳，中无倚握。", 
      "任拈取、龙涎笃耨。", 
      "儿女子看承，万屈千屈。", 
      "做数珠见，刻画毋盐唐突。", 
      "不知几树栾团着，但口吻、非鸣云室。", 
      "是耶非也，书生见识，圣贤心术。"
    ], 
    "rhythmic": "桂枝香"
  }, 
  {
    "author": "陈亮", 
    "paragraphs": [
      "钱王霸图成时，多应是百年遗树。", 
      "羞将高古，为渠遮映，鱼盐调度。", 
      "且向空山，趁时多事，四垂盘踞。", 
      "算兴衰坐阅，权奇磊块，世间□，□斤斧。", 
      "又见当天明圣，便弹丸、也难分土。", 
      "一番整顿，旧家草木，新来雨露。", 
      "铁石心肠，叫龙根干，亭亭天柱。", 
      "纵茯苓下结，茑萝高际，怎堪攀附。"
    ], 
    "rhythmic": "水龙吟"
  }, 
  {
    "author": "陈亮", 
    "paragraphs": [
      "五百年间非一日，可堪只到今年。", 
      "云龙欲化艳阳天。", 
      "从来耆旧传，不博地行仙。", 
      "昨夜风声何处度，典型犹在南山。", 
      "自怜不结傍时缘。", 
      "著鞭非我事，避路只渠贤。"
    ], 
    "rhythmic": "临江仙"
  }, 
  {
    "author": "陈亮", 
    "paragraphs": [
      "闹花深处层楼，画帘半卷东风软。", 
      "春归翠陌，平莎茸嫩，垂杨金浅。", 
      "迟日催花，淡云阁雨，轻寒轻暖。", 
      "恨芳菲世界，游人未赏，都付与、莺和燕。", 
      "寂寞凭高念远。", 
      "向南楼、一声归雁。", 
      "金钗斗草，青丝勒马，风流云散。", 
      "罗绶分香，翠绡封泪，几多幽怨。", 
      "正销魂，又是疏烟淡月，子规声断。"
    ], 
    "rhythmic": "水龙吟", 
    "tags": [
      "宋词三百首"
    ]
  }, 
  {
    "author": "陈亮", 
    "paragraphs": [
      "琐窗秋暮，梦高唐人困。", 
      "独立西风万千恨。", 
      "又檐花落处，滴碎空阶，芙蓉院，无限秋容老尽。", 
      "枯荷催欲折，多少离声，锁断天涯诉幽闷。", 
      "似蓬山去後，方士来时，挥粉泪、点点梨花香润。", 
      "断送得，人间夜霖铃，更叶落梧桐，孤灯成晕。"
    ], 
    "rhythmic": "洞仙歌"
  }, 
  {
    "author": "陈亮", 
    "paragraphs": [
      "东风荡扬轻云缕。", 
      "时送萧萧雨。", 
      "水边台榭燕新归。", 
      "一口香泥湿带、落花飞。", 
      "海棠糁径铺香绣。", 
      "依旧成春瘦。", 
      "黄昏庭院柳啼鸦。", 
      "记得那人和月、折梨花。"
    ], 
    "rhythmic": "虞美人"
  }, 
  {
    "author": "陈亮", 
    "paragraphs": [
      "试灯天气又春来。", 
      "难说是情怀。", 
      "寂寥聊似，扬州何逊，不为江梅。", 
      "扶头酒醒炉香灺，心绪未全灰。", 
      "愁人最是，黄昏前後，烟雨楼台。"
    ], 
    "rhythmic": "眼儿媚"
  }, 
  {
    "author": "陈亮", 
    "paragraphs": [
      "花拂阑干柳拂空。", 
      "花枝绰约柳鬟松。", 
      "蝶翻淡碧低边影，莺啭浓香杪处风。", 
      "深院落，小帘栊。", 
      "寻芳犹忆旧相逢。", 
      "桥边携手归来路，踏皱残花几片红。"
    ], 
    "rhythmic": "思佳客"
  }, 
  {
    "author": "陈亮", 
    "paragraphs": [
      "爽气朝来卒未阑。", 
      "可能着我屋千间。", 
      "不须拄笏望西山。", 
      "柳外霎时征马骏，沙头尽日白鸥闲。", 
      "称心容易足君欢。"
    ], 
    "rhythmic": "浣溪沙"
  }, 
  {
    "author": "陈亮", 
    "paragraphs": [
      "镂刻黄金屋。", 
      "向炎天、蔷薇水洒，净瓶儿浴。", 
      "湿透生绡裙微褪，谁把琉璃藉玉。", 
      "更管甚、微凉生熟。", 
      "磊浪星儿无著处，唤青奴、记度新翻曲。", 
      "娇不尽，ソ州竹。", 
      "一泓曲水鳞鳞蹙。", 
      "粉生红、香脐皓腕，藕双莲独。", 
      "拂掠乌云新妆晚，无奈纤腰似束。", 
      "白笃耨、霞觞浮绿。", 
      "三岛十州心在否，是天花、只怕凡心触。", 
      "才乱坠，便簌簌。"
    ], 
    "rhythmic": "贺新郎"
  }, 
  {
    "author": "陈亮", 
    "paragraphs": [
      "昵昵骈头语。", 
      "笑黄花、重阳去也，不成分数。", 
      "倾国容华随时唤，依旧清歌妙舞。", 
      "苦未冷、都无星暑。", 
      "恰好良辰花共酒，斗尊前、见在阳台女。", 
      "朝共暮，定何许。", 
      "蓼红徙倚明汀渚。", 
      "正萧萧、迎风夹岸，淡烟微雨。", 
      "笃耨龙涎烧未也，好向儿家祝取。", 
      "是有分、分工须与。", 
      "以色事人能几好，愿衾稠、无缝休离阻。", 
      "心一片，丝千缕。"
    ], 
    "rhythmic": "贺新郎"
  }, 
  {
    "author": "李", 
    "paragraphs": [
      "足迹半天下，家说在琼州。", 
      "往来无定，蓬头垢面任憎嫌。", 
      "挥扫笔头万字，贯穿胸中千古，不记受生年。", 
      "海角一相遇，缘契似从前。", 
      "锺离歌，吕公篆，醉张颠。", 
      "恍如赤城龙凤，来过我鲸仙。", 
      "笑我未离世网，不染个中尘土，饥食困来眠。", 
      "拟问君家祖，兜率乐天天。"
    ], 
    "rhythmic": "水调歌头"
  }, 
  {
    "author": "李", 
    "paragraphs": [
      "高皇神武，善驾驭豪英。", 
      "攘北狄，驱群盗，命天膺。", 
      "救苍生。", 
      "奈梦绕沙漠，隔温情，屈和好，召大将，归兵柄，列枢庭。", 
      "公指汴京。", 
      "威已振河洛，不顾身烹。", 
      "失一时机会，嗟左衽吾民。", 
      "痛岳家军。", 
      "孰扶倾。", 
      "久沈冤愤，七十载，还复遇，帝王真。", 
      "表遗列，锡王号，日照临。", 
      "激士心。", 
      "始识安刘计，宁祸己，是忠臣。", 
      "我乘传，访壁垒，想精明。", 
      "英气懔然若在，仍题扁、昭揭天恩。", 
      "笑原头芳草，一死不能春。", 
      "交怨人神。"
    ], 
    "rhythmic": "六州歌头"
  }, 
  {
    "author": "杨炎正", 
    "paragraphs": [
      "寒眼乱空阔，客意不胜秋。", 
      "强呼斗酒，发兴特上最高楼。", 
      "舒卷江山图画，应答龙鱼悲啸，不暇顾诗愁。", 
      "风露巧欺客，分冷入衣裘。", 
      "忽醒然，成感慨，望神州。", 
      "可怜报国无路，空白一分头。", 
      "都把平生意气，只作如今憔悴，岁晚若为谋。", 
      "此意仗江月，分付与沙鸥。"
    ], 
    "rhythmic": "水调歌头"
  }, 
  {
    "author": "杨炎正", 
    "paragraphs": [
      "杖屦觅春色，行遍大江西。", 
      "访花问柳，都自无语欲成蹊。", 
      "不道七州三垒，今岁五风十雨，全是太平时。", 
      "征辔晚乘月，渔钓夜垂丝。", 
      "诗书帅，坐围玉，尘挥犀。", 
      "兴方不浅，领袖风月过花期。", 
      "只恐梅梢青子，已露调羹消息，金鼎待公归。", 
      "回首腾王阁，空对落霞飞。"
    ], 
    "rhythmic": "水调歌头"
  }, 
  {
    "author": "杨炎正", 
    "paragraphs": [
      "父老一杯酒，争劝史君留。", 
      "可怜桃李千树，无语送归舟。", 
      "听得拈笙玉指，都把万家遗爱，吹作许离愁。", 
      "倚醉袖红湿，生怕夕阳流。", 
      "问君侯，今几日，到东州。", 
      "还家时候，次第梅已暗香浮。", 
      "只恐道间驿使，先寄调羹消息，归去总无由。", 
      "鼎铉功名了，徐赴赤松游。"
    ], 
    "rhythmic": "水调歌头"
  }, 
  {
    "author": "杨炎正", 
    "paragraphs": [
      "买得一航月，醉卧出长安。", 
      "平堤千里过尽，杨柳绿阴间。", 
      "依约晓莺啼处，认得南徐风物，客梦恍惊残。", 
      "重到旧游所，如把画图看。", 
      "英雄事，千古意，一凭阑。", 
      "惜今老矣，无复健笔写江山。", 
      "天上人间知己，赖有使星郎宿，照映此尘寰。", 
      "准拟五湖去，为乞钓鱼竿。"
    ], 
    "rhythmic": "水调歌头"
  }, 
  {
    "author": "杨炎正", 
    "paragraphs": [
      "把酒对斜阳，无语问西风。", 
      "胭脂何事，都做颜色染芙蓉。", 
      "放眼暮江千顷，中有离情万斛，无处落征鸿。", 
      "天在阑干角，人倚醉醒中。", 
      "千万里，江南北，浙西东。", 
      "吾生如寄，尚想三径菊花丛。", 
      "谁是中州豪杰，借我五湖舟楫，去作钓渔翁。", 
      "故园且回首，此意莫匆匆。"
    ], 
    "rhythmic": "水调歌头"
  }, 
  {
    "author": "杨炎正", 
    "paragraphs": [
      "一笛起城角，吹破小梅愁。", 
      "东风犹未，谁遣春信到吾州。", 
      "闻得东来千骑，鼓舞儿童竹马，和气与空浮。", 
      "桃李未阴处，准拟种千头。", 
      "今太守，宋人物，晋风流。", 
      "政成谈笑，不妨高兴在南楼。", 
      "只恐蓬莱仙伯，合侍玉皇香案，难作寇恂留。", 
      "约住紫泥诏，凭轼且优游。"
    ], 
    "rhythmic": "水调歌头"
  }, 
  {
    "author": "杨炎正", 
    "paragraphs": [
      "踏碎九街月，乘醉出京华。", 
      "半生湖海，谁念今日老还家。", 
      "独把瓦盆盛酒，自与渔樵分席，说伊政声佳。", 
      "竹马望尘去，倦客亦随车。", 
      "听熏风，清晓月，韵梅花。", 
      "人家十万，说尽炎热与咨嗟。", 
      "只恐棠阴未满，已有枫宸趣召，归路不容遮。", 
      "回首江边柳，空著旧栖鸦。"
    ], 
    "rhythmic": "水调歌头"
  }, 
  {
    "author": "杨炎正", 
    "paragraphs": [
      "春入台门，又见染、柳丝新绿。", 
      "对此景，一年为寿，一番添福。", 
      "莫怪凤池颁诏晚，要教淮水恩波足。", 
      "听边民、千岁颂声中，重重祝。", 
      "堂萱茂，庭枝馥。", 
      "歌倚扇，杯持玉。", 
      "共劝君一醉，满斟醽醁。", 
      "今夜东风吹酒醒，明朝万里骑黄鹄。", 
      "向九霞、光里望宸辉，看除目。"
    ], 
    "rhythmic": "满江红"
  }, 
  {
    "author": "杨炎正", 
    "paragraphs": [
      "笔染相思，暗题尽、朱门白壁。", 
      "动离思、春生远岸，烟销残日。", 
      "杨柳结成罗带恨，海棠染就胭脂色。", 
      "想深情、幽怨绣屏间，双。", 
      "春水绿，春山碧。", 
      "花有恨，酒无力。", 
      "对一奁愁思，九分孤寂。", 
      "寸寸锦肠浑欲断，盈盈玉泪应偷滴。", 
      "倩东风、吹雁过江南，传消息。"
    ], 
    "rhythmic": "满江红"
  }, 
  {
    "author": "杨炎正", 
    "paragraphs": [
      "寿酒如渑，拼一醉、劝君休惜。", 
      "君不记、济河津畔，当年今夕。", 
      "万丈文章光焰里，一星飞堕从南极。", 
      "便御飞、乘兴入京华，班乡棘。", 
      "君不是，长庚白。", 
      "又不是，严陵客。", 
      "只应是，明主梦中良弼。", 
      "好把袖间经济手，如今去补天西北。", 
      "等瑶池、侍宴夜归时，骑箕翼。"
    ], 
    "rhythmic": "满江红"
  }, 
  {
    "author": "杨炎正", 
    "paragraphs": [
      "典尽春衣，也应是、京华倦客。", 
      "都不记，麴尘香雾，西湖南陌。", 
      "儿女别时和泪拜，牵衣曾问归时节。", 
      "到归来、稚子已成阴，空头白。", 
      "功名事，云霄隔。", 
      "英雄伴，东南拆。", 
      "对鸡豚社酒，依然乡国。", 
      "三径不成陶令隐，一区未有扬雄宅。", 
      "问渔樵、学作生生涯，从今日。"
    ], 
    "rhythmic": "满江红", 
    "tags": [
      "西湖"
    ]
  }, 
  {
    "author": "杨炎正", 
    "paragraphs": [
      "风光开旧眼。", 
      "正梅雪初消，柳丝新染。", 
      "楼台竞装点。", 
      "照金荷十里，珠帘齐卷。", 
      "湘弦楚管。", 
      "动香风、旌旗影转。", 
      "望云间，一点台星飞下，洞天清晚。", 
      "争看。", 
      "袖红围坐，舞翠回春，笑歌生暖。", 
      "欢声正远。", 
      "嬉游意，未容懒。", 
      "恐丝纶趣召，清都仙伯，归去朝天夜半。", 
      "倩邦人、挽取遨头，醉扶玉腕。"
    ], 
    "rhythmic": "瑞鹤仙"
  }, 
  {
    "author": "杨炎正", 
    "paragraphs": [
      "十日狂风雨。", 
      "扫园林、红香万点，送春归去。", 
      "独有荼䕷开未到，留得一分春住。", 
      "早杨柳、趁晴飞絮。", 
      "可奈暖埃欺昼永，试薄罗衫子轻如雾。", 
      "惊旧恨，到眉宇。", 
      "东风台榭知何处。", 
      "问燕莺如今，尚有春光几许。", 
      "可欢一年游赏倦，放得无情露醑。", 
      "为唤取、扇歌裙舞。", 
      "乞得风光远两眼，待为君、满把金杯举。", 
      "扶醉玉，伴挥麈。"
    ], 
    "rhythmic": "贺新郎"
  }, 
  {
    "author": "杨炎正", 
    "paragraphs": [
      "梦里骖鸾驭。", 
      "望蓬莱不远，翩然被风吹去。", 
      "吹到楚楼烟月上，不记人间何处。", 
      "但疑是、蓬壶别所。", 
      "缥缈霓裳天女队，奉一仙、满把流霞举。", 
      "如唤我，醉中舞。", 
      "醉醒梦觉知何许。", 
      "问潇湘今日，谁与主盟尊俎。", 
      "无限青春难老意，拟倩管弦寄与。", 
      "待新筑沙堤稳步。", 
      "万里云霄都历遍，却依前、流水桃源路。", 
      "留此笔，为君赋。"
    ], 
    "rhythmic": "贺新郎"
  }, 
  {
    "author": "杨炎正", 
    "paragraphs": [
      "汉天云静，望一星飞过，湘南湘北。", 
      "当是郴山猿鹤梦，唤起日边消息。", 
      "羽扇纶巾，浩然乘兴，此意无人识。", 
      "扁舟千里，但闻清夜横笛。", 
      "记得天上人间，去年今日，曾作称觞客。", 
      "明月风烟依旧似，只觉蓬莱悬隔。", 
      "更恐明朝，诏黄飞下，趣驾冲霄翼。", 
      "衮衣剑履，望公长在南极。"
    ], 
    "rhythmic": "念奴娇"
  }, 
  {
    "author": "杨炎正", 
    "paragraphs": [
      "杏花杨柳，对东风染尽、一年春色。", 
      "弹压烟光三万顷，谁识清都仙伯。", 
      "夜泛银潢，手移星纬，飞堕从天阙。", 
      "御风乘兴，偶然身到乡国。", 
      "二年人乐升平，舞台歌榭，处处红牙拍。", 
      "寿酒千觞斟不尽，一醉何妨今夕。", 
      "更约明年，凤凰迟上，去作称觞客。", 
      "梅花折得，赠君调鼎消息。"
    ], 
    "rhythmic": "念奴娇"
  }, 
  {
    "author": "杨炎正", 
    "paragraphs": [
      "芙蓉开了，春未江梅透。", 
      "小小东风弄晴昼。", 
      "把万家和气，吹入笙歌，炉熏里，都与慈闱做寿。", 
      "黄堂今日贵，自著莱衣，捧劝金船十分酒。", 
      "愿从今，江海上，日日韶华桃李迳，总为人间种就。", 
      "但看取、天边老人星，有一点台星，共光南斗。"
    ], 
    "rhythmic": "洞仙歌"
  }, 
  {
    "author": "杨炎正", 
    "paragraphs": [
      "带湖佳处，仿佛真蓬岛。", 
      "曾对金樽伴芳草。", 
      "见桃花流水，别是春风，笙歌里，谁信东君曾老。", 
      "功名都莫问，总是神仙，买断风光镇长好。", 
      "但如今，经国手，袖里偷闲，天不管、怎得关河事了。", 
      "待貌取、精神上凌烟，却旋买扁舟，归来闻早。"
    ], 
    "rhythmic": "洞仙歌"
  }, 
  {
    "author": "杨炎正", 
    "paragraphs": [
      "思归时节，乍寒天气，总是离人愁绪。", 
      "夜来无奈被西风，更吹作、一帘秋雨。", 
      "征衫拂泪，阑干倚醉，羞对黄花无语。", 
      "寄书除是雁来时，又只恐、书成雁去。"
    ], 
    "rhythmic": "鹊桥仙"
  }, 
  {
    "author": "杨炎正", 
    "paragraphs": [
      "筑成台榭，种成花柳，更又教成歌舞。", 
      "不知谁为带湖仙，收拾尽、壶天风露。", 
      "闲中得味，酒中得趣，只恐天还也妒。", 
      "青山纵买万千重，遮不断、诏书来路。"
    ], 
    "rhythmic": "鹊桥仙"
  }, 
  {
    "author": "杨炎正", 
    "paragraphs": [
      "离恨做成春夜雨。", 
      "添得春江，划地东流去。", 
      "弱柳系船都不住。", 
      "为君愁绝听鸣橹。", 
      "君到南徐芳草渡。", 
      "想得寻春，依旧当年路。", 
      "後夜独怜回首处。", 
      "乱山遮隔无重数。"
    ], 
    "rhythmic": "蝶恋花"
  }, 
  {
    "author": "杨炎正", 
    "paragraphs": [
      "点检笙歌多酿酒。", 
      "不放东风，独自迷杨柳。", 
      "院院翠阴停永昼。", 
      "曲栏随处堪垂手。", 
      "昨日解酲今夕又。", 
      "消得情怀，长被春僝僽。", 
      "门外马嘶人去後。", 
      "乱红不管花消瘦。"
    ], 
    "rhythmic": "蝶恋花"
  }, 
  {
    "author": "杨炎正", 
    "paragraphs": [
      "万点飞花愁似雨。", 
      "峭杀轻寒，不会留春住。", 
      "满地乱红风扫聚。", 
      "只教燕子衔将去。", 
      "独倚阑干闲自觑。", 
      "深院无人，行到无情处。", 
      "帘外丝丝杨柳舞。", 
      "又还装点人情绪。"
    ], 
    "rhythmic": "蝶恋花"
  }, 
  {
    "author": "杨炎正", 
    "paragraphs": [
      "五云缥缈。", 
      "朝退金门晓。", 
      "归未稳，传宣到。", 
      "龙楼陪夕宴，凤沼吟春草。", 
      "人间世，谁知自有蓬莱岛。", 
      "一杯宜劝了。", 
      "换得天颜笑。", 
      "人不老，春长好。", 
      "从今千百岁，总是中书考。", 
      "瑶池会，金盘剩荐安期枣。"
    ], 
    "rhythmic": "千秋岁"
  }, 
  {
    "author": "杨炎正", 
    "paragraphs": [
      "风西起。", 
      "又老尽篱花，寒轻香细。", 
      "漫题红叶，句里意谁会。", 
      "长天不恨江南远，苦恨无书寄。", 
      "最相思，盘桔千枚，脍鲈十尾。", 
      "鸿雁阻归计。", 
      "算愁满离肠，十分岂止。", 
      "倦倚阑干，顾影在天际。", 
      "凌烟图画青山约，总是浮生事。", 
      "判从今，买取朝醒夕醉。"
    ], 
    "rhythmic": "玉人歌"
  }, 
  {
    "author": "杨炎正", 
    "paragraphs": [
      "邂逅开尊，眼中有个人纤软。", 
      "袖罗轻转。", 
      "玉腕回春暖。", 
      "韵处无多，只恼人肠断。", 
      "词将半。", 
      "近前相劝。", 
      "扑扑清香满。"
    ], 
    "rhythmic": "点绛唇"
  }, 
  {
    "author": "杨炎正", 
    "paragraphs": [
      "水载离怀，暮帆吹月寒欺酒。", 
      "楚梅春透。", 
      "忍放持杯手。", 
      "莫唱阳关，免湿盈盈袖。", 
      "君行後。", 
      "那人消瘦。", 
      "不恼诗肠否。"
    ], 
    "rhythmic": "点绛唇"
  }, 
  {
    "author": "杨炎正", 
    "paragraphs": [
      "东风寂。", 
      "垂杨舞困春无力。", 
      "春无力。", 
      "落红不管，杏花狼籍。", 
      "断肠芳草萋萋碧。", 
      "新来怪底相思极。", 
      "相思极。", 
      "冷烟池馆，又将寒食。"
    ], 
    "rhythmic": "秦楼月・忆秦娥"
  }, 
  {
    "author": "杨炎正", 
    "paragraphs": [
      "杨柳笼烟袅嫩黄。", 
      "桃花蘸水染红香。", 
      "薄罗衫子日初长。", 
      "饮尽东风三百盏，醉来愁断几回肠。", 
      "教人独自遣风光。"
    ], 
    "rhythmic": "浣溪沙"
  }, 
  {
    "author": "杨炎正", 
    "paragraphs": [
      "三迳闲情傲落霞。", 
      "五湖高兴不浮家。", 
      "自斟北斗浸丹砂。", 
      "闲把胸中千涧壑，撰成醉处一生涯。", 
      "雪楼风月篆岗花。"
    ], 
    "rhythmic": "浣溪沙"
  }, 
  {
    "author": "杨炎正", 
    "paragraphs": [
      "尊前未语眉先皱。", 
      "只把横波斜溜。", 
      "此意问春知否。", 
      "蝶困蜂儿瘦。", 
      "呷丁些来酒。", 
      "越会把人。", 
      "有个约伊时候。", 
      "梦里来相就。"
    ], 
    "rhythmic": "桃源忆故人"
  }, 
  {
    "author": "杨炎正", 
    "paragraphs": [
      "宿鹭栖身，飞鸿点泪，不堪更是重阳到。", 
      "一襟无处著凄凉。", 
      "倚阑堪尽斜阳倒。", 
      "瘦减难丰，悲伤易老，淡觞消得黄花笑。", 
      "画眉人去玉篦存，浓愁如黛凭谁扫。"
    ], 
    "rhythmic": "踏莎行"
  }, 
  {
    "author": "杨炎正", 
    "paragraphs": [
      "月明如昼。", 
      "占断小楼供把酒。", 
      "入眼人人。", 
      "如月精神更有情。", 
      "大家休睡。", 
      "留到天明和月醉。", 
      "生怕醒来。", 
      "月到波心忆酒媒。"
    ], 
    "rhythmic": "减字木兰花"
  }, 
  {
    "author": "杨炎正", 
    "paragraphs": [
      "金莲照夜红，玉腕扶春碧。", 
      "曲妙遏云行，人好欺花色。", 
      "欢生酒面浓，笑染炉香湿。", 
      "饮尽十玻璃，月堕东方白。"
    ], 
    "rhythmic": "生查子"
  }, 
  {
    "author": "杨炎正", 
    "paragraphs": [
      "生紫衫儿。", 
      "影金领子，著得偏宜。", 
      "步稳金莲，香熏纨扇，舞转花枝。", 
      "捧杯更著。", 
      "唱一个、新行耍词。", 
      "玉骨冰肌，好天良夜，怎不怜伊。"
    ], 
    "rhythmic": "柳梢青"
  }, 
  {
    "author": "杨炎正", 
    "paragraphs": [
      "江湖万里征鸿。", 
      "再相逢。", 
      "多少风烟摸在、笑谈中。", 
      "歌裙醉。", 
      "罗巾泪。", 
      "别愁浓。", 
      "瘦减腰围不碍、带金重。"
    ], 
    "rhythmic": "相见欢"
  }, 
  {
    "author": "杨炎正", 
    "paragraphs": [
      "露珠点点欲团霜。", 
      "分冷与纱窗。", 
      "锦书不到肠断，烟水隔茫茫。", 
      "征燕尽，塞鸿翔。", 
      "睇风樯。", 
      "阑干曲处，又是一番，倚尽斜阳。"
    ], 
    "rhythmic": "诉衷情"
  }, 
  {
    "author": "杨炎正", 
    "paragraphs": [
      "豹尾班中，谁一似、神仙冠玉。", 
      "认得是、当年唱第，斗间星宿。", 
      "万卷平生都看了，如今地无书读。", 
      "向云霄、去路有行堤，沙新筑。", 
      "黄封酒，生朝禄。", 
      "金缕唱，生朝曲。", 
      "且通宵一醉，剩裁红烛。", 
      "待做太平真宰相，黑头坐对三槐绿。", 
      "问恁时、犹有甚除书，长生。"
    ], 
    "rhythmic": "满江红"
  }, 
  {
    "author": "俞灏", 
    "paragraphs": [
      "欲问东君，为谁重到江头路。", 
      "断桥薄暮。", 
      "香透溪云渡。", 
      "细草平沙，愁入凌波步。", 
      "今何许。", 
      "怨春无语。", 
      "片片随流水。"
    ], 
    "rhythmic": "点绛唇"
  }, 
  {
    "author": "连久道", 
    "paragraphs": [
      "阵鸿惊处。", 
      "一网沈江渚。", 
      "落叶乱风和细雨。", 
      "拨棹不如归去。", 
      "芦花轻泛微澜。", 
      "蓬窗独自清闲。", 
      "一觉游仙好梦，任它竹冷松寒。"
    ], 
    "rhythmic": "清平乐"
  }, 
  {
    "author": "赵师", 
    "paragraphs": [
      "江南春早。", 
      "春到南枝花更好。", 
      "不比寻常。", 
      "深著胭脂学弄妆。", 
      "寿阳开宴。", 
      "拂拂红霞生酒面。", 
      "从此溪桥。", 
      "步障翻腾著绛绡。"
    ], 
    "rhythmic": "减字木兰花"
  }, 
  {
    "author": "宋先生", 
    "paragraphs": [
      "气随神，神随气。", 
      "神气相随，透入泥丸里。", 
      "长把金关牢锁闭。", 
      "捉得金晶，暗地添欢喜。", 
      "下辛勤，须发志。", 
      "十二时中，莫把工夫弃。", 
      "阴尽阳全神出体。", 
      "功行成时，名列神仙位。"
    ], 
    "rhythmic": "苏幕遮"
  }, 
  {
    "author": "宋先生", 
    "paragraphs": [
      "真人本是凡人做，悟者何难。", 
      "名利如山。", 
      "隔断神仙路往还。", 
      "谢师指教生死限，长在心间。", 
      "长在心间。", 
      "十二时中不暂闲。"
    ], 
    "rhythmic": "丑奴儿・采桑子"
  }, 
  {
    "author": "宋先生", 
    "paragraphs": [
      "速速修行，惜取身中，无价□珍。", 
      "把金乌玉兔，炉中炼用，阴阳造化，养就阳神。", 
      "虎啸龙吟丹田里，顶内时时仙乐声。", 
      "泥丸里，烹煎水火，铅汞成真。", 
      "夜来端坐澄心神。", 
      "见真人颜貌新。", 
      "用河车搬载，充开牛斗，星辰洁皎，光射分明。", 
      "服了刀圭功成後，自知道、仙班有姓名。", 
      "诸仙请，待玉皇宣至，朝拜三清。"
    ], 
    "rhythmic": "沁园春"
  }, 
  {
    "author": "宋先生", 
    "paragraphs": [
      "七返还丹人怎晓，晓後有何难。", 
      "夜静存神向内观。", 
      "神水满泥丸。", 
      "搬运金精无夜昼，呼吸不曾闲。", 
      "功行成时出世寰。", 
      "名姓列仙班。"
    ], 
    "rhythmic": "武陵春"
  }, 
  {
    "author": "宋先生", 
    "paragraphs": [
      "虎绕龙蟠功最妙，交会在丹田。", 
      "炉鼎烹煎火自然。", 
      "日月炼为先。", 
      "认取坎离为造化，真气要还源。", 
      "向已澄静坐内观。", 
      "九转炼成丹。"
    ], 
    "rhythmic": "武陵春"
  }, 
  {
    "author": "宋先生", 
    "paragraphs": [
      "河车怎敢停留住，搬入泥丸。", 
      "水火烹煎。", 
      "一粒丹砂炼汞铅。", 
      "金丹大药人人有，只要心坚。", 
      "休说闲言。", 
      "不走阳精便是仙。"
    ], 
    "rhythmic": "丑奴儿・采桑子"
  }, 
  {
    "author": "宋先生", 
    "paragraphs": [
      "因师传说朝元理，昼夜功勤。", 
      "炼煅成真。", 
      "偷得阴阳共半斤。", 
      "壶中天地何曾夜，四季长春。", 
      "洞里光阴。", 
      "交我如何与世论。"
    ], 
    "rhythmic": "丑奴儿・采桑子"
  }, 
  {
    "author": "宋先生", 
    "paragraphs": [
      "夜来子後披衣坐，心定神清。", 
      "见个真人。", 
      "脸似胭脂体似银。", 
      "炉中火焰炎炎起，紫气腾腾。", 
      "一粒丹成。", 
      "管取飞升上帝京。"
    ], 
    "rhythmic": "丑奴儿・采桑子"
  }, 
  {
    "author": "宋先生", 
    "paragraphs": [
      "金丹只在自身中。", 
      "真水火、炼成功。", 
      "因遇吕仙公。", 
      "识返本、还元祖宗。", 
      "阳全阴尽，神光现处，认得自真容。", 
      "名姓列仙宫。", 
      "已跳出、乾坤世笼。"
    ], 
    "rhythmic": "太常引"
  }, 
  {
    "author": "宋先生", 
    "paragraphs": [
      "二气工夫，河车搬入昆仑脑。", 
      "世人谁晓。", 
      "此是玄元道。", 
      "存得阳精，年老身不老。", 
      "三田饱。", 
      "行动都了。", 
      "拂袖游蓬岛。"
    ], 
    "rhythmic": "点绛唇"
  }, 
  {
    "author": "宋先生", 
    "paragraphs": [
      "这个工夫，因师传授知元祖。", 
      "论甚子午。", 
      "说甚龙和虎。", 
      "只在目前，明有神仙路。", 
      "速修取。", 
      "有朝归去。", 
      "消了阴司簿。"
    ], 
    "rhythmic": "点绛唇"
  }, 
  {
    "author": "宋先生", 
    "paragraphs": [
      "真水火，谢师传。", 
      "黑铅红汞鼎中煎。", 
      "现神光，满目前。", 
      "丹砂就，是神仙。", 
      "金鼎捉住寿同天。", 
      "待功成，玉帝宣。"
    ], 
    "rhythmic": "捣练子"
  }, 
  {
    "author": "宋先生", 
    "paragraphs": [
      "说甚坎离龙共虎，休言火候周天。", 
      "阳精不走自神全。", 
      "双关明有路，直上至泥丸。", 
      "牢锁金关并玉户，日魂月魄烹煎。", 
      "三宫都满体牢坚。", 
      "阳神朝上帝，永劫作天仙。"
    ], 
    "rhythmic": "临江仙"
  }, 
  {
    "author": "宋先生", 
    "paragraphs": [
      "金公本是乾家子，住在坤宫。", 
      "真虎真龙。", 
      "吃尽三尸及九虫。", 
      "丹砂锻炼泥丸里，赫赫长红。", 
      "一日成功。", 
      "直见三清太上公。"
    ], 
    "rhythmic": "丑奴儿・采桑子"
  }, 
  {
    "author": "宋先生", 
    "paragraphs": [
      "我有一张琴。", 
      "随坐随行。", 
      "无弦胜似有弦声。", 
      "欲对人前弹一曲，不遇知音。", 
      "夜静响琤轰。", 
      "神鬼俱惊。", 
      "惊天动地若雷鸣。", 
      "只候功成归去後，携向蓬瀛。"
    ], 
    "rhythmic": "浪淘沙"
  }, 
  {
    "author": "张", 
    "paragraphs": [
      "绿云影里，把明霞织就，千重文绣。", 
      "紫腻红娇扶不起，好是未开时候。", 
      "半怯春寒，半便晴色，养得胭脂透。", 
      "小亭人静，嫩莺啼破清昼。", 
      "犹记携手芳阴，一枝斜戴，娇艳波双秀。", 
      "小语轻怜花总见，争得似花长久。", 
      "醉浅休归，夜深同睡，明日还相守。", 
      "免教春去，断肠空欢诗瘦。"
    ], 
    "rhythmic": "念奴娇"
  }, 
  {
    "author": "张", 
    "paragraphs": [
      "孤棹溯霜月，远过阖闾城。", 
      "系船杨柳桥畔，吹袖晚寒轻。", 
      "百尺层台重上，万事红尘一梦，回首几周星。", 
      "风调信衰减，亲旧总雕零。", 
      "认群峰，寻四塔，半烟横。", 
      "平生感慨，况逢佳处辄销凝。", 
      "休说当时雕辇，不见後来游鹿，斜照水空明。", 
      "猛把画阑拍，飞雁两三声。"
    ], 
    "rhythmic": "水调歌头"
  }, 
  {
    "author": "张", 
    "paragraphs": [
      "忠肝贯日月，浩气抉云霓。", 
      "诗书名帅，谈笑果胜棘门儿。", 
      "牛弩旁穿七札，虎将分行十道，先解近城围。", 
      "一骑夜飞火，捷奏上天墀。", 
      "畅皇威，宣使指，领全师。", 
      "襄阳耆旧，请公直过洛之西。", 
      "箪食欢呼迎处，已脱毡裘左衽，远著旧藏衣。", 
      "笳鼓返京阙，风采震华夷。"
    ], 
    "rhythmic": "水调歌头"
  }, 
  {
    "author": "张", 
    "paragraphs": [
      "喜秋回霁宇，倩凉露、洗炎飙。", 
      "被鹊误仙盟，经年恨阻，银汉迢迢。", 
      "牛闲更停弄杼，趁佳期、华幄傍星桥。", 
      "授玉鸾骞雾霭，赠绡龙戏花娇。", 
      "欢娱回首是明朝。", 
      "未别已魂销。", 
      "想翠轭珠轮，归途望断，斗转斜勺。", 
      "人间易离易遇，尽胜如、天上各云霄。", 
      "携去一梳水月，巧楼犹醉笙箫。"
    ], 
    "rhythmic": "木兰花慢"
  }, 
  {
    "author": "张", 
    "paragraphs": [
      "年年三月二，是居士、始生朝。", 
      "念绿鬓功名，初心已负，难报劬劳。", 
      "天留帝城胜处，汇平湖、远岫碧。", 
      "竹色诗书燕几，柳阴桃杏横桥。", 
      "西邻东舍不难招。", 
      "大半是渔樵。", 
      "任翁媪欢呼，儿孙歌笑，野具村醪。", 
      "醉来便随鹤舞，看清风、送月过松梢。", 
      "百岁因何快乐，尽从心底逍遥。"
    ], 
    "rhythmic": "木兰花慢"
  }, 
  {
    "author": "张", 
    "paragraphs": [
      "驾飙车直上，绛衣惹、彩云轻。", 
      "过宝树千峰，东逾绿海，宫殿峥嵘。", 
      "檐楹万花灿倚，映阶层、十二总雕琼。", 
      "剑佩簪裳卫肃，序班真辅仙卿。", 
      "瑶京。", 
      "谁解有神升。", 
      "为密授玄经。", 
      "拜九光霞里，轮金日耀，丹篆符明。", 
      "龙鸾再催羽仗，报帝皇、新御紫阳城。", 
      "归路梅花弄玉，数声月冷风清。"
    ], 
    "rhythmic": "木兰花慢"
  }, 
  {
    "author": "张", 
    "paragraphs": [
      "这番真个休休，梦中深谢仙翁教。", 
      "浮生幻境，向来识破，那堪又老。", 
      "苦我身心，顺他眼耳，思量颠倒。", 
      "许多时打哄，鲇鱼上竹，被人弄、知多少。", 
      "解放微官系缚，似笼槛、猿归林草。", 
      "云山有约，儿孙无债，为谁烦恼。", 
      "自古高贤，急流勇退，直须闻早。", 
      "把忧煎换取，长伸脚睡，大开口笑。"
    ], 
    "rhythmic": "水龙吟"
  }, 
  {
    "author": "张", 
    "paragraphs": [
      "暖风回，芳意动，吹破冻云凝。", 
      "春到南湖，检校旧花径。", 
      "手栽一色红梅，香笼十亩，忍轻负、酒肠诗兴。", 
      "小亭凭。", 
      "几多月魄□□，重重乱林影。", 
      "却忆年时，同醉正同咏。", 
      "问公白玉堂前，何如来听，玉龙喷、碧溪烟冷。"
    ], 
    "rhythmic": "祝英台近"
  }, 
  {
    "author": "张", 
    "paragraphs": [
      "玉照梅开，三百树、香云同色。", 
      "光摇动、一川银浪，九霄珂月。", 
      "幸遇勋华时世好，欢娱况是张灯夕。", 
      "更不邀、名胜赏东风，真堪惜。", 
      "盘诰手，春秋笔。", 
      "今内相，斯文伯。", 
      "肯闲纡轩盖，远过泉石。", 
      "奇事人生能几见，清尊花畔须教侧。", 
      "到凤池、却欲醉鸥边，应难得。"
    ], 
    "rhythmic": "满江红"
  }, 
  {
    "author": "张", 
    "paragraphs": [
      "公为时生，才真是、禁中颇牧。", 
      "擎天手、十年犹在，未应藏缩。", 
      "说项无人堪欢息，瞻韩有意应恢复。", 
      "用真儒、同建太平功，心相属。", 
      "忠与孝，荣和辱。", 
      "武昌柳，南湖竹。", 
      "一箪瓢非欠，万锺非足。", 
      "知命何曾怀喜愠，轻身岂为干名禄。", 
      "看可汗生缚洗烟尘，机神速。"
    ], 
    "rhythmic": "满江红"
  }, 
  {
    "author": "张", 
    "paragraphs": [
      "城畔芙蓉，爱吹晴映水，光照园庐。", 
      "清霜乍雕岸柳，风景偏殊。", 
      "登楼念远，望越山、青补林疏。", 
      "人正在，秋风亭上，高情远解知无。", 
      "江南久无豪气，看规恢意概，当代谁如。", 
      "乾坤尽归妙用，何处非予。", 
      "骑鲸浪海，更那须、采菊思鲈。", 
      "应会得，文章事业，从来不在诗书。"
    ], 
    "rhythmic": "汉宫春"
  }, 
  {
    "author": "张", 
    "paragraphs": [
      "宿雨初乾，舞梢烟瘦金丝袅。", 
      "嫩云扶日破新晴，旧碧寻芳草。", 
      "幽径兰芽尚小。", 
      "怪今年、春归太早。", 
      "柳塘花院，万朵红莲，一宵开了。", 
      "梅雪翻空，忍教轻趁东风老。", 
      "粉围香阵拥诗仙，战退春寒峭。", 
      "现乐歌弹闹晓。", 
      "宴亲宝、团栾同笑。", 
      "醉归时候，月过珠楼，参横蓬岛。"
    ], 
    "rhythmic": "烛影摇红"
  }, 
  {
    "author": "张", 
    "paragraphs": [
      "看了梅花去。", 
      "要东风、攀翻飞雪，与君同赋。", 
      "海内从来天际眼，一笑平窥千古。", 
      "待翦尽、烛花红吐。", 
      "久矣南湖无此客，似乔松、万丈凌霄举。", 
      "飞唾，扫尘土。", 
      "承平气象森眉宇。", 
      "想天家、骖鸾洞里，细烟冰雾。", 
      "我亦秦关归未得，谁念干将醉扶。", 
      "拼良夜、横冠屦。", 
      "莫欢潇湘居尚远，拥戎轺万骑鸣笳鼓。", 
      "云正锁，汴京路。"
    ], 
    "rhythmic": "贺新郎"
  }, 
  {
    "author": "张", 
    "paragraphs": [
      "邂逅非专约。", 
      "记当年、林堂对竹，艳歌春酌。", 
      "一笑乘鸾明月影，馀事丹青麟阁。", 
      "待宇宙、长绳穿却。", 
      "念我中原空有梦，渺风尘、万里迷长乐。", 
      "愁易老，欠灵药。", 
      "别来几度霜天鹗。", 
      "压纷纷、吞腥啄腐，狗偷乌攫。", 
      "东晋风流兼慷慨，公自阳春有脚。", 
      "妙悟处、不存毫发。", 
      "何日相从云水去，看精神峭紧芝田鹤。", 
      "书壮语，遍岩壑。"
    ], 
    "rhythmic": "贺新郎"
  }, 
  {
    "author": "张", 
    "paragraphs": [
      "喜浓寒乍退。", 
      "风共日、已作深春天气。", 
      "轻车载歌吹。", 
      "选名坊闲玩，落梅李。", 
      "无端雨细。", 
      "动清愁、聊成浅醉。", 
      "怅年时、携手同来，笑里绣帘斜倚。", 
      "佳节匆匆又至。", 
      "抚事惊心，忍堪重记。", 
      "阑情倦意。", 
      "行不是，坐不是。", 
      "闷归来，已早游人回尽，灯暗重门欲闭。", 
      "念欢娱、最是今宵，怎知恁地。"
    ], 
    "rhythmic": "瑞鹤仙"
  }, 
  {
    "author": "张", 
    "paragraphs": [
      "领千岩万壑岂无人，惟欠稼轩来。", 
      "正松梧秋到，旌旗风动，楼观雄开。", 
      "俯槛何劳一笑，瀚海荡纤埃。", 
      "馀事了凫骛，闲命尊。", 
      "江左风流旧话，想登临浩叹，白骨苍苔。", 
      "把龙韬藏去，游戏且蓬莱。", 
      "念乡关、偏怜霜鬓，爱盛名、何似展真才。", 
      "怀公处，夜深凝望、云汉星回。"
    ], 
    "rhythmic": "八声甘州"
  }, 
  {
    "author": "张", 
    "paragraphs": [
      "对黄花犹自满庭开，那恨过重阳。", 
      "凭阑干醉袖，依依晚日，飘动寒香。", 
      "自叹平生豪纵，歌笑几千场。", 
      "白发欺人早，多似清霜。", 
      "谁信心情都懒，但禅龛道室，黄卷僧床。", 
      "把偎红调粉，抛掷向他芳。", 
      "□唤汝、东山归去，正灯明、松户竹篱旁。", 
      "关门睡，尽教人道，痴钝何妨。"
    ], 
    "rhythmic": "八声甘州"
  }, 
  {
    "author": "张", 
    "paragraphs": [
      "飞来冰雪冷无声。", 
      "可中庭。", 
      "骨毛清。", 
      "卧看东南，和露两三星。", 
      "蓦地神游天上去，呼彩凤，驾云骈。", 
      "望舒宫殿玉峥嵘。", 
      "桂千层。", 
      "宝香凝。", 
      "捣药仙童，邀我论长生。", 
      "一笑归来人未睡，花送影，上窗棂。"
    ], 
    "rhythmic": "江城子"
  }, 
  {
    "author": "张", 
    "paragraphs": [
      "拂拂春风生草际。", 
      "新晴万景供游戏。", 
      "鸥鹭飞来斜照里。", 
      "金和翠。", 
      "分明画出真山水。", 
      "遮个渔翁无愠喜。", 
      "乾坤都在乌蓬底。", 
      "一曲高歌千古意。", 
      "闲来睡。", 
      "从教月到花汀外。"
    ], 
    "rhythmic": "渔家傲"
  }, 
  {
    "author": "张", 
    "paragraphs": [
      "叹流光迅景，百年间、能醉几中秋。", 
      "正凄蛩响砌，惊乌翻树，烟淡苹洲。", 
      "谁唤金轮出海，不带一云浮。", 
      "才上青林顶，俄转珠楼。", 
      "人老欢情已减，料素娥信我，不为闲愁。", 
      "念几番清梦，常是故乡留。", 
      "倩风前、数声横管，叫玉鸾、骑向碧空游。", 
      "谁能顾，黍炊荣利，蚁战仇雠。"
    ], 
    "rhythmic": "八声甘州"
  }, 
  {
    "author": "张", 
    "paragraphs": [
      "清明初过後，正空翠、霭晴鲜。", 
      "念水际楼台，城隅花柳，春意无边。", 
      "清时自多暇日，看连镳、飞盖拥群贤。", 
      "朱邸横经满坐，紫微渊思如泉。", 
      "高情那更属云天。", 
      "语笑杂歌弦。", 
      "向啼鴂声中，落红影里，忍负芳年。", 
      "浮生转头是梦，恐他时、高会却难全。", 
      "快意淋浪醉墨，要令海内喧传。"
    ], 
    "rhythmic": "木兰花慢"
  }, 
  {
    "author": "张", 
    "paragraphs": [
      "东吴名胜，有高楼直在，浮云齐处。", 
      "十二阑干邀远望，历历斜阳烟树。", 
      "香径人稀，廊山绕，往事今何许。", 
      "一天和气，为谁吹散疏雨。", 
      "知是兰省星郎，朱轮森戟，与风光为主。", 
      "暇日登携多雅致，容我追随临赋。", 
      "小宴重开，晚寒初劲，还下危梯去。", 
      "烛花红坠，瑞堂犹按歌舞。"
    ], 
    "rhythmic": "念奴娇"
  }, 
  {
    "author": "张", 
    "paragraphs": [
      "蓼汀侧。", 
      "朝霭依依弄色。", 
      "知何许、湘女淡妆，羽节飞来带秋碧。", 
      "轻裙素绡织。", 
      "谁与明竞饰。", 
      "无言处、相与溯回，应有柔情正堆积。", 
      "当年驻香。", 
      "记草媚罗裙，波映文席。", 
      "□□□□□□摘。", 
      "□□□□□，□□□□，斜阳返照暮雨湿。", 
      "爱天际凉入。", 
      "愁寂。", 
      "念畴昔。", 
      "谩太华峰顶，幽梦寻觅。", 
      "尔今两鬓如花白。", 
      "但一线才思，半星心力。", 
      "新词奇句，便做有，怎道得。"
    ], 
    "rhythmic": "兰陵王"
  }, 
  {
    "author": "张", 
    "paragraphs": [
      "晓来闲立回塘。", 
      "一襟香。", 
      "玉飐云松风外、数枝凉。", 
      "相并浑如私语，恼人肠。", 
      "飞去方知白鹭、在花旁。"
    ], 
    "rhythmic": "乌夜啼"
  }, 
  {
    "author": "张", 
    "paragraphs": [
      "野菊亭亭争秀。", 
      "闲伴露荷风柳。", 
      "浅碧小开花，谁摘谁看谁嗅。", 
      "知否。", 
      "知否。", 
      "不入东篱杯酒。"
    ], 
    "rhythmic": "如梦令"
  }, 
  {
    "author": "张", 
    "paragraphs": [
      "翠鬓佩明珂。", 
      "度纹波。", 
      "亲到曾入梦，听云和。", 
      "洞庭香、随月影来过。", 
      "无尘土、敢涴弓罗。", 
      "正似梦时风韵、更娇多。"
    ], 
    "rhythmic": "失调名", 
    "tags": [
      "洞庭湖"
    ]
  }, 
  {
    "author": "张", 
    "paragraphs": [
      "芳丛簇簇水滨生。", 
      "勾引午风清。", 
      "六花大似天边雪，又几时、雪有三层。", 
      "明艳射回蜂翅，净香熏透蝉声。", 
      "晚檐人共月同行。", 
      "疏影动银屏。", 
      "指尖轻拈都如玉，听画栏、高啭流莺。", 
      "道是花枝比得，不成花也多情。"
    ], 
    "rhythmic": "风入松"
  }, 
  {
    "author": "张", 
    "paragraphs": [
      "抚连吟就，檐葡还曾赋。", 
      "相伴更无花，倦炉熏、日长难度。", 
      "柔桑叶里，玉碾小芙蕖，生竺国，长闽山，移向玉城住。", 
      "池亭竹院，宴坐冰围处。", 
      "绿绕百千丛，夜将阑、争开迎露。", 
      "煞曾评论，娇媚胜江梅，香称月，韵宜风，消尽人间暑。"
    ], 
    "rhythmic": "蓦山溪"
  }, 
  {
    "author": "张", 
    "paragraphs": [
      "层层细剪冰花小。", 
      "新随荔子云帆到。", 
      "一露一番开。", 
      "玉人催卖栽。", 
      "爱花心未已。", 
      "摘放冠儿里。", 
      "轻浸水晶凉。", 
      "一窝云影香。"
    ], 
    "rhythmic": "菩萨蛮"
  }, 
  {
    "author": "张", 
    "paragraphs": [
      "桂隐传杯处。", 
      "有风流、千岩韵胜，太丘遗绪。", 
      "玉季金昆霄汉侣，平步鸾坡挥麈。", 
      "莫便驾、飞帆烟渚。", 
      "云动精神衡岳去，向君山、帝乐锵韶濩。", 
      "兰艺畹，吊湘楚。", 
      "南湖老矣无襟度。", 
      "但尊前、踉跄醉影，帽花颠仆。", 
      "只恐清时专文教，犹贷阴山狂虏。", 
      "卧锦帐、貔貅钲鼓。", 
      "忠烈前勋赍万恨，望神都、魏阙奔狐兔。", 
      "呼翠袖，为君舞。"
    ], 
    "rhythmic": "贺新郎"
  }, 
  {
    "author": "张", 
    "paragraphs": [
      "天远山围，龙蟠淡霭，虎踞斜晖。", 
      "几度功名，几番成败，浑似鸥飞。", 
      "楼台一望凄迷。", 
      "算到底、空争是非。", 
      "今夜潮生，明朝风顺，且送船归。"
    ], 
    "rhythmic": "柳梢青"
  }, 
  {
    "author": "张", 
    "paragraphs": [
      "御路东风拂翠衣。", 
      "卖灯人散烛笼稀。", 
      "不知月底梅花冷，只忆桥边步袜归。", 
      "闲梦淡，旧游非。", 
      "夜深谁在小帘帏。", 
      "罘罳儿下围炉坐，明处行人立地时。"
    ], 
    "rhythmic": "鹧鸪天"
  }, 
  {
    "author": "张", 
    "paragraphs": [
      "幽梦初回，重阴未开，晓色吹成疏雨。", 
      "竹槛气寒，蕙畹声摇，新绿暗通南浦。", 
      "未有人行，才半启、回廊朱户。", 
      "无绪。", 
      "空望极霓旌，锦书难据。", 
      "苔径追忆曾游，念谁伴、秋千采绳芳柱。", 
      "犀奁黛卷，凤枕云孤，应也几番凝伫。", 
      "怎得伊来，花雾绕、小堂深处。", 
      "留住。", 
      "直到老、不教归去。"
    ], 
    "rhythmic": "宴山亭・燕山亭", 
    "tags": [
      "宋词三百首"
    ]
  }, 
  {
    "author": "张", 
    "paragraphs": [
      "千丈风漪。", 
      "霁光明处，花柳高低。", 
      "箫鼓声中，宝钗遥认，兰棹交驰。", 
      "贪呆觑著帘儿。", 
      "不好价、伊家怎知。", 
      "便是重来，真情厮向，难似当时。"
    ], 
    "rhythmic": "柳梢青"
  }, 
  {
    "author": "张", 
    "paragraphs": [
      "先生心地等空虚。", 
      "行处幻仙都。", 
      "点缀玲珑花柳，翻腾窈窕规模。", 
      "三杯两盏，五言十字，迟老工夫。", 
      "受用南湖风月，何须更到西湖。"
    ], 
    "rhythmic": "朝中措", 
    "tags": [
      "西湖"
    ]
  }, 
  {
    "author": "刘过", 
    "paragraphs": [
      "玉带猩袍，遥望翠华，马去似龙。", 
      "拥貂蝉争出，千宫鳞集，貔貅不断，万骑云从。", 
      "细柳营开，团花袍窄，人指汾阳郭令公。", 
      "山西将，算韬钤有种，五世元戎。", 
      "旌旗蔽满寒空。", 
      "鱼阵整、从容虎帐中。", 
      "想刀明似雪，纵横脱鞘，箭飞如雨，霹雳鸣弓。", 
      "威憾边城，气吞胡虏，惨淡尘沙吹北风。", 
      "中兴事，看君王神武，驾驭英雄。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "缓辔徐驱，儿童聚欢，神仙画图。", 
      "正芹塘雨过，泥融路软，金莲自策，小小蓝舆。", 
      "傍柳题诗，穿花劝酒，嗅蕊攀条得自如。", 
      "经行处，有苍松夹道，不用传呼。", 
      "清泉怪石盘纡。", 
      "信风景江淮各异殊。", 
      "记东坡赋就，沙笼素壁，西山句好，帘卷晴珠。", 
      "白玉堂深，黄金印大，无此文君载後车。", 
      "挥毫罢，看淋漓雪壁，真草行书。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "古岂无人，可以似吾，稼轩者谁。", 
      "拥七州都督，虽然陶侃，机明神鉴，未必能诗。", 
      "常衮何如，羊公聊尔，千骑东方侯会稽。", 
      "中原事，纵匈奴未灭，毕竟男儿。", 
      "平生出处天知。", 
      "算整顿乾坤终有时。", 
      "问湖南宾客，侵寻老矣，江西户口，流落何之。", 
      "尽日楼台，四边屏幛，目断江山魂欲飞。", 
      "长安道，奈世无刘表，王粲畴依。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "问讯竹湖，竹如之何，如何未归。", 
      "道吴山越水，无非佳处，来无定止，去亦何之。", 
      "莫是秋来，未能忘耳，心与孤云相伴飞。", 
      "愁无奈，但北窗寄傲，南涧题诗。", 
      "人生万事成痴。", 
      "算世上久无公是非。", 
      "恨云台突兀，无君子者，雪堂寥落，有美人兮。", 
      "疏雨梧桐，微云河汉，钟鼎山林无限悲。", 
      "阳山县，是昌黎误汝，汝误昌黎。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "一剑横空，飞过洞庭，又为此来。", 
      "有汝阳者，唱名殿陛，玉川公子，开宴尊。", 
      "四举无成，十年不调，大宋神仙刘秀才。", 
      "如何好，将百千万事，付两三杯。", 
      "未尝戚戚于怀。", 
      "问自古英雄安在哉。", 
      "任钱塘江上，潮生潮落，姑苏台畔，花谢花开。", 
      "盗号书生，强名举子，未老雪从头上催。", 
      "谁羡汝，拥三千珠履，十二金钗。"
    ], 
    "rhythmic": "沁园春", 
    "tags": [
      "钱塘江", 
      "洞庭湖"
    ]
  }, 
  {
    "author": "刘过", 
    "paragraphs": [
      "玉带金鱼，绿鬓朱颜，神仙画图。", 
      "把擎天柱石，空留绿野，济川舟楫，闲舣西湖。", 
      "天欲安刘，公归重赵，许大元勋谁得如。", 
      "平章处，看人如伊吕，世似唐虞。", 
      "不须别样规模。", 
      "但收揽人才多用儒。", 
      "况自昔军中，胆能寒虏，而今胸次，气欲吞胡。", 
      "紫府真人，黑头元宰，收敛神功寂似无。", 
      "归来好，正芝香枣熟，鹤瘦松臞。"
    ], 
    "rhythmic": "沁园春", 
    "tags": [
      "西湖"
    ]
  }, 
  {
    "author": "刘过", 
    "paragraphs": [
      "斗酒彘肩，风雨渡江，岂不快哉。", 
      "被香山居士，约林和靖，与东坡老，驾勒吾回。", 
      "坡谓西湖，正如西子，浓抹淡妆临镜台。", 
      "二公者，皆掉头不顾，只管衔杯。", 
      "白云天竺飞来。", 
      "图画里、峥嵘楼观开。", 
      "爱东西双涧，纵横水绕，两峰南北，高下云堆。", 
      "逋曰不然，暗香浮动，争似孤山先探梅。", 
      "须晴去，访稼轩未晚，且此俳徊。"
    ], 
    "rhythmic": "沁园春", 
    "tags": [
      "西湖"
    ]
  }, 
  {
    "author": "刘过", 
    "paragraphs": [
      "柳思花情，湖山应怪，先生又来。", 
      "想旧时谈舌，依然解使，六丁奔走，驱斥风雷。", 
      "翠袖传觞，金貂换酒，痛饮何妨三百杯。", 
      "人间世，算谪仙去後，谁是天才。", 
      "碧窗画鼓船斋。", 
      "胸次与乾坤一样开。", 
      "试云间招手，下呼馀子，逡巡去矣，但觉尘埃。", 
      "若是花时，无风无雨，一日须来一百回。", 
      "教人道，看玉山自倒，不用相推。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "万马不嘶，一声寒角，令行柳营。", 
      "见秋原如掌，枪刀突出，星驰铁骑，阵势纵横。", 
      "人在油幢，戎韬总制，羽扇从容裘带轻。", 
      "君知否，是山西将种，曾系诗盟。", 
      "龙蛇纸上飞腾。", 
      "看落笔四筵风雨惊。", 
      "便尘沙出塞，封侯万里，印金如斗，未惬平生。", 
      "拂拭腰间，吹毛剑在，不斩楼兰心不平。", 
      "归来晚，听随军鼓吹，已带边声。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "画鹢凌风，红旗翻雪，灵鼍震雷。", 
      "叹沈湘去国，怀沙吊古，江山凝恨，父老兴哀。", 
      "正直难留，灵修已化，三户真能存楚哉。", 
      "空江上，但烟波渺渺，岁月洄洄。", 
      "持杯。", 
      "西眺徘徊。", 
      "些千载忠魂来不来。", 
      "谩争标夺胜，鱼龙喷薄，呼声贾勇，地裂山摧。", 
      "香黍缠丝，宝符插艾，犹有樽前儿女怀。", 
      "兴亡事，付浮云一笑，身在天涯。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "自注铜瓶，作梅花供，尊前数枝。", 
      "说边头旧话，人生消得，几番行役，问我何之。", 
      "小队红旗，黄金大印，直待封侯知几时。", 
      "杯行处，且淋漓一醉，明日东西。", 
      "如椽健笔鸾飞。", 
      "还为写春风陌上词。", 
      "便平生豪气，销磨酒里，依然此乐，儿辈争知。", 
      "霜重貂裘，夜寒如水，饮到月斜犹未归。", 
      "仙山路，有笙簧度曲，声到琴丝。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "万里湖南，江山历历，皆吾旧游。", 
      "看飞凫仙子，张帆直上，周郎赤壁，鹦鹉汀洲。", 
      "吸尽西江，醉中横笛，人在岳阳楼上头。", 
      "波涛静，泛洞庭青草，重整兰舟。", 
      "长沙会府风流。", 
      "有万户娉婷帘玉钩。", 
      "恨楚城春晚，岸花墙燕，还将客送，不与人留。", 
      "且唤阳城，更招元结，摩抚之馀歌咏休。", 
      "心期处，算世间真有，骑鹤扬州。"
    ], 
    "rhythmic": "沁园春", 
    "tags": [
      "洞庭湖", 
      "岳阳楼"
    ]
  }, 
  {
    "author": "刘过", 
    "paragraphs": [
      "一别三年，一日三秋，庶几见之。", 
      "念丹霞秋冷，风巾雾屦，五湖春暖，雨笠烟蓑。", 
      "山水光中，要人携手，独欠金华俞紫芝。", 
      "谁知道，向酴醾香里，杯酒同持。", 
      "油然川泳云飞。", 
      "但口不能言心自知。", 
      "便狂敲铜斗，我歌君和，醉拈如意，我舞君随。", 
      "风韵如君，岂堪言别，别後如之何勿思。", 
      "须金玉，再相逢莫负，芷约兰期。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "一笛横风，稳转船头，系楫大江。", 
      "还有人争说，鸣琴手段，教侬重吐，锦绣肝肠。", 
      "不复少年，插花槌鼓，雅意在乎云水乡。", 
      "阳关泪，笑琼姬犹恋，奇俊王郎。", 
      "谈兵齿颊冰霜。", 
      "有万户侯封何用忙。", 
      "借烟霞且作，诗中队仗，鹭鹓已是，归日班行。", 
      "收敛平生，筹边胸次，以酒浇之书传香。", 
      "消凝处，怕三更枕上，疏雨潇湘。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "销薄春冰，碾轻寒玉，渐长渐弯。", 
      "见凤鞋泥污，偎人强剔，龙涎香断，拨火轻翻。", 
      "学抚瑶琴，时时欲翦，更掬水鱼鳞波底寒。", 
      "纤柔处，试摘花香满，镂枣成班。", 
      "时将粉泪偷弹。", 
      "记绾玉曾教柳傅看。", 
      "算恩情相著，搔便玉体，归期暗数，画遍阑干。", 
      "每到相思，沈吟静处，斜倚朱唇皓齿间。", 
      "风流甚，把仙郎暗掐，莫放春闲。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "洛浦凌波，为谁微步，轻尘暗生。", 
      "记踏花芳径，乱红不损，步苔幽砌，嫩绿无痕。", 
      "衬玉罗悭，销金样窄，载不起、盈盈一段春。", 
      "嬉游倦，笑教人款捻，微褪些跟。", 
      "有时自度歌声。", 
      "悄不觉、微尖点拍频。", 
      "忆金莲移换，文鸳得侣，绣茵催衮，舞凤轻分。", 
      "懊恨深遮，牵情半露，出没风前烟缕裙。", 
      "知何似，似一钩新月，浅碧笼云。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "春事能几许，密叶著青梅。", 
      "日高花困，海棠春暖想都开。", 
      "不惜春衣典尽，只怕春光归去，片片点苍苔。", 
      "能得几时好，追赏莫俳徊。", 
      "雨飘红，风换翠，苦相催。", 
      "人生行乐，且须痛饮莫辞杯。", 
      "坐则高谈风月，醉则恣眠芳草，醒後亦佳哉。", 
      "湖上新亭好，何事不曾来。"
    ], 
    "rhythmic": "水调歌头"
  }, 
  {
    "author": "刘过", 
    "paragraphs": [
      "弓剑出榆塞，铅椠上蓬山。", 
      "得之浑不费力，失亦匹如闲。", 
      "未必古人皆是，未必今人俱错，世事沐猴冠。", 
      "老子不分别，内外与中间。", 
      "酒须饮，诗可作，铗休弹。", 
      "人生行乐，何自催得鬓毛斑。", 
      "达则牙旗金甲，穷则蹇驴破帽，莫作两般看。", 
      "世事只如此，自有识鸮鸾。"
    ], 
    "rhythmic": "水调歌头"
  }, 
  {
    "author": "刘过", 
    "paragraphs": [
      "文采汉机轴，人物晋风流。", 
      "丈夫有此，便可谈笑觅封侯。", 
      "试问湘南水石，今古阅人多矣，曾见此公不。", 
      "名姓出天上，声誉塞南州。", 
      "斩楼兰，擒颉利，志须酬。", 
      "青衫何事，犹在楚尾与吴头。", 
      "闻道长安灞水，尽是三槐风月，好奉板舆游。", 
      "此曲为君寿，为我唤歌喉。"
    ], 
    "rhythmic": "水调歌头"
  }, 
  {
    "author": "刘过", 
    "paragraphs": [
      "知音者少，算乾坤许大，著身何处。", 
      "直待功成方肯退，何日可寻归路。", 
      "多景楼前，垂虹亭下，一枕眠秋雨。", 
      "虚名相误，十年枉费辛苦。", 
      "不是奏赋明光，上书北阙，无惊人之语。", 
      "我自匆忙天未许，赢得衣裾尘土。", 
      "白壁追欢，黄金买笑，付与君为主。", 
      "莼鲈江上，浩然明日归去。"
    ], 
    "rhythmic": "念奴娇"
  }, 
  {
    "author": "刘过", 
    "paragraphs": [
      "并肩楼上，小阑干、犹记年时凭处。", 
      "百岁光阴弹指过，消得几番寒暑。", 
      "鹊去桥空，燕飞钗在，不见穿针女。", 
      "老怀凄断，夜凉知共谁诉。", 
      "不管天上人间，秋期月影，两处相思苦。", 
      "闲揭纱窗人未寝，泪眼不曾晴雨。", 
      "花落莲汀，叶喧梧井，孤雁应为侣。", 
      "浩歌而已，一杯长记时序。"
    ], 
    "rhythmic": "念奴娇"
  }, 
  {
    "author": "刘过", 
    "paragraphs": [
      "芦叶满汀洲。", 
      "塞沙带浅流。", 
      "二十年、重过南楼。", 
      "柳下系舟犹未稳，能几日、又中秋。", 
      "黄鹤断矶头。", 
      "故人今不在。", 
      "旧江山，浑是新愁。", 
      "欲买桂花同载酒，终不是、少年游。"
    ], 
    "rhythmic": "糖多令・唐多令", 
    "tags": [
      "宋词三百首"
    ]
  }, 
  {
    "author": "刘过", 
    "paragraphs": [
      "猎猎风蒲，画船转、碧湾沙浦。", 
      "都不是、蓼汀桃岸，橘州梅渚。", 
      "指点山公骑马地，经由羊祜登山处。", 
      "悄一如、人在水晶宫，销烦暑。", 
      "薰风动，帘旌举。", 
      "秦筝奏，凌波舞。", 
      "拼冰壶沈醉，晚凉归去。", 
      "侵岸一篙杨柳浪，过云几点荷花雨。", 
      "倚楼人、十里凭阑干，神仙侣。"
    ], 
    "rhythmic": "满江红"
  }, 
  {
    "author": "刘过", 
    "paragraphs": [
      "敌面风轻，一两点、海棠微雨。", 
      "春总在、英雄元帅，晓来游处。", 
      "楼阁万家帘幕卷，江郊十里旌旗驻。", 
      "有黄鹂、百舌啭新声，垂杨舞。", 
      "寒食近，喧箫鼓。", 
      "车马闹，铜路。", 
      "尽不妨沈醉，与花为主。", 
      "风韵可将图画比，笑谈尽是惊人语。", 
      "问何如、邹湛岘山头，陪羊祜。"
    ], 
    "rhythmic": "满江红"
  }, 
  {
    "author": "刘过", 
    "paragraphs": [
      "霜树啼鸦，梅欲放、小春清晓。", 
      "庆初度、佩环风外，笑声云表。", 
      "一柱独擎梁栋重，十年整顿乾坤了。", 
      "种春风、桃李满人间，知多少。", 
      "功甚大，心常小。", 
      "居廊庙，思耕钓。", 
      "奈华夷休戚，系王颦笑。", 
      "盟府山河书带砺，成周师保须周召。", 
      "看貂蝉、绿鬓本天人，真难老。"
    ], 
    "rhythmic": "满江红"
  }, 
  {
    "author": "刘过", 
    "paragraphs": [
      "归不去。", 
      "船泊早春梅渚。", 
      "试听玉人歌白苎。", 
      "行云无觅处。", 
      "翦烛写诗无语。", 
      "漠漠寒生窗户。", 
      "明日短篷眠夜雨。", 
      "宝钗留半股。"
    ], 
    "rhythmic": "谒金门"
  }, 
  {
    "author": "刘过", 
    "paragraphs": [
      "秋兴恶。", 
      "愁怯罗衾风弱。", 
      "雨线垂垂晴又落。", 
      "轻烟笼翠箔。", 
      "休道旅怀萧索。", 
      "生怕香浓灰薄。", 
      "桂子莫教孤酒约。", 
      "诗情浑落魄。"
    ], 
    "rhythmic": "谒金门"
  }, 
  {
    "author": "刘过", 
    "paragraphs": [
      "倦舞轮袍後。", 
      "正鸾慵凤困，依然怨新怀旧。", 
      "别有艳妆来执乐，春笋微揎罗袖。", 
      "试一曲、琅初奏。", 
      "莫放珠帘容易卷，怕人知、世有梨园手。", 
      "钗玉冷，钏金瘦。", 
      "烛花对翦明於昼。", 
      "画堂深、屏山掩翠，炭红围兽。", 
      "错认佩环犹未是，依约雏莺啭柳。", 
      "任箭滴、铜壶银漏。", 
      "一片雄心天外去，为声清、响彻云霄透。", 
      "人醉也，尚呼酒。"
    ], 
    "rhythmic": "贺新郎"
  }, 
  {
    "author": "刘过", 
    "paragraphs": [
      "院宇重重掩。", 
      "醉沈沈、亭阴转午，绣帘高卷。", 
      "金鸭香浓喷宝篆，惊起雕梁语燕。", 
      "正一架、酴开遍。", 
      "嫩萼梢头舒素脸。", 
      "似月娥、初试宫妆浅。", 
      "风力嫩，异香软。", 
      "佳人无意拈针线。", 
      "绕朱阑、六曲俳徊，为他留恋。", 
      "试把花心轻轻数，暗卜归期近远。", 
      "奈数了、依然重怨。", 
      "把酒问春春不管。", 
      "枉教人、只恁空肠断。", 
      "肠断处，怎消遣。"
    ], 
    "rhythmic": "贺新郎"
  }, 
  {
    "author": "刘过", 
    "paragraphs": [
      "老去相如倦。", 
      "向文君说似，而今怎生消遣。", 
      "衣袂京尘曾染处，空有香红尚软。", 
      "料彼此、魂销肠断。", 
      "一枕新凉眠客舍，听梧桐、疏雨秋声颤。", 
      "灯晕冷，记初见。", 
      "楼低不放珠帘卷。", 
      "晚妆残、翠钿狼藉，泪痕凝面。", 
      "人道愁来须酒，无奈愁深酒浅。", 
      "但寄兴、焦琴纨扇。", 
      "莫鼓琵琶江上曲，怕荻花、枫叶俱凄怨。", 
      "云万叠，寸心远。"
    ], 
    "rhythmic": "贺新郎"
  }, 
  {
    "author": "刘过", 
    "paragraphs": [
      "睡觉莺啼晓。", 
      "醉西湖、两峰日日，买花簪帽。", 
      "去尽酒徒无人问，唯有玉山自倒。", 
      "任拍手、儿童争笑。", 
      "一舸乘风翩然去，避鱼龙、不见波声悄。", 
      "歌韵歇，唤苏小。", 
      "神仙路远蓬莱岛。", 
      "紫云深、参差禁树，有烟花绕。", 
      "人世红尘西障日，百计不如归好。", 
      "付乐事、与他年少。", 
      "费尽柳金梨雪句，问沈香亭北何时召。", 
      "心未惬，鬓先老。"
    ], 
    "rhythmic": "贺新郎", 
    "tags": [
      "西湖"
    ]
  }, 
  {
    "author": "刘过", 
    "paragraphs": [
      "晓印霜花步。", 
      "梦半醒、扶上雕鞍，马嘶人去。", 
      "岚湿青丝双辔冷，缓野梅江路。", 
      "听画角，吹残更鼓。", 
      "悲壮寒声撩客恨，甚貂裘、重拥愁无数。", 
      "霜月白，照离绪。", 
      "青楼回首家何处。", 
      "早山遥、水阔天低，断肠烟树。", 
      "谁念天涯牢落况，轻负暖烟浓雨。", 
      "记酒醒、香销时语。", 
      "客里归鞯须早发，怕天寒、风急相思苦。", 
      "应为我，翠眉聚。"
    ], 
    "rhythmic": "贺新郎"
  }, 
  {
    "author": "刘过", 
    "paragraphs": [
      "多病刘郎瘦。", 
      "最伤心、天寒岁晚，客他乡久。", 
      "大舸翩翩何许至，元是高阳旧友。", 
      "便一笑、相欢携手。", 
      "为问武昌城下月，定何如、扬子江头柳。", 
      "追往事，两眉皱。", 
      "烛花细翦明於昼。", 
      "唤青娥、小红楼上，殷勤劝酒。", 
      "昵昵琵琶恩怨语，春笋轻笼翠袖。", 
      "看舞彻、金钗微溜。", 
      "若见故乡吾父老，道长安、市上狂如旧。", 
      "重会面，几时又。"
    ], 
    "rhythmic": "贺新郎"
  }, 
  {
    "author": "刘过", 
    "paragraphs": [
      "弹铗西来路。", 
      "记匆匆、经行十日，几番风雨。", 
      "梦里寻秋秋不见，秋在平芜远树。", 
      "雁信落、家山何处。", 
      "万里西风吹客鬓，把菱花、自笑人如许。", 
      "留不住，少年去。", 
      "男儿事业无凭据。", 
      "记当年、悲歌击楫，酒酣箕踞。", 
      "腰下光芒三尺剑，时解挑灯夜语。", 
      "谁更识、此时情绪。", 
      "唤起杜陵风月手，写江东渭北相思句。", 
      "歌此恨，慰羁旅。"
    ], 
    "rhythmic": "贺新郎"
  }, 
  {
    "author": "刘过", 
    "paragraphs": [
      "谪仙狂客何如，看来毕竟归田好。", 
      "玉堂无比，三山海上，虚无飘缈。", 
      "读罢离骚，酒香犹在，觉人间小。", 
      "任菜花葵麦，刘郎去後，桃开处、春多少。", 
      "一夜雪迷兰棹。", 
      "傍寒溪、欲寻安道。", 
      "而今纵有，新诗冰柱，有知音否。", 
      "想见鸾飞，如椽健笔，檄书亲草。", 
      "算平生、白傅风流，未可向、香山老。"
    ], 
    "rhythmic": "水龙吟"
  }, 
  {
    "author": "刘过", 
    "paragraphs": [
      "庆流阅古无穷，相门又见生名世。", 
      "致君事业，全如忠献，经天纬地。", 
      "十二年间，挺身为国，勋庸知几。", 
      "便书之竹帛，铭之彝鼎，勤劳意、竟谁记。", 
      "一自平章庶政，觉人心、顿然兴起。", 
      "朝庭既正，乾坤交泰，华夷欢喜。", 
      "行定中原，锦衣归相，分茅□□。", 
      "看貂蝉绿鬓，中书上考，过三千岁。"
    ], 
    "rhythmic": "水龙吟"
  }, 
  {
    "author": "刘过", 
    "paragraphs": [
      "笑天涯，还倦客。", 
      "欲起病无力。", 
      "风雨春归，一日近一日。", 
      "看人结束征衫，前呵骑马，腰剑上、陇西平贼。", 
      "鬓分白。", 
      "只可归去家山，无田种瓜得。", 
      "空抱遗书，憔悴小楼侧。", 
      "杜鹃不管人愁，月明枝上，直啼到、枕边相觅。"
    ], 
    "rhythmic": "祝英台近"
  }, 
  {
    "author": "刘过", 
    "paragraphs": [
      "泛菊杯深，吹梅角远，同在京城。", 
      "聚散匆匆，云边孤雁，水上浮萍。", 
      "教人怎不伤情。", 
      "觉几度、魂飞梦惊。", 
      "後夜相思，尘随马去，月逐舟行。"
    ], 
    "rhythmic": "柳梢青"
  }, 
  {
    "author": "刘过", 
    "paragraphs": [
      "霜天晓角。", 
      "梦回滋味恶。", 
      "酒醒不襟寒力，纱窗外、月华薄。", 
      "拥衾思旧约。", 
      "无情风透幕。", 
      "惟有梅花相伴，不成是、也吹落。"
    ], 
    "rhythmic": "霜天晓角"
  }, 
  {
    "author": "刘过", 
    "paragraphs": [
      "翠眉重扫。", 
      "後房深、自唤小蛮娇小。", 
      "绣带罗垂，报浓妆才了。", 
      "堂虚夜悄。", 
      "但依约、鼓箫声闹。", 
      "一曲梅花，尊前舞彻，梨园新调。", 
      "高阳醉、玉山未倒。", 
      "看鞋飞凤翼，钗梁微袅。", 
      "秋满东湖，更西风凉早。", 
      "桃源路杳。", 
      "记流水、泛舟曾到。", 
      "桂子香浓，梧桐影转，月寒天晓。"
    ], 
    "rhythmic": "辘轳金井・四犯翦梅花"
  }, 
  {
    "author": "刘过", 
    "paragraphs": [
      "谁斫碧琅轩，影撼半庭风月。", 
      "尚有岁寒心在，留得数茎华发。", 
      "龙孙戏弄碧波涛，随手清风发。", 
      "滚到浪花深处，起一窝香雪。"
    ], 
    "rhythmic": "好事近"
  }, 
  {
    "author": "刘过", 
    "paragraphs": [
      "情深意真。", 
      "眉长鬓青。", 
      "小楼明月调筝。", 
      "写春风数声。", 
      "思君忆君。", 
      "魂牵梦萦。", 
      "翠销香暖云屏。", 
      "更那堪酒醒。"
    ], 
    "rhythmic": "四字令・醉太平"
  }, 
  {
    "author": "刘过", 
    "paragraphs": [
      "帘幕闻声歌已妙。", 
      "一曲尊前，真个梅花早。", 
      "眉黛两山谁为扫。", 
      "风流京兆江南调。", 
      "醉得白人易老。", 
      "老去侯鲭，旧也曾年少。", 
      "後夜短篷霜月晓。", 
      "梦魂依约云山绕。"
    ], 
    "rhythmic": "蝶恋花"
  }, 
  {
    "author": "刘过", 
    "paragraphs": [
      "宝鉴年来微有晕。", 
      "懒照容华，人远天涯近。", 
      "昨夜灯花还失信。", 
      "无心更唱《江城引》。", 
      "行过短墙回首认。", 
      "醉撼花梢，红雨飞成阵。", 
      "拌了为郎憔悴损。", 
      "庞儿恰似江梅韵。"
    ], 
    "rhythmic": "蝶恋花"
  }, 
  {
    "author": "刘过", 
    "paragraphs": [
      "满院花香晴昼永，亭户无人。", 
      "谁将心绪管青春。", 
      "游丝知我懒，江柳也眉颦。", 
      "近水远山都积恨，可堪芳草如茵。", 
      "何曾一日不思君。", 
      "无书凭朔雁，有泪在罗巾。"
    ], 
    "rhythmic": "临江仙"
  }, 
  {
    "author": "刘过", 
    "paragraphs": [
      "数叠小山亭馆静，落花红雨园林。", 
      "画楼风月想重临。", 
      "琵琶金凤语，长笛水龙吟。", 
      "青眼已伤前遇少，白头孤负知音。", 
      "苔墙藓井夜沈沈。", 
      "无聊成独坐，有恨即沾襟。"
    ], 
    "rhythmic": "临江仙"
  }, 
  {
    "author": "刘过", 
    "paragraphs": [
      "长短驿亭南北路，蒙茸醉拥驼裘。", 
      "雪天行计欠人留。", 
      "严风催酒醒，微雨替梅愁。", 
      "自作小词呵冻写，冷金淡衬银钩。", 
      "此情知得几时休。", 
      "寒云迷洛浦，残梦绕秦楼。"
    ], 
    "rhythmic": "临江仙"
  }, 
  {
    "author": "刘过", 
    "paragraphs": [
      "红袖扶来聊促膝，龙团共破春温。", 
      "高标终是绝尘氛。", 
      "两箱留烛影，一水试云痕。", 
      "饮罢清风生两腋，馀香齿颊犹存。", 
      "离情凄咽更休论。", 
      "银鞍和月载，金碾为谁分。"
    ], 
    "rhythmic": "临江仙"
  }, 
  {
    "author": "刘过", 
    "paragraphs": [
      "海棠风韵玉梅春。", 
      "小腰身。", 
      "晓妆新。", 
      "长是花时，犹系茜罗裙。", 
      "一撮精神娇欲滴，说不似，画难真。", 
      "楼前江柳又江云。", 
      "隔音尘。", 
      "泪沾襟。", 
      "一点征帆，烟浪渺无津。", 
      "万斛相思红豆子，凭寄与个中人。"
    ], 
    "rhythmic": "江城子"
  }, 
  {
    "author": "刘过", 
    "paragraphs": [
      "淡香幽艳露华浓。", 
      "晚妆慵。", 
      "略匀红。", 
      "春困恹恹，□□鬓云松。", 
      "早是自来莲步小，新样子，为谁弓。", 
      "画堂西畔曲栏东。", 
      "醉醒中。", 
      "苦匆匆。", 
      "卷上珠帘，依旧半床空。", 
      "香满炉人未寝，花弄月，竹摇风。"
    ], 
    "rhythmic": "江城子"
  }, 
  {
    "author": "刘过", 
    "paragraphs": [
      "黄鹤楼前识楚卿。", 
      "彩云重叠拥娉婷。", 
      "席间谈笑觉风生。", 
      "标格胜如张好好，情怀浓似薛琼琼。", 
      "半帘花月听弹筝。"
    ], 
    "rhythmic": "浣溪沙", 
    "tags": [
      "黄鹤楼"
    ]
  }, 
  {
    "author": "刘过", 
    "paragraphs": [
      "墙外蒙蒙雨湿烟。", 
      "参差小树绿阴圆。", 
      "残春中酒落花前。", 
      "海燕成巢终是客，鳏鱼入夜几曾眠。", 
      "人间一段恶因缘。"
    ], 
    "rhythmic": "浣溪沙"
  }, 
  {
    "author": "刘过", 
    "paragraphs": [
      "著意寻芳已自迟。", 
      "可堪容易送春归。", 
      "酒阑无奈思依依。", 
      "杨柳小桥人远别，梨花深巷月斜辉，此情惟我与君知。"
    ], 
    "rhythmic": "浣溪沙"
  }, 
  {
    "author": "刘过", 
    "paragraphs": [
      "谁把幽香透骨薰。", 
      "韵高全似玉楼人。", 
      "几时劝酒不深颦。", 
      "竹里绝怜闲体态，月边无限好精神。", 
      "一枝斜插坐生春。"
    ], 
    "rhythmic": "浣溪沙"
  }, 
  {
    "author": "刘过", 
    "paragraphs": [
      "雾鬓云鬟已懒梳。", 
      "君休乔木妾归欤。", 
      "且来卖酒伴相如，骨细肌丰周昉画，肉多韵胜子瞻书。", 
      "琵琶弦索尚能无。"
    ], 
    "rhythmic": "浣溪沙"
  }, 
  {
    "author": "刘过", 
    "paragraphs": [
      "浅约鸦黄，轻匀螺黛，故教取次梳妆。", 
      "减轻琶面，新样小鸾凰。", 
      "每为花娇玉软，慵对客、斜倚银床。", 
      "春来病，兰薰半歇，满舞衣裳。", 
      "悲凉。", 
      "人事改，三春艳，一夜繁霜。", 
      "似人归洛浦，云散高唐。", 
      "痛念平生情分，孤负我、临老风光。", 
      "罗裙在，凭谁留意，去觅反魂香。"
    ], 
    "rhythmic": "满庭芳"
  }, 
  {
    "author": "刘过", 
    "paragraphs": [
      "细雨黄梅初熟，微风燕子交飞。", 
      "手拈团扇写新题。", 
      "心事恹恹难寄。", 
      "片月只堪供恨，双星却有重期。", 
      "石榴裙子正芬菲。", 
      "知为何人慵系。"
    ], 
    "rhythmic": "西江月"
  }, 
  {
    "author": "刘过", 
    "paragraphs": [
      "素面偏宜酒晕，晓妆净洗啼痕。", 
      "只疑身是玉梅魂。", 
      "长为春风瘦损。", 
      "冉冉烟生兰渚，娟娟月挂愁村。", 
      "落花飞絮耿黄昏。", 
      "又是一番新恨。"
    ], 
    "rhythmic": "西江月"
  }, 
  {
    "author": "刘过", 
    "paragraphs": [
      "楼上佳人楚楚，天边皓月徐徐。", 
      "呼童忙为卷虾须。", 
      "试问中情几句。", 
      "圆少却因底事，缺多毕竟何如。", 
      "嫦娥无语谩踌躇。", 
      "飞过画栏西去。"
    ], 
    "rhythmic": "西江月"
  }, 
  {
    "author": "刘过", 
    "paragraphs": [
      "别酒醺醺容易醉。", 
      "回过头来三十里。", 
      "马儿只管去如飞，牵一会。", 
      "坐一会。", 
      "断送杀人山共水。", 
      "是则青衫终可喜。", 
      "不道恩情拼得未。", 
      "雪迷村店酒旗斜，去也是。", 
      "住也是。", 
      "烦恼自家烦恼你。"
    ], 
    "rhythmic": "天仙子"
  }, 
  {
    "author": "刘过", 
    "paragraphs": [
      "彩笔恹恹慵赋咏。", 
      "斗草闲来寻小迳。", 
      "西园春事只供愁，当好景。", 
      "成孤另。", 
      "春又那知人欲病。", 
      "洗尽残妆临晚镜。", 
      "淡玉一团浆水莹。", 
      "强持檀板近芳樽，云遏定。", 
      "君须听。", 
      "低唱月来花弄影。"
    ], 
    "rhythmic": "天仙子"
  }, 
  {
    "author": "刘过", 
    "paragraphs": [
      "中兴诸将，谁是万人英。", 
      "身草莽，人虽死，气填膺。", 
      "尚如生。", 
      "年少起河朔，弓两石，剑三尺，定襄汉，开虢洛，洗洞庭。", 
      "北望帝京。", 
      "狡兔依然在，良犬先烹。", 
      "过旧时营垒，荆鄂有遗民。", 
      "忆故将军。", 
      "泪如倾。", 
      "说当年事，知恨苦，不奉诏，伪耶真。", 
      "臣有罪，陛下圣，可鉴临。", 
      "一片心。", 
      "万古分茅土，终不到，旧奸臣。", 
      "人世夜，白日照，忽开明。", 
      "衮佩冕圭百拜，九泉下、荣感君恩。", 
      "看年年三月，满地野花春。", 
      "卤簿迎神。"
    ], 
    "rhythmic": "六州歌头", 
    "tags": [
      "洞庭湖"
    ]
  }, 
  {
    "author": "刘过", 
    "paragraphs": [
      "镇长淮，一都会，古扬州。", 
      "升平日，珠帘十里春风、小红楼。", 
      "谁知艰难去，边尘暗，胡马扰，笙歌散，衣冠渡，使人愁。", 
      "屈指细思，血战成何事，万户封侯。", 
      "但琼花无恙，开落几经秋。", 
      "故垒荒丘。", 
      "似含羞。", 
      "怅望金陵宅，丹阳郡，山不断绸缪。", 
      "兴亡梦，荣枯泪，水东流。", 
      "甚时休。", 
      "野灶炊烟里，依然是，宿貔貅。", 
      "叹灯火，今萧索，尚淹留。", 
      "莫上醉翁亭，看蒙蒙雨、杨柳丝柔。", 
      "笑书生无用，富贵拙身谋。", 
      "骑鹤东游。"
    ], 
    "rhythmic": "六州歌头"
  }, 
  {
    "author": "刘过", 
    "paragraphs": [
      "天下稼轩，文章有弟，看来未迟。", 
      "正三齐盗起，两河民散，势倾似土，国泛如杯。", 
      "猛士云飞，狂胡灰灭，机会之来人共知。", 
      "何为者，望桂林西去，一骑星驰。", 
      "离筵不用多悲。", 
      "唤红袖佳人分藕丝。", 
      "种黄柑千户，梅花万里，等闲游戏，毕竟男儿。", 
      "入幕来南，筹边如北，翻覆手高来去棋。", 
      "公馀且，画玉簪珠履，倩米元晖。"
    ], 
    "rhythmic": "沁园春"
  }, 
  {
    "author": "刘过", 
    "paragraphs": [
      "问紫岩去後汉公卿，不知几貂蝉。", 
      "谁能借留侯箸，著祖生鞭。", 
      "依旧尘沙万里，河洛染腥膻。", 
      "谁识道山客，衣钵曾传。", 
      "共记玉堂对策，欲先明大义，次第筹边。", 
      "况重湖八桂，袖手已多年。", 
      "望中原驱驰去也，拥十州、牙纛正翩翩。", 
      "春风早，看东南王气，飞绕星躔。"
    ], 
    "rhythmic": "八声甘州"
  }, 
  {
    "author": "刘过", 
    "paragraphs": [
      "水殿风凉，赐环归、正是梦熊华旦。", 
      "叠雪罗轻，称云章题扇。", 
      "西清侍宴。", 
      "望黄伞、日华笼辇。", 
      "金券三王，玉堂四世，帝恩偏眷。", 
      "临安记、龙飞凤舞，信神明有後，竹梧阴满。", 
      "笑折花看，橐荷香红润。", 
      "功名岁晚。", 
      "带河与、砺山长远。", 
      "麟脯杯行，狨鞯坐稳，内家宣劝。"
    ], 
    "rhythmic": "四犯翦梅花"
  }, 
  {
    "author": "刘过", 
    "paragraphs": [
      "晚入纱窗静。", 
      "戏弄菱花镜。", 
      "翠袖轻匀，玉纤弹去，小妆红粉。", 
      "画行人、愁外两青山，兴尊前离恨。", 
      "宿酒醺难醒。", 
      "笑记香肩并。", 
      "暖借莲腮，碧云微透，晕眉斜印。", 
      "最多情、生怕外人猜，拭香津微。"
    ], 
    "rhythmic": "小桃红・连理枝"
  }, 
  {
    "author": "刘过", 
    "paragraphs": [
      "一琐窗儿明快。", 
      "料想那人不在。", 
      "熏笼脱下旧衣裳，件件香难赛。", 
      "匆匆去得忒煞。", 
      "这镜儿、也不曾盖。", 
      "千朝百日不曾来，没这些儿个采。"
    ], 
    "rhythmic": "竹香子"
  }, 
  {
    "author": "刘过", 
    "paragraphs": [
      "窄轻衫，联宝辔，花里控金勒。", 
      "有底风光，都在画阑侧。", 
      "日迟春暖融融，杏红深处，为花醉，一鞭春色。", 
      "对娇质。", 
      "为我歌捧瑶觞，欢歌动阡陌。", 
      "□似多情，飞上鬓云碧。", 
      "晚来约住青骢，蹋花归去，乱红碎、一庭风月。"
    ], 
    "rhythmic": "祝英台近"
  }, 
  {
    "author": "刘过", 
    "paragraphs": [
      "半雨半晴模样，乍寒乍热天时。", 
      "榴花香逐湿风飞。", 
      "绿云翻翠浪，水急转前溪。", 
      "谁识清凉意思，珊瑚枕冷先知。", 
      "秋光预若借些儿。", 
      "剩催金粟闹，素魄好扬辉。"
    ], 
    "rhythmic": "临江仙"
  }, 
  {
    "author": "刘过", 
    "paragraphs": [
      "楼外云山千万重。", 
      "画眉人隔小帘栊。", 
      "风垂舞柳春犹浅，雪点酥胸暖未融。", 
      "携手处，又相逢。", 
      "夜阑心事与郎同。", 
      "一杯自劝羔儿酒，十幅销金暖帐笼。"
    ], 
    "rhythmic": "鹧鸪天"
  }, 
  {
    "author": "刘过", 
    "paragraphs": [
      "憎憎地。", 
      "一捻儿年纪。", 
      "待道瘦来肥不是。", 
      "宜著淡黄衫子。", 
      "唇边一点樱多。", 
      "见人频敛双蛾。", 
      "我自金陵怀古，唱时休唱西河。"
    ], 
    "rhythmic": "清平乐"
  }, 
  {
    "author": "刘过", 
    "paragraphs": [
      "堂上谋臣尊俎，边头将士干戈。", 
      "天时地利与人和。", 
      "燕可伐欤曰可。", 
      "今日楼台鼎鼐，明年带砺山河。", 
      "大家齐唱大风歌。", 
      "不日四方来贺。"
    ], 
    "rhythmic": "西江月"
  }, 
  {
    "author": "刘过", 
    "paragraphs": [
      "行道桥南无酒卖，老天犹困英雄。"
    ], 
    "rhythmic": "临江仙"
  }, 
  {
    "author": "刘过", 
    "paragraphs": [
      "解缆蓼花湾。", 
      "好风吹去帆。", 
      "二十年、重过新滩。", 
      "洛浦凌波人去後，空梦绕、翠屏间。", 
      "飞雾湿征衫。", 
      "苍苍烟树寒。", 
      "望星河、低处长安。", 
      "绮陌红楼应笑我，为梅事、过江南。"
    ], 
    "rhythmic": "糖多令・唐多令"
  }, 
  {
    "author": "刘过", 
    "paragraphs": [
      "水浴芙蓉净。", 
      "护浓香、迟开半敛，靓妆临镜。", 
      "长忆耶溪薰风里，年少红颜照映。", 
      "夜露冷、酒随香醒。", 
      "回首当时同舟侣，为相思、怕折琼瑶柄。", 
      "千万缕，意难罄。", 
      "玻璃三万六千顷。", 
      "洗精神、尘埃尽绝，然端整。", 
      "浪蕊年来都慵问，爱此浓情淡性。", 
      "待移种、灵根玉井。", 
      "太一真人今何在，取高花、十丈供烟艇。", 
      "来伴我，泛清影。"
    ], 
    "rhythmic": "贺新郎"
  }, 
  {
    "author": "刘过", 
    "paragraphs": [
      "新来塞北。", 
      "传到真消息。", 
      "赤地居民无一粒。", 
      "更五单于争立。", 
      "维师尚父鹰扬。", 
      "熊罴百万堂堂。", 
      "看取黄金假钺，归来异姓真王。"
    ], 
    "rhythmic": "清平乐"
  }, 
  {
    "author": "刘过", 
    "paragraphs": [
      "说襄阳、旧事重省。", 
      "记铜驼巷陌、醉还醒。", 
      "笑莺花别後，刘郎憔悴萍梗。", 
      "倦客天涯，还买个、西风轻艇。", 
      "便欲访、骑马山翁，问岘首、那时风景。", 
      "楚王城里，知几度经过，摩挲故宫柳瘿。", 
      "漫吊景。", 
      "冷烟衰草凄迷，伤心兴废，赖有阳春古郢。", 
      "乾坤谁望，陆百里路中原，空老尽英雄，肠断剑锋冷。"
    ], 
    "rhythmic": "西吴曲"
  }, 
  {
    "author": "蔡幼学", 
    "paragraphs": [
      "日日惜春残，春去更无明日。", 
      "拟把醉同春住，又醒来岑寂。", 
      "明年不怕不逢春，娇春怕无力。", 
      "待向灯前休睡，与留连今夕。"
    ], 
    "rhythmic": "好事近"
  }, 
  {
    "author": "卢炳", 
    "paragraphs": [
      "残雪犹馀远岭。", 
      "晚烟半隐寒林。", 
      "溶溶春涨绿波深。", 
      "时有渔人钓艇。", 
      "倚岸野梅坠粉。", 
      "蘸溪宫柳摇金。", 
      "凭栏凝伫酒初醒。", 
      "料得谁知此景。"
    ], 
    "rhythmic": "西江月"
  }, 
  {
    "author": "卢炳", 
    "paragraphs": [
      "晚天清楚，扫太虚纤翳，凉生江曲。", 
      "四顾青冥天地阔，惟有残霞孤骛。", 
      "山气凝蓝，汀烟引素，竦竦浮群木。", 
      "白苹风定，波澄万顷寒玉。", 
      "时有一叶渔舟，收纶垂钓，来往何幽独。", 
      "短发萧萧襟袖冷，便觉都无袢褥。", 
      "曳杖归来，夜深人悄，月照鳞鳞屋。", 
      "藤床一枕，迥然清梦无俗。"
    ], 
    "rhythmic": "念奴娇"
  }, 
  {
    "author": "卢炳", 
    "paragraphs": [
      "馀霞散绮，明河翻雪。", 
      "隐隐鹊桥初结。", 
      "牛郎织女两逢迎，□胜却、人间欢悦。", 
      "一宵相会，经年离别。", 
      "此语真成浪说。", 
      "细思怎得似嫦娥，解独宿、广寒宫阙。"
    ], 
    "rhythmic": "鹊桥仙"
  }, 
  {
    "author": "卢炳", 
    "paragraphs": [
      "兰蕙心情，海棠韵度，杨柳腰肢。", 
      "步稳金莲，手纤春笋，肤似凝脂。", 
      "歌生舞态都宜。", 
      "拚著个、坚心共伊。", 
      "无奈相思，带围宽尽，说与教知。"
    ], 
    "rhythmic": "柳梢青"
  }, 
  {
    "author": "卢炳", 
    "paragraphs": [
      "雅淡精神，铅黄未洗，犹带残妆。", 
      "春艳一枝，鹅儿颜色，染就纤裳。", 
      "月移影转南窗。", 
      "特地送、些儿暗香。", 
      "宿酒初醒，这般滋味，梦断池塘。"
    ], 
    "rhythmic": "柳梢青"
  }, 
  {
    "author": "卢炳", 
    "paragraphs": [
      "春寂寂。", 
      "节物又催寒食。", 
      "楼上卷帘双燕入。", 
      "断魂愁似织。", 
      "门外雨馀风急。", 
      "满地落英红湿。", 
      "好梦惊回无处觅。", 
      "天涯芳草碧。"
    ], 
    "rhythmic": "谒金门"
  }, 
  {
    "author": "卢炳", 
    "paragraphs": [
      "春事寂。", 
      "苦笋鲥鱼初食。", 
      "风卷绣帘飞絮入。", 
      "柳丝萦似织。", 
      "迅速韶光去急。", 
      "过雨绿阴尤湿。", 
      "回首旧游何处觅。", 
      "远山空伫碧。"
    ], 
    "rhythmic": "谒金门"
  }, 
  {
    "author": "卢炳", 
    "paragraphs": [
      "门巷寂。", 
      "梅豆微酸怯食。", 
      "别恨萦心愁易入。", 
      "寸肠如网织。", 
      "去橹咿哑声急。", 
      "泪滴春衫轻湿。", 
      "尺素待凭鱼雁觅。", 
      "远烟凝处碧。"
    ], 
    "rhythmic": "谒金门"
  }, 
  {
    "author": "卢炳", 
    "paragraphs": [
      "水阁无尘午昼长。", 
      "薰风十里藕花香。", 
      "一番疏雨酿微凉。", 
      "旋点新茶消睡思，不将醽醁恼诗肠。", 
      "阑干倚遍挹湖光。"
    ], 
    "rhythmic": "浣溪沙"
  }, 
  {
    "author": "卢炳", 
    "paragraphs": [
      "绿遍芳郊木。", 
      "早红褪香乾，堪叹韶华瞬目。", 
      "薄幸东皇缘底事，得恁匆匆去速。", 
      "正永日、初长晴淑。", 
      "尤忆夜来成梦处，记分明、浑似瑶台宿。", 
      "人语静，燕双逐。", 
      "纱窗一炷沈烟馥。", 
      "拚淋浪剧饮，高枕春酲草屋。", 
      "无计留春添怅望，空写新词叠幅。", 
      "算负却、照妆画烛。", 
      "欲说萦心些个事，恐教人、蹙损眉峰绿。", 
      "慵倚遍，画阑曲。"
    ], 
    "rhythmic": "贺新郎"
  }, 
  {
    "author": "卢炳", 
    "paragraphs": [
      "梦回小枕敧寒玉。", 
      "博山香暖沈烟续。", 
      "帷薄怯轻纱。", 
      "风牵幌带斜。", 
      "夜窗云影细。", 
      "月送花阴至。", 
      "身世在陶唐。", 
      "闲愁不挂肠。"
    ], 
    "rhythmic": "菩萨蛮"
  }, 
  {
    "author": "卢炳", 
    "paragraphs": [
      "庭院欲昏黄，秋思恼人情乱。", 
      "宝瑟试弹新曲，更与谁同伴。", 
      "阳台魂梦杳无踪，奴住巫山畔。", 
      "不似楚襄云雨，俏输他一半。"
    ], 
    "rhythmic": "好事近"
  }, 
  {
    "author": "卢炳", 
    "paragraphs": [
      "传消寄息。", 
      "咫尺远如千里隔。", 
      "欲见无由。", 
      "惹起新愁与旧愁。", 
      "情怀如醉。", 
      "枕连宵终不寐。", 
      "无奈相思。", 
      "此恨凭谁说与伊。"
    ], 
    "rhythmic": "减字木兰花"
  }, 
  {
    "author": "卢炳", 
    "paragraphs": [
      "轻红桃杏斗娇妍。", 
      "晓来葱茜祥烟。", 
      "霓旌绛节下云天。", 
      "行地神仙。", 
      "盛事频封锦诰，歌声齐劝金莲。", 
      "教从沧海变桑田。", 
      "富贵长年。"
    ], 
    "rhythmic": "画堂春"
  }, 
  {
    "author": "卢炳", 
    "paragraphs": [
      "弱水蓬莱真胜地，祥烟闪烁霓旌。", 
      "瑶池欢会下云軿。", 
      "康宁新喜事，淑善旧家声。", 
      "戏采捧觞真乐事，蟠桃献寿千春。", 
      "从今更愿子孙荣。", 
      "加恩封锦诰，学道诵黄庭。"
    ], 
    "rhythmic": "临江仙"
  }, 
  {
    "author": "卢炳", 
    "paragraphs": [
      "秋色人家，夕阳洲渚。", 
      "西风催过黄华渡。", 
      "江烟引素忽飞来，水禽破暝双双去。", 
      "奔走红尘，栖迟羁旅。", 
      "断肠犹忆江南句。", 
      "白云低处雁回峰，明朝便踏潇湘路。"
    ], 
    "rhythmic": "踏莎行"
  }, 
  {
    "author": "卢炳", 
    "paragraphs": [
      "镂冰翦玉工夫费。", 
      "做六出、飞花乱坠，舞风情态谁相似。", 
      "算只有、江梅可比。", 
      "极目处、瑶万里。", 
      "海天阔、清寒似水。", 
      "从教高卷珠帘起。", 
      "看三白、年丰瑞气。"
    ], 
    "rhythmic": "杏花天"
  }, 
  {
    "author": "卢炳", 
    "paragraphs": [
      "华亭新伟观，胜地得高雄。", 
      "凭栏徙倚要眇，万里景无穷。", 
      "好是江流萦绕，那更云天舒阔，叠嶂倚晴空。", 
      "眼界无尽藏，怀抱有清风。", 
      "主人贤，开绮席，泛金锺。", 
      "放怀一笑，许我满酌醉颜红。", 
      "祗恐玺书即下，促起飞凫东去，行作黑头公。", 
      "还记今朝客，曾待一杯同。"
    ], 
    "rhythmic": "水调歌头"
  }, 
  {
    "author": "卢炳", 
    "paragraphs": [
      "初过清明春昼长。", 
      "紫红香雾蔼华堂。", 
      "朱颜阿母逢生旦，采戏儿孙捧寿觞。", 
      "齐祝颂，喜平康。", 
      "天教两鬓正苍苍。", 
      "壶中日月应长久，笑看蟠桃几度芳。"
    ], 
    "rhythmic": "鹧鸪天"
  }, 
  {
    "author": "卢炳", 
    "paragraphs": [
      "石榴裙束纤腰袅。", 
      "金莲稳衬弓靴小。", 
      "娇呆□羞人。", 
      "伞低遮半身。", 
      "恩情如纸薄。", 
      "方信当初错。", 
      "邂逅苦匆匆。", 
      "还疑是梦中。"
    ], 
    "rhythmic": "菩萨蛮"
  }, 
  {
    "author": "卢炳", 
    "paragraphs": [
      "雅淡容仪，温柔情性。", 
      "偏伊赋得多风韵。", 
      "明眸剪水玉为肌，凤鞋弓小金莲衬。", 
      "相见虽频，欢娱无定。", 
      "蛮笺写了凭谁问。", 
      "坚心好事有成时，须教人道都相称。"
    ], 
    "rhythmic": "踏莎行"
  }, 
  {
    "author": "卢炳", 
    "paragraphs": [
      "池管闲凝目。", 
      "有玉人、向晚妖娆，洗妆梳束。", 
      "雅淡容仪妃子样，羞使胭脂点触。", 
      "莹冰雪、精神难掬。", 
      "好是月明微露下，似晚凉、初向清泉浴。", 
      "好对我，笑羞缩。", 
      "好风拂面浑无俗。", 
      "更撩人清兴，异香芬馥。", 
      "惹起新愁无著处，细与端相未足。", 
      "俏不忍、游蝶飞扑。", 
      "可惜伊家娇媚态，问天公、底事教幽独。", 
      "待拉向，锦屏曲。"
    ], 
    "rhythmic": "贺新郎"
  }, 
  {
    "author": "卢炳", 
    "paragraphs": [
      "风驭过姑射，云挹浮丘。", 
      "丁宁月姊，为我澄霁一天秋。", 
      "尽展冰奁玉鉴，要看瑶台银阙，万里冷浮光。", 
      "分与世间景，好在水边楼。", 
      "想霓裳，呈妙舞，起清讴。", 
      "蓝桥何处，试寻玉杵恣追游。", 
      "拟待铅霜捣就，缓引琼浆沈醉，谁信是良筹。", 
      "长啸跨鲸背，不必愿封留。"
    ], 
    "rhythmic": "水调歌头"
  }, 
  {
    "author": "卢炳", 
    "paragraphs": [
      "红荻黄芦秋已老，妆点楚江头。", 
      "更有吴姬拨小桡。", 
      "来往自妖娆。", 
      "款款舣舟临别岸，短缆系花梢。", 
      "料得前身是莫愁。", 
      "依旧有风流。"
    ], 
    "rhythmic": "武陵春"
  }, 
  {
    "author": "卢炳", 
    "paragraphs": [
      "晓来天气十分凉。", 
      "时候近重阳。", 
      "村落人家潇洒，篱菊有芬芳。", 
      "年来渐觉，诗肠愈窄，酒量偏狂。", 
      "好景不须放过，何妨一醉千觞。"
    ], 
    "rhythmic": "朝中措"
  }, 
  {
    "author": "卢炳", 
    "paragraphs": [
      "一见情怀便雅投。", 
      "尊前成密约，意绸缪。", 
      "已成行计理归舟。", 
      "空相忆，无计为伊留。", 
      "执别话离愁。", 
      "萦萦滋味恶，在心头。", 
      "而今无奈阻欢游。", 
      "些子事，此恨两幽幽。"
    ], 
    "rhythmic": "小重山"
  }, 
  {
    "author": "卢炳", 
    "paragraphs": [
      "绿云慢绾新梳束。", 
      "这标致、诸馀不俗。", 
      "邂逅相逢，情怀雅合，全似深熟。", 
      "耳边笑语论心曲。", 
      "把不定、红生脸肉。", 
      "若得同欢，共伊携老，心事忒足。"
    ], 
    "rhythmic": "玉团儿"
  }, 
  {
    "author": "卢炳", 
    "paragraphs": [
      "正春回紫陌，瑞霭飞浮，暖风轻扇。", 
      "皓月初圆，觉严城寒浅。", 
      "采结鳌山，纱笼银烛，与□花争艳。", 
      "午夜融和，红莲万顷，一齐开遍。", 
      "讼简民熙，史君行乐，簇拥朱轮，旌旗辉暖。", 
      "鼎沸笙歌，遏行云不散。", 
      "咫尺泥封，促朝天陛，侍玉皇香案。", 
      "来岁元宵，龙灯影里，金杯宜劝。"
    ], 
    "rhythmic": "醉蓬莱"
  }, 
  {
    "author": "卢炳", 
    "paragraphs": [
      "灯火楼台万斛莲。", 
      "千门喜笑，素月婵娟。", 
      "几多急莞与繁弦。", 
      "巷陌骈阗。", 
      "毕献芳筵。", 
      "乐与民偕五马贤。", 
      "绮罗丛里，一簇神仙。", 
      "传柑雅宴约明年。", 
      "尽夕留连。", 
      "满泛金船。"
    ], 
    "rhythmic": "一剪梅・一翦梅"
  }, 
  {
    "author": "卢炳", 
    "paragraphs": [
      "碧眼真仙，算元住、蓬莱宫里。", 
      "记当日、等闲跨鹤，人间游戏。", 
      "要把忠勋扶帝业，更将姓字联宗系。", 
      "拥朱轮、特地为民来，诗书帅。", 
      "千里地，都和气。", 
      "十万户，生欢喜。", 
      "祝黄堂眉寿，歌谣鼎沸。", 
      "莫惜春醅供燕豆，便承芝检朝天陛。", 
      "看云屏、隔坐并貂蝉，双清贵。"
    ], 
    "rhythmic": "满江红"
  }, 
  {
    "author": "卢炳", 
    "paragraphs": [
      "再拜识英度，喜气觉飞浮。", 
      "神清骨秀，元是蓬莱谪仙流。", 
      "盍去冲摩霄汉，刚向平分风月，半刺岭南州。", 
      "素蕴未施展，阔步尚淹留。", 
      "从此去，朝帝阙，侍宸旒。", 
      "论思献替，要须直与古人侔。", 
      "好是羽仪朝著，勒就鼎彝勋业，却伴赤松游。", 
      "曳杖太湖曲，笑傲八千秋。"
    ], 
    "rhythmic": "水调歌头", 
    "tags": [
      "太湖"
    ]
  }, 
  {
    "author": "卢炳", 
    "paragraphs": [
      "玻璃翦叶。", 
      "点缀黄金屑。", 
      "雅淡幽姿风味别。", 
      "翠影婆娑弄月。", 
      "秋光占断江南。", 
      "清香鼻观先参。", 
      "一朵折来和露，乌云髻畔斜簪。"
    ], 
    "rhythmic": "清平乐"
  }, 
  {
    "author": "卢炳", 
    "paragraphs": [
      "凿开方沼，问何人种玉、工夫奇绝。", 
      "幻出瀛州有□□，十万水仙罗列。", 
      "风曳琚，露零珠，天上人装结。", 
      "君看炎夏，堕来何处冰雪。", 
      "我来对此凉生，红尘飞尽，却笑凌波袜。", 
      "最爱幽姿能雅淡，自蓄芳馨孤洁。", 
      "挹取天浆，唤将空籁，齐作清歌发。", 
      "不知尘世，晃然身在瑶阙。"
    ], 
    "rhythmic": "念奴娇"
  }, 
  {
    "author": "卢炳", 
    "paragraphs": [
      "碧池如染，把玻璃就，纤埃都绝。", 
      "西国夫人空里坠，圆盖亭亭排列。", 
      "莹质无暇，尘心不染，远社堪重结。", 
      "当时盛事，虎溪茗碗翻雪。", 
      "千载此意谁论，人争买笑，醉眼看罗袜。", 
      "坐上如今皆我辈，素蕴从来蠲洁。", 
      "击节临风，停杯对月。", 
      "浩气俱英发。", 
      "两翁仙举，玉堂正在金阙。"
    ], 
    "rhythmic": "念奴娇"
  }, 
  {
    "author": "卢炳", 
    "paragraphs": [
      "好风明月，共芙蕖、占作人间三绝。", 
      "试问千花还□□，敢与英姿同列。", 
      "一曲千锺，凌云长啸，舒放愁肠结。", 
      "人生易老，莫教双鬓添雪。", 
      "回首蝇利蜗名，微官多误，自笑尘生袜。", 
      "争似玉人真妩媚，表里冰壶明洁。", 
      "露下寒生，参横斗转，又听胡笳发。", 
      "夜阑人静，一声清透云阙。"
    ], 
    "rhythmic": "念奴娇"
  }, 
  {
    "author": "卢炳", 
    "paragraphs": [
      "客里惊嗟又岁除。", 
      "萧萧寒雨滴茅庐。", 
      "山深溪转泉声碎，夜永风摇烛影孤。", 
      "冷甚只多烧木叶，诗成无处写桃符。", 
      "强酬节物聊清酌，今岁屠苏自取疏。"
    ], 
    "rhythmic": "瑞鹧鸪"
  }, 
  {
    "author": "卢炳", 
    "paragraphs": [
      "常忆江南春欲到，消息付南枝。", 
      "疏影横斜照水时。", 
      "月淡暗香迟。", 
      "可惜江头千树玉，雨暗更风欺。", 
      "传语东君管领伊。", 
      "憔悴有谁知。"
    ], 
    "rhythmic": "武陵春"
  }, 
  {
    "author": "卢炳", 
    "paragraphs": [
      "秋月明眸两鬓浓。", 
      "衫儿贴体绉轻红。", 
      "清声宛转歌金缕，纤手殷勤捧玉锺。", 
      "娇娅姹，语惺松。", 
      "酒香沸沸透羞容。", 
      "刘郎莫恨相逢晚，且喜桃源路已通。"
    ], 
    "rhythmic": "鹧鸪天"
  }, 
  {
    "author": "卢炳", 
    "paragraphs": [
      "淡妆西子，怎比西湖好。", 
      "南北两长堤，有罨画、楼台多少。", 
      "翠光千顷，一片净琉璃，泛兰舟，摇画桨，尽日金尊倒。", 
      "名园精舍，总被游人到。", 
      "年少与佳人，共携手、嬉游歌笑。", 
      "夕阳西下，沈醉尽归来，鞭宝马，闹竿随，簇著花藤轿。"
    ], 
    "rhythmic": "蓦山溪", 
    "tags": [
      "西湖"
    ]
  }, 
  {
    "author": "卢炳", 
    "paragraphs": [
      "韶华七换，阻庆生申旦。", 
      "今日向高堂，载卮酒、为君满劝。", 
      "绣帘低挂，瑞霭□香浓，倩双娥，敲象板，缓缓歌珠贯。", 
      "芝兰挺秀，俱是皇家彦。", 
      "只这一般奇，见方寸、平生积善。", 
      "几多厚德，天锡与遐龄，鬓长青，颜不老，日日开华宴。"
    ], 
    "rhythmic": "蓦山溪"
  }, 
  {
    "author": "卢炳", 
    "paragraphs": [
      "莎衫筠笠。", 
      "正是村村农务急。", 
      "绿水千畦。", 
      "惭愧秧针出得齐。", 
      "风斜雨细。", 
      "麦欲黄时寒又至。", 
      "妇耕夫。", 
      "画作今年稔岁图。"
    ], 
    "rhythmic": "减字木兰花"
  }, 
  {
    "author": "卢炳", 
    "paragraphs": [
      "积雨连朝，添新涨、一篙春碧。", 
      "寒犹在、东风料峭，柳丝无力。", 
      "系惹画船都不住，从教兰棹双飞急。", 
      "泛大江、东去欲何之，瓜期迫。", 
      "龙锺裔，神仙伯。", 
      "金闺彦，文章客。", 
      "算河阳花县，恁生留得。", 
      "制锦才高书善最，鸣琴化洽人欢怿。", 
      "想未容、坐暖诏归来，君王侧。"
    ], 
    "rhythmic": "满江红"
  }, 
  {
    "author": "卢炳", 
    "paragraphs": [
      "猎猎霜风，晓雾。", 
      "归来喜踏江南路。", 
      "千林翠幄半红黄，试看青女工夫做。", 
      "茅舍疏篱，竹边低户。", 
      "谁家酒滴真珠露。", 
      "旋酤一盏破清寒，趁晴同过黄花渡。"
    ], 
    "rhythmic": "踏莎行"
  }, 
  {
    "author": "卢炳", 
    "paragraphs": [
      "满架冰蕤开遍了。", 
      "试问花神，留得春多少。", 
      "清胜荀香娇韵好。", 
      "谢庭风月应难到。", 
      "酒酿新醅名不老。", 
      "醉倒花前，真个无烦恼。", 
      "满座清欢供一笑。", 
      "春酲拼却明窗晓。"
    ], 
    "rhythmic": "蝶恋花"
  }, 
  {
    "author": "卢炳", 
    "paragraphs": [
      "过眼溪山，向来都是经行处。", 
      "骖鸾人去。", 
      "冷落吹箫侣。", 
      "小立江亭，愁对蒹葭浦。", 
      "无情绪。", 
      "酒杯慵举。", 
      "闲看江枫舞。"
    ], 
    "rhythmic": "点绛唇"
  }, 
  {
    "author": "卢炳", 
    "paragraphs": [
      "无端风雨送清秋。", 
      "天气冷飕飕。", 
      "行人先自离索，直是不禁愁。", 
      "思往事，忆前游。", 
      "泪难收。", 
      "重阳近也，黄花依旧，谁伴清瓯。"
    ], 
    "rhythmic": "诉衷情"
  }, 
  {
    "author": "卢炳", 
    "paragraphs": [
      "快风收雨，正江城初霁，物华如许。", 
      "丽日融和春思好，是处莺啼燕语。", 
      "嫩绿成阴，落红堆绣，只恐春将暮。", 
      "园林清昼，看看又见飞絮。", 
      "太守无限风流，铃斋多暇，载酒郊原路。", 
      "几队旌旗光闪烁，鼓吹更翻新谱。", 
      "曲水流觞，兰亭修禊，俯仰成今古。", 
      "为君一醉，归时楼上初鼓。"
    ], 
    "rhythmic": "念奴娇"
  }, 
  {
    "author": "卢炳", 
    "paragraphs": [
      "雨洗千红又春晚。", 
      "留牡丹、倚阑初绽。", 
      "娇娅姹、偏赋精神君看。", 
      "算费尽、工夫点染。", 
      "带露天香最清远。", 
      "太真妃、院妆体段。", 
      "拼对花、满把流霞频劝。", 
      "怕逐东风零乱。"
    ], 
    "rhythmic": "冉冉云"
  }, 
  {
    "author": "卢炳", 
    "paragraphs": [
      "冰姿雪艳。", 
      "天赋精神偏冷淡。", 
      "惟有清香。", 
      "何逊扬州暗断肠。", 
      "孤芳好处。", 
      "消得骚人题妙句。", 
      "皴皵寒枝。", 
      "未必生绡画得宜。"
    ], 
    "rhythmic": "减字木兰花"
  }, 
  {
    "author": "卢炳", 
    "paragraphs": [
      "阁雨浮云寒尚轻。", 
      "商量雪意未全成。", 
      "莫嫌竹外萧然处，忽有幽香透鼻清。", 
      "诗兴逸，酒魂醒。", 
      "主人留客更多情。", 
      "不辞满引成痴客，且把梅花醉一觥。"
    ], 
    "rhythmic": "鹧鸪天"
  }, 
  {
    "author": "卢炳", 
    "paragraphs": [
      "晚晴一碧天如水，风约尘埃都扫。", 
      "素娥睡起，玉轮稳驾，初离海表。", 
      "碾破秋云，涌成银阙，光欺南斗。", 
      "想广寒宫里，风流女伴，应都把、仙歌奏。", 
      "夜永风生悄悄。", 
      "耀冰雪、寒侵重峤。", 
      "今宵休道，从来此夕，阴多晴少。", 
      "坐久更深，露冷襟袖，不禁清晓。", 
      "更天风吹下，桂香拂袂，想蟠根老。"
    ], 
    "rhythmic": "水龙吟"
  }, 
  {
    "author": "卢炳", 
    "paragraphs": [
      "笑菊欺梅。", 
      "嫌蜂却蝶，压尽寒荄。", 
      "月下精神，醉时风韵，红透香腮。", 
      "天工造化难猜。", 
      "甚怪我、愁眉未开。", 
      "故遣名花，凌霜带露，先送春来。"
    ], 
    "rhythmic": "柳梢青"
  }, 
  {
    "author": "卢炳", 
    "paragraphs": [
      "绣罗褑子间金丝。", 
      "打扮好容仪。", 
      "晓雪明肌，秋波入鬓，鞋小步行迟。", 
      "冠儿时样都相称，花插楝双枝。", 
      "倩俏精神，风流情态，惟有粉郎知。"
    ], 
    "rhythmic": "少年游"
  }, 
  {
    "author": "卢炳", 
    "paragraphs": [
      "向暖南枝，最是他潇洒，先带春回。", 
      "因何事、向岁晚，搀占花魁。", 
      "天公著意，安排巧、特地教开。", 
      "知道是，仙翁诞节，琼英要泛金杯。", 
      "人学寿阳妆面，正梁州初按，羯鼓声催。", 
      "年年此花开後，宴启蓬莱。", 
      "朱颜不老，算难教、绿野徘徊。", 
      "消息好，行看父子，和羹鼎鼐盐梅。"
    ], 
    "rhythmic": "汉宫春"
  }, 
  {
    "author": "卢炳", 
    "paragraphs": [
      "庆佳辰。", 
      "熊罴协梦生申。", 
      "记当年、曾游月殿，笑谈高跃龙津。", 
      "德弥高、源流孔孟，才迥出、黼黻卿云。", 
      "亟步华涂，蜚英腾茂，姓名端的简枫宸。", 
      "最好是、雍容兰省，直道事吾君。", 
      "还知否，承明倦直，来抚斯民。", 
      "算人生、五马最贵，朱幡画戟行春。", 
      "讼庭清、祥风和畅，铃斋静、佳气氤氲。", 
      "寿宴香浓，梅繁柳嫩，年年今日劝芳尊。", 
      "须信道、朱颜不老，眉寿等松椿。", 
      "从兹去，衮衣特立，廊庙经纶。"
    ], 
    "rhythmic": "多丽"
  }, 
  {
    "author": "卢炳", 
    "paragraphs": [
      "媚景良时，无非是、三春富贵。", 
      "花共柳、著工夫染，嫩红轻翠。", 
      "日丽风和薰协气。", 
      "莺吟燕舞皆欢意。", 
      "况生辰、恰恰值清明，笙歌沸。", 
      "分天派，真龙裔。", 
      "到月殿，攀仙桂。", 
      "看眉间黄色，诏书将至。", 
      "莫向蓝田分佐理。", 
      "便趋紫禁参朝对。", 
      "问玉皇、仙籍注长生，三千岁。"
    ], 
    "rhythmic": "满江红"
  }, 
  {
    "author": "卢炳", 
    "paragraphs": [
      "罗幕护寒遮晓雾。", 
      "爱日烘晴，又是年华暮。", 
      "潇洒江梅争欲吐。", 
      "暗香漏泄春来处。", 
      "何日寻芳溪畔路。", 
      "挈榼携筇，写景论心素。", 
      "千里相逢真会遇。", 
      "羡君解道江南句。"
    ], 
    "rhythmic": "蝶恋花"
  }, 
  {
    "author": "卢炳", 
    "paragraphs": [
      "富贵本何物，底用苦趋奔。", 
      "都为造物娱弄，人事覆来翻。", 
      "须索高抬目力，觑破祗同儿戏，不必更重论。", 
      "但愿吾长健，赢得日加飨。", 
      "衣轻裘，乘驷马，驾高轩。", 
      "算来荣耀，终输渔叟钓江村。", 
      "休叹谋身太拙，未必折腰便是，炙手几曾温。", 
      "清议不可辱，千古要长存。"
    ], 
    "rhythmic": "水调歌头"
  }, 
  {
    "author": "卢炳", 
    "paragraphs": [
      "罨画池亭，对十万、盈盈粉面。", 
      "依翠盖、临风一曲，霓裳舞遍。", 
      "亭上人如蓬岛客，坐中别有飞琼伴。", 
      "占世间、风月最清凉，宜开宴。", 
      "当盛旦，歌喉啭。", 
      "齐祝寿，金尊劝。", 
      "算才华合侍，玉皇香案。", 
      "处事从来坚特操，立朝更要持公论。", 
      "使他时、台阁振风声，朝天眷。"
    ], 
    "rhythmic": "满江红"
  }, 
  {
    "author": "卢炳", 
    "paragraphs": [
      "柴扉人寂草生畦。", 
      "藤蔓乱萦篱。", 
      "秋净楚天如水，云叶度墙低。", 
      "同把盏，且伸眉。", 
      "对残晖。", 
      "红茱笑拈，黄菊斜簪，恋饮忘归。"
    ], 
    "rhythmic": "诉衷情"
  }, 
  {
    "author": "卢炳", 
    "paragraphs": [
      "常记京华昔浪游。", 
      "青罗买笑万金酬。", 
      "醉中曾此当貂裘。", 
      "自恨山翁今老矣，惜花心性谩风流。", 
      "清樽独酌更何愁。"
    ], 
    "rhythmic": "浣溪沙"
  }, 
  {
    "author": "卢炳", 
    "paragraphs": [
      "方池小小。", 
      "风摺玻璃皱。", 
      "数朵荷花开更好。", 
      "把住薰风一笑。", 
      "芳容淡注胭脂。", 
      "亭亭翠叶相依。", 
      "只欠一双鸂鶒，便如画底屏帷。"
    ], 
    "rhythmic": "清平乐"
  }, 
  {
    "author": "卢炳", 
    "paragraphs": [
      "而今怕听相思曲。", 
      "多情蹙损眉峰绿。", 
      "惜别上扁舟。", 
      "望穷江际楼。", 
      "蛮笺封了发。", 
      "为忆人如雪。", 
      "离恨写教看。", 
      "休令盟约寒。"
    ], 
    "rhythmic": "菩萨蛮"
  }, 
  {
    "author": "姜夔", 
    "paragraphs": [
      "人绕湘皋月坠时。", 
      "斜横花树小，浸愁漪。", 
      "一春幽事有谁知。", 
      "东风冷、香远茜裙归。", 
      "鸥去昔游非。", 
      "遥怜花可可，梦依依。", 
      "九疑云杳断魂啼。", 
      "相思血，都沁绿筠枝。"
    ], 
    "rhythmic": "小重山令・小重山"
  }, 
  {
    "author": "姜夔", 
    "paragraphs": [
      "人间离别易多时。", 
      "见梅枝。", 
      "忽相思。", 
      "几度小窗，幽梦手同携。", 
      "今夜梦中无觅处，漫徘徊。", 
      "寒侵被、尚未知。", 
      "湿红恨墨浅封题。", 
      "宝筝空、无雁飞。", 
      "俊游巷陌，算空有、古木斜晖。", 
      "旧约扁舟，心事已成非。", 
      "歌罢淮南春草赋，又萋萋。", 
      "漂零客、泪满衣。"
    ], 
    "rhythmic": "江梅引・江城梅花引"
  }, 
  {
    "author": "姜夔", 
    "paragraphs": [
      "与鸥为客。", 
      "绿野留吟屐。", 
      "雨行柳垂阴，是当日、仙翁手植。", 
      "一亭寂寞。", 
      "烟外带愁横，荷苒苒，展凉云，横卧虹千尺。", 
      "才因老尽，秀句君休觅。", 
      "万绿正迷人，更愁入、山阳夜笛。", 
      "百年心事，惟有玉阑知，吟未了，放船回，月下空相忆。"
    ], 
    "rhythmic": "蓦山溪"
  }, 
  {
    "author": "姜夔", 
    "paragraphs": [
      "十亩梅花作雪飞。", 
      "冷香下、携手多时。", 
      "两年不到断桥西。", 
      "长笛为予吹。", 
      "人妒垂杨绿，春风为、染作仙衣。", 
      "垂杨却又妒腰枝。", 
      "近前舞丝丝。"
    ], 
    "rhythmic": "莺声绕红楼"
  }, 
  {
    "author": "姜夔", 
    "paragraphs": [
      "好花不与殢香人。", 
      "浪粼粼。", 
      "又恐春风归去绿成阴。", 
      "玉钿何处寻。", 
      "木兰双桨梦中云。", 
      "小横陈。", 
      "漫向孤山山下觅盈盈。", 
      "翠禽啼一春。"
    ], 
    "rhythmic": "鬲溪梅令"
  }, 
  {
    "author": "姜夔", 
    "paragraphs": [
      "红云低压碧玻璃。", 
      "惺惚花上啼。", 
      "静看楼角拂长枝。", 
      "朝寒吹翠眉。", 
      "休涉笔，且裁诗。", 
      "年年风絮时。", 
      "绣衣夜半草符移。", 
      "月中双桨归。"
    ], 
    "rhythmic": "阮郎归"
  }, 
  {
    "author": "姜夔", 
    "paragraphs": [
      "旌阳宫殿昔徘徊。", 
      "一坛云叶垂。", 
      "与君闲看壁间题。", 
      "夜凉笙鹤期。", 
      "茅店酒，寿君时。", 
      "老枫临路歧。", 
      "年年强健得追随。", 
      "名山游遍归。"
    ], 
    "rhythmic": "阮郎归"
  }, 
  {
    "author": "姜夔", 
    "paragraphs": [
      "凉夜摘花钿，苒苒动摇云绿。", 
      "金络一团香露，正纱厨人独。", 
      "朝来碧缕放长穿，钗头挂层玉。", 
      "记得如今时候，正荔枝初熟。"
    ], 
    "rhythmic": "好事近"
  }, 
  {
    "author": "姜夔", 
    "paragraphs": [
      "燕雁无心，太湖西畔随云去。", 
      "数峰清苦。", 
      "商略黄昏雨。", 
      "第四桥边，拟共天随住。", 
      "今何许。", 
      "凭栏怀古。", 
      "残柳参差舞。"
    ], 
    "rhythmic": "点绛唇", 
    "tags": [
      "宋词三百首", 
      "太湖"
    ]
  }, 
  {
    "author": "姜夔", 
    "paragraphs": [
      "金谷人归，绿扬低扫吹笙道。", 
      "数声啼鸟。", 
      "也学相思调。", 
      "月落潮生，掇送刘郎老。", 
      "淮南好。", 
      "甚时重到。", 
      "陌上生春草。"
    ], 
    "rhythmic": "点绛唇"
  }, 
  {
    "author": "姜夔", 
    "paragraphs": [
      "西园曾为梅花醉。", 
      "叶翦春云细。", 
      "玉笙凉夜隔帘吹。", 
      "卧看花梢摇动、一枝枝。", 
      "娉娉袅袅教谁惜。", 
      "空压纱巾侧。", 
      "沈香亭北又青苔。", 
      "唯有当时蝴蝶、自飞来。"
    ], 
    "rhythmic": "虞美人"
  }, 
  {
    "author": "姜夔", 
    "paragraphs": [
      "摩挲紫盖峰头石。", 
      "上瞰苍崖立。", 
      "玉盘摇动半崖花。", 
      "花树扶蔬、一半白云遮。", 
      "盈盈相望无由摘。", 
      "惆怅归来屐。", 
      "而今仙迹杳难寻。", 
      "那日青楼、曾见似花人。"
    ], 
    "rhythmic": "虞美人"
  }, 
  {
    "author": "姜夔", 
    "paragraphs": [
      "冷红叶叶下塘秋。", 
      "长与行云共一舟。", 
      "零落江南不自由。", 
      "两绸缪。", 
      "料得吟鸾夜夜愁。"
    ], 
    "rhythmic": "忆王孙"
  }, 
  {
    "author": "姜夔", 
    "paragraphs": [
      "双螺未合，双蛾先敛，家在碧云西。", 
      "别母情怀，随郎滋味，桃叶渡江时。", 
      "扁舟载了，匆匆归去，今夜泊前溪。", 
      "杨柳津头，梨花墙外，心事两人知。"
    ], 
    "rhythmic": "少年游"
  }, 
  {
    "author": "姜夔", 
    "paragraphs": [
      "京洛风流绝代人。", 
      "因何风絮落溪津。", 
      "笼鞋浅出鸦头袜，知是凌波漂渺身。", 
      "红乍笑，绿长颦。", 
      "与谁同度可怜春。", 
      "鸳鸯独宿何曾惯，化作西楼一缕云。"
    ], 
    "rhythmic": "鹧鸪天"
  }, 
  {
    "author": "姜夔", 
    "paragraphs": [
      "曾共君侯历聘来。", 
      "去年今日踏莓苔。", 
      "旌扬宅里疏疏磬。", 
      "挂屩枫前草草杯。", 
      "呼煮酒，摘青梅。", 
      "今年官事莫徘徊。", 
      "移家径入蓝田县，急急船头打鼓催。"
    ], 
    "rhythmic": "鹧鸪天"
  }, 
  {
    "author": "姜夔", 
    "paragraphs": [
      "柏绿椒红事事新。", 
      "隔篱灯影贺年人。", 
      "三茅钟动西窗晓，诗鬓无端又一春。", 
      "慵对客，缓开门。", 
      "梅花闲伴老来身。", 
      "娇儿学作人间字，郁垒神荼写未真。"
    ], 
    "rhythmic": "鹧鸪天"
  }, 
  {
    "author": "姜夔", 
    "paragraphs": [
      "巷陌风光纵赏时。", 
      "笼纱未出马先嘶。", 
      "白头居士无呵殿，只有乘肩小女随。", 
      "花满市，月侵衣。", 
      "少年情事老来悲。", 
      "沙河塘上春寒浅，看了游人缓缓归。"
    ], 
    "rhythmic": "鹧鸪天"
  }, 
  {
    "author": "姜夔", 
    "paragraphs": [
      "忆昨天街预赏时。", 
      "柳悭梅小未教知。", 
      "而今正是欢游夕，却怕春寒自掩扉。", 
      "帘寂寂，月低低。", 
      "旧情惟有绛都词。", 
      "芙蓉影暗三更後，卧听邻娃笑语归。"
    ], 
    "rhythmic": "鹧鸪天"
  }, 
  {
    "author": "姜夔", 
    "paragraphs": [
      "肥水东流无尽期。", 
      "当初不合种相思。", 
      "梦中未比丹青见，暗里忽惊山鸟啼。", 
      "春未绿，鬓先丝。", 
      "人间别久不成悲。", 
      "谁教岁岁红莲夜，两处沈吟各自知。"
    ], 
    "rhythmic": "鹧鸪天", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "辇路珠帘两行垂。", 
      "千枝银烛舞僛僛。", 
      "东风历历红楼下，谁识三生杜牧之。", 
      "欢正好，夜何其。", 
      "明朝春过小桃枝。", 
      "鼓声渐远游人散，惆怅归来有月知。"
    ], 
    "rhythmic": "鹧鸪天"
  }, 
  {
    "author": "姜夔", 
    "paragraphs": [
      "略彴横溪人不度。", 
      "听流澌、佩环无数。", 
      "屋角垂枝，船头生影，算唯有、春知处。", 
      "回首江南天欲暮。", 
      "折寒香、倩谁传语。", 
      "玉笛无声，诗人有句，花休道、轻分付。"
    ], 
    "rhythmic": "夜行船"
  }, 
  {
    "author": "姜夔", 
    "paragraphs": [
      "绿丝低拂鸳鸯浦。", 
      "想桃叶、当时唤渡。", 
      "又将愁眼与春风，待去。", 
      "倚兰桡、更少驻。", 
      "金陵路。", 
      "莺吟燕舞。", 
      "算潮水、知人最苦。", 
      "满汀芳草不成归，日暮。", 
      "更移舟、向甚处。"
    ], 
    "rhythmic": "杏花天", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "又正是春归，细柳暗黄千缕。", 
      "暮鸦啼处。", 
      "梦逐金鞍去。", 
      "一点芳心休诉。", 
      "琵琶解语。"
    ], 
    "rhythmic": "醉吟商小品・小品"
  }, 
  {
    "author": "姜夔", 
    "paragraphs": [
      "疏疏雪片。", 
      "散入溪南苑。", 
      "春寒锁、旧家亭馆。", 
      "有玉梅几树，背立怨东风，高花未吐，暗香已远。", 
      "公来领略，梅花能劝。", 
      "花长好、愿公更健。", 
      "便揉春为酒，翦雪作新诗，拚一日、绕花千转。"
    ], 
    "rhythmic": "玉梅令"
  }, 
  {
    "author": "姜夔", 
    "paragraphs": [
      "燕燕轻盈，莺莺娇软。", 
      "分明又向华胥见。", 
      "夜长争得薄情知，春初早被相思染。", 
      "别後书辞，别时针线。", 
      "离魂暗逐郎行远。", 
      "淮南皓月冷千山，冥冥归去无人管。"
    ], 
    "rhythmic": "踏莎行", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "石榴一树浸溪红。", 
      "零落小桥东。", 
      "五日凄凉心事，山雨打船篷。", 
      "谙世味，楚人弓。", 
      "莫忡忡。", 
      "白头行客，不采苹花，孤负薰风。"
    ], 
    "rhythmic": "诉衷情"
  }, 
  {
    "author": "姜夔", 
    "paragraphs": [
      "著酒行行满袂风。", 
      "草枯霜鹘落晴空。", 
      "销魂都在夕阳中。", 
      "恨入四弦人欲老，梦寻千驿意难通。", 
      "当时何似莫匆匆。"
    ], 
    "rhythmic": "浣溪沙"
  }, 
  {
    "author": "姜夔", 
    "paragraphs": [
      "春点疏梅雨後枝。", 
      "翦灯心事峭寒时。", 
      "市桥携手步迟迟。", 
      "蜜炬来时人更好，玉笙吹彻夜何其。", 
      "东风落靥不成归。"
    ], 
    "rhythmic": "浣溪沙"
  }, 
  {
    "author": "姜夔", 
    "paragraphs": [
      "钗燕笼云晚不。", 
      "拟将裙带系郎船。", 
      "别离滋味又今年。", 
      "杨柳夜寒犹自舞，鸳鸯风急不成眠。", 
      "些儿闲事莫萦牵。"
    ], 
    "rhythmic": "浣溪沙"
  }, 
  {
    "author": "姜夔", 
    "paragraphs": [
      "雁怯重云不肯啼。", 
      "画船愁过石塘西。", 
      "打头风浪恶禁持。", 
      "春浦渐生迎棹绿，小梅应长亚门枝。", 
      "一年灯火要人归。"
    ], 
    "rhythmic": "浣溪沙"
  }, 
  {
    "author": "姜夔", 
    "paragraphs": [
      "花里春风未觉时。", 
      "美人呵蕊缀横枝。", 
      "隔帘飞过蜜蜂儿。", 
      "书寄岭头封不到，影浮杯面误人吹。", 
      "寂寥惟有夜寒知。"
    ], 
    "rhythmic": "浣溪沙"
  }, 
  {
    "author": "姜夔", 
    "paragraphs": [
      "翦翦寒花小更垂。", 
      "阿琼愁里弄妆迟。", 
      "东风烧烛夜深归。", 
      "落蕊半黏钗上燕，露黄斜映鬓边犀。", 
      "老夫无味已多时。"
    ], 
    "rhythmic": "浣溪沙"
  }, 
  {
    "author": "姜夔", 
    "paragraphs": [
      "亭皋正望极。", 
      "乱落江莲归未得。", 
      "多病却无气力。", 
      "况纨扇渐疏，罗衣初萦。", 
      "流光过隙。", 
      "叹杏梁、双燕如客。", 
      "人何在，一帘淡月，仿佛照颜色。", 
      "幽寂。", 
      "乱蛩吟壁。", 
      "动庾信、清愁似织。", 
      "沈思年少浪迹。", 
      "笛里关山，柳下坊陌。", 
      "坠红无信息。", 
      "漫暗水，涓涓溜碧。", 
      "漂零久，而今何意，醉卧酒垆侧。"
    ], 
    "rhythmic": "霓裳中序第一", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "双桨莼波，一蓑松雨，暮愁渐满空阔。", 
      "呼我盟鸥，翩翩欲下，背人还过木末。", 
      "那回归去，荡云雪、孤舟夜发。", 
      "伤心重见，依约眉山，黛痕低压。", 
      "采香径里春寒，老子婆娑，自歌谁答。", 
      "垂虹西望，飘然引去，此兴平生难遏。", 
      "酒醒波远，政凝想、明素袜。", 
      "如今安在，唯有阑干，伴人一霎。"
    ], 
    "rhythmic": "庆宫春・高阳台", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "庾郎先自吟愁赋。", 
      "凄凄更闻私语。", 
      "露湿铜铺，苔侵石井，都是曾听伊处。", 
      "哀音似诉。", 
      "正思妇无眠，起寻机杼。", 
      "曲曲屏山，夜凉独自甚情绪。", 
      "西窗又吹暗雨。", 
      "为谁频断续，相和砧杵。", 
      "候馆迎秋，离宫吊月，别有伤心无数。", 
      "豳诗漫与。", 
      "笑篱落呼灯，世间儿女。", 
      "写入琴丝，一声声更苦。"
    ], 
    "rhythmic": "齐天乐", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "仙姥来时，正一望、千倾翠澜。", 
      "旌旗共、乱云俱下，一依前山。", 
      "命驾群龙金作轭，相从诸娣玉为冠。", 
      "向夜深、风定悄无人，闻佩环。", 
      "神奇处，君试看。", 
      "奠淮右，诅江南。", 
      "遣六丁雷电，别守东关。", 
      "却笑英雄无好手，一篙春水走曹瞒。", 
      "又怎知、人在小红楼，帘影间。"
    ], 
    "rhythmic": "满江红"
  }, 
  {
    "author": "姜夔", 
    "paragraphs": [
      "古城阴。", 
      "有官梅几许，红萼未宜簪。", 
      "池面冰胶，墙腰雪老，云意还又沈沈。", 
      "翠藤共、闲穿径竹，渐笑语、惊起卧沙禽。", 
      "野老林泉，故王台榭，呼唤登临。", 
      "南去北来何事，荡湘云楚水，目极伤心。", 
      "朱户黏鸡，金盘簇燕，空叹时序侵寻。", 
      "记曾共，西楼雅集，想垂杨、还袅万丝金。", 
      "待得归鞍到时，只怕春深。"
    ], 
    "rhythmic": "一萼红", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "闹红一舸，记来时、尝与鸳鸯为侣。", 
      "三十六陂人未到，水佩风裳无数。", 
      "翠叶吹凉，玉容销酒，更洒菰蒲雨。", 
      "嫣然摇动，冷香飞上诗句。", 
      "日暮。", 
      "青盖亭亭，情人不见，争忍凌波去。", 
      "只恐舞衣寒易落，愁入西风南浦。", 
      "高柳垂阴，老鱼吹浪，留我花间住。", 
      "田田多少，几回沙际归路。"
    ], 
    "rhythmic": "念奴娇", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "楚山修竹，自娟娟、不受人间袢暑。", 
      "我醉欲眠伊伴我，一枕凉生如许。", 
      "象齿为材，花藤为面，终是无真趣。", 
      "梅风吹溽，此君直恁清苦。", 
      "须信下榻殷勤，け然成梦，梦与秋相遇。", 
      "翠袖佳人来共看，漠漠风烟千亩。", 
      "蕉叶窗纱，荷花池馆，别有留人处。", 
      "此时归去，为君听尽秋雨。"
    ], 
    "rhythmic": "念奴娇"
  }, 
  {
    "author": "姜夔", 
    "paragraphs": [
      "看垂杨连苑，杜若侵沙，愁损未归眼。", 
      "信马青楼去，重帘下，娉婷人妙飞燕。", 
      "翠尊共款。", 
      "听艳歌、郎意先感。", 
      "便携手、月地云阶里，爱良夜微暖。", 
      "无限。", 
      "风流疏散。", 
      "有暗藏弓履，偷寄香翰。", 
      "明日闻津鼓，湘江上，催人还解春缆。", 
      "乱红万点。", 
      "怅断魂、烟水遥远。", 
      "又争似相携，乘一舸、镇长见。"
    ], 
    "rhythmic": "眉妩"
  }, 
  {
    "author": "姜夔", 
    "paragraphs": [
      "与客携壶，梅花过了，夜来风雨。", 
      "幽禽自语。", 
      "啄香心、度墙去。", 
      "春衣都是柔荑翦，尚沾惹、残茸半缕。", 
      "怅玉钿似扫，朱门深闭，再见无路。", 
      "凝伫。", 
      "曾游处。", 
      "但系马垂杨，认郎鹦鹉。", 
      "扬州梦觉，彩云飞过何许。", 
      "多情须倩梁间燕，问吟袖、弓腰在否。", 
      "怎知道，误了人，年少自恁虚度。"
    ], 
    "rhythmic": "月下笛"
  }, 
  {
    "author": "姜夔", 
    "paragraphs": [
      "冷云迷浦。", 
      "倩谁唤、玉妃起舞。", 
      "岁华如许。", 
      "野梅弄眉妩。", 
      "屐齿印苍藓，渐为寻花来去。", 
      "自随秋雁南来，望江国、渺何处。", 
      "新诗漫与。", 
      "好风景、长是暗度。", 
      "故人知否。", 
      "抱幽恨难语。", 
      "何时共渔艇，莫负沧浪烟雨。", 
      "况有清夜啼猿，怨人良苦。"
    ], 
    "rhythmic": "清波引"
  }, 
  {
    "author": "姜夔", 
    "paragraphs": [
      "虚阁笼寒，小帘通月，暮色偏怜高处。", 
      "树隔离宫，水平驰道，湖山尽入尊俎。", 
      "奈楚客淹留久，砧声带愁去。", 
      "屡回顾。", 
      "过秋风、未成归计。", 
      "谁念我、重见冷枫红舞。", 
      "唤起淡妆人，问逋仙、今在何许。", 
      "象笔鸾笺，甚而今、不道秀句。", 
      "怕平生幽恨，化作沙边烟雨。"
    ], 
    "rhythmic": "法曲献仙音"
  }, 
  {
    "author": "姜夔", 
    "paragraphs": [
      "双桨来时，有人似、旧曲桃根桃叶。", 
      "歌扇轻约飞花，蛾眉正奇绝。", 
      "春渐远、汀洲自绿，更添了、几声啼。", 
      "十里扬州，三生杜牧，前事休说。", 
      "又还是、宫烛分烟，奈愁里、匆匆换时节。", 
      "都把一襟芳思，与空阶榆荚。", 
      "千万缕、藏鸦细柳，为玉尊、起舞回雪。", 
      "想见西出阳关，故人初别。"
    ], 
    "rhythmic": "琵琶仙・自度曲", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "叠鼓夜寒，垂灯春浅，匆匆时事如许。", 
      "倦游欢意少，俯仰悲今古。", 
      "江淹又吟恨赋。", 
      "记当时、送君南浦。", 
      "万里乾坤，百年身世，唯有此情苦。", 
      "扬州柳，垂官路。", 
      "有轻盈换马，端正窥户。", 
      "酒醒明月下，梦逐潮声去。", 
      "文章信美知何用，漫赢得、天涯羁旅。", 
      "教说与。", 
      "春来要、寻花伴侣。"
    ], 
    "rhythmic": "玲珑四犯"
  }, 
  {
    "author": "姜夔", 
    "paragraphs": [
      "恨春易去。", 
      "甚春却向扬州住。", 
      "微雨。", 
      "正茧栗梢头弄诗句。", 
      "红桥二十四，总是行云处。", 
      "无语。", 
      "渐半脱宫衣笑相顾。", 
      "金壶细叶，千朵围歌舞。", 
      "谁念我、鬓成丝，来此共尊俎。", 
      "後日西园，绿阴无数。", 
      "寂寞刘郎，自修花谱。"
    ], 
    "rhythmic": "侧犯"
  }, 
  {
    "author": "姜夔", 
    "paragraphs": [
      "夜深客子移舟处，两两沙禽惊起。", 
      "红衣入浆，青灯摇浪，微凉意思。", 
      "把酒临风，不思归去，有如此水。", 
      "况茂林游倦，长干望久，芳心事、箫声里。", 
      "屈指归期尚未。", 
      "鹊南飞、有人应喜。", 
      "画栏桂子，留香小待，提携影底。", 
      "我已情多，十年幽梦，略曾如此。", 
      "甚谢郎、也恨飘零，解道月明千里。"
    ], 
    "rhythmic": "水龙吟"
  }, 
  {
    "author": "姜夔", 
    "paragraphs": [
      "衰草愁烟，乱鸦送日，风沙回旋平野。", 
      "拂雪金鞭，欺寒茸帽，还记章台走马。", 
      "谁念飘零久，漫赢得、幽怀难写。", 
      "故人清沔相逢，小窗闲共情话。", 
      "长恨离多会少，重访问竹西，珠泪盈把。", 
      "雁碛波平，渔汀人散，老去不堪游冶。", 
      "无奈苕溪月，又照我、扁舟东下。", 
      "甚日归来，梅花零乱春夜。"
    ], 
    "rhythmic": "探春慢"
  }, 
  {
    "author": "姜夔", 
    "paragraphs": [
      "芳莲坠粉，蔬桐吹绿，庭院暗雨乍歇。", 
      "无端抱影销魂处，还见筱墙萤暗，藓阶蛩切。", 
      "送客重寻西去路，问水面、琵琶谁拨。", 
      "最可惜、一片江山，总付与啼。", 
      "长恨相从未款，而今何事，又对西风离别。", 
      "渚寒烟淡，棹移人远，缥缈行舟如叶。", 
      "想文君望久，倚竹愁生步罗袜。", 
      "归来後、翠尊双饮，下了珠帘，玲珑闲看月。"
    ], 
    "rhythmic": "八归", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "玉鞭重倚。", 
      "却沈吟未上，又萦离思。", 
      "为大乔、能拨春风，小乔妙移筝，雁啼秋水。", 
      "柳怯云松，更何必、十分梳洗。", 
      "道郎携羽扇，那日隔帘，半面曾记。", 
      "西窗夜凉雨霁。", 
      "叹幽欢未足，何事轻弃。", 
      "问後约、空指蔷薇，算如此溪山，甚时重至。", 
      "水驿灯昏，又见在、曲屏近底。", 
      "念唯有、夜来皓月，照伊自睡。"
    ], 
    "rhythmic": "解连环"
  }, 
  {
    "author": "姜夔", 
    "paragraphs": [
      "玉珂朱组。", 
      "又占了、道人林下真趣。", 
      "窗户新成，青红犹润，双燕为君胥宇。", 
      "秦淮贵人宅第，问谁记、六朝歌舞。", 
      "总付与、在柳桥花馆，玲珑深处。", 
      "居士。", 
      "闲记取。", 
      "高卧未成，且种松千树。", 
      "觅句堂深，写经窗静，他日任听风雨。", 
      "列仙更教谁做，一院双成俦侣。", 
      "世间住。", 
      "且休将鸡犬，云中飞去。"
    ], 
    "rhythmic": "喜迁莺慢・喜迁莺"
  }, 
  {
    "author": "姜夔", 
    "paragraphs": [
      "向秋来、渐疏班扇，雨声时过金井。", 
      "堂虚已放新凉入，湘竹最宜敧枕。", 
      "闲记省。", 
      "又还是、斜河旧约今再整。", 
      "天风夜冷。", 
      "自织锦人归，乘槎客去，此意有谁领。", 
      "空赢得，今古三星炯炯。", 
      "银波相望千顷。", 
      "柳州老矣犹儿戏，瓜果为伊三请。", 
      "云路回。", 
      "漫说道、年年野鹊曾并影。", 
      "无人与问。", 
      "但浊酒相呼，疏帘自卷，微月照清饮。"
    ], 
    "rhythmic": "摸鱼儿"
  }, 
  {
    "author": "姜夔", 
    "paragraphs": [
      "淮左名都，竹西佳处，解鞍少驻初程。", 
      "过春风十里，尽荠麦青青。", 
      "自胡马窥江去後，废池乔木，犹厌言兵。", 
      "渐黄昏，清角吹寒，都在空城。", 
      "杜郎俊赏，算而今，重到须惊。", 
      "纵豆蔻词工，青楼梦好，难赋深情。", 
      "二十四桥仍在，波心荡、冷月无声。", 
      "念桥边红药，年年知为谁生。"
    ], 
    "rhythmic": "扬州慢", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "渐吹尽、枝头香絮。", 
      "是处人家，绿深门户。", 
      "远浦萦回，暮帆零乱向何许。", 
      "阅人多矣，谁得似、长亭树。", 
      "树若有情时，不会得、青青如此。", 
      "日暮。", 
      "望高城不见，只见乱山无数。", 
      "韦郎去也，怎忘得、玉环分付。", 
      "第一是、早早归来，怕红萼、无人为主。", 
      "算空有并刀，难翦离愁千缕。"
    ], 
    "rhythmic": "长亭怨慢", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "空城晓月。", 
      "吹入垂杨陌。", 
      "马上单衣寒恻恻。", 
      "看尽鹅黄嫩绿，都是江南旧相识。", 
      "正岑寂。", 
      "明朝又寒食。", 
      "强携酒、小桥宅，怕梨花落尽成秋色。", 
      "燕燕飞来，问春何在，唯有池塘自碧。"
    ], 
    "rhythmic": "淡黄柳", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "松江烟浦。", 
      "是千古三高，游衍佳处。", 
      "须信石湖仙，似鸱夷、翩然引去。", 
      "浮云安在，我自爱、绿香红舞。", 
      "容与。", 
      "看世间、几度今古。", 
      "卢沟旧曾驻马，为黄花、闲吟秀句。", 
      "见说胡儿，也学纶巾雨。", 
      "玉友金蕉，玉人金缕。", 
      "缓移筝柱。", 
      "闲好语。", 
      "明年定在槐府。"
    ], 
    "rhythmic": "石湖仙"
  }, 
  {
    "author": "姜夔", 
    "paragraphs": [
      "旧时月色。", 
      "算几番照我，梅边吹笛。", 
      "唤起玉人，不管清寒与攀摘。", 
      "何逊而今渐老，都忘却、春风词笔。", 
      "但怪得、竹外疏花，香冷入瑶席。", 
      "江国。", 
      "正寂寂。", 
      "叹寄与路遥，夜雪初积。", 
      "翠尊易泣。", 
      "红萼无言耿相忆。", 
      "长记曾携手处，千树压、西湖寒碧。", 
      "又片片、吹尽也，几时见得。"
    ], 
    "rhythmic": "暗香", 
    "tags": [
      "宋词三百首", 
      "西湖"
    ]
  }, 
  {
    "author": "姜夔", 
    "paragraphs": [
      "苔枝缀玉。", 
      "有翠禽小小，枝上同宿。", 
      "客里相逢，篱角黄昏，无言自倚修竹。", 
      "昭君不惯胡沙远，但暗忆、江南江北。", 
      "想佩环、月夜归来，化作此花幽独。", 
      "犹记深宫旧事，那人正睡里，飞近蛾绿。", 
      "莫似春风，不管盈盈，早与安排金屋。", 
      "还教一片随波去，又却怨、玉龙哀曲。", 
      "等恁时、重觅幽香，已入小窗横幅。"
    ], 
    "rhythmic": "疏影", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "簟枕邀凉，琴书换日，睡馀无力。", 
      "细洒冰泉，并刀破甘碧。", 
      "墙头唤酒，谁问讯、城南诗客。", 
      "岑寂。", 
      "高柳晚蝉，说西风消息。", 
      "虹粱水陌。", 
      "鱼浪吹香，红衣半狼藉。", 
      "维舟试望故国。", 
      "眇天北。", 
      "可惜渚边沙外，不共美人游历。", 
      "问甚时同赋，三十六陂秋色。"
    ], 
    "rhythmic": "惜红衣"
  }, 
  {
    "author": "姜夔", 
    "paragraphs": [
      "为春瘦。", 
      "何堪更绕西湖，尽是垂柳。", 
      "自看烟外岫。", 
      "记得与君，湖上携手。", 
      "君归未久。", 
      "早乱落、香红千亩。", 
      "一叶凌波缥缈，过三十六离宫，遣游人回首。", 
      "犹有。", 
      "画船障袖。", 
      "青楼倚扇，相映人争秀。", 
      "翠翘光欲溜。", 
      "爱著宫黄，而今时候。", 
      "伤春似旧。", 
      "荡一点、春心如酒。", 
      "写入吴丝自奏。", 
      "问谁识，曲中心、花前友。"
    ], 
    "rhythmic": "角招", 
    "tags": [
      "西湖"
    ]
  }, 
  {
    "author": "姜夔", 
    "paragraphs": [
      "潮回却过西陵浦，扁舟仅容居士。", 
      "去得几何时，黍离离如此。", 
      "客途今倦矣。", 
      "漫赢得、一襟诗思。", 
      "记忆江南，落帆沙际，此行还是。", 
      "迤逦。", 
      "剡中山，重相见、依依故人情味。", 
      "似怨不来游，拥愁鬟十二。", 
      "一丘聊复尔。", 
      "也孤负、幼舆高志。", 
      "水荭晚，漠漠摇烟，奈未成归计。"
    ], 
    "rhythmic": "徵招"
  }, 
  {
    "author": "姜夔", 
    "paragraphs": [
      "古帘空，坠月皎。", 
      "坐久西窗人悄。", 
      "蛩吟苦，渐漏水丁丁，箭壶催晓。", 
      "引凉飔、动翠葆。", 
      "露脚斜飞云表。", 
      "因嗟念，似去国情怀，暮帆烟草。", 
      "带眼销磨，为近日、愁多顿老。", 
      "卫娘何在，宋玉归来，两地暗萦绕。", 
      "摇落江枫早。", 
      "嫩约无凭，幽梦又杳。", 
      "但盈盈、泪洒单衣，今夕何夕恨未了。"
    ], 
    "rhythmic": "秋宵吟"
  }, 
  {
    "author": "姜夔", 
    "paragraphs": [
      "绿杨巷陌。", 
      "秋风起、边城一片离索。", 
      "马嘶渐远，人归甚处，戍楼吹角。", 
      "情怀正恶。", 
      "更衰草寒烟淡薄。", 
      "似当时、将军部曲，迤逦度沙漠。", 
      "追念西湖上，小舫携歌，晚花行乐。", 
      "旧游在否，想如今、翠凋红落。", 
      "漫写羊裙，等新雁来时系著。", 
      "怕匆匆、不肯寄与，误後约。"
    ], 
    "rhythmic": "凄凉犯", 
    "tags": [
      "西湖"
    ]
  }, 
  {
    "author": "姜夔", 
    "paragraphs": [
      "月冷龙沙，尘轻虎落，今年汉初赐。", 
      "新翻胡部曲，听毡幕、元戎歌吹。", 
      "层楼高峙。", 
      "看栏曲萦红，檐牙飞翠。", 
      "人姝丽。", 
      "粉香吹下，夜寒风细。", 
      "此地。", 
      "宜有词仙，拥素云黄鹤，与君游戏。", 
      "玉梯凝望久，叹芳草、萋萋千里。", 
      "天涯情味。", 
      "仗酒清愁，花销英气。", 
      "西山外。", 
      "晚来还卷，一帘秋霁。"
    ], 
    "rhythmic": "翠楼吟", 
    "tags": [
      "宋词三百首"
    ]
  }, 
  {
    "author": "姜夔", 
    "paragraphs": [
      "五湖旧约，问经年底事，长负清景。", 
      "暝入西山，渐唤我、一叶夷犹乘兴。", 
      "倦网都收，归禽时度，月上汀州冷。", 
      "中流容与，画桡不点清镜。", 
      "谁解唤起湘灵，烟鬟雾鬓，理哀弦鸿阵。", 
      "玉麈谈玄，叹坐客、多少风流名胜。", 
      "暗柳萧萧，飞星冉冉，夜久知秋信。", 
      "鲈鱼应好，旧家乐事谁省。"
    ], 
    "rhythmic": "湘月・念奴娇"
  }, 
  {
    "author": "姜夔", 
    "paragraphs": [
      "寒食飞红满帝城。", 
      "慈乌相对立，柳青青。", 
      "玉阶端笏细陈情。", 
      "天恩许，春尽可还京。", 
      "鹊报倚门人。", 
      "安舆扶上了，更亲擎。", 
      "看花携乐缓行程。", 
      "争迎处，堂下拜公卿。"
    ], 
    "rhythmic": "小重山令・小重山"
  }, 
  {
    "author": "姜夔", 
    "paragraphs": [
      "昔游未远，记湘皋闻瑟，沣浦捐褋。", 
      "因觅孤山林处士，来踏梅根残雪。", 
      "獠女供花，伧儿行酒，卧看青门辙。", 
      "一丘吾老，可怜情事空切。", 
      "曾见海作桑田，仙人云表，笑汝真痴绝。", 
      "说与依依王谢燕，应有凉风时节。", 
      "越只青山，吴惟芳草，万古皆沈灭。", 
      "绕枝三匝，白头歌尽明月。"
    ], 
    "rhythmic": "念奴娇"
  }, 
  {
    "author": "姜夔", 
    "paragraphs": [
      "江左咏梅人，梦绕青青路。", 
      "因向凌风台下看，心事还将与。", 
      "忆别庾郎时，又过林逋处。", 
      "万古西湖寂寞春，惆怅谁能赋。"
    ], 
    "rhythmic": "卜算子", 
    "tags": [
      "西湖"
    ]
  }, 
  {
    "author": "姜夔", 
    "paragraphs": [
      "月上海云沈，鸥去吴波回。", 
      "行过西泠有一枝，竹暗人家静。", 
      "又见水沈亭，举目悲风景。", 
      "花下铺毡把一杯，缓饮春风影。"
    ], 
    "rhythmic": "卜算子"
  }, 
  {
    "author": "姜夔", 
    "paragraphs": [
      "藓干石斜妨，玉蕊松低覆。", 
      "日暮冥冥一见来，略比年时瘦。", 
      "凉观酒初醒，竹阁吟才就。", 
      "犹恨幽香作许悭，小迟春心透。"
    ], 
    "rhythmic": "卜算子"
  }, 
  {
    "author": "姜夔", 
    "paragraphs": [
      "家在马城西，今赋梅屏雪。", 
      "梅雪相兼不见花，月影玲珑彻。", 
      "前度带愁看，一饷和愁折。", 
      "若使逋仙及见之，定自成愁绝。"
    ], 
    "rhythmic": "卜算子"
  }, 
  {
    "author": "姜夔", 
    "paragraphs": [
      "摘蕊暝禽飞，倚树悬冰落。", 
      "下竺桥边浅立时，香已漂流却。", 
      "空径晚烟平，古寺春寒恶。", 
      "老子寻花第一番，常恐吴儿觉。"
    ], 
    "rhythmic": "卜算子"
  }, 
  {
    "author": "姜夔", 
    "paragraphs": [
      "绿萼更横枝，多少梅花样。", 
      "惆怅西村一坞春，开遍无人赏。", 
      "细草藉金舆，岁岁长吟想。", 
      "枝上么禽一两声，犹似宫娥唱。"
    ], 
    "rhythmic": "卜算子"
  }, 
  {
    "author": "姜夔", 
    "paragraphs": [
      "象笔带香题，龙笛吟春咽。", 
      "杨柳娇痴未觉愁，花管人离别。", 
      "路出古昌源，石瘦冰霜洁。", 
      "折得青须碧藓花，持向人间说。"
    ], 
    "rhythmic": "卜算子"
  }, 
  {
    "author": "姜夔", 
    "paragraphs": [
      "御苑接湖波，松下春风细。", 
      "云绿峨峨玉万枝，别有仙风味。", 
      "长信昨来看，忆共东皇醉。", 
      "此树婆娑一惘然，苔藓生春意。"
    ], 
    "rhythmic": "卜算子"
  }, 
  {
    "author": "姜夔", 
    "paragraphs": [
      "花中惯识，压架玲珑雪。", 
      "乍见缃蕤间琅叶。", 
      "恨春风将了，染额人归，留得个、袅袅垂香带月。", 
      "鹅儿真似酒，我爱幽芳，远比酴又娇绝。", 
      "自种古松根，待看黄龙，乱飞上、苍髯五鬣。", 
      "更老仙、添与笔端春，敢唤起桃花，问谁优劣。"
    ], 
    "rhythmic": "洞仙歌"
  }, 
  {
    "author": "姜夔", 
    "paragraphs": [
      "青青官柳，飞过双双燕。", 
      "楼上对春寒，卷珠帘、瞥然一见。", 
      "如今春去，香絮乱因风，沾径草，惹墙花，一一教谁管。", 
      "阳关去也，方表人肠断。", 
      "几度拂行轩，念衣冠、尊前易散。", 
      "翠眉织锦，红叶浪题诗。", 
      "烟渡口，水亭边，长是心先乱。"
    ], 
    "rhythmic": "蓦山溪"
  }, 
  {
    "author": "姜夔", 
    "paragraphs": [
      "我与先生，夙期已久，人间无此。", 
      "不学杨郎，南山种豆，十一徵微利。", 
      "云霄直上，诸公衮衮，乃作道边苦李。", 
      "五千言，老来受用，肯教造物儿戏。", 
      "东冈记得，同来胥宇，岁月几时难计。", 
      "柳老悲桓，松高对阮。", 
      "未办为邻地。", 
      "长干白下，青楼朱阁，往往梦中槐蚁。", 
      "却不如、洼尊放满，老夫未醉。"
    ], 
    "rhythmic": "永遇乐"
  }, 
  {
    "author": "姜夔", 
    "paragraphs": [
      "阑干表立苍龙背。", 
      "三面巉天翠。", 
      "东游才上小蓬莱。", 
      "不见此楼烟雨、未应回。", 
      "而今指点来时路。", 
      "却是冥蒙处。", 
      "老仙鹤驭几时归。", 
      "未必山川城郭、是耶非。"
    ], 
    "rhythmic": "虞美人"
  }, 
  {
    "author": "姜夔", 
    "paragraphs": [
      "云隔迷楼，苔封很石，人向何处。", 
      "数骑秋烟，一篙寒汐，千古空来去。", 
      "使君心在，苍绿嶂，苦被北门留住。", 
      "有尊中酒差可饮，大旗尽绣熊虎。", 
      "前身诸葛，来游此地，数语便酬三顾。", 
      "楼外冥冥，江皋隐隐，认得征西路。", 
      "中原生聚，神京耆老，南望长淮金鼓。", 
      "问当时、依依种柳，至今在否。"
    ], 
    "rhythmic": "永遇乐"
  }, 
  {
    "author": "姜夔", 
    "paragraphs": [
      "日落爱山紫，沙涨省潮回。", 
      "平生梦犹不到，一叶眇西来。", 
      "欲讯桑田成海，人世了无知者，鱼鸟两相推。", 
      "天外玉笙杳，子晋只空台。", 
      "倚阑干，二三子，总仙才。", 
      "尔歌远游章句，云气入吾杯。", 
      "不问王郎五马，颇忆谢生双屐，处处长青苔。", 
      "东望赤城近，吾兴亦悠哉。"
    ], 
    "rhythmic": "水调歌头"
  }, 
  {
    "author": "姜夔", 
    "paragraphs": [
      "云曰归欤。", 
      "纵垂天曳曳，终反衡庐。", 
      "扬州十年一梦，俯仰差殊。", 
      "秦碑越殿，悔旧游、作计全疏。", 
      "分付与、高怀老尹，管弦丝竹宁无。", 
      "知公爱山入剡，若南寻李白，问讯何如。", 
      "年年雁飞波上，愁亦关予。", 
      "临皋领客，向月边、携酒携鲈。", 
      "今但借、秋风一榻，公歌我亦能书。"
    ], 
    "rhythmic": "汉宫春"
  }, 
  {
    "author": "姜夔", 
    "paragraphs": [
      "一顾倾吴。", 
      "苎萝人不见，烟杳重湖。", 
      "当时事如对弈，此亦天乎。", 
      "大夫仙去，笑人间、千古须臾。", 
      "有倦客、扁舟夜泛，犹疑水鸟相呼。", 
      "秦山对楼自绿，怕越王故垒，时下樵苏。", 
      "只今倚阑一笑，然则非欤。", 
      "小丛解唱，倩松风、为我吹竽。", 
      "更坐待、千岩月落，城头眇眇啼鸟。"
    ], 
    "rhythmic": "汉宫春"
  }, 
  {
    "author": "姜夔", 
    "paragraphs": [
      "祝寿筵开，画堂深映花如绣。", 
      "瑞烟喷兽。", 
      "帘幕香风透。", 
      "一点台星，化作人间秀。", 
      "韶音奏。", 
      "两行红袖。", 
      "齐劝长生酒。"
    ], 
    "rhythmic": "点绛唇"
  }, 
  {
    "author": "姜夔", 
    "paragraphs": [
      "风竹吹香，水枫鸣绿，睡觉凉生金缕。", 
      "镜底同心，枕前双玉，相看转伤幽素。", 
      "傍绮阁、轻阴度。", 
      "飞来鉴湖雨。", 
      "近重午。", 
      "燎银篝、暗薰溽暑。", 
      "罗扇小、空写数行怨苦。", 
      "纤手结芳兰，且休歌、九辩怀楚。", 
      "故国情多，对溪山、都是离绪。", 
      "但一川烟苇，恨满西陵归路。"
    ], 
    "rhythmic": "越女镜心・法曲献仙音"
  }, 
  {
    "author": "姜夔", 
    "paragraphs": [
      "红妆艳色，照浣花溪影，绝代姝丽。", 
      "弄轻风、摇荡满林罗绮。", 
      "自然富贵天姿，都不比、等闲桃李。", 
      "帘栊静悄，月上正贪春睡。", 
      "长记初开日，逞妖丽、如与人面争媚。", 
      "过韶光一瞬，便成流水。", 
      "对此日叹浮华，惜芳菲、易成憔悴。", 
      "留无计。", 
      "惟有花边尽醉。"
    ], 
    "rhythmic": "月上海棠"
  }, 
  {
    "author": "汪莘", 
    "paragraphs": [
      "听说古时月，皎洁胜今时。", 
      "今人但见今月，也道似琉璃。", 
      "君看少年眸子，那比婴儿神彩，投老又堪悲。", 
      "明月不在盛，玉斧亦何为。", 
      "约东坡，招太白，试寻思。", 
      "凭谁斫却，里面桂影数千枝。", 
      "忆在无怀天上，仍向有虞宫殿，看月到陈隋。", 
      "别有一轮月，万古没成亏。"
    ], 
    "rhythmic": "水调歌头"
  }, 
  {
    "author": "汪莘", 
    "paragraphs": [
      "去郢频回首。", 
      "正横江、荪桡容与，兰旌悠久。", 
      "怅望龙门都不见，似把长楸孤负。", 
      "念往日、佳人为偶。", 
      "独向芳洲相思处，采苹花、杜若空盈手。", 
      "乘赤豹，谁来後。", 
      "云中眼界穷高厚。", 
      "览山川、冀州还在，陶唐何有。", 
      "木叶纷纷秋风晚，缥缈潇湘左右。", 
      "见帝子、冰魂厮守。", 
      "应记薰弦相对日，酹一杯、太乙东皇酒。", 
      "问此意，君知否。"
    ], 
    "rhythmic": "乳燕飞・贺新郎"
  }, 
  {
    "author": "汪莘", 
    "paragraphs": [
      "晓趁西湖约。", 
      "到湖头，烟消日出，波生雨脚。", 
      "日挈白鱼携碧酒，要与诗人共酌。", 
      "把楼上、珠帘卷却。", 
      "坐对荷花三万朵，念西邻、未嫁肌如削。", 
      "待折与，不堪著。", 
      "别来又见秋萧索。", 
      "恨无由、将余风月，伴君云鹤。", 
      "想见登山临水处，醉把茱萸盘礴。", 
      "唱白雪、阳春新作。", 
      "一自东篱人去後，算人间，黄菊空零落。", 
      "叹作者，多命薄。"
    ], 
    "rhythmic": "乳燕飞・贺新郎", 
    "tags": [
      "西湖"
    ]
  }, 
  {
    "author": "汪莘", 
    "paragraphs": [
      "天末起凉风。", 
      "云气匆匆。", 
      "如今何处有英雄。", 
      "独佩一壶溪上去，秋水澄空。", 
      "绝壁耸云中，倒挂青松。", 
      "醉歌汉殿与秦宫。", 
      "日现山西留不住，目送飞鸿。"
    ], 
    "rhythmic": "浪淘沙"
  }, 
  {
    "author": "汪莘", 
    "paragraphs": [
      "春至伤春，秋至悲秋，谁在华胥。", 
      "叹谪仙才气，飞扬拔扈，渊明何事，慷慨欷歔。", 
      "自我少年，如今晚境，行半人间真有馀。", 
      "都休问，且一觞一咏，吾爱吾庐。", 
      "南皋境界何如。", 
      "舍明月清风谁与居。", 
      "望蓬山路杳，万株翠桧，方壶门掩，四面红蕖。", 
      "中有佳人，绰如姑射，一炷清香满太虚。", 
      "尘寰外，被鸣鸾报客，飞鹤传书。"
    ], 
    "rhythmic": "沁园春"
  }, 
  {
    "author": "汪莘", 
    "paragraphs": [
      "荆楚岁时，念自古、登临风俗。", 
      "休更道、桓家车骑，谢家丝竹。", 
      "不觉吹将头上帽，可来共采篱边菊。", 
      "叹如今，重九有何人，相追逐。", 
      "穷处士，枯如木。", 
      "贤太守，温如玉。", 
      "遣厨人馈酒，廪人馈粟。", 
      "欲寄唐虞无限意，离骚都是相思曲。", 
      "奈两三、寒蝶尚于飞，秋光促。"
    ], 
    "rhythmic": "满江红"
  }, 
  {
    "author": "汪莘", 
    "paragraphs": [
      "万古灰飞，算何用、黄金满屋。", 
      "吾老矣，几番重九，几杯醽醁。", 
      "此日登临多恨别，明年强健何由卜。", 
      "且唤教、儿女逐人来，寻黄菊。", 
      "苹已白，枫犹绿。", 
      "鲈已晚，橙初熟。", 
      "叹人间何事，稍如吾欲。", 
      "五柳爱寻王母使，三闾好作湘妃曲。", 
      "向飘风、冻雨返柴扉，骑黄犊。"
    ], 
    "rhythmic": "满江红"
  }, 
  {
    "author": "汪莘", 
    "paragraphs": [
      "一曲清溪绕舍流。", 
      "数间茅屋正宜秋。", 
      "芙蓉灼灼出墙头。", 
      "元亮气高还作令，少陵形瘦不封侯。", 
      "村醪闲饮两三瓯。"
    ], 
    "rhythmic": "浣溪沙"
  }, 
  {
    "author": "汪莘", 
    "paragraphs": [
      "龙山高会，忆当时宾主，风流云散。", 
      "今日紫阳峰顶上，人望旌旗天半。", 
      "万叠红蕖，千层黄菊，照耀成飞观。", 
      "西风浩荡，碧天斜去双雁。", 
      "遥想健笔淋漓，龙蛇落纸，妙句高张翰。", 
      "笼日轻霞横数抹，绿水金波相间。", 
      "目寄宣平，神追师道，归棹摇星汉。", 
      "城中万户，烛光香雾交贯。"
    ], 
    "rhythmic": "念奴娇"
  }, 
  {
    "author": "汪莘", 
    "paragraphs": [
      "金风玉露，洗出乾坤体。", 
      "乘兴到前村，见一片、清溪无底。", 
      "竹篱茅舍，鸡犬两三家，寻渔父，问湘灵，拄杖斜阳里。", 
      "青春误我，白发今如此。", 
      "幸自识方壶，有个人，神通游戏。", 
      "涧边野鹤，岩上忽孤云，倾浊酒，对黄花，又似东篱子。"
    ], 
    "rhythmic": "蓦山溪"
  }, 
  {
    "author": "汪莘", 
    "paragraphs": [
      "春来春色佳，秋至秋光好。", 
      "无计奈春归，又看秋光老。", 
      "去年飞雪时，病与梅花道。", 
      "来岁雪飞时，为把金樽倒。"
    ], 
    "rhythmic": "生查子"
  }, 
  {
    "author": "汪莘", 
    "paragraphs": [
      "年少好寻芳，早春时节。", 
      "飞去飞来似蝴蝶。", 
      "如今老大，懒趁五陵豪侠。", 
      "梦中时听得，秦箫咽。", 
      "割断人间，柳枝桃叶。", 
      "海上书来恨离别。", 
      "旧游还在，空锁烟霞万叠。", 
      "举杯相忆处，青天月。"
    ], 
    "rhythmic": "感皇恩"
  }, 
  {
    "author": "汪莘", 
    "paragraphs": [
      "村南北。", 
      "夜来陡觉霜风急。", 
      "霜风急。", 
      "征途情绪，塞垣消息。", 
      "佳人独倚琵琶泣。", 
      "一江明月空相忆。", 
      "空相忆。", 
      "寒衣未絮，荻花狼籍。"
    ], 
    "rhythmic": "忆秦娥"
  }, 
  {
    "author": "汪莘", 
    "paragraphs": [
      "数朵芙蕖，嫣然一笑凌清晓。", 
      "谢家池沼。", 
      "秋景偏宜少。", 
      "气挟清霜，似把群花小。", 
      "秋风袅。", 
      "湘君来了。", 
      "一曲烟波渺。"
    ], 
    "rhythmic": "点绛唇"
  }, 
  {
    "author": "汪莘", 
    "paragraphs": [
      "问言何处秋光好。", 
      "当年曾过长洲道。", 
      "一望没遮拦。", 
      "天宽水亦宽。", 
      "也因轻霭扫。", 
      "也傍斜晖讨。", 
      "指点与君看。", 
      "画他难不难。"
    ], 
    "rhythmic": "菩萨蛮"
  }, 
  {
    "author": "汪莘", 
    "paragraphs": [
      "人间只解春留住。", 
      "不管秋归去。", 
      "一阵西窗风雨。", 
      "秋也归何处。", 
      "柴扉半掩闲庭户。", 
      "黄叶青苔无数。", 
      "犹把小春分付。", 
      "梅蕊前村路。"
    ], 
    "rhythmic": "桃源忆故人"
  }, 
  {
    "author": "汪莘", 
    "paragraphs": [
      "青女催人两鬓霜。", 
      "自篘白酒作重阳。", 
      "方壶老子莫凄凉。", 
      "天地两三胡蝶梦，古今多少菊花香。", 
      "只将破帽送秋光。"
    ], 
    "rhythmic": "浣溪沙"
  }, 
  {
    "author": "汪莘", 
    "paragraphs": [
      "晓角霜天，昼帘却是春天气。", 
      "小园行处。", 
      "双蝶相随至。", 
      "恰向梅边，又向桃边觑。", 
      "孜孜地。", 
      "访兰寻蕙。", 
      "谁会幽人意。"
    ], 
    "rhythmic": "点绛唇"
  }, 
  {
    "author": "汪莘", 
    "paragraphs": [
      "春色平分，甚偏他杨柳，分外风流。", 
      "夭桃自适其适，一笑还休。", 
      "可怜仙李，对东风、却少温柔。", 
      "争奈得、海棠妆点，向人浑不知羞。", 
      "谁觉韶华如梦，到酴醾开后，莺语供愁。", 
      "天教姚黄晚出，贵与王侔。", 
      "花中隐者，有春兰、秋菊俱优。", 
      "须是到、溪山清冻，江梅香喷枝头。"
    ], 
    "rhythmic": "汉宫春"
  }, 
  {
    "author": "汪莘", 
    "paragraphs": [
      "渔翁家住寒潭上。", 
      "晓霜晚日时相向。", 
      "三尺白鱼长。", 
      "一双摇玉光。", 
      "前朝来献状。", 
      "果慰携壶望。", 
      "水月正商量。", 
      "小桥梅欲香。"
    ], 
    "rhythmic": "菩萨蛮"
  }, 
  {
    "author": "汪莘", 
    "paragraphs": [
      "居士情怀爱小春。", 
      "恰如重会面，旧时人。", 
      "东君轻笑又轻颦。", 
      "如道我，春去却伤心。", 
      "青鸟下红巾。", 
      "瑶池春信早，莫因循。", 
      "柳丝黄日牡丹晨。", 
      "相随逐，春浅到春深。"
    ], 
    "rhythmic": "小重山"
  }, 
  {
    "author": "汪莘", 
    "paragraphs": [
      "梦下瑶台，神飞阆苑，自叹尘寰久客。", 
      "三入成周，望皇居帝宅。", 
      "荡兰桨、伊阙波涛，曳玉杖、洛阳阡陌。", 
      "独踌躇、武烈文谟，天垂晚，月生魄。", 
      "故人少，别怀多，引壶觞自酌，谁怜衰白。", 
      "群仙问我，尚低头方册。", 
      "共云将、东过扶摇，遇鸿蒙、顿超玄默。", 
      "待功成，翳凤骑麟，把蟠桃摘。"
    ], 
    "rhythmic": "聒龙谣"
  }, 
  {
    "author": "汪莘", 
    "paragraphs": [
      "当年翦彩垂髫，超然便欲为仙去。", 
      "世间俗状，人心狡计，不堪同住。", 
      "每坐空山，独临古涧，神闲意寓。", 
      "想瀛洲鸡犬，蓬莱猿鹤，应怅望，门前路。", 
      "自昔侯王将相，几番成、落花飞絮。", 
      "仰天醉眼，兴云妙手，年华迟暮。", 
      "长揖烟尘，静朝日月，谁知幽素。", 
      "正风清麟背，星垂海角，晓钟初寤。"
    ], 
    "rhythmic": "水龙吟"
  }, 
  {
    "author": "汪莘", 
    "paragraphs": [
      "寄语山阿子，何日出幽篁。", 
      "兰衣蕙带，为我独立万寻冈。", 
      "头上青天荡荡，足下白云霭霭，和气自悠扬。", 
      "一阵东风至，灵雨过南塘。", 
      "招山鬼，吊河伯，俟东皇。", 
      "朱宫紫阙，何事宛在水中央。", 
      "长望龙輈雷驾，凭仗箫钟交鼓，宾日出扶桑。", 
      "我乃援北斗，子亦射天狼。"
    ], 
    "rhythmic": "水调歌头"
  }, 
  {
    "author": "汪莘", 
    "paragraphs": [
      "谁与玩芳草，公子未西归。", 
      "天然脱去雕饰，秋水落芙蕖。", 
      "发轫朝兮东壁，弭节夕兮西极，故国入踌躇。", 
      "梦里不知路，南斗正扶疏。", 
      "鸩不好，凤不利，忆三闾。", 
      "算来何事，苦道岁晏孰华余。", 
      "首拜东皇太乙，复次云君司命，高曳九霞裾。", 
      "山鬼正含睇，慕我欲何如。"
    ], 
    "rhythmic": "水调歌头"
  }, 
  {
    "author": "汪莘", 
    "paragraphs": [
      "尧舜去已远，稷契不重来。", 
      "周流天上地下，我马亦悠哉。", 
      "君向云中独立，知与何人相俟，孔盖逐风回。", 
      "长忆目成处，却苦别离催。", 
      "被明月，佩宝璐，冠崔嵬。", 
      "可怜幼好奇服，年老在尘埃。", 
      "天地与我同性，日月与我同命，何事有馀哀。", 
      "故国空乔木，野鹿上高台。"
    ], 
    "rhythmic": "水调歌头"
  }, 
  {
    "author": "汪莘", 
    "paragraphs": [
      "孔孟化尘土，秦汉共丘墟。", 
      "人间美恶如梦，试看几张书。", 
      "还是天一地二，做出朝三暮四，堪笑又堪悲。", 
      "谁忆陶元亮，春酒解饥劬。", 
      "老将至，岁既晏，念春归。", 
      "停云亲友南北，何以慰离居。", 
      "半郭半村佳处，一竹一花生意，吾亦爱吾庐。", 
      "时访前村酒，旋买小溪鱼。"
    ], 
    "rhythmic": "水调歌头"
  }, 
  {
    "author": "汪莘", 
    "paragraphs": [
      "志可洞金石，气可塞堪舆。", 
      "问君所志安在，富贵胜人乎。", 
      "看取首阳二子，叩住孟津匹马，天讨不枝梧。", 
      "特立浮云外，大块可齐驱。", 
      "铁可折，玉可碎，海可枯。", 
      "不论穷达生死，直节贯殊途。", 
      "立处孤峰万仞，袖里青蛇三尺，用舍付河图。", 
      "汝阳阿上，濯汝洞庭河。"
    ], 
    "rhythmic": "水调歌头", 
    "tags": [
      "洞庭湖"
    ]
  }, 
  {
    "author": "汪莘", 
    "paragraphs": [
      "欲觅存心法，当自尽心求。", 
      "此心尽处，豁地知性与天侔。", 
      "行尽武陵溪路，忽见桃源洞口，渔子舍渔舟。", 
      "输与逃秦侣，绝境几春秋。", 
      "举全体，既尽得，要敛收。", 
      "勿忘勿助之际，玄牝一丝头。", 
      "君看天高地下，中有鸢飞鱼跃，妙用正周流。", 
      "可与知者道，莫语俗人休。"
    ], 
    "rhythmic": "水调歌头"
  }, 
  {
    "author": "汪莘", 
    "paragraphs": [
      "唐宋诸公，谁道得、梅花亲切。", 
      "到和靖、先生诗出，古人俱拙。", 
      "写照乍分清浅水，传神初付黄昏月。", 
      "尽後来、作者斗尖新，仍重叠。", 
      "离不得，春和腊。", 
      "少不得，烟和雪。", 
      "更茅檐低亚，竹篱轻折。", 
      "何事西邻春得入，还如东阁人伤别。", 
      "总输他、树下作僧来，离言说。"
    ], 
    "rhythmic": "满江红"
  }, 
  {
    "author": "汪莘", 
    "paragraphs": [
      "洞府瑶池，多是见、桃红满地。", 
      "君试问、江海清绝，因何抛弃。", 
      "仙景常如二三月，此花不受春风醉。", 
      "被贩儿、俚妇折来看，添憔悴。", 
      "泛雪艇，摇冰枻。", 
      "溪馆静，村扉闭。", 
      "须祁寒彻骨，清香透鼻。", 
      "孤竹赤松真我友，姚黄魏紫非吾契。", 
      "笑方壶、日日绕南枝，犹多事。"
    ], 
    "rhythmic": "满江红"
  }, 
  {
    "author": "汪莘", 
    "paragraphs": [
      "草木自成岁，禽鸟已春声。", 
      "仰观俯察，多少宇宙古今情。", 
      "遐想炎黄以上，逮至汉唐而下，几个费经营。", 
      "巢许有真意，无责自身轻。", 
      "富与贵，贫与贱，死还生。", 
      "方壶岁晚，深感梅蕊向人倾。", 
      "造物元来无物，有物还应自造，人意几曾平。", 
      "天际识归路，野鹤忽长鸣。"
    ], 
    "rhythmic": "水调歌头"
  }, 
  {
    "author": "汪莘", 
    "paragraphs": [
      "三十六峰，三十六溪，长锁清秋。", 
      "对孤峰绝顶，云烟竞秀，悬崖峭壁，瀑布争流。", 
      "洞里桃花，仙家芝草，雪後春正取次游。", 
      "亲曾见，是龙潭白画，海涌潮头。", 
      "当年黄帝浮丘。", 
      "有玉枕玉床还在不。", 
      "向天都月夜，遥闻凤管，翠微霜晓，仰盼龙楼。", 
      "砂穴长红，丹炉已冷，安得灵方闻早修。", 
      "谁知此，问原头白鹿，水畔青牛。"
    ], 
    "rhythmic": "沁园春"
  }, 
  {
    "author": "汪莘", 
    "paragraphs": [
      "家在柳塘，榜挂方壶，图挂黄山。", 
      "觉仙峰六六，满堂峭峻，仙溪六六，绕屋潺。", 
      "行到水穷，坐看云起，只在吾庐寻丈间。", 
      "非人世，但鹤飞深谷，猿啸高岩。", 
      "如今老疾蹒跚。", 
      "向画里嬉游卧里看。", 
      "甚花开花落，悄无人见，山南山北，谁似余闲。", 
      "住个庵儿，了些活计，月白风清人倚阑。", 
      "山中友，类先秦气貌，後晋衣冠。"
    ], 
    "rhythmic": "沁园春", 
    "tags": [
      "黄山"
    ]
  }, 
  {
    "author": "汪莘", 
    "paragraphs": [
      "野店残冬。", 
      "绿酒春浓。", 
      "念如今、此意谁同。", 
      "溪光不尽，山翠无穷。", 
      "有几枝梅，几竿竹，几株松。", 
      "篮舆乘兴，薄暮疏钟。", 
      "望孤村、斜日匆匆。", 
      "夜窗雪阵，晓枕云峰。", 
      "便拥渔蓑，顶渔笠，作渔翁。"
    ], 
    "rhythmic": "行香子"
  }, 
  {
    "author": "汪莘", 
    "paragraphs": [
      "策杖溪边。", 
      "倚杖峰前。", 
      "望琼林、玉树森然。", 
      "谁家残雪，何处孤烟。", 
      "向一溪桥，一茅店，一渔船。", 
      "别般天地，新样山川。", 
      "唤家童、访鹤寻猿。", 
      "山深寺远，云冷钟残。", 
      "喜竹间灯，梅间屋，石间泉。"
    ], 
    "rhythmic": "行香子"
  }, 
  {
    "author": "汪莘", 
    "paragraphs": [
      "酿秫小春月，取酒雪花晨。", 
      "漏壶插破浮蚁，涌起碧鳞鳞。", 
      "谁觉东风密至，更带梅香潜入，瓮里净无尘。", 
      "一见酒之面，便得酒之心。", 
      "这番酒，□□□，未及宾。", 
      "黄山图就，旧日境界喜重新。", 
      "三十六峰云嶂，三十六溪烟水，三十六壶春。", 
      "寄语黄山道，我是境中人。"
    ], 
    "rhythmic": "水调歌头", 
    "tags": [
      "黄山"
    ]
  }, 
  {
    "author": "汪莘", 
    "paragraphs": [
      "柳塘居处，方壶道号，汪姓莘名耕字。", 
      "欲将丹药点凡花，教都做、水仙无计。", 
      "家中安石，村中居易，总是一场游戏。", 
      "曲终金石满吾庐，争奈少、柳家风味。"
    ], 
    "rhythmic": "鹊桥仙"
  }, 
  {
    "author": "汪莘", 
    "paragraphs": [
      "傥来无定，浮生如寄，休说真非真是。", 
      "道人半睡半醒时，全身在、碧霄宫里。", 
      "风师四起，云君六合，茅舍有何准拟。", 
      "待他雪阵打窗来，旋披起、半床纸被。"
    ], 
    "rhythmic": "鹊桥仙"
  }, 
  {
    "author": "汪莘", 
    "paragraphs": [
      "流水小桥，茅屋竹窗，纸帐蒲团。", 
      "把坎宫闭了，虎龙吟啸，离宫锁定，日月回环。", 
      "万点星飞，两轮电转，五色圆光天样宽。", 
      "□奇处，渐冥冥杳杳，有个鸦翻。", 
      "当时筑著机关。", 
      "後常把空华戏弄看。", 
      "更有些可笑，寐中清境，有些可怪，镜里清颜。", 
      "太上留魂，老君炼魄，又被瞿昙都扫残。", 
      "如何好，只单修见性，双练还丹。"
    ], 
    "rhythmic": "沁园春"
  }, 
  {
    "author": "汪莘", 
    "paragraphs": [
      "残雪林塘春意浅。", 
      "倚碧玉、阑干日晚。", 
      "天涯五色明如翦。", 
      "上有新蟾占断。", 
      "从别後、水遥山远。", 
      "倩说与、天台刘阮。", 
      "方壶只有梅花伴。", 
      "不似桃花庭院。"
    ], 
    "rhythmic": "杏花天"
  }, 
  {
    "author": "汪莘", 
    "paragraphs": [
      "美人家在江南住。", 
      "每惆恨、江南日暮。", 
      "白苹洲畔花无数。", 
      "还忆潇湘风度。", 
      "幸自是、断肠无处。", 
      "怎强作、莺声燕语。", 
      "东风占断秦筝柱。", 
      "也逐落花归去。"
    ], 
    "rhythmic": "杏花天"
  }, 
  {
    "author": "汪莘", 
    "paragraphs": [
      "诗家清绝。", 
      "檐外森然苍玉节。", 
      "学易无思。", 
      "一笑窗前白玉妃。", 
      "何人共说。", 
      "山上青松松上雪。", 
      "更有谁知。", 
      "溪在门前月在溪。"
    ], 
    "rhythmic": "减字木兰花"
  }, 
  {
    "author": "汪莘", 
    "paragraphs": [
      "红白虽分两色，清香总是梅花。", 
      "早春风日野人家。", 
      "相对伯夷柳下。", 
      "爱影拈将灯取，惜香放下帘遮。", 
      "长安如梦只堪嗟。", 
      "乐此应须贤者。"
    ], 
    "rhythmic": "西江月"
  }, 
  {
    "author": "汪莘", 
    "paragraphs": [
      "曾把江梅入室，门人不敬红梅。", 
      "清香一点入灵台。", 
      "傲雪家风犹在。", 
      "状貌妇人孺子，性情烈士奇才。", 
      "自开自落有谁来。", 
      "与汝上林相待。"
    ], 
    "rhythmic": "西江月"
  }, 
  {
    "author": "汪莘", 
    "paragraphs": [
      "天下老松有数，人间不记何年。", 
      "海心岳顶寺门前。", 
      "我欲收成一片。", 
      "为向此公传语，却教老子随缘。", 
      "龙盘虎踞负青天。", 
      "岂若吾身亲见。"
    ], 
    "rhythmic": "西江月"
  }, 
  {
    "author": "汪莘", 
    "paragraphs": [
      "夏则饮红泉，冬则餐红术。", 
      "一片新春入手来，不费些儿力。", 
      "春在水无痕，春在山无迹。", 
      "李白桃红未吐时，好个春消息。"
    ], 
    "rhythmic": "卜算子"
  }, 
  {
    "author": "汪莘", 
    "paragraphs": [
      "茅舍起疏烟。", 
      "家在寒溪阿那边。", 
      "修竹当篱梅当户，萧然。", 
      "问是尧天是葛天。", 
      "风雨入新年。", 
      "惟恐春阴咽管弦。", 
      "绿酒一樽歌一曲，人传。", 
      "不属天仙属散仙。"
    ], 
    "rhythmic": "南乡子"
  }, 
  {
    "author": "汪莘", 
    "paragraphs": [
      "堂上挂黄山，辉映庭前春雪。", 
      "记得山中雪境，恰一般清绝。", 
      "须知天锡与方壶，比似镜湖别。", 
      "好得镜湖狂客，伴方壶欢伯。"
    ], 
    "rhythmic": "好事近", 
    "tags": [
      "黄山"
    ]
  }, 
  {
    "author": "汪莘", 
    "paragraphs": [
      "挽我过溪桥，请与春风权摄。", 
      "推出雪峰千丈，照碧溪春色。", 
      "别来三度见梅花，今日共君说。", 
      "只这溪山十里，剩几多风月。"
    ], 
    "rhythmic": "好事近"
  }, 
  {
    "author": "汪莘", 
    "paragraphs": [
      "天上不知天，洞里休寻洞。", 
      "洞府天宫在眼前，春日都浮动。", 
      "我自觉来看，他在迷时梦。", 
      "觉则人人总是仙，步步乘鸾凤。"
    ], 
    "rhythmic": "生查子"
  }, 
  {
    "author": "汪莘", 
    "paragraphs": [
      "风日未全春，又是春来风日。", 
      "不出方壶门户，见东皇消息。", 
      "此时春事苦无多，春意最端的。", 
      "却被草牙引去，向柳梢收得。"
    ], 
    "rhythmic": "好事近"
  }, 
  {
    "author": "汪莘", 
    "paragraphs": [
      "春早不知春，春晚又还无味。", 
      "一点日中星鸟，想尧民如醉。", 
      "不寒不暖杏花天，花到半开处。", 
      "正是太平风景，为人间留住。"
    ], 
    "rhythmic": "好事近"
  }, 
  {
    "author": "汪莘", 
    "paragraphs": [
      "风雨打黄昏，啼杀满山杜宇。", 
      "到得人间春去，问英雄何处。", 
      "桃红李白竞春光，谁共残妆语。", 
      "最是梨花一树，照谁家庭户。"
    ], 
    "rhythmic": "好事近"
  }, 
  {
    "author": "汪莘", 
    "paragraphs": [
      "阆苑梦回时，窗外数声啼鸟。", 
      "觉我床前天气，便清明多少。", 
      "诗人门户约花开，宿蝶误飞了。", 
      "一段山青水绿，作洞庭春晓。"
    ], 
    "rhythmic": "好事近", 
    "tags": [
      "洞庭湖"
    ]
  }, 
  {
    "author": "汪莘", 
    "paragraphs": [
      "夹岸隘桃花，花下苍苔如积。", 
      "蓦地轻寒一阵，上桃花颜色。", 
      "东邻西舍绝经过，新月是相识。", 
      "白玉阑干斜倚，作蓬山春夕。"
    ], 
    "rhythmic": "好事近"
  }, 
  {
    "author": "汪莘", 
    "paragraphs": [
      "天宇绿无云，迟日江山如绣。", 
      "是日轻衫团扇，笑折花相授。", 
      "南山之北北山南，星鸟尚依旧。", 
      "谁在松风高卧，作嵩阳春画。"
    ], 
    "rhythmic": "好事近"
  }, 
  {
    "author": "汪莘", 
    "paragraphs": [
      "月落画桥西，花影柳阴相亚。", 
      "把住常娥问道，是谁家亭榭。", 
      "天边处士少微星，正在杏花下。", 
      "斜卓参旗一片，作草堂春夜。"
    ], 
    "rhythmic": "好事近"
  }, 
  {
    "author": "汪莘", 
    "paragraphs": [
      "春王正月，雪阵联翩下。", 
      "我有春风怎生卖。", 
      "忽扫残夜雨，推出朝阳，天地里，玉烛一枝无价。", 
      "早春虚过了，尚有二分，是处春光好收买。", 
      "也不违天性，不远人情，杨柳陌、临水夭桃亭榭。", 
      "身子外、只要自家人，共酒後羲皇，花前偏霸。"
    ], 
    "rhythmic": "洞仙歌"
  }, 
  {
    "author": "汪莘", 
    "paragraphs": [
      "策杖南山去。", 
      "到南溪、谁家宅院，欺人先渡。", 
      "羽扇徐麾童仆退，翠柳白沙西路。", 
      "帝赐我、阆风玄圃。", 
      "一片飞来红叶阔，细看来、上有双鸾句。", 
      "应念我，尘中住。", 
      "眼前儿女闲相语。", 
      "怪人间、禁烟时节，安排樽俎。", 
      "为道从来寒食好，且莫思量今古。", 
      "共绿水、春风鸥鹭。", 
      "望我壶天天未晚，记碧桃、花发闲庭户。", 
      "归到也，对花舞。"
    ], 
    "rhythmic": "乳燕飞・贺新郎"
  }, 
  {
    "author": "汪莘", 
    "paragraphs": [
      "惜馀春、蛱蝶引春来，杜鹃趣春归。", 
      "算何如桃李，浑无言说，开落忘机。", 
      "多谢黄鹂旧友，相逐落花飞。", 
      "芳草连天远，愁杀斜晖。", 
      "谁向西湖南畔，问亭台在否，花木应非。", 
      "看孤山山下，惟说隐君庐。", 
      "想钱塘、春游依旧，到梨花、寒食隘舟车。", 
      "寻常事，不须惆怅，暮雨沾衣。"
    ], 
    "rhythmic": "八声甘州", 
    "tags": [
      "西湖"
    ]
  }, 
  {
    "author": "汪莘", 
    "paragraphs": [
      "白日青天蘸水开。", 
      "落花江上玉鞭回。", 
      "东君擎出牡丹来。", 
      "独占洛阳春气足，遂中天下作花魁。", 
      "相知深处举离杯。"
    ], 
    "rhythmic": "浣溪沙"
  }, 
  {
    "author": "汪莘", 
    "paragraphs": [
      "云绕花屏，天横练带，画堂三月初三。", 
      "斜风细雨，罗幕护轻寒。", 
      "无数天香国色，枝枝带、洛浦嵩山。", 
      "烧红烛，吞星□日，光射九霞冠。", 
      "仙宫，深几许，黄莺问道，紫莺窥帘。", 
      "似太真姊妹，半醒微酣。", 
      "须信生来富贵，何曾在、草舍茅庵。", 
      "皇州近，扁舟载去，春色冠东南。"
    ], 
    "rhythmic": "满庭芳"
  }, 
  {
    "author": "汪莘", 
    "paragraphs": [
      "檐溜滴。", 
      "都是春归消息。", 
      "带雨牡丹无气力。", 
      "黄鹂愁雨湿。", 
      "争看洛阳春色。", 
      "忘却连天草碧。", 
      "南浦绿波双桨急。", 
      "沙头人伫立。"
    ], 
    "rhythmic": "谒金门"
  }, 
  {
    "author": "汪莘", 
    "paragraphs": [
      "一片江南春色晚。", 
      "牡丹花谢莺声懒。", 
      "问君离恨几多长，芳草连天犹觉短。", 
      "昨夜溪头新溜满。", 
      "樽前自起喷龙管。", 
      "明朝飞棹下钱塘，心共白苹香不断。"
    ], 
    "rhythmic": "玉楼春"
  }, 
  {
    "author": "汪莘", 
    "paragraphs": [
      "鹧鸪声里别江东。", 
      "绿阴中。", 
      "夕阳红。", 
      "一点离愁，相对景重重。", 
      "目断大罗天上客，朝玉帝，把芙蓉。", 
      "紫阳山下偶相逢。", 
      "醉金锺。", 
      "跨苍龙。", 
      "归去故山，犹带白云封。", 
      "洞口桃花如恨我，飘满地，任春风。"
    ], 
    "rhythmic": "江神子・江城子"
  }, 
  {
    "author": "汪莘", 
    "paragraphs": [
      "云梦南来，岷嶓东会，楼前天水苍茫。", 
      "黄州太守，万里作金汤。", 
      "淮上烟尘初敛，仍安集、耕陇渔乡。", 
      "须知道，纶巾羽扇，不独数周郎。", 
      "生朝，遥想处，雪消赤壁，春动黄冈。", 
      "有新翻杨柳，细抹丝簧。", 
      "竹外一枝更好，应回首、清浅池塘。", 
      "看看也，天边凤诏，归侍赭袍光。"
    ], 
    "rhythmic": "满庭芳"
  }, 
  {
    "author": "汪莘", 
    "paragraphs": [
      "近腊景和，故山可过，足下听余述。", 
      "便自往山中，憩精蓝，与僧饭讫。", 
      "北涉灞川，明月华映郭，夜登华子冈头立。", 
      "嗟辋水沦涟，与月上下，寒山远火蒙笼。", 
      "听林外犬类豹声雄。", 
      "更村落谁家鸣夜舂。", 
      "疏钟相闻，独坐此时，多思往日。", 
      "噫，记与君同。", 
      "清流仄径玉琤琮。", 
      "携手赋佳什。", 
      "往来萝月松风。", 
      "只待仲春天，春山可望，山中卉木垂萝密。", 
      "见出水轻鯈，点溪白鹭，青皋零露方湿。", 
      "雉朝飞，麦陇鸣俦匹。", 
      "念此去非遥莫相失。", 
      "傥能从我敢相必。", 
      "天机非子清者，此事非所急。", 
      "是中有趣殊深，愿子无忽。", 
      "不能一一。", 
      "偶因驮檗附吾书，是山人王维摩诘。"
    ], 
    "rhythmic": "哨遍"
  }, 
  {
    "author": "曹彦约", 
    "paragraphs": [
      "老子今年，年登七十，阿婆年亦相当。", 
      "几年辛苦，今日小风光。", 
      "遇好景，何妨笑饮，依前是、未放心肠。", 
      "人都道，明明了了，强似个儿郎。", 
      "幸偿。", 
      "婚嫁了，双雏蓝袖，拜舞称觞。", 
      "女随夫上任，孙渐成行。", 
      "惭愧十分圆满，无以报、办取炉香。", 
      "频频祝，百年相守，老子更清强。"
    ], 
    "rhythmic": "满庭芳"
  }, 
  {
    "author": "张潞", 
    "paragraphs": [
      "宝熏浓，云幄重，琼叶丽金蕊。", 
      "黛绿蜂黄，秋态未憔悴。", 
      "绣帘深院黄昏，著香无处，人欲睡、为花重起。", 
      "月如水。", 
      "别有天外楼台，玲珑异尘世。", 
      "翠袖生寒，只欠素娥倚。", 
      "何如倩取西风，吹将归去，为添在、广寒宫里。"
    ], 
    "rhythmic": "祝英台近"
  }, 
  {
    "author": "崔与之", 
    "paragraphs": [
      "万里云间戍，立马剑门关。", 
      "乱山极目无际，直北是长安。", 
      "人苦百年涂炭，鬼哭三边锋镝，天道久应还。", 
      "手写留屯奏，炯炯寸心丹。", 
      "对青灯，搔白发，漏声残。", 
      "老来勋业未就，妨却一身闲。", 
      "梅岭绿阴青子，蒲间清泉白石，怪我旧盟寒。", 
      "烽火平安夜，归梦到家山。"
    ], 
    "rhythmic": "水调歌头"
  }, 
  {
    "author": "崔与之", 
    "paragraphs": [
      "雨过云容扫。", 
      "使星明、德心高揭，福心旁照。", 
      "槐屋犹喧梅正熟，最是清和景好。", 
      "望金节、云间缥缈。", 
      "和气如春清似水，漾恩波、沾渥天南道。", 
      "晨鹊噪，有佳报。", 
      "天家黄纸除书到。", 
      "便归来、升华天下，安边养浩。", 
      "好是六逢初度日，碧落笙歌会早。", 
      "遍西郡、欢声多少。", 
      "人道菊坡新酝美，把一觞、满酌歌难老。", 
      "瓜样大，安期枣。"
    ], 
    "rhythmic": "贺新郎"
  }, 
  {
    "author": "吴琚", 
    "paragraphs": [
      "我来浮玉，似凭陵沧海，蹑金鳌背。", 
      "又若骑鲸游汗漫，飞入八荒之外。", 
      "钟鼓传声，楼台倒影，不类人间世。", 
      "徘徊吟眺，恨无陶谢酬对。", 
      "今古潮落潮生，问英雄多少，与江俱逝。", 
      "直欲乘风归阆苑，疑是三生习气。", 
      "未辨鱼蓑，先盟鸥鹭，奈卜邻无地。", 
      "从今清夜，梦魂应绕空翠。"
    ], 
    "rhythmic": "念奴娇"
  }, 
  {
    "author": "吴琚", 
    "paragraphs": [
      "彩仗鞭春。", 
      "鹅毛飞管，斗柄回寅。", 
      "拂面东风，虽然料峭，毕竟寒轻。", 
      "戴花折柳心情。", 
      "怎捱得、元宵放灯。", 
      "不是今朝，有些残雪，先去踏青。"
    ], 
    "rhythmic": "柳梢青"
  }, 
  {
    "author": "吴琚", 
    "paragraphs": [
      "云叶弄轻阴。", 
      "屋角鸠鸣。", 
      "青梅著子欲生仁。", 
      "冷落江天寒食雨，花事关情。", 
      "池馆昼盈盈。", 
      "人醉寒轻。", 
      "一川芳草只销凝。", 
      "时有入帘新燕子，明日清明。"
    ], 
    "rhythmic": "浪淘沙"
  }, 
  {
    "author": "吴琚", 
    "paragraphs": [
      "岸柳可藏鸦。", 
      "路转溪斜。", 
      "忘机鸥鹭立汀沙。", 
      "咫尺锺山迷望眼，一半云遮。", 
      "临水整乌纱。", 
      "两鬓苍华。", 
      "故乡心事在天涯。", 
      "几日不来春便老，开尽桃花。"
    ], 
    "rhythmic": "浪淘沙"
  }, 
  {
    "author": "吴琚", 
    "paragraphs": [
      "紫皇高宴萧台，双成戏击琼包碎。", 
      "何人为把，银河水翦，甲兵都洗。", 
      "玉样乾坤，八荒同色，了无尘翳。", 
      "喜冰销太液，暖融鳷鹊，端门晓、班初退。", 
      "圣主忧民深意。", 
      "转鸿钧、满天和气。", 
      "太平有象，三宫二圣，万年千岁。", 
      "双玉杯深，五云楼迥，不妨频醉。", 
      "细看来、不是飞花，片片是、丰年瑞。"
    ], 
    "rhythmic": "水龙吟"
  }, 
  {
    "author": "吴琚", 
    "paragraphs": [
      "玉虹遥挂，望青山隐隐，一眉如抹。", 
      "忽觉天风吹海立，好似春霆初发。", 
      "白马凌空，琼鳌驾水，日夜朝天阙。", 
      "飞龙舞凤，郁葱环拱吴越。", 
      "此景天下应无，东南形胜，伟观真奇绝。", 
      "好是吴儿飞彩帜，蹴起一江秋雪。", 
      "黄屋天临，水犀云拥，看击中流楫。", 
      "晚来波静，海门飞上明月。"
    ], 
    "rhythmic": "酹江月・念奴娇"
  }, 
  {
    "author": "刘翰", 
    "paragraphs": [
      "青帝子，碧莲宫。", 
      "不驾云车骑白龙。", 
      "瑶池路远羽衣湿，玉佩泠泠明月中。"
    ], 
    "rhythmic": "桂殿秋"
  }, 
  {
    "author": "刘翰", 
    "paragraphs": [
      "双玉节，到神京。", 
      "碧杯仙露冷如冰。", 
      "一声金磬千花发，洞口天风吹洒醒。"
    ], 
    "rhythmic": "桂殿秋"
  }, 
  {
    "author": "刘翰", 
    "paragraphs": [
      "团扇题诗春又晚。", 
      "小梦惊残，碧草池塘满。", 
      "一曲银钩帘半卷。", 
      "绿窗睡足莺声软。", 
      "瘦损衣围罗带减。", 
      "前度风流，陡觉心情懒。", 
      "谁品新腔拈翠管。", 
      "画楼吹彻江南怨。"
    ], 
    "rhythmic": "蝶恋花"
  }, 
  {
    "author": "刘翰", 
    "paragraphs": [
      "萋萋芳草。", 
      "怨得王孙老。", 
      "瘦损腰围罗带小。", 
      "长是锦书来少。", 
      "玉箫吹落梅花。", 
      "晓寒犹透轻纱。", 
      "惊起半屏幽梦，小窗淡月啼鸦。"
    ], 
    "rhythmic": "清平乐"
  }, 
  {
    "author": "刘翰", 
    "paragraphs": [
      "鸳鸯翡翠。", 
      "小小池塘水。", 
      "落絮游丝花满地。", 
      "度日阑干独倚。", 
      "金刀裁就春衫。", 
      "起来初试轻寒。", 
      "满把相思清恨，题诗欲寄江南。"
    ], 
    "rhythmic": "清平乐"
  }, 
  {
    "author": "刘翰", 
    "paragraphs": [
      "花底一声莺，花上半钩斜月。", 
      "月落乌啼何处，点飞英如雪。", 
      "东风吹尽去年愁，解放丁香结。", 
      "惊动小亭红雨，舞双双金蝶。"
    ], 
    "rhythmic": "好事近"
  }, 
  {
    "author": "刘翰", 
    "paragraphs": [
      "去时满地花阴月。", 
      "归来落尽梧桐叶。", 
      "帘外小梅残。", 
      "绿窗幽梦寒。", 
      "明朝提玉勒。", 
      "又作江南客。", 
      "芳草遍长亭。", 
      "东风吹恨生。"
    ], 
    "rhythmic": "菩萨蛮"
  }, 
  {
    "author": "赵", 
    "paragraphs": [
      "天色晚。", 
      "云外一筝斜雁。", 
      "独凭阑干秋满眼。", 
      "菊花寒尚浅。", 
      "叶落香沟红泛。", 
      "懒把新诗题怨。", 
      "何处笛声三弄断。", 
      "月迟帘未卷。"
    ], 
    "rhythmic": "谒金门"
  }, 
  {
    "author": "杜", 
    "paragraphs": [
      "江山如此，是天开万古，东南王气。", 
      "一自髯孙横短策，坐使英雄鹊起。", 
      "玉树声消，金莲影散，多少伤心事。", 
      "千年辽鹤，并疑城郭非是。", 
      "当日万驷云屯，潮生潮落处，石头孤峙。", 
      "人笑褚渊今齿冷，只有袁公不死。", 
      "斜日荒烟，神州何在，欲堕新亭泪。", 
      "元龙老矣，世间何限馀子。"
    ], 
    "rhythmic": "酹江月・念奴娇"
  }, 
  {
    "author": "杜", 
    "paragraphs": [
      "放扁舟、万山环处，平铺碧浪千顷。", 
      "仙人怜我征尘久，借与梦游清枕。", 
      "风乍静。", 
      "望两岸群峰，倒浸玻璃影。", 
      "楼台相映。", 
      "更日薄烟轻，荷花似醉，飞鸟堕寒镜。", 
      "中都内，罗绮千街万井。", 
      "天教此地幽胜。", 
      "仇池仙伯今何在，堤柳几眠还醒。", 
      "君试问。", 
      "□此意、只今更有何人领。", 
      "功名未竟。", 
      "待学取鸱夷，仍携西子，来动五湖兴。"
    ], 
    "rhythmic": "摸鱼儿"
  }, 
  {
    "author": "杜", 
    "paragraphs": [
      "春风如客，可是繁华主。", 
      "红紫未全开，早绿遍、江南千树。", 
      "一番新火，多少倦游人，纤腰柳，不知愁，犹作风前舞。", 
      "小阑干外，两两幽禽语。", 
      "问我不归家，有佳人、天寒日暮。", 
      "老来心事，唯只有春知，江头路，带春来，更带春归去。"
    ], 
    "rhythmic": "蓦山溪"
  }, 
  {
    "author": "刘仙伦", 
    "paragraphs": [
      "翠盖笼娇面。", 
      "记当年、沈香亭北，醉中曾见。", 
      "见了风流倾国艳，红紫纷纷过眼。", 
      "算好处、何嫌春晚。", 
      "谁把天香和晓露，倩东君、特地匀娇脸。", 
      "千万朵，开时遍。", 
      "隔花听取提壶劝。", 
      "道此花过了，春归蝶愁莺怨。", 
      "挽住东君须醉倒，花底不妨留恋。", 
      "待唤取、笙歌一片。", 
      "最爱就中红一朵，似状元、得意春风殿。", 
      "还惹起，少年恨。"
    ], 
    "rhythmic": "贺新郎"
  }, 
  {
    "author": "刘仙伦", 
    "paragraphs": [
      "渐秋空向晚，被风雨、趱重阳。", 
      "正木落疏林，海棠枝上，忽见红妆。", 
      "料应妒他兰菊，任年年、独甚占秋光。", 
      "故把春风娇面，向人逞艳呈芳。", 
      "看来毕竟此花强。", 
      "只是欠些香。", 
      "诮一似当年，五陵公子，却厌膏梁。", 
      "肯来水边竹下，与幽人、相对说凄凉。", 
      "只恐夜深花睡，五更微有清霜。"
    ], 
    "rhythmic": "木兰花慢"
  }, 
  {
    "author": "刘仙伦", 
    "paragraphs": [
      "东风去了秦楼畔。", 
      "一川烟草无人管。", 
      "芳树雨初晴。", 
      "黄鹂三两声。", 
      "海棠花已谢。", 
      "春事无多也。", 
      "只有牡丹时。", 
      "知他归不归。"
    ], 
    "rhythmic": "菩萨蛮"
  }, 
  {
    "author": "刘仙伦", 
    "paragraphs": [
      "小队停钲鼓。", 
      "向沙边、柳下维舟，庆公初度。", 
      "平尽群蛮方易镇，此事多应有数。", 
      "奈自古、功成人妒。", 
      "君看乐羊中山役，任谤书、盈箧终无据。", 
      "千载下，竞谁与。", 
      "诗中带得西山雨。", 
      "指天台、雁荡归欤，寿乡深处。", 
      "缓急朝廷须公出，更作中流砥柱。", 
      "笑痴呆、纷纷儿女。", 
      "多少人间不平事，有皇天、老眼能区处。", 
      "挥玉，听金缕。"
    ], 
    "rhythmic": "贺新郎"
  }, 
  {
    "author": "刘仙伦", 
    "paragraphs": [
      "重唤松江渡。", 
      "叹垂虹亭下，销磨几番今古。", 
      "依旧四桥风景在，为问坡仙甚处。", 
      "但遗爱、沙边鸥鹭。", 
      "天水相连苍茫外，更碧云、去尽山无数。", 
      "潮正落，日还暮。", 
      "十年到此长凝伫。", 
      "恨无人、与共秋风，脍丝莼缕。", 
      "小转朱弦弹九奏，拟致湘妃伴侣。", 
      "俄皓月、飞来烟渚。", 
      "恍若乘槎河汉上，怕客星、犯斗蛟龙怒。", 
      "歌乃，过江去。"
    ], 
    "rhythmic": "贺新郎"
  }, 
  {
    "author": "刘仙伦", 
    "paragraphs": [
      "郑玉非娼女。", 
      "叹尘缘未了，飘零被春留住。", 
      "肠断胭脂坡下路。", 
      "成甚心情意绪。", 
      "生怕入、梨园歌舞。", 
      "寂寞阳台云雨散，算人间、谁是吹箫侣。", 
      "空买断，两眉聚。", 
      "新来镜里惊如许。", 
      "暗伤怀、莺老花残，几番春暮。", 
      "事逐孤鸿都已往，月落千山杜宇。", 
      "念修竹、天寒何处。", 
      "不念琐窗并绣户，妾从前、命薄甘荆布。", 
      "谁为作，解绦主。"
    ], 
    "rhythmic": "贺新郎"
  }, 
  {
    "author": "刘仙伦", 
    "paragraphs": [
      "东下，望西江千里，苍茫烟水。", 
      "试问襄州何处是，雉堞连云天际。", 
      "叔子残碑，卧龙陈迹，遗恨斜阳里。", 
      "後来人物，如君瑰伟能几。", 
      "其肯为我来耶，河阳下士，正自强人意。", 
      "勿谓时平无事也，便以言兵为讳。", 
      "眼底山河，楼头鼓角，都是英雄泪。", 
      "功名机会，要须闲暇先备。"
    ], 
    "rhythmic": "念奴娇"
  }, 
  {
    "author": "刘仙伦", 
    "paragraphs": [
      "吴山青处，恨长安路断，黄尘如雾。", 
      "荆楚西来行堑远，北过淮堧严扈。", 
      "九塞貔貅，三关虎豹，空作陪京固。", 
      "天高难叫，若为得诉忠语。", 
      "追念江左英雄，中兴事业，枉被奸臣误。", 
      "不见翠华移跸处，枉负吾皇神武。", 
      "击楫凭谁，问筹无计，何日宽忧顾。", 
      "倚筇长叹，满怀清泪如雨。"
    ], 
    "rhythmic": "念奴娇"
  }, 
  {
    "author": "刘仙伦", 
    "paragraphs": [
      "西风何事，为行人扫荡，烦襟如洗。", 
      "垂涨蒸澜都卷尽，一片潇湘清泚。", 
      "酒病惊秋，诗愁入鬓，对景人千里。", 
      "楚宫故事，一时分付流水。", 
      "江上买取扁舟，排云涌浪，直过金沙尾。", 
      "归去江南丘壑处，不用来寻月姊。", 
      "风露杯深，芙蓉裳冷，笑傲烟霞里。", 
      "草庐如旧，卧龙知为谁起。"
    ], 
    "rhythmic": "念奴娇"
  }, 
  {
    "author": "刘仙伦", 
    "paragraphs": [
      "快阁东西，鸥边问、晚晴可喜。", 
      "鸥解语、既盟之後，两翁曾倚。", 
      "笛弄惯听黄鲁直，履声深识徐渊子。", 
      "添我来、相对两忘机，真相似。", 
      "也不种，闲桃李。", 
      "也不玩，佳山水。", 
      "有新诗字字，爱民而已。", 
      "一片心闲秋水外，三年人在春风里。", 
      "涨一篙、江水送归鸿，明朝是。"
    ], 
    "rhythmic": "满江红"
  }, 
  {
    "author": "刘仙伦", 
    "paragraphs": [
      "著意留春，留不住、春归难恋。", 
      "最苦是、梅天烟雨，麦秋庭院。", 
      "嫩竹阴浓莺出谷，柔桑采尽蚕成茧。", 
      "奈沈腰、宽尽有谁知，难消遣。", 
      "幽阁恨，双眉敛。", 
      "香笺寄，飞鸿远。", 
      "向风帘羞见，一双归燕。", 
      "翠被闲将情做梦，青楼赚得恩成怨。", 
      "对尊前、莫惜唤琼姬，持杯劝。"
    ], 
    "rhythmic": "满江红"
  }, 
  {
    "author": "刘仙伦", 
    "paragraphs": [
      "倚空绝壁。", 
      "直下江千尺。", 
      "天际两蛾凝黛，愁与恨、几时极。", 
      "暮潮风正急。", 
      "酒醒闻塞笛。", 
      "试问谪仙何处，青山外，远烟碧。"
    ], 
    "rhythmic": "霜天晓角"
  }, 
  {
    "author": "刘仙伦", 
    "paragraphs": [
      "征衣薄薄不禁风。", 
      "长日雨丝中。", 
      "又是一年春事，花信到梧桐。", 
      "云漠漠，水溶溶。", 
      "去匆匆。", 
      "客怀今夜，家在江西，身在江东。"
    ], 
    "rhythmic": "诉衷情"
  }, 
  {
    "author": "刘仙伦", 
    "paragraphs": [
      "华堂深处出娉婷。", 
      "语声轻。", 
      "笑声清。", 
      "燕语莺啼，一一付春情。", 
      "恰似洛阳花正发，见花好，不知名。", 
      "金瓯盛酒玉纤擎。", 
      "满盈盈。", 
      "劝深深。", 
      "不怕主人，教你十分斟。", 
      "只怕酒阑歌罢後，人不见，暮山青。"
    ], 
    "rhythmic": "江神子・江城子"
  }, 
  {
    "author": "刘仙伦", 
    "paragraphs": [
      "山儿矗矗水儿清。", 
      "船儿似叶儿轻。", 
      "风儿更没人情。", 
      "月儿明。", 
      "厮合造、送行人。", 
      "眼儿蔌蔌泪儿倾。", 
      "灯儿更冷清清。", 
      "遭逢著雁儿，又没前程。", 
      "一声声。", 
      "怎生得、梦儿成。"
    ], 
    "rhythmic": "系裙腰"
  }, 
  {
    "author": "刘仙伦", 
    "paragraphs": [
      "青幄蔽林，白毡铺径，红雨迷楚。", 
      "昼阁关愁，风帘卷恨，尽日萦情绪。", 
      "阳台云去，文园人病，寂寞翠尊雕俎。", 
      "惜韶容、匆匆易失，芳丛对眼如雾。", 
      "巾欹润，衣宽凉渗，又觉渐回骄暑。", 
      "解箨吹香，遗丸荐脆，小芰浮鸳浦。", 
      "画栏如旧，依稀犹记，伫立一钩莲步。", 
      "暗销魂，那堪又听，杜鹃更苦。"
    ], 
    "rhythmic": "永遇乐"
  }, 
  {
    "author": "刘仙伦", 
    "paragraphs": [
      "吹箫人去行云杳。", 
      "香篝翠被都闲了。", 
      "叠损缕金衣。", 
      "是他浑不知。", 
      "冷烟寒食夜。", 
      "淡月梨花下。", 
      "犹自软心肠。", 
      "为他烧夜香。"
    ], 
    "rhythmic": "菩萨蛮"
  }, 
  {
    "author": "刘仙伦", 
    "paragraphs": [
      "东风吹梦落巫山。", 
      "整云鬟。", 
      "却霜纨。", 
      "雪貌冰肤，曾共控双鸾。", 
      "吹罢玉箫香雾湿，残月坠，乱峰寒。", 
      "解珰回首忆前欢。", 
      "见无缘。", 
      "恨无端。", 
      "憔悴萧郎，赢得带围宽。", 
      "红叶不传天上信，空流水，到人间。"
    ], 
    "rhythmic": "江神子・江城子"
  }, 
  {
    "author": "刘仙伦", 
    "paragraphs": [
      "小立东风谁共语。", 
      "碧尽行云，依约兰皋暮。", 
      "谁问离怀知几许。", 
      "一溪流水和烟雨。", 
      "媚荡杨花无著处。", 
      "才伴春来，忙底随春去。", 
      "只恐游蜂粘得住。", 
      "斜阳芳草江头路。"
    ], 
    "rhythmic": "蝶恋花"
  }, 
  {
    "author": "刘仙伦", 
    "paragraphs": [
      "唱到阳关第四声。", 
      "香带轻分。", 
      "罗带轻分。", 
      "杏花时节雨纷纷。", 
      "山绕孤村。", 
      "水绕孤村。", 
      "更没心情共酒尊。", 
      "春衫香满，空有啼痕。", 
      "一般离思两销魂。", 
      "马上黄昏。", 
      "楼上黄昏。"
    ], 
    "rhythmic": "一翦梅"
  }, 
  {
    "author": "刘仙伦", 
    "paragraphs": [
      "闻道参军，今日垂弧，胜如去年。", 
      "正新颁蓝绶，天香芬馥，初开黄牒，御墨新鲜。", 
      "鼻祖登科，已逾百载，衣钵于今喜再传。", 
      "图南事，看抟风九万，击水三千。", 
      "官曹小试民编。", 
      "有奕世甘棠在道边。", 
      "向樽前有兴，细斟清，琴中得趣，缓拂朱弦。", 
      "东观酬书，西垣草制，此去掀胜好看鞭。", 
      "应难老，信君家眉寿，自有山。"
    ], 
    "rhythmic": "沁园春"
  }, 
  {
    "author": "刘仙伦", 
    "paragraphs": [
      "春事恰平分，南极夜来星瑞。", 
      "闻道都曹初度，拥万红千翠。", 
      "长才杰出应时须，一郡赖纲纪。", 
      "看即诏还入觐，上鸳行班里。"
    ], 
    "rhythmic": "好事近"
  }, 
  {
    "author": "刘仙伦", 
    "paragraphs": [
      "周易一书，更三圣人，深切著明。", 
      "凡变通动静，有形有象，盈虚消息，时止时行。", 
      "天相名卿，日探妙趣，往古来今无两心。", 
      "褰帷暇，手韦编不置，聊以娱情。", 
      "如今祝寿殷勤。", 
      "请得以推评理致新。", 
      "看九重有命，晋侯锡马，三公论道，鼎足承君。", 
      "同厥震男，拔乎泰茹，玉笋班中联步什。", 
      "贤奋建，定丰亨豫大，扬王庭。"
    ], 
    "rhythmic": "沁园春"
  }, 
  {
    "author": "刘仙伦", 
    "paragraphs": [
      "祥云笼昼。", 
      "正梅花弄粉，岁寒时候。", 
      "长记今朝，瑶台仙子，降作人间明秀。", 
      "四德生来全备，绿鬓年年依旧。", 
      "更满目，儿妇儿孙，森罗前後。", 
      "知否。", 
      "笙歌奏。", 
      "去岁芳筵，好事今年又。", 
      "寿烛高烧，寿词齐唱，满劝长生酒。", 
      "元自荣华富贵，况复康宁福寿。", 
      "愿此去，等鹤算龟龄，天长地久。"
    ], 
    "rhythmic": "喜迁莺"
  }, 
  {
    "author": "刘仙伦", 
    "paragraphs": [
      "帘幕祥风动玉钩。", 
      "凤箫声彻瑞烟浮。", 
      "萧郎玉女来相会，今日齐眉醉玉楼。", 
      "同富贵、共风流。", 
      "一封花诰一封侯。", 
      "更须有子腰金斗，镜里双鸾到白头。"
    ], 
    "rhythmic": "鹧鸪天"
  }, 
  {
    "author": "刘仙伦", 
    "paragraphs": [
      "过了烧灯，杨柳外、无边春色。", 
      "庆初度、香浮东阁，瑞呈南极。", 
      "翰墨场中推老手，曾魁多士催敌。", 
      "到而今、官薄在天台，神仙籍。", 
      "和月倚，南坡石。", 
      "滴露点，床头易。", 
      "看白头红颊，目光摇碧。", 
      "富贵康强仍有子，人生似此应难得。", 
      "更摩挲、铜狄说当年，真消息。"
    ], 
    "rhythmic": "满江红"
  }, 
  {
    "author": "刘仙伦", 
    "paragraphs": [
      "桃李绿阴浓，屈指中和三六。", 
      "恰是仙翁初度，霭瑞烟芬馥。", 
      "歌喉宛转绕华堂，总是长生曲。", 
      "他日临清亭上，看儿孙朝服。"
    ], 
    "rhythmic": "好事近"
  }, 
  {
    "author": "刘仙伦", 
    "paragraphs": [
      "凤历更端，才信宿、年华方好。", 
      "深院宇、祥风飘荡，瑞烟缭绕。", 
      "闻道君侯当诞日，欢声解压春寒峭。", 
      "更九衢、烟火近元宵，闻嬉笑。", 
      "人正在，蓬莱岛。", 
      "烧绛蜡，斟清。", 
      "听清歌艳曲，一声云杪。", 
      "奠枕江淮无一事，留都宫殿千门晓。", 
      "看赐环、千岁侍君王，人难老。"
    ], 
    "rhythmic": "满江红"
  }, 
  {
    "author": "刘仙伦", 
    "paragraphs": [
      "一番春事，到芗林、更两日重三节。", 
      "百品名花饶笑处，喜遇诞弥佳月。", 
      "巢叶灵龟，舞琴野鹤，总是千年物。", 
      "来为公寿，纶巾长映华发。", 
      "平生圣处功夫，道□深味，胸次真冰雪。", 
      "高蹈丘园还谢了，枚叟蒲轮朝谒。", 
      "时上篮舆，相随孙子，庆满床簪笏。", 
      "南丰道价，敬持一瓣香。"
    ], 
    "rhythmic": "念奴娇"
  }, 
  {
    "author": "刘仙伦", 
    "paragraphs": [
      "夜半天风，吹佩玉、列仙初度。", 
      "又恰是、人间六月，叶方吐。", 
      "黄纸除书惊乍到，青毡旧物欣重睹。", 
      "拥皇华、玉节待清秋，江南去。", 
      "招壮士，增王旅。", 
      "漕廪粟，资淮浦。", 
      "济江南嘉绩，久闻当宁。", 
      "明弼堂前山满眼，来鸿庭後花无数。", 
      "看召环、即到寿星边，朝明主。"
    ], 
    "rhythmic": "满江红"
  }, 
  {
    "author": "刘仙伦", 
    "paragraphs": [
      "昨长庚入梦，昴宿呈祥，岳神锺秀。", 
      "降产英贤，信道由天佑。", 
      "荚飞三，九秋将暮，遇称觞时候。", 
      "香沈檀，曲调金缕，满斟春酒。", 
      "试纪绛年，六身二首，甲子方延，才经八九。", 
      "款醉蓬莱，寿与天长久。", 
      "桂子青春，兰孙方茂，谅箕裘方绍。", 
      "折桂来秋，成名指日，家毡复旧。"
    ], 
    "rhythmic": "醉蓬莱"
  }, 
  {
    "author": "杜旃", 
    "paragraphs": [
      "半落半开花有恨，一晴一雨春无力。", 
      "……别缆解时风度紧，离觞尽处花飞急。"
    ], 
    "rhythmic": "满江红"
  }, 
  {
    "author": "韩彦古", 
    "paragraphs": [
      "一缕金香永夜清。", 
      "残编未掩古琴横。", 
      "绣衾寒拥宝缺明。", 
      "坐听竹风敲石磴，旋倾花水漱春酲。", 
      "落梅和雨打帘声。"
    ], 
    "rhythmic": "浣溪沙"
  }, 
  {
    "author": "张祥", 
    "paragraphs": [
      "为爱龙山胜，小队一登临。", 
      "冯仙洞府安在，抉石试幽寻。", 
      "商略生平事业，摆脱人间尘土，欲与斸断丝苓。", 
      "泉响似相答，未可启归心。", 
      "中原地，禾黍茂，犬羊腥。", 
      "君王梦想豪杰，有待扫妖氛。", 
      "缚虎正须人手，跨鹤缓酬夙志，行矣勿因循。", 
      "夜半遣雷雨，助我作秋成。"
    ], 
    "rhythmic": "水调歌头"
  }, 
  {
    "author": "张履信", 
    "paragraphs": [
      "雨歇桃繁，风微柳静，日淡湖湾。", 
      "寒食清明，虽然过了，未觉春闲。", 
      "行云掩映春山。", 
      "真水墨、山阴道间。", 
      "燕语侵愁，花飞撩恨，人在江南。"
    ], 
    "rhythmic": "柳梢青"
  }, 
  {
    "author": "张履信", 
    "paragraphs": [
      "春睡起。", 
      "小阁明窗儿底。", 
      "帘外雨声花积水。", 
      "薄寒犹在里。", 
      "欲起还慵未起。", 
      "好是孤眠滋味。", 
      "一曲广陵应忘记。", 
      "起来调绿绮。"
    ], 
    "rhythmic": "谒金门"
  }, 
  {
    "author": "赵昂", 
    "paragraphs": [
      "暮霞照水，水边无数木芙蓉。", 
      "晓来露湿轻红。", 
      "十里锦丝步障，日转影重重。", 
      "向楚天空迥，人立西风。", 
      "夕阳道中。", 
      "叹秋色、与愁浓。", 
      "寂寞三千粉黛，临鉴妆慵。", 
      "施朱太赤，空惆怅、教妾若为容。", 
      "花易老、烟水无穷。"
    ], 
    "rhythmic": "婆罗门引"
  }, 
  {
    "author": "徐", 
    "paragraphs": [
      "秋欲暮。", 
      "路入乱山深处。", 
      "扑面西风吹雾雨。", 
      "驿亭欣暂驻。", 
      "可惜国香风度。", 
      "空谷寂寥谁顾。", 
      "已作竹枝传楚女。", 
      "客愁推不去。"
    ], 
    "rhythmic": "谒金门"
  }, 
  {
    "author": "徐", 
    "paragraphs": [
      "春欲半。", 
      "重到寂寥山馆。", 
      "修竹连山青不断。", 
      "谁家门可款。", 
      "红晕花梢未半。", 
      "绿蘸柳芽犹短。", 
      "金缕香消春不管。", 
      "素蟾光又满。"
    ], 
    "rhythmic": "谒金门"
  }, 
  {
    "author": "郭应祥", 
    "paragraphs": [
      "佳气葱葱，望长安日下，鸾鹤翔舞。", 
      "天佑皇家，当年挺生真主。", 
      "令节标名瑞庆，曾未数、电枢虹渚。", 
      "人都道，福若高宗，太平赛过仁祖。", 
      "需云燕锡广宇。", 
      "有霓旌绛节，西极金母。", 
      "笑捧蟠桃，更酌九霞清醑。", 
      "持向两宫三殿，愿岁岁、此觞同举。", 
      "南山寿、海算沙量，定应高出前古。"
    ], 
    "rhythmic": "万年欢"
  }, 
  {
    "author": "郭应祥", 
    "paragraphs": [
      "当年瑞雪多盈尺。", 
      "今年仅有些儿白。", 
      "天欲兆丰年。", 
      "须教趁腊前。", 
      "南枝初破萼。", 
      "风味浑如昨。", 
      "快与泻银瓶。", 
      "寒醅醉易醒。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "开禧三月初逢九。", 
      "持杯来庆梅仙寿。", 
      "警捕恰三年。", 
      "四封人宴然。", 
      "政成应不日。", 
      "去作朝京客。", 
      "阴德合长生。", 
      "休看三住铭。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "雪销未久寒犹力。", 
      "霜华特地催晴色。", 
      "残腊尚馀旬。", 
      "隔年先见春。", 
      "独怜霜点鬓。", 
      "羞戴银幡胜。", 
      "百里却熙然。", 
      "今年强去年。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "泉江三遇昌阳节。", 
      "棹歌还向中流发。", 
      "急桨更轻桡。", 
      "看谁夺得标。", 
      "明年归紫淦。", 
      "尚忆舟同泛。", 
      "应有旧双鬟。", 
      "能讴菩萨蛮。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "转头又是清秋近。", 
      "晚风淅淅凉犹嫩。", 
      "多谢客携觞。", 
      "空惭画饼章。", 
      "中亭明月可。", 
      "未要亲灯火。", 
      "十阅望舒圆。", 
      "归期在眼前。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "去年持酒为君寿。", 
      "劝君更上悬车奏。", 
      "通籍已金闺。", 
      "腰银袍亦绯。", 
      "壶中闲日月。", 
      "自有长生诀。", 
      "父子弟兄贤。", 
      "一门行地仙。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "诞辰迟似秋三日。", 
      "草堂已有新凉入。", 
      "鬓绿未全霜。", 
      "欣然把一觞。", 
      "吟松新纳禄。", 
      "共享清闲福。", 
      "两个老人星。", 
      "君家难弟兄。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "牡丹已过酴谢。", 
      "那堪风雨连朝夜。", 
      "底事最堪悲。", 
      "春归人未归。", 
      "春宜留取住。", 
      "人却推将去。", 
      "早晚遂江滨。", 
      "欢然夸尹新。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "秋堂积雨新凉入。", 
      "今宵雅乘鹏飞集。", 
      "劲翮会高风。", 
      "功名欬唾中。", 
      "笔头元有准。", 
      "快写平生蕴。", 
      "何日捷书来。", 
      "重阳把一杯。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "去年今日游稽古。", 
      "斓斑曾著莱衣舞。", 
      "四世共团栾。", 
      "津然一笑欢。", 
      "归期今不远。", 
      "孥累俱先遣。", 
      "犹有社中人。", 
      "相从寂寞滨。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "修途六月清无暑。", 
      "潘舆稳向盱南去。", 
      "喜气已津津。", 
      "平反一笑春。", 
      "人言阴德报。", 
      "罗纸重重诰。", 
      "明岁早归来。", 
      "泉江去鹢催。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "涂黄仙子娇无力。", 
      "秋花不敢争颜色。", 
      "风物一番新。", 
      "从今到小春。", 
      "新词仍险韵。", 
      "赓续惭非称。", 
      "桃李寂无言。", 
      "此花名独传。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "未观岩桂先观菊。", 
      "世间底事真迟速。", 
      "节物苦相催。", 
      "重阳便到来。", 
      "白衣何处觅。", 
      "沽酒邀佳客。", 
      "一笑有馀欢。", 
      "官居终日闲。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "佳辰昨日传筒黍。", 
      "今朝重把离觞举。", 
      "别驾奉安舆。", 
      "前呵方塞途。", 
      "庞眉真寿相。", 
      "两处交迎养。", 
      "庾岭到星沙。", 
      "风光属一家。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "分宜七里逢重九。", 
      "篱根无菊尊无酒。", 
      "萧飒鬓如蓬。", 
      "不禁吹帽风。", 
      "插花开口笑。", 
      "未分输年少。", 
      "明岁定王台。", 
      "传杯不放杯。"
    ], 
    "rhythmic": "菩萨蛮"
  }, 
  {
    "author": "郭应祥", 
    "paragraphs": [
      "去岁簿书丛里过。", 
      "生朝也有人来贺。", 
      "随分侑尊呼几个。", 
      "胡厮和。", 
      "愁颜镇日何曾破。", 
      "素发如今添老大。", 
      "归来方是闲当坐。", 
      "旋擘黄柑篘白堕。", 
      "哩　罗。", 
      "从他扰扰如旋磨。"
    ], 
    "rhythmic": "渔家傲"
  }, 
  {
    "author": "郭应祥", 
    "paragraphs": [
      "白古馀杭多俊俏。", 
      "风流不独夸苏小。", 
      "又见尊前人窈窕。", 
      "花枝袅。", 
      "贪看忘却朱颜老。", 
      "曲巷横街深更杳。", 
      "追欢买笑须年少。", 
      "悔不从前相识早。", 
      "心灰了。", 
      "逢场落得掀髯笑。"
    ], 
    "rhythmic": "渔家傲"
  }, 
  {
    "author": "郭应祥", 
    "paragraphs": [
      "稽古堂前，恰见四番端午。", 
      "又来江上，听鸣鼍急鼓。", 
      "棹歌才发，漠漠一川烟雨。", 
      "轻舟摇扬，浪心掀舞。", 
      "倦客今年续命，欠□彩缕。", 
      "归期渐近，地萦心绪。", 
      "何日斑衣，更看迎门儿女。", 
      "百怀且付，尊前蒲黍。"
    ], 
    "rhythmic": "传言玉女"
  }, 
  {
    "author": "郭应祥", 
    "paragraphs": [
      "依约滩声杂橹声。", 
      "波光隐映月华明。", 
      "眼前好景真无尽，身外浮名尽可轻。", 
      "穷胜赏，续欢盟。", 
      "直饶风雨也须晴。", 
      "满头插菊掀髯笑，笑道齐山浪得名。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "爱日迎长月向圆。", 
      "当年飞堕蕊珠仙。", 
      "相门赫奕人争羡，阃则柔嘉世所贤。", 
      "罗纸贵，彩衣鲜。", 
      "鼎来盛事乐无边。", 
      "妇姑夫妇孙和子，同住人间五百年。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "谁道他乡异故乡。", 
      "泉江风物似湄湘。", 
      "钗头缀糁萸偏紫，杯面浮金菊倍黄。", 
      "今共古，几重阳。", 
      "休将往事更平章。", 
      "舞衫歌扇姑随分，又得掀髯笑一场。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "风雨潇潇旧满城。", 
      "今年九日十分晴。", 
      "且同北海邀佳客，共向东篱看落英。", 
      "罗绮队，管弦声。", 
      "银山高处好同登。", 
      "催租岂解妨诗兴，自是潘郎名未成。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "鸾诰双双妇与姑。", 
      "家尊荣宦到中都。", 
      "暂时花县飞凫，新看芝庭捧鹤书。", 
      "梅欲放，柳将舒。", 
      "诞辰先占一阳初。", 
      "清心堂下围红处，剩有长生酒满壶。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "垂领纷纷已二毛。", 
      "可堪州县尚徒劳。", 
      "催科自笑阳城拙，勇退应惭靖节高。", 
      "来祝寿，笑儿曹。", 
      "说椿说柏说蟠桃。", 
      "世间底事非前定，妙理还须问浊醪。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "休道泉江寂寞滨。", 
      "喧喧歌吹遍城。", 
      "莫辞邀赏连三日，且庆开禧第一春。", 
      "呼小队，领嘉宾。", 
      "王园佳处踏芳尘。", 
      "星球不用随归骑，自有山头月逐人。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "人道今年秋较迟。", 
      "木樨全未放些儿。", 
      "不因诞节开千岁，争得今辰把一枝。", 
      "呼宝鼎，伴渠伊。", 
      "堂萱喜色正融怡。", 
      "儿前妇後孙曾从，岁岁称觞无尽期。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "万里澄空没点云。", 
      "素娥依旧驾冰轮。", 
      "自缘人意看承别，未必清辉减一分。", 
      "倾白堕，拥红裙。", 
      "不知谁主复谁宾。", 
      "更筹易促愁分袂，又作东西南北人。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "怪得欢声满十龙。", 
      "诞辰和气敌严冬。", 
      "安书莲幕欣频到，庆事花城喜屡逢。", 
      "琼液泛，宝熏浓。", 
      "华堂交口祝椿松。", 
      "阿姑同健夫偕老，会有重重锦诰封。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "动地欢声遍十龙。", 
      "元宵真赏与民同。", 
      "春归莲焰参差里，人在蓬壶快乐中。", 
      "乘皓月，逐和风。", 
      "凉舆归去莫匆匆。", 
      "班春休道无千炬，也有星球数点红。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "前数重阳後小春。", 
      "中间十日是生辰。", 
      "二年稳作栖鸾客，百里谁非贺燕人。", 
      "无一事，扰天真。", 
      "年登八八愈精神。", 
      "句稽宜解淹贤辙，黄发犹须上要津。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "点检尊前主与宾。", 
      "今宵依旧昨宵人。", 
      "自缘笑语生和气，不为风光属小春。", 
      "香，酒清醇。", 
      "山肴野蔌总前陈。", 
      "掀髯抵掌君休怪，镜里星星白发新。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "贺了生辰却贺冬。", 
      "今年乐事又重重。", 
      "寿香喷处芝兰馥，寿洒斟时琥珀浓。", 
      "偕桂隐，到花封。", 
      "迎长介寿恰三逢。", 
      "明年此日称觞罢，稳上肩舆九里松。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "诞节初开七帙祥。", 
      "今秋仍喜十分凉。", 
      "称觞堂下孙和息，备福人间寿且康。", 
      "从庾岭，到章江。", 
      "两州元自接封疆。", 
      "儿曹此去分风月，莱彩潘舆乐未央。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "瓶里梅花香正浓。", 
      "阶前更著锦熏笼。", 
      "且留幡胜明朝戴，共庆桑蓬此日逢。", 
      "眉正绿，脸常红。", 
      "後堂无日不春风。", 
      "明年定又强今岁，会有明珠入掌中。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "令节标名自古闻。", 
      "今宵银汉耿无云。", 
      "难寻海上乘槎客，空诵河东乞巧文。", 
      "罗异果，炷名熏。", 
      "纫针拈线漫纷纷。", 
      "蓬莱底事回车处，暗想当年钿合分。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "我离浏川七载强。", 
      "去思那有召公棠。", 
      "方怀旧友归鸿阁，忽枉高轩戏彩堂。", 
      "频举白，剩添香。", 
      "剧谈不觉引杯长。", 
      "官居也有城门禁，未到三更尽不妨。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "古遂长沙千里遥。", 
      "三年三处做生朝。", 
      "试拈疏蕊铜瓶插，更把轻沈宝鼎烧。", 
      "杯绿泛，脸红潮。", 
      "抱孙娱膝语声娇。", 
      "官居只似私居样，管取寒松最後雕。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "方是闲堂寿宴开。", 
      "今回生日胜前回。", 
      "慈闱斑貌看看到，别驾除书鼎鼎来。", 
      "纷彩服，滟金杯。", 
      "缓歌慢舞不须催。", 
      "明年此际称觞罢，醉向裴亭与定台。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "巧节已成昨梦，今宵重倒芳尊。", 
      "主宾和气敌春温。", 
      "雄辩高谈衮衮。", 
      "剩把烛花高照，频教舞袖轻翻。", 
      "笛声幽咽鼓声喧。", 
      "却恨更筹苦短。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "锁棘方当拔士，挥毫正好文。", 
      "词源三峡笔千军。", 
      "尽出平生素蕴。", 
      "天府伫登名姓，夜窗不负辛勤。", 
      "直须平步上青云。", 
      "始信文章有准。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "十桂胜如五柳，九秋赛过三春。", 
      "蓬蓬金粟吐奇芬。", 
      "自有天然风韵。", 
      "休羡一枝高折，尽教十里遥闻。", 
      "尊前若有似花人。", 
      "乞与些儿插鬓。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "赏月几成喜雨，开尊仍间围棋。", 
      "令人却忆敬斋词。", 
      "小饮不妨文字。", 
      "底事冰轮未放，犹教银幕低垂。", 
      "休言动是隔年期。", 
      "闰八看看又至。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "此老谁描拙状，今朝持献生辰。", 
      "一人能变作三人。", 
      "说与儿曹未信。", 
      "坐者行者立者，化身报身法身。", 
      "且须辨取假和真。", 
      "肥瘦短长休问。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "明日恰当人日，今年远胜常年。", 
      "瓣香卮酒寿蓝田。", 
      "喜色津然满面。", 
      "及戍人方竞进，悬车公独高骞。", 
      "身闲便是地行仙。", 
      "赢得千秋强健。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "令节无过七夕，今年已隔三宵。", 
      "奔驰五百里而遥。", 
      "行止非人所料。", 
      "月入尊罍楚楚，风生襟袖飘飘。", 
      "不须抵死殢河桥。", 
      "对月临风一笑。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "妙句春云多态，丰姿秋水为神。", 
      "慕潘应有捧心颦。", 
      "谁是相看楚润。", 
      "试问甜言软语，何如大醉高吟。", 
      "杯行若怕十分深。", 
      "人道对花不饮。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "洗眼重看十桂，转头已过三秋。", 
      "人生遇坎与乘流。", 
      "何况有花有酒。", 
      "花若与人有意，酒能为我浇愁。", 
      "拭金蕊泛金瓯。", 
      "比似菊英胜否。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "碎影乱筛月地，浓香时度风檐。", 
      "渊明有菊径开三。", 
      "不似此花雅淡。", 
      "兰蕙芬敷可并，芙蓉浅俗堪嫌。", 
      "美人妆罢笑窥帘。", 
      "插鬓些儿正欠。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "歌扇潜回暖吹，酒兵顿解寒围。", 
      "红莲绛蜡两交辉。", 
      "小醉何妨大醉。", 
      "落笔君如王勃，属辞我愧周墀。", 
      "明年应记盍簪时。", 
      "耿耿怀人不寐。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "为爱脸边著晕，更怜肌里生香。", 
      "此花端合占年芳。", 
      "两朵那堪一样。", 
      "自叹思归陶令，忽逢好事彭郎。", 
      "朋来异卉与名章。", 
      "击节何妨叹赏。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "不但酴醾芍药，此花亦殿馀春。", 
      "麝囊初破酒初醺。", 
      "恰有这般风韵。", 
      "斓坼真成绝倒，半开犹带轻颦。", 
      "不知抵死笑何人。", 
      "待与折来细问。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "乐事无过新岁，生辰恰占元宵。", 
      "湄湘台下有欢谣。", 
      "令尹风流年少。", 
      "暂借牛刀凫，宜参豹尾鸡翘。", 
      "政成三异合归朝。", 
      "试目天边紫诏。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "头上银幡初卸，堂前玉斝重飞。", 
      "人言七十古来稀。", 
      "七十如今已至。", 
      "斑白元无一点，微黄已透双眉。", 
      "一番庆寿十年期。", 
      "更庆十番不啻。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "朔旦生朝同贺，寿觞社瓮齐倾。", 
      "湄湘原是小东京。", 
      "著个风流贰令。", 
      "地胜岂如人胜，秋清争似官清。", 
      "双瞳炯炯鬓青青。", 
      "稳上华途捷径。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "送我匆匆行色，赖君衮衮名章。", 
      "德星今夜聚清湘。", 
      "岂羡瀛洲方丈。", 
      "宾醉须教主醉，更长不怕杯长。", 
      "凤鸣端合在朝阳。", 
      "飞诏来从天上。"
    ], 
    "rhythmic": "西江月"
  }, 
  {
    "author": "郭应祥", 
    "paragraphs": [
      "歌舞籍中第一。", 
      "情致人间第一。", 
      "年纪不多儿。", 
      "尽娇痴。", 
      "昨夜华严阁下。", 
      "今夜海棠洞下。", 
      "多少别离情。", 
      "泪盈盈。"
    ], 
    "rhythmic": "昭君怨"
  }, 
  {
    "author": "郭应祥", 
    "paragraphs": [
      "去岁银山塔上。", 
      "今岁金山塔上。", 
      "屈指到泉江。", 
      "再重阳。", 
      "有菊不妨同戴。", 
      "有酒不妨同醉。", 
      "嘉客与佳宾。", 
      "两俱新。"
    ], 
    "rhythmic": "昭君怨"
  }, 
  {
    "author": "郭应祥", 
    "paragraphs": [
      "匆匆相遇匆匆去。", 
      "恰似当年元未遇。", 
      "生憎黄土岭头尘，强学章台街里絮。", 
      "雨荒三径云迷路。", 
      "总是离人堪恨处。", 
      "从今对酒与当歌，空惹离情千万绪。"
    ], 
    "rhythmic": "玉楼春"
  }, 
  {
    "author": "郭应祥", 
    "paragraphs": [
      "贤僚益友俱亲密。", 
      "真个三年如一日。", 
      "清尊倒处笑喧哗，彩笔吟馀才俊逸。", 
      "杯盘狼籍情真率。", 
      "歌管棋枰仍间出。", 
      "今朝又喜盍朋簪，何日定当抛县绂。"
    ], 
    "rhythmic": "玉楼春"
  }, 
  {
    "author": "郭应祥", 
    "paragraphs": [
      "金风淅淅，银河耿耿，七夕如今又至。", 
      "人间唤作隔年期，但只似、屈伸指臂。", 
      "罗花列果，拈针弄线，等是纷纷儿戏。", 
      "巧人自少拙人多，那牛女、何曾管你。"
    ], 
    "rhythmic": "鹊桥仙"
  }, 
  {
    "author": "郭应祥", 
    "paragraphs": [
      "金飙乍歇，冰轮欲上，万里秋空如扫。", 
      "一年十二度团圆，甚恰限、今宵最好。", 
      "烹麟脍凤，幕天席地，争似杯盘草草。", 
      "明年应更胜今年，但只恐、朱颜暗老。"
    ], 
    "rhythmic": "鹊桥仙"
  }, 
  {
    "author": "郭应祥", 
    "paragraphs": [
      "泥牛击罢，银幡卸了，又是一番春至。", 
      "有人耳畔语低低，道宜入、新年吉利。", 
      "堆盘红缕，浮杯绿蚁，自有及时风味。", 
      "从今日日是东风，待拚了、偎红倚翠。"
    ], 
    "rhythmic": "鹊桥仙"
  }, 
  {
    "author": "郭应祥", 
    "paragraphs": [
      "薄云笼月，轻飙却暑，天上人间佳节。", 
      "银河自有鹊为桥，又那要、兰舟桂楫。", 
      "後期可准，新欢如昨，选甚轻离易别。", 
      "娥休要妒人呵，待更与、留连一霎。"
    ], 
    "rhythmic": "鹊桥仙"
  }, 
  {
    "author": "郭应祥", 
    "paragraphs": [
      "六人欢笑，六姬讴唱，六博时分胜负。", 
      "六家盘馔斗芳鲜，恰两月、六番相聚。", 
      "特排整整，华筵楚楚，终是不如草具。", 
      "赏心乐事四时同，又管甚、落花飞絮。"
    ], 
    "rhythmic": "鹊桥仙"
  }, 
  {
    "author": "郭应祥", 
    "paragraphs": [
      "六丁文焰，六韬武略，那更六经心醉。", 
      "六人相对座生风，继六逸、当年旧事。", 
      "六州清唱，六么妙舞，执乐仍呼六妓。", 
      "大家且饮六分觥，看宾主、迭居六位。"
    ], 
    "rhythmic": "鹊桥仙"
  }, 
  {
    "author": "郭应祥", 
    "paragraphs": [
      "杯盘草草，园亭小小，不用罗帷锦幄。", 
      "酴醾本是殿馀春，更风雨、无端趱却。", 
      "有词可和，有棋可赌，杂以诙谐戏谑。", 
      "闲时日日可遨嬉，又选甚，花开花落。"
    ], 
    "rhythmic": "鹊桥仙"
  }, 
  {
    "author": "郭应祥", 
    "paragraphs": [
      "去年七夕，今年五日，两见浴儿高会。", 
      "乃翁种德已多年，看衮衮、公侯未艾。", 
      "封胡羯末，综维缜绛，堪羡金鱼垂袋。", 
      "丹砂白蜜不须涂，把续命、彩丝与带。"
    ], 
    "rhythmic": "鹊桥仙"
  }, 
  {
    "author": "郭应祥", 
    "paragraphs": [
      "两情相向，一年厮睚，等得佳期又到。", 
      "休言夜半悄无人，那喜鹊、也须知道。", 
      "来今往古，吟诗度曲，总漫萦牵怀抱。", 
      "不如乞取巧些些，待见了、分明祷告。"
    ], 
    "rhythmic": "鹊桥仙"
  }, 
  {
    "author": "郭应祥", 
    "paragraphs": [
      "立春除夕，并为一日，此事今年创见。", 
      "席间三世共团栾，随分有、笙歌满院。", 
      "一名喜雪，二名饯岁，三则是名春宴。", 
      "从教一岁大家添，但只要、明年强健。"
    ], 
    "rhythmic": "鹊桥仙"
  }, 
  {
    "author": "郭应祥", 
    "paragraphs": [
      "今年七夕，新秋三日，已觉凉生院宇。", 
      "吾乡风物胜他乡，那更著、莱衣起舞。", 
      "泛槎经岁，分钗半夜，往事流传千古。", 
      "独怜词客与诗人，费多少、闲言泼语。"
    ], 
    "rhythmic": "鹊桥仙"
  }, 
  {
    "author": "郭应祥", 
    "paragraphs": [
      "仙子凌波袜有尘。", 
      "翰林摛藻笔如神。", 
      "此花此曲两无伦。", 
      "不与妆台簪宝髻，却来书阁伴幽人。", 
      "恨无佳客只空尊。"
    ], 
    "rhythmic": "浣溪沙"
  }, 
  {
    "author": "郭应祥", 
    "paragraphs": [
      "屈指中秋一日期。", 
      "雨馀云薄月来迟。", 
      "冰轮犹自欠些儿。", 
      "世事孰非颠倒相，客居东位主人西。", 
      "觞行莫惜醉如泥。"
    ], 
    "rhythmic": "浣溪沙"
  }, 
  {
    "author": "郭应祥", 
    "paragraphs": [
      "树底全无一点红。", 
      "今年春事又成空。", 
      "不须追恨雨和风。", 
      "欲去未来多恶况，独眠无寐少欢悰。", 
      "一声啼鴂五更钟。"
    ], 
    "rhythmic": "浣溪沙"
  }, 
  {
    "author": "郭应祥", 
    "paragraphs": [
      "尊俎之间著二陈。", 
      "津津眉宇笑生春。", 
      "清歌妙舞两无伦。", 
      "叔隗轻盈饶态度，小乔妩媚足精神。", 
      "风流总属一家人。"
    ], 
    "rhythmic": "浣溪沙"
  }, 
  {
    "author": "郭应祥", 
    "paragraphs": [
      "今日十分晴，好个重阳天气。", 
      "又向银山高处，为黄花一醉。", 
      "泉江风物饱相谙，瞥眼过三岁。", 
      "但得明年强健，任举杯何地。"
    ], 
    "rhythmic": "好事近"
  }, 
  {
    "author": "郭应祥", 
    "paragraphs": [
      "今岁度元宵，随分点些灯火。", 
      "不比旧家繁盛，有红莲千朵。", 
      "客来草草办杯盘，杂蔬果。", 
      "休羡暗尘随马，与银花铁锁。"
    ], 
    "rhythmic": "好事近"
  }, 
  {
    "author": "郭应祥", 
    "paragraphs": [
      "今岁庆生朝，迟似迎长十日。", 
      "试向彩衣堂下，听欢声洋溢。", 
      "小孙能笑长能歌，已自堪娱膝。", 
      "管取婆犹未老，见满床堆笏。"
    ], 
    "rhythmic": "好事近"
  }, 
  {
    "author": "郭应祥", 
    "paragraphs": [
      "节物匆匆，又还见、浓春入眼。", 
      "那更是、晓风初扇，宿云都卷。", 
      "蝶舞已便花蕊乱，燕归仍惬香泥暖。", 
      "又何须、女手学春工，并刀翦。", 
      "欢乐事，郊坰遍。", 
      "游赏处，轮蹄远。", 
      "听谁家弦管，日开华宴。", 
      "有客摛毫多丽句，惭予拆袜无长线。", 
      "问新来、诗酒顿然疏，怎消遣。"
    ], 
    "rhythmic": "满江红"
  }, 
  {
    "author": "郭应祥", 
    "paragraphs": [
      "五十头颅，早已觉、飞腾景暮。", 
      "愁眼看、蜂黄蝶粉，草烟花露。", 
      "莫做阳台云雨梦，休怀渭北春天树。", 
      "怅城闉、多少踏青人，红尘路。", 
      "怀古恨，凭书诉。", 
      "倾国貌，障羞妒。", 
      "记山阴陈迹，群贤星聚。", 
      "对景裁诗真漫与，看花不饮成虚负。", 
      "问落红、千点总随流，归何处。"
    ], 
    "rhythmic": "满江红"
  }, 
  {
    "author": "郭应祥", 
    "paragraphs": [
      "七帙华年，这强健、人谁得似。", 
      "还又见、设弧令旦，秋风生桂。", 
      "教子已成森砌玉，弄孙仍得追风骥。", 
      "更後堂、深处著婵娟，笙歌沸。", 
      "香叆篆，杯浮蚁。", 
      "欢意洽，酡颜醉。", 
      "有静中日月，闲中天地。", 
      "不必亲扶灵寿杖，何须远挹浮丘袂。", 
      "看蟠桃、著子又开花，三千岁。"
    ], 
    "rhythmic": "满江红"
  }, 
  {
    "author": "郭应祥", 
    "paragraphs": [
      "琼苞玉屑，问天公、底事乱抛轻坠。", 
      "城郭山川都一样，那得个般清气。", 
      "谢女才情，如何只道，柳絮因风起。", 
      "比梅差可，但无绿萼红蕊。", 
      "坐上十客雄豪，颓然一老，草具相邀至。", 
      "驱尽寒威凭酒力，买笑千金须费。", 
      "谁办佳词，洛阳年少，笔下生新意。", 
      "待添几盏，共君今夕同醉。"
    ], 
    "rhythmic": "念奴娇"
  }, 
  {
    "author": "郭应祥", 
    "paragraphs": [
      "二年浏水司征榷。", 
      "小却平戎略。", 
      "征衫指日去朝京。", 
      "恰恰一江新渌、可扬舲。", 
      "诗工画妙俱臻极。", 
      "到处留真迹。", 
      "一尊莫惜暂停桡。", 
      "不待离歌唱彻、已魂销。"
    ], 
    "rhythmic": "虞美人"
  }, 
  {
    "author": "郭应祥", 
    "paragraphs": [
      "梅桃末利东篱菊。", 
      "著个瓶儿簇。", 
      "寻常四物不同时。", 
      "恰似西施二赵、太真妃。", 
      "从来李郭多投分。", 
      "伯仲俱清俊。", 
      "苍颜独我已成翁。", 
      "尚许掀髯一笑、对西风。"
    ], 
    "rhythmic": "虞美人"
  }, 
  {
    "author": "郭应祥", 
    "paragraphs": [
      "周郎素蕴平戎略。", 
      "聊此司征榷。", 
      "他人两载已辞难。", 
      "君独三年、只作一朝看。", 
      "紫萸黄菊重阳後。", 
      "木落秋容瘦。", 
      "休斟别酒惨离裾。", 
      "戚畹如今、个个有新除。"
    ], 
    "rhythmic": "虞美人"
  }, 
  {
    "author": "郭应祥", 
    "paragraphs": [
      "天公有意留君住。", 
      "故作纤纤雨。", 
      "闭门觅句自持觞。", 
      "并舍官梅、时有过来香。", 
      "沈郎诗骨元来瘦。", 
      "更挹湘江秀。", 
      "不须骂雨与嘲风。", 
      "收拾个般、都入锦囊中。"
    ], 
    "rhythmic": "虞美人"
  }, 
  {
    "author": "郭应祥", 
    "paragraphs": [
      "琼楼玉宇。", 
      "分明不受人间暑。", 
      "寻常岂是无三五。", 
      "惟有今宵，皓彩皆同普。", 
      "素娥阅尽今和古。", 
      "何妨小驻听吾语。", 
      "当年弄影婆娑舞。", 
      "妙曲虽传，毕竟人何许。"
    ], 
    "rhythmic": "醉落魄・一斛珠"
  }, 
  {
    "author": "郭应祥", 
    "paragraphs": [
      "中秋过了还逢社，寿我亲闱。", 
      "百里熙熙。", 
      "尽道平反赖母慈。", 
      "浏川水阔吾山峻，福禄如斯。", 
      "禄鬓青眉。", 
      "子又生孙孙又儿。"
    ], 
    "rhythmic": "采桑子"
  }, 
  {
    "author": "郭应祥", 
    "paragraphs": [
      "饯筵绿绕红围处，只这孩儿。", 
      "两泪垂垂。", 
      "不忍叫人遽别离。", 
      "别离不作多时计，千日为期。", 
      "却恐归时。", 
      "人道寻春已较迟。"
    ], 
    "rhythmic": "采桑子"
  }, 
  {
    "author": "郭应祥", 
    "paragraphs": [
      "海棠零落玚花繁。", 
      "春意已将阑。", 
      "予告恰当寒食，邀宾同赏芳园。", 
      "湄湘台畔，杯盘楚楚，歌舞喧喧。", 
      "预约牡丹开後，更须重倒清尊。"
    ], 
    "rhythmic": "朝中措"
  }, 
  {
    "author": "郭应祥", 
    "paragraphs": [
      "春事到清明，过了三之二。", 
      "李夭桃委路尘，太半成泥滓。", 
      "只有海棠花，恰似杨妃醉。", 
      "折向铜壶把烛看，且莫教渠睡。"
    ], 
    "rhythmic": "卜算子"
  }, 
  {
    "author": "郭应祥", 
    "paragraphs": [
      "谁把洛阳花，翦送河阳县。", 
      "魏紫姚黄此地无，随分红深浅。", 
      "小插向铜瓶，一段真堪羡。", 
      "十二人簪十二枝，面面交相看。"
    ], 
    "rhythmic": "卜算子"
  }, 
  {
    "author": "郭应祥", 
    "paragraphs": [
      "仲春是七。", 
      "门左垂弧当此日。", 
      "点检春光。", 
      "百草千葩已斗芳。", 
      "折花持酒。", 
      "彩袖殷勤来祝寿。", 
      "明岁而今。", 
      "稳向南宫待捷音。"
    ], 
    "rhythmic": "减字木兰花"
  }, 
  {
    "author": "郭应祥", 
    "paragraphs": [
      "偶然相聚。", 
      "最是人间堪乐处。", 
      "散步寻春。", 
      "来作琴堂不速宾。", 
      "缓歌一曲。", 
      "野鹜纷纷都退缩。", 
      "不用多杯。", 
      "准拟花时日日来。"
    ], 
    "rhythmic": "减字木兰花"
  }, 
  {
    "author": "郭应祥", 
    "paragraphs": [
      "栖鸾高士。", 
      "文采风流谁得似。", 
      "年德虽高。", 
      "对酒当歌气尚豪。", 
      "明眸皓齿。", 
      "一朵红莲初出水。", 
      "膝上安排。", 
      "爱惜须教不离怀。"
    ], 
    "rhythmic": "减字木兰花"
  }, 
  {
    "author": "郭应祥", 
    "paragraphs": [
      "遇如不遇。", 
      "最是暂来还复去。", 
      "归到乡关。", 
      "欲再来时却恐难。", 
      "丁宁去後。", 
      "倩雁传书须访旧。", 
      "万斛羁愁。", 
      "逐水那容许大舟。"
    ], 
    "rhythmic": "减字木兰花"
  }, 
  {
    "author": "郭应祥", 
    "paragraphs": [
      "春事匆匆。", 
      "花慵柳困，雨横风狂。", 
      "寄语诗人，须烧银烛，与照红妆。", 
      "休言桃李河阳。", 
      "但过眼、难寻色香。", 
      "只有今宵，更无明日，且缓飞觞。"
    ], 
    "rhythmic": "柳梢青"
  }, 
  {
    "author": "郭应祥", 
    "paragraphs": [
      "遁斋居士。", 
      "今年今日，又添一岁。", 
      "鬓雪心灰，十分老懒，十分憔悴。", 
      "休言富贵长年，那个是、生涯活计。", 
      "茗饮一瓯，纹楸一局，沈烟一穗。"
    ], 
    "rhythmic": "柳梢青"
  }, 
  {
    "author": "郭应祥", 
    "paragraphs": [
      "薄晚才晴。", 
      "相邀移席，待月中庭。", 
      "环坐斯须，屋山高处，忽吐微明。", 
      "云收雨止风停。", 
      "人世有、琼楼玉京。", 
      "一任星移，从教斗转，且缓飞觥。"
    ], 
    "rhythmic": "柳梢青"
  }, 
  {
    "author": "郭应祥", 
    "paragraphs": [
      "合浦名邦。", 
      "风流太守，紫绶金章。", 
      "暂驻旌麾，来临祖席，一片潇湘。", 
      "且须缓举离觞。", 
      "细看取、眉间点黄。", 
      "未到还珠，已闻赐玺，归近清光。"
    ], 
    "rhythmic": "柳梢青"
  }, 
  {
    "author": "郭应祥", 
    "paragraphs": [
      "两令邀宾。", 
      "城南佳处，饯腊迎春。", 
      "步入梅林，纷然缟袂，间似红英。", 
      "遥岑寸碧增明。", 
      "更酬唱、无惭昔人。", 
      "一笑相欢，且斟佳醑，休羡莼羹。"
    ], 
    "rhythmic": "柳梢青"
  }, 
  {
    "author": "郭应祥", 
    "paragraphs": [
      "尊前主与宾，欠一还成九。", 
      "休唱木犀词，预饮黄花酒。", 
      "开怀今夕同，分手明朝又。", 
      "不管岁年催，且把馨香嗅。"
    ], 
    "rhythmic": "生查子"
  }, 
  {
    "author": "郭应祥", 
    "paragraphs": [
      "银烛印红衫，薄暮新梳洗。", 
      "一笑奉宾欢，未解东君意。", 
      "回廊月转初，忆趁良宵会。", 
      "喜事在明年，剧饮拼先醉。"
    ], 
    "rhythmic": "生查子"
  }, 
  {
    "author": "郭应祥", 
    "paragraphs": [
      "九十韶光，闲忙晴雨常相半。", 
      "赏春有愿。", 
      "乘兴宁论晚。", 
      "纵饮筠溪，日午花阴转。", 
      "杯行缓。", 
      "量悭嫌浅。", 
      "须索斟教满。"
    ], 
    "rhythmic": "点绛唇"
  }, 
  {
    "author": "郭应祥", 
    "paragraphs": [
      "小队郊坰，耄倪争看铜章史。", 
      "来宣德意。", 
      "劝相遵彝制。", 
      "夜雨连明，百谷应滋遂。", 
      "真奇事。", 
      "开禧元二。", 
      "总是丰登岁。"
    ], 
    "rhythmic": "点绛唇"
  }, 
  {
    "author": "郭应祥", 
    "paragraphs": [
      "五马归来，後车载得如花女。", 
      "缓歌金缕。", 
      "新样京华舞。", 
      "主悦宾欢，一醉祛袢暑。", 
      "停箫鼓。", 
      "且须听取。", 
      "三朵花能语。"
    ], 
    "rhythmic": "点绛唇"
  }, 
  {
    "author": "郭应祥", 
    "paragraphs": [
      "甲第初成，持杯酌酒来相庆。", 
      "棣华辉映。", 
      "相对开三径。", 
      "小巧规模，百事都相称。", 
      "年方盛。", 
      "从容啸咏。", 
      "不碍青云兴。"
    ], 
    "rhythmic": "点绛唇"
  }, 
  {
    "author": "郭应祥", 
    "paragraphs": [
      "开尊拟对菊花黄。", 
      "舞伊凉。", 
      "掺渔阳。", 
      "更有风流，妓女胜徐娘。", 
      "只道难逢开口笑，争驰逐，利名场。", 
      "玉山蓝水两茫茫。", 
      "采幽香。", 
      "泛清觞。", 
      "橙橘堆盘，犹恨未经霜。", 
      "底事□□堪喜处，丰年最，冠江乡。"
    ], 
    "rhythmic": "江城子"
  }, 
  {
    "author": "郭应祥", 
    "paragraphs": [
      "忆我归舟初系岸，君家盛事先知。", 
      "後房深处第三姬。", 
      "熊罴符吉兆，鹫产佳儿。", 
      "衮衮庆源真未艾，谢兰还茁新枝。", 
      "娇婴想见白和眉。", 
      "他年贤子弟，今日小机宜。"
    ], 
    "rhythmic": "临江仙"
  }, 
  {
    "author": "郭应祥", 
    "paragraphs": [
      "老子开年年五十，依前恁地痴顽。", 
      "昨非今是有无间。", 
      "惟惭新赤绂，不称旧苍颜。", 
      "休羡长年并极富，休贪宝带腰环。", 
      "人生难得是清闲。", 
      "急须抛县印，归去隐家山。"
    ], 
    "rhythmic": "临江仙"
  }, 
  {
    "author": "郭应祥", 
    "paragraphs": [
      "琉璃十碗。", 
      "兽炭红炉暖。", 
      "花下两枝银烛，和气洽、欢声满。", 
      "从他吹急管。", 
      "杯行须款款。", 
      "尽做更移漏转，也犹胜、春宵短。"
    ], 
    "rhythmic": "霜天晓角"
  }, 
  {
    "author": "郭应祥", 
    "paragraphs": [
      "鹗离风尘，燕辞门户。", 
      "翩然举翮轻飞去。", 
      "当初自恨探春迟，而今岂解留春住。", 
      "花不重开，萍难再聚。", 
      "垂杨只管牵离绪。", 
      "直饶云雨梦阳台。", 
      "梦回依旧无寻处。"
    ], 
    "rhythmic": "踏莎行"
  }, 
  {
    "author": "郭应祥", 
    "paragraphs": [
      "骤暖忽寒，送春迎夏。", 
      "金沙过了酴醾谢。", 
      "漏声款款日偏长，奇峰历历云如画。", 
      "幸有杯觞，堪同保社。", 
      "棋如飞雹睛空下。", 
      "六人酬唱已成编，他年遂水留佳话。"
    ], 
    "rhythmic": "踏莎行"
  }, 
  {
    "author": "郭应祥", 
    "paragraphs": [
      "露湿冠巾，风生襟袖。", 
      "月华耿耿明好昼。", 
      "主人情意十分浓，阮咸横膝清音奏。", 
      "渐永更筹，新凉气候。", 
      "穿针乞巧看看又。", 
      "却怜相聚日无多，偷闲且可陪觞豆。"
    ], 
    "rhythmic": "踏莎行"
  }, 
  {
    "author": "郭应祥", 
    "paragraphs": [
      "明月清风，绿尊红袖。", 
      "厌厌夜饮胜如昼。", 
      "虽然文字有馀欢，也须闲把笙歌奏。", 
      "十雨如期，三秋届候。", 
      "去年丰稔今年又。", 
      "东阡西陌稼如云，笑他齐量区兼豆。"
    ], 
    "rhythmic": "踏莎行"
  }, 
  {
    "author": "郭应祥", 
    "paragraphs": [
      "一撮精神，百般体态。", 
      "兰心蕙性谁能赛。", 
      "霎时不见早思量，许多日子如何捱。", 
      "我已安排，你须宁耐。", 
      "看看重了鸳鸯债。", 
      "此生永愿不分飞，傍人一任胡瞋怪。"
    ], 
    "rhythmic": "踏莎行"
  }, 
  {
    "author": "郭应祥", 
    "paragraphs": [
      "自昔中元，多生上相。", 
      "麒麟今又来天上。", 
      "云衢虽未掇勋名，月评先已腾声望。", 
      "宝鼎浓熏，金翘绝唱。", 
      "真珠百斛倾家酿。", 
      "斯辰聊用祝龟龄，他年端合扶鸠杖。"
    ], 
    "rhythmic": "踏莎行"
  }, 
  {
    "author": "郭应祥", 
    "paragraphs": [
      "春已经旬，历方换岁。", 
      "六花依旧来呈瑞。", 
      "细思残腊与新年，一般清绝元非二。", 
      "宿麦连云，遗蝗入地。", 
      "坡仙有句谁能继。", 
      "元宵此去日无多，会看霁色生和气。"
    ], 
    "rhythmic": "踏莎行"
  }, 
  {
    "author": "郭应祥", 
    "paragraphs": [
      "生世逢端午，齐头五十番。", 
      "一番须作一般看。", 
      "又听竞船萧鼓、沸江干。", 
      "不用丝缠臂，休将艾插门。", 
      "及时蒲黍漫登盘。", 
      "只恐岁华催促、鬓毛斑。"
    ], 
    "rhythmic": "南歌子"
  }, 
  {
    "author": "郭应祥", 
    "paragraphs": [
      "心下悬悬地，侬家好好儿。", 
      "相怜相惜许多时。", 
      "岂料一朝轻拆、便轻离。", 
      "要见无由见，教归不肯归。", 
      "数珠懒把镜慵窥。", 
      "只有新添鬓雪、减腰围。"
    ], 
    "rhythmic": "南歌子"
  }, 
  {
    "author": "郭应祥", 
    "paragraphs": [
      "春事日相催，红尽浅桃深杏。", 
      "可惜窥园无暇，任绿苔封径。", 
      "凭谁说与雨和风，休要太狂横。", 
      "等待禁烟予告，要选幽寻胜。"
    ], 
    "rhythmic": "好事近"
  }, 
  {
    "author": "郭应祥", 
    "paragraphs": [
      "午夜一声雷，急雨如飞雹。", 
      "枝上残红半点无，密叶都成幄。", 
      "苦恨薄书尘，刚把闲身缚。", 
      "却意湄湘春暮时，处处堪行乐。"
    ], 
    "rhythmic": "卜算子"
  }, 
  {
    "author": "郭应祥", 
    "paragraphs": [
      "城上著裴亭，亭下临湘水。", 
      "泼黛揉蓝画不成，暝色仍含紫。", 
      "忙里不知春，却问今馀几。", 
      "相与偷将半日闲，共把尘襟洗。"
    ], 
    "rhythmic": "卜算子"
  }, 
  {
    "author": "郭应祥", 
    "paragraphs": [
      "月蟠根，天雨粟。", 
      "宜贮阿娇金屋。", 
      "心欲醉，眼偏明。", 
      "无穷佳思生。", 
      "焰银红，纷宝斝。", 
      "倒著接䍦花下。", 
      "人已散，梦初回。", 
      "渴心犹望梅。"
    ], 
    "rhythmic": "更漏子"
  }, 
  {
    "author": "郭应祥", 
    "paragraphs": [
      "香篆袅。", 
      "瓶里梅英犹小。", 
      "鸳瓦霜华睛欲晓。", 
      "今年生日好。", 
      "鬓绿颜朱不老。", 
      "女嫁儿婚将了。", 
      "四世团栾同一笑。", 
      "人间如此少。"
    ], 
    "rhythmic": "谒金门"
  }, 
  {
    "author": "郭应祥", 
    "paragraphs": [
      "屈指新年五十三。", 
      "未嫌垂领雪毵毵。", 
      "设弧届旦人交贺，题座无功我自惭。", 
      "荣莫羡，富休贪。", 
      "寿龄也不慕彭聃。", 
      "只思了却痴儿事，一榻香凝晓梦酣。"
    ], 
    "rhythmic": "鹧鸪天"
  }, 
  {
    "author": "郭应祥", 
    "paragraphs": [
      "三月一。", 
      "题舆恰届垂弧日。", 
      "垂弧日。", 
      "武安门外，欢声扬溢。", 
      "双瞳炯炯头如漆。", 
      "天公付与长生质。", 
      "长生质。", 
      "云霄稳坐，持荷簪笔。"
    ], 
    "rhythmic": "秦楼月・忆秦娥"
  }, 
  {
    "author": "郭应祥", 
    "paragraphs": [
      "绿烛间红花，绝艳交相照。", 
      "不分花时雨又风，折取供吟笑。", 
      "拟把插乌巾，却恨非年少。", 
      "点笔舒笺领略渠，座客词俱妙。"
    ], 
    "rhythmic": "卜算子"
  }, 
  {
    "author": "郭应祥", 
    "paragraphs": [
      "姑射仙人肌雪莹，笑他红紫纷纷。", 
      "从教藏白後庭深。", 
      "虬枝才破蕾，鼻观已遥闻。", 
      "花正繁时春又暮，年华荏苒催人。", 
      "惜花心事与谁论。", 
      "长哦清绝句，目断古南云。"
    ], 
    "rhythmic": "临江仙"
  }, 
  {
    "author": "李壁", 
    "paragraphs": [
      "只记梅花破腊前。", 
      "恼人春色又薰然。", 
      "山头井似陆公泉。", 
      "上客长谣追楚些，娇娃短舞看胡旋。", 
      "崇桃积李自年年。"
    ], 
    "rhythmic": "浣溪沙"
  }, 
  {
    "author": "李壁", 
    "paragraphs": [
      "东风歌吹发重闉。", 
      "飞旆入山新。", 
      "小雨不妨酥润，江头一并霜晴。", 
      "年年心似，输他钗燕，蟠带迎春。", 
      "怎得尊前避酒，史君精鉴如神。"
    ], 
    "rhythmic": "朝中措"
  }, 
  {
    "author": "李壁", 
    "paragraphs": [
      "燕雀风轻二月天。", 
      "一枝何处是家园。", 
      "有花不惜是谁怜。", 
      "生嫌怕，不为老人妍。", 
      "眉黛拥连娟。", 
      "高情时载酒、雁湖边。", 
      "略无雕饰自天然。", 
      "新诗好，品第入朱弦。"
    ], 
    "rhythmic": "小重山"
  }, 
  {
    "author": "李壁", 
    "paragraphs": [
      "帘卷东风，□林外、鸟啼姑恶。", 
      "政迤逦、花梢红绽，柳梢黄著。", 
      "散策丘园容懒□，折冲樽俎须雄略。", 
      "但有书盈屋酒盈缸，还堪乐。", 
      "嗟每被，浮云缚。", 
      "黄梁梦，新来觉。", 
      "悄祗愁湖海，故交辽邈。", 
      "一纸素书来问我，数峰苍玉何如昨。", 
      "更几时、夜雨落檐花，同春酌。"
    ], 
    "rhythmic": "满江红"
  }, 
  {
    "author": "李壁", 
    "paragraphs": [
      "紫绶新符竹，叶赪老弟兄。", 
      "西风吹棹过湖亭。", 
      "杨柳夫渠相伴、也多情。", 
      "况是瀛洲侣，来同酒盏倾。", 
      "白沤浑不避双旌。", 
      "一种风流人似、玉壶清。"
    ], 
    "rhythmic": "南歌子"
  }, 
  {
    "author": "李壁", 
    "paragraphs": [
      "莫惜一樽留，共醉锦屏山色。", 
      "多少飞花悠扬，送征轮南陌。", 
      "曲湖归去未多时，还捧诏黄湿。", 
      "生怕别来凄断，看满园行迹。"
    ], 
    "rhythmic": "好事近"
  }, 
  {
    "author": "李壁", 
    "paragraphs": [
      "露荷香泛小池台。", 
      "水云堆。", 
      "好风催。", 
      "宝扇胡床，无事且徘徊。", 
      "帘外海榴裙一色，判共酹、两三杯。", 
      "此怀能得几番开。", 
      "玉山颓。", 
      "不须推。", 
      "回首慈恩，前梦老堪咳。", 
      "好是上林多少树，应早晚、待公来。"
    ], 
    "rhythmic": "江神子・江城子"
  }
]
