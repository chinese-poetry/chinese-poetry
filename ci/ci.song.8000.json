[
  {
    "author": "史浩", 
    "paragraphs": [
      "露华霞液，云桨椒醑，姿玉金。", 
      "交酬成雅会。", 
      "拚沈醉。", 
      "中山千日，未为长久，今此陶陶一饮，动经万祀。", 
      "陈果，皆是奇异。", 
      "似瓜如斗尽备。", 
      "三千岁。", 
      "一熟珍味。", 
      "坐中，莹似玉、爽口流涎，三偷不枉，西真指议。"
    ], 
    "rhythmic": "采莲实催・采莲令"
  }, 
  {
    "author": "史浩", 
    "paragraphs": [
      "有珍馔，时时馈。", 
      "滑甘丰腻。", 
      "紫芝荧煌，嫩菊秀媚。", 
      "贮玛瑙琥珀精器。", 
      "延年益寿莫拟。", 
      "人间烹饪徒费。", 
      "休说龙肝凤髓。", 
      "动妙乐、仙音鼎沸。", 
      "玉箫清，瑶瑟美。", 
      "龙笛脆。", 
      "杂还飞鸾，花裀上、趁拍红牙，馀韵悠扬，竟海变桑田未止。"
    ], 
    "rhythmic": "采莲衮　・采莲令"
  }, 
  {
    "author": "史浩", 
    "paragraphs": [
      "其间有洞天侣，思游尘世。", 
      "珠葆摇曳。", 
      "华表真人，清江使者，相从密议。", 
      "此老遨嬉。", 
      "我辈应须随侍。", 
      "正举步、忽思同类。", 
      "十八公、方耸壑，宜邀致。", 
      "夙驾星言，人争图绘。", 
      "来鄞山甬水。", 
      "因此崇成，四明里第。"
    ], 
    "rhythmic": "采莲歇拍・采莲令"
  }, 
  {
    "author": "史浩", 
    "paragraphs": [
      "吾皇喜。", 
      "光宠无贰。", 
      "玉带金鱼荣贵。", 
      "或者疑之。", 
      "岂识圣明，曾主斯乡，尝相与尽缱绻，胶漆何可相离。", 
      "今日风云合契。", 
      "此实天意。", 
      "吾皇圣寿无极，享晏粲千载相逢，我翁亦昌炽。", 
      "永作升平上瑞。"
    ], 
    "rhythmic": "采莲煞衮・采莲令"
  }, 
  {
    "author": "史浩", 
    "paragraphs": [
      "练光浮，烟敛澄波渺。", 
      "燕脂湿、靓妆初了。", 
      "绿云伞上露滚滚，的皪真珠小。", 
      "笼娇媚、轻盈伫眺。", 
      "无言不见仙娥，凝望蓬岛。", 
      "玉阙葱葱，镇锁佳丽春难老。", 
      "银潢急、星槎飞到。", 
      "暂离金砌，为爱此、极目香红绕。", 
      "倚兰棹。", 
      "清歌缥缈。", 
      "隔花初见，楚楚风流年少。"
    ], 
    "rhythmic": "采莲舞"
  }, 
  {
    "author": "史浩", 
    "paragraphs": [
      "蕊沼清冷涓滴水。", 
      "迢迢烟浪三千里。", 
      "微孕青房包绣绮。", 
      "薰风里。", 
      "幽芳洗尽闲桃李。", 
      "羽氅飘萧尘外侣。", 
      "相呼短棹轻偎倚。", 
      "一片清歌天际起。", 
      "声尤美。", 
      "双双惊起鸳鸯睡。"
    ], 
    "rhythmic": "采莲舞"
  }, 
  {
    "author": "史浩", 
    "paragraphs": [
      "翠盖参差森玉柄。", 
      "迎风浥露香无定。", 
      "不著尘沙真体净。", 
      "芦花径。", 
      "酒侵酥脸霞相映。", 
      "棹拨木兰烟水暝。", 
      "月华如练秋空静。", 
      "一曲悠扬沙鹭听。", 
      "牵清兴。", 
      "香红已满蒹葭艇。"
    ], 
    "rhythmic": "采莲舞"
  }, 
  {
    "author": "史浩", 
    "paragraphs": [
      "草软沙平风掠岸。", 
      "青蓑一钓烟江畔。", 
      "荷叶为裀花作幔。", 
      "知谁伴。", 
      "醇醪只把鲈鱼换。", 
      "盘缕银丝杯自暖。", 
      "篷窗醉著无人唤。", 
      "逗得醒来横脆管。", 
      "清歌缓。", 
      "彩鸾飞去红云乱。"
    ], 
    "rhythmic": "采莲舞"
  }, 
  {
    "author": "史浩", 
    "paragraphs": [
      "太华峰头冰玉沼。", 
      "开花十丈干云杪。", 
      "风散天香闻四表。", 
      "知多少。", 
      "亭亭碧叶何曾老。", 
      "试问霏烟登鸟道。", 
      "丹崖步步祥光绕。", 
      "折得一枝归月峤。", 
      "蓬莱岛。", 
      "霞裾侍女争言好。"
    ], 
    "rhythmic": "采莲舞"
  }, 
  {
    "author": "史浩", 
    "paragraphs": [
      "珠露漙漙清玉宇。", 
      "霞标绰约消烦暑。", 
      "时驭清风之帝所。", 
      "寻旧侣。", 
      "三千仙仗临烟渚。", 
      "舴艋飘摇来复去。", 
      "渔翁问我居何处。", 
      "笑把红蕖呼鹤驭。", 
      "回头语。", 
      "壶中自有朝天路。"
    ], 
    "rhythmic": "采莲舞"
  }, 
  {
    "author": "史浩", 
    "paragraphs": [
      "彤霞出水弄幽姿。", 
      "娉婷玉面相宜。", 
      "棹歌先得一枝枝。", 
      "波上画鲸飞。", 
      "向此画堂高会，幽馥散、堪引瑶卮。", 
      "幸然逢此太平时。", 
      "不醉可无归。"
    ], 
    "rhythmic": "采莲舞"
  }, 
  {
    "author": "史浩", 
    "paragraphs": [
      "蕊宫阆苑。", 
      "听钧天帝乐，知他几遍。", 
      "争似人间，一曲采莲新传。", 
      "柳腰轻，莺舌啭。", 
      "逍遥烟浪谁羁绊。", 
      "无奈天阶，早已催班转。", 
      "却驾彩鸾，芙蓉斜盼。", 
      "愿年年，陪此宴。"
    ], 
    "rhythmic": "采莲舞"
  }, 
  {
    "author": "史浩", 
    "paragraphs": [
      "武陵自古神仙府。", 
      "有渔人迷路。", 
      "洞户迸寒泉，泛桃花容与。", 
      "寻花逶逦见灵光，舍扁舟、飘然入去。", 
      "注目渺红霞，有人家无数。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "须臾却有人相顾。", 
      "把肴桨来聚。", 
      "礼数既雍容，更衣冠淳古。", 
      "渔人方问此何乡，众颦眉、皆能深诉。", 
      "元是避嬴秦，共携家来住。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "当时脱得长城苦。", 
      "但熙熙朝暮。", 
      "上帝锡长生，任跳丸乌兔。", 
      "种桃千万已成阴，望家乡、杳然何处。", 
      "从此与凡人，隔云霄烟雨。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "渔舟之子来何所。", 
      "尽相猜相语。", 
      "夜宿玉堂空，见火轮飞舞。", 
      "凡心有虑尚依然，复归指、维舟沙浦。", 
      "回首已茫茫，叹愚迷不悟。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "我今来访烟霞侣。", 
      "沸华堂箫鼓。", 
      "疑是奏钧天，宴瑶池金母。", 
      "却将桃种散阶除，俾华实、须看三度。", 
      "方记古人言，信有缘相遇。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "云羽仙风举。", 
      "指丹霄烟雾。", 
      "行作玉京朝，趁两班鹭。", 
      "玲珑环佩拥霓裳，却自有、箫韶随步。", 
      "含笑嘱芳筵，後会须来赴。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "游尘世、到仙乡。", 
      "喜君王。", 
      "跻治虞唐。", 
      "文德格遐荒。", 
      "四裔尽来王。", 
      "干戈偃息岁丰穰。", 
      "三万里农桑。", 
      "归去告穹苍。", 
      "锡圣寿无疆。"
    ], 
    "rhythmic": "太清舞"
  }, 
  {
    "author": "史浩", 
    "paragraphs": [
      "□人奉圣□□朝□□□□主□□□□□留伊。", 
      "得荷云戏、幸遇文明，尧阶上、太平时。", 
      "□□□□何不罢岁□征舞柘枝。"
    ], 
    "rhythmic": "柘枝舞"
  }, 
  {
    "author": "史浩", 
    "paragraphs": [
      "我是柘枝娇女。", 
      "□□多风措。", 
      "□□□、□住深□，妙学得柘枝舞。", 
      "□□头戴凤冠，□□□纤腰束素。", 
      "□□遍体锦衣装，来献呈歌舞。"
    ], 
    "rhythmic": "柘枝舞"
  }, 
  {
    "author": "史浩", 
    "paragraphs": [
      "回头却望尘寰去。", 
      "喧画堂箫鼓。", 
      "整云鬟、摇曳青绡，爱一曲柘枝舞。", 
      "好趁华封盛祝笑，共指南山烟雾。", 
      "蟠桃仙酒醉升平，望凤楼归路。"
    ], 
    "rhythmic": "柘枝舞"
  }, 
  {
    "author": "史浩", 
    "paragraphs": [
      "贵客之名从此有。", 
      "多谢风流，飞驭陪尊酒。", 
      "持此一卮同劝後。", 
      "愿花长在人长寿。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "嘉客之名从此有。", 
      "多谢风流，飞驭陪尊酒。", 
      "持此一卮同劝後。", 
      "愿花长在人长寿。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "素客之名从此有。", 
      "多谢风流，飞驭陪尊酒。", 
      "持此一卮同劝後。", 
      "愿花长在人长寿。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "幽客之名从此有。", 
      "多谢风流，飞驭陪尊酒。", 
      "持此一卮同劝後。", 
      "愿花长在人长寿。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "野客之名从此有。", 
      "多谢风流，飞驭陪尊酒。", 
      "持此一卮同劝後。", 
      "愿花长在人长寿。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "雅客之名从此有。", 
      "多谢风流，飞驭陪尊酒。", 
      "持此一卮同劝後。", 
      "愿花长在人长寿。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "净客之名从此有。", 
      "多谢风流，飞驭陪尊酒。", 
      "持此一卮同劝後。", 
      "愿花长在人长寿。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "仙客之名从此有。", 
      "多谢风流，飞驭陪尊酒。", 
      "持此一卮同劝後。", 
      "愿花长在人长寿。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "寿客之名从此有。", 
      "多谢风流，飞驭陪尊酒。", 
      "持此一卮同劝後。", 
      "愿花长在人长寿。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "清客之名从此有。", 
      "多谢风流，飞驭陪尊酒。", 
      "持此一卮同劝後。", 
      "愿花长在人长寿。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "近客之名从此有。", 
      "多谢风流，飞驭陪尊酒。", 
      "持此一卮同劝後。", 
      "愿花长在人长寿。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "算仙家，真巧数，能使众芳长绣组。", 
      "羽芝葆，曾到世间，谁共凡花为伍。", 
      "桃李漫夸艳阳，百卉又无香可取。", 
      "岁岁年年长是春，何用芳菲分四序。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "对芳辰，成良聚，珠服龙妆环宴俎。", 
      "我御清风，来此纵观，还须折枝归去。", 
      "归去蕊珠绕头，一一是东君为主。", 
      "隐隐青冥怯路遥，且向台中寻伴侣。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "叹尘寰，乌兔走，花谢花开能几许。", 
      "十分春色，一半遣愁，那堪飘零风雨。", 
      "争似此花自然，悄不待、根生下土。", 
      "花既无凋春又长，好带花枝倾寿醑。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "是非场，名利海，得丧炎凉徒自苦。", 
      "至乐陶陶，唯有醉乡，谁向此间知趣。", 
      "花下一杯一杯，且莫把、光阴虚度。", 
      "八极神游长寿仙，蜾蠃螟休更觑。"
    ], 
    "rhythmic": "花舞"
  }, 
  {
    "author": "史浩", 
    "paragraphs": [
      "荧荧巨阙。", 
      "左右凝霜雪。", 
      "且向玉阶掀舞，终当有、用时节。", 
      "唱彻。", 
      "人尽说。", 
      "宝此制无折。", 
      "内使奸雄落胆，外须遣、豺狼灭。"
    ], 
    "rhythmic": "剑舞"
  }, 
  {
    "author": "史浩", 
    "paragraphs": [
      "细雨斜风都不管。", 
      "柔蓝软绿烟堤畔。", 
      "鸥鹭忘机为主伴。", 
      "无羁绊。", 
      "等闲莫许金章换。"
    ], 
    "rhythmic": "渔夫舞"
  }, 
  {
    "author": "史浩", 
    "paragraphs": [
      "好景侬家披得去。", 
      "前村雪屋云深处。", 
      "一棹清歌归晚浦。", 
      "真佳趣。", 
      "知谁画得归缣素。"
    ], 
    "rhythmic": "渔夫舞"
  }, 
  {
    "author": "史浩", 
    "paragraphs": [
      "济涉还渠渔父子。", 
      "生涯只在烟波里。", 
      "练静忽然风又起。", 
      "赢得底。", 
      "吹来别浦看桃李。"
    ], 
    "rhythmic": "渔夫舞"
  }, 
  {
    "author": "史浩", 
    "paragraphs": [
      "万斛黄金迷俯仰。", 
      "轻舠不碍飞双桨。", 
      "光透碧霄千万丈。", 
      "真堪赏。", 
      "恰如镜里人来往。"
    ], 
    "rhythmic": "渔夫舞"
  }, 
  {
    "author": "史浩", 
    "paragraphs": [
      "已见白鱼翻翠荇。", 
      "任公一掷波千顷。", 
      "不是六鳌休便领。", 
      "清昼永。", 
      "悠扬要在神仙境。"
    ], 
    "rhythmic": "渔夫舞"
  }, 
  {
    "author": "史浩", 
    "paragraphs": [
      "一引修鳞吾事了。", 
      "棹船归去歌声杳。", 
      "门俯清湾山更好。", 
      "眠到晓。", 
      "鸣榔艇子方云扰。"
    ], 
    "rhythmic": "渔夫舞"
  }, 
  {
    "author": "史浩", 
    "paragraphs": [
      "试倩霜刀登玉缕。", 
      "银鳞不忍供盘俎。", 
      "掷向清波方圉圉。", 
      "休更取。", 
      "小槽且听真珠雨。"
    ], 
    "rhythmic": "渔夫舞"
  }, 
  {
    "author": "史浩", 
    "paragraphs": [
      "莫惜清尊长在手。", 
      "圣朝化洽民康阜。", 
      "说与渔家知得否。", 
      "齐稽首。", 
      "太平天子无疆寿。"
    ], 
    "rhythmic": "渔夫舞"
  }, 
  {
    "author": "史浩", 
    "paragraphs": [
      "烟笼香径，霞舒花砌，东君绣出芳辰。", 
      "蝶羽弄轻，鸾声啭巧，嬉嬉舞态歌唇。", 
      "纶制出严宸。", 
      "曳耀春品服，荣锡绯银。", 
      "向此华涂要路，颜色倍精神。", 
      "珠帘碧方新。", 
      "有兰堂快目，水榭通津。", 
      "玉蘸清，金虬蔼翠，轮蹄尽集簪绅。", 
      "偕老指双椿。", 
      "望武林咫尺，同上青云。", 
      "异日重为此会，应羡凤池人。"
    ], 
    "rhythmic": "望海潮"
  }, 
  {
    "author": "史浩", 
    "paragraphs": [
      "烟浓柳径，霞蒸花砌，春深特地芳辰。", 
      "蝶侣斗狂，莺雏弄巧，嬉嬉舞态歌唇。", 
      "西铺集簪绅。", 
      "正桂薰兰玉，天寿松椿。", 
      "竞捧瑶觥潋滟，来祝纵怀人。", 
      "当年辍侍严宸。", 
      "有星轺问俗，熊轼临民。", 
      "康阜政成，蕃宣治美，归休燕处申申。", 
      "行庆紫泥新。", 
      "起钓璜国老，东海之滨。", 
      "屈指重开此宴，应已拜平津。"
    ], 
    "rhythmic": "望海潮"
  }, 
  {
    "author": "史浩", 
    "paragraphs": [
      "熊罴嘉梦，风云享会，溪应卜之年。", 
      "黄菊萃英，红萸酿馥，安排预赏芳筵。", 
      "环佩拥神仙。", 
      "向粉额两字，金缕红鲜。", 
      "最好花展处，双凤舞翩翩。", 
      "人人竞擘香笺。", 
      "璨珠玑溢目，祝颂无边。", 
      "彭祖一分，庄椿十倍，千秋未足多言。", 
      "日驭且停鞭。", 
      "把燕闲欢乐，分付壶天。", 
      "笑享亲朋岁岁，春酒庆团圆。"
    ], 
    "rhythmic": "望海潮"
  }, 
  {
    "author": "史浩", 
    "paragraphs": [
      "健卒走红尘，芝封飞到。", 
      "金缕斜斜印三道。", 
      "舞鸾翔凤，犹带御炉烟袅。", 
      "茜衣新象笏，银章好。", 
      "对此况当，莺花缭绕。", 
      "画栋翚翚映蓬岛。", 
      "绣帘初卷，共指松椿偕老。", 
      "浩歌拚烂醉，金尊倒。"
    ], 
    "rhythmic": "感皇恩"
  }, 
  {
    "author": "史浩", 
    "paragraphs": [
      "风雨揽元宵，收灯方了。", 
      "深院红莲尚围绕。", 
      "德星同聚，更有祥光临照。", 
      "始知真洞府，春长好。", 
      "应是化工，偏怜衰老。", 
      "剩把青藜作荣耀。", 
      "正须沈醉，拚却玉山频倒。", 
      "寄声更漏子，休催晓。"
    ], 
    "rhythmic": "感皇恩"
  }, 
  {
    "author": "史浩", 
    "paragraphs": [
      "烘锦花堤，铺绵柳巷，晓来膏雨初晴。", 
      "画堂初建，碧沼映朱楹。", 
      "最好芙蓉绣褥，交辉敞、孔雀金屏。", 
      "那堪更，华裾满坐，和气动欢声。", 
      "冰清。", 
      "真美行，棠阴善政，槐市高名。", 
      "今朝消受得，茜服光荣。", 
      "况是齐眉并寿，谁云道、乐事难并。", 
      "相将见，飞凫过阙，除目下彤庭。"
    ], 
    "rhythmic": "满庭芳"
  }, 
  {
    "author": "史浩", 
    "paragraphs": [
      "爱日轻融，阴云初敛，一番雪意阑珊。", 
      "柳摇金缕，梅绽五腮寒。", 
      "知是东皇翠葆，飞星汉、来止人间。", 
      "开新宴，笙歌逗晓，和气满城寰。", 
      "风光，偏舜水，贤侯政美，棠荫多欢。", 
      "更圜扉草鞠，木索长闲。", 
      "休向今朝惜醉，红妆映、群玉颓山。", 
      "相将见，宜春帖子，清夜写金銮。"
    ], 
    "rhythmic": "满庭芳"
  }, 
  {
    "author": "史浩", 
    "paragraphs": [
      "微霰疏飘，骄云轻簇，短檠暗淡笼纱。", 
      "冷禁兰帐，清晓忽飞花。", 
      "已是平芜步阔，那堪更、折竹如蓑。", 
      "凭栏处，关心一叶，归兴渺无涯。", 
      "为瑞，已多少，适从狼子，来自龙沙。", 
      "赖吾皇神武，薄海为家。", 
      "尽扫腥风杀气，依然放、红日光华。", 
      "回头看，山蹊水坞，缟带不随车。"
    ], 
    "rhythmic": "满庭芳"
  }, 
  {
    "author": "史浩", 
    "paragraphs": [
      "鲸海波澄，棠阴日永，正宜坐啸雍容。", 
      "岁丰民乐，无讼到庭中。", 
      "试数循良自古，龚黄外、谁可追踪。", 
      "那堪更，恩均髦寿，良会此宵同。", 
      "璇穹。", 
      "占瑞处，荧煌五马，璀璨群公。", 
      "盛笙歌落绮，共引髯翁。", 
      "祗恐芝泥趣召，双旌展、猎猎飞红。", 
      "须知道，君王渴见，名久在屏风。"
    ], 
    "rhythmic": "满庭芳"
  }, 
  {
    "author": "史浩", 
    "paragraphs": [
      "十载江湖，一朝簪组，宠荣曷称衰容。", 
      "圣恩不许，归卧旧庐中。", 
      "慨念东山伴侣，烟霞外、久阔仙踪。", 
      "今何幸，相逢故里，谈笑一尊同。", 
      "吾州，真幸会，湖边贺监，海上黄公。", 
      "胜渭川遗老，绛县仙翁。", 
      "纵饮何辞烂醉，脸霞转、一笑生红。", 
      "从今後，婆娑化国，千岁乐皇风。"
    ], 
    "rhythmic": "满庭芳"
  }, 
  {
    "author": "史浩", 
    "paragraphs": [
      "油幕初开，旄前导，暂归梓里舂容。", 
      "致身槐揆，功在鼎彝中。", 
      "自是襟怀绝俗，今犹记、笔砚陈踪。", 
      "张高会，君恩厚赐，乐与故人同。", 
      "把麾，鄞水上，相看青眼，谁复如公。", 
      "况亲陪尊俎，笑接群翁。", 
      "坐上笙歌屡合，须拚到、晓日酣红。", 
      "公今去，恩波四海，桃李尽东风。"
    ], 
    "rhythmic": "满庭芳"
  }, 
  {
    "author": "史浩", 
    "paragraphs": [
      "玉阙朝回，沙堤烟晓，碧幢光动军容。", 
      "虎符熊轼，行指七闽中。", 
      "假道吾乡我里，挥金事、思蹑前踪。", 
      "倾怀处，萤窗雪案，犹说昔年同。", 
      "相看，俱老大，襟期道义，不为王公。", 
      "念儿时聚戏，今已成翁。", 
      "敢借玉壶美酒，还为寿、金盏翻红。", 
      "仍频祝，中书二纪，寰海振淳风。"
    ], 
    "rhythmic": "满庭芳"
  }, 
  {
    "author": "史浩", 
    "paragraphs": [
      "复拥旌麾，重歌褥裤，满城长自春容。", 
      "绅耆旧，欢溢笑谈中。", 
      "尽道邦君恺悌，逍遥遂、湖海遐踪。", 
      "今朝会，公真乐善，屈意与人同。", 
      "恩勤，东道主，挥金汉傅，怀绶朱公。", 
      "引群仙环拱，欲寿吾翁。", 
      "春瓮初澄盎绿，春衫更、轻染香红。", 
      "持杯愿，归登绛阙，花萼醉春风。"
    ], 
    "rhythmic": "满庭芳"
  }, 
  {
    "author": "史浩", 
    "paragraphs": [
      "鹤冷风亭，鸿迷烟渚，晓来雪意填空。", 
      "酿成佳瑞，端为兆年丰。", 
      "况有神娲妙手，调和得、云彩皆同。", 
      "楼台上，铺琼缀玉，随步广寒宫。", 
      "天公。", 
      "开地轴，八混一，莫辨堤封。", 
      "又须教、归禽狡兽沈踪。", 
      "坐见花敷万木，谁知道、春已输工。", 
      "三杯酒，西湖父老，相与话时雍。"
    ], 
    "rhythmic": "满庭芳", 
    "tags": [
      "西湖"
    ]
  }, 
  {
    "author": "史浩", 
    "paragraphs": [
      "翠竹茎疏，碧溪流浅，绮窗为尔时开。", 
      "依稀远岸，才见一点寒梅。", 
      "冷定半疑是雪，因风还度暗香来。", 
      "醉清兴，瘦策过桥，黄帽青鞋。", 
      "繁枝正微雨後，似怨人知晚，泪冰腮。", 
      "殷勤百绕，留连踏遍莓苔。", 
      "报道玉人睡觉，菱花初试晓妆台。", 
      "携归去，粉额人，比并轻抬。"
    ], 
    "rhythmic": "庆清朝"
  }, 
  {
    "author": "史浩", 
    "paragraphs": [
      "清淡无限，林下逢人少。", 
      "骑马踏红尘，恁区区、何时是了。", 
      "名场利海，毕竟白头翁，山簇翠，水拖蓝，只个生涯好。", 
      "君侯洒落，卜筑开冰沼。", 
      "三径直危楼，遍岩隈、幽花香草。", 
      "风勾月引，馀事作诗人，词歌雪，气凌云，寒瘦伦郊岛。"
    ], 
    "rhythmic": "蓦山溪"
  }, 
  {
    "author": "史浩", 
    "paragraphs": [
      "玉姬曾向瑶池舞。", 
      "轻掷霓裳忤王母。", 
      "从此烟消飞鹤驭。", 
      "一来人世，有缘相遇，得得为鸳侣。", 
      "年年此际霞觞举。", 
      "彩笔香笺染新句。", 
      "休饵灵砂奔月去。", 
      "齐眉不老，直须携手，同上青冥路。"
    ], 
    "rhythmic": "青玉案"
  }, 
  {
    "author": "史浩", 
    "paragraphs": [
      "涌金斜转青云路。", 
      "溯衮衮、红尘去。", 
      "春色勾牵知几度。", 
      "月帘风幌，有人应在，唾线馀香处。", 
      "年来不梦巫山暮。", 
      "但苦忆、江南断肠句。", 
      "一笑匆匆何尔许。", 
      "客情无奈，夜阑归去，簌簌红空雨。"
    ], 
    "rhythmic": "青玉案"
  }, 
  {
    "author": "史浩", 
    "paragraphs": [
      "年来减却风情大。", 
      "百样收心待不作。", 
      "恰恨仙翁停画舸。", 
      "雪中把酒，美人频为，浅破樱桃颗。", 
      "清歌谁许阳春和。", 
      "悄不放、遥空片云过。", 
      "惊落梁尘浑可可。", 
      "一声啭处，故园春近，桃李还知麽。"
    ], 
    "rhythmic": "青玉案"
  }, 
  {
    "author": "史浩", 
    "paragraphs": [
      "红蓼千堤挺蕊，苍梧一叶辞柯。", 
      "夜阑清露泻银河。", 
      "洗出芙蓉半朵。", 
      "解带初开粉面，绕梁还听珠歌。", 
      "心期端的在秋波。", 
      "想得今宵只我。"
    ], 
    "rhythmic": "西江月"
  }, 
  {
    "author": "史浩", 
    "paragraphs": [
      "凤阙朱旗展，弄罢五弦，南薰敲竹。", 
      "雨糁桃蹊，钱浮荷沼，一瞬染成新绿。", 
      "玉皇香案吏，曾是时、鹤飞江国。", 
      "对此际，每丹霄效瑞，非烟郁郁。", 
      "卜筑。", 
      "陶山曲，风榭月台，图画应难足。", 
      "绿绮春浓，青蛇星烂，肯便稳栖烟麓。", 
      "玳筵称寿，清皓齿、霏霏珠玉。", 
      "竞屈指，看芝封紫检，鸣驺入谷。"
    ], 
    "rhythmic": "喜迁莺"
  }, 
  {
    "author": "史浩", 
    "paragraphs": [
      "征鸿回北。", 
      "正雪洗烧痕，千岩匀绿。", 
      "鱼纵新漪，梅繁断岸，春到鉴湖一曲。", 
      "满城绣帘珠幌，暖响聒天丝竹。", 
      "渐向晚，放芙蕖千顷，交辉华烛。", 
      "贤牧。", 
      "棠阴静，康阜政成，褒诏来黄屋。", 
      "玉笋光寒，紫荷香润，人道此装须趣。", 
      "且出催花银漏，恣饮宝觥。", 
      "向明岁，看传柑归去，腰横金粟。"
    ], 
    "rhythmic": "喜迁莺"
  }, 
  {
    "author": "史浩", 
    "paragraphs": [
      "才过元夕。", 
      "送宴赏未阑，欢娱无极。", 
      "且莫收灯，仍休止酒，留取凤笙龙笛。", 
      "金马玉堂学士，当此同开华席。", 
      "最堪爱，是兰膏光在，金连壁。", 
      "难觅。", 
      "交欢处，杯吸百川，雅量皆敌。", 
      "老子衰迟，居然怀感，厚意怎生酬得。", 
      "况已倦游客路，一志归安泉石。", 
      "但屈指，愿诸贤衮绣，联飞鹏翼。"
    ], 
    "rhythmic": "喜迁莺"
  }, 
  {
    "author": "史浩", 
    "paragraphs": [
      "谯门残月。", 
      "正画角晓寒，梅花吹彻。", 
      "瑞日烘云，和风解冻，青帝乍临东阙。", 
      "暖响土牛箫鼓，夹路珠帘高揭。", 
      "最好是，看彩幡金胜，钗头双结。", 
      "奇绝。", 
      "开宴处，珠履玳簪，俎豆争罗列。", 
      "舞袖翩翻，歌声缥缈，压倒柳腰莺舌。", 
      "劝我应时纳祜，还把金炉香。", 
      "愿岁岁，这一卮春酒，长陪佳节。"
    ], 
    "rhythmic": "喜迁莺"
  }, 
  {
    "author": "史浩", 
    "paragraphs": [
      "雪消春浅。", 
      "听爆竹送穷，椒花待旦，系马合簪，鸣鸦列炬，几处玳筵开宴。", 
      "介我百千眉寿，齐捧玉壶金盏。", 
      "最奇绝，是小桃新坼，争妍粉面。", 
      "女伴。", 
      "频告语，守岁通宵，莫放笙歌散。", 
      "酒晕朝霞，寒欺重翠，却忆凤屏香暖。", 
      "笑拂满身花影，遥指珠帘深院。", 
      "待到了，道一声稳睡，明年相见。"
    ], 
    "rhythmic": "喜迁莺"
  }, 
  {
    "author": "史浩", 
    "paragraphs": [
      "凭高寓目。", 
      "爱屹起四窗，云南云北。", 
      "缥缈烟霞，萧森松竹，多少洞天岩谷。", 
      "著向十洲三岛，入海何妨登陆。", 
      "要知处，在皇家新赐，西湖一曲。", 
      "林麓。", 
      "真胜概，樊榭鹿亭，百卉生幽馥。", 
      "绿绮春浓，青蛇星烂，隔断世间尘俗。", 
      "笑呼羡门俦侣，时引宝觞。", 
      "醉和醒，但南山之寿，难忘勤祝。"
    ], 
    "rhythmic": "喜迁莺", 
    "tags": [
      "西湖"
    ]
  }, 
  {
    "author": "史浩", 
    "paragraphs": [
      "我为劳生，自怜浪迹天涯遍。", 
      "如今春换。", 
      "又是孤萍断。", 
      "谁信年时，老子情非浅。", 
      "思量见。", 
      "画楼天远。", 
      "花倚夕阳院。"
    ], 
    "rhythmic": "点绛唇"
  }, 
  {
    "author": "史浩", 
    "paragraphs": [
      "千里欢谣，使君美政高三辅。", 
      "沸天箫鼓。", 
      "笑拥锋车去。", 
      "卧辙攀辕，漫拟双旌住。", 
      "还知否。", 
      "禁林深处。", 
      "已辟金闺路。"
    ], 
    "rhythmic": "点绛唇"
  }, 
  {
    "author": "史浩", 
    "paragraphs": [
      "翠幄园林，火云方绽南薰起。", 
      "玉轮天外。", 
      "夜色凉如水。", 
      "况有清歌，劝我尊浮蚁。", 
      "拚沈醉。", 
      "万花丛里。", 
      "一枕朦胧睡。"
    ], 
    "rhythmic": "点绛唇"
  }, 
  {
    "author": "史浩", 
    "paragraphs": [
      "曾到蟾宫，玉轮乞得长随手。", 
      "数声轻叩。", 
      "已有锵琼玖。", 
      "最好长清，浑不惊秋候。", 
      "歌阑後。", 
      "那回辞酒。", 
      "笑把遮檀口。"
    ], 
    "rhythmic": "点绛唇"
  }, 
  {
    "author": "史浩", 
    "paragraphs": [
      "喜阳和应律，启佳气、满寰瀛。", 
      "正雪洗疏梅，云浮淡月，昨夜生明。", 
      "熊罴信占梦好，当年相阀再蟠英。", 
      "收拾仙风道韵，萃兹一点台星。", 
      "功名。", 
      "壮岁逢真。", 
      "主紫橐、耀西清。", 
      "向玉笋光中，瑶林宴里，来拥双旌。", 
      "青毡家旧物，看长参、鼎鼎乐升平。", 
      "春醑休辞介寿，鹤书已播彤廷。"
    ], 
    "rhythmic": "木兰花慢"
  }, 
  {
    "author": "史浩", 
    "paragraphs": [
      "衮绣蝉联三重客，朝回晓日曈昽。", 
      "绿杨门巷拥花骢。", 
      "喜承天上语，来作主人公。", 
      "况值瑶林风露爽，冰轮碾上晴空。", 
      "桂香和影堕金锺。", 
      "莫辞通夕醉，明日是秋中。"
    ], 
    "rhythmic": "临江仙"
  }, 
  {
    "author": "史浩", 
    "paragraphs": [
      "槛竹敲风初破睡，楚台梦雨精神。", 
      "背屏斜映小腰身。", 
      "山明双翦水，香满一钗云。", 
      "炉袅金丝帘窣地，绮窗秋静无尘。", 
      "半钩春笋带湘筠。", 
      "兰亭初写就，愁杀卫夫人。"
    ], 
    "rhythmic": "临江仙"
  }, 
  {
    "author": "史浩", 
    "paragraphs": [
      "绣幕罗裙风冉冉，象床毡幄低垂。", 
      "兽炉香袅锦屏围。", 
      "不贪敧钿枕，偏爱倚花枝。", 
      "软玉红绡轻暖透，温温翠袖扶持。", 
      "正忺安稳坐移时。", 
      "雨云忘峡梦，身境是瑶池。"
    ], 
    "rhythmic": "临江仙"
  }, 
  {
    "author": "史浩", 
    "paragraphs": [
      "画角梅花曲未终。", 
      "霜严飞落五更风。", 
      "谁知林外鸡三唱，推出红轮海上峰。", 
      "官一品，禄千锺。", 
      "此时分付荷重瞳。", 
      "更教赐子云南境，绝胜湖边九里松。"
    ], 
    "rhythmic": "鹧鸪天"
  }, 
  {
    "author": "史浩", 
    "paragraphs": [
      "我本飘然出岫云。", 
      "挂冠归去岸纶巾。", 
      "但教名利休缰锁，心地何时不是春。", 
      "竹叶美，菊花新。", 
      "百杯且听绕梁尘。", 
      "故乡父老应相贺，林下方今见一人。"
    ], 
    "rhythmic": "鹧鸪天"
  }, 
  {
    "author": "史浩", 
    "paragraphs": [
      "孔雀双飞敞画屏。", 
      "锦花茵上舞娉婷。", 
      "红绡袖暖琉璃滑，金鸭炉香椒桂馨。", 
      "丹脸渥，秀眉青。", 
      "平生阴德在遐龄。", 
      "如今便好添龟鹤，元是南箕一寿星。"
    ], 
    "rhythmic": "鹧鸪天"
  }, 
  {
    "author": "史浩", 
    "paragraphs": [
      "晓日曈昽花露稀。", 
      "明光已报敞金扉。", 
      "三千彩仗翔鸾舞，数百银袍振鹭飞。", 
      "开雉扇，正垂衣。", 
      "奏篇初得上彤墀。", 
      "胪传绕殿天颜喜，先折东风第一枝。"
    ], 
    "rhythmic": "鹧鸪天"
  }, 
  {
    "author": "史浩", 
    "paragraphs": [
      "桂影团团光正满。", 
      "更似菱花，齐把匀娇面。", 
      "非镜非蟾君细看。", 
      "元来却是吴姬扇。", 
      "一曲阳春犹未遍。", 
      "惊落梁尘，不数莺喉啭。", 
      "好著红绡笼玉腕。", 
      "轻敲引入笙歌院。"
    ], 
    "rhythmic": "蝶恋花"
  }, 
  {
    "author": "史浩", 
    "paragraphs": [
      "霞霄丹阙，瑞霭佳气，青葱如绮。", 
      "才半月、东君雨露，无限韶华生宝砌。", 
      "渐向晚、放烛龙掀舞，周币红蕖绀蕊。", 
      "况对峙、鳌峰赑屃，不隔蓬莱弱水。", 
      "圣主有乐升平意。", 
      "引芝华、双辇凝翠。", 
      "纷万俗、歌谣弦管，声混莺吟喧凤吹。", 
      "更漏永、正冰轮掩映，光接康衢万里。", 
      "似移下、一天星斗，妆点都城表里。", 
      "清警跸、忽登楼，簇彩仗、锦襦丝履。", 
      "看柑传万颗，恩浃王公近侍。", 
      "散异卉覆千官醉。", 
      "竞捧瑶觞起。", 
      "愿岁岁、今宵宴赏，春满山河百二。"
    ], 
    "rhythmic": "宝鼎现"
  }, 
  {
    "author": "史浩", 
    "paragraphs": [
      "当年尚父，一个便兴周。", 
      "今十倍，更何忧。", 
      "冲融道貌丹为脸，扶疏漆发黑盈头。", 
      "世方知，非熊老，聚吾州。", 
      "有智略、可从兹日用，有志愿、可从兹日酬。", 
      "天付我，怎教休。", 
      "琼浆且共飞千斛，蟠桃应得见三偷。", 
      "谅吾皇，恢复後，尽封侯。"
    ], 
    "rhythmic": "最高楼"
  }, 
  {
    "author": "史浩", 
    "paragraphs": [
      "莫嫌春浅。", 
      "寒威俱敛。", 
      "阳和至此时方见。", 
      "木君敷令，把雪霜扫断。", 
      "要集德星胜伴。", 
      "为有仙翁，正尔名喧蕃汉。", 
      "眉寿比、聃彭更远。", 
      "兼资勋业，已中双雕箭。", 
      "清步槐庭影满。"
    ], 
    "rhythmic": "明月逐人来"
  }, 
  {
    "author": "史浩", 
    "paragraphs": [
      "歌舌莺娇，舞腰蜂细。", 
      "华堂是处皆颐指。", 
      "四弦独擅席中春，移船出塞声能继。", 
      "慢拈幽情，轻拢柔思。", 
      "其中有口传心事。", 
      "主人灯火下楼时，偏渠领略深深意。"
    ], 
    "rhythmic": "踏莎行"
  }, 
  {
    "author": "史浩", 
    "paragraphs": [
      "双蛟画鼓催，一水银蟾满。", 
      "见夺锦标回，却倚花枝看。", 
      "已擘冷金笺，更酹玻璃碗。", 
      "归去诧乡关，不负平生眼。"
    ], 
    "rhythmic": "生查子"
  }, 
  {
    "author": "史浩", 
    "paragraphs": [
      "片帆初落甬勾东。", 
      "碧湖空。", 
      "满汀风。", 
      "回首一川，银浪孤篷。", 
      "且驾两椽烟雨里，凭曲槛，空。", 
      "闲移拄杖上晴峰。", 
      "莫匆匆。", 
      "伴冥鸿。", 
      "笑指家山，苹叶藕花中。", 
      "脚力倦时呼小艇，归棹稳，月朦胧。"
    ], 
    "rhythmic": "江城子"
  }, 
  {
    "author": "史浩", 
    "paragraphs": [
      "祝寿祝寿。", 
      "筵开锦绣。", 
      "拈起香来玉也似手。", 
      "拈起盏来金也似酒。", 
      "祝寿祝寿。", 
      "命比乾坤久。", 
      "长寿长寿。", 
      "松椿自此碧森森底茂。", 
      "乌兔从他汨轳轳底走。", 
      "长寿长寿。"
    ], 
    "rhythmic": "浪淘沙令"
  }, 
  {
    "author": "史浩", 
    "paragraphs": [
      "霁光春未晓。", 
      "拥绛蜡攒星，霜蹄轻袅。", 
      "皇居耸云杪。", 
      "霭祥烟瑞气，青葱缭绕。", 
      "金门羽葆。", 
      "听胪唱、千官并到。", 
      "庆三朝、雉扇开时，拜舞仰瞻天表。", 
      "荣耀。", 
      "万方图籍，四裔明王，赆琛珍宝。", 
      "椒盘颂好。", 
      "称寿斝，祝难老。", 
      "更传宣锡坐，钧天妙乐，声遏行运缥缈。", 
      "逗归来、酒晕生霞，此恩怎报。"
    ], 
    "rhythmic": "瑞鹤仙"
  }, 
  {
    "author": "史浩", 
    "paragraphs": [
      "翠空缥缈虚无，算唯海上蓬瀛好。", 
      "琼瑶宫阙，蕊珠台榭，玲珑缭绕。", 
      "弱水沈冥，瑞云遮隔，几人曾到。", 
      "四明中，自有神仙洞府，烟霞里、知多少。", 
      "堪笑当年狂客，爱休官、何须入道。", 
      "婆娑绿发垂肩，著甚黄冠乌帽。", 
      "花底金船，月边玉局，尽能迟老。", 
      "待丹成九转，飘然驾鹤，却游三岛。"
    ], 
    "rhythmic": "水龙吟"
  }, 
  {
    "author": "史浩", 
    "paragraphs": [
      "平湖渺渺烟波，是中只许神仙住。", 
      "人间空爱，夭桃繁李，雪飞红雨。", 
      "谁信壶天，靓妆玉貌，春光容与。", 
      "似佳人才子，青冥步稳，同携手、成欢聚。", 
      "老子时来宴赏，拥笙歌、留连尊俎。", 
      "乌纱压倒，香云簪遍，知他几度。", 
      "多谢东君，肯教满架，长情相处。", 
      "更须拚痛饮，年年此际，作芳菲主。"
    ], 
    "rhythmic": "水龙吟"
  }, 
  {
    "author": "史浩", 
    "paragraphs": [
      "鄞有壶天，景传图画，声著海县。", 
      "四面攒峰，皆七十二，各在窗中见。", 
      "祥云拥蔽，飞泉缭绕，咫尺似天涯远。", 
      "如今向、仙家觅得，挈来十洲东畔。", 
      "虚无缥缈，蓬莱方丈，所喜只居隔岸。", 
      "羽幰垂珠，琼车织翠，长是陪嘉宴。", 
      "豺狼远迹，风波不作，日月御轮须缓。", 
      "且衔杯、称贤乐圣，度兹岁晚。"
    ], 
    "rhythmic": "永遇乐"
  }, 
  {
    "author": "史浩", 
    "paragraphs": [
      "瑞云绕。", 
      "四窗好。", 
      "何须隔水寻蓬岛。", 
      "日常晓。", 
      "春不老。", 
      "玉蕊楼台，果是无尘到。", 
      "没智巧。", 
      "没华妙。", 
      "个中只喜风波少。", 
      "清尊倒。", 
      "朱颜笑。", 
      "回首行人，犹在长安道。"
    ], 
    "rhythmic": "迎仙客"
  }, 
  {
    "author": "史浩", 
    "paragraphs": [
      "一箭舜弦风，向晓来、轻寒初报麦秀。", 
      "蝶股歇花须，韶光老，莺声倦闻呼友。", 
      "池塘绿暗，数竿粉节天然瘦。", 
      "对兹美景，爱清歌妙曲，千锺芳酒。", 
      "谁知别是壶中，缭画阁朱栏，烟谷云岫。", 
      "三岛十洲东，青霄上，神工幻成岩窦。", 
      "瑶台阆苑，翠旌羽葆频相就。", 
      "世凡洗断，教乌兔从今，迟迟飞走。"
    ], 
    "rhythmic": "南浦"
  }, 
  {
    "author": "史浩", 
    "paragraphs": [
      "三岛烟霞，十洲风月，四明古号仙乡。", 
      "萦纡雉堞，中涵一片湖光。", 
      "绕岸异卉奇芳。", 
      "跨虹桥、隐映垂杨。", 
      "玉楼珠阁，冰帘卷起，无限红妆。", 
      "龙舟两两飞扬。", 
      "见飘翻绣旗，歌杂笙簧。", 
      "清尊满泛，休辞饮到斜阳。", 
      "直须画蜡荧煌。", 
      "况夜深、不阻城隍。", 
      "且拚沈醉，归途便教，彻晓何妨。"
    ], 
    "rhythmic": "夜合花"
  }, 
  {
    "author": "史浩", 
    "paragraphs": [
      "夕阳影里东风软，骄马趁香车。", 
      "看花妆镜，藏春绣幕，百万人家。", 
      "夜阑归去，星繁绛蜡，珠翠鲜华。", 
      "笙歌不散，疏锺隐隐，月在梅丫。"
    ], 
    "rhythmic": "人月圆"
  }, 
  {
    "author": "史浩", 
    "paragraphs": [
      "骄云不向天边聚，密雪自飞空。", 
      "佳人纤手，霎时造化，珠走盘中。", 
      "六街灯市，争圆斗小，玉碗频供。", 
      "香浮兰麝，寒消齿颊，粉脸生红。"
    ], 
    "rhythmic": "人月圆"
  }, 
  {
    "author": "史浩", 
    "paragraphs": [
      "一箭和风，熏许多春意。", 
      "闹蛾儿、满城都是。", 
      "向深闺，争翦碎、吴绫蜀绮。", 
      "点妆成，分明是、粉须香翅。", 
      "玉容似花，全胜故园桃李。", 
      "最相宜、鬓云秋水。", 
      "怎教他，却去与、庄周同睡。", 
      "愿年年，伴星球、烂游灯市。"
    ], 
    "rhythmic": "粉蝶儿"
  }, 
  {
    "author": "史浩", 
    "paragraphs": [
      "玉屑轻盈，鲛绡霎时铺遍。", 
      "看仙娥、骋些神变。", 
      "咄嗟间，如撒下、真珠一串。", 
      "火方然，汤初滚、尽浮锅面。", 
      "歌楼酒垆，今宵任伊索唤。", 
      "那佳人、怎生得见。", 
      "更添糖，拚折本、供他几碗。", 
      "浪儿门，得我这些方便。"
    ], 
    "rhythmic": "粉蝶儿"
  }, 
  {
    "author": "史浩", 
    "paragraphs": [
      "云淡天低，疏雨乍霁，桃溪嫩绿蒙茸。", 
      "珠帘映画毂，金勒耀花骢。", 
      "绕湖上、罗衣隘香风。", 
      "擘波双引蛟龙。", 
      "寻奇处，高标锦段，各骋英雄。", 
      "缥缈初登彩舫，箫鼓沸，群仙玉佩丁东。", 
      "夕阳中、拚一饮千锺。", 
      "看看见、璧月穿林杪，十洲三岛舂容。", 
      "醉归去，双旌摇曳，夹路金笼。"
    ], 
    "rhythmic": "教池回"
  }, 
  {
    "author": "史浩", 
    "paragraphs": [
      "小院春风不老。", 
      "鹊碧霓裳缥缈。", 
      "雪脸间朱颜，各自一般轻妙。", 
      "忒掉。", 
      "忒掉。", 
      "真个一双两好。"
    ], 
    "rhythmic": "如梦令"
  }, 
  {
    "author": "史浩", 
    "paragraphs": [
      "琼肌太白，浅著鹅黄罩。", 
      "金缕檀心更天巧。", 
      "算同时、虽有似火红榴，争比得、淡妆伊家轻妙。", 
      "兴来清赏处，无限真香，可惜生教生闽峤。", 
      "这消息、纵使移向蒸沈，终不似凭栏，披襟一笑。", 
      "若归去长安诧标容，单道胜、酴醾水仙风貌。"
    ], 
    "rhythmic": "洞仙歌"
  }, 
  {
    "author": "史浩", 
    "paragraphs": [
      "纪今辰高会，屈指三朝，更逢重九。", 
      "珠履瑶簪，聚一天星斗。", 
      "菊蕊含芳，桂花笼艳，有美容争秀。", 
      "衮绣堂中，蓬壶影里，异香喷兽。", 
      "况是清朝，太平真主，治享雍熙，眷深耆旧。", 
      "恩锡兼金，遣星轺东走。", 
      "咫尺威光，下拜归美，愿我皇眉寿。", 
      "自此重裁，谢笺千纸，年年回奏。"
    ], 
    "rhythmic": "醉蓬莱"
  }, 
  {
    "author": "史浩", 
    "paragraphs": [
      "风收淅沥，雾隐森罗。", 
      "群山万玉嵯峨。", 
      "禁街车马，银杯缟带相过。", 
      "胥涛晚来息怒，练光浮、都不扬波。", 
      "最好处，是渔翁归去，鼓棹披蓑。", 
      "况是东堂锡宴，龙墀骤，貂珰宣劝金荷。", 
      "庆此嘉瑞，明岁黍稌应多。", 
      "天家预知混一，把琼瑶、铺遍山河。", 
      "这宴饮，罄华戎、同醉泰和。"
    ], 
    "rhythmic": "声声慢"
  }, 
  {
    "author": "史浩", 
    "paragraphs": [
      "玉露瀼瀼，秋色似画，东堂宴席初开。", 
      "红萸泛寿斝，紫菊上妆台。", 
      "倚栏见、新雁已南来。", 
      "落霞孤鹜徘徊。", 
      "最奇处，重阳将近，凉满襟怀。", 
      "萧洒秀眉，华发丹脸，映双瞳、的皪如孩。", 
      "擘香笺、听丽句新裁。", 
      "池上三回蟠桃熟，玉纤时捧琼杯。", 
      "但愿得，年年此会满蓬莱。"
    ], 
    "rhythmic": "秋蕊香"
  }, 
  {
    "author": "史浩", 
    "paragraphs": [
      "春恨不禁听杜宇。", 
      "买舟忽觅东鄞路。", 
      "一笑轻帆同野渡。", 
      "频回顾。", 
      "吴山夜岫俱眉妩。", 
      "何事匆匆分袂去。", 
      "夫君小隐临烟渚。", 
      "明夜月华来竹坞。", 
      "相思处。", 
      "还应梦属清江橹。"
    ], 
    "rhythmic": "渔家傲"
  }, 
  {
    "author": "史浩", 
    "paragraphs": [
      "迟日轻阴，雨初收，花枝湿红犹滴。", 
      "玉镫绣鞯，才得新晴，柳岸往来如织。", 
      "画楼几处珠帘卷，风光遍、神仙瑶席。", 
      "萃佳景，分明管领，一陂澄碧。", 
      "忽见波涛噀激。", 
      "苍烟际、双龙起为勍敌。", 
      "桂楫拨云，鼍鼓轰雷，竞夺锦标千尺。", 
      "恁时彩舰虹桥畔，舂容引、宝觥霞液。", 
      "兴浓处，笙歌又还竟夕。"
    ], 
    "rhythmic": "花心动"
  }, 
  {
    "author": "史浩", 
    "paragraphs": [
      "雪中蓓蕾嫣然，美人莫恨春容少。", 
      "化工消息，只须些子，阳和便了。", 
      "文杏徒繁，牡丹虽贵，敢夸妍妙。", 
      "看冰肌玉骨，诗家漫道，银蟾莹、白驹皎。", 
      "楼上角声催晓。", 
      "是东皇、丝纶新草。", 
      "青旗苍辂，欲临东阙，遣伊先到。", 
      "排斥风霜，扫除氛雾，直教闻早。", 
      "算功高调鼎，不如竹外，一枝斜好。"
    ], 
    "rhythmic": "水龙吟"
  }, 
  {
    "author": "史浩", 
    "paragraphs": [
      "是花堪爱惜。", 
      "谢天教、花信添花颜色。", 
      "花红衬花碧。", 
      "灿朝阳花露，鲛珠频滴。", 
      "花光的皪。", 
      "映花下、□茵百尺。", 
      "趁花时，手拈花枝，饱嗅此花消息。", 
      "常恐，一番花褪，失了花容，怎生寻觅。", 
      "花神效力。", 
      "将花貌，尽留得。", 
      "更移花并植，仙家玉圃，不许花阴过隙。", 
      "向花前，长把蕉花，为花主席。"
    ], 
    "rhythmic": "瑞鹤仙"
  }, 
  {
    "author": "史浩", 
    "paragraphs": [
      "三春正美。", 
      "是霁景融和，韶华如绮。", 
      "夹岸香红，登墙粉白，开遍故园桃李。", 
      "画舸绣帘高卷，锦毂朱轩低倚。", 
      "对此际，向池台好处，争倾绿蚁。", 
      "醉里。", 
      "须醒悟，些子芳菲，造物都谩你。", 
      "一瞬光阴，霎时蜂蝶，还付落花流水。", 
      "我有大丹九转，真个长春不死。", 
      "待得了，把高歌清赏，随缘而已。"
    ], 
    "rhythmic": "喜迁莺"
  }, 
  {
    "author": "史浩", 
    "paragraphs": [
      "提壶漫欲寻芳去。", 
      "桃红柳绿年年事。", 
      "唯有列仙翁。", 
      "清明本在躬。", 
      "何须从外讨。", 
      "皮里阳秋好。", 
      "堪羡个中人。", 
      "无时不是春。"
    ], 
    "rhythmic": "菩萨蛮"
  }, 
  {
    "author": "史浩", 
    "paragraphs": [
      "天气正清和，庆西乾、释迦如来出世。", 
      "毓质向金盆，祥云布、层霄九龙喷水。", 
      "东传震旦，正令此日人人记。", 
      "露盘百卉拥金容，香汤争来拂洗。", 
      "谁知这个因缘，化众生令求，尘埃脱离。", 
      "一点本昭昭，当须向、兹时便知瞥地。", 
      "何烦费手，自然作个惺惺底。", 
      "若犹未晤，且管令师僧，八丈十二。"
    ], 
    "rhythmic": "南浦"
  }, 
  {
    "author": "史浩", 
    "paragraphs": [
      "银涛渐溢江南路。", 
      "泛短棹、轻帆去。", 
      "破块跳珠知几度。", 
      "竹窗新粉，藕池香碧，应在云深处。", 
      "萧萧鹤发虽云暮。", 
      "曾得神仙悟真句。", 
      "久视长生亲见语。", 
      "离愁扫尽，更无慵困，怕甚黄梅雨。"
    ], 
    "rhythmic": "青玉案"
  }, 
  {
    "author": "史浩", 
    "paragraphs": [
      "槐夏阴浓，笋成竿、红榴正堪攀折。", 
      "菖歜碎琼，角黍堆金，又赏一年佳节。", 
      "宝觥交劝殷勤愿，把玉腕、彩丝双结。", 
      "最好是，龙舟竞夺，锦标方彻。", 
      "此意凭谁向说。", 
      "纷两岸，游人强生区别。", 
      "胜负既分，些个悲欢，过眼尽归休歇。", 
      "到头都是强阳气，初不悟、本无生灭。", 
      "见破底，何须更求指诀。"
    ], 
    "rhythmic": "花心动"
  }, 
  {
    "author": "史浩", 
    "paragraphs": [
      "符箓玉搔头，艾虎青丝鬓。", 
      "一曲清歌倒酒莲，尚有香蒲晕。", 
      "角簟碧纱厨，挥扇消烦闷。", 
      "唯有先生心地凉，不怕炎曦近。"
    ], 
    "rhythmic": "卜算子"
  }, 
  {
    "author": "史浩", 
    "paragraphs": [
      "日永绣工，减却一线，节临短至。", 
      "幸有杯盘，随分快乐，□得醺醺醉。", 
      "寻思尘世，寒来暑往，冻极又还热炽。", 
      "恰如个、脾家疟疾，比著略长些子。", 
      "人生百岁，一年一发，且是不通医治。", 
      "两鬓青丝，皆伊染就，今已星星地。", 
      "除非炉内，龙盘虎绕，养得大丹神水。", 
      "却从他、阴阳自变，卦分泰否。"
    ], 
    "rhythmic": "永遇乐"
  }, 
  {
    "author": "史浩", 
    "paragraphs": [
      "金乌玉兔，时当几望，只是光明相与。", 
      "天孙河鼓事应同，又启比、人间男女。", 
      "精神契合，风云交际，不在一宵欢聚。", 
      "乘槎曾得问星津，为我说、因缘如此。"
    ], 
    "rhythmic": "鹊桥仙"
  }, 
  {
    "author": "史浩", 
    "paragraphs": [
      "霁天风露好。", 
      "乍暑退西郊，凉生秋早。", 
      "银潢炯云杪。", 
      "拥香车鹊翅，凌波初到。", 
      "清歌缥缈。", 
      "凭危阁、新蟾吐曜。", 
      "有盈尊美酒，蛛丝钿合，拜舞竞分天巧。", 
      "堪笑。", 
      "世间痴绝，不识人中，拙是珍宝。", 
      "多愁易老。", 
      "都缘是，不闻道。", 
      "骋些儿机智，遭他驱使，毕竟辛勤到了。", 
      "又何如，百事无能，是非较少。"
    ], 
    "rhythmic": "瑞鹤仙"
  }, 
  {
    "author": "史浩", 
    "paragraphs": [
      "碧天似水，看常娥摩出，一轮寒璧。", 
      "桂魄扶疏光照耀，尘界都成银色。", 
      "万象森罗，羞明卷彩，黯淡唯今夕。", 
      "风高露重，井梧湿翠时滴。", 
      "谁信鹤发婆娑，峰真隐，对影为三益。", 
      "虎绕龙盘丹就後，一颗清辉的国。", 
      "不养银蟾，不关玉兔，到处无亏蚀。", 
      "三千行满，也能飞上璇极。"
    ], 
    "rhythmic": "念奴娇"
  }, 
  {
    "author": "史浩", 
    "paragraphs": [
      "过横塘。", 
      "见红妆翠盖，柄柄擎香。", 
      "月娥有意，暮霭收尽银潢。", 
      "一轮高挂，且放同、千里清光。", 
      "秋中气爽天凉。", 
      "露凝玉臂，风拂云裳。", 
      "老子通宵不忍睡，把青尊小酌，仍更思量。", 
      "自家活计，幸有无限珍藏。", 
      "大千世界，静极後、普现十方。", 
      "圆明不损毫芒。", 
      "精神会处，独坐胡床。"
    ], 
    "rhythmic": "芰荷香"
  }, 
  {
    "author": "史浩", 
    "paragraphs": [
      "池台非雾。", 
      "缥缈双溪路。", 
      "家在江南佳丽处。", 
      "看取谢公风度。", 
      "蟠桃酒酝千秋。", 
      "金焦欲上迟留。", 
      "笑待锦花裀上，双鸾舞彻梁州。"
    ], 
    "rhythmic": "清平乐"
  }, 
  {
    "author": "史浩", 
    "paragraphs": [
      "翠蛾雪柳。", 
      "鬓影春风透。", 
      "灯火千门辉绮绣。", 
      "移下一天星斗。", 
      "剩拚连夜欢游。", 
      "金波欲上迟留。", 
      "且看香梅影底，双鸾舞彻梁州。"
    ], 
    "rhythmic": "清平乐"
  }, 
  {
    "author": "史浩", 
    "paragraphs": [
      "石头虎踞。", 
      "骄虏何能渡。", 
      "曾是六朝雄胜处。", 
      "瑞绕碧江云路。", 
      "当时霸国多贤。", 
      "风流只解遗鞭。", 
      "便好扬舲北伐，举头即见长安。"
    ], 
    "rhythmic": "清平乐"
  }, 
  {
    "author": "史浩", 
    "paragraphs": [
      "万花如绣。", 
      "淑景熏晴昼。", 
      "一曲齐称千岁寿。", 
      "欢拥两行红袖。", 
      "当年西府横翔。", 
      "急流稳上仙乡。", 
      "笑阅磻溪日月，行看尚父鹰扬。"
    ], 
    "rhythmic": "清平乐"
  }, 
  {
    "author": "史浩", 
    "paragraphs": [
      "槐庭元老。", 
      "四海真师表。", 
      "曲为故人敦久要。", 
      "隔巷不嫌时到。", 
      "虚堂已入凉飔。", 
      "一觥为寿何辞。", 
      "看即关河恢复，千秋永辅淳熙。"
    ], 
    "rhythmic": "清平乐"
  }, 
  {
    "author": "史浩", 
    "paragraphs": [
      "当年桂籍。", 
      "同展摩云翼。", 
      "位冠洪枢情似昔。", 
      "肯共一尊瑶席。", 
      "经纶素韫胸中。", 
      "筹帷小试成功。", 
      "已殄黄池小丑，行收沙漠肤功。"
    ], 
    "rhythmic": "清平乐"
  }, 
  {
    "author": "史浩", 
    "paragraphs": [
      "吾皇睿哲。", 
      "廷有真三杰。", 
      "同向清时扬茂烈。", 
      "掩迹皋陶夔契。", 
      "联镳忽访山樊。", 
      "凉生花底清尊。", 
      "太史明朝日奏，台星皆聚柴门。"
    ], 
    "rhythmic": "清平乐"
  }, 
  {
    "author": "史浩", 
    "paragraphs": [
      "南阳宾友。", 
      "道旧须尊酒。", 
      "一曲为公千岁寿。", 
      "弦索春风纤手。", 
      "忠谋黼黻明昌。", 
      "英词锦绣甘肠。", 
      "帝所盛推颇牧，人间尤重班扬。"
    ], 
    "rhythmic": "清平乐"
  }, 
  {
    "author": "史浩", 
    "paragraphs": [
      "冻云著地静无风。", 
      "簌蔌坠遥空。", 
      "无限人间险秽，一时为尔包容。", 
      "凭高试望，楼台改观，山径迷踪。", 
      "唯有碧江千里，依然不住流东。"
    ], 
    "rhythmic": "朝中措"
  }, 
  {
    "author": "史浩", 
    "paragraphs": [
      "东篱寿菊金犹浅。", 
      "对南山、把酒开新宴。", 
      "绛阙丛霄，玉书丹篆。", 
      "坐间俱是神仙伴。", 
      "童颜绿发何曾变。", 
      "喜婴儿姹女交相恋。", 
      "寄语诗翁，茱萸重看。", 
      "明年此会人人健。"
    ], 
    "rhythmic": "七娘子"
  }, 
  {
    "author": "史浩", 
    "paragraphs": [
      "秋光将老。", 
      "黄花开早。", 
      "露浥清晓，金钱万叠犹小。", 
      "簪遍碧云鬟，压倒乌纱帽。", 
      "更把来、玉觞同釂。", 
      "过□添炉鼎，朱颜愈少。", 
      "壮道骨，长仙风，养成灵宝。", 
      "今日去登高，谩说龙山好。", 
      "悄不如、自家蓬岛。"
    ], 
    "rhythmic": "惜黄花"
  }, 
  {
    "author": "史浩", 
    "paragraphs": [
      "翠馆银罂下紫清。", 
      "内家闻说庆嘉平。", 
      "柳条萱草眼偏明。", 
      "小阁数杯成酩酊，醒来不爱佩环声。", 
      "为通幽梦到蓬瀛。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "腊月正当三十夜，几人到此惺惺。", 
      "一轮明月本圆明。", 
      "朗然无挂碍，何用问前程。", 
      "况有长生真秘□，岁华虽换休惊。", 
      "但将歌酒乐升平。", 
      "尘缘如未了，明日贺新正。"
    ], 
    "rhythmic": "临江仙"
  }, 
  {
    "author": "史浩", 
    "paragraphs": [
      "结柳送穷文，驱傩吓鬼。", 
      "爆火熏天漫儿戏。", 
      "自家炉鼎，有却冷清清地。", 
      "腊月三十日，如何避。", 
      "且与做些，神仙活计。", 
      "铅汞收添结灵水。", 
      "跳丸日月，一任东生西委。", 
      "玉颜长向此，迎新岁。"
    ], 
    "rhythmic": "感皇恩"
  }, 
  {
    "author": "史浩", 
    "paragraphs": [
      "梅萼冰融，柳丝金浅，绪风还报初春。", 
      "木君青旆，猎猎下苍旻。", 
      "亲捧虚皇妙旨，将枯朽、咸与维新。", 
      "须臾见，芳郊乐圃，生气遍无垠。", 
      "青丝，行白玉，一杯介寿，红浪粼粼。", 
      "便安排歌舞，蝶翅莺唇。", 
      "别有神仙窟宅，乾坤内、充满氤氲。", 
      "功成处，花开不老，酒熟镇甘醇。"
    ], 
    "rhythmic": "满庭芳"
  }, 
  {
    "author": "史浩", 
    "paragraphs": [
      "光阴转指。", 
      "百岁知能几。", 
      "儿时童稚，老来将耄矣。", 
      "就中些子强壮，又被浮名牵系。", 
      "良辰尽成轻弃。", 
      "此何理。", 
      "若有惺惺活底，必解自为计。", 
      "清尊在手，且须拚烂醉。", 
      "醉乡不涉风波地。", 
      "睡到花阴正午，笙歌又还催起。"
    ], 
    "rhythmic": "扑胡蝶・扑蝴蝶"
  }, 
  {
    "author": "史浩", 
    "paragraphs": [
      "玉瓮新醅翻绿蚁。", 
      "滴滴真珠，便有香浮鼻。", 
      "欲把盈尊成雅会。", 
      "更须寻个无愁地。", 
      "况是赏心多乐事。", 
      "美景良辰，又复来相值。", 
      "料得天家深有意。", 
      "教人长寿花前醉。"
    ], 
    "rhythmic": "蝶恋花"
  }, 
  {
    "author": "史浩", 
    "paragraphs": [
      "自古圣贤皆寂寞，祗教饮者留名。", 
      "万花丛里酒如渑。", 
      "池台仍旧贯，歌管有新声。", 
      "欲识醉乡真乐地，全胜方丈蓬瀛。", 
      "是非荣辱不关情。", 
      "百杯须痛饮，一枕拚春酲。"
    ], 
    "rhythmic": "临江仙"
  }, 
  {
    "author": "史浩", 
    "paragraphs": [
      "一盏阳和，分明至珍无价。", 
      "解教人、哩哩。", 
      "把胸中，些磊块，一时熔化。", 
      "悟从前，恁区区，总成虚假。", 
      "何妨竟夕，交酬玉觞金。", 
      "更休辞、醉眠花下。", 
      "待明朝，红日上，三竿方罢。", 
      "引笙歌，拥珠玑，笑扶归马。"
    ], 
    "rhythmic": "粉蝶儿"
  }, 
  {
    "author": "史浩", 
    "paragraphs": [
      "瑞烟笼绣幕。", 
      "正玳席欢燕，觥筹交错。", 
      "高情动寥廓。", 
      "恣清谈雄辩，珠玑频落。", 
      "锵锵妙乐。", 
      "且赢取、升平快乐。", 
      "又何辞、醉玉颓山，是处有人扶著。", 
      "追念抟风微利，画饼浮名，久成离索。", 
      "输忠素约。", 
      "没材具，漫担阁。", 
      "怅良辰美景，花前月下，空把欢游蹉却。", 
      "到如今、对酒当歌，怎休领略。"
    ], 
    "rhythmic": "瑞鹤仙"
  }, 
  {
    "author": "史浩", 
    "paragraphs": [
      "桃李繁华，芰荷清净，景物相继。", 
      "霜後橙黄，雪中梅绽，迤逦春还至。", 
      "寻思天气，寒暄凉燠，各有一时乐地。", 
      "如何被、浮名牵役，此欢逐成抛弃。", 
      "如今醒也，扁舟短棹，更有篮舆胡倚。", 
      "到处为家，山肴社酒，野老为宾侣。", 
      "三杯之後，吴歌楚舞，忘却曳金穿履。", 
      "虽逢个、清朝贵客，也须共来一醉。"
    ], 
    "rhythmic": "永遇乐"
  }, 
  {
    "author": "史浩", 
    "paragraphs": [
      "闲忙两字无多子。", 
      "叹举世、皆由此。", 
      "逐利争名忙者事。", 
      "廛中得丧，仕中宠辱，无限非和是。", 
      "谁人解识闲中味。", 
      "雪月烟云自能致。", 
      "世态只如风过耳。", 
      "三杯两盏，眼朦胧地，长向花前醉。"
    ], 
    "rhythmic": "青玉案"
  }, 
  {
    "author": "史浩", 
    "paragraphs": [
      "和靖重湖，知章一曲，浙江左右为邻。", 
      "绣鞯彩舰，只许日寻春。", 
      "正好厌厌夜饮，都寂静、没个游人。", 
      "夫何故，欢阑兴阻，只为隔城闉。", 
      "堪嘉，唯甬水，回环雉堞，中峙三神。", 
      "更楼台缭岸，花柳迷津。", 
      "不惜频添画烛，更深看、舞上华裀。", 
      "拚沈醉，从他咿喔，金距报凌晨。"
    ], 
    "rhythmic": "满庭芳"
  }, 
  {
    "author": "史浩", 
    "paragraphs": [
      "柴作疏篱，茅编小屋，绕堤苦竹黄芦。", 
      "老翁蜗处，却自乐清虚。", 
      "理钓何妨钩直，据琴又、不管弦无。", 
      "逍遥处，都捐世虑，忘我亦忘渠。", 
      "雨馀。", 
      "添美景，眉横山妩，脸媚花腴。", 
      "笑凡间粉黛，浓抹轻涂。", 
      "客至三杯薄酒，欲眠後、一枕蘧蘧。", 
      "起来见，龟翻鹤舞，却是寿星图。"
    ], 
    "rhythmic": "满庭芳"
  }, 
  {
    "author": "史浩", 
    "paragraphs": [
      "曾向泗滨浮玉质，也居十二峰前。", 
      "飞来藓发尚如拳，郁纷因出岫，巧镂是谁镌。", 
      "挈榼凭栏成胜赏，老夫亦自颓然。", 
      "坐疑霭霭上瑶天。", 
      "已为苏旱雨，却放老龙眠。"
    ], 
    "rhythmic": "临江仙"
  }, 
  {
    "author": "史浩", 
    "paragraphs": [
      "枕不成眠，得句十分清绝。", 
      "一夜酸风阁花，酝江天飞雪。", 
      "晓来的看枝头，老蚌剖明月。", 
      "帝所待调金鼎，莫教人轻折。"
    ], 
    "rhythmic": "好事近"
  }, 
  {
    "author": "史浩", 
    "paragraphs": [
      "对竹擘吟笺，正是赏梅时节。", 
      "便把这些清致，作东湖三绝。", 
      "帝家金鼎待调羹，何似且休折。", 
      "却爱玉楼清弄，褪霏霏香雪。"
    ], 
    "rhythmic": "好事近"
  }, 
  {
    "author": "史浩", 
    "paragraphs": [
      "银潢耿耿，正露零仙掌，尘空天幕。", 
      "碧玉扶疏□万朵，偏称水村山郭。", 
      "巧酝檀英，密包金粟，只待清秋著。", 
      "三春桃李，自应束在高阁。", 
      "好是月窟奇标，东堂幽韵，不管西风恶。", 
      "独立盈盈回首笑，白苇丹枫索索。", 
      "折向冰壶，莫教纱帽，醉里轻簪却。", 
      "浓芳长在，□疑身在云壑。"
    ], 
    "rhythmic": "念奴娇"
  }, 
  {
    "author": "史浩", 
    "paragraphs": [
      "枝头蓓蕾，褪红绡微露，江南春色。", 
      "多谢东风吹半朵，来入骚人瑶席。", 
      "粉脸轻红，芳心羞吐，别有真消息。", 
      "妆台帘卷，寿阳著意留得。", 
      "好是雪满群山，玉纤频拈，泛清波文鹢。", 
      "深院相逢人尽道，标格都从天锡。", 
      "梦蝶徒劳，霜禽休妒，争奈伊怜惜。", 
      "高楼谁倚，寄言休为横笛。"
    ], 
    "rhythmic": "念奴娇"
  }, 
  {
    "author": "史浩", 
    "paragraphs": [
      "银塘江上，展鲛绡初见，长天一色。", 
      "风拭菱花光照眼，谁许红尘轻积。", 
      "转盼冯夷，奔云起电，两岸惊涛拍。", 
      "振空破地，水龙争喷吟笛。", 
      "客有步屧江干，胸吞奇观，寄英词元白。", 
      "素壁淋浪翻醉墨，飘洒神仙踪迹。", 
      "好待波匀，横飞小艇，快引香筒碧。", 
      "烟消月出，不眠拚了通夕。"
    ], 
    "rhythmic": "念奴娇"
  }, 
  {
    "author": "史浩", 
    "paragraphs": [
      "腊天寒，晓风劲，幽香频吐。", 
      "精神绰约，谁羡姑射居处。", 
      "江南探春独步。", 
      "恨无侣。", 
      "微语。", 
      "又谁管、雪势霜威埋妒。", 
      "且图少陵东阁作诗苦。", 
      "拟烦玉纤轻拗、宁相许。", 
      "惜取。", 
      "栏干遍倚，月淡黄昏，水边清浅，不放红尘染污。", 
      "似名画手丹青，罢施缃素。", 
      "不随艳卉，强媚韶光一瞬，飘荡无据。", 
      "只恐金门，宝鼎方调，时时来觑。", 
      "便把枝头，豆颗朝天去。"
    ], 
    "rhythmic": "白苎"
  }, 
  {
    "author": "史浩", 
    "paragraphs": [
      "一握钩儿能几何。", 
      "弓弓珠蹙杏红罗。", 
      "即时分惠谢奴哥。", 
      "香压幽兰兰尚浅，样窥初月月仍多。", 
      "只堪掌上恹琼波。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "珠履三千巧斗妍。", 
      "就中弓窄只迁迁。", 
      "恼伊刬袜转堪怜。", 
      "舞罢有香留绣褥，步馀无迹在金莲。", 
      "好随云雨楚峰前。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "湿翠湖山收晚烟。", 
      "月华如练水如天。", 
      "兴来催上钓鱼船。", 
      "青箬一尊汀草畔，霜筠数曲渚花边。", 
      "更於何处觅神仙。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "梁武憨痴达摩呆。", 
      "个中消息岂容猜。", 
      "九年面壁口慵开。", 
      "双履却寻归路止，一花原不是君栽。", 
      "这回枉了一遭来。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "索得玄珠也是呆。", 
      "人人有分莫胡猜。", 
      "顶门一眼镇长开。", 
      "路断玉关无辙迹，雪埋葱岭没根栽。", 
      "始称达摩不曾来。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "胜概朱楹俯碧湖。", 
      "萧萧风月一尘无。", 
      "只堪绿蚁满尊浮。", 
      "况是小春天正爽，杖藜相与探梅初。", 
      "半皴枝上未成珠。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "远岫数堆苍玉髻。", 
      "平湖千顷碧琉璃。", 
      "笙歌催我上船时。", 
      "载月有如浮玉鉴，采莲还复拥燕脂。", 
      "更於何处觅瑶池。"
    ], 
    "rhythmic": "浣溪沙"
  }, 
  {
    "author": "史浩", 
    "paragraphs": [
      "报道东皇初弭节，芳思满凌晨。", 
      "争看钗头彩胜新。", 
      "金字写宜春。", 
      "四坐行盘堆白玉，纤手自和匀。", 
      "恰似蟾宫妙丽人。", 
      "将月出浮云。"
    ], 
    "rhythmic": "武陵春"
  }, 
  {
    "author": "史浩", 
    "paragraphs": [
      "吾乡我里。", 
      "偕老真无比。", 
      "宴席展，欢声起。", 
      "蕊宫仙子绕，玉砌莱衣戏。", 
      "称贺处，眉心竞指朱书字。", 
      "忆昔西周吕。", 
      "年纪虽相似。", 
      "独自个，谁为侣。", 
      "如今双凤老，堪引同螺醉。", 
      "彭祖寿，十分方一从头纪。"
    ], 
    "rhythmic": "千秋岁"
  }, 
  {
    "author": "史浩", 
    "paragraphs": [
      "真隐先生，家居近在东湖。", 
      "茅屋三椽，自有一种清虚。", 
      "秫来酿酒，便无後、也解赊沽。", 
      "只愁客至，不能拚此芳壶。", 
      "且乐天真，醉乡里、无限欢娱。", 
      "时倚花枝，困来著枕蘧蘧。", 
      "回观昨梦，徒然使、心剿形癯。", 
      "始知今日，得闲却是良图。"
    ], 
    "rhythmic": "新荷叶"
  }, 
  {
    "author": "史浩", 
    "paragraphs": [
      "喜泉通碧甃。", 
      "秫刈黄云，酿成芳酎。", 
      "瑞霭凝香，更阳和锺秀。", 
      "晓瓮寒光，夜槽清响，听颔珠频溜。", 
      "昼锦堂深，聚星筵启，一觥为寿。", 
      "况此神仙，蕊宫俦侣，玉殿英游，尽皆亲旧。", 
      "赢得开怀，对良辰握手。", 
      "醉席淋漓笑语，都不问、欲残更漏。", 
      "绣幕春风，轻丝美韵，明朝还又。"
    ], 
    "rhythmic": "醉蓬莱"
  }, 
  {
    "author": "史浩", 
    "paragraphs": [
      "寥廓澄清。", 
      "人正在、瑶台第一层。", 
      "瑞霭深处，蕊宫掩映，金碧觚棱。", 
      "异花非世种，蔼剩馥、紫雾飞腾。", 
      "有仙驾，过吾庐环堵，少驻云軿。", 
      "俄惊。", 
      "重壶叠巘，顿然潇洒俗尘清。", 
      "佩环声里，宝觥潋滟，舞态娉婷。", 
      "祝言千岁寿，仍更予、五福川增。", 
      "返蓬瀛。", 
      "问今朝兹会，昔日谁曾。"
    ], 
    "rhythmic": "瑶台第一层"
  }, 
  {
    "author": "史浩", 
    "paragraphs": [
      "摘索衣裳宫样。", 
      "生得脸儿福相。", 
      "容止忒精神，一似观音形像。", 
      "归向。", 
      "归向。", 
      "见者擎拳合掌。"
    ], 
    "rhythmic": "如梦令"
  }, 
  {
    "author": "史浩", 
    "paragraphs": [
      "粉脸霞生一缕。", 
      "掩映绿云秋水。", 
      "言语更雍容，具足十分娇美。", 
      "无比。", 
      "无比。", 
      "要比除非镜里。"
    ], 
    "rhythmic": "如梦令"
  }, 
  {
    "author": "史浩", 
    "paragraphs": [
      "红杏白梨肌理。", 
      "时样新妆淡伫。", 
      "真个是观音，少个杨枝净水。", 
      "欢喜。", 
      "欢喜。", 
      "尽此一锺醇美。"
    ], 
    "rhythmic": "如梦令"
  }, 
  {
    "author": "史浩", 
    "paragraphs": [
      "罗袜半钩新月。", 
      "更把凤鞋珠结。", 
      "步步著金莲，行得轻轻瞥瞥。", 
      "难说。", 
      "难说。", 
      "真是世间奇绝。"
    ], 
    "rhythmic": "如梦令"
  }, 
  {
    "author": "史浩", 
    "paragraphs": [
      "试把珠帘低卷。", 
      "宛见梅妆粉面。", 
      "绿绕更红围，齐捧瑶卮来劝。", 
      "堪羡。", 
      "堪羡。", 
      "此是神仙阆苑。"
    ], 
    "rhythmic": "如梦令"
  }, 
  {
    "author": "史浩", 
    "paragraphs": [
      "一笑尊前相语。", 
      "莫遣良辰虚度。", 
      "饮兴正浓时，兔碗聊分春露。", 
      "留住。", 
      "留住。", 
      "催办後筵歌舞。"
    ], 
    "rhythmic": "如梦令"
  }, 
  {
    "author": "史浩", 
    "paragraphs": [
      "藻涧蟾光动，松风蟹眼鸣。", 
      "浓熏沈麝入金瓶。", 
      "泻出温温一盏、涤烦膺。", 
      "爽继云龙饼，香无芝术名。", 
      "主人襟韵有馀清。", 
      "不向今宵忘了、淡交情。"
    ], 
    "rhythmic": "南歌子"
  }, 
  {
    "author": "史浩", 
    "paragraphs": [
      "小槽春酿香红。", 
      "良辰飞盖相从。", 
      "主人着意在金钟。", 
      "茗碗作先容。", 
      "欲到醉乡深处，应须仗、两腋香风。", 
      "献酬高兴渺无穷。", 
      "归骑莫匆匆。"
    ], 
    "rhythmic": "画堂春"
  }, 
  {
    "author": "史浩", 
    "paragraphs": [
      "梦魂飞过屏山曲。", 
      "见依旧、如花似玉。", 
      "天寒翠袖依修竹。", 
      "两点春山斗绿。", 
      "披衣起、闲愁万斛。", 
      "正月澹、梅花照屋。", 
      "重温绣被薰清馥。", 
      "不管明烧画烛。"
    ], 
    "rhythmic": "杏花天"
  }, 
  {
    "author": "史浩", 
    "paragraphs": [
      "忆昔来时双髻小，如今云鬓堆鸦。", 
      "绿窗冉冉度年华。", 
      "秋波娇殢酒，春笋惯分茶。", 
      "居士近来心绪懒，不堪老眼看花。", 
      "画堂明月隔天涯。", 
      "春风吹柳絮，知是落谁家。"
    ], 
    "rhythmic": "临江仙"
  }, 
  {
    "author": "史浩", 
    "paragraphs": [
      "试凭阑干春欲暮，桃花点点胭脂。", 
      "故山凝望水云迷。", 
      "数堆苍玉髻，千顷碧琉璃。", 
      "我本清都闲散客，蓬莱未是幽奇。", 
      "明朝归去鹤齐飞。", 
      "三山乘缥缈，海运到天池。"
    ], 
    "rhythmic": "临江仙"
  }, 
  {
    "author": "仲并", 
    "paragraphs": [
      "庭梧叶密未惊秋。", 
      "风雨潇潇特地愁。", 
      "愁绪如丝无尽头。", 
      "思悠悠。", 
      "怅望王孙空倚楼。"
    ], 
    "rhythmic": "忆王孙"
  }, 
  {
    "author": "仲并", 
    "paragraphs": [
      "秀出群儿，柳眉濯濯春庭院。", 
      "不亲歌扇。", 
      "弄笔勤书篆。", 
      "翁已无能，老退惭赪面。", 
      "欣同宴。", 
      "坐来喜见。", 
      "痛饮惊无算。"
    ], 
    "rhythmic": "点绛唇"
  }, 
  {
    "author": "仲并", 
    "paragraphs": [
      "举案家风未肯低。", 
      "清心端自秀深闺。", 
      "芝兰玉树宁馨儿。", 
      "早岁安禅灵照女，静中经卷手常携。", 
      "声名要与断机齐。"
    ], 
    "rhythmic": "浣溪沙"
  }, 
  {
    "author": "仲并", 
    "paragraphs": [
      "雅称诗人美孟都。", 
      "清新幽韵比来无。", 
      "新来学得绣工夫。", 
      "经卷但知从阿母，醉来翁已要人扶。", 
      "尚能把盏劝屠苏。"
    ], 
    "rhythmic": "浣溪沙"
  }, 
  {
    "author": "仲并", 
    "paragraphs": [
      "说似当年老季伦。", 
      "君家虽富客常贫。", 
      "何曾一笑任吾真。", 
      "酒满罢留天下士，词新空赋坐中春。", 
      "谁能绝笔更书麟。"
    ], 
    "rhythmic": "浣溪沙"
  }, 
  {
    "author": "仲并", 
    "paragraphs": [
      "宛如姑射人冰雪。", 
      "知公不负佳风月。", 
      "莫放漏声残。", 
      "清风生坐间。", 
      "赏春心未足。", 
      "翦尽尊前烛。", 
      "此乐自难忘。", 
      "一觞还一觞。"
    ], 
    "rhythmic": "菩萨蛮"
  }, 
  {
    "author": "仲并", 
    "paragraphs": [
      "二陆起云间，千载风流人物。", 
      "未似一门三凤，向层霄联翼。", 
      "贞元朝士苦无多，公今未华发。", 
      "重向紫宸朝路，立鹓鸾前列。"
    ], 
    "rhythmic": "好事近"
  }, 
  {
    "author": "仲并", 
    "paragraphs": [
      "今古满胸中，韬略一时人杰。", 
      "高卧溪山好处，迟十年斋钺。", 
      "朱轓休傍武陵溪，梅花记曾别。", 
      "早晚殿前归侍，总周庐千列。"
    ], 
    "rhythmic": "好事近"
  }, 
  {
    "author": "仲并", 
    "paragraphs": [
      "淮上五分符，名在图书东壁。", 
      "坐对书成多暇，写青箱千帙。", 
      "一杯先为祝东风，丹诏来朝夕。", 
      "何处称公挥翰，定北扉西掖。"
    ], 
    "rhythmic": "好事近"
  }, 
  {
    "author": "仲并", 
    "paragraphs": [
      "阀阅盛中州，冠冕共推华族。", 
      "耐久松筠交契，更襟怀金玉。", 
      "诸儒皆自愧卢前，小试暂符竹。", 
      "行看世官入践，继西枢前躅。"
    ], 
    "rhythmic": "好事近"
  }, 
  {
    "author": "仲并", 
    "paragraphs": [
      "分手又三秋，犹记花时歌别。", 
      "每念征帆归晚，误五湖风月。", 
      "清江休望使君来，指日趋天阙。", 
      "婿玉翁冰相映，看紫薇花发。"
    ], 
    "rhythmic": "好事近"
  }, 
  {
    "author": "仲并", 
    "paragraphs": [
      "襟韵绝纤尘，炯炯夜光明月。", 
      "合是紫荷持橐，侍丹墀清切。", 
      "暗香疏影想公家，人与梅超绝。", 
      "酒罢帝城早去，占百花先发。"
    ], 
    "rhythmic": "好事近"
  }, 
  {
    "author": "仲并", 
    "paragraphs": [
      "今雨几人来，冰霰更凝寒色。", 
      "门外车多长者，顿光生蓬荜。", 
      "缤纷飞雪更初梅，特特为留客。", 
      "惟恨坐无华馔，只平时真率。"
    ], 
    "rhythmic": "好事近"
  }, 
  {
    "author": "仲并", 
    "paragraphs": [
      "隈岩侧。", 
      "怪生小院香来别。", 
      "香来别。", 
      "嫩黄细细，商量齐发。", 
      "佳人敛笑贪先折。", 
      "重新为翦斜斜叶。", 
      "斜斜叶。", 
      "钗头常带，一秋风月。"
    ], 
    "rhythmic": "忆秦娥"
  }, 
  {
    "author": "仲并", 
    "paragraphs": [
      "春波浅碧涨方池。", 
      "池台深锁烟霏。", 
      "缓歌争胜早莺啼。", 
      "客忍轻归。", 
      "合坐香凝宿雾，垫巾梅插寒枝。", 
      "渐西蟾影漾馀辉。", 
      "醉倒谁知。"
    ], 
    "rhythmic": "画堂春"
  }, 
  {
    "author": "仲并", 
    "paragraphs": [
      "豆蔻梢头春正早。", 
      "敛修眉、未经重扫。", 
      "湖山清远，几年牢落，风韵初好。", 
      "慢绾垂螺最娇小。", 
      "是谁家、舞腰袅袅。", 
      "而今莫谓，春归等闲，分付芳草。"
    ], 
    "rhythmic": "大圣乐令・玉团儿"
  }, 
  {
    "author": "仲并", 
    "paragraphs": [
      "趁拍舞初筵。", 
      "柳袅春烟。", 
      "街头桃李莫争妍。", 
      "家本凤楼高处住，锦瑟华年。", 
      "不用抹繁弦。", 
      "歌韵天然。", 
      "天教独立百花前。", 
      "但愿人如天上月，三五团圆。"
    ], 
    "rhythmic": "浪淘沙"
  }, 
  {
    "author": "仲并", 
    "paragraphs": [
      "倾国与倾城。", 
      "袅袅盈盈。", 
      "歌喉巧作断肠声。", 
      "看尽风光花不语，却是多情。", 
      "家近董双成。", 
      "三妙齐名。", 
      "谁教蜂蝶漫经营。", 
      "留取无双风味在，真是琼英。"
    ], 
    "rhythmic": "浪淘沙"
  }, 
  {
    "author": "仲并", 
    "paragraphs": [
      "草圣与诗馀。", 
      "清韵谁如。", 
      "生绡团扇倩谁书。", 
      "月湛素华天似水，深院凉初。", 
      "人散晚钟疏。", 
      "後约还虚。", 
      "良宵忍放枕鸾孤。", 
      "要得相逢除是梦，有梦来无。"
    ], 
    "rhythmic": "浪淘沙"
  }, 
  {
    "author": "仲并", 
    "paragraphs": [
      "小泊横塘日欲斜。", 
      "一枝犹有未残花。", 
      "几年燕子无消息，今日飞来王谢家。", 
      "歌水调，韵琵琶。", 
      "声声都是怨年华。", 
      "钗头杏子今如许，翦烛裁诗莫问他。"
    ], 
    "rhythmic": "鹧鸪天"
  }, 
  {
    "author": "仲并", 
    "paragraphs": [
      "间世麒麟降自天。", 
      "光辉列宿灿初躔。", 
      "他年身致夔龙列，少日心存翰墨边。", 
      "簪彩笔，照金莲。", 
      "词华当使思如泉。", 
      "未论耸壑昂霄事，且与衰翁慰暮年。"
    ], 
    "rhythmic": "鹧鸪天"
  }, 
  {
    "author": "仲并", 
    "paragraphs": [
      "冰清玉映，自是闺房秀。", 
      "十里卷朱帘，好紫陌、家家未有。", 
      "天然情素，高压一城春，花艳丽，月精神，梅韵腰枝瘦。", 
      "曲屏虚幌，枉著鸳鸯绣。", 
      "不是不相逢，泪空滴、年年别袖。", 
      "从他兰菊，秋露与春风，终不似，玉人人，一片心长久。"
    ], 
    "rhythmic": "蓦山溪"
  }, 
  {
    "author": "仲并", 
    "paragraphs": [
      "华栋一何丽，移下小壶天。", 
      "几多曲房新户，缥缈似当年。", 
      "曾是使君风度，元有胸中丘壑，六月竹风寒。", 
      "一洗筝笛耳，歌舞粲筵间。", 
      "坐中客，醒复醉，听无眠。", 
      "已回归梦，犹复袅袅记清圆。", 
      "尚想饮中仙子，来处馀香飘坐，胜韵此双全。", 
      "为寄月华语，难与并蝉娟。"
    ], 
    "rhythmic": "水调歌头"
  }, 
  {
    "author": "仲并", 
    "paragraphs": [
      "醉凝眸。", 
      "正行云遮断，澄练江头。", 
      "皓月今宵何处，不管中秋。", 
      "朱阑倚遍，又微雨、催下危楼。", 
      "秋风空响更筹。", 
      "不将好梦，吹过南州。", 
      "浮远轩窗异日到，山空云净，江远天浮。", 
      "别去客怀，无赖准拟开愁。", 
      "冰轮好在，解随我、天际归舟。", 
      "何须舞袂歌喉。", 
      "一觞一咏，谈笑风流。"
    ], 
    "rhythmic": "芰荷香"
  }, 
  {
    "author": "仲并", 
    "paragraphs": [
      "正西山、雨过弄晴景，竹屋贯斜晖。", 
      "问谁将千斛，霏瑛落屑，吹上花枝。", 
      "风外青鞋未熟，鼻观已先知。", 
      "扰损江南客，诗面难肥。", 
      "两句林边倾盖，笑化工开落，尤甚儿嬉。", 
      "叹额黄人去，还是隔年期。", 
      "渺飞魂、凭谁招取，赖故人、沈水煮花瓷。", 
      "犹堪待，岭梅开後，一战雄雌。"
    ], 
    "rhythmic": "八声甘州"
  }, 
  {
    "author": "仲并", 
    "paragraphs": [
      "灰飞竹。", 
      "庆群阴消尽，新阳来复。", 
      "云物呈祥连瑞霭，烟气纷纷馥馥。", 
      "紫陌香衢，朱檐影里，罗绮花成簇。", 
      "岭梅惊暖，数枝争绽寒玉。", 
      "有人袅袅盈盈，今朝特地，为我新妆束。", 
      "娇倚银床添绣线，长喜修眉舒绿。", 
      "不道多情，锦屏罗幌，难得欢生足。", 
      "谁知今夜，玉壶银漏催促。"
    ], 
    "rhythmic": "念奴娇"
  }, 
  {
    "author": "仲并", 
    "paragraphs": [
      "江南春早，尚馀寒门巷，杨花飘逐。", 
      "一色初梅开尽也，不数芳园红绿。", 
      "珍重骚人，幽怀分寄，高韵歌黄竹。", 
      "六花羞避，满笺凌乱琼玉。", 
      "应念有客长安，履穿东郭，无与怜穷独。", 
      "鼓棹前溪非兴尽，寒怯水栖岩宿。", 
      "咫尺君家，瑶田无径，冰柱排银屋。", 
      "瓮头春到，唤回晚梦清熟。"
    ], 
    "rhythmic": "念奴娇"
  }, 
  {
    "author": "仲并", 
    "paragraphs": [
      "金滕事业。", 
      "庆丹青千载，勋在王室。", 
      "圣主英明平万国，天产非常人物。", 
      "岳渎分灵，熊罴符梦，五百年方出。", 
      "致君尧舜，要须纯用经术。", 
      "须信凤阁仙人，风流文采，蔼家声如昔。", 
      "献纳司存持禁橐，合历三台清秩。", 
      "倦宿承明，乞麾临郡，暂辍金闺直。", 
      "五云深处，一星今在南极。"
    ], 
    "rhythmic": "念奴娇"
  }, 
  {
    "author": "仲并", 
    "paragraphs": [
      "试六花院落。", 
      "正柳绵飘坠，因风无著。", 
      "吴王旧城郭。", 
      "记乌衣门巷，小桥帘幕。", 
      "他州寥索。", 
      "漫等闲、桃英杏萼。", 
      "认幽香来处，群芳尽掩，蕙心先觉。", 
      "行乐。", 
      "燕雏莺友，浪语狂歌，休休莫莫。", 
      "兰房绣幄。", 
      "添新恨，念前约。", 
      "十分芳景，十分春意，休惜十分共酌。", 
      "任十分、吹老寒梅，戌楼画角。"
    ], 
    "rhythmic": "瑞鹤仙"
  }, 
  {
    "author": "仲并", 
    "paragraphs": [
      "静练平千顷，华栋俯中流。", 
      "凌晨画戟，来看宿雨断虹收。", 
      "八九胸中云梦，三千笔端风月，无处快凝眸。", 
      "笑咏一堂上，挥麈气横秋。", 
      "俯危阑，红日下，暮云稠。", 
      "无穷伟观，祗应天意为君谋。", 
      "容我时醒时醉，独泛微烟微雨，浩荡逐轻鸥。", 
      "不羡岳阳胜，丹碧耸层楼。"
    ], 
    "rhythmic": "水调歌头"
  }, 
  {
    "author": "仲并", 
    "paragraphs": [
      "练江风静，卧冰奁百尺，朱阑飞入。", 
      "江远浮天天在水，水满半天云湿。", 
      "白鸟明边，青山断处，眼冷江头立。", 
      "月明潮上，苇间渔唱声急。", 
      "几度吹老苹花，野香无数，欲寄应难及。", 
      "天借诗人供醉眼，尊俎一时收拾。", 
      "竹里行厨，花间步障，风雨生呼吸。", 
      "酒阑歌罢，钓船先具蓑笠。"
    ], 
    "rhythmic": "念奴娇"
  }, 
  {
    "author": "仲并", 
    "paragraphs": [
      "溪边风物已春分。", 
      "画堂烟雨黄昏。", 
      "水沈一缕袅炉薰。", 
      "尽醉芳尊。", 
      "舞袖飘摇回雪，歌喉宛转留云。", 
      "人间能得几回闻。", 
      "丞相休嗔。"
    ], 
    "rhythmic": "画堂春"
  }, 
  {
    "author": "仲并", 
    "paragraphs": [
      "清远湖山佳丽人。", 
      "柳边花下复清晨。", 
      "向前犹有几多春。", 
      "祓禊秋千时节近，管弦歌舞一回新。", 
      "未嗔狂客污车茵。"
    ], 
    "rhythmic": "浣溪沙"
  }, 
  {
    "author": "仲并", 
    "paragraphs": [
      "铃阁寻盟未肯寒。", 
      "首驻江干。", 
      "云烟翰墨，风流尊俎，不放更残。", 
      "金声掷地西清老，天未许终闲。", 
      "知音素赏，当筵一曲，流水高山。"
    ], 
    "rhythmic": "眼儿媚"
  }, 
  {
    "author": "仲并", 
    "paragraphs": [
      "门巷乌衣应好在，风韵尚依然。", 
      "知是蓬瀛第几仙。", 
      "秀色粲当筵。", 
      "索句濡毫云阁里，清坐袅炉烟。", 
      "谁赋回文第二篇。", 
      "除是见娟娟。"
    ], 
    "rhythmic": "武陵春"
  }, 
  {
    "author": "赵构", 
    "paragraphs": [
      "一湖春水夜来生。", 
      "几叠春山远更横。", 
      "烟艇小，钓丝轻。", 
      "赢得闲中万古名。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "薄晚烟林澹翠微。", 
      "江边秋月已明晖。", 
      "纵远舵，适天机。", 
      "水底闲云片段飞。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "云洒清江江上船。", 
      "一钱何得买江天。", 
      "催短棹，去长川。", 
      "鱼蟹来倾酒舍烟。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "青草开时已过船。", 
      "锦鳞跃处浪痕圆。", 
      "竹叶酒，柳花毡。", 
      "有意沙鸥伴我眠。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "扁舟小缆荻花风。", 
      "四合青山暮霭中。", 
      "明细火，倚孤松。", 
      "但愿尊中酒不空。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "侬家活计岂能明。", 
      "万顷波心月影清。", 
      "倾绿酒，糁藜羹。", 
      "保任衣中一物灵。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "骇浪吞舟脱巨鳞。", 
      "结绳为网也难任。", 
      "纶乍放，饵初沈。", 
      "浅钓纤鳞味更深。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "鱼信还催花信开。", 
      "花风得得为谁来。", 
      "舒柳眼，落梅腮。", 
      "浪暖桃花夜转雷。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "暮暮朝朝冬复春。", 
      "高车驷马趁朝身。", 
      "金拄屋，粟盈。", 
      "那知江汉独醒人。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "远水无涯山有邻。", 
      "相看岁晚更情亲。", 
      "笛里月，酒中身。", 
      "举头无我一般人。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "谁云渔父是愚翁。", 
      "一叶浮家万虑空。", 
      "轻破浪，细迎风。", 
      "睡起篷窗日正中。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "水涵微雨湛虚明。", 
      "小笠轻蓑未要晴。", 
      "明鉴里，纹生。", 
      "白鹭飞来空外声。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "无数菰蒲间藕花。", 
      "棹歌轻举酌流霞。", 
      "随家好，转山斜。", 
      "也有孤村三两家。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "春入渭阳花气多。", 
      "春归时节自清和。", 
      "冲晓雾，弄沧波。", 
      "载与俱归又若何。"
    ], 
    "rhythmic": "渔父词・渔父"
  }, 
  {
    "author": "赵构", 
    "paragraphs": [
      "清湾幽岛任盘纡。", 
      "一舸横斜得自如。", 
      "惟有此，更无居。", 
      "从教红袖泣前鱼。"
    ], 
    "rhythmic": "渔父词・渔父"
  }, 
  {
    "author": "崔若砺", 
    "paragraphs": [
      "愁殢有兵尊，老怕能言李。"
    ], 
    "rhythmic": "失调名"
  }, 
  {
    "author": "高登", 
    "paragraphs": [
      "人间世，偶然攘臂来游。", 
      "何须恁、乾坤角抵，又成冷笑俳优。", 
      "且宽心、待他天命，谩鼓舌、夸吾人谋。", 
      "李广不侯，刘蕡未第，千年公论合谁羞。", 
      "往矣瓦飘无意，甑堕懒回头。", 
      "真堪笑，直钩论议，圆枘机筹。", 
      "幸斯道、元无得丧，壮心岂有沈浮。", 
      "好温存、困中节概，莫冷落、穷里风流。", 
      "酒滴珍珠，饭钞云子，醉饱卧信缘休。", 
      "归去也，幅巾谈笑，卒岁且优游。", 
      "循环事，亡羊须在，失马何忧。"
    ], 
    "rhythmic": "多丽"
  }, 
  {
    "author": "高登", 
    "paragraphs": [
      "武仙花县谒凫仙。", 
      "急招横渡船。", 
      "重门昼掩讼庭闲。", 
      "虚檐群雀喧。", 
      "金屋畔，玉阑边。", 
      "新春桃李妍。", 
      "主人情重客无缘。", 
      "销魂空黯然。"
    ], 
    "rhythmic": "阮郎归"
  }, 
  {
    "author": "高登", 
    "paragraphs": [
      "黄茅时节，病恼南来客。", 
      "瘦得不胜衣，试腰围、都无一搦。", 
      "东篱兴在，手种菊方黄，摘晚艳，泛新刍，谁道乾坤窄。", 
      "百年役役，乐事真难得。", 
      "短发已无多，更何劳、霜风染白。", 
      "儿曹齐健，扶□一翁孱，龙山帽，习池巾，归路从敧侧。"
    ], 
    "rhythmic": "蓦山溪"
  }, 
  {
    "author": "高登", 
    "paragraphs": [
      "瘴气如云。", 
      "暑气如焚。", 
      "病轻时、也是十分。", 
      "沈疴恼客，罪罟萦人。", 
      "叹槛中猿，笼中鸟，辙中鳞。", 
      "休负文章，休说经纶。", 
      "得生还、已早因循。", 
      "菱花照影，筇竹随身。", 
      "奈沈郎尪，潘郎老，阮郎贫。"
    ], 
    "rhythmic": "行香子"
  }, 
  {
    "author": "高登", 
    "paragraphs": [
      "名利场中空扰扰。", 
      "十年南北东西道。", 
      "依旧缘山尘扑帽。", 
      "空懊恼。", 
      "羡他陶令归来早。", 
      "归去来兮秋已杪。", 
      "菊花又绕东篱好。", 
      "有酒一尊开口笑。", 
      "虽然老。", 
      "玉山犹解花前倒。"
    ], 
    "rhythmic": "渔家傲"
  }, 
  {
    "author": "高登", 
    "paragraphs": [
      "潇洒带霜枝，独向岁寒时节。", 
      "触目千林憔悴，更幽姿清绝。", 
      "多才应赋得天真，落笔惊风叶。", 
      "从此绿窗深处，有一梢秋月。"
    ], 
    "rhythmic": "好事近"
  }, 
  {
    "author": "高登", 
    "paragraphs": [
      "送客过江村，况值重阳佳节。", 
      "向晚西风萧瑟，正离人愁绝。", 
      "尊前相顾惜参商，引十分蕉叶。", 
      "回首高阳人散，负西楼风月。"
    ], 
    "rhythmic": "好事近"
  }, 
  {
    "author": "高登", 
    "paragraphs": [
      "饮兴正阑珊，正是挥毫时节。", 
      "霜乾银钩锦句，看壁间三绝。", 
      "西风特地飒秋声，楼外触残叶。", 
      "匹马翩然归去，向征鞍敲月。"
    ], 
    "rhythmic": "好事近"
  }, 
  {
    "author": "高登", 
    "paragraphs": [
      "璧月挂秋宵。", 
      "丹桂香飘。", 
      "广寒宫殿路迢迢。", 
      "试问嫦娥缘底事，欲下层霄。", 
      "兰玉自垂髫。", 
      "拜命当朝。", 
      "神仙会里且逍遥。", 
      "分取壶中闲日月，来伴王乔。"
    ], 
    "rhythmic": "浪淘沙"
  }, 
  {
    "author": "高登", 
    "paragraphs": [
      "渺渺西江流水，翩翩北客征帆。", 
      "清秋月影浸人寒。", 
      "云净碧天澄淡。", 
      "飘泊道途零落，疏慵鬓发䰐鬖。", 
      "从来涉世戒三缄。", 
      "只好随时饮啖。"
    ], 
    "rhythmic": "西江月"
  }, 
  {
    "author": "高登", 
    "paragraphs": [
      "菊拈黄金嫩，杯倾琥珀浓。", 
      "良辰何处寄萍踪。", 
      "短艇飘摇一叶、浪花中。", 
      "凤阙游娃馆，幽坡赏梵宫。", 
      "当年乐事总成空。", 
      "目断天边想像、意何穷。"
    ], 
    "rhythmic": "南歌子"
  }, 
  {
    "author": "高登", 
    "paragraphs": [
      "富贵本无心，何事故乡轻别。", 
      "空惹猿惊鹤怨，误松萝风月。", 
      "囊锥刚强出头来，不道甚时节。", 
      "欲命巾车归去，恐豺狼当辙。"
    ], 
    "rhythmic": "好事近"
  }, 
  {
    "author": "闻人武子", 
    "paragraphs": [
      "晴风吹暖枝头雪。", 
      "露华香沁庭中月。", 
      "屏上小江南。", 
      "雨昏天际帆。", 
      "翠钗香雾湿。", 
      "侧鬓云松立。", 
      "灯背欲眠时。", 
      "晓莺还又啼。"
    ], 
    "rhythmic": "菩萨蛮"
  }, 
  {
    "author": "关注", 
    "paragraphs": [
      "缥缈神京开洞府。", 
      "遇广寒宫女。", 
      "问我双鬟梁溪舞。", 
      "还记得、当时否。", 
      "碧玉词章教仙侣。", 
      "为按歌宫羽。", 
      "皓月满窗人何处。", 
      "声永断、瑶台路。"
    ], 
    "rhythmic": "桂华明・四犯令"
  }, 
  {
    "author": "关注", 
    "paragraphs": [
      "凤舞龙蟠处，玉室与金堂。", 
      "平生想望真境，依约在何方。", 
      "谁信许君丹灶，便与吴君遗剑，只在洞天傍。", 
      "若要安心地，便是远名场。", 
      "几年来，开林麓，建山房。", 
      "安眠饱馆清坐，无事可思量。", 
      "洗尽人间忧患，看尽仙家风月，和气满清扬。", 
      "一笑尘埃外，云水远相忘。"
    ], 
    "rhythmic": "水调歌头"
  }, 
  {
    "author": "关注", 
    "paragraphs": [
      "小院烟凉雨细。", 
      "正好恹恹春睡。", 
      "蓦被金枝，连推绣枕，报道皇都书至。", 
      "良人得意。", 
      "集英殿、首攀仙桂。", 
      "斗帐重襟惊起。", 
      "斜倚屏山偷喜。", 
      "宝髻慵梳，香笺折破，果见中、高高名第。", 
      "秦楼十二。", 
      "知他向、谁家沈醉。"
    ], 
    "rhythmic": "剔银灯"
  }, 
  {
    "author": "李石", 
    "paragraphs": [
      "桥上水光浮雪。", 
      "桥下柳阴遮月。", 
      "梦里去寻香，露冷五更时节。", 
      "胡蝶。", 
      "胡蝶。", 
      "飞过闲红千叶。"
    ], 
    "rhythmic": "如梦令"
  }, 
  {
    "author": "李石", 
    "paragraphs": [
      "忆被金尊劝倒。", 
      "灯下红香围绕。", 
      "别後有谁怜，一任春残莺老。", 
      "烦恼。", 
      "烦恼。", 
      "肠断绿杨芳草。"
    ], 
    "rhythmic": "如梦令"
  }, 
  {
    "author": "李石", 
    "paragraphs": [
      "小桃小杏红，和雨和烟瘦。", 
      "不是点燕脂，素面偏宜酒。", 
      "也是惯伤春，可惜闲时候。", 
      "正要画眉人，与作双蛾斗。"
    ], 
    "rhythmic": "生查子"
  }, 
  {
    "author": "李石", 
    "paragraphs": [
      "新花上苑枝，枝上娇莺语。", 
      "日日抱花心，啄破燕脂雨。", 
      "莺飞莺去时，谁与花为主。", 
      "守等却飞来，再见花开处。"
    ], 
    "rhythmic": "生查子"
  }, 
  {
    "author": "李石", 
    "paragraphs": [
      "今年花发时，燕子双双语。", 
      "谁与卷珠帘，人在花间住。", 
      "明年花发时，燕语人何处。", 
      "且与寄书来，人往江南去。"
    ], 
    "rhythmic": "生查子"
  }, 
  {
    "author": "李石", 
    "paragraphs": [
      "荷花人面红，月影波心见。", 
      "扇子倒拈来，敲落红香片。", 
      "窗下翦灯花，今日眉深浅。", 
      "留得镜中看，蹙破春山远。"
    ], 
    "rhythmic": "生查子"
  }, 
  {
    "author": "李石", 
    "paragraphs": [
      "斟别酒，问东君。", 
      "一年一度一回新。", 
      "看百花，飘舞茵。", 
      "斟别酒，问行人。", 
      "莫将别泪裛罗巾。", 
      "早归来，依旧春。"
    ], 
    "rhythmic": "捣练子"
  }, 
  {
    "author": "李石", 
    "paragraphs": [
      "腰束素，鬓垂鸦。", 
      "无情笑面醉犹遮。", 
      "扇儿扇，瞥见些。", 
      "双凤小，玉钗斜。", 
      "芙蓉衫子藕花纱。", 
      "戴一枝，卜花。"
    ], 
    "rhythmic": "捣练子"
  }, 
  {
    "author": "李石", 
    "paragraphs": [
      "花飞飞。", 
      "絮飞飞。", 
      "三月江南烟雨时。", 
      "楼台春树迷。", 
      "双莺儿。", 
      "双燕儿。", 
      "桥北桥南相对啼。", 
      "行人犹未归。"
    ], 
    "rhythmic": "长相思"
  }, 
  {
    "author": "李石", 
    "paragraphs": [
      "红藕丝。", 
      "白藕丝。", 
      "艾虎衫裁金缕衣。", 
      "钗头双荔枝。", 
      "鬓符儿。", 
      "背符儿。", 
      "鬼在心头符怎知。", 
      "相思十二时。"
    ], 
    "rhythmic": "长相思"
  }, 
  {
    "author": "李石", 
    "paragraphs": [
      "花深红。", 
      "花浅红。", 
      "桃杏浅深花不同。", 
      "年年吹暖风。", 
      "莺语中。", 
      "燕语中。", 
      "唤起碧窗春睡浓。", 
      "日高花影重。"
    ], 
    "rhythmic": "长相思"
  }, 
  {
    "author": "李石", 
    "paragraphs": [
      "红软榴花脸晕，绿愁杨柳眉疏。", 
      "日长院宇闲消遣，荔子赌樗蒲。", 
      "莹雪凉衣乍浴，裁冰素扇新书。", 
      "绣香熏被梅烟润，枕簟碧纱厨。"
    ], 
    "rhythmic": "乌夜啼"
  }, 
  {
    "author": "李石", 
    "paragraphs": [
      "鸾镜愁添眉黛，罗裙瘦减腰肢。", 
      "一回见了一回病，弹指误佳期。", 
      "醉里懵腾泪洗，梦中著摸魂飞。", 
      "一春多少闲风雨，亭院落花时。"
    ], 
    "rhythmic": "乌夜啼"
  }, 
  {
    "author": "李石", 
    "paragraphs": [
      "绣阁和烟飞絮，粉墙映日吹红。", 
      "花花柳柳成阴处，休恨五更风。", 
      "絮点铺排绿水，红香收拾黄蜂。", 
      "留春尽道能留得，长在酒杯中。"
    ], 
    "rhythmic": "乌夜啼"
  }, 
  {
    "author": "李石", 
    "paragraphs": [
      "飘飘仙袂缕黄金。", 
      "相对弄清音。", 
      "几度教人误听，当窗绿暗红深。", 
      "一声梦破，槐阴转午，别院深沈。", 
      "试问绿杨南陌，何如紫椹西林。"
    ], 
    "rhythmic": "朝中措"
  }, 
  {
    "author": "李石", 
    "paragraphs": [
      "绿杨庭院觉深沈。", 
      "曾听一莺吟。", 
      "今夜却成容易，双莲步步摇金。", 
      "歌声暂驻，颦眉又去，无计重寻。", 
      "应恨玉郎殢酒，教人守到更深。"
    ], 
    "rhythmic": "朝中措"
  }, 
  {
    "author": "李石", 
    "paragraphs": [
      "凌波庭院藕香残。", 
      "银烛夜生寒。", 
      "两点眉尖新恨，别来谁画遥山。", 
      "南楼皓月，一般瘦影，两处凭阑。", 
      "莫似桃花溪畔，乱随流水人间。"
    ], 
    "rhythmic": "朝中措"
  }, 
  {
    "author": "李石", 
    "paragraphs": [
      "红映阑干绿映阶。", 
      "闲闷闲愁，独自徘徊。", 
      "天涯消息几时归，别後无书有梦来。", 
      "後院棠梨昨夜开。", 
      "雨急风忙次第催。", 
      "罗衣消瘦却春寒，莫管红英，一任苍苔。"
    ], 
    "rhythmic": "一翦梅"
  }, 
  {
    "author": "李石", 
    "paragraphs": [
      "百濯香残恨未消。", 
      "万绪千丝，莲藕芭蕉。", 
      "临岐犹自说前时，轻翦乌云解翠翘。", 
      "雨意重来风已飘。", 
      "南陌行人折柳条。", 
      "此间无计可留连，枕上今宵。", 
      "马上明朝。"
    ], 
    "rhythmic": "一翦梅"
  }, 
  {
    "author": "李石", 
    "paragraphs": [
      "天低日暮。", 
      "清商一曲行人住。", 
      "著人意态如飞絮。", 
      "才泊春衫，却被风吹去。", 
      "朝期暮约浑无据。", 
      "同心结尽千千缕。", 
      "今宵魂梦知何处。", 
      "翠竹芭蕉，又下黄昏雨。"
    ], 
    "rhythmic": "醉落魄・一斛珠"
  }, 
  {
    "author": "李石", 
    "paragraphs": [
      "烟柳疏疏人悄悄，画楼风外吹笙。", 
      "倚阑闻唤小红声。", 
      "熏香临欲睡，玉漏已三更。", 
      "坐待不来来又去，一方明月中庭。", 
      "粉墙东畔小桥横。", 
      "起来花影下，扇子扑飞萤。"
    ], 
    "rhythmic": "临江仙"
  }, 
  {
    "author": "李石", 
    "paragraphs": [
      "八曲阑干垂手处，烛光花影疏疏。", 
      "一尊共饮记当初。", 
      "彩毫浓点，双带要人书。", 
      "日暮不来朱户隔，碧云高挂蟾蜍。", 
      "琴心密约总成虚。", 
      "醉中言语，醒後忆人无。"
    ], 
    "rhythmic": "临江仙"
  }, 
  {
    "author": "李石", 
    "paragraphs": [
      "有宅一区家四壁，年年花柳深村。", 
      "父兄随处宴鸡豚。", 
      "折腰归去，何苦傍侯门。", 
      "拟射九乌留白日，假饶立到黄昏。", 
      "卧龙老矣及三分。", 
      "不如把手，堂上宴芳尊。"
    ], 
    "rhythmic": "临江仙"
  }, 
  {
    "author": "李石", 
    "paragraphs": [
      "九九之年逢降庆，生年生日同时。", 
      "金花紫诰鬓银丝。", 
      "乞身香火地，日戏老莱衣。", 
      "浑舍集成千岁会，子孙三世庭闱。", 
      "共将春酒祝金卮。", 
      "蟠桃三月暮，莫怪看花迟。"
    ], 
    "rhythmic": "临江仙"
  }, 
  {
    "author": "李石", 
    "paragraphs": [
      "江草抽心，江云弄碧，江波依旧东流。", 
      "别筵初散，行客上兰舟。", 
      "休唱阳关旧曲，青青柳、无限轻柔。", 
      "应争记，三年乐事，珠翠拥鳌头。", 
      "离愁。", 
      "知几许，花梢著雨，红泪难收。", 
      "看烟火吴天，万里悠悠。", 
      "一望珠宫绛阙，蓬莱路、应在皇州。", 
      "仍回首，蜀山万点，明月满南楼。"
    ], 
    "rhythmic": "满庭芳"
  }, 
  {
    "author": "李石", 
    "paragraphs": [
      "辘轳轭轭门前井。", 
      "不道隔窗人睡醒。", 
      "柔弦无力玉琴寒，残麝彻心金鸭冷。", 
      "一莺啼破帘栊静。", 
      "红日渐高槐转影。", 
      "起来情绪寄游丝，飞绊翠翘风不定。"
    ], 
    "rhythmic": "木兰花・玉楼春"
  }, 
  {
    "author": "李石", 
    "paragraphs": [
      "一春闲却花时候。", 
      "小阁幽窗长独守。", 
      "晴云南浦梦还空，初月西楼眉也皱。", 
      "马嘶何日门前柳。", 
      "脉脉盈盈相见後。", 
      "心头有事不难知，面上看谁真个瘦。"
    ], 
    "rhythmic": "木兰花・玉楼春"
  }, 
  {
    "author": "李石", 
    "paragraphs": [
      "十月小春天。", 
      "红叶红花半雨烟。", 
      "点滴红酥真耐冷，争先。", 
      "夺取梅魂斗雪妍。", 
      "坐待晓莺迁。", 
      "织女机头蜀锦川。", 
      "枝上绿毛幺凤子，飞仙。", 
      "乞与双双作被眠。"
    ], 
    "rhythmic": "南乡子"
  }, 
  {
    "author": "李石", 
    "paragraphs": [
      "裹帽拈吟须。", 
      "我是蓬莱旧酒徒。", 
      "除了茅君谁是伴，麻姑。", 
      "洞里仙浆不用沽。", 
      "弱水渺江湖。", 
      "醉里笙歌醉里扶。", 
      "纵饮菊潭餐菊蕊，茱萸。", 
      "医得人间瘦也无。"
    ], 
    "rhythmic": "南乡子"
  }, 
  {
    "author": "李石", 
    "paragraphs": [
      "一脉分溪浅绿，数枝约岸猗红。", 
      "小船横系碧芦丛。", 
      "似我江湖春梦。", 
      "晒网渔归别浦，举头雁度晴空。", 
      "短蓑独宿月明中。", 
      "醉笛一声风弄。"
    ], 
    "rhythmic": "西江月"
  }, 
  {
    "author": "李石", 
    "paragraphs": [
      "向吴天万里、一叶归舟。", 
      "岁月尽悠悠。", 
      "有清歌一曲，醉中自笑，酒醒还愁。", 
      "几度春莺啭午，塞雁横秋。", 
      "渔笛蓑衣底，依旧勾收。", 
      "多谢飞来双鹤，□水边林下，伴我遨游。", 
      "笑老莱晨昏，色笑为亲留。", 
      "有向来、素琴三尺，枕一编、周易在床头。", 
      "君知否，家山梦寐，浑胜瀛洲。"
    ], 
    "rhythmic": "八声甘州"
  }, 
  {
    "author": "李石", 
    "paragraphs": [
      "潋滟云霞，空雾雨，长堤柳色如茵。", 
      "问西湖何似，粉面初匀。", 
      "尽道软红香土，东华风月俱新。", 
      "旧游如梦，尘缘未断，几度逢春。", 
      "蓬莱阁上，风流二老，相携把酒论文。", 
      "最好是、四娘桃李，约近东邻。", 
      "别後使君须鬓，十分白了三分。", 
      "是人笑道，醉中文字，更要红裙。"
    ], 
    "rhythmic": "雨中花慢", 
    "tags": [
      "西湖"
    ]
  }, 
  {
    "author": "李石", 
    "paragraphs": [
      "望长江东去，逐客西来，几逢秋杪。", 
      "江草江花，约鬓丝俱老。", 
      "朝士红萸，佳人雪藕，别後忍孤欢笑。", 
      "楚水楼台，巫山宫殿，五湖烟渺。", 
      "又是征帆，万里行去，旧恨鲈鱼，昔日鸥鸟。", 
      "九日江南，上蓬莱仙岛。", 
      "三度刘郎，黄花醉里，问我几时来到。", 
      "寄语西风，饶他老子，莫欺乌帽。"
    ], 
    "rhythmic": "醉蓬莱", 
    "tags": [
      "长江"
    ]
  }, 
  {
    "author": "李石", 
    "paragraphs": [
      "西去征鸿东去水。", 
      "几重别恨千山里。", 
      "梦绕绿窗书半纸。", 
      "何处是。", 
      "桃花溪畔人千里。", 
      "瘦玉倚香愁黛翠。", 
      "劝人须要人先醉。", 
      "问道明朝行也未。", 
      "犹自记。", 
      "灯前背立偷弹泪。"
    ], 
    "rhythmic": "渔家傲"
  }, 
  {
    "author": "李石", 
    "paragraphs": [
      "密叶蜡蜂房，花下频来往。", 
      "不知辛苦为谁甜，山月梅花上。", 
      "玉质紫金衣，香雪随风荡。", 
      "人间唤作返魂梅，仍是蜂儿样。"
    ], 
    "rhythmic": "卜算子"
  }, 
  {
    "author": "李石", 
    "paragraphs": [
      "心自小，玉钗头。", 
      "月娥飞下白苹洲。", 
      "水中仙，月下游。", 
      "江汉佩，洞庭舟。", 
      "香名薄幸寄青楼。", 
      "问何如，打泊浮。"
    ], 
    "rhythmic": "捣练子", 
    "tags": [
      "洞庭湖"
    ]
  }, 
  {
    "author": "李石", 
    "paragraphs": [
      "红粉里，绛金裳。", 
      "一卮仙酒艳晨妆。", 
      "醉温柔，别有乡。", 
      "清暑殿，藕风凉。", 
      "鸡头擘破误君王。", 
      "泣梨花，春梦长。"
    ], 
    "rhythmic": "捣练子"
  }, 
  {
    "author": "李石", 
    "paragraphs": [
      "烟雨池塘，绿野乍添春涨。", 
      "凤楼高、珠帘卷上。", 
      "金柔玉困，舞腰肢相向。", 
      "似玉人、瘦时模样。", 
      "离亭别後，试问阳关谁唱。", 
      "对青春、翻成怅望。", 
      "重门静院，度香风屏障。", 
      "吐飞花、伴人来往。"
    ], 
    "rhythmic": "谢池春"
  }, 
  {
    "author": "李石", 
    "paragraphs": [
      "花树树。", 
      "吹碎胭脂红雨。", 
      "将谓郎来推绣户。", 
      "暖风摇竹坞。", 
      "睡起栏干凝伫。", 
      "漠漠红楼飞絮。", 
      "划踏袜儿垂手处。", 
      "隔溪莺对语。"
    ], 
    "rhythmic": "出塞・谒金门"
  }, 
  {
    "author": "康与之", 
    "paragraphs": [
      "重阳日，四面雨垂垂。", 
      "戏马台前泥拍肚，龙山路上水平脐。", 
      "淹浸倒东篱。", 
      "茱萸胖，黄菊湿齑齑。", 
      "落帽孟嘉寻箬笠，漉巾陶令买蓑衣。", 
      "都道不如归。"
    ], 
    "rhythmic": "望江南・忆江南"
  }, 
  {
    "author": "康与之", 
    "paragraphs": [
      "叹诗书万卷、致君人，番沈陆。", 
      "……且置请缨封万户，径须卖剑酬黄犊。", 
      "恸当年、寂寞贾长沙，伤时哭。"
    ], 
    "rhythmic": "满江红"
  }, 
  {
    "author": "康与之", 
    "paragraphs": [
      "解将天上千年艳，换得人间九日黄。"
    ], 
    "rhythmic": "鹧鸪天"
  }, 
  {
    "author": "康与之", 
    "paragraphs": [
      "春寂寞。", 
      "长安古道东风恶。", 
      "东风恶。", 
      "胭脂满地，杏花零落。", 
      "臂销不奈黄金约。", 
      "天寒犹怯春衫薄。", 
      "春衫薄。", 
      "不禁珠泪，为君弹却。"
    ], 
    "rhythmic": "忆秦娥"
  }, 
  {
    "author": "康与之", 
    "paragraphs": [
      "若耶溪路。", 
      "别岸花无数。", 
      "欲敛娇红向人语。", 
      "与绿荷、相倚恨，回首西风，波淼淼、三十六陂烟雨。", 
      "新妆明照水，汀渚生香，不嫁东风被谁误。", 
      "遣踟蹰、骚客意，千里绵绵，仙浪远、何处凌波微步。", 
      "想南浦、潮生画桡归，正月晓风清，断肠凝伫。"
    ], 
    "rhythmic": "洞仙歌令・洞仙歌"
  }, 
  {
    "author": "康与之", 
    "paragraphs": [
      "名与牡丹联谱，南珍独比江瑶。", 
      "闽山入贡冠前朝。", 
      "露叶风枝袅袅。", 
      "香玉满苞仙液，绉红圆戚鲛绡。", 
      "华清宫殿蜀山遥。", 
      "一骑红尘失笑。"
    ], 
    "rhythmic": "西江月"
  }, 
  {
    "author": "康与之", 
    "paragraphs": [
      "脸薄难藏泪，恨柳风，不与吹断行色。", 
      "……但掩袖转面面啼红，无言应得。", 
      "……哭得浑无气力。"
    ], 
    "rhythmic": "曲游春"
  }, 
  {
    "author": "康与之", 
    "paragraphs": [
      "牡丹半坼初经雨，雕槛翠幕朝阳。", 
      "娇困倚动风，羞谢了群芳。", 
      "洗烟凝露向清晓，步瑶台、月底霓裳。", 
      "轻笑淡拂宫黄。", 
      "浅拟飞燕新妆。", 
      "杨柳啼鸦昼永，正秋千庭馆，风絮池塘。", 
      "三十六宫，簪艳粉浓香。", 
      "慈宁玉殿庆清赏，占东君、谁比花王。", 
      "良夜万烛荧煌。", 
      "影里留住年光。"
    ], 
    "rhythmic": "舞杨花"
  }, 
  {
    "author": "康与之", 
    "paragraphs": [
      "瑞烟浮禁苑。", 
      "正绛阙春回，新正方半。", 
      "冰轮桂华满。", 
      "溢花衢歌市，芙蓉开遍。", 
      "龙楼两观。", 
      "见银烛、星球有烂。", 
      "卷珠帘、尽日笙歌，盛集宝钗金钏。", 
      "堪羡。", 
      "绮罗丛里，兰麝香中，正宜游玩。", 
      "风柔夜暖。", 
      "花影乱，笑声喧。", 
      "闹蛾儿满路，成团打块，簇著冠儿斗转。", 
      "喜皇都、旧日风光，太平再见。"
    ], 
    "rhythmic": "瑞鹤仙"
  }, 
  {
    "author": "康与之", 
    "paragraphs": [
      "薄寒罗袖怯。", 
      "教小玉添香，被翻宫襭。", 
      "兰缸半明灭。", 
      "听几声归雁，一帘微月。", 
      "情波恨叶。", 
      "索新词、犹自怨别。", 
      "梦回时、雪暖酥凝，掠鬓宝鸳钗折。", 
      "凄切。", 
      "纹窗描绣，旧谱寻棋，变成虚设。", 
      "同心对结。", 
      "重来是，甚时节。", 
      "怅姑苏台上，征帆何许，隐隐遥山万叠。", 
      "袖红绡、独立无言，偷弹泪血。"
    ], 
    "rhythmic": "瑞鹤仙"
  }, 
  {
    "author": "康与之", 
    "paragraphs": [
      "云海沈沈，峭寒收建章。", 
      "雪残鳷鹊。", 
      "华灯照夜，万井禁城行乐。", 
      "春随鬓影，映参差、柳丝梅萼。", 
      "丹禁杳，鳌峰对耸，三山上通寥廓。", 
      "春衫绣罗香薄。", 
      "步金莲影下，三千绰约。", 
      "冰轮桂满，皓色冷浸楼阁。", 
      "霓裳帝乐，奏升平、天风吹落。", 
      "留凤辇、通宵宴赏，莫放漏声闲却。"
    ], 
    "rhythmic": "汉宫春"
  }, 
  {
    "author": "康与之", 
    "paragraphs": [
      "腊残春早。", 
      "正帘幕护寒，楼台清晓。", 
      "宝运当千，佳辰馀五，嵩岳诞生元老。", 
      "帝遣阜安宗社，人仰雍容廊庙。", 
      "尽总道，是文章孔孟，勋庸周召。", 
      "师表。", 
      "方眷遇，鱼水君臣，须信从来少。", 
      "玉带金鱼，朱颜绿鬓，占断世间荣耀。", 
      "篆刻鼎彝将遍，整顿乾坤都了。", 
      "愿岁岁，见柳梢青浅，梅英红小。"
    ], 
    "rhythmic": "喜迁莺"
  }, 
  {
    "author": "康与之", 
    "paragraphs": [
      "秋寒初劲。", 
      "看云路雁来，碧天如镜。", 
      "湘浦烟深，衡阳沙远，风外几行斜阵。", 
      "回首塞门何处，故国关河重省。", 
      "汉使老，认上林欲下，徘徊清影。", 
      "江南烟水暝。", 
      "声过小楼，烛暗金猊冷。", 
      "送目鸣琴，裁诗挑锦，此恨此情无尽。", 
      "梦想洞庭飞下，散入云涛千顷。", 
      "过尽也，奈社陵人远，玉关无信。"
    ], 
    "rhythmic": "喜迁莺", 
    "tags": [
      "洞庭湖"
    ]
  }, 
  {
    "author": "康与之", 
    "paragraphs": [
      "冯夷剪碎澄溪练，飞下同云。", 
      "著地无痕。", 
      "柳絮梅花处处春。", 
      "山阴此夜明如昼，月满前村。", 
      "莫掩溪门。", 
      "恐有扁舟乘兴人。"
    ], 
    "rhythmic": "丑奴儿令・采桑子"
  }, 
  {
    "author": "康与之", 
    "paragraphs": [
      "红楼紫陌青春路，柳色皇州。", 
      "月淡烟柔。", 
      "袅袅亭亭不自由。", 
      "旧时扶上雕鞍处，此地重游。", 
      "总是新愁。", 
      "柳自轻盈水自流。"
    ], 
    "rhythmic": "丑奴儿令・采桑子"
  }, 
  {
    "author": "康与之", 
    "paragraphs": [
      "郁孤台上立多时。", 
      "烟晚暮云低。", 
      "山川城郭良是，回首昔人非。", 
      "今古事，只堪悲。", 
      "此心知。", 
      "一尊芳酒，慷慨悲歌，月堕人归。"
    ], 
    "rhythmic": "诉衷情令"
  }, 
  {
    "author": "康与之", 
    "paragraphs": [
      "阿房废址汉荒丘。", 
      "狐兔又群游。", 
      "豪华尽成春梦，留下古今愁。", 
      "君莫上，古原头。", 
      "泪难收。", 
      "夕阳西下，塞雁南飞，渭水东流。"
    ], 
    "rhythmic": "诉衷情令"
  }, 
  {
    "author": "康与之", 
    "paragraphs": [
      "秦时宫殿咸阳里。", 
      "千门万户连云起。", 
      "复道互西东。", 
      "不禁三月风。", 
      "汉唐乘王气。", 
      "万岁千秋计。", 
      "毕竟是荒丘。", 
      "荆榛满地愁。"
    ], 
    "rhythmic": "菩萨蛮令・菩萨蛮"
  }, 
  {
    "author": "康与之", 
    "paragraphs": [
      "龙蟠虎踞金陵郡。", 
      "古来六代豪华盛。", 
      "缥凤不来游。", 
      "台空江自流。", 
      "下临全楚地。", 
      "包举中原势。", 
      "可惜草连天。", 
      "晴郊狐兔眠。"
    ], 
    "rhythmic": "菩萨蛮令・菩萨蛮"
  }, 
  {
    "author": "康与之", 
    "paragraphs": [
      "一雨一番凉，江南秋兴。", 
      "门掩苍苔锁寒径。", 
      "红尘不到，尽日鸟啼人静。", 
      "绿荷风已过，摇香柄。", 
      "澹阴未解，园林清润。", 
      "一片花飞堕红影。", 
      "残书读尽，袖手高吟清咏。", 
      "任从车马客，劳方寸。"
    ], 
    "rhythmic": "感皇恩"
  }, 
  {
    "author": "康与之", 
    "paragraphs": [
      "蹙损远山眉。", 
      "幽怨谁知。", 
      "罗衾滴尽泪胭脂。", 
      "夜过春寒愁未起，门外鸦啼。", 
      "惆怅阻佳期。", 
      "人在天涯。", 
      "东风频动小桃枝。", 
      "正是销魂时候也，撩乱花飞。"
    ], 
    "rhythmic": "卖花声"
  }, 
  {
    "author": "康与之", 
    "paragraphs": [
      "愁拈断钗金。", 
      "远信沈沈。", 
      "秦筝调怨不成音。", 
      "郎马不知何处也，楼外春深。", 
      "好梦已难寻。", 
      "夜夜馀衾。", 
      "目穷千里正伤心。", 
      "记得当初郎去路，绿树阴阴。"
    ], 
    "rhythmic": "卖花声"
  }, 
  {
    "author": "康与之", 
    "paragraphs": [
      "南溪二月雨初晴。", 
      "四郊明。", 
      "暖风轻。", 
      "一雨一风，铺地落红英。", 
      "枝上流莺啼劝我，春欲去，且留春。", 
      "登临行乐慰闲情。", 
      "过长亭。", 
      "暮潮平。", 
      "四面青芜，中是越王城。", 
      "信马行吟归路晚，山簇簇，柳阴阴。"
    ], 
    "rhythmic": "江城子"
  }, 
  {
    "author": "康与之", 
    "paragraphs": [
      "一宵风雨送春归。", 
      "绿暗红稀。", 
      "画楼整日无人到，与谁同拈花枝。", 
      "门外蔷薇开也，枝头梅子酸时。", 
      "玉人应是数归期。", 
      "翠敛愁眉。", 
      "塞鸿不到双鱼远，叹楼前、流水难西。", 
      "新恨欲题红叶，东风满院花飞。"
    ], 
    "rhythmic": "风入松"
  }, 
  {
    "author": "康与之", 
    "paragraphs": [
      "碧苔满地衬残红。", 
      "绿树阴浓。", 
      "晓莺啼破眉心事，旧愁新恨重重。", 
      "翠黛不重扫，佳时每恨难同。", 
      "花开花谢任东风。", 
      "此恨无穷。", 
      "梦魂拟逐杨花去，人休下帘栊。", 
      "要见只凭清梦，几时真个相逢。"
    ], 
    "rhythmic": "风入松"
  }, 
  {
    "author": "康与之", 
    "paragraphs": [
      "春又晚。", 
      "风劲落红如剪。", 
      "睡起绣床飞絮满。", 
      "日长门半掩。", 
      "不管离肠欲断。", 
      "听尽梁间双燕。", 
      "试上小楼还不见。", 
      "楼前芳草远。"
    ], 
    "rhythmic": "谒金门"
  }, 
  {
    "author": "康与之", 
    "paragraphs": [
      "南高峰。", 
      "北高峰。", 
      "一片湖光烟霭中。", 
      "春来愁杀侬。", 
      "郎意浓。", 
      "妾意浓。", 
      "油壁车轻郎马骢。", 
      "相逢九里松。"
    ], 
    "rhythmic": "长相思"
  }, 
  {
    "author": "康与之", 
    "paragraphs": [
      "管弦绣陌，灯火画桥，尘香旧时归路。", 
      "肠断萧娘，旧日风帘映朱户。", 
      "莺能舞，花解语。", 
      "念後约、顿成轻负。", 
      "缓雕佩、独自归来，凭栏情绪。", 
      "楚岫在何处。", 
      "香梦悠悠，花月更谁主。", 
      "惆怅後期，空有鳞鸿寄纨素。", 
      "枕前泪，窗外雨。", 
      "翠幕冷、夜凉虚度。", 
      "未应信、此度相思，寸肠千缕。"
    ], 
    "rhythmic": "应天长"
  }, 
  {
    "author": "康与之", 
    "paragraphs": [
      "青笺後约无凭据。", 
      "误我碧桃花下语。", 
      "谁将消息问刘郎，怅望玉溪溪上路。", 
      "春来无限伤情绪。", 
      "拟欲题红都寄与。", 
      "东风吹落一庭花，手把新愁无写处。"
    ], 
    "rhythmic": "玉楼春令・玉楼春"
  }, 
  {
    "author": "康与之", 
    "paragraphs": [
      "画桥流水欲平阑。", 
      "雨後青山。", 
      "去年芳草今年恨，恨香车、不逐雕鞍。", 
      "红杏墙头院落，绿杨楼外秋千。", 
      "谢娘别後忆前欢。", 
      "泪滴春衫。", 
      "柔荑共折香红处，劝东风、且与流连。", 
      "早是相思瘦损，梅花谢了春寒。"
    ], 
    "rhythmic": "风入松"
  }, 
  {
    "author": "康与之", 
    "paragraphs": [
      "双龙烛影，千门夜色，三五宴瑶台。", 
      "舞蝶随香，飞蝉扑鬓，人自蕊宫来。", 
      "太平箫鼓宸居晓，清漏玉壶催。", 
      "步辇归时，绮罗生润，花上月徘徊。"
    ], 
    "rhythmic": "忆少年令・忆少年"
  }, 
  {
    "author": "康与之", 
    "paragraphs": [
      "结客少年场。", 
      "繁华梦，当日赏风光。", 
      "红灯九街，买移花市，画楼十里，特地梅妆。", 
      "醉魂荡，龙跳万字，鲸饮吸三江。", 
      "娇随钿车，玉骢南陌，喜摇双桨，红袖横塘。", 
      "天涯归期阻，衡阳雁不到，路隔三湘。", 
      "难见谢娘诗好，苏小歌长。", 
      "漫自惜鸾胶，朱弦何在，暗藏罗结，红绶消香。", 
      "歌罢泪沾宫锦，襟袖淋浪。"
    ], 
    "rhythmic": "风流子"
  }, 
  {
    "author": "康与之", 
    "paragraphs": [
      "樱桃落尽春归去，蝶翻金粉双飞。", 
      "子规啼恨小楼西。", 
      "曲屏珠箔晚，惆怅卷金泥。", 
      "门巷寂寥人去後，望残烟草低迷。", 
      "闲寻旧曲玉笙悲。", 
      "关山千里恨，云汉月重规。"
    ], 
    "rhythmic": "瑞鹤仙令・临江仙"
  }, 
  {
    "author": "康与之", 
    "paragraphs": [
      "帝城柳色藏春絮。", 
      "嫩绿满、游人归路。", 
      "残红剩蕊留春住。", 
      "无奈霏微细雨。", 
      "南陌上、玉佩钿车，怅紫陌、青门日暮。", 
      "黄昏院落人归去。", 
      "犹有流莺对语。"
    ], 
    "rhythmic": "杏花天"
  }, 
  {
    "author": "康与之", 
    "paragraphs": [
      "潮生浦口云，潮落津头树。", 
      "潮本无心落又生，人自来还去。", 
      "今古短长亭，送往迎来处。", 
      "老尽东西南北人，亭下潮如故。"
    ], 
    "rhythmic": "卜算子"
  }, 
  {
    "author": "康与之", 
    "paragraphs": [
      "梧叶飘黄，万山空翠，断霞流水争辉。", 
      "正金风西起，海燕东归。", 
      "凭栏不见南来雁，望故人、消息迟迟。", 
      "木樨开後，不应误我，好景良时。", 
      "只念独守孤帏。", 
      "把枕前嘱付，一旦分飞。", 
      "上秦楼游赏，酒花迷。", 
      "谁知别後相思苦，悄为伊、瘦损香肌。", 
      "花前月下，黄昏院落，珠泪偷垂。"
    ], 
    "rhythmic": "金菊对芙蓉"
  }, 
  {
    "author": "康与之", 
    "paragraphs": [
      "恼杀行人，东风里、为谁啼血。", 
      "正青春未老，流莺方歇。", 
      "蝴蝶枕前颠倒梦，杏花枝上朦胧月。", 
      "问天涯、何事苦关情，思离别。", 
      "声一唤，肠千结。", 
      "闽岭外，江南陌。", 
      "正是堤杨柳，翠条堪折。", 
      "镇日叮咛千百遍，只将一句频频说。", 
      "道不如归去不如归，伤情切。"
    ], 
    "rhythmic": "满江红"
  }, 
  {
    "author": "康与之", 
    "paragraphs": [
      "玉楼人静。", 
      "高卷疏帘情迥。"
    ], 
    "rhythmic": "失调名"
  }, 
  {
    "author": "康与之", 
    "paragraphs": [
      "霜幕风帘，闲斋小户，素蟾初上雕笼。", 
      "玉杯，还与可人同。", 
      "古鼎沈烟篆细，玉笋破、橙橘香浓。", 
      "梳妆懒，脂轻粉薄，约略淡眉峰。", 
      "清新，歌几许，低随慢唱，语笑相供。", 
      "道文书针线，今夜休攻。", 
      "莫厌兰膏更继，明朝又、粉冗匆匆。", 
      "酩酊也，冠儿未卸，先把被儿烘。"
    ], 
    "rhythmic": "满庭芳"
  }, 
  {
    "author": "康与之", 
    "paragraphs": [
      "杨花飘尽。", 
      "云压绿阴风乍定。", 
      "帘幕闲垂。", 
      "弄语千般燕子飞。", 
      "小楼深静。", 
      "睡起残妆犹未整。", 
      "梦不成归。", 
      "泪滴斑斑金缕衣。"
    ], 
    "rhythmic": "减字木兰花"
  }, 
  {
    "author": "康与之", 
    "paragraphs": [
      "晚来一霎风兼雨，洗尽炎光。", 
      "理罢笙篁。", 
      "却对菱花淡淡妆。", 
      "绛绡缕薄冰肌莹，雪腻酥香。", 
      "笑语檀郎。", 
      "今夜纱厨枕簟凉。"
    ], 
    "rhythmic": "采桑子"
  }, 
  {
    "author": "康与之", 
    "paragraphs": [
      "春光艳冶，游人踏绿苔。", 
      "千红万紫竞香开。", 
      "暖风拂鼻籁，蓦地暗香透满怀。", 
      "荼縻似锦裁。", 
      "娇红间绿白，只怕迅速春回。", 
      "误落在尘埃。", 
      "折向鬓云间、金凤钗。"
    ], 
    "rhythmic": "荷叶铺水面"
  }, 
  {
    "author": "康与之", 
    "paragraphs": [
      "弱柳小腰身。", 
      "双双蛾翠颦。"
    ], 
    "rhythmic": "菩萨蛮"
  }, 
  {
    "author": "曾觌", 
    "paragraphs": [
      "楚天千里无云，露华洗出秋容净。", 
      "银蟾台榭，玉壶天地，参差桂影。", 
      "鸳瓦寒生，画檐光射，碧梧金井。", 
      "听韶华半夜，江梅三弄，风袅袅、良宵永。", 
      "携手西园宴罢，下瑶台、醉魂初醒。", 
      "吹箫仙子，骖鸾归路，一襟清兴。", 
      "鹊楼高，建章门迥，星河耿耿。", 
      "看沧江潮上，丹枫落叶，浸关山冷。"
    ], 
    "rhythmic": "水龙吟"
  }, 
  {
    "author": "曾觌", 
    "paragraphs": [
      "霁天湛碧，正新凉风露，冰壶清彻。", 
      "河汉无声□□□，涌出银蟾孤绝。", 
      "岩桂香飘，井梧影转，冷浸宫袍洁。", 
      "西厢往事，一帘幽梦凄切。", 
      "肠断楚峡云归，尊前无绪，只有愁如发。", 
      "此夕娥应也恨，冷落琼楼金阙。", 
      "禁漏迢迢，边鸿杳杳，密意凭谁说。", 
      "阑干星汉，落梅三弄初阕。"
    ], 
    "rhythmic": "念奴娇"
  }, 
  {
    "author": "曾觌", 
    "paragraphs": [
      "群花渐老，向晓来微雨，芳心初拆。", 
      "拂掠娇红香旖旎，浑欲不胜春色。", 
      "淡月梨花，新晴繁杏，装点成标格。", 
      "风光都在，半开深院人寂。", 
      "刚要买断东风，袅栾枝低映，舞茵歌席。", 
      "记得当时曾共赏，玉人纤手轻摘。", 
      "醉里妖饶，醒时风韵，比并堪端的。", 
      "谁知憔悴，对花空恁思忆。"
    ], 
    "rhythmic": "念奴娇"
  }, 
  {
    "author": "曾觌", 
    "paragraphs": [
      "人生行乐，算一春欢赏，都来几日。", 
      "绿暗红稀春已去，赢得星星头白。", 
      "醉里狂歌，花前起舞，拚罚金杯百。", 
      "淋漓宫锦，忍辜妖艳姿色。", 
      "须信殿得韶光，只愁花谢，又作经年别。", 
      "嫩紫娇红还解语，应为主人留客。", 
      "月落乌啼，酒阑烛暗，离绪伤吴越。", 
      "竹西歌吹，不堪老去重忆。"
    ], 
    "rhythmic": "念奴娇"
  }, 
  {
    "author": "曾觌", 
    "paragraphs": [
      "媚容素态，比群花、赢了风流颜色。", 
      "昵枕低帏销受得，□□轻怜深惜。", 
      "怎望如今，瓶沈簪折，蓦地成疏隔。", 
      "□□夕雨，甚时重见踪迹。", 
      "门外暂泊兰舟，一行霜树，□一重山碧。", 
      "泪眼相看争忍望，天际孤村寒驿。", 
      "卞水无情，催人东去，去也添愁寂。", 
      "鳞鸿方便，为人传个消息。"
    ], 
    "rhythmic": "念奴娇"
  }, 
  {
    "author": "曾觌", 
    "paragraphs": [
      "陡寒生翠幕。", 
      "冻云垂，缤纷飞雪初落。", 
      "萦风度池阁。", 
      "袅馀妍，时趁舞腰纤弱。", 
      "江天漠漠。", 
      "认残梅、吹散画角。", 
      "正貂裘乍怯，黄昏院宇，入檐飘泊。", 
      "依约。", 
      "银河迢递，种玉群仙，共骖鸾鹤。", 
      "东君未觉。", 
      "先春绽，万花萼。", 
      "向尊前、已喜丰年呈瑞，人间何事最乐。", 
      "拥笙歌、绣阁低帷，纵欢细酌。"
    ], 
    "rhythmic": "瑞鹤仙"
  }, 
  {
    "author": "曾觌", 
    "paragraphs": [
      "锦帐寒添，画檐雀噪，冻云布野。", 
      "望空际、瑶峰微吐，琼花初绽，江山如画。", 
      "裁冰剪水装鸳瓦。", 
      "杳旗亭路，依稀管弦台榭。", 
      "倚小楼佳兴，一行珠帘不下。", 
      "随缕板、歌声闲暇。", 
      "傍翠袖云鬟、怜艳冶。", 
      "似佯醉、不奈娇羞，浓欢旋学风雅。", 
      "相暝色、双鸾舞罢。", 
      "红兽暖、春生金。", 
      "但饮，香雾卷、壶天不夜。"
    ], 
    "rhythmic": "倾杯乐"
  }, 
  {
    "author": "曾觌", 
    "paragraphs": [
      "正枝头荔子，晚红皱、袅熏风。", 
      "对碧瓦迷云，青山似浪，返照浮空。", 
      "高台称吟眺处，□繁华、清胜两无穷。", 
      "帘卷榕阴暮合，万家香霭溟蒙。", 
      "年光冉冉逐飞鸿。", 
      "叹雨迹云踪。", 
      "渐暑退兰房，凉生象簟，知与谁同。", 
      "临鸾晚妆初罢，怨清宵、好梦不相逢。", 
      "看即天涯秋也，恨随一叶梧桐。"
    ], 
    "rhythmic": "木兰花慢"
  }, 
  {
    "author": "曾觌", 
    "paragraphs": [
      "溪山多胜事，诗酒辨清游。", 
      "主人为我，增茸台榭足凝眸。", 
      "仿佛玉壶天地，隐见瀛洲风月，千首傲王侯。", 
      "谁与共登眺，公子气横秋。", 
      "记当年，曾共醉，庾公楼。", 
      "一杯此际，重话前事逐东流。", 
      "多谢兼金清唱，更拟重阳佳节，菊任扶头。", 
      "但愿身长健，浮世拚悠悠。"
    ], 
    "rhythmic": "水调歌头"
  }, 
  {
    "author": "曾觌", 
    "paragraphs": [
      "图画上鳞阁，莫使鬓先秋。", 
      "壮年豪气，无奈黯黯阵云浮。", 
      "常记青油幕下，一矢聊城飞去，谈笑静边头。", 
      "勋业出无意，非为快恩雠。", 
      "卷龙韬，随凤诏，与时谋。", 
      "朱幡皂盖南下，聊试海山州。", 
      "邂逅故人相见，俯仰浮生今古，蝼蚁共王侯。", 
      "万事偶然耳，风月恣嬉游。"
    ], 
    "rhythmic": "水调歌头"
  }, 
  {
    "author": "曾觌", 
    "paragraphs": [
      "长乐富山水，杖屡足追游。", 
      "故人千里，西望双剑黯回眸。", 
      "多谢扁舟乘兴，慰我天涯羁思，何必羡封侯。", 
      "暮雨疏帘卷，爽气飒如秋。", 
      "送征鸿，浮大白，倚危楼。", 
      "参横月落，耿耿河汉近人流。", 
      "堪叹人生离合，後日征鞍西去，别语却从头。", 
      "老矣江边路，清兴漫悠悠。"
    ], 
    "rhythmic": "水调歌头"
  }, 
  {
    "author": "曾觌", 
    "paragraphs": [
      "向逍遥物外，造化工夫，做成幽致。", 
      "杳霭壶天，映满空苍翠。", 
      "耸秀峰峦，媚春花木，对玉阶金砌。", 
      "方丈瀛洲，非烟非雾，恍移平地。", 
      "况值良辰，宴游时候，日永风和，暮春天气。", 
      "金母龟台，傍碧桃阴里。", 
      "地久天长，父尧子舜，灿绮罗佳会。", 
      "一部仙韶，九重鸾仗，年年同醉。"
    ], 
    "rhythmic": "醉蓬莱"
  }, 
  {
    "author": "曾觌", 
    "paragraphs": [
      "冶态轻盈，香风摇荡，画栏淑景初长。", 
      "彩霞深处，明艳夺昭阳。", 
      "试问沈香旧事，应劝我、莫负韶光。", 
      "多情是，低徊顾影，云幕淡微凉。", 
      "人间，春更好，一枝斜插，犹记疏狂。", 
      "到如今潘鬓，暗点吴霜。", 
      "乐事直须年少，何妨拚、一饮千觞。", 
      "醺醺醉，壶天向晚，春思正悠扬。"
    ], 
    "rhythmic": "满庭芳"
  }, 
  {
    "author": "曾觌", 
    "paragraphs": [
      "河汉风情，庭户夜凉，皓月澄秋时候。", 
      "冰鉴乍开，跨海飞来，光掩满天星斗。", 
      "四卷珠帘，渐移影、宝阶鸳甃。", 
      "还又。", 
      "看岁岁婵娟，向人依旧。", 
      "朱邸高宴簪缨，正歌吹瑶台，舞翻宫袖。", 
      "银管竞酬，棣萼相辉，风流古来谁有。", 
      "玉笛横空，更听彻、裳霓三奏。", 
      "难偶。", 
      "拚醉倒、参横晓漏。"
    ], 
    "rhythmic": "燕山亭"
  }, 
  {
    "author": "曾觌", 
    "paragraphs": [
      "玉立明光，才业冠伦，汉历方承休运。", 
      "江左奏功，塞垒宣威，紫绶几垂金印。", 
      "岁晚归来，望丹极、新清氛祲。", 
      "忠愤。", 
      "著挠节朋俦，便成嘉遁。", 
      "千载云海茫茫，记举目新亭，壮怀难尽。", 
      "蝴蝶梦惊，化鹤飞还，荣华等闲一瞬。", 
      "七十尊前，算畴昔、都无可恨。", 
      "休问。", 
      "长占取、朱颜绿鬓。"
    ], 
    "rhythmic": "燕山亭"
  }, 
  {
    "author": "曾觌", 
    "paragraphs": [
      "更漏迢迢，乍寒天气，画烛对床。", 
      "正井梧飘砌，边鸿度月，故人何处，水远山长。", 
      "老去功名，年来情绪，宽尽寒衣销旧香。", 
      "除非是，仗蛮笺象管，时伴吟窗。", 
      "词章。", 
      "莫话行藏。", 
      "且喜见捷书来帝乡。", 
      "看锐师云合，妖氛电扫，随堤宫柳，依旧成行。", 
      "梦绕他年，青门紫陌，对酒花前歌正当。", 
      "空成恨，奈潘郎两鬓，新点吴霜。"
    ], 
    "rhythmic": "沁园春"
  }, 
  {
    "author": "曾觌", 
    "paragraphs": [
      "七闽形胜。", 
      "镇南纪会府，山川交映。", 
      "箫鼓喧天，绮罗盈市，不负四时风景。", 
      "共喜太平无事，岂料潢池不逞。", 
      "殄群丑，看一鼓雷奔，沧溟波静。", 
      "指纵诗书帅，曾到凤池，密勿陪几政。", 
      "暂掩筹帏，催分战舰，总出智谋先定。", 
      "想见捷书初上，尽道臣贤主圣。", 
      "正图旧，听重宣丹诏，归调金鼎。"
    ], 
    "rhythmic": "喜迁莺"
  }, 
  {
    "author": "曾觌", 
    "paragraphs": [
      "记神京、繁华地，旧游踪。", 
      "正御沟、春水溶溶。", 
      "平康巷陌，绣鞍金勒跃青骢。", 
      "解衣沽酒醉弦管，柳绿花红。", 
      "到如今、馀霜鬓，嗟前事、梦魂中。", 
      "但寒烟、满目飞蓬。", 
      "雕栏玉砌，空锁三十六离宫。", 
      "塞笳惊起暮天雁，寂寞东风。"
    ], 
    "rhythmic": "金人捧露盘"
  }, 
  {
    "author": "曾觌", 
    "paragraphs": [
      "凤阙龙楼，清夜月华初照。", 
      "万点星球，护花梢寒峭。", 
      "华胥梦里，老去欢情终少。", 
      "花愁醉闷，总消除了。", 
      "紫陌嬉游，不似少年怀抱。", 
      "珠帘十里，听笙箫声香。", 
      "幽期密约，暗想浅颦轻笑。", 
      "良时莫负，玉山频倒。"
    ], 
    "rhythmic": "传言玉女"
  }, 
  {
    "author": "曾觌", 
    "paragraphs": [
      "摇扬杏花风，迟日淡阴双阙。", 
      "丝管缓随檀板，看舞腰回雪。", 
      "龙舟闲舣画桥边，须趁好花折。", 
      "频劝御杯宜满，正清歌初阕。"
    ], 
    "rhythmic": "好事近"
  }, 
  {
    "author": "曾觌", 
    "paragraphs": [
      "一梦别长安，山路雨斜风细。", 
      "行到子陵滩畔，谢主人深意。", 
      "多情低唱下梁尘，拚十分沈醉。", 
      "去也为伊消瘦，悄不禁思忆。"
    ], 
    "rhythmic": "好事近"
  }, 
  {
    "author": "曾觌", 
    "paragraphs": [
      "霁雪好风光，恰是相逢时节。", 
      "酒量不禁频劝，便醉倒人侧。", 
      "严城更漏夜厌厌，应有断肠客。", 
      "莫问落梅三弄，喜一枝曾折。"
    ], 
    "rhythmic": "好事近"
  }, 
  {
    "author": "曾觌", 
    "paragraphs": [
      "梅粉轻匀。", 
      "和风布暖，香径无尘。", 
      "凤阁凌虚，龙池澄碧，芳意鳞鳞。", 
      "清时酒圣花神。", 
      "对内苑、风光又新。", 
      "一部仙韶，九重鸾仗，天上长春。"
    ], 
    "rhythmic": "柳梢青"
  }, 
  {
    "author": "曾觌", 
    "paragraphs": [
      "花柳争春。", 
      "湖山竟秀，恰近清明。", 
      "绮席从容，兰舟摇曳，稳泛波平。", 
      "君恩许宴簪缨。", 
      "密座促、仍多故情。", 
      "一部清音，两行红粉，醉入严城。"
    ], 
    "rhythmic": "柳梢青"
  }, 
  {
    "author": "曾觌", 
    "paragraphs": [
      "品雅风流，端端正正，堪人怜惜。", 
      "因甚新来，眉儿不展，愁情如织。", 
      "倡条冶叶无情，犹为他、千思万忆。", 
      "据恁当初，真心实意，如何亏得。"
    ], 
    "rhythmic": "柳梢青"
  }, 
  {
    "author": "曾觌", 
    "paragraphs": [
      "胭脂腻，粉光轻。", 
      "正新晴。", 
      "枝上闹红无处著，近清明。", 
      "仙娥进酒多情。", 
      "向花下、相闹盈盈。", 
      "不惜十分倾玉，惜凋零。"
    ], 
    "rhythmic": "春光好"
  }, 
  {
    "author": "曾觌", 
    "paragraphs": [
      "心下事，不思量。", 
      "自难忘。", 
      "花底梦回春漠漠，恨偏长。", 
      "闲日多少韶光。", 
      "雕阑静、芳草池塘。", 
      "风急落红留不住，又斜阳。"
    ], 
    "rhythmic": "春光好"
  }, 
  {
    "author": "曾觌", 
    "paragraphs": [
      "槐阴密，蔗浆寒。", 
      "荔枝丹。", 
      "珍重主人怜客意，荐雕盘。", 
      "多情翠袖凭栏。", 
      "晚妆罢、谁与共欢。", 
      "帘卷玉钩风细细，敛眉山。"
    ], 
    "rhythmic": "春光好"
  }, 
  {
    "author": "曾觌", 
    "paragraphs": [
      "一声杜宇。", 
      "满地落红愁不语。", 
      "国色春娇。", 
      "不逐风前柳絮飘。", 
      "珠帘休卷。", 
      "爱惜龙香藏粉艳。", 
      "胜友俱来。", 
      "同醉君恩倒玉杯。"
    ], 
    "rhythmic": "减字木兰花"
  }, 
  {
    "author": "曾觌", 
    "paragraphs": [
      "璧月香风，万家帘幕烟如昼。", 
      "闹蛾雪柳。", 
      "人似梅花瘦。", 
      "行乐清时，莫惜笙歌奏。", 
      "更阑後。", 
      "满斟金斗。", 
      "且醉厌厌酒。"
    ], 
    "rhythmic": "点绛唇"
  }, 
  {
    "author": "曾觌", 
    "paragraphs": [
      "细雨斜风，上元灯火还空过。", 
      "下帘孤坐。", 
      "老去知因果。", 
      "风月词情，冷落教谁和。", 
      "今忘我。", 
      "静中看破。", 
      "万事空花堕。"
    ], 
    "rhythmic": "点绛唇"
  }, 
  {
    "author": "曾觌", 
    "paragraphs": [
      "艳杏红芳透粉肌。", 
      "沈香亭宴太真妃。", 
      "新晴庭馆燕来迟。", 
      "试抹么弦妆半掩，满斟绿醑袖交飞。", 
      "九重天上捧金卮。"
    ], 
    "rhythmic": "浣溪沙"
  }, 
  {
    "author": "曾觌", 
    "paragraphs": [
      "元是昭阳宫里人。", 
      "惊鸿宛转掌中身。", 
      "只疑飞过洞庭云。", 
      "按彻凉州莲步紧，好花风袅一枝新。", 
      "画堂香暖不胜春。"
    ], 
    "rhythmic": "浣溪沙", 
    "tags": [
      "洞庭湖"
    ]
  }, 
  {
    "author": "曾觌", 
    "paragraphs": [
      "绮陌寻芳惜少年。", 
      "长楸走马著金鞭。", 
      "玉楼春醉杏花前。", 
      "憔悴如今谁作伴，别离还近养花天。", 
      "碧云凝处忆婵娟。"
    ], 
    "rhythmic": "浣溪沙"
  }, 
  {
    "author": "曾觌", 
    "paragraphs": [
      "一扇熏风入座凉。", 
      "轻云微雨弄晴光。", 
      "绿团梅子未成黄。", 
      "渐近日长愁闷处，更堪羁旅送归。", 
      "乱山重叠水茫茫。"
    ], 
    "rhythmic": "浣溪沙"
  }, 
  {
    "author": "曾觌", 
    "paragraphs": [
      "华灯闹。", 
      "银蟾照。", 
      "万家罗幕香风透。", 
      "金尊侧。", 
      "花颜色。", 
      "醉里人人，向人情极。", 
      "惜惜惜。", 
      "春寒峭。", 
      "腰肢小。", 
      "鬓云斜蛾儿袅。", 
      "清宵寂。", 
      "香闺隔。", 
      "好梦难寻，雨踪云迹。", 
      "忆忆忆。"
    ], 
    "rhythmic": "钗头凤・撷坊词"
  }, 
  {
    "author": "曾觌", 
    "paragraphs": [
      "建章宫殿晚生寒。", 
      "飞雪点朱阑。", 
      "舞腰缓随檀板，轻絮春闲。", 
      "愁思乱，酒肠悭。", 
      "漏将残。", 
      "玉人今夜，滴粉搓酥，应敛眉山。"
    ], 
    "rhythmic": "诉衷情"
  }, 
  {
    "author": "曾觌", 
    "paragraphs": [
      "半钩珠箔小扬州。", 
      "春色在重楼。", 
      "曾醉玳筵歌舞，楚梦苦难留。", 
      "情脉脉，恨悠悠。", 
      "几时休。", 
      "大都人世，会少离多，总是闲愁。"
    ], 
    "rhythmic": "诉衷情"
  }, 
  {
    "author": "曾觌", 
    "paragraphs": [
      "晚妆初试蕊珠宫。", 
      "随步异香浓。", 
      "檀槽缓垂鸾带，纤指拈春葱。", 
      "莺语巧，上林中。", 
      "正娇慵。", 
      "暂教花下，帘影微开，多谢东风。"
    ], 
    "rhythmic": "诉衷情"
  }, 
  {
    "author": "曾觌", 
    "paragraphs": [
      "兰亭曲水擅风流。", 
      "移宴向清秋。", 
      "黄花未应憔悴，盏面尚堪浮。", 
      "围艳质，发歌喉。", 
      "细相酬。", 
      "明年此会，主人还是，在凤池头。"
    ], 
    "rhythmic": "诉衷情"
  }, 
  {
    "author": "曾觌", 
    "paragraphs": [
      "翠幄成阴，谁家帘幕。", 
      "绮罗香拥处、觥筹错。", 
      "清和将近，□春寒更薄。", 
      "高歌看簌簌、梁尘落。", 
      "好景良辰，人生行乐。", 
      "金杯无奈是、苦相虐。", 
      "残红飞尽，袅垂杨轻弱。", 
      "来岁断不负、莺花约。"
    ], 
    "rhythmic": "踏莎行"
  }, 
  {
    "author": "曾觌", 
    "paragraphs": [
      "花近清明晚风寒。", 
      "锦幄兽香残。", 
      "醺醺醉里，匆匆相见，重听哀弹。", 
      "春情入指莺声碎，危柱不胜弦。", 
      "十分得意，一场轻梦，淡月阑干。"
    ], 
    "rhythmic": "眼儿媚"
  }, 
  {
    "author": "曾觌", 
    "paragraphs": [
      "重劝离觞泪相看。", 
      "寂寞上征鞍。", 
      "临行欲话，风流心事，万绪千端。", 
      "春光漫漫人千里，归梦绕长安。", 
      "不堪向晚，孤城吹角，回首关山。"
    ], 
    "rhythmic": "眼儿媚"
  }, 
  {
    "author": "曾觌", 
    "paragraphs": [
      "翠箔垂云香喷雾。", 
      "年少疏狂，载酒寻芳路。", 
      "多少惜花春意绪。", 
      "劝人金盏歌金缕。", 
      "桃李飘零风景暮。", 
      "只有闲愁，不逐流年去。", 
      "旧事而今谁共语。", 
      "画楼空指行云处。"
    ], 
    "rhythmic": "蝶恋花"
  }, 
  {
    "author": "曾觌", 
    "paragraphs": [
      "御柳风柔春正暖。", 
      "紫殿朱楼，赫奕祥光远。", 
      "十二玉龙迎凤辇。", 
      "香腾锦绣闻弦管。", 
      "扇却双鸾开宝宴。", 
      "绿绕红围，宣劝金卮满。", 
      "万岁千秋流宠眷。", 
      "此身欲备昭阳燕。"
    ], 
    "rhythmic": "蝶恋花"
  }, 
  {
    "author": "曾觌", 
    "paragraphs": [
      "凉秋湖上过雨。", 
      "作意回商素。", 
      "暗绿翻轻盖，萧然姑射俦侣。", 
      "妆脸宜淡伫。", 
      "红衣妒。", 
      "步袜凌波去。", 
      "异香度。", 
      "天教占断，风汀月浦烟渚。", 
      "纤尘不到，梦绕玉壶清处。", 
      "多少芳心待怨诉。", 
      "无语。", 
      "飞来一片鸥鹭。"
    ], 
    "rhythmic": "隔浦莲・隔浦莲近拍"
  }, 
  {
    "author": "曾觌", 
    "paragraphs": [
      "一线海门来。", 
      "雪喷云开。", 
      "山移玉下瑶台。", 
      "卷地西风吹不断，直到蓬莱。", 
      "羯鼓噪春雷。", 
      "鼍舞蛟回。", 
      "歌楼鼓吹夕阳催。", 
      "今古清愁流不尽，都一樽。"
    ], 
    "rhythmic": "浪淘沙"
  }, 
  {
    "author": "曾觌", 
    "paragraphs": [
      "催花小雨，轻把香尘洒。", 
      "帘卷水亭风，梅影转、夕阳初下。", 
      "靓妆窥鉴，鸳甃湛清漪，浮暗麝，剪芳琼，消得连城价。", 
      "玉楼十二，寒怯铢衣挂。", 
      "曾是绿华仙，眷馀情、新词如画。", 
      "花随人圣，须信世无双，腾凤吹，驻銮舆，堪与瑶池亚。"
    ], 
    "rhythmic": "蓦山溪"
  }, 
  {
    "author": "曾觌", 
    "paragraphs": [
      "凋红减翠，正是清秋杪。", 
      "深院袅香风，看梨花、一枝开早。", 
      "珑璁映面，依约认娇颦，天淡淡，月溶溶，春意知多少。", 
      "清明池馆，芳信年年好。", 
      "更向五侯家，把江梅、风光占了。", 
      "休教寂寞，辜负向人心，檀板响，宝杯倾，潘鬓从他老。"
    ], 
    "rhythmic": "蓦山溪"
  }, 
  {
    "author": "曾觌", 
    "paragraphs": [
      "依旧惜春心，花枝常好。", 
      "只恐尊前被花笑。", 
      "少年青鬓，耐得几番重到。", 
      "旧欢重记省，如天杳。", 
      "绮陌青门，斜阳芳草。", 
      "今古销沈送人老。", 
      "帝城春事，又是等闲来了。", 
      "乱红随过雨，莺声悄。"
    ], 
    "rhythmic": "感皇恩"
  }, 
  {
    "author": "曾觌", 
    "paragraphs": [
      "柳阴庭馆占风光。", 
      "呢喃清昼长。", 
      "碧波新涨小池塘。", 
      "双双蹴水忙。", 
      "萍散漫，絮飘扬。", 
      "轻盈体态狂。", 
      "为怜流去落红香。", 
      "衔将归画梁。"
    ], 
    "rhythmic": "阮郎归"
  }, 
  {
    "author": "曾觌", 
    "paragraphs": [
      "龙驭亲迎玉辇来。", 
      "江梅枝上雪培堆。", 
      "东风上苑春光到，更放金莲匝地开。", 
      "腾凤吹，进瑶杯。", 
      "两宫交劝正欢谐。", 
      "父慈子孝从今数，准拟开筵一万回。"
    ], 
    "rhythmic": "鹧鸪天"
  }, 
  {
    "author": "曾觌", 
    "paragraphs": [
      "桃李飘零春已深。", 
      "可怜轻负惜花心。", 
      "尊前赖有红千叠，窗外休惊绿满林。", 
      "灯灼灼，醉沈沈。", 
      "笙歌丛里酒频斟。", 
      "留欢且莫匆匆去，怅望春归何处寻。"
    ], 
    "rhythmic": "鹧鸪天"
  }, 
  {
    "author": "曾觌", 
    "paragraphs": [
      "每上春泥向晓乾。", 
      "花间幽鸟舞姗姗。", 
      "年华不管人将老，门外东风依旧寒。", 
      "投簪易，息机难。", 
      "鹿门归路不曾关。", 
      "羡君早觉无生法，识破南柯一梦间。"
    ], 
    "rhythmic": "鹧鸪天"
  }, 
  {
    "author": "曾觌", 
    "paragraphs": [
      "故乡寒食醉酡颜。", 
      "秋千彩索眩斓斑。", 
      "如今头上灰三斗，赢得疏慵到处闲。", 
      "锺已动，漏将残。", 
      "浮生犹恨别离难。", 
      "镬汤转作清凉地，只在人心那样看。"
    ], 
    "rhythmic": "鹧鸪天"
  }, 
  {
    "author": "曾觌", 
    "paragraphs": [
      "捍拨金泥雅制新。", 
      "紫檀槽映小腰身。", 
      "娅姹雏莺相对语。", 
      "欣睹。", 
      "上林花底暖生春。", 
      "飒飒胡沙飞指下。", 
      "休讶。", 
      "一般奇绝称精神。", 
      "向道曲终多少意。", 
      "须记。", 
      "昭阳殿里旧承恩。"
    ], 
    "rhythmic": "定风波"
  }, 
  {
    "author": "曾觌", 
    "paragraphs": [
      "上苑秾芳初雨晴。", 
      "香风袅袅泛轩楹。", 
      "犹记洛阳开小宴。", 
      "娇面。", 
      "粉光依约认倾城。", 
      "流落江南重此会。", 
      "相对。", 
      "金蕉蘸甲十分倾。", 
      "怕见人间春更好。", 
      "向道。", 
      "如今老去尚多情。"
    ], 
    "rhythmic": "定风波"
  }, 
  {
    "author": "曾觌", 
    "paragraphs": [
      "极目秋光夕照开。", 
      "潮头初自海门来。", 
      "杳杳江天横一线。", 
      "如练。", 
      "疾驱千骑鼓声催。", 
      "杰槛翠飞争徙倚。", 
      "一行新雁去仍回。", 
      "翠袖半空歌笑迥。", 
      "低映。", 
      "十分沈醉劝金杯。"
    ], 
    "rhythmic": "定风波"
  }, 
  {
    "author": "曾觌", 
    "paragraphs": [
      "天语丁宁对未央。", 
      "少摅素志向荆襄。", 
      "赫家声今不坠。", 
      "英伟。", 
      "风姿飒爽紫髯郎。", 
      "别酒一杯君莫阻。", 
      "烛前粉艳俨成行。", 
      "领略大堤花好处。", 
      "无绪。", 
      "也应回首水云乡。"
    ], 
    "rhythmic": "定风波"
  }, 
  {
    "author": "曾觌", 
    "paragraphs": [
      "霜月晚云收。", 
      "萧瑟西风满院秋。", 
      "雅会难期嗟易散，迟留。", 
      "把酒听歌且劝酬。", 
      "万事拚悠悠。", 
      "只有情亲意未休。", 
      "後夜扁舟烟浪里，回头。", 
      "叶叶丹枫总是愁。"
    ], 
    "rhythmic": "南乡子"
  }, 
  {
    "author": "曾觌", 
    "paragraphs": [
      "晴空碧。", 
      "吴山染就丹青色。", 
      "丹青色。", 
      "西风摇落，可堪凄恻。", 
      "世情冷暖君应识。", 
      "鬓边各自侵寻白。", 
      "侵寻白。", 
      "江南江北，几时归得。"
    ], 
    "rhythmic": "忆秦娥"
  }, 
  {
    "author": "曾觌", 
    "paragraphs": [
      "西风节。", 
      "碧云卷尽秋宵月。", 
      "秋宵月。", 
      "关河千里，照人离别。", 
      "尊前俱是天涯客。", 
      "那堪三载遥相忆。", 
      "遥相忆。", 
      "年光依旧，渐成华发。"
    ], 
    "rhythmic": "忆秦娥"
  }, 
  {
    "author": "曾觌", 
    "paragraphs": [
      "暮云蹙。", 
      "小亭带雪斟。", 
      "斟。", 
      "一声羌管，落梅蔌蔌。", 
      "舞衣旋趁霓裳曲。", 
      "倚阑相对人如玉。", 
      "人如玉。", 
      "锦屏罗幌，看成不足。"
    ], 
    "rhythmic": "忆秦娥"
  }, 
  {
    "author": "曾觌", 
    "paragraphs": [
      "正飞雪。", 
      "园林一样梨花白。", 
      "梨花白。", 
      "画堂帘卷，暖生春色。", 
      "嵇康转轴声幽噎。", 
      "新来多病娇无力。", 
      "娇无力。", 
      "浅红转黛，自然标格。"
    ], 
    "rhythmic": "忆秦娥"
  }, 
  {
    "author": "曾觌", 
    "paragraphs": [
      "风萧瑟。", 
      "邯郸古道伤行客。", 
      "伤行客。", 
      "繁华一瞬，不堪思忆。", 
      "丛台歌舞无消息。", 
      "金尊玉管空尘迹。", 
      "空尘迹。", 
      "连天草树，暮云凝碧。"
    ], 
    "rhythmic": "忆秦娥"
  }, 
  {
    "author": "曾觌", 
    "paragraphs": [
      "菊花小摘，西风斜照，帘影轻笼暝色。", 
      "玉尊侧倒莫辞空，□满座、宾朋弁侧。", 
      "乡邦万里，北来年少，几个如今在得。", 
      "扶头一任且留连，叹人世、光阴半百。"
    ], 
    "rhythmic": "鹊桥仙"
  }, 
  {
    "author": "曾觌", 
    "paragraphs": [
      "松姿不老。", 
      "独立蓬莱杪。", 
      "风卷流苏香雾晓。", 
      "又是江梅开了。", 
      "丹青早画麒麟。", 
      "貂蝉自属王门。", 
      "闻道碧桃花绽，一枝枝祝千春。"
    ], 
    "rhythmic": "清平乐"
  }, 
  {
    "author": "曾觌", 
    "paragraphs": [
      "清夜长。", 
      "泛玉觞。", 
      "照座江梅花正芳。", 
      "风传细细香。", 
      "围艳妆。", 
      "留醉乡。", 
      "一曲清歌声绕梁。", 
      "尊前人断肠。"
    ], 
    "rhythmic": "长相思"
  }, 
  {
    "author": "曾觌", 
    "paragraphs": [
      "芙蓉池畔都开遍。", 
      "又是西风晚。", 
      "霁天碧净暝云收。", 
      "渐看一轮冰魄、冷悬秋。", 
      "闽山层叠迷归路。", 
      "把酒宽愁绪。", 
      "旧欢新恨几凄凉。", 
      "暗想瀛洲何处、梦悠扬。"
    ], 
    "rhythmic": "虞美人"
  }, 
  {
    "author": "曾觌", 
    "paragraphs": [
      "清明池馆晴还雨，绿涨溶溶。", 
      "花里游蜂。", 
      "宿粉栖香锦绣中。", 
      "玉箫声断人何处，依旧春风。", 
      "万点愁红。", 
      "乱逐烟波总向东。"
    ], 
    "rhythmic": "采桑子"
  }, 
  {
    "author": "曾觌", 
    "paragraphs": [
      "画堂帘卷兽香浓。", 
      "花上雪玲珑。", 
      "平地十州三岛，蟠桃已试春红。", 
      "清朝旧德，仙姿难老，主眷方隆。", 
      "烂醉笙歌丛里，年年先占春风。"
    ], 
    "rhythmic": "朝中措"
  }, 
  {
    "author": "曾觌", 
    "paragraphs": [
      "画堂栏槛占韶光。", 
      "端不负年芳。", 
      "依倚东风向晓，数行浓淡仙妆。", 
      "停杯醉折，多情多恨，冶艳真香。", 
      "只恐去为云雨，梦魂时恼襄王。"
    ], 
    "rhythmic": "朝中措"
  }, 
  {
    "author": "曾觌", 
    "paragraphs": [
      "金沙架上日璁珑。", 
      "浓绿衬轻红。", 
      "花下两行红袖，直疑春在壶中。", 
      "如今尚觉，惜花爱酒，依旧情浓。", 
      "无限少年心绪，从教醉倒东风。"
    ], 
    "rhythmic": "朝中措"
  }, 
  {
    "author": "曾觌", 
    "paragraphs": [
      "休论社燕与秋鸿。", 
      "时节太匆匆。", 
      "海上一番微雨，朱门浓绿阴中。", 
      "主人情厚，金杯满泛，且共从容。", 
      "莫问莺花俱老，今朝犹是春风。"
    ], 
    "rhythmic": "朝中措"
  }, 
  {
    "author": "曾觌", 
    "paragraphs": [
      "西湖南北旧游空。", 
      "谁料一尊同。", 
      "回首四年间事，浑如飞絮蒙蒙。", 
      "林花谢了，明年春到，依旧芳容。", 
      "惟有朱颜绿鬓，暗随流水常东。"
    ], 
    "rhythmic": "朝中措", 
    "tags": [
      "西湖"
    ]
  }, 
  {
    "author": "曾觌", 
    "paragraphs": [
      "双溪楼上凭栏时。", 
      "潋滟泛金卮。", 
      "醉到闹花深处，歌声遏住云飞。", 
      "风流太守，鸾台家世，玉鉴丰姿。", 
      "行奉紫泥褒诏，要看击浪天池。"
    ], 
    "rhythmic": "朝中措"
  }, 
  {
    "author": "曾觌", 
    "paragraphs": [
      "雕车南陌碾香尘。", 
      "一梦尚如新。", 
      "回首旧游何在，柳烟花雾迷春。", 
      "如今霜鬓，愁停短棹，懒傍清尊。", 
      "二十四桥风月，寻思只有消魂。"
    ], 
    "rhythmic": "朝中措"
  }, 
  {
    "author": "曾觌", 
    "paragraphs": [
      "功名虽未压英游。", 
      "一种旧风流。", 
      "人世百年须到，如今七十春秋。", 
      "当时帷幄，貂珰贵重，誉蔼朋俦。", 
      "赢得尊前沈醉，浮华付去悠悠。"
    ], 
    "rhythmic": "朝中措"
  }, 
  {
    "author": "曾觌", 
    "paragraphs": [
      "璧月窥红粉，金莲映彩山。", 
      "东风丝管满长安。", 
      "移下十洲三岛、在人间。", 
      "两两人初散，厌厌夜向阑。", 
      "倦妆残醉怯春寒。", 
      "手拈玉梅无绪、倚阑干。"
    ], 
    "rhythmic": "南柯子・南歌子"
  }, 
  {
    "author": "曾觌", 
    "paragraphs": [
      "粉黛娉婷艳，芝兰笑语香。", 
      "延平春色斗芬芳。", 
      "不管清宵更漏、听霓裳。", 
      "烛暗人方醉，杯传意更长。", 
      "可堪羁客九回肠。", 
      "萧瑟一檐风雨、过横塘。"
    ], 
    "rhythmic": "南柯子・南歌子"
  }, 
  {
    "author": "曾觌", 
    "paragraphs": [
      "绿阴侵檐净，红榴照眼明。", 
      "主人开宴出倾城。", 
      "正是雨馀天气、暑风清。", 
      "别酒殷勤竟，危弦要妙声。", 
      "年年相见岂无情。", 
      "後日暮云回首、奈乘行。"
    ], 
    "rhythmic": "南柯子・南歌子"
  }, 
  {
    "author": "曾觌", 
    "paragraphs": [
      "共禀阴阳数，谁知造化工。", 
      "安闲百计总输公。", 
      "掩映芙蓉花径、郡城东。", 
      "风月三秋兴，尊罍一笑同。", 
      "新词佳丽见情通。", 
      "更唤雪儿、低唱慰衰容。"
    ], 
    "rhythmic": "南柯子・南歌子"
  }, 
  {
    "author": "曾觌", 
    "paragraphs": [
      "江天暝色伤心目。", 
      "冻鹊争投林下竹。", 
      "四垂云幕一襟寒，片片飞花轻镂玉。", 
      "美人试按新翻曲。", 
      "点破舞裙春草绿。", 
      "融尊侧倒也思量，清坐有人寒起粟。"
    ], 
    "rhythmic": "玉楼春"
  }, 
  {
    "author": "曾觌", 
    "paragraphs": [
      "故人情分转绸缪。", 
      "小窗幽。", 
      "话离愁。", 
      "海阔天遥，鸿雁两悠悠。", 
      "今日相逢谁较健，应怪我、鬓先秋。", 
      "功名淅米在刀头。", 
      "壮心休。", 
      "弊貂裘。", 
      "何事留欢，不竟漾扁舟。", 
      "桃李春风将近也，如後会、醉青楼。"
    ], 
    "rhythmic": "江神子・江城子"
  }, 
  {
    "author": "曾觌", 
    "paragraphs": [
      "凤翼双双，金泥细细。", 
      "四弦斜抱拢纤指。", 
      "紫檀香暖转春雷，嘈嘈切切声相继。", 
      "弱柳腰肢，轻云情思。", 
      "曲中多少风流事。", 
      "红牙拍碎少年心，可怜辜负尊前意。"
    ], 
    "rhythmic": "踏莎行"
  }, 
  {
    "author": "曾觌", 
    "paragraphs": [
      "温柔乡内人，翠微阁中女。", 
      "颜笑洛阳花，肌莹荆山玉。", 
      "东君深有情，解与花为主。", 
      "移傍楚峰居，容易为云雨。"
    ], 
    "rhythmic": "生查子"
  }, 
  {
    "author": "曾觌", 
    "paragraphs": [
      "蒲葵佳节初经雨。", 
      "正栏槛、薰风度。", 
      "满泛香蒲斟醁醑。", 
      "故人情厚，艳歌娇舞。", 
      "总是留宾处。", 
      "榴花照眼江天暮。", 
      "醉里春情荡轻絮。", 
      "岂止卷帘通一顾。", 
      "今宵酒醒，一襟风露。", 
      "梦指高唐去。"
    ], 
    "rhythmic": "青玉案"
  }, 
  {
    "author": "曾觌", 
    "paragraphs": [
      "乘鸾影里冰轮度。", 
      "秋空净、南楼暮。", 
      "袅袅天风吹玉兔。", 
      "今宵只在，旧时圆处。", 
      "往事难重数。", 
      "天涯几见新霜露。", 
      "怎得朱颜旧如故。", 
      "对酒临风慵作赋。", 
      "蓝桥烟浪，故人千里，梦也无由做。"
    ], 
    "rhythmic": "青玉案"
  }, 
  {
    "author": "曾觌", 
    "paragraphs": [
      "杏花寒食佳期近。", 
      "一帘烟雨琴书润。", 
      "砌下水潺潺。", 
      "玉笙吹暮寒。", 
      "阳台云易散。", 
      "往事寻思懒。", 
      "花底醉相扶。", 
      "当时人在无。"
    ], 
    "rhythmic": "菩萨蛮"
  }, 
  {
    "author": "曾觌", 
    "paragraphs": [
      "云烟漠漠秋容老。", 
      "茅檐映水人家好。", 
      "林叶未凋疏。", 
      "远山横有无。", 
      "平生耕钓事。", 
      "若个安身事。", 
      "劝君早归来。", 
      "碧香新瓮开。"
    ], 
    "rhythmic": "菩萨蛮"
  }, 
  {
    "author": "曾觌", 
    "paragraphs": [
      "焕烂莲灯高下，参差梅影横斜。", 
      "凭栏一目尽天涯。", 
      "雪月交辉清夜。", 
      "莫惜柔荑劝酒，从教醉脸红霞。", 
      "烂银宫阙对仙家。", 
      "一段风光如画。"
    ], 
    "rhythmic": "西江月"
  }, 
  {
    "author": "曾觌", 
    "paragraphs": [
      "桂苑旋生凉思，银河左界秋高。", 
      "纤尘不动湛清霄。", 
      "皓月照人偏好。", 
      "诗为情多却减，酒因愁里难销。", 
      "一声羌管梦魂劳。", 
      "可惜风光虚老。"
    ], 
    "rhythmic": "西江月"
  }, 
  {
    "author": "曾觌", 
    "paragraphs": [
      "醉伴三千珠履，如登十二琼楼。", 
      "壶天澄爽露华秋。", 
      "滟滟金波酾酒。", 
      "罗扇不随恩在，佳时须要人酬。", 
      "麒麟阁画为谁留。", 
      "只见浮生白首。"
    ], 
    "rhythmic": "西江月"
  }, 
  {
    "author": "曾觌", 
    "paragraphs": [
      "潇洒陇头春。", 
      "取次一枝新。", 
      "还是东风来也，犹作未归人。", 
      "微月淡烟村。", 
      "谩伫立、惆怅黄昏。", 
      "暮寒香细，疏英几点，尽奈销魂。"
    ], 
    "rhythmic": "绣带儿・好女儿"
  }, 
  {
    "author": "曾觌", 
    "paragraphs": [
      "数尽万般花，不比梅花韵。", 
      "雪压风欺恁地寒，划地清喷香。", 
      "半醉折归来，插向乌云鬓。", 
      "不是愁人闷带花，花带愁人闷。"
    ], 
    "rhythmic": "卜算子"
  }, 
  {
    "author": "曾觌", 
    "paragraphs": [
      "雨过风微。", 
      "温泉浴倦，妃子妆迟。", 
      "翠袖牵云，朱唇得酒，脸晕胭脂。", 
      "年年海燕新归。", 
      "怎奈向、黄昏恁时。", 
      "倚遍琼干，烧残银烛，花又争知。"
    ], 
    "rhythmic": "柳梢青"
  }, 
  {
    "author": "曾觌", 
    "paragraphs": [
      "□杏堂前，清深窗外，宛似蓬瀛。", 
      "珠翠分行，笙歌争奏，音韵清新。", 
      "玉皇金母情亲。", 
      "劝醁醑、更酬嗣君。", 
      "地久天长，花朝月夕，天上长春。"
    ], 
    "rhythmic": "柳梢青"
  }, 
  {
    "author": "曾觌", 
    "paragraphs": [
      "小宴清秋。", 
      "霎时见了，雨散云收。", 
      "柳絮轻柔，梅花闲澹，宫院风流。", 
      "空教梦绕青楼。", 
      "待说个、相思又休。", 
      "无奈情何，不来眼底，常在心头。"
    ], 
    "rhythmic": "柳梢青"
  }, 
  {
    "author": "曾觌", 
    "paragraphs": [
      "情深恨切。", 
      "忆伊诮没些休歇。", 
      "百般做处百厮惬。", 
      "管是前生，曾负你冤业。", 
      "临岐不忍匆匆别。", 
      "两行珠泪流红颊。", 
      "关山渐远音书绝。", 
      "一个心肠，两处对风月。"
    ], 
    "rhythmic": "醉落魄・一斛珠"
  }, 
  {
    "author": "曾觌", 
    "paragraphs": [
      "娇波媚靥，尊前席上，只是寻常梳裹。", 
      "温柔伶俐总天然，没半掏、教人看破。", 
      "从来可恁，痴迷著相，百计消除不过。", 
      "烟花不是不曾经，放不下、唯他一个。"
    ], 
    "rhythmic": "鹊桥仙"
  }, 
  {
    "author": "曾觌", 
    "paragraphs": [
      "艳苞初拆。", 
      "偏借东君力。", 
      "上苑梨花风露湿。", 
      "新染胭脂颜色。", 
      "玉人小立帘栊。", 
      "轻匀媚脸妆红。", 
      "斜插一枝云鬓，看谁剩□春风。"
    ], 
    "rhythmic": "清平乐"
  }, 
  {
    "author": "曾觌", 
    "paragraphs": [
      "闲窗静院漏声长。", 
      "金鸭冷残香。", 
      "几番梦回枕上，飞絮恨悠扬。", 
      "身在此，意伊行。", 
      "思量。", 
      "不言不语，几许闲情，月上回廊。"
    ], 
    "rhythmic": "诉衷情"
  }, 
  {
    "author": "曾觌", 
    "paragraphs": [
      "谷雨郊园喜弄晴。", 
      "满林璀璨缀繁星。", 
      "筠篮新采绛珠倾。", 
      "樊素扇边歌未发，葛洪炉内药初成。", 
      "金盘乳酪齿流冰。"
    ], 
    "rhythmic": "浣溪沙"
  }, 
  {
    "author": "曾觌", 
    "paragraphs": [
      "素飙漾碧，看天衢稳送、一轮明月。", 
      "翠水瀛壶人不到，比似世间秋别。", 
      "玉手瑶笙，一时同色，小按霓裳叠。", 
      "天津桥上，有人偷记新阙。", 
      "当日谁幻银桥，阿瞒儿戏，一笑成痴绝。", 
      "肯信群仙高宴处，移下水晶宫阙。", 
      "云海尘清，山河影满，桂冷吹香雪。", 
      "何劳玉斧，金瓯千古无缺。"
    ], 
    "rhythmic": "壶中天慢・念奴娇"
  }, 
  {
    "author": "黄公度", 
    "paragraphs": [
      "嫩绿娇红，砌成别恨千千斗。", 
      "短亭回首。", 
      "不是缘春瘦。", 
      "一曲阳关，杯送纤纤手。", 
      "还知否。", 
      "凤池归後。", 
      "无路陪尊酒。"
    ], 
    "rhythmic": "点绛唇", 
    "prologue": "夜寒江净山含斗。起来搔首。梅影横窗瘦。好个霜天，闲却传杯手。君知否。乱鸦啼后。归思浓如酒。公时在泉南签幕，依韵作此送之。又有送汪内翰移镇宣城长篇，见集中。比有《能改斋漫录》载汪在翰苑，娄致言者，尝...。"
  }, 
  {
    "author": "黄公度", 
    "paragraphs": [
      "郁葱佳气。", 
      "天降麒麟瑞。", 
      "回首处，江城外。", 
      "一麾遗爱在，万口欢声沸。", 
      "人乍远，危楼目断天无际。", 
      "五马徘徊地。", 
      "春色随归旆。", 
      "寿水绿，壶山翠。", 
      "风轻香篆直，日暖歌喉脆。", 
      "椒觞举，人人尽祝千秋岁。"
    ], 
    "rhythmic": "千秋岁"
  }, 
  {
    "author": "黄公度", 
    "paragraphs": [
      "高楼目断南来翼。", 
      "玉人依旧无消息。", 
      "愁绪促眉端。", 
      "不随衣带宽。", 
      "萋萋天外草。", 
      "何处春归早。", 
      "无语凭栏杆。", 
      "竹声生暮寒。"
    ], 
    "rhythmic": "菩萨蛮"
  }, 
  {
    "author": "黄公度", 
    "paragraphs": [
      "邻鸡不管离怀苦。", 
      "又还是、催人去。", 
      "回首高城音信阻。", 
      "霜桥月馆，水村烟市，总是思君处。", 
      "残别袖燕支雨。", 
      "谩留得、愁千缕。", 
      "欲倩归鸿分付与。", 
      "鸿飞不住。", 
      "倚栏无语。", 
      "独立长天暮。"
    ], 
    "rhythmic": "青玉案"
  }, 
  {
    "author": "黄公度", 
    "paragraphs": [
      "寒透小窗纱，漏断人初醒。", 
      "翡翠屏间拾落钗，背立残釭影。", 
      "欲去更踟蹰，离恨终难整。", 
      "陇首流泉不忍闻，月落双溪冷。"
    ], 
    "rhythmic": "卜算子"
  }, 
  {
    "author": "黄公度", 
    "paragraphs": [
      "湖上送残春，已负别时归约。", 
      "好在故园桃李，为谁开谁落。", 
      "还家应是荔支天，浮蚁要人酌。", 
      "莫把舞裙歌扇，便等闲抛却。"
    ], 
    "rhythmic": "好事近"
  }, 
  {
    "author": "黄公度", 
    "paragraphs": [
      "眉尖早识愁滋味。", 
      "娇羞未解论心事。", 
      "试问忆人不。", 
      "无言但点头。", 
      "嗔人归不早。", 
      "故把金杯恼。", 
      "醉看舞时腰。", 
      "还如旧日娇。"
    ], 
    "rhythmic": "菩萨蛮"
  }, 
  {
    "author": "黄公度", 
    "paragraphs": [
      "薄宦各东西，往事随风雨。", 
      "先自离歌不忍闻，又何况、春将暮。", 
      "愁共落花多，人逐征鸿去。", 
      "君向潇湘我向秦，後会知何处。"
    ], 
    "rhythmic": "卜算子"
  }, 
  {
    "author": "黄公度", 
    "paragraphs": [
      "一枝雪里冷光浮。", 
      "空自许清流。", 
      "如今憔悴，蛮烟瘴雨，谁肯寻搜。", 
      "昔年曾共孤芳醉，争插玉钗头。", 
      "天涯幸有，惜花人在，杯酒相酬。"
    ], 
    "rhythmic": "眼儿媚"
  }, 
  {
    "author": "黄公度", 
    "paragraphs": [
      "幽香冷艳缀疏枝。", 
      "横影卧霜溪。", 
      "清楚浑如南郭，孤高胜似东篱。", 
      "岁寒风味，黄花尽处，密雪飞时。", 
      "不比三春桃李，芳菲急在人知。"
    ], 
    "rhythmic": "朝中措"
  }, 
  {
    "author": "黄公度", 
    "paragraphs": [
      "屑瑶飘絮满层空。", 
      "人在广寒宫。", 
      "已觉楼台改观，渐看桃李春融。", 
      "一城和气，宾筵不夜，舞态回风。", 
      "正是为霖手段，南来先做年丰。"
    ], 
    "rhythmic": "朝中措"
  }, 
  {
    "author": "黄公度", 
    "paragraphs": [
      "冷艳幽香冰玉姿。", 
      "占断孤高，压尽芳菲。", 
      "东君先暖向南枝。", 
      "要使天涯，管领春归。", 
      "不受人间莺蝶知。", 
      "长是年年，雪约霜期。", 
      "嫣然一笑百花迟。", 
      "调鼎行看，结子黄时。"
    ], 
    "rhythmic": "一翦梅"
  }, 
  {
    "author": "黄公度", 
    "paragraphs": [
      "一径叉分，三亭鼎峙，小园别是清幽。", 
      "曲阑低槛，春色四时留。", 
      "怪石参差卧虎，长松偃蹇拿虬。", 
      "携筇晚，风来万里，冷撼一天秋。", 
      "优游。", 
      "销永昼，琴尊左右，宾主风流。", 
      "且偷闲，不妨身在南州。", 
      "故国归帆隐隐，西昆往事悠悠。", 
      "都休问，金钗十二，满酌听轻讴。"
    ], 
    "rhythmic": "满庭芳"
  }, 
  {
    "author": "黄公度", 
    "paragraphs": [
      "风送清香过短墙。", 
      "烟笼晚色近修篁。", 
      "夕阳楼外角声长。", 
      "欲去还留无限思，轻匀淡抹不成妆。", 
      "一尊相对月生凉。"
    ], 
    "rhythmic": "浣溪沙"
  }, 
  {
    "author": "黄公度", 
    "paragraphs": [
      "枫岭摇丹，梧阶飘冷，一天风露惊秋。", 
      "数丛篱下，滴滴晓香浮。", 
      "不趁桃红李白，堪匹配、梅淡兰幽。", 
      "孤芳晚，狂蜂戏蝶，长负岁寒愁。", 
      "年年，重九日，龙山高会，彭泽清流。", 
      "向尊前一笑，未觉淹留。", 
      "况有甘滋玉铉，佳名算、合在金瓯。", 
      "功成後，夕英饱饵，相伴赤松游。"
    ], 
    "rhythmic": "满庭芳"
  }, 
  {
    "author": "黄童", 
    "paragraphs": [
      "不忍更回头，别泪多於雨。", 
      "肺腑相看四十秋，奚止朝朝暮暮。", 
      "何事值花时，又是匆匆去。", 
      "过了阳关更向西，总是思兄处。"
    ], 
    "rhythmic": "卜算子"
  }, 
  {
    "author": "倪", 
    "paragraphs": [
      "结束征鞍临驿路，长林积雪消初。", 
      "天回春色到平芜。", 
      "不禁杯酒罢，便与故人疏。", 
      "一曲阳关歌未彻，仆夫催驾修途。", 
      "非君思我更谁欤。", 
      "西风吹过雁，应有寄来书。"
    ], 
    "rhythmic": "临江仙"
  }, 
  {
    "author": "倪", 
    "paragraphs": [
      "万里凉风收积雨，一天晴碧新开。", 
      "暮云归尽绝纤埃。", 
      "金波明静夜，玉露湿苍苔。", 
      "坐有霜髯诗酒客，平生见月衔杯。", 
      "传闻丹诏日边来。", 
      "莫辞通夕醉，对景且徘徊。"
    ], 
    "rhythmic": "临江仙"
  }, 
  {
    "author": "倪", 
    "paragraphs": [
      "竹里轩窗真可爱，况当暑退新凉。", 
      "檐前岩桂向人芳。", 
      "清阴团翠盖，金粟淡微黄。", 
      "坐到夜深明月出，好风时度幽香。", 
      "莫辞沈醉倒霞觞。", 
      "一枝聊赠子，早冠绿衣郎。"
    ], 
    "rhythmic": "临江仙"
  }, 
  {
    "author": "倪", 
    "paragraphs": [
      "木落西风秋已半，正当璧月圆时。", 
      "为登绝岭赋新诗。", 
      "酒摇金凿落，波净碧琉璃。", 
      "细看冰轮还有意，要君把盏休辞。", 
      "看看两鬓欲成丝。", 
      "明年当此夜，千里共相思。"
    ], 
    "rhythmic": "临江仙"
  }, 
  {
    "author": "倪", 
    "paragraphs": [
      "茅屋三间临木杪，门前流水潺潺。", 
      "林泉得趣喜身闲。", 
      "开窗延翠竹，翦树纳青山。", 
      "行乐政须筋力健，莫令白发衰颜。", 
      "与君藜杖极跻攀。", 
      "岭头舒望眼，天末数烟鬟。"
    ], 
    "rhythmic": "临江仙"
  }, 
  {
    "author": "倪", 
    "paragraphs": [
      "湖上青山千万叠，倏如阵马交驰。", 
      "平湖百顷却逶迟。", 
      "晴光相荡激，倒影落沦漪。", 
      "何日漾舟深碧处，细听羌笛高吹。", 
      "多君起我以新诗。", 
      "未能同寓目，聊复一伸眉。"
    ], 
    "rhythmic": "临江仙"
  }, 
  {
    "author": "倪", 
    "paragraphs": [
      "鸟语朝来新雨霁，杖藜呼我闲行。", 
      "天晴腰脚上山轻。", 
      "清风收积润，斜日弄新晴。", 
      "最爱飞泉鸣野涧，清如万壑松声。", 
      "回风溅沫湿冠缨。", 
      "归来魂梦冷，幽响杂瑶琼。"
    ], 
    "rhythmic": "临江仙"
  }, 
  {
    "author": "倪", 
    "paragraphs": [
      "佳月当今夕，清尊尽客欢。", 
      "参横斗转夜将阑。", 
      "试泛小溪深处、与重看。", 
      "野水从磨激，群山势郁盘。", 
      "殷勤照我一杯残。", 
      "更有谪仙奇句、斗清寒。"
    ], 
    "rhythmic": "南歌子"
  }, 
  {
    "author": "倪", 
    "paragraphs": [
      "置酒临清夜，狂歌尽一欢。", 
      "主人幽兴未渠阑。", 
      "不负一天明月、卷帘看。", 
      "影动黄金阙，光摇承露盘。", 
      "君今双鬓未凋残。", 
      "明岁玉堂兹夕、赏高寒。"
    ], 
    "rhythmic": "南歌子"
  }, 
  {
    "author": "倪", 
    "paragraphs": [
      "对月中秋夜，传觞一笑欢。", 
      "飘然逸兴未应阑。", 
      "步向望湖桥上、倚阑看。", 
      "松径风萧瑟，山腰路屈盘。", 
      "南飞惊鹊五更残。", 
      "小立水云光里、葛衣寒。"
    ], 
    "rhythmic": "南歌子"
  }, 
  {
    "author": "倪", 
    "paragraphs": [
      "露下衣微湿，杯深意甚欢。", 
      "西风吹暑十分阑。", 
      "月满中秋、仍共故人看。", 
      "酒好鹅黄嫩，茶珍小凤盘。", 
      "醉吟不觉曙锺残。", 
      "犹记归来扑面、井花寒。"
    ], 
    "rhythmic": "南歌子"
  }, 
  {
    "author": "倪", 
    "paragraphs": [
      "嫩竹呈新绿，幽花露浅红。", 
      "一檐苍翠落杯中。", 
      "更有飞泉鸣佩、响丁东。", 
      "乐事知难并，良辰得暂逢。", 
      "晚风林下一尊同。", 
      "便觉飘然身在、广寒宫。"
    ], 
    "rhythmic": "南歌子"
  }, 
  {
    "author": "倪", 
    "paragraphs": [
      "积水凝深碧，斜阳散满红。", 
      "扁舟轻漾白苹风。", 
      "曲港孤村萦绕、路相通。", 
      "野色浮尊净，荷香入座浓。", 
      "胜游聊复五人同。", 
      "恰似辋川当日、画图中。"
    ], 
    "rhythmic": "南歌子"
  }, 
  {
    "author": "倪", 
    "paragraphs": [
      "昨夜狂雷怒，鞭起卞山龙。", 
      "怪见朝来急雨，万木偃颠风。", 
      "试看潭头落涧，一片练波飞出，河汉与天通。", 
      "向晚馀霏落，巾已垫林宗。", 
      "向高岩，凭曲槛，抚孤松。", 
      "为雕好句，快倾桑落玉壶空。", 
      "借问庐山三峡，与此飞流溅沫，今日定谁雄。", 
      "乞与丹青手，写入紫微宫。"
    ], 
    "rhythmic": "水调歌头", 
    "tags": [
      "庐山"
    ]
  }, 
  {
    "author": "倪", 
    "paragraphs": [
      "风卷暮云尽，镜净一天秋。", 
      "试把鹅黄新酒，细酌散闲愁。", 
      "西望群山千叠，眇眇飞鸿没处，爽气与俱浮。", 
      "且尽尊中绿，不用叹淹留。", 
      "对西风，歌妙曲，意绸缪。", 
      "万顷烟云奇变，所得过封侯。", 
      "何事苦萦名利，便合绿蓑青笠，投绂早归休。", 
      "他日君寻我，小艇钓寒流。"
    ], 
    "rhythmic": "水调歌头"
  }, 
  {
    "author": "倪", 
    "paragraphs": [
      "素秋向晚，正洞庭木落，疏林凋绿。", 
      "惟有岩前双桂树，翠叶香浮金粟。", 
      "皓月飞来，徘徊树杪，光射林间屋。", 
      "夜深人静，好风忽起庭竹。", 
      "俄顷万籁号鸣，清寒疑乍，听高岩悬瀑。", 
      "起看碧天澄似洗，应费明河千斛。", 
      "细酌鹅黄，宴搜奇句，逸气凌鸿鹄。", 
      "浩歌归去，却愁踏碎琼玉。"
    ], 
    "rhythmic": "念奴娇", 
    "tags": [
      "洞庭湖"
    ]
  }, 
  {
    "author": "倪", 
    "paragraphs": [
      "凭高一览。", 
      "紫翠相围光照眼。", 
      "下瞰平湖。", 
      "鹭立鸥飞意自如。", 
      "天清境胜。", 
      "云澹烟横鱼动镜。", 
      "不是公诗。", 
      "谁写新亭一段奇。"
    ], 
    "rhythmic": "减字木兰花"
  }, 
  {
    "author": "倪", 
    "paragraphs": [
      "超然远览。", 
      "是我辈人方俱眼。", 
      "默想江湖。", 
      "何处山川略得如。", 
      "凉秋最胜。", 
      "万顷芙蕖盖明镜。", 
      "更乞清诗。", 
      "要见胸中一吐奇。"
    ], 
    "rhythmic": "减字木兰花"
  }, 
  {
    "author": "倪", 
    "paragraphs": [
      "新晴眺览。", 
      "空翠相磨明老眼。", 
      "水满溪湖。", 
      "来往风帆得自如。", 
      "天公济胜。", 
      "明月当空开宝镜。", 
      "咏谪仙诗。", 
      "醉里骑鲸也大奇。"
    ], 
    "rhythmic": "减字木兰花"
  }, 
  {
    "author": "倪", 
    "paragraphs": [
      "岭头独览。", 
      "诗料森然纷满眼。", 
      "倒影摇湖。", 
      "西子新妆定不如。", 
      "溪南更胜。", 
      "一片寒光明泻镜。", 
      "赖有新诗。", 
      "不负西山万叠奇。"
    ], 
    "rhythmic": "减字木兰花"
  }, 
  {
    "author": "倪", 
    "paragraphs": [
      "新诗细览。", 
      "满纸骊珠光眩眼。", 
      "高论倾湖。", 
      "倒峡词源世不如。", 
      "园池日胜。", 
      "只恨孤鸾犹舞镜。", 
      "陶写须诗。", 
      "怪得连篇字字奇。"
    ], 
    "rhythmic": "减字木兰花"
  }, 
  {
    "author": "倪", 
    "paragraphs": [
      "雨馀还览。", 
      "隐隐遥岑花病眼。", 
      "嫩绿浮湖。", 
      "百顷蒲萄染不如。", 
      "晨光绝胜。", 
      "不许纤尘微点镜。", 
      "满目皆诗。", 
      "莫怪骚人语益奇。"
    ], 
    "rhythmic": "减字木兰花"
  }, 
  {
    "author": "倪", 
    "paragraphs": [
      "长羡东林山下路。", 
      "万叠云山，流水从倾注。", 
      "两两三三飞白鹭。", 
      "不须更觅神仙处。", 
      "夜久望湖桥上语。", 
      "乃渔歌，深入荷花去。", 
      "修竹满山梅十亩。", 
      "烦君为我成幽趣。"
    ], 
    "rhythmic": "蝶恋花"
  }, 
  {
    "author": "倪", 
    "paragraphs": [
      "紫翠空蒙庵畔路。", 
      "满室松声，错认潺湲注。", 
      "潇洒苹汀清立鹭。", 
      "溪山真我归休处。", 
      "老子平生无妄语。", 
      "梅竹阴成，肯舍斯亭去。", 
      "种秫会须盈百亩。", 
      "非君谁识渊明趣。"
    ], 
    "rhythmic": "蝶恋花"
  }, 
  {
    "author": "倪", 
    "paragraphs": [
      "我爱西湖湖上路。", 
      "万顷沧波，河汉连天注。", 
      "一片寒光明白鹭。", 
      "依稀似我登临处。", 
      "报答溪山须好语。", 
      "痛饮高歌，何必骑鲸去。", 
      "环舍清阴消几亩。", 
      "无人肯办归来趣。"
    ], 
    "rhythmic": "蝶恋花", 
    "tags": [
      "西湖"
    ]
  }, 
  {
    "author": "倪", 
    "paragraphs": [
      "绿叶阴阴亭下路。", 
      "修竹乔松，中有飞泉注。", 
      "水满寒溪清照鹭。", 
      "个中不住归何处。", 
      "枝上幽禽相对语。", 
      "细听声声，道不如归去。", 
      "只待小园成数亩。", 
      "归来占尽山中趣。"
    ], 
    "rhythmic": "蝶恋花"
  }, 
  {
    "author": "倪", 
    "paragraphs": [
      "茅屋三间林临水路。", 
      "几明窗，待把虫鱼注。", 
      "我已忘机狎鸥鹭。", 
      "溪山买得幽深处。", 
      "小雨招君连夜语。", 
      "野服纶巾，胜日寻君去。", 
      "借问良田千万亩。", 
      "何如乐取林泉趣。"
    ], 
    "rhythmic": "蝶恋花"
  }, 
  {
    "author": "倪", 
    "paragraphs": [
      "森然修竹满晴窗。", 
      "山色净明妆。", 
      "无限凄凉古意，白苹红蓼斜阳。", 
      "松风一枕借僧床。", 
      "馥馥桂花香。", 
      "暂远世尘萦染，坐令心地清凉。"
    ], 
    "rhythmic": "朝中措"
  }, 
  {
    "author": "倪", 
    "paragraphs": [
      "四面烟鬟绕翠，一川鸭绿摇光。", 
      "危亭缥缈短松冈。", 
      "把酒与君西望。", 
      "万事尽皆前定，人生底用乾忙。", 
      "只应醉里是家乡。", 
      "且尽玉壶新酿。"
    ], 
    "rhythmic": "西江月"
  }, 
  {
    "author": "倪", 
    "paragraphs": [
      "萧瑟西风万里秋。", 
      "暮云收尽月华流。", 
      "偶然北海清尊满，况是西山爽气浮。", 
      "登翠岭，更溪游。", 
      "素光何处不清幽。", 
      "悬知明岁君思我，今夕欢娱可罢休。"
    ], 
    "rhythmic": "鹧鸪天"
  }, 
  {
    "author": "倪", 
    "paragraphs": [
      "拟看今宵璧月秋。", 
      "浮云却妒素光流。", 
      "天公肯放冰轮出，我辈宁辞大白浮。", 
      "穿翠密，极遨游。", 
      "人间那得此深幽。", 
      "金波若到清尊里，下笔联篇未肯休。"
    ], 
    "rhythmic": "鹧鸪天"
  }, 
  {
    "author": "倪", 
    "paragraphs": [
      "野旷无尘夕霭收。", 
      "人间八月桂花秋。", 
      "三更爽气山围座，万里凉风月满楼。", 
      "登绝岭，小迟留。", 
      "人言惟酒可忘忧。", 
      "一杯径入无何有，未愧当年赤壁游。"
    ], 
    "rhythmic": "鹧鸪天"
  }, 
  {
    "author": "倪", 
    "paragraphs": [
      "去岁登高感叹长。", 
      "今年九日倍幽凉。", 
      "怀人独下西州泪，对菊谁空北海觞。", 
      "夸酒量，斗新狂。", 
      "尚馀醉墨在巾箱。", 
      "眼前风物都非旧，祗有青山带夕阳。"
    ], 
    "rhythmic": "鹧鸪天"
  }, 
  {
    "author": "王之望", 
    "paragraphs": [
      "华灯的皪明金碧。", 
      "玳筵剧饮杯馀湿。", 
      "珠翠隔房栊。", 
      "微闻笑语通。", 
      "蓬瀛知已近。", 
      "青鸟仍传信。", 
      "应为整云鬟。", 
      "教侬倒玉山。"
    ], 
    "rhythmic": "菩萨蛮"
  }, 
  {
    "author": "王之望", 
    "paragraphs": [
      "五载复相逢，俱被一官驱役。", 
      "惊我雪髯霜鬓，只声香相识。", 
      "翠帷珍重出笙歌，醉迟迟春日。", 
      "亲到鹊桥津畔，见天机停织。"
    ], 
    "rhythmic": "好事近"
  }, 
  {
    "author": "王之望", 
    "paragraphs": [
      "彩舰载娉婷，宛在玉楼琼宇。", 
      "人欲御风仙去，觉衣裳飘举。", 
      "玉京咫尺是蓝桥，一见已心许。", 
      "梦解汉皋珠佩，但茫茫烟浦。"
    ], 
    "rhythmic": "好事近"
  }, 
  {
    "author": "王之望", 
    "paragraphs": [
      "缓带抚雄边，一面灭烽休役。", 
      "歌舞後堂高宴，喜倾城初识。", 
      "红绫小砑写新词，佳句丽星日。", 
      "从此锦城机杼，把回文休织。"
    ], 
    "rhythmic": "好事近"
  }, 
  {
    "author": "王之望", 
    "paragraphs": [
      "清唱动梁尘，窈窕夜深庭宇。", 
      "一笑满斟芳酒，看霞觞争举。", 
      "弓靴三寸坐中倾，惊叹小如许。", 
      "子建向来能赋，过凌波仙浦。"
    ], 
    "rhythmic": "好事近"
  }, 
  {
    "author": "王之望", 
    "paragraphs": [
      "萧寺两珠红，欲共晓霞争色。", 
      "独占岁寒天气，正群芳休息。", 
      "坐中清唱并阳春，写物妙诗格。", 
      "霜鬓自羞簪帽，叹如何抛得。"
    ], 
    "rhythmic": "好事近"
  }, 
  {
    "author": "王之望", 
    "paragraphs": [
      "珠帘乍见。", 
      "云雨无踪空有怨。", 
      "锦字新词。", 
      "青鸟衔来恼暗期。", 
      "桃溪得路。", 
      "直到仙家留客处。", 
      "今日东邻。", 
      "远忆当年窥宋人。"
    ], 
    "rhythmic": "减字木兰花"
  }, 
  {
    "author": "王之望", 
    "paragraphs": [
      "糟糠相乐。", 
      "早共梁鸿同隐约。", 
      "著籍天门。", 
      "隔品新封感帝恩。", 
      "满堂儿女。", 
      "妇捧金杯孙屡舞。", 
      "白发卿卿。", 
      "与尔尊前作寿星。"
    ], 
    "rhythmic": "减字木兰花"
  }, 
  {
    "author": "王之望", 
    "paragraphs": [
      "蒙泉秋色登临处，愁送将归。", 
      "一梦经时。", 
      "肠断佳人、犹唱渭城词。", 
      "春来重醉分携地，人在天涯。", 
      "别後应知。", 
      "两鬓萧萧、多半已成丝。"
    ], 
    "rhythmic": "丑奴儿・采桑子"
  }, 
  {
    "author": "王之望", 
    "paragraphs": [
      "去年池馆同君醉，正是花时。", 
      "隔院韶辉。", 
      "桃李欣欣、如与故人期。", 
      "相望两地今千里，还对芳菲。", 
      "春色分谁。", 
      "雨惨风愁、依旧可怜枝。"
    ], 
    "rhythmic": "丑奴儿・采桑子"
  }, 
  {
    "author": "王之望", 
    "paragraphs": [
      "要眇新声生宝柱。", 
      "弹到离肠断处。", 
      "细落檐花雨。", 
      "夜阑清唱行云住。", 
      "洞府春长还易暮。", 
      "凡客暂来终去。", 
      "不忍回头觑。", 
      "乱山流水桃溪路。"
    ], 
    "rhythmic": "惜分飞"
  }, 
  {
    "author": "王之望", 
    "paragraphs": [
      "弧门此日犹能记。", 
      "叹居诸难系。", 
      "弹指片声中，不觉流年，五十还加二。", 
      "儿童寿酒邀翁醉。", 
      "笑欣欣相戏。", 
      "休画老人星，白发苍髯，怎解如翁似。"
    ], 
    "rhythmic": "醉花阴"
  }, 
  {
    "author": "王之望", 
    "paragraphs": [
      "撩乱江云雪欲飞。", 
      "小轩幽会酒行时。", 
      "佳人喜得鸳鸯侣，豪客争题鹦鹉词。", 
      "歌舞地，喜追随。", 
      "歙州端恨外迁迟。", 
      "谪仙狂监从来识，七步初看子建诗。"
    ], 
    "rhythmic": "鹧鸪天"
  }, 
  {
    "author": "王之望", 
    "paragraphs": [
      "鸳鸯碧瓦寒留雪。", 
      "玉树先春发。", 
      "小楼歌舞夜流连。", 
      "月落参横、一梦绕梅边。", 
      "尊前酒量谁能惜。", 
      "都是高阳客。", 
      "十分莫厌羽觞传。", 
      "半醉娉婷、云鬓亸金钿。"
    ], 
    "rhythmic": "虞美人"
  }, 
  {
    "author": "王之望", 
    "paragraphs": [
      "幂幂轻云护晓霜。", 
      "银花千万朵，烂韶光。", 
      "宝山金字屡更张。", 
      "笙箫远，帘幕閟重廊。", 
      "车马暗尘香。", 
      "一邦如蜡日，尽豪狂。", 
      "游人归路笑声长。", 
      "长歌里，击壤咏陶唐。"
    ], 
    "rhythmic": "小重山"
  }, 
  {
    "author": "王之望", 
    "paragraphs": [
      "十二峰前朝复暮，忽愁望断行云。", 
      "梦回江浦晓风清。", 
      "远山思翠黛，蔓草记罗裙。", 
      "锦字织成千万恨，翻成第入新声。", 
      "幽期谁为反离魂。", 
      "主人无浪语，狂客最锺情。"
    ], 
    "rhythmic": "临江仙"
  }, 
  {
    "author": "王之望", 
    "paragraphs": [
      "霓作衣裳冰作面，铅华不涴天真。", 
      "临风几待逐行云。", 
      "自从留得住，不肯系仙裙。", 
      "对客挥毫惊满座，银钩虿尾争新。", 
      "数行草圣妙如神。", 
      "从今王逸少，不学卫夫人。"
    ], 
    "rhythmic": "临江仙"
  }, 
  {
    "author": "王之望", 
    "paragraphs": [
      "家在蓬莱山下住，乘风时到尘寰。", 
      "双凫偶堕网罗间。", 
      "惊容凝粉泪，愁鬓乱云鬟。", 
      "人世风波难久驻，云霞终反仙关。", 
      "虚无仙路拥归鸾。", 
      "却随烟雾去，长向洞天闲。"
    ], 
    "rhythmic": "临江仙"
  }, 
  {
    "author": "王之望", 
    "paragraphs": [
      "玉楼玄圃，旧是神仙伴。", 
      "鸣佩时朝紫皇殿。", 
      "种蟠桃成树，碧柰开花，著子满，金母盘中屡献。", 
      "飘然乘彩凤，东望蓬莱，曾共扁舟五湖泛。", 
      "正珈笄未老，兰玉盈前，春欲转、喜对芳辰开宴。", 
      "愿绿发朱颜镇长新，教岁岁年年，寿觞深劝。"
    ], 
    "rhythmic": "洞仙歌"
  }, 
  {
    "author": "王之望", 
    "paragraphs": [
      "海国寒轻，江南春早，小梅已漏芳妍。", 
      "岁前冬後，和气欲回旋。", 
      "此际瑶台阆苑，仙人下、白玉云軿。", 
      "人间世，风帆月棹，同泛五湖船。", 
      "当年。", 
      "参谒地，鱼轩象服，锵佩朝天。", 
      "向闽邦开国，福地真传。", 
      "今日华筵寿斝，儿孙拥、兰玉相鲜。", 
      "休辞□，蓬莱清浅，看取变桑田。"
    ], 
    "rhythmic": "满庭芳"
  }, 
  {
    "author": "王之望", 
    "paragraphs": [
      "犀隐雕龙，蟾将威凤，建溪初贡新芽。", 
      "九天春色，先到列仙家。", 
      "今日磨圭碎璧，天香动、风入窗纱。", 
      "清泉嫩，江南锡乳，一脉贯天涯。", 
      "芳华。", 
      "瑶圃宴，群真飞佩，同引流霞。", 
      "醉琼筵红绿，眼乱繁花。", 
      "一碗分云饮露，尘凡尽、斗牛何赊。", 
      "归途稳，清飙两腋，不用泛灵槎。"
    ], 
    "rhythmic": "满庭芳"
  }, 
  {
    "author": "王之望", 
    "paragraphs": [
      "堂堂七尺，懔一时人物，孤映三蜀。", 
      "闲雅风流豪醉後，犹有临邛遗俗。", 
      "十载虞庠，一官楚塞，雅操凌寒玉。", 
      "江山千里，惠然来慰幽独。", 
      "落笔妙语如神，两章入手，不觉珠盈掬。", 
      "从此西归荣耀处，宁假华旌高纛。", 
      "乐府新声，郢都馀唱，应纪阳春曲。", 
      "老夫一醉，故人高义堪服。"
    ], 
    "rhythmic": "念奴娇"
  }, 
  {
    "author": "王之望", 
    "paragraphs": [
      "蒙泉岁晚，偶扁舟、同泛一池寒渌。", 
      "四者难并谁信道，草草幽欢能足。", 
      "美景良辰，赏心乐事，更有人如玉。", 
      "今宵此会，陋邦惊破衰俗。", 
      "豪俊傅粉诸孙，几年分袂，一笑还相逐。", 
      "痛饮厌厌清夜永，那管更深催促。", 
      "宋玉词章，陶潜风概，况继前贤躅。", 
      "故人未至，坐中仍对梅福。"
    ], 
    "rhythmic": "念奴娇"
  }, 
  {
    "author": "王之望", 
    "paragraphs": [
      "柳花飞絮，又还是、清明寂寞时节。", 
      "洞府人间嗟素手，今日匆匆分拆。", 
      "巧笑难成，含情谁解，顾影无颜色。", 
      "风流满面，却成春恨凄恻。", 
      "云鬓从金蝉，纷纷红泪，千点胭脂湿。", 
      "聚调轻盈离调惨，声入低空愁碧。", 
      "祖帐将收，骊驹欲驾，去也劳相忆。", 
      "伤心南浦，断肠芳草如积。"
    ], 
    "rhythmic": "念奴娇"
  }, 
  {
    "author": "王之望", 
    "paragraphs": [
      "元夜风光，上都灯火，辉映春色。", 
      "鳌冠仙山，龙衔瑞烛，银阙凌空碧。", 
      "紫烟深拥，黄云孤起，人喜乍瞻天日。", 
      "□云里，□□□□，侍臣□□鹄立。", 
      "雾收霞卷，珠帘开遍，翠幕娉婷争出。", 
      "倾国丛中，钧天合处，忽听鸣清跸。", 
      "貂裘小帽，随车信马，犹忆少年豪逸。", 
      "如今对，山城皓月，但馀叹息。"
    ], 
    "rhythmic": "永遇乐"
  }, 
  {
    "author": "王之望", 
    "paragraphs": [
      "江国东风早，芳菲又、迤逦报寒梅。", 
      "正元气孕和，小春归候，数丁千载，喜动三台。", 
      "向此际，上天开景运，王国产英材。", 
      "想崇岳洞天，暗书苔藓，海山烟雨，空锁楼台。", 
      "煌煌天人表，琼林与瑶树，照映庭槐。", 
      "中有丽天星斗，惊世风雷。", 
      "况朱颜绿发，年光鼎盛，绣裳华衮，人望归来。", 
      "好对玳筵满举，眉寿觥。"
    ], 
    "rhythmic": "风流子"
  }, 
  {
    "author": "葛立方", 
    "paragraphs": [
      "霜叶停飞，冰鱼初跃，梅花犹閟芳丛。", 
      "剪酥装玉，应为费天工。", 
      "争奈江南驿使，征鞍待、一朵香浓。", 
      "凭谁报，冰肌仙子，闻早驾飞龙。", 
      "溶溶。", 
      "春意动，寒姿未展，终愧群红。", 
      "与斩新来上，开伴长松。", 
      "要看黄昏庭院，横斜映、霜月朦胧。", 
      "兰堂畔，巡檐索笑，谁羡杜陵翁。"
    ], 
    "rhythmic": "满庭芳"
  }, 
  {
    "author": "葛立方", 
    "paragraphs": [
      "未许蜂知，难交雀啅，芳丛犹是寒丛。", 
      "东方解冻，春仗做春工。", 
      "何事仙葩未放，寒苞秘、冰麝香浓。", 
      "应须是、惊闻羯鼓，谁敢喷髯龙。", 
      "梅花，君自看，丁香已白，桃脸将红。", 
      "结岁寒三友，久迟筠松。", 
      "要看含章檐下，闲妆靓、春睡朦胧。", 
      "知音是，冻云影底，铁面葛仙翁。"
    ], 
    "rhythmic": "满庭芳"
  }, 
  {
    "author": "葛立方", 
    "paragraphs": [
      "狂吹鸣篱，祥霙剪水，分明欺压寒梅。", 
      "冰威初敛，曦影上池台。", 
      "应有一番和气，南枝上、恐有春来。", 
      "须勤探，呼吾筇杖，屐齿上苍苔。", 
      "春风，浑未到，徘徊香径，巡绕千回。", 
      "见琼英一点，小占条枚。", 
      "且看先锋素艳，看看便、繁蕾齐开。", 
      "香浮动，微薰诗梦，须更著诗催。"
    ], 
    "rhythmic": "满庭芳"
  }, 
  {
    "author": "葛立方", 
    "paragraphs": [
      "腊雪方凝，春曦俄漏，画堂小秩芳筵。", 
      "玉台仙蕊，帘外幂瑶烟。", 
      "莫话青山万树，聊须对、一段孤妍。", 
      "杯行处，香参鼻观，百濯未为贤。", 
      "吾庐，何处好，绣香竹畔，偶桂溪边。", 
      "且为渠珍重，满泛金船。", 
      "已拚春酲一枕，如今且、醉倒花前。", 
      "花飞後，欢呼一笑，又是说明年。"
    ], 
    "rhythmic": "满庭芳"
  }, 
  {
    "author": "葛立方", 
    "paragraphs": [
      "庾信何愁，休文何瘦，范叔一见何寒。", 
      "梅花酷似，索笑画檐看。", 
      "便肯嫣然一笑，疏篱上、玉脸冰颜。", 
      "须勤赏，莫教青子，半著树头酸。", 
      "朱阑。", 
      "聊掩映，顶上，琪树团栾。", 
      "命儿曹班坐，草草杯盘。", 
      "旋折溪边□朵，琼蕤泛、蕉叶杯宽。", 
      "从教□，尊前有客，拍手笑颓山。"
    ], 
    "rhythmic": "满庭芳"
  }, 
  {
    "author": "葛立方", 
    "paragraphs": [
      "弄月黄昏，封霜清晓，数枝影堕溪滨。", 
      "化工先手，幻出一番新。", 
      "片片雕酥碾玉，寒苞似、已泄香尘。", 
      "聊相对，畸人投分，尊酒认荀陈。", 
      "吾年，今老矣，佳人薄相，笑插林巾。", 
      "愧苍颜白发，回授乌云。", 
      "玉镜台边试看，相宜是、浅笑轻颦。", 
      "君知否，寿阳额上，不似鬓边春。"
    ], 
    "rhythmic": "满庭芳"
  }, 
  {
    "author": "葛立方", 
    "paragraphs": [
      "一阵轻香，不知来处，元来梅已舒英。", 
      "出篱含笑，芳意为人倾。", 
      "细看高标孤韵，谁家有、别得花人。", 
      "应须是，魏徵妩媚，夷甫太鲜明。", 
      "北枝，方半吐，水边疏影，绰约娉婷。", 
      "问横空皎月，匝地寒霙。", 
      "何似此花清绝，凭君为、子细推评。", 
      "幽奇处，素娥青女，著意为横陈。"
    ], 
    "rhythmic": "满庭芳"
  }, 
  {
    "author": "葛立方", 
    "paragraphs": [
      "气应三阳，氛澄六幕，翔乌初上云端。", 
      "问朝来何事，喜动门阑。", 
      "田父占来好岁，星翁说道宜官。", 
      "拟更凭高望远，春在烟波，春在晴峦。", 
      "歌管雕堂宴喜，任重帘不卷，交护春寒。", 
      "况金钗整整，玉树团团。", 
      "柏叶轻浮重醑，梅枝巧缀新幡。", 
      "共祝年年如愿，寿过松椿，寿过彭聃。"
    ], 
    "rhythmic": "锦堂春・锦堂春慢"
  }, 
  {
    "author": "葛立方", 
    "paragraphs": [
      "九州雄杰溪山，遂安自古称佳处。", 
      "云迷半岭，风号浅濑，轻舟斜渡。", 
      "朱阁横飞，渔矶无恙，鸟啼林坞。", 
      "吊高人陈迹，空瞻遗像，知英烈、垂千古。", 
      "忆昔龙飞光武。", 
      "怅当年、故人何许。", 
      "羊裘自贵，龙章难换，不如归去。", 
      "七里溪边，鸬鸶源畔，一蓑烟雨。", 
      "叹如今宕子，翻将钓手遮日，向西秦路。"
    ], 
    "rhythmic": "水龙吟"
  }, 
  {
    "author": "葛立方", 
    "paragraphs": [
      "井梧叶叶秋风晚。", 
      "东篱点点金钱满。", 
      "开急为重阳。", 
      "日烘深院香。", 
      "幽姿无众草。", 
      "莫恨生非早。", 
      "嚼蕊傍池台。", 
      "寿公桑落杯。"
    ], 
    "rhythmic": "菩萨蛮"
  }, 
  {
    "author": "葛立方", 
    "paragraphs": [
      "夜半春阳启，东风峭、犹带去年寒。", 
      "叹榆塞战尘，玉关烟燧，壮心耿耿，青鬓斑斑。", 
      "又还是，一年头上到，日月信跳丸。", 
      "看门贴绘鸡，历颁金凤，酒浮柏叶，人颂椒盘。", 
      "幽园。", 
      "春信近，帘栊静，小宴取次追欢。", 
      "聊□水沈烟袅，清唱声闲。", 
      "况良辰渐有，梅舒琼蕊，柳摇金缕，巧缀新幡。", 
      "莫惜醉吟亲侧，衣曳荆兰。"
    ], 
    "rhythmic": "风流子"
  }, 
  {
    "author": "葛立方", 
    "paragraphs": [
      "冷云收，小园一段瑶芳。", 
      "乍春来、未回穷腊，几枝开犯严霜。", 
      "傍黄昏、暗香浮动，照清浅、疏影低昂。", 
      "却月幽姿，含章媚态，娥姑射下仙乡。", 
      "倚阑看、殷勤持酒，索笑也何妨。", 
      "堪怜处，东君不管，独自凄凉。", 
      "算何人、为伊销断，古今才子篇章。", 
      "有西湖、赋诗处士，□东阁、年少台郎。", 
      "驿使来时，吴王醉处，几番牵动广平肠。", 
      "剩宴赏、微酸如豆，又是隔年长。", 
      "高楼外，莫教羌管，吹堕寒香。"
    ], 
    "rhythmic": "多丽", 
    "tags": [
      "西湖"
    ]
  }, 
  {
    "author": "葛立方", 
    "paragraphs": [
      "天生玉骨冰肌。", 
      "瘦损也、知他为谁。", 
      "□寒底、傲霜凌雪，不教春知。", 
      "高楼横笛试轻吹。", 
      "要一片、花飞酒卮。", 
      "拚沈醉、帽帘斜插，折取南枝。"
    ], 
    "rhythmic": "沙塞子"
  }, 
  {
    "author": "葛立方", 
    "paragraphs": [
      "破波光如镜，三翼轻舟。", 
      "对雨馀、重岩叠嶂，何妨影堕清流。", 
      "望芙蕖、渺然如海，张云锦、掩映汀洲。", 
      "出水奇姿，凌波艳态，眼看□叶弄新秋。", 
      "恍疑是、金沙池内，玉井认峰头。", 
      "花深处，田田叶底，鱼戏龟游。", 
      "正微凉、西风初度，一弯斜月如钩。", 
      "想天津、鹊桥将驾，看宝奁、蛛网初抽。", 
      "晒腹何勘，穿针无绪，不如溪上少淹留。", 
      "竞笑语、追寻惟有，沈醉可忘忧。", 
      "凭清唱，一声檀板，惊起沙鸥。"
    ], 
    "rhythmic": "多丽"
  }, 
  {
    "author": "葛立方", 
    "paragraphs": [
      "扉映琉璃，窗摇云母，水堂新甃云湾。", 
      "际天波面，玉镜宝奁宽。", 
      "栏外青山几叠，瑶烟敛、影落千鬟。", 
      "寒汀晚，芦花飞雪，风定白鸥闲。", 
      "尘寰。", 
      "何处有，方壶圆峤，弱水波翻。", 
      "问何如藜杖，此地跻攀。", 
      "种竹今逾万个，风枝静、日报平安。", 
      "他年事、苍云屯处，千亩看栖鸾。"
    ], 
    "rhythmic": "满庭芳"
  }, 
  {
    "author": "葛立方", 
    "paragraphs": [
      "去年曾寿生朝。", 
      "正菊黄、初舒翠翘。", 
      "今岁雕堂重预宴，梨雪香飘。", 
      "明年应傍丹霄。", 
      "看宝胯、重重在腰。", 
      "鹊尾吹香笼绣段，且醉金蕉。"
    ], 
    "rhythmic": "春光好"
  }, 
  {
    "author": "葛立方", 
    "paragraphs": [
      "风送丹枫卷地，霜乾枯苇鸣溪。", 
      "兽炉重展向深闺。", 
      "红入麒麟方炽。", 
      "翠箔底垂银蒜，罗帏小钉金泥。", 
      "笙歌送我玉东西。", 
      "谁管摇花舞砌。"
    ], 
    "rhythmic": "西江月"
  }, 
  {
    "author": "葛立方", 
    "paragraphs": [
      "缇室群阴清晓散。", 
      "灰动葭莩，渐觉微阳扇。", 
      "日永绣工才一线。", 
      "挈壶已报添银箭。", 
      "六幕无尘开碧汉。", 
      "非雾非烟，彷佛登台见。", 
      "梅萼飘香萦小宴。", 
      "霞浆莫放琉璃浅。"
    ], 
    "rhythmic": "蝶恋花"
  }, 
  {
    "author": "葛立方", 
    "paragraphs": [
      "文章惊世。", 
      "半挹南宫第。", 
      "蟾窟澄辉天似洗。", 
      "折得窅窊丹桂。", 
      "当年蓬矢生贤。", 
      "流霞满祝长年。", 
      "更愿巨鳌连钓，枫宸第一胪传。"
    ], 
    "rhythmic": "清平乐"
  }, 
  {
    "author": "葛立方", 
    "paragraphs": [
      "摇毫铸藻。", 
      "纵有微之应压倒。", 
      "万里鹏程。", 
      "南省今书淡墨名。", 
      "胪传丹陛。", 
      "月里桂花先著袂。", 
      "雁塔高题。", 
      "玉季巍科尚觉低。"
    ], 
    "rhythmic": "减字木兰花"
  }, 
  {
    "author": "葛立方", 
    "paragraphs": [
      "栗里田园，乌衣门巷，别来几换星霜。", 
      "华阳仙窟，翠桁彩衣香。", 
      "梦堕当涂风月，披绛帐、欲指堂。", 
      "浮鸥外，来宁老子，特泛溪航。", 
      "相逢，春正好，梅舒香白，柳曳宫黄。", 
      "且相将一笑，乐未渠央。", 
      "须念离多会少，难轻负、百霞浆。", 
      "深深观，舞回飞雪，乐奏小宫商。"
    ], 
    "rhythmic": "满庭芳"
  }, 
  {
    "author": "葛立方", 
    "paragraphs": [
      "睡鸭凝香缕，白酒泻无声。", 
      "郊墟不办羊酪，照箸紫丝莼。", 
      "此去青山深处，邀得白云为伴，绝意请长缨。", 
      "一舸背君去，几幅布帆轻。", 
      "帝恩重，容绿隐，吏祠庭。", 
      "膝间文度安亲，得计是扬名。", 
      "珍重金兰交契，共惜匆匆别去，送我几烟林。", 
      "异日怀君处，凝睇乱层岑。"
    ], 
    "rhythmic": "水调歌头"
  }, 
  {
    "author": "葛立方", 
    "paragraphs": [
      "细草芳南苑，东风里、赢得一身闲。", 
      "见花朵绣田，柳丝络岸，沼冰方泮，山雪初残。", 
      "又还是，陇头春信动，梅蕊入征鞍。", 
      "月里暗香，水边疏影，淡妆宜瘦，玉骨禁寒。", 
      "泛金溪上好，开幽户、聊面翠麓云湾。", 
      "知道醉吟堪老，名利难关。", 
      "算书帏意懒，宦途游倦，旧时习气，惟有跻攀。", 
      "拟待杖藜花底，直到春阑。"
    ], 
    "rhythmic": "风流子"
  }, 
  {
    "author": "葛立方", 
    "paragraphs": [
      "江国麾幢，边城鼓角，湓川几报严更。", 
      "笑谈油幕，英杰为时生。", 
      "腹贮六韬三略，新诗就、矛槊频横。", 
      "功名事，他年未晚，一落枪。", 
      "归来，何早计，白苹洲畔，危获深耕。", 
      "又何如，竹帛彝鼎垂名。", 
      "犀节徵还伊迩，春风外、文催行。", 
      "岩廊上，谈兵齿颊，谠论佐休明。"
    ], 
    "rhythmic": "满庭芳"
  }, 
  {
    "author": "葛立方", 
    "paragraphs": [
      "窗户明环堵。", 
      "山容黛染，水光绡舞。", 
      "荷盖擎烟，花映步波神女。", 
      "嫩脸铅华掩素，无语向、薰风凝伫。", 
      "晴又雨。", 
      "征鞞隐隐，云洲沙渚。", 
      "须臾风卷还晴，看香泄丹囊，乍飘沈炷。", 
      "鱼飐荷衣，珠颗乱倾无数。", 
      "休话金沙玉井，争似我、神龟□处。", 
      "觞为举。", 
      "何人解歌金缕。"
    ], 
    "rhythmic": "玉漏迟"
  }, 
  {
    "author": "葛立方", 
    "paragraphs": [
      "风透纱窗。", 
      "叶落银床。", 
      "夹缬林、吹下严霜。", 
      "新浮蚁，班坐飞觞。", 
      "有岩中秀，篱中艳，洛中香。", 
      "金钿放蕊，玉粒争芳。", 
      "惯年年、来趁清商。", 
      "不应素节，还有花王。", 
      "看正封诗，龟年调，太真狂。"
    ], 
    "rhythmic": "行香子"
  }, 
  {
    "author": "葛立方", 
    "paragraphs": [
      "青女飞花浓剪水。", 
      "寒气霏微度窗纸。", 
      "人间那得骨为帘，有麒麟尊有蚁。", 
      "笙簧冻涩闲纤指。", 
      "香雾暖熏罗帐底。", 
      "却教试作忽雷声，往往惊开桃与李。"
    ], 
    "rhythmic": "玉楼春"
  }, 
  {
    "author": "葛立方", 
    "paragraphs": [
      "榴花庭院戏氍毹。", 
      "水剪双眸画不如。", 
      "莫恨未能通瑟，只今先已辩之无。", 
      "虎晴浅缀新花帽，龙脑浓熏小绣襦。", 
      "乃祖未须贻厥力，及时须读五车书。"
    ], 
    "rhythmic": "瑞鹧鸪"
  }, 
  {
    "author": "葛立方", 
    "paragraphs": [
      "休看辋川图。", 
      "未是幽居。", 
      "何如云水绕储胥。", 
      "新湿青红开栋宇，雾拱风疏。", 
      "小圃秀郊墟。", 
      "花破平芜。", 
      "五峰列影水平铺。", 
      "只欠五城楼十二，便是蓬壶。"
    ], 
    "rhythmic": "浪淘沙"
  }, 
  {
    "author": "葛立方", 
    "paragraphs": [
      "明镜盖红蕖，轩户临烟渚。", 
      "珠帘淡淡风，香里开尊俎。", 
      "莫把碧筒弯，恐带荷心苦。", 
      "唤我溪边太乙舟，潋滟盛芳醑。"
    ], 
    "rhythmic": "卜算子"
  }, 
  {
    "author": "葛立方", 
    "paragraphs": [
      "袅袅水芝红，脉脉蒹葭浦。", 
      "淅淅西风淡淡烟，几点疏疏雨。", 
      "草草展杯觞，对此盈盈女。", 
      "叶叶红衣当酒船，细细流霞举。"
    ], 
    "rhythmic": "卜算子"
  }, 
  {
    "author": "葛立方", 
    "paragraphs": [
      "张南周北。", 
      "谩说清漳摇绀碧。", 
      "何似幽栖。", 
      "甥舅相望共一溪。", 
      "璇题沙版。", 
      "不用买邻糜百万。", 
      "余户增辉。", 
      "庭列芝兰户戟枝。"
    ], 
    "rhythmic": "减字木兰花"
  }, 
  {
    "author": "葛立方", 
    "paragraphs": [
      "百尺雕堂悬蜀绣。", 
      "珠帘外、玉阑琼甃。", 
      "调鼎名家，吹箫贤胄，新卜凤皇佳繇。", 
      "银叶添香香满袖。", 
      "满金杯、寿君芳酒。", 
      "喜动蟾宫，祥生熊帐，应在细君归後。"
    ], 
    "rhythmic": "夜行船"
  }, 
  {
    "author": "葛立方", 
    "paragraphs": [
      "壮岁嬉游，乐事几经，青门紫陌芳春。", 
      "未见廉纤，膏雨花尘。", 
      "濯锦宝丝增艳，洗妆玉颊尤新。", 
      "向韶光浓处，点染芳菲，总是东君。", 
      "苏州老子，经雨南园，为谁一扫花林。", 
      "谁信道、佳声著处，肌润香匀。", 
      "晓试何郎汤饼，暮留巫女行云。", 
      "寄言游子，也须留眄，小驻蹄轮。"
    ], 
    "rhythmic": "雨中花・夜行船"
  }, 
  {
    "author": "葛立方", 
    "paragraphs": [
      "寄径濉阳，陌上忽看，夭桃秾李争春。", 
      "又见楚宫，行雨洗芳尘。", 
      "红艳霞光夕照，素华琼树朝新。", 
      "为奇姿芳润，拟倩游丝，留住东君。", 
      "拾遗杜老，犹爱南塘，寄情萝薜山林。", 
      "争似此、花如姝丽，獭髓轻匀。", 
      "不数江陵玉杖，休夸花岛红云。", 
      "少须澄霁一，一番清影，更待冰轮。"
    ], 
    "rhythmic": "雨中花・夜行船"
  }, 
  {
    "author": "葛立方", 
    "paragraphs": [
      "几骑汉旌回，喜动满川花木。", 
      "遥睇清淮古岸，散离愁千斛。", 
      "烟笼沙嘴定连艘，鹊脚蘸波绿。", 
      "归话隔年心事，秉夜阑银烛。"
    ], 
    "rhythmic": "好事近"
  }, 
  {
    "author": "葛立方", 
    "paragraphs": [
      "归日指清明，肯把话言轻食。", 
      "已是飞花时候，赖东风无力。", 
      "青帘沽酒送春归，莫惜万金掷。", 
      "屈指明年春事，有红梅消息。"
    ], 
    "rhythmic": "好事近"
  }, 
  {
    "author": "葛立方", 
    "paragraphs": [
      "暂时莫荡出燕然。", 
      "冰柱冻层檐。", 
      "时节马蹄归路，杨花乱扑征鞯。", 
      "如今归去，银铛宜见，七宝床边。", 
      "待得退朝花底，家人争卷珠帘。"
    ], 
    "rhythmic": "朝中措"
  }, 
  {
    "author": "葛立方", 
    "paragraphs": [
      "禁烟却酿新愁。", 
      "正系马、清淮渡头。", 
      "後日清明催叠鼓，应在扬州。", 
      "归时元已临流。", 
      "要绮陌、芳郊恣游。", 
      "三月羁怀当一洗，莫放觥筹。"
    ], 
    "rhythmic": "春光好"
  }, 
  {
    "author": "魏杞", 
    "paragraphs": [
      "冰肤玉面孤山裔。", 
      "肯到人间世。", 
      "天然不与百花同。", 
      "却恨无情轻付、与东风。", 
      "丽谯三弄江梅晓。", 
      "立马溪桥小。", 
      "只应明月最相思。", 
      "曾见幽香一点、未开时。"
    ], 
    "rhythmic": "虞美人"
  }, 
  {
    "author": "魏杞", 
    "paragraphs": [
      "一叶鉴中来，两岸青山起。", 
      "送我红蕖万柄香，疑在蓬壶里。", 
      "天地莹无尘，巾袂凉如水。", 
      "白浪无声月自高，不是人间世。"
    ], 
    "rhythmic": "卜算子"
  }, 
  {
    "author": "陈知柔", 
    "paragraphs": [
      "鬓缘心事随时改，依旧在天涯。", 
      "多情惟有，篱边黄菊，到处能华。"
    ], 
    "rhythmic": "人月圆"
  }, 
  {
    "author": "王识", 
    "paragraphs": [
      "一雨洗空阁，象纬迫人清。", 
      "披襟台上，坐看北斗正旋衡。", 
      "知是南宫列宿，初出极星未远，龙角正分明。", 
      "河汉馀千里，风露已三更。", 
      "坐未久，书帙散，酒壶倾。", 
      "凉生殿阁，冷然邀我御风行。", 
      "拟欲乘槎一问，但得天孙领略，安用访君平。", 
      "莫笑儒生事，造化掌中生。"
    ], 
    "rhythmic": "水调歌头"
  }, 
  {
    "author": "许庭", 
    "paragraphs": [
      "不见昭阳宫内柳，黄金齐拈轻柔。", 
      "东君昨夜到皇州。", 
      "玉阶金井，无处不风流。", 
      "怅望翠华春欲暮，六宫都锁春愁。", 
      "暖风吹动绣帘钩。", 
      "飞花委地，时转玉香球。"
    ], 
    "rhythmic": "临江仙"
  }, 
  {
    "author": "许庭", 
    "paragraphs": [
      "不见隋河堤上柳，绿阴流水依依。", 
      "龙舟东下疾於飞。", 
      "千条万叶，浓翠染旌旗。", 
      "记得当年春去也，锦帆不见西归。", 
      "故抛轻絮点人衣。", 
      "如将亡国恨，说与路人知。"
    ], 
    "rhythmic": "临江仙"
  }, 
  {
    "author": "许庭", 
    "paragraphs": [
      "不见陶家门外柳，柴扉一径遥通。", 
      "闭门终日掩清风。", 
      "感君高节，绿荫向人浓。", 
      "篱落萧疏鸡犬静，日长飞絮蒙蒙。", 
      "先生一醉万缘空。", 
      "经时高卧，不到翠阴中。"
    ], 
    "rhythmic": "临江仙"
  }, 
  {
    "author": "许庭", 
    "paragraphs": [
      "不见都门亭畔柳，春来绿尽长条。", 
      "柳边行色马萧萧。", 
      "一枝折赠，相见又何朝。", 
      "酒尽曲终人去也，风前亦自无聊。", 
      "祗应於我恨偏饶。", 
      "东君特地，付与沈郎腰。"
    ], 
    "rhythmic": "临江仙"
  }, 
  {
    "author": "许庭", 
    "paragraphs": [
      "不见灞陵原上柳，往来过尽蹄轮。", 
      "朝离南楚暮西秦。", 
      "不成名利，赢得鬓毛新。", 
      "莫怪枝条憔悴损，一生唯苦征尘。", 
      "两三烟树倚孤村。", 
      "夕阳影里，愁杀宦游人。"
    ], 
    "rhythmic": "临江仙"
  }, 
  {
    "author": "邵某", 
    "paragraphs": [
      "阿郎去日。", 
      "不道长为客。", 
      "底事桐庐无处觅。", 
      "却得广州消息。", 
      "江头一支兰船。", 
      "风雨湘妃庙前。", 
      "死恨无情江水，送郎一去三年。"
    ], 
    "rhythmic": "清平乐"
  }, 
  {
    "author": "陈祖安", 
    "paragraphs": [
      "月直金波潋滟。", 
      "此去水仙不远。", 
      "霜重夜风清，骨冷□□□□。", 
      "谁见。", 
      "谁见。", 
      "醉眼参横斗转。"
    ], 
    "rhythmic": "如梦令"
  }, 
  {
    "author": "王十朋", 
    "paragraphs": [
      "深深院。", 
      "夜雨过，帘栊高卷。", 
      "正满槛、海棠开欲半。", 
      "仍朵朵、红深红浅。", 
      "遥认三千宫女面。", 
      "匀点点、胭脂未遍。", 
      "更微带、春醪宿醉，袅娜香肌娇艳。", 
      "日暖。", 
      "芳心暗吐，含羞轻颤。", 
      "笑繁杏夭桃争烂漫。", 
      "爱容易、出墙临岸。", 
      "子美当年游蜀苑。", 
      "又岂是、无心眷恋。", 
      "都只为、天然体态，难把诗工裁翦。"
    ], 
    "rhythmic": "二郎神"
  }, 
  {
    "author": "王十朋", 
    "paragraphs": [
      "野态芳姿，枝头占得春长久。", 
      "怕钩衣袖。", 
      "不放攀花手。", 
      "试问东山，花似当时否。", 
      "还依旧。", 
      "谪仙去後。", 
      "风月今谁有。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "庭院深深，异香一片来天上。", 
      "傲春迟放。", 
      "百卉皆推让。", 
      "忆昔西都，姚魏声名旺。", 
      "堪惆怅。", 
      "醉翁何往。", 
      "谁与花标榜。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "近侍盈盈，向人自笑还无语。", 
      "牡丹飘雨。", 
      "开作群芳主。", 
      "柔美温香，剪染劳天女。", 
      "青春去。", 
      "花间歌舞。", 
      "学个狂韩愈。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "芳友依依，结根遥向深林外。", 
      "国香风递。", 
      "始见殊萧艾。", 
      "雅操幽姿，不怕无人采。", 
      "堪纫佩。", 
      "灵均千载。", 
      "九畹遗芳在。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "仙友苍苍，西风吹散天香好。", 
      "暗飘龙脑。", 
      "金栗枝头小。", 
      "谁种丹霄，造化玄功妙。", 
      "真堪笑。", 
      "学仙疏谬。", 
      "有似西河老。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "雪径深深，北枝贪睡南枝醒。", 
      "暗香疏影。", 
      "孤压群芳顶。", 
      "玉艳冰姿，妆点园林景。", 
      "凭阑咏。", 
      "月明溪静。", 
      "忆昔林和靖。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "霜蕊鲜鲜，野人开径新栽植。", 
      "冷香佳色。", 
      "趁得重阳摘。", 
      "预约比邻，有酒须相觅。", 
      "东篱侧。", 
      "为花辞职。", 
      "古有陶彭泽。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "羽盖垂垂，玉英乱簇春光满。", 
      "韵香清远。", 
      "暖日烘庭院。", 
      "露褒琼枝，脸透何郎晕。", 
      "凝余恨。", 
      "古人不见。", 
      "谁与花公论。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "毗舍遥遥，异香一炷驰名久。", 
      "妙香稀有。", 
      "鼻观深参透。", 
      "问讯东来，知□谁先後。", 
      "称仙友。", 
      "十花为偶。", 
      "近有江西守。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "春色融融，东风吹散花千树。", 
      "雪香飘处。", 
      "寒食江村暮。", 
      "左掖看花，多少词人赋。", 
      "花无语。", 
      "一枝春雨。", 
      "惟有香山句。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "秀色娟娟，最宜雨沐风梳际。", 
      "径幽香细。", 
      "草滴青襟袂。", 
      "一日才无，便觉生尘态。", 
      "轩窗外。", 
      "数竿相对。", 
      "不减王猷爱。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "丝蕊垂垂，嫣然一笑新妆就。", 
      "锦亭前後。", 
      "燕子来时候。", 
      "谁恨无香，试把花枝嗅。", 
      "风微透。", 
      "细熏锦袖。", 
      "不止嘉州有。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "十里西湖，淡妆浓抹如西子。", 
      "藕花簪水。", 
      "清净香无比。", 
      "记得曾游，短棹红云里。", 
      "聊相拟。", 
      "一盆池水。", 
      "十里西湖似。"
    ], 
    "rhythmic": "点绛唇", 
    "tags": [
      "西湖"
    ]
  }, 
  {
    "author": "王十朋", 
    "paragraphs": [
      "畏日炎炎，梵香一炷熏亭院。", 
      "鼻根充满。", 
      "好利心殊浅。", 
      "贝叶书名，名义谁能辨。", 
      "西风远。", 
      "胜鬟不见。", 
      "喜见琼花面。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "南国名花，向人无语长含笑。", 
      "缘香囊小。", 
      "不肯全开了。", 
      "花笑何人，鹤相诗词好。", 
      "须知道。", 
      "一经品藻。", 
      "又压前诗倒。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "蜡换梅姿，天然香韵初非俗。", 
      "蝶驰蜂逐。", 
      "蜜在花梢熟。", 
      "岩壑深藏，几载甘幽独。", 
      "因坡谷。", 
      "一标题目。", 
      "高价掀兰菊。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "清夜沈沈，携来深院柔枝小。", 
      "俪兰开巧。", 
      "雪里乘风袅。", 
      "温室寒祛，旖旎仙姿早。", 
      "看成好。", 
      "花仙欢笑。", 
      "不管年华老。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "落木萧萧，琉璃叶下琼葩吐。", 
      "素香柔树。", 
      "雅称幽人趣。", 
      "无意争先，梅蕊休相妒。", 
      "含春雨。", 
      "结愁千绪。", 
      "似忆江南主。"
    ], 
    "rhythmic": "点绛唇"
  }, 
  {
    "author": "王十朋", 
    "paragraphs": [
      "阑槛阴沈，紫云呈瑞馀寒凛。", 
      "卷帘猗枕。", 
      "香逼幽人寝。", 
      "入梦何年，庐阜闻名稔。", 
      "风流甚。", 
      "阿谁题品。", 
      "唤作熏笼锦。"
    ], 
    "rhythmic": "点绛唇"
  }, 
  {
    "author": "刘大辨", 
    "paragraphs": [
      "凌云多少功业。"
    ], 
    "rhythmic": "失调名"
  }, 
  {
    "author": "吴淑姬2", 
    "paragraphs": [
      "烟霏霏。", 
      "雪霏霏。", 
      "雪向梅花枝上堆。", 
      "春从何处回。", 
      "醉眼开。", 
      "睡眼开。", 
      "疏影横斜安在哉。", 
      "从教塞管催。"
    ], 
    "rhythmic": "长相思令・长相思"
  }, 
  {
    "author": "程先", 
    "paragraphs": [
      "雨洗红尘，云迷翠麓，小车难去。", 
      "凄凉感慨，未有今年春暮。", 
      "想曲江水边丽人，影沈香歇谁为主。", 
      "但兔葵燕麦，风前摇荡，径花成土。", 
      "空被多情苦。", 
      "庆会难逢，少年几许。", 
      "纷纷沸鼎，负了青阳百五。", 
      "待何时、重享太平，典衣贳酒相尔汝。", 
      "算兰亭、有此欢娱，又却悲今古。"
    ], 
    "rhythmic": "锁窗寒・琐寒窗"
  }, 
  {
    "author": "朱耆寿", 
    "paragraphs": [
      "樱桃抄乳酪。", 
      "正雨厌肥梅，风忺吹箨。", 
      "咸瞻格天阁。", 
      "见十眉环侍，争鸣弦索。", 
      "茶瓯试瀹。", 
      "更良夜、沈沈细酌。", 
      "问间生、此日为谁，曾向玉皇、案前持橐。", 
      "龟鹤。", 
      "从他祝寿，未比当年，阴功堪托。", 
      "天应不错。", 
      "教公议，细评泊。", 
      "自和戎以来，谋国多少，萧曹卫霍。", 
      "奈胡儿自若，惟守绍兴旧约。"
    ], 
    "rhythmic": "瑞鹤仙"
  }, 
  {
    "author": "石安民", 
    "paragraphs": [
      "飞阁下临无地，层峦上出重霄。", 
      "重阳未到客登高。", 
      "信是今年秋早。", 
      "随意烟霞笑傲，多情猿鹤招邀。", 
      "山翁笑我太丰标。", 
      "竹杖棕鞋桐帽。"
    ], 
    "rhythmic": "西江月"
  }, 
  {
    "author": "刘镇1", 
    "paragraphs": [
      "翠葆摇新竹。", 
      "正榴花、枝头叶底，斗红争绿。", 
      "谁在纱窗停针线，闲理竹西旧曲。", 
      "又还是、兰汤新浴。", 
      "手弄合欢双彩索，笑偎人、福寿低相祝。", 
      "金凤亸，艾花矗。", 
      "龙舟噀水飞相逐。", 
      "记当年、怀沙旧恨，至今遗俗。", 
      "雨过平芜浮天阔，画艗凌波尽簇。", 
      "沸十里、笙歌声续。", 
      "好是蟾钩随归棹，任欢呼、船重成颓玉。", 
      "犹未忍，罩银烛。"
    ], 
    "rhythmic": "贺新郎"
  }, 
  {
    "author": "刘镇1", 
    "paragraphs": [
      "漠漠江皋，迢迢驿路，天教为春传信。", 
      "万木丛边，百花头上，不管雪飞风紧。", 
      "寻交访旧，惟翠竹、寒松相认。", 
      "不意牵丝动兴，何心衬妆添晕。", 
      "孤标最甘冷落，不许蝶亲蜂近。", 
      "直自从来洁白，个中清韵。", 
      "尽做重闻塞管，也何害、香销粉痕尽。", 
      "待到和羹，才明底蕴。"
    ], 
    "rhythmic": "天香"
  }, 
  {
    "author": "魏之", 
    "paragraphs": [
      "挂天师，撑著眼，直下觑。", 
      "骑个生狞大艾虎。", 
      "闲神浪鬼，辟他方远方，大胆底，更敢来、上门下户。"
    ], 
    "rhythmic": "失调名"
  }, 
  {
    "author": "曾协", 
    "paragraphs": [
      "小驻征骖，一尊古寺留君住。", 
      "六花无数。", 
      "飞舞朝天路。", 
      "上苑繁华，却似词章富。", 
      "春将暮。", 
      "玉鞭凝伫。", 
      "总是经行处。"
    ], 
    "rhythmic": "点绛唇"
  }, 
  {
    "author": "曾协", 
    "paragraphs": [
      "乱叠香罗，玉纤微把燕支污。", 
      "靓妆无数。", 
      "十里扬州路。", 
      "怨绿啼红，总道春归去。", 
      "君知否。", 
      "画阑幽处。", 
      "留得韶光住。"
    ], 
    "rhythmic": "点绛唇"
  }, 
  {
    "author": "曾协", 
    "paragraphs": [
      "昼漏新来一倍长。", 
      "众宾沾醉尚传觞。", 
      "浓云遮日惜红妆。", 
      "应是主人归凤沼，为传芳讯到黄堂。", 
      "腰围恰恰束金黄。"
    ], 
    "rhythmic": "浣溪沙"
  }, 
  {
    "author": "曾协", 
    "paragraphs": [
      "清秋月。", 
      "长空万里烟华白。", 
      "烟华白。", 
      "江云收尽，楚天一色。", 
      "莼丝惹起思归客。", 
      "清光正好伤离别。", 
      "伤离别。", 
      "五湖烟水，伴人愁绝。"
    ], 
    "rhythmic": "秦楼月・忆秦娥"
  }, 
  {
    "author": "曾协", 
    "paragraphs": [
      "野亭问柳今朝试。", 
      "更访小园开未。", 
      "月下山横空际。", 
      "两两修眉对。", 
      "骚人对此增高致。", 
      "意入笔端清邃。", 
      "投分周郎心醉。", 
      "真解消人意。"
    ], 
    "rhythmic": "桃源忆故人"
  }, 
  {
    "author": "曾协", 
    "paragraphs": [
      "柳眼传情，花心蹙恨。", 
      "春风处处关方寸。", 
      "朱帘卷尽画屏间，云鬟半亸罗衣褪。", 
      "燕语莺啼，日长人困。", 
      "鱼沈雁断无音信。", 
      "琵琶声乱篆烟斜，寸肠欲断无人问。"
    ], 
    "rhythmic": "踏莎行"
  }, 
  {
    "author": "曾协", 
    "paragraphs": [
      "柳弄轻黄花泣露。", 
      "万叠春山，不记尘寰路。", 
      "日射霜林烟罩素。", 
      "长空不著纤云污。", 
      "历历远村明可数。", 
      "绿涨前溪，渺渺迷津渡。", 
      "客子光阴能几许。", 
      "画图拟卷晴川去。"
    ], 
    "rhythmic": "凤栖梧・蝶恋花"
  }, 
  {
    "author": "曾协", 
    "paragraphs": [
      "放花开，催花谢，谁解东君意。", 
      "要遣花王，独占花蹊邃。", 
      "且看玉镜台前，霞觞新举，红玉软、晓妆慵试。", 
      "好风味。", 
      "须信金屋中人，谁堪并娇媚。", 
      "隐约微潮，应向尊前醉。", 
      "最怜纹锦搴帷，青罗飞盖，尘土外、轻盈相倚。"
    ], 
    "rhythmic": "祝英台・祝英台近"
  }, 
  {
    "author": "曾协", 
    "paragraphs": [
      "今日复何日，欢动楚江滨。", 
      "紫泥来自天上，优诏起元臣。", 
      "想见傅岩梦断，记得金瓯名在，却念佩兰人。", 
      "永昼通明殿，曾听话经纶。", 
      "促归装，趋北阙，觐严宸。", 
      "玉阶陈迹如故，天笑一番新。", 
      "好借食间前箸，尽吐胸中奇计，指顾静烟尘。", 
      "九万云霄路，飞走趁新春。"
    ], 
    "rhythmic": "水调歌头"
  }, 
  {
    "author": "曾协", 
    "paragraphs": [
      "日永向槐夏，绕屋树扶疏。", 
      "麦秋天气清润，设帨记生初。", 
      "新拜小君佳号，更过诸郎官舍，仍玩掌中珠。", 
      "乐事似今少，一笑倒双壶。", 
      "列山肴，烹野蔌，且欢娱。", 
      "鹿门远引，平生此志与君俱。", 
      "终向苕溪烟水，携手云庄风月，不践利名区。", 
      "功业看儿辈，相对老江湖。"
    ], 
    "rhythmic": "水调歌头"
  }, 
  {
    "author": "曾协", 
    "paragraphs": [
      "一年好处，是霜轻尘敛，山川如洗。", 
      "晚菊留花供燕赏，金缕宝衣销地。", 
      "旧观初还，层楼相望，重见升平际。", 
      "小春时节，绮罗丛里人醉。", 
      "此日武帐贤侯，六年仁政，浃长淮千里。", 
      "欲入鹓行仍缓带，聊抚竹西歌吹。", 
      "紫塞烟清，玉关人老，宜趣朝天骑。", 
      "香尘归路，旧游回首应记。"
    ], 
    "rhythmic": "酹江月・念奴娇"
  }, 
  {
    "author": "曾协", 
    "paragraphs": [
      "苕溪古岸，有朱门初建，落成华屋。", 
      "对启园林随杖履，迤逦柳蹊相属。", 
      "好是危亭，片峰迎面，独立清溪曲。", 
      "芜城低远，一尘不碍游目。", 
      "公子豪饮方酣，夜堂深静，隐隐鸣丝竹。", 
      "却尽春寒宾满座，深酌葡萄新绿。", 
      "密户储香，广庭留月，待得清欢足。", 
      "纷纷沾醉，四筵倒尽群玉。"
    ], 
    "rhythmic": "酹江月・念奴娇"
  }, 
  {
    "author": "曾协", 
    "paragraphs": [
      "一年好处，是满城红药，留连□□。", 
      "十里扬州应费了，多少春工妆饰。", 
      "弱质风，芳心带露，酒困娇无力。", 
      "园林绿暗，粉光低占丛碧。", 
      "谁与千载声名，翻阶高咏，出文章仙伯。", 
      "阅尽繁华芳意歇，初识倾城风格。", 
      "双脸红，春衫挽并，天巧终难敌。", 
      "十千沽酒，算应花畔消得。"
    ], 
    "rhythmic": "酹江月・念奴娇"
  }, 
  {
    "author": "曾协", 
    "paragraphs": [
      "楚乡菰黍初尝，马蹄偶踏扬州路。", 
      "莼丝向老，江鲈堪脍，催人归去。", 
      "秋气萧骚，月华如洗，一天风露。", 
      "望重重烟水，吴淞万顷，曾约旧时鸥鹭。", 
      "惆怅别离无奈，整孤帆、依然回顾。", 
      "玉龙节底，故人情重，欲行犹驻。", 
      "敛散功多，澄清志遂，好回高步。", 
      "看归鞍稳上，文鸳班里，五云深处。"
    ], 
    "rhythmic": "水龙吟"
  }, 
  {
    "author": "郑庶", 
    "paragraphs": [
      "千古钓台下，老尽去来人。", 
      "倚空绝壁，朝暮秀色只如春。", 
      "高挂瀑泉千尺，洗到云根山骨，无处著风尘。", 
      "秋尽玉壶冷，别是一乾坤。", 
      "问当日，中兴将，汉功臣。", 
      "云台何在，寂寞谁复记丹青。", 
      "争似先生标致，长共清风明月，不减旧精神。", 
      "无限兴亡意，舒卷在丝纶。"
    ], 
    "rhythmic": "水调歌头"
  }, 
  {
    "author": "曾逮", 
    "paragraphs": [
      "满树叶繁枝重，缀青黄千百。"
    ], 
    "rhythmic": "好事近"
  }, 
  {
    "author": "王炎1", 
    "paragraphs": [
      "远风江急潮来晚。", 
      "晚来潮急江风远。", 
      "横岸断山青。", 
      "青山断岸横。", 
      "寄书无雁系。", 
      "系雁无书寄。", 
      "归梦只江西。", 
      "西江只梦归。"
    ], 
    "rhythmic": "菩萨蛮"
  }, 
  {
    "author": "王炎1", 
    "paragraphs": [
      "裁征衣。", 
      "寄征衣。", 
      "万里征人音信稀。", 
      "朝相思。", 
      "暮相思。", 
      "滴尽真珠，如今无泪垂。", 
      "闺中幼妇红颜少。", 
      "应是玉关人更老。", 
      "几时归。", 
      "几时归。", 
      "开尽牡丹，看看到荼䕷。"
    ], 
    "rhythmic": "梅花引"
  }, 
  {
    "author": "毛并", 
    "paragraphs": [
      "襟带大江左，平望见三州。", 
      "凿空遗迹，千古奇胜米公楼。", 
      "太守中朝耆旧，别乘当今豪逸，人物眇应刘。", 
      "此地一尊酒，歌吹拥貔貅。", 
      "楚山晓，淮月夜，海门秋。", 
      "登临无尽，须信诗眼不供愁。", 
      "恨我相望千里，空想一时高唱，零落几人收。", 
      "妙赏频回首，谁复继风流。"
    ], 
    "rhythmic": "水调歌头"
  }, 
  {
    "author": "毛并", 
    "paragraphs": [
      "春意满南国，花动雪明楼。", 
      "千坊万井，此时灯火隘追游。", 
      "十里寒星相照，一轮明月斜挂，缥缈映红球。", 
      "共嬉不禁夜，光彩遍飞浮。", 
      "艳神仙，轰鼓吹，引遨头。", 
      "文章太守，此时宾从敌应刘。", 
      "回首生平旧事，未减当年风月，一醉为君酬。", 
      "明日朝天去，空复想风流。"
    ], 
    "rhythmic": "水调歌头"
  }, 
  {
    "author": "毛并", 
    "paragraphs": [
      "小筑百年计，雅志几人成。", 
      "乱山深处，烟雨面面对萦青。", 
      "巾屦方安吾土，花木仍供真赏，邻有阮嵇生。", 
      "岁月抛身外，尘事更无营。", 
      "鸟知归，云出岫，两忘情。", 
      "从渠华屋，回首烟草吊颓倾。", 
      "何似生涯才足，枕南窗北牖，醉梦落樵声。", 
      "更喜濯缨处，门外一江清。"
    ], 
    "rhythmic": "水调歌头"
  }, 
  {
    "author": "毛并", 
    "paragraphs": [
      "汉代李元礼，江左管夷吾。", 
      "英姿雅望，凛凛玉立冠中都。", 
      "胸中千丈，不肯低回青禁，引去卧江湖。", 
      "更学鸱夷子，一舸下东吴。", 
      "送公别，杯酒尽，少踌躇。", 
      "旧棠阴下，几人临路拥行车。", 
      "归近云天尺五，梦想经纶贤业，谈笑取单于。", 
      "为问苕溪水，留得此翁无。"
    ], 
    "rhythmic": "水调歌头"
  }, 
  {
    "author": "毛并", 
    "paragraphs": [
      "十载刘夫子，名过庾兰成。", 
      "人人争看，角犀今喜试丰盈。", 
      "倾耳新诗千首，妙处端须击节，金石破虫声。", 
      "此士难复得，黄口闹如羹。", 
      "忆年少，游侠窟，戏荆卿。", 
      "结交投分，驰心千里剧摇旌。", 
      "我老公方豪健，傥许相从晚岁，慷慨激中情。", 
      "洗眼功名会，一箭取辽城。"
    ], 
    "rhythmic": "水调歌头"
  }, 
  {
    "author": "毛并", 
    "paragraphs": [
      "荡暖花风满路。", 
      "织翠柳阴和雾。", 
      "曲池斗草旧游处。", 
      "忆试春衫白苎。", 
      "暗惊节意朱弦柱。", 
      "送春去。", 
      "晓来一阵扫花雨。", 
      "惆怅蔷薇在否。"
    ], 
    "rhythmic": "秋蕊香"
  }, 
  {
    "author": "毛并", 
    "paragraphs": [
      "世事难穷，人生无定，偶然蓬转萍浮。", 
      "为谁教我，从宦到东州。", 
      "还似翩翩海燕，乘春至、归及凉秋。", 
      "回头笑，浑家数口，又泛五湖舟。", 
      "悠悠。", 
      "当此去，黄童白叟，莫漫相留。", 
      "但溪山好处，深负重游。", 
      "珍重诸公送我，临岐泪、欲语先流。", 
      "应须记，从今风月，相忆在南楼。"
    ], 
    "rhythmic": "满庭芳"
  }, 
  {
    "author": "毛并", 
    "paragraphs": [
      "五十年来，追思畴曩，佳时去若云浮。", 
      "依然重见，感涕话西州。", 
      "幸喜灵光不改，空自笑、蒲柳先秋。", 
      "成何事，风波末路，险畏有沈舟。", 
      "别愁。", 
      "都几许，相从未，我去公留。", 
      "况狂直平生，谁念遨游。", 
      "月夕风天正好，还惊怅、失此诗流。", 
      "江南岸，明朝更远，回首仲宣楼。"
    ], 
    "rhythmic": "满庭芳"
  }, 
  {
    "author": "毛并", 
    "paragraphs": [
      "落难容，崎岖堪笑，一年陆走川浮。", 
      "又携妻子，两度过神州。", 
      "紫蟹鲈鱼正美，凉天气、恰傍中秋。", 
      "今宵意，无人伴我，快泻玉双舟。", 
      "功名，聊尔耳，千金聘楚，万户封留。", 
      "又争如物外，闲旷优游。", 
      "好在东阡北陌，相从有、诸老风流。", 
      "家山近，归休去也，不上望京楼。"
    ], 
    "rhythmic": "满庭芳"
  }, 
  {
    "author": "毛并", 
    "paragraphs": [
      "极目丹枫迎霁晓。", 
      "山明水净新霜早。", 
      "燕去鸿归无事了。", 
      "天渺渺。", 
      "风吹平野低寒草。", 
      "渐过初冬时节好。", 
      "寻梅踏雪城南道。", 
      "追忆旧游人已老。", 
      "欢更少。", 
      "孤怀拟共谁倾倒。"
    ], 
    "rhythmic": "渔家傲"
  }, 
  {
    "author": "毛并", 
    "paragraphs": [
      "飞盖满南园，想见八仙遥集。", 
      "几树海棠开遍，正新晴天色。", 
      "休辞一醉任扶还，衣上酒痕湿。", 
      "便恐岁华催去，听秋虫相泣。"
    ], 
    "rhythmic": "好事近"
  }, 
  {
    "author": "毛并", 
    "paragraphs": [
      "风雨连朝夕。", 
      "最惊心、春光晼晚，又过寒食。", 
      "落尽一番新桃李，芳草南园似积。", 
      "但燕子、归来幽寂。", 
      "况是单栖饶惆怅，尽无聊、有梦寒犹力。", 
      "春意远，恨虚掷。", 
      "东君自是人间客。", 
      "暂时来、匆匆却去，为谁留得。", 
      "走马插花当年事，池畹空馀旧迹。", 
      "奈老去、流光堪惜。", 
      "杳隔天涯人千里，念无凭、寄此长相忆。", 
      "回首处，暮云碧。"
    ], 
    "rhythmic": "贺新郎"
  }, 
  {
    "author": "毛并", 
    "paragraphs": [
      "层栏飞栋，压孤城临瞰，并吞空阔。", 
      "千古吴京佳丽地，一览江山奇绝。", 
      "天际归舟，云中行树，鹭点汀洲雪。", 
      "三山无际，眇然相望溟渤。", 
      "凤么遗响悲凉，故台今不见，苍烟芜没。", 
      "千骑重来初起废，缅想六朝人物。", 
      "岘首他年，羊公终在，笑几人磨灭。", 
      "一时尊俎，且须同赋风月。"
    ], 
    "rhythmic": "念奴娇"
  }, 
  {
    "author": "毛并", 
    "paragraphs": [
      "少年奇志，笑功名画虎，文章刻鹄。", 
      "永夜漫漫悲昼短，难挽苍龙衔烛。", 
      "飞藿飘零，浮云迁变，过眼邮传速。", 
      "昔人真意，眇然千载谁属。", 
      "犹喜二子当年，诸公籍甚，赏云和孤竹。", 
      "翰墨流传知几许，遗响宫商相续。", 
      "梦里京华，不须惊叹，春草年年绿。", 
      "赤霄归去，更看奔电喷玉。"
    ], 
    "rhythmic": "念奴娇"
  }, 
  {
    "author": "毛并", 
    "paragraphs": [
      "十年湖海，叹潘郎憔悴，无心云阁。", 
      "强起登临惊暮序，目极清霜摇落。", 
      "散发层阿，振衣千仞，浩荡穷林壑。", 
      "寥无际，镜天收尽云脚。", 
      "长啸声落悲风，想沧州万里，当年归约。", 
      "回首区中无限事，此意谁同商略。", 
      "欲驾飞鸿，翩然独往，汗漫期相诺。", 
      "滞留何事，坐令双鬓如鹤。"
    ], 
    "rhythmic": "念奴娇"
  }, 
  {
    "author": "毛并", 
    "paragraphs": [
      "丽谯春晚，望东南千里，湖山佳色。", 
      "画戟门前清似水，时节初过灯夕。", 
      "封井年登，京华日近，每报平安驿。", 
      "满城花柳，正须千骑寻觅。", 
      "忆我年少追游，叨兔园客右，多惭英识。", 
      "今日怀人无限意，老泪尊前重滴。", 
      "赋咏空传，雄豪谁在，鬓点吴霜白。", 
      "招呼一醉，幸公时慰愁寂。"
    ], 
    "rhythmic": "念奴娇"
  }, 
  {
    "author": "毛并", 
    "paragraphs": [
      "倚风含露，似轻颦微笑，盈盈脉脉。", 
      "染素匀红，知费尽，多少东君心力。", 
      "国艳酣晴，天香融暖，画手争传得。", 
      "绿窗朱户，晓妆谁见凝寂。", 
      "独占三月芳菲，千花百卉，算难争春色。", 
      "欲寄朝云无限意，回首京尘犹隔。", 
      "舞破霓裳，一枝浑似，醉倚香亭北。", 
      "旧欢如梦，老怀那更追惜。"
    ], 
    "rhythmic": "念奴娇"
  }, 
  {
    "author": "毛并", 
    "paragraphs": [
      "王孙老去，算无地倾倒，胸中豪逸。", 
      "小筑三间便席卷，多少江山风月。", 
      "万壑回流，千峰输秀，人境成三绝。", 
      "登临佳处，鸟飞不尽空阔。", 
      "追念辋水斜川，有风流千载，渊明摩诘。", 
      "何必斯人聊一笑，俯仰今犹前日。", 
      "只恐东州，催成棠阴，又作三年别。", 
      "赏心难继，莫教辜负华发。"
    ], 
    "rhythmic": "念奴娇"
  }, 
  {
    "author": "毛并", 
    "paragraphs": [
      "阿环家住阆风顶，绛阙瑶台相接。", 
      "翳凤乘鸾人不见，隐隐霓裳云衱。", 
      "秀骨贞风，长眉翠浅，映白喉红颊。", 
      "非烟深处，渺然云浪千叠。", 
      "一笑徐福扁舟，春风空老尽，当时童妾。", 
      "骨冷魂清惊梦到，同看碧桃千叶。", 
      "寄语青童，何时丹就，为我留穷笈。", 
      "天鸡催晓，却愁吹堕尘劫。"
    ], 
    "rhythmic": "念奴娇"
  }, 
  {
    "author": "毛并", 
    "paragraphs": [
      "素秋新霁，风露洗寥廓，珠宫琼阙。", 
      "帘幕生寒人未定，鹊羽惊飞林樾。", 
      "河汉无声，微云收尽，相映寒光发。", 
      "三千银界，一时无此奇绝。", 
      "正是老子南楼，多情孤负了，十分佳节。", 
      "起舞徘徊谁为我，倾倒杯中明月。", 
      "欲揽姮娥，扁舟沧海，戏濯凌波袜。", 
      "漏残钟断，坐愁人世超忽。"
    ], 
    "rhythmic": "念奴娇"
  }, 
  {
    "author": "毛并", 
    "paragraphs": [
      "东马严徐，名籍甚、西京人物。", 
      "谁不羡、伏蒲忠鲠，演纶词笔。", 
      "雅意中朝今小试，二年东郡弦风迹。", 
      "数中兴、循吏两三人，公居一。", 
      "温诏趣，还丹阙。", 
      "倾睿相，方前席。", 
      "看云台登践，论思密勿。", 
      "超览堂中遗爱在，几人同恋津亭别。", 
      "顾倦游、云路仆登仙，心如失。"
    ], 
    "rhythmic": "满江红"
  }, 
  {
    "author": "毛并", 
    "paragraphs": [
      "回首吾庐，思归去、石溪樵谷。", 
      "临玩有、门前流水，乱松疏竹。", 
      "幽草春馀荒井迳，鸣禽日在窥墙屋。", 
      "但等闲、凭几看南山，云相逐。", 
      "家酿美，招邻曲。", 
      "朝饭饱，随耕牧。", 
      "况东皋二顷，岁时都足。", 
      "鳞阁功名身外事，墙阴不驻流光促。", 
      "更休论、一枕梦中惊，黄粱熟。"
    ], 
    "rhythmic": "满江红"
  }, 
  {
    "author": "毛并", 
    "paragraphs": [
      "渺然震泽东来，太湖望极平无际。", 
      "三吴风月，一江烟浪，古今绝致。", 
      "羽化蓬莱，胸吞云梦，不妨如此。", 
      "看垂虹千丈，斜阳万顷，尽倒影、青奁里。", 
      "追想扁舟去後，对汀洲、白苹风起。", 
      "只今谁会，水光山色，依然西子。", 
      "安得超然，相从物外，此生终矣。", 
      "念素心空在，徂年易失，泪如铅水。"
    ], 
    "rhythmic": "水龙吟", 
    "tags": [
      "太湖"
    ]
  }, 
  {
    "author": "毛并", 
    "paragraphs": [
      "杨子津头风色暮。", 
      "孤舟渺渺江南去。", 
      "忆得佳人临别处。", 
      "愁返顾。", 
      "青山几点斜阳树。", 
      "可忍归期无定据。", 
      "天涯已听边鸿度。", 
      "昨夜乡心留不住。", 
      "无驿数。", 
      "梦中行了来时路。"
    ], 
    "rhythmic": "渔家傲"
  }, 
  {
    "author": "毛并", 
    "paragraphs": [
      "神仙楼观梵王宫。", 
      "月当中。", 
      "望难穷。", 
      "坐听三通，谯鼓报笼铜。", 
      "还忆当年京辇旧，车马会，五门东。", 
      "华堂歌舞间笙钟。", 
      "夕香。", 
      "度花风。", 
      "翠袖传杯，争劝紫髯翁。", 
      "归去不堪春梦断，烟雨晓，乱山重。"
    ], 
    "rhythmic": "江城子"
  }, 
  {
    "author": "毛并", 
    "paragraphs": [
      "倚墙高树落惊禽。", 
      "小窗深。", 
      "夜沈沈。", 
      "酒醒灯昏，人静更愁霖。", 
      "惆怅行云留不住，携手处，却分襟。", 
      "悠悠风月两关心。", 
      "拥孤衾。", 
      "恨难禁。", 
      "何况一春，憔悴到如今。", 
      "最苦清宵无寐极，相见梦，也难寻。"
    ], 
    "rhythmic": "江城子"
  }, 
  {
    "author": "毛并", 
    "paragraphs": [
      "华灯收尽雪初残。", 
      "踏青还尔游盘。", 
      "落梅强半已飞翻。", 
      "划地春寒。", 
      "多病故人日远，几时双燕来还。", 
      "可怜楼上一凭栏。", 
      "不见长安。"
    ], 
    "rhythmic": "画堂春"
  }, 
  {
    "author": "毛并", 
    "paragraphs": [
      "新禽初弄舌，东郊外、催尔踏青期。", 
      "渐晴滟翠漪，惠风骀荡，暖蒸红雾，淑景辉迟。", 
      "粉墙外，杏花无限笑，杨柳不胜垂。", 
      "闲里岁华，但惊萧索，老来心赏，尤惜芳菲。", 
      "平生歌酒地，空回首，惆怅触绪沾衣。", 
      "谁见素琴翻恨，青镜留悲。", 
      "念千里云遥，暮天长短，十年人杳，流水东西。", 
      "惟有寄情芳草，依旧萋萋。"
    ], 
    "rhythmic": "风流子"
  }, 
  {
    "author": "毛并", 
    "paragraphs": [
      "帘幕燕双飞。", 
      "春共人归。", 
      "东风恻恻雨霏霏。", 
      "水满西池花满地，追惜芳菲。", 
      "回首昔游非。", 
      "别梦依稀。", 
      "一成春瘦不胜衣。", 
      "无限楼前伤远意，芳草斜晖。"
    ], 
    "rhythmic": "浪淘沙"
  }, 
  {
    "author": "毛并", 
    "paragraphs": [
      "暮寒凄冽。", 
      "春风探绕南枝发。", 
      "更无人处增清绝。", 
      "冷蕊孤香，竹外朦胧月。", 
      "西洲昨梦凭谁说。", 
      "攀翻剩忆经年别。", 
      "新愁怅望催华发。", 
      "雀江头，一树垂垂雪。"
    ], 
    "rhythmic": "醉落魄・一斛珠"
  }, 
  {
    "author": "毛并", 
    "paragraphs": [
      "小溪微月淡无痕。", 
      "残雪拥孤村。", 
      "攀条弄蕊，春愁相值，寂默无言。", 
      "忍寒宜主何人见，应怯过黄昏。", 
      "朝阳梦断，熏残沈水，谁为招魂。"
    ], 
    "rhythmic": "眼儿媚"
  }, 
  {
    "author": "毛并", 
    "paragraphs": [
      "春已半。", 
      "芳草池塘绿遍。", 
      "山北山南花烂熳。", 
      "日长蜂蝶乱。", 
      "闲掩屏山六扇。", 
      "梦好强教惊断。", 
      "愁对画梁双语燕。", 
      "故心人不见。"
    ], 
    "rhythmic": "谒金门"
  }, 
  {
    "author": "毛并", 
    "paragraphs": [
      "伤离索。", 
      "犹记并肩池阁。", 
      "病起绿窗闲倚薄。", 
      "一秋天气恶。", 
      "玉臂都宽金约。", 
      "歌舞新来忘却。", 
      "回首故人天一角。", 
      "半江枫又落。"
    ], 
    "rhythmic": "谒金门"
  }, 
  {
    "author": "毛并", 
    "paragraphs": [
      "日长澹澹光风转。", 
      "小尾黄蜂随早燕。", 
      "行寻香迳不逢人，惟有落红千万片。", 
      "酒成憔悴花成怨。", 
      "闲杀羽觞难会面。", 
      "可堪春事已无多，新笋遮墙苔满院。"
    ], 
    "rhythmic": "玉楼春"
  }, 
  {
    "author": "毛并", 
    "paragraphs": [
      "曲房小院匆匆过。", 
      "急鼓疏钟催又去。", 
      "来如春梦几多时，去似朝云无觅处。", 
      "金瓶落井翻相误。", 
      "可惜馨香随手故。", 
      "锦囊空有断肠书，彩笔不传长恨句。"
    ], 
    "rhythmic": "玉楼春"
  }, 
  {
    "author": "毛并", 
    "paragraphs": [
      "罗袜匆匆曾一遇。", 
      "乌鹊归来，怨感流年度。", 
      "别袖空看啼粉污。", 
      "相思待倩谁分付。", 
      "残雪江村回马路。", 
      "袅袅春寒，帘晚空凝伫。", 
      "人在梅花深处住。", 
      "梅花落尽愁无数。"
    ], 
    "rhythmic": "蝶恋花"
  }, 
  {
    "author": "毛并", 
    "paragraphs": [
      "柳桥南畔。", 
      "驻骢马、寻春几遍。", 
      "自见了、生尘罗袜，尔许娇波流盼。", 
      "为感郎、松柏深心，西陵已约平生愿。", 
      "记别袖频招，斜门相送，小立钗横鬓乱。", 
      "恨暗写、如蚕纸，空目断、高城人远。", 
      "奈当时消息，黄姑织女，又成王谢堂前燕。", 
      "托琴心怨。", 
      "怕娇云弱雨，东风蓦地轻吹散。", 
      "伤春病也，狼藉飞花满院。"
    ], 
    "rhythmic": "薄幸"
  }, 
  {
    "author": "毛并", 
    "paragraphs": [
      "曲栏十二闲亭沼。", 
      "履迹双沈人悄悄。", 
      "被池寒，香炉小。", 
      "梦短女墙莺唤晓。", 
      "柳风轻袅袅。", 
      "门外落花多少。", 
      "日日离愁萦绕。", 
      "不知春过了。"
    ], 
    "rhythmic": "应天长令・应天长"
  }, 
  {
    "author": "毛并", 
    "paragraphs": [
      "夜色侵霜，萧萧络纬啼金井。", 
      "梦寒初惊。", 
      "一倍铜壶永。", 
      "无限思量，展转愁重省。", 
      "熏炉冷。", 
      "起来人静。", 
      "窗外梧桐影。"
    ], 
    "rhythmic": "点绛唇"
  }, 
  {
    "author": "毛并", 
    "paragraphs": [
      "柳风清昼溽。", 
      "山樱晚，一树高红争熟。", 
      "轻纱睡初足。", 
      "悄无人、猗枕虚檐鸣玉。", 
      "南园秉烛。", 
      "叹流光、容易过目。", 
      "送春归去，有无数弄禽，满径新竹。", 
      "闲记追欢寻胜，杏栋西厢，粉墙南曲。", 
      "别长会促。", 
      "成何计，奈幽独。", 
      "纵湘弦难寄，韩香终在，屏山蝶梦断续。", 
      "对沿阶、细草萋萋，为谁自绿。"
    ], 
    "rhythmic": "瑞鹤仙"
  }, 
  {
    "author": "毛并", 
    "paragraphs": [
      "泼水初收，秋千外、轻烟漠漠。", 
      "春渐远、绿杨芳草，燕飞池阁。", 
      "已著单衣寒食後，夜来还是东风恶。", 
      "对空山、寂寂杜鹃啼，梨花落。", 
      "伤别恨，闲情作。", 
      "十载事，惊如昨。", 
      "向花前月下，共谁行乐。", 
      "飞盖低迷南苑路，湔裙怅望东城约。", 
      "但老来、憔悴惜春心，年年觉。"
    ], 
    "rhythmic": "满江红"
  }, 
  {
    "author": "毛并", 
    "paragraphs": [
      "暖霭辉迟，雨过夜来，帘外春风徐转。", 
      "霞散锦舒，密映窥，亭亭万枝开遍。", 
      "一笑嫣然，犹记有、画图曾见。", 
      "无伴。", 
      "初睡起，昭阳弄妆日晚。", 
      "长是相趁佳期，有寻旧流莺，贪新双燕。", 
      "惆怅共谁，细绕花阴，空怀紫箫凄怨。", 
      "银烛光中，且更待、夜深重看。", 
      "留恋。", 
      "愁酒醒、霏千片。"
    ], 
    "rhythmic": "燕山亭"
  }, 
  {
    "author": "洪适", 
    "paragraphs": [
      "南土。", 
      "贤铜虎。", 
      "黄木湾头腾好语。", 
      "骑羊执穗神仙五。", 
      "拭目摩肩争睹。", 
      "无双治行今犹古。", 
      "嘉瑞流传乐府。"
    ], 
    "rhythmic": "调笑・调笑令"
  }, 
  {
    "author": "洪适", 
    "paragraphs": [
      "寒食。", 
      "人如织。", 
      "藉草临流罗饮席。", 
      "阳春有脚森双戟。", 
      "和气欢声洋溢。", 
      "洲边药灶成陈迹。", 
      "九曜摩挲奇石。"
    ], 
    "rhythmic": "调笑・调笑令"
  }, 
  {
    "author": "洪适", 
    "paragraphs": [
      "奇货。", 
      "归帆过。", 
      "击鼓吹箫相应和。", 
      "楼前高浪风掀簸。", 
      "渔唱一声山左。", 
      "胡床邀月轻云破。", 
      "玉麈飞谈惊座。"
    ], 
    "rhythmic": "调笑・调笑令"
  }, 
  {
    "author": "洪适", 
    "paragraphs": [
      "名世。", 
      "花无二。", 
      "高压阇提倾末利。", 
      "素丝缕缕联芳蕊。", 
      "一片云生宝髻。", 
      "屑沈碎麝香肌细。", 
      "剩馥熏成心字。"
    ], 
    "rhythmic": "调笑・调笑令"
  }, 
  {
    "author": "洪适", 
    "paragraphs": [
      "音乐。", 
      "传佳作。", 
      "盖海旌幢开观阁。", 
      "绮霞飞渡青油幕。", 
      "好是登临行乐。", 
      "当时朝汉心倾藿。", 
      "望断长安城郭。"
    ], 
    "rhythmic": "调笑・调笑令"
  }, 
  {
    "author": "洪适", 
    "paragraphs": [
      "弱水。", 
      "天无际。", 
      "相去扶胥知几里。", 
      "高亭东望阳乌起。", 
      "杲杲晨光初洗。", 
      "蓬莱欲住宁无计。", 
      "一展弥天鹏翅。"
    ], 
    "rhythmic": "调笑・调笑令"
  }, 
  {
    "author": "洪适", 
    "paragraphs": [
      "佳节。", 
      "初春月。", 
      "飞盖倾城尊俎列。", 
      "安期驾鹤朝金阙。", 
      "丹灶分留岩穴。", 
      "山中花笑秦皇拙。", 
      "祠殿荒凉虚设。"
    ], 
    "rhythmic": "调笑・调笑令"
  }, 
  {
    "author": "洪适", 
    "paragraphs": [
      "饮器。", 
      "贪泉水。", 
      "山乳涓涓甘似醴。", 
      "怀金嗜宝随人意。", 
      "枉受恶名难洗。", 
      "真清方伯端无比。", 
      "未使吴君专美。"
    ], 
    "rhythmic": "调笑・调笑令"
  }, 
  {
    "author": "洪适", 
    "paragraphs": [
      "深浦。", 
      "停舟处。", 
      "只恐越装相染污。", 
      "奇香一见如泥土。", 
      "投著水中归去。", 
      "令公早晚回朝著。", 
      "无物迟留鸣橹。"
    ], 
    "rhythmic": "调笑・调笑令"
  }, 
  {
    "author": "洪适", 
    "paragraphs": [
      "明月。", 
      "舟初歇。", 
      "三峡重过惊久别。", 
      "玉环留与人间说。", 
      "诗罢离肠千结。", 
      "相思朝暮流泉咽。", 
      "雾锁青山愁绝。"
    ], 
    "rhythmic": "调笑・调笑令"
  }, 
  {
    "author": "洪适", 
    "paragraphs": [
      "南海。", 
      "繁华最。", 
      "城郭山川雄岭外。", 
      "遗踪嘉话垂千载。", 
      "竹帛班班俱在。", 
      "元戎好古新声改。", 
      "调笑花前分队。", 
      "高会。", 
      "尊罍对。", 
      "笑眼茸茸回盼睐。", 
      "蹋筵低唱眉弯黛。", 
      "翔凤惊鸾多态。", 
      "清风不用一钱买。", 
      "醉客何妨倒载。"
    ], 
    "rhythmic": "调笑・调笑令"
  }, 
  {
    "author": "洪适", 
    "paragraphs": [
      "正月东风初解冻。", 
      "渔人撒网波纹动。", 
      "不识雕梁并绮栋。", 
      "扁舟重。", 
      "眠鸥浴雁相迎送。", 
      "溪北画桥弯螮蝀。", 
      "溪南古岸添青葑。", 
      "长把鱼钱寻酒瓮。", 
      "春一梦。", 
      "起来拈笛成三弄。"
    ], 
    "rhythmic": "渔家傲引・渔家傲"
  }, 
  {
    "author": "洪适", 
    "paragraphs": [
      "二月垂杨花糁地。", 
      "荻芽迸绿春无际。", 
      "细雨斜风浑不避。", 
      "青笠底。", 
      "三三两两鸣桹起。", 
      "新妇矶边云接袂。", 
      "女儿浦口山堆髻。", 
      "一拥河豚千百尾。", 
      "摇食指。", 
      "城中虚却鱼虾市。"
    ], 
    "rhythmic": "渔家傲引・渔家傲"
  }, 
  {
    "author": "洪适", 
    "paragraphs": [
      "三月愁霖多急雨。", 
      "桃江绿浪迷洲渚。", 
      "西塞山边飞白鹭。", 
      "烟横素。", 
      "一声欸乃山深处。", 
      "红雨缤纷因水去。", 
      "行行寻得神仙侣。", 
      "楼阁五云心不住。", 
      "分凤侣。", 
      "重来翻恨花相误。"
    ], 
    "rhythmic": "渔家傲引・渔家傲"
  }, 
  {
    "author": "洪适", 
    "paragraphs": [
      "四月圆荷钱学铸。", 
      "鳞鳞波暖鸳鸯语。", 
      "无数燕雏来又去。", 
      "鱼未取。", 
      "钓丝直上蜻蜓聚。", 
      "风弄碧漪摇岛屿。", 
      "奇云蘸影千峰舞。", 
      "骑马官人江上驻。", 
      "天且暮。", 
      "借舟送过沧波渡。"
    ], 
    "rhythmic": "渔家傲引・渔家傲"
  }, 
  {
    "author": "洪适", 
    "paragraphs": [
      "五月河中菱荇遍。", 
      "丝纶欲下相萦绊。", 
      "却掉船来芳草岸。", 
      "呼侣伴。", 
      "蓑衣不把金章换。", 
      "碧落云高星烂烂。", 
      "波心举网星光乱。", 
      "跃出鲤鱼长尺半。", 
      "回首看。", 
      "孤灯一点风吹散。"
    ], 
    "rhythmic": "渔家傲引・渔家傲"
  }, 
  {
    "author": "洪适", 
    "paragraphs": [
      "六月长江无暑气。", 
      "怒涛漱壑侵沙觜。", 
      "轻舟随浪起。", 
      "何不畏。", 
      "从来惯作风波计。", 
      "别溆藕花舒锦绮。", 
      "采莲三五谁家子。", 
      "问我买鱼相调戏。", 
      "飘芰制。", 
      "笑声咭咭花香里。"
    ], 
    "rhythmic": "渔家傲引・渔家傲", 
    "tags": [
      "长江"
    ]
  }, 
  {
    "author": "洪适", 
    "paragraphs": [
      "七月凛秋飞叶响。", 
      "长吟杳杳澄江上。", 
      "秃尾槎头添一网。", 
      "丝自纺。", 
      "新炊菰饭更相饷。", 
      "渡口青烟藏叠嶂。", 
      "岸旁红蓼翻轻浪。", 
      "沈浮双漾漾。", 
      "闻鸣桨。", 
      "高飞拍拍穿林莽。"
    ], 
    "rhythmic": "渔家傲引・渔家傲"
  }, 
  {
    "author": "洪适", 
    "paragraphs": [
      "八月紫莼浮绿水。", 
      "细鳞巨口鲈鱼美。", 
      "画舫问渔篙暂舣。", 
      "欣然喜。", 
      "金齑顷刻尝珍味。", 
      "涌雾驱云天似洗。", 
      "静看星斗迎蟾桂。", 
      "枕棹眠蓑清不睡。", 
      "无名利。", 
      "谁人分得逍遥意。"
    ], 
    "rhythmic": "渔家傲引・渔家傲"
  }, 
  {
    "author": "洪适", 
    "paragraphs": [
      "九月芦香霜旦旦。", 
      "丹枫落尽吴江岸。", 
      "长濑黄昏张蟹断。", 
      "灯火乱。", 
      "圆沙惊起行行雁。", 
      "半夜系船桥北岸。", 
      "三杯睡著无人唤。", 
      "睡觉只疑桥不见。", 
      "风已变。", 
      "缆绳吹断船头转。"
    ], 
    "rhythmic": "渔家傲引・渔家傲"
  }, 
  {
    "author": "洪适", 
    "paragraphs": [
      "十月橘洲长鼓枻。", 
      "潇湘一片尘缨洗。", 
      "斩得钓竿斑染泪。", 
      "中夜里。", 
      "时闻鼓瑟湘妃至。", 
      "白发垂纶孙又子。", 
      "得钱沽酒长长醉。", 
      "小艇短篷真活计。", 
      "家云水。", 
      "更无王役并田税。"
    ], 
    "rhythmic": "渔家傲引・渔家傲"
  }, 
  {
    "author": "洪适", 
    "paragraphs": [
      "子月水寒风又烈。", 
      "巨鱼漏网成虚设。", 
      "圉圉从它归丙穴。", 
      "谋自拙。", 
      "空归不管旁人说。", 
      "昨夜醉眠西浦月。", 
      "今宵独钓南溪雪。", 
      "妻子一船衣百结。", 
      "长欢悦。", 
      "不知人世多离别。"
    ], 
    "rhythmic": "渔家傲引・渔家傲"
  }, 
  {
    "author": "洪适", 
    "paragraphs": [
      "腊月行舟冰凿罅。", 
      "潜鳞透暖偏堪射。", 
      "岁岁年年篷作舍。", 
      "三冬夜。", 
      "牛衣自暖何须借。", 
      "滕六晚来方命驾。", 
      "千山绝影飞禽怕。", 
      "江上雪如花片下。", 
      "宜入画。", 
      "一蓑披著归来也。"
    ], 
    "rhythmic": "渔家傲引・渔家傲"
  }, 
  {
    "author": "洪适", 
    "paragraphs": [
      "渔父饮时花作荫。", 
      "羹鱼煮蟹无它品。", 
      "世代太平除酒禁。", 
      "渔父饮。", 
      "绿蓑藉地胜如锦。", 
      "渔父醉时收钓饵。", 
      "鱼梁晒翅闲乌鬼。", 
      "白浪撼船眠不起。", 
      "渔父醉。", 
      "滩声无尽清双耳。", 
      "渔父醒时清夜永。", 
      "澄澜过尽征鸿影。", 
      "略略风来敧舴艋。", 
      "渔父醒。", 
      "月高露下衣裳冷。", 
      "渔父笑时莺未老。", 
      "提鱼入市归来早。", 
      "一叶浮家生计了。", 
      "渔父笑。", 
      "笑中起舞《渔家傲》。"
    ], 
    "rhythmic": "调笑・调笑令"
  }, 
  {
    "author": "洪适", 
    "paragraphs": [
      "报答风光思更新。", 
      "安排好语续阳春。", 
      "罗胸玉藻英华别，信手银钩点画匀。", 
      "歌妙曲，想光尘。", 
      "相望尺五叹参辰。", 
      "曲终强对红颜笑，欠我高谈惊座人。"
    ], 
    "rhythmic": "鹧鸪天"
  }, 
  {
    "author": "洪适", 
    "paragraphs": [
      "廉纤小雨来，噤瘆轻寒乍。", 
      "丝竹送迎时，灯火阑珊夜。", 
      "铜壶漏故迟，银烛花频灺。", 
      "怀我独醒人，健笔方飞洒。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "漠漠水田飞白鹭。", 
      "夏木阴阴，巧啭黄鹂语。", 
      "金匮诗人新得句。", 
      "江山应道来何暮。", 
      "好向金门联步武。", 
      "何事双旌，却为丹丘驻。", 
      "琼斝十分须一举。", 
      "看看紫诏催归去。"
    ], 
    "rhythmic": "蝶恋花"
  }, 
  {
    "author": "洪适", 
    "paragraphs": [
      "藩车容裔。", 
      "挺挺风流追两地。", 
      "粲斗分星。", 
      "诗句当年汗简青。", 
      "疏帘披绣。", 
      "共看横云晴出岫。", 
      "新月如钩。", 
      "来照琼彝醉小楼。"
    ], 
    "rhythmic": "减字木兰花"
  }, 
  {
    "author": "洪适", 
    "paragraphs": [
      "风细晚轩凉，妙句初挥新墨。", 
      "绿水池中宾佐，对嫩荷擎绿。", 
      "坐看微月上云头，清臂映寒玉。", 
      "只恐朝来酒醒，有文书羁束。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "芭蕉滴滴窗前雨。", 
      "望断江南路。", 
      "乱云重叠几多山。", 
      "不似倦飞鸥鹭、便知还。", 
      "角声更听谯门弄。", 
      "夜夜思归梦。", 
      "鄱江楼下水含漪。", 
      "孤负钓滩烟艇、绿蓑衣。"
    ], 
    "rhythmic": "虞美人"
  }, 
  {
    "author": "洪适", 
    "paragraphs": [
      "修竹拂疏棂，淡月侵凉榭。", 
      "四畔青山进好风，金鸭香煤。", 
      "宝唾粲珠玑，长袖飘兰麝。", 
      "莫问更楼夜若何，且结高阳社。"
    ], 
    "rhythmic": "卜算子"
  }, 
  {
    "author": "洪适", 
    "paragraphs": [
      "冥冥云屿两经秋。", 
      "落霞收。", 
      "断烟留。", 
      "小阁凉生，清馥凝金虬。", 
      "乘兴开颜那草草，烦玉腕，举琼舟。", 
      "明年此日楚江头。", 
      "极层楼。", 
      "望丹丘。", 
      "只恐溪山，千里碍凝眸。", 
      "重倚阑干相忆处，寻过雁，作书邮。"
    ], 
    "rhythmic": "江城子"
  }, 
  {
    "author": "洪适", 
    "paragraphs": [
      "使君情素。", 
      "念我明朝行县去。", 
      "一醉相留。", 
      "和气欢声到小楼。", 
      "暂时南北。", 
      "莫唱渭城朝雨曲。", 
      "此去农郊。", 
      "收拾童儿五裤谣。"
    ], 
    "rhythmic": "减字木兰花"
  }, 
  {
    "author": "洪适", 
    "paragraphs": [
      "邦伯今推第一流。", 
      "几因歌席负诗筹。", 
      "一时文采说台州。", 
      "雨脚渐收风入牖，云心初破月窥楼。", 
      "翠眉相映晚山秋。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "重溟倒影，五芝含笑，神仙今古台州。", 
      "山拥黄堂，烟披画戟，双岩瑞气长浮。", 
      "前事记鳌头。", 
      "有百年台榭，千室嬉游。", 
      "墨宝凄凉，风凌雨蠹尽悠悠。", 
      "规恢共仰贤侯。", 
      "当政成五月，景对三秋。", 
      "飞栋干云，虚檐受露，放怀不减南楼。", 
      "宾燕奉觥筹。", 
      "妙绮笺琼藻，声度歌喉。", 
      "只恐棠阴成後，趣去侍凝旒。"
    ], 
    "rhythmic": "望海潮"
  }, 
  {
    "author": "洪适", 
    "paragraphs": [
      "小阁过重阳，愁对轻篁团色。", 
      "喜得蛮笺新唱，似夜光明月。", 
      "萸房菊蕊定相怜，酩酊误蕉叶。", 
      "犹记去年今夜，听歌声清切。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "风鬟飞乱。", 
      "寒入秦筝雁。", 
      "情似云阴浑未展。", 
      "雨脚更飘银线。", 
      "横枝有意先开。", 
      "玉尘欲伴金。", 
      "何日舞歌扇，後堂重到惟梅。"
    ], 
    "rhythmic": "清平乐"
  }, 
  {
    "author": "洪适", 
    "paragraphs": [
      "雨脚报晴，云容成瑞，夜雪萦盈连昼。", 
      "千岩曳缟，万瓦堆琼，稍稍冷侵怀袖。", 
      "鹤氅神仙，兔园宾客，高会坐移清漏。", 
      "想灞陵桥畔，苦吟缓辔，耸肩寒瘦。", 
      "向此际、色映堂阴，香传梅影，寒力更欺尊酒。", 
      "左符词伯，蛮笺巧思，不道起风飞柳。", 
      "舞态弓弯，一声低唱，蛾笑绿分烟岫。", 
      "任杯行潋滟，为公沈醉，莫教停手。"
    ], 
    "rhythmic": "选冠子"
  }, 
  {
    "author": "洪适", 
    "paragraphs": [
      "缥酒颂青春，不减宜城桑落。", 
      "楼下玉人凝笑，散万英千萼。", 
      "绣衣当日帝王州，横飞看雕鹗。", 
      "闻道赐环书下，向金门持橐。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "领客携尊花底开。", 
      "薄寒初送雨声来。", 
      "一声未弄林间笛，几片低飞阁下梅。", 
      "酬的，少迟回。", 
      "不妨春雪撒银杯。", 
      "玉肌莫放清香散，更待晴时赏一回。"
    ], 
    "rhythmic": "鹧鸪天"
  }, 
  {
    "author": "洪适", 
    "paragraphs": [
      "整顿春衫欲跨鞍。", 
      "一杯相属少开颜。", 
      "愁眉不似旧时弯。", 
      "未见两星添柳宿，忍教三叠唱阳关。", 
      "相思空望会稽山。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "报道倾城出洞房。", 
      "水边疏影弄清香。", 
      "风流更有小鸳鸯。", 
      "蝉鬓半含花下笑，蛾眉相映醉时妆。", 
      "梦魂不到白云乡。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "玉颊微醺怯晚寒。", 
      "可怜凝笑整双翰。", 
      "枝头一点为谁酸。", 
      "只恐轻飞烟树里，好教斜插鬓云边。", 
      "淡妆仍向醉中看。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "忆得熙春晓立班。", 
      "使星曾入紫微垣。", 
      "归来小饮友芝兰。", 
      "投辖风流今复见，开尊礼数自来宽。", 
      "更看宝唾写乌阑。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "轻红淡白。", 
      "蓬阆神仙谪。", 
      "魏紫姚黄夸异色。", 
      "到得海边初识。", 
      "玉阑不语如颦。", 
      "虚教春尽三分。", 
      "却问檀心谁向，多情更属东君。"
    ], 
    "rhythmic": "清平乐"
  }, 
  {
    "author": "洪适", 
    "paragraphs": [
      "桃疏蝶惜香，柳困莺惊絮。", 
      "日影过帘旌，多少愁情绪。", 
      "红惨武陵溪，绿暗章台路。", 
      "春色似行人，无意花间住。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "花信今无一半风。", 
      "芙蓉出水几时红。", 
      "看成弱柳阴阴绿，自在迁莺巧语中。", 
      "风傍户，月留空。", 
      "金尊相对醉珠栊。", 
      "归鞭欲指江南去，回首霞标忆旧峰。"
    ], 
    "rhythmic": "思佳客"
  }, 
  {
    "author": "洪适", 
    "paragraphs": [
      "当年召父治南阳。", 
      "千室颂慈祥。", 
      "今代天台太守，声名已达岩廊。", 
      "风流闲暇，胡床乘兴，燕寝凝香。", 
      "好去花砖视草，珠庭喜见微黄。"
    ], 
    "rhythmic": "朝中措"
  }, 
  {
    "author": "洪适", 
    "paragraphs": [
      "江西文派有新图。", 
      "诗律嗣东湖。", 
      "十首齐安书事，君王曾问相如。", 
      "牙签翻架，银钩落纸，美玉明珠。", 
      "见说诏岁金匮，後来天下浑无。"
    ], 
    "rhythmic": "朝中措"
  }, 
  {
    "author": "洪适", 
    "paragraphs": [
      "青云垂下不争程。", 
      "绣斧记澄清。", 
      "黄木湾头人闹，耳边都是欢声。", 
      "仙家咫尺，波涵渤澥，路挹蓬瀛。", 
      "十日东君不老，一星南极长明。"
    ], 
    "rhythmic": "朝中措"
  }, 
  {
    "author": "洪适", 
    "paragraphs": [
      "斗南楼阁舞祥云。", 
      "为寿几多人。", 
      "有酒恰如东海，年年为满金尊。", 
      "无双治行，儿童咏德，草木沾仁。", 
      "只把空虚三院，亦须笑傲千春。"
    ], 
    "rhythmic": "朝中措"
  }, 
  {
    "author": "洪适", 
    "paragraphs": [
      "西昆当日下云骈。", 
      "采藻奉苏仙。", 
      "玉节荣看棠棣，斑衣笑俯芝兰。", 
      "寿觞争举，歌萦蛾绿，香袅龙涎。", 
      "须与寄声鸾鹤，飞来岁岁年年。"
    ], 
    "rhythmic": "朝中措"
  }, 
  {
    "author": "洪适", 
    "paragraphs": [
      "嘉禾一别十经春。", 
      "清泖记垂纶。", 
      "今日天涯沦落，跫然一见佳人。", 
      "酒浮重碧，声低云叶，香趁霞裙。", 
      "准拟魁星归去，它时相会金门。"
    ], 
    "rhythmic": "朝中措"
  }, 
  {
    "author": "洪适", 
    "paragraphs": [
      "占得登高一日先。", 
      "跨云来作地行仙。", 
      "天将黄菊助长年。", 
      "健笔已凌枚叟赋，高怀欲著祖生鞭。", 
      "组向甘泉。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "向日鹓行瞻凤彩，共期直上金銮。", 
      "却来持节海云边。", 
      "身兼三使者，名是一仙官。", 
      "汉室中兴高密冠，千年苗裔蝉联。", 
      "左弧嘉庆舞祥烟。", 
      "橘中招四老，同醉酒如泉。"
    ], 
    "rhythmic": "临江仙"
  }, 
  {
    "author": "洪适", 
    "paragraphs": [
      "北斗南头云送喜，人间快睹魁星。", 
      "向来平步到蓬瀛。", 
      "如何天上客，来佐海边城。", 
      "方伯娱宾香作穗，风随歌扇凉生。", 
      "且须滟滟引瑶觥。", 
      "十年迟凤诏，万里寄鹏程。"
    ], 
    "rhythmic": "临江仙"
  }, 
  {
    "author": "洪适", 
    "paragraphs": [
      "钓濑怀珠山韫玉，谪仙至自蓬莱。", 
      "它年勋业上云台。", 
      "棣华开幕府，莲沼屈英才。", 
      "南极逢秋光烂烂，门阑香雾萦回。", 
      "须将寿卉荐琼杯。", 
      "篱东明日菊，借取一枝来。"
    ], 
    "rhythmic": "临江仙"
  }, 
  {
    "author": "洪适", 
    "paragraphs": [
      "烟凑横岚霞抱日，望中衰草稠稠。", 
      "西风吹恨著扁舟。", 
      "马卿多病後，方寸不禁秋。", 
      "颇念银壶行绿醑，共听渔子清讴。", 
      "梦魂飞过海山楼。", 
      "人随秋易老，情寄水东流。"
    ], 
    "rhythmic": "临江仙"
  }, 
  {
    "author": "洪适", 
    "paragraphs": [
      "干吕青云垂宝露，结邻恰挂初弦。", 
      "瑞光腾踊杂非烟。", 
      "骑箕瞻鼻祖，孕昴控胎仙。", 
      "勋业子卿全汉节，壮怀久寄林泉。", 
      "举觞低唱脸舒莲。", 
      "寿高人七十，果熟岁三千。"
    ], 
    "rhythmic": "临江仙"
  }, 
  {
    "author": "洪适", 
    "paragraphs": [
      "瓜瓞绵绵储庆远，闲平代有名人。", 
      "一襦五裤说朱轮。", 
      "云逵鸳缀近，雷社虎符新。", 
      "正是泗滨浮磬日，潘舆一粲欣欣。", 
      "鸾歌飞起杏梁尘。", 
      "巢莲龟问岁，介寿酒融春。"
    ], 
    "rhythmic": "临江仙"
  }, 
  {
    "author": "洪适", 
    "paragraphs": [
      "远驾星屏临百粤，康沂户户歌功。", 
      "使君五马去乘骢。", 
      "卖刀无旷土，赠扇有仁风。", 
      "莫唱渭城朝雨曲，片帆时暂西东。", 
      "促归行拜紫泥封。", 
      "九霄先步武，三接未央宫。"
    ], 
    "rhythmic": "临江仙"
  }, 
  {
    "author": "洪适", 
    "paragraphs": [
      "当年提笔上词坛。", 
      "琢琅玕。", 
      "涌波澜。", 
      "晁董声名，一日满人间。", 
      "底事远烦骐骥足，梅岭外，砚台边。", 
      "元戎倾盖有馀欢。", 
      "酒杯宽。", 
      "语离难。", 
      "只恐江边，明日起青翰。", 
      "暂去平分风与月，迎细札，步金銮。"
    ], 
    "rhythmic": "江城子"
  }, 
  {
    "author": "洪适", 
    "paragraphs": [
      "江如罗带抱山青。", 
      "好风轻。", 
      "五云横。", 
      "北斗南边，烨烨使华星。", 
      "两路平反多少事，培吉德，赍长生。", 
      "当年乌府振冠缨。", 
      "稔英声。", 
      "起鹏程。", 
      "垂上丹霄，回首志澄清。", 
      "雪片深深梅著子，归路近，看和羹。"
    ], 
    "rhythmic": "江城子"
  }, 
  {
    "author": "洪适", 
    "paragraphs": [
      "正中秋初过，重阳相近，金茎多露。", 
      "玉燕开祥，喜气浮庭户。", 
      "览凤千峰，骖鸾八桂，未展青云步。", 
      "碧玉边，红莲池上，羽仙旁午。", 
      "少日声名，珠玑黼黻，晔煜分符，喧轰持斧。", 
      "带缓裘轻，足远人襦裤。", 
      "唇注樱桃，腰欺杨柳，歌舞新蛮素。", 
      "满酌金船，寿公千岁，东台西府。"
    ], 
    "rhythmic": "醉蓬莱"
  }, 
  {
    "author": "洪适", 
    "paragraphs": [
      "昴宿光芒，德星家世，当时飞舞华旗。", 
      "风清玉宇，珠露缀瑶枝。", 
      "八桂苍苍耸壑，问椿木、同数秋期。", 
      "黄堂上，油幢转影，美酒注金卮。", 
      "英躔，名誉早，青箱传学，黄绢摛辞。", 
      "说江东治行，召杜肩齐。", 
      "畏爱双行五管，收绣斧、却把旌麾。", 
      "欢声沸，明年此日，公在凤凰池。"
    ], 
    "rhythmic": "满庭芳"
  }, 
  {
    "author": "洪适", 
    "paragraphs": [
      "颜朱鬓绿。", 
      "天与穰穰福。", 
      "旄钺贵，崇汤沐。", 
      "华轩鱼映锦，紫诰鸾回幅。", 
      "为寿处，玻璃凿落斟醽醁。", 
      "瑞雾蟠华屋。", 
      "露浥秋兰馥。", 
      "香篆起，歌裾簇。", 
      "衣斑丹穴凤，色润东床玉。", 
      "鸾共鹤，年年来听神仙曲。"
    ], 
    "rhythmic": "千秋岁"
  }, 
  {
    "author": "洪适", 
    "paragraphs": [
      "黄堂风转碧幢开。", 
      "笙鹤九天来。", 
      "三冬爱日，一方惠露，人在春台。", 
      "持杯多赞松乔喜，低唱列金钗。", 
      "明年此日，紫微垣里，光应中台。"
    ], 
    "rhythmic": "眼儿媚"
  }, 
  {
    "author": "洪适", 
    "paragraphs": [
      "月上初弦映左弧。", 
      "葭吹六琯转璇枢。", 
      "日边远近瞻新渥，天下中庸系两都。", 
      "犀献角，蚌回珠。", 
      "皇皇星节烛扶胥。", 
      "满斟北海尊中酒，请寿安期涧底蒲。"
    ], 
    "rhythmic": "鹧鸪天"
  }, 
  {
    "author": "洪适", 
    "paragraphs": [
      "朝思归。", 
      "暮思归。", 
      "塞雁三年不见飞。", 
      "断肠天一涯。", 
      "千思归。", 
      "万思归。", 
      "梦到窗前拂淡眉。", 
      "觉来双泪垂。"
    ], 
    "rhythmic": "长相思"
  }, 
  {
    "author": "洪适", 
    "paragraphs": [
      "柳青青。", 
      "酒清清。", 
      "雨脚涔涔忆渭城。", 
      "一尊和泪倾。", 
      "山青青。", 
      "水清清。", 
      "水阔山重不计程。", 
      "愁堆长短亭。"
    ], 
    "rhythmic": "长相思"
  }, 
  {
    "author": "洪适", 
    "paragraphs": [
      "柳岸碧漪深，底事催人行色。", 
      "无计曲留情话，只别愁如织。", 
      "小蛮樊素两倾城，几度醉狂客。", 
      "明日扁舟西去，听歌声不得。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "天末相逢，醉中不讶车茵污。", 
      "一声鸣橹。", 
      "惊散眠沙鹭。", 
      "我是行人，却送行人去。", 
      "听金缕。", 
      "莫辞甘醑。", 
      "别泪飞寒雨。"
    ], 
    "rhythmic": "点绛唇"
  }, 
  {
    "author": "洪适", 
    "paragraphs": [
      "云拂山腰过，风吹雨点来。", 
      "田园好处有池台。", 
      "记著相逢时节、海棠开。", 
      "蝴蝶那无梦，鸳鸯亦有媒。", 
      "藏钩解佩两三杯。", 
      "明日水边沙际、首空回。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "烂漫海棠花，多谢东君留得。", 
      "眉寿堂边风景，与蓬瀛咫尺。", 
      "桃红李白竞争妍，绿野尽春色。", 
      "只欠樱唇清唱，怕行云南北。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "带郭得盘洲，胜处双溪水。", 
      "月榭间风亭，叠嶂横空翠。", 
      "团栾情话时，三径参差是。", 
      "听我一年词，对景休辞醉。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "正月到盘洲，解冻东风至。", 
      "便有浴鸥飞，时见潜鳞起。", 
      "高柳送青来，春在长林里。", 
      "绿萼一枝梅，端是花中瑞。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "二月到盘洲，繁缬盈千萼。", 
      "恰恰早莺啼，一羽黄金落。", 
      "花边自在行，临水还寻壑。", 
      "步步肯相随，独有苍梧鹤。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "三月到盘洲，九曲清波聚。", 
      "修竹荫流觞，秀叶题佳句。", 
      "红紫渐阑珊，恋恋莺花主。", 
      "芍药拥芳蹊，未放春归去。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "四月到盘洲，长是黄梅雨。", 
      "屐齿满莓苔，避湿开新路。", 
      "极望绿阴成，不见乌飞处。", 
      "云采列奇峰，绝胜看庐阜。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "五月到盘洲，照眼红巾蹙。", 
      "句引石榴裙，一唱仙翁曲。", 
      "藕步进新船，斗楫飞云速。", 
      "此际独醒难，一一金锺覆。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "六月到盘洲，水阁盟鸥鹭。", 
      "面面纳清风，不受人间暑。", 
      "彩舫下垂杨，深入荷花去。", 
      "浅笑擘莲蓬，去却中心苦。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "七月到盘洲，枕簟新凉早。", 
      "岸曲侧黄葵，沙际排红蓼。", 
      "团团歌扇疏，整整炉烟袅。", 
      "环坐待横参，要乞珠丝巧。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "八月到盘洲，柳外寒蝉懒。", 
      "一掬木犀花，泛泛玻璃盏。", 
      "蟾桂十分明，远近秋毫见。", 
      "举酒劝嫦娥，长使清光满。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "九月到盘洲，华发惊霜叶。", 
      "缓步绕东篱，香蕊金重叠。", 
      "橘绿又橙黄，四老相迎接。", 
      "好处不宜休，莫放清尊歇。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "十月到盘洲，小小阳春节。", 
      "晚菊自争妍，谁管人心别。", 
      "木末簇芙蓉，禁得霜如雪。", 
      "心赏四时同，不与痴人说。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "子月到盘洲，日影长添线。", 
      "水退露溪痕，风急寒芦战。", 
      "终日倚枯藤，细看浮云变。", 
      "洲畔有圆沙，招尽云边雁。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "腊月到盘洲，寒重层冰结。", 
      "试去探梅花，休把南枝折。", 
      "顷刻暗同云，不觉红炉热。", 
      "隐隐绿蓑翁，独钓寒江雪。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "一岁会盘洲，月月生查子。", 
      "弟劝复兄酬，举案灯花喜。", 
      "曲终人半酣，添酒留罗绮。", 
      "车马不须喧，且听三更未。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "澄清阁下藕如船。", 
      "扁舟曾采莲。", 
      "向来辛苦叠青钱。", 
      "而今知几年。", 
      "人去也，客凄然。", 
      "酒泉添泪泉。", 
      "一杯今夜且留连。", 
      "断肠芳草边。"
    ], 
    "rhythmic": "阮郎归"
  }, 
  {
    "author": "洪适", 
    "paragraphs": [
      "丹桂飘香已四番。", 
      "杖藜携手自今难。", 
      "黯淡离恨满江干。", 
      "壁上两冠元是谶，花前双韵几时弹。", 
      "中秋後夜与谁看。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "暮雨萧萧，飞败叶、增添秋色。", 
      "登高会、痴风吹散，山居佳客。", 
      "人世难逢开口笑，老来便觉流年迫。", 
      "到如今、黄菊满园开，无人摘。", 
      "珠履凑，铢衣窄。", 
      "萦翠袖，催牙拍。", 
      "索松儿添半，战酣相吓。", 
      "橘绿橙黄时节好，舞停歌罢门墙隔。", 
      "酒醒时、枕上一声鸡，东方白。"
    ], 
    "rhythmic": "满江红"
  }, 
  {
    "author": "洪适", 
    "paragraphs": [
      "累月愁霖，知今夕、是何天色。", 
      "秋老矣、芙蓉遮道，黄花留客。", 
      "长有霜螯来左右，谁言枥马能煎迫。", 
      "眄高穹、重叠起顽云，星难摘。", 
      "罗绮盛，轩窗窄。", 
      "心已醉，肩须拍。", 
      "更十分行酒，再三相吓。", 
      "凤诏十行归路近，桂华千里明年隔。", 
      "趁闲时、楼上共凝眸，芦花白。"
    ], 
    "rhythmic": "满江红"
  }, 
  {
    "author": "洪适", 
    "paragraphs": [
      "两载绣衣频驻节，金莲曾印青苔。", 
      "匆匆归去寿琼杯。", 
      "曲终挥别泪，江上片帆开。", 
      "记得秋宵山吐月，酒酣同上层台。", 
      "杖藜何日解重来。", 
      "相思凭过雁，飞送一枝梅。"
    ], 
    "rhythmic": "临江仙"
  }, 
  {
    "author": "洪适", 
    "paragraphs": [
      "举目霜林叶叶黄。", 
      "使星归骑未须忙。", 
      "烟鬟千叠弄残妆。", 
      "内殿恩光承雨露，外台风力挟冰霜。", 
      "应怀三径杂花香。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "不见丹丘三十年。", 
      "青山碧水想依然。", 
      "自惊绿鬓已苍颜。", 
      "月在柳梢曾径醉，雨荒院菊有谁怜。", 
      "绣衣归与古人言。"
    ], 
    "rhythmic": "浣溪沙"
  }, 
  {
    "author": "洪适", 
    "paragraphs": [
      "碧涧有神龟，千岁游莲叶。", 
      "七十古来稀，寿母杯频接。", 
      "绣衣牵彩衣，喜庆相重叠。", 
      "龟紫看孙曾，鹤发何须镊。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "贪看端木花，难办销金帐。", 
      "庭下舞琼瑶，飞到须眉上。", 
      "衰病不禁寒，对景频惆怅。", 
      "梦寐到凌风，倚著青藜杖。"
    ], 
    "rhythmic": "生查子"
  }, 
  {
    "author": "洪适", 
    "paragraphs": [
      "莫问甘醪浊与清。", 
      "试将一酌破愁城。", 
      "海棠过後荼蘼发，堪叹人间不再生。", 
      "心已老，眼重明。", 
      "嫣然国色带朝酲。", 
      "耳边听得兰亭曲，一咏流觞已有名。"
    ], 
    "rhythmic": "鹧鸪天"
  }, 
  {
    "author": "洪适", 
    "paragraphs": [
      "两塾弦歌日日春。", 
      "不容坐席更凝尘。", 
      "常思芳桂攀燕窦，未见童乌继子云。", 
      "流庆泽，仰家尊。", 
      "救荒阴德过于门。", 
      "从师已是平原客，毛遂怀绷作弄孙。"
    ], 
    "rhythmic": "鹧鸪天"
  }, 
  {
    "author": "洪适", 
    "paragraphs": [
      "春意渐盈盈，窗外小桃堪折。", 
      "若问得人怜处，是轻颦时节。", 
      "主人特地出红妆，不要云心月。", 
      "三径虽然冷淡，有采莲舟楫。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "春色匆匆，三分过、二分光景。", 
      "吾老矣，坡轮西下，可堪弄影。", 
      "曲水流觞时节好，茂林修竹池台永。", 
      "望前村、绿柳荫茅檐，云封岭。", 
      "蜂蝶闹，烟花整。", 
      "百年梦，如俄顷。", 
      "这回头陈迹，漫劳深省。", 
      "吹竹弹丝谁不爱，焚琴煮鹤人何肯。", 
      "尽三觥、歌罢酒来时，风吹醒。"
    ], 
    "rhythmic": "满江红"
  }, 
  {
    "author": "洪适", 
    "paragraphs": [
      "雨过春深，溪水涨、绿波溶溢。", 
      "年年是、杨花吹絮，草茵凝碧。", 
      "驹隙光阴身易老，槐安梦幻醒难觅。", 
      "算六分、春色五分休，才留一。", 
      "雁鹜静，文书毕。", 
      "尘外趣，壶中日。", 
      "喜兰亭修禊，郊坰忺出。", 
      "合璧连珠同啸咏，怒猊渴骥尤清逸。", 
      "酒酣时、梁上暗尘飞，无痕迹。"
    ], 
    "rhythmic": "满江红"
  }, 
  {
    "author": "洪适", 
    "paragraphs": [
      "衰老贪春，春又老、尊罍交溢。", 
      "凝目处、清漪拍岸，四山堆碧。", 
      "白也论文情最厚，维摩示病心难觅。", 
      "到盘洲、车骑太匆匆，觞浮一。", 
      "春再见，官期毕。", 
      "归路近，长安日。", 
      "奉清时明诏，迭回更出。", 
      "上殿风霜生颊齿，元龟献替图无逸。", 
      "记而今、杖策过溪桥，留行迹。"
    ], 
    "rhythmic": "满江红"
  }, 
  {
    "author": "洪适", 
    "paragraphs": [
      "燕寝香凝，官事了、诗情充溢。", 
      "归後院、花容争媚，柳眉添碧。", 
      "老子胡床常自叹，轻裾长袖从何觅。", 
      "探城楼、此际夜如何，更筹一。", 
      "人已老，春将毕。", 
      "临曲水，才旬日。", 
      "快朝来雨过，鱼儿争出。", 
      "淡酒一杯空酩酊，黄堂千骑真安逸。", 
      "问朱轓、何日到丘园，联綦迹。"
    ], 
    "rhythmic": "满江红"
  }, 
  {
    "author": "洪适", 
    "paragraphs": [
      "百计留春，春不住、愁怀填溢。", 
      "争如对、宝梳压鬓，翠环铺碧。", 
      "紫绶金章都是梦，云庐花坞如何觅。", 
      "劝金杯、浅笑傍宾筵，须均一。", 
      "前夜月，新离毕。", 
      "收歰雨，呈红日。", 
      "荷主人情厚，五云齐出。", 
      "一颗樱桃天付与，数声水调人飘逸。", 
      "叹荒园、三月百花残，无踪迹。"
    ], 
    "rhythmic": "满江红"
  }, 
  {
    "author": "洪适", 
    "paragraphs": [
      "闰岁饶光景，中旬始打春。", 
      "拥炉看雪酒催人。", 
      "梁上不曾飞落、去年尘。", 
      "未暇巾车出，何妨举盏频。", 
      "斜川日月已成陈。", 
      "想得前村仙子、晚妆匀。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "多病都缘老，寒阴可惜春。", 
      "栽桃种竹怕因循。", 
      "移转蓝舆藤杖、未开门。", 
      "真率须如约，安排欲效颦。", 
      "莫将筝笛损精神。", 
      "自有啼莺舞鹤、解随人。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "顽健输村老，嬉游付後生。", 
      "七旬才有五清明。", 
      "须趁良辰美景、绕园行。", 
      "云意将飞雪，天心未肯晴。", 
      "难将性命作人情。", 
      "只合拥炉清坐、阅医经。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "住得如筛雪，方欣有脚春。", 
      "谁云三尺不须循。", 
      "若是诗僧月下、许敲门。", 
      "钜竹多中断，残梅竞小颦。", 
      "畦丁说与主林神。", 
      "扫洒板桥前径、待吾人。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "强作千年调，难逾五度春。", 
      "脊令继踵漫相循。", 
      "休要关心药裹、也扃门。", 
      "蕙帐银杯化，纱窗翠黛颦。", 
      "烧香试问紫姑神。", 
      "一岁四并三乐、几多人。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "南浦山罗列，东湖水渺弥。", 
      "主人好客过当时。", 
      "斗转参横时候、醉如泥。", 
      "莫管莺声老，从它柳絮飞。", 
      "野园春色别无奇。", 
      "船上有花多酒、未须归。"
    ], 
    "rhythmic": "南歌子"
  }, 
  {
    "author": "洪适", 
    "paragraphs": [
      "睡足淡梳妆，喜见诗人元白。", 
      "不学艳红妖紫，环花仙标格。", 
      "须知玉骨本天然，不是借人力。", 
      "准拟小春重看，望秋灰无射。"
    ], 
    "rhythmic": "好事近"
  }, 
  {
    "author": "洪适", 
    "paragraphs": [
      "五凤望中仙，五马人间贵。", 
      "舞态歌声尽出群，乌鹊巡檐喜。", 
      "昨夜值狂风，痛饮全无味。", 
      "说与谯门漫打更，却怕催归骑。"
    ], 
    "rhythmic": "卜算子"
  }, 
  {
    "author": "洪适", 
    "paragraphs": [
      "华发苍头，年年更变，白雪轻犯双眉。", 
      "六旬过四，七十古来稀。", 
      "问柳寻花兴懒，拈筇杖、闲绕园池。", 
      "尊中有，青州从事，无意唤琼彝。", 
      "人生，何处乐，楼台院落，吹竹弹丝。", 
      "奈壮怀销铄，病费医治。", 
      "漫道琴弦绿绮，游鱼听、山水谁知。", 
      "盘洲怨，盟鸥闲阔，痍鹤立新碑。"
    ], 
    "rhythmic": "满庭芳"
  }, 
  {
    "author": "洪适", 
    "paragraphs": [
      "风搅花间，雨悭柳下，人人懒拂愁眉。", 
      "年荒省事，投辖井中稀。", 
      "架上舞衣尘积，弦索断、筝雁差池。", 
      "南柯梦，转头陈迹，饥鼠穴空彝。", 
      "新年，官事少，秋蛇春蚓，重叠乌丝。", 
      "更出奇花判，百病都治。", 
      "报道行厨办也，乌鹊喜、龟鹤前知。", 
      "更书近，行浸远，长对去思碑。"
    ], 
    "rhythmic": "满庭芳"
  }, 
  {
    "author": "洪适", 
    "paragraphs": [
      "酒销愁，逢场作戏，何曾择地伸眉。", 
      "诗筒来往，如我与君稀。", 
      "喜得青春有闰，添日月、款曲临池。", 
      "洲盘有，山肴野蔌，安用设鸡彝。", 
      "老来，空自笑，一头梳雪，两鬓吹丝。", 
      "便常逢社饮，聋不堪治。", 
      "曾就新年真率，花神报、蜂蝶皆知。", 
      "东风恶，江梅欲尽，荐福莫轰碑。"
    ], 
    "rhythmic": "满庭芳"
  }, 
  {
    "author": "洪适", 
    "paragraphs": [
      "柳径花台，熙熙春动，游人珥堕簪遗。", 
      "枯藤到处，绿刺惹冠衣。", 
      "雪後园林更好，琼作佩、香满横枝。", 
      "巡檐久，留连一笑，不管午阴移。", 
      "盘洲，今雅集，皇华飞盖，挥麈迟迟。", 
      "觉龟鱼增价，草木生辉。", 
      "梁上不教尘落，谈文字、酒散星稀。", 
      "明年好，玉津随驾，回首记襟期。"
    ], 
    "rhythmic": "满庭芳"
  }, 
  {
    "author": "洪适", 
    "paragraphs": [
      "同病相怜，冻吟谁伴，漫怀举案齐眉。", 
      "槐安梦境，一笑自来稀。", 
      "未到斜川见雪，春欲半、尚压铜池。", 
      "今思古，拊盆击筑，虿鼎闲夔彝。", 
      "何时。", 
      "天意解，并游花坞，旋扫蛛丝。", 
      "对壶中闲日，冗牍休治。", 
      "四坐同盟情话，飞玉麈、万事多知。", 
      "杯盘省，浅斟随意，真率视前碑。"
    ], 
    "rhythmic": "满庭芳"
  }, 
  {
    "author": "洪适", 
    "paragraphs": [
      "蝴蝶梦魂，芭蕉身世，几人得到庞眉。", 
      "十分如意，天赋古今稀。", 
      "昼日猥叨三接，摩鹏翼、曾化鲲池。", 
      "槐阴下，深惭房魏，那敢作封彝。", 
      "雁行，争接翅，北门矩烛，西掖纶丝。", 
      "幸归来半世，园路先治。", 
      "渔唱樵歌不到，莺燕语、何畏人知。", 
      "编花史，修篁千亩，封植具穹碑。"
    ], 
    "rhythmic": "满庭芳"
  }, 
  {
    "author": "洪适", 
    "paragraphs": [
      "春入花畦，雪迷筠坞，柳梢未肯低眉。", 
      "泥深路滑，车马往来稀。", 
      "平地琼琚盈尺，冰冻解、檐水如池。", 
      "皇华喜，增添泉货，不铸尚方彝。", 
      "光阴，驹过隙，髭髯如戟，容易成丝。", 
      "把诗盟长讲，酒病休治。", 
      "两两垂螺舞彻，藏羌管、人已潜知。", 
      "樯乌转，钱流地上，褒诏便刊碑。"
    ], 
    "rhythmic": "满庭芳"
  }, 
  {
    "author": "洪适", 
    "paragraphs": [
      "当国无功，归田有分，四山浓抹烟眉。", 
      "春云多变，清昼惠风稀。", 
      "欲踵兰亭故事，溪水涨、簪盍鹅池。", 
      "临修竹，一觞一咏，考古到辛彝。", 
      "当时。", 
      "龙衮侧，亲闻胪句，天语如丝。", 
      "谩三年博士，局冗争治。", 
      "底事绣衣留滞，青天瑞、奴隶皆知。", 
      "迎归诏，鸾台凤阁，名记壁间碑。"
    ], 
    "rhythmic": "满庭芳"
  }, 
  {
    "author": "洪适", 
    "paragraphs": [
      "草阁烟横，花蹊雨润，伤春谁画鸦眉。", 
      "药囊未减，尊酒自然稀。", 
      "堪叹云和挂壁，弦半绝、鼠啮龙池。", 
      "投壶罢，凭阑玩古，罗列父丁彝。", 
      "龟巢，添绿皱，残梅片片，新柳丝丝。", 
      "恨风狂折竹，鹤病谁治。", 
      "自信年衰景短，甘冷淡、应也天知。", 
      "埙篪奏，清歌醉墨，一一上圭碑。"
    ], 
    "rhythmic": "满庭芳"
  }, 
  {
    "author": "洪适", 
    "paragraphs": [
      "雨洗花林，春回柳岸，窗间列岫横眉。", 
      "老来光景，生怕聚谈稀。", 
      "何事扁舟西去，收杖屦、契阔鱼池。", 
      "流觞近，诗筒暂歇，焉用虎文彝。", 
      "良辰，怀旧事，海棠花下，笑摘垂丝。", 
      "叹五年一别，万病难治。", 
      "几处绣衣尘迹，歌舞地、乌鹊曾知。", 
      "君今去，珠帘暮卷，山雨拂崇碑。"
    ], 
    "rhythmic": "满庭芳"
  }, 
  {
    "author": "洪适", 
    "paragraphs": [
      "旧日盘洲，藏钩卜夜，松儿笑拣双眉。", 
      "老人好静，此乐数年稀。", 
      "尚记乘舟西溯，楼卷雪、曾到雷池。", 
      "今非惜，畏寒闭户，弃掷夏商彝。", 
      "入春，逾两月，轻烟非雾，细雨如丝。", 
      "任风颓花架，不惮装治。", 
      "想得醉吟滕阁，家园事、争解详知。", 
      "归来好，猿惊鹤怨，孤负辋川碑。"
    ], 
    "rhythmic": "满庭芳"
  }, 
  {
    "author": "洪适", 
    "paragraphs": [
      "嗟故岁，夏旱复秋阳。", 
      "十雨五风皆定数，千方百计为灾伤。", 
      "小郡怎禁当。", 
      "劳拊字，惠露洽丁黄。", 
      "田舍炊烟常蔽野，居民安堵不离乡。", 
      "祖道免赍粮。"
    ], 
    "rhythmic": "望江南・忆江南"
  }, 
  {
    "author": "洪适", 
    "paragraphs": [
      "倾盖侣，古语诵邹阳。", 
      "曲水一觞今意懒，阳关三叠重情伤。", 
      "离恨落花当。", 
      "人截镫，归骑莫仓黄。", 
      "谁肯甘心迷簿领，不如袖手傲家乡。", 
      "高枕熟黄粱。"
    ], 
    "rhythmic": "望江南・忆江南"
  }, 
  {
    "author": "洪适", 
    "paragraphs": [
      "小室坐毡重叠，红炉兽炭交加。", 
      "一卮村酒吸流霞。", 
      "窗外寒威可怕。", 
      "心在盘洲种柳，眼看密雪飞花。", 
      "银杯缟带不随车。", 
      "江上渔蓑难画。"
    ], 
    "rhythmic": "西江月"
  }, 
  {
    "author": "洪适", 
    "paragraphs": [
      "席上酒杯难减，鼎中药味频加。", 
      "老人争得脸如霞。", 
      "镜里衰容人怕。", 
      "檐溜尽成冰柱，前村变却梅花。", 
      "琼瑶破碎为行车。", 
      "冻雀盈枝堪画。"
    ], 
    "rhythmic": "西江月"
  }, 
  {
    "author": "洪适", 
    "paragraphs": [
      "瀛仙好客过当时。", 
      "锦幌出蛾眉。", 
      "体轻飞燕，歌欺樊素，压尽芳菲。", 
      "花前一盼嫣然媚，滟滟举金卮。", 
      "断肠狂客，只愁径醉，银漏催归。"
    ], 
    "rhythmic": "眼儿媚"
  }, 
  {
    "author": "洪适", 
    "paragraphs": [
      "严更永，今夕是何年。", 
      "玉衡正，钩陈灿，天字起祥烟。", 
      "协风应、江海安澜。", 
      "重规仍叠矩，圣主乘乾。", 
      "尧授舜、盛事光前。", 
      "称寿玉卮边。", 
      "三年亲祀，一阳回律，八乡承宇，觚陛紫为坛。", 
      "仰天颜。", 
      "斋居寂，诚心肃，礼容专。", 
      "存锺石，约舆卫，五辂不求全。", 
      "听金钥、虎旅无眠。", 
      "俨千官。", 
      "须期显。", 
      "相嘉笾。", 
      "一人俭德动天渊。", 
      "费减大农钱。", 
      "神示格，宗祧燕。", 
      "人民悦，祉福正绵绵。"
    ], 
    "rhythmic": "六州歌头"
  }, 
  {
    "author": "洪适", 
    "paragraphs": [
      "庭有燎，叠鼓鸣鼍。", 
      "更问夜如何。", 
      "信星彪列，天象森罗。", 
      "虞旦宫毕，觞清庙，浆柘尊牺继猗那。", 
      "嘉颂可同科。", 
      "卮圣万肩摩。", 
      "饬躬三宿，泰缛仪多。", 
      "丘泽合，岳渎从曦娥。", 
      "神光烛、云车风马，芝作盖，玉为珂。", 
      "奉成礼，燔柴竣事，休嘉砰，隐丹阙，湛恩波。", 
      "共愿乾坤祉，边鄙投戈。", 
      "覆盂连瀚海，洗甲挽天河。", 
      "欣欣喜色，长遇六龙过。", 
      "奏云和。", 
      "三春荐嘉禾。"
    ], 
    "rhythmic": "十二时・忆少年"
  }, 
  {
    "author": "洪适", 
    "paragraphs": [
      "吹葭缇龠气潜分。", 
      "云采宜书壤效珍。", 
      "长日至，一阳新。", 
      "四时玉烛和匀。", 
      "物欣欣。", 
      "造化转洪钧。", 
      "郊之祭，孤竹管，六变舞云门。", 
      "自古严。", 
      "牺牲具，粢盛洁，豆笾陈。", 
      "衮龙陟降，币玉纷纶。", 
      "彻高阍。", 
      "灵之，神哉沛，排历昆仑。", 
      "九歌毕，盈郊瞻燎，斗转参横将旦，天开地辟如春。", 
      "清跸移轮。", 
      "阗然鼓吹相闻。", 
      "祥云。", 
      "欢胪八陛，厘逆三神。", 
      "圣矣吾君。", 
      "华封祝、慈宫万寿，椒掖多男，六合同文。"
    ], 
    "rhythmic": "奉礼歌"
  }, 
  {
    "author": "洪适", 
    "paragraphs": [
      "漏残柝静鸡声远，到高燎。", 
      "入层霄。", 
      "云裘蟠瑞霭，天步下嘉坛，旗旆飘摇。", 
      "黄麾列仗貔貅整，气压江潮。", 
      "导前从後盛官僚。", 
      "玉佩间金貂。", 
      "望扶桑，日渐高。", 
      "阴霾霜雪，底处不潜消。", 
      "辇路祥飙。", 
      "披拂绛纱袍。", 
      "云间瑞阙仰岧峣。", 
      "播春泽、喜浃黎苗。", 
      "礼成大庆，鳌三抃、受昕朝。"
    ], 
    "rhythmic": "降仙台"
  }, 
  {
    "author": "洪适", 
    "paragraphs": [
      "重华天子，长至奉神虞。", 
      "九奏会轩朱。", 
      "星晖云润东方晓，拜贶竹宫初。", 
      "归来千乘护皇舆。", 
      "瑞景集金铺。", 
      "鸡竿高唱恩书下，惠露匝中区。"
    ], 
    "rhythmic": "导引"
  }, 
  {
    "author": "韩元吉", 
    "paragraphs": [
      "木落霜浓，探春只道梅花未。", 
      "嫩红相倚。", 
      "灼灼新妆腻。", 
      "莫问仙源，且问花前事。", 
      "休辞醉。", 
      "想君园□。", 
      "总是生春地。"
    ], 
    "rhythmic": "点绛唇"
  }, 
  {
    "author": "韩元吉", 
    "paragraphs": [
      "莫惜清尊领客同。", 
      "已无花伴舞衣红。", 
      "强歌归去莫匆匆。", 
      "细雨弄烟烟弄日，断云黏水水黏空。", 
      "酴醾飞下晚来风。"
    ], 
    "rhythmic": "浣溪沙"
  }, 
  {
    "author": "韩元吉", 
    "paragraphs": [
      "倚天绝壁。", 
      "直下江千尺。", 
      "天际两蛾凝黛，愁与恨、几时极。", 
      "怒潮风正急。", 
      "酒醒闻塞笛。", 
      "试问谪仙何处，青天外、远烟碧。"
    ], 
    "rhythmic": "霜天晓角"
  }, 
  {
    "author": "韩元吉", 
    "paragraphs": [
      "几声残角。", 
      "月照梅花薄。", 
      "花下有人同醉，风满槛、波明阁。", 
      "夜寂香透幕。", 
      "酒深寒未著。", 
      "莫把玉肌相映，愁花见、也羞落。"
    ], 
    "rhythmic": "霜天晓角"
  }, 
  {
    "author": "韩元吉", 
    "paragraphs": [
      "春残日日风和雨。", 
      "烟江目断春无处。", 
      "山路有黄鹂。", 
      "背人相唤飞。", 
      "解鞍宿酒醒。", 
      "枕残香冷。", 
      "梦想小亭东。", 
      "蔷薇何似红。"
    ], 
    "rhythmic": "菩萨蛮"
  }, 
  {
    "author": "韩元吉", 
    "paragraphs": [
      "江南雪里花如玉。", 
      "风流越样新装束。", 
      "恰恰缕金裳。", 
      "浓熏百和香。", 
      "分明篱菊艳。", 
      "却作妆梅面。", 
      "无处奈君何。", 
      "一枝春更多。"
    ], 
    "rhythmic": "菩萨蛮"
  }, 
  {
    "author": "韩元吉", 
    "paragraphs": [
      "薄云卷雨凉成阵。", 
      "雨晴陡觉荷香润。", 
      "波影澹寒星。", 
      "水边镫火明。", 
      "白苹洲上路。", 
      "几度来还去。", 
      "枕恨茫茫。", 
      "笛声依夜长。"
    ], 
    "rhythmic": "菩萨蛮"
  }, 
  {
    "author": "韩元吉", 
    "paragraphs": [
      "诏书昨夜先春到。", 
      "留公一共梅花笑。", 
      "青琐凤凰池。", 
      "十年归已迟。", 
      "灵溪霜後水。", 
      "的的清无比。", 
      "比似使君清。", 
      "要知清更明。"
    ], 
    "rhythmic": "菩萨蛮"
  }, 
  {
    "author": "韩元吉", 
    "paragraphs": [
      "墙根新笋看成竹。", 
      "青梅老尽樱桃熟。", 
      "幽墙几多花。", 
      "落红成暮霞。", 
      "闭门风又雨。", 
      "只道春归去。", 
      "媚脸笑持杯。", 
      "却惊春思回。"
    ], 
    "rhythmic": "菩萨蛮"
  }, 
  {
    "author": "韩元吉", 
    "paragraphs": [
      "梧桐叶上秋萧瑟。", 
      "画阑桂树攒金碧。", 
      "花底最风流。", 
      "相逢不上楼。", 
      "数枝添宝髻。", 
      "滴滴香沾袂。", 
      "杯到莫留残。", 
      "雾窗疑广寒。"
    ], 
    "rhythmic": "菩萨蛮"
  }, 
  {
    "author": "韩元吉", 
    "paragraphs": [
      "壶中春早。", 
      "翦刻工夫天自巧。", 
      "雨转风斜。", 
      "吹作千林到处花。", 
      "瑶池清浅。", 
      "璧月琼枝朝暮见。", 
      "莫上扁舟。", 
      "且醉仙家白玉楼。"
    ], 
    "rhythmic": "减字木兰花"
  }, 
  {
    "author": "韩元吉", 
    "paragraphs": [
      "风梳雨洗。", 
      "玉阙琼楼何处是。", 
      "万里秋容。", 
      "唤起嫦娥酒未中。", 
      "相逢且醉。", 
      "忙里偷闲知有几。", 
      "况自丰年。", 
      "须信金华别是天。"
    ], 
    "rhythmic": "减字木兰花"
  }, 
  {
    "author": "韩元吉", 
    "paragraphs": [
      "疏疏密密未开时。", 
      "装点最繁枝。", 
      "分明占断秋思，一任晓风吹。", 
      "金屡细，翠绡垂。", 
      "画阑西。", 
      "嫦娥也道，一种幽香，几处相宜。"
    ], 
    "rhythmic": "诉衷情"
  }, 
  {
    "author": "韩元吉", 
    "paragraphs": [
      "春尚浅。", 
      "谁把玉英裁翦。", 
      "尽道梅梢开未遍。", 
      "卷帘花满院。", 
      "楼上酒融歌暖。", 
      "楼下水平烟远。", 
      "却似涌金门外见。", 
      "絮飞波影乱。"
    ], 
    "rhythmic": "谒金门"
  }, 
  {
    "author": "韩元吉", 
    "paragraphs": [
      "幽槛暑。", 
      "又是一年重午。", 
      "猎猎风蒲吹翠羽。", 
      "楚天梅熟雨。", 
      "往事潇湘南浦。", 
      "魂断画船箫鼓。", 
      "双叶石榴红半吐。", 
      "倩君聊寄与。"
    ], 
    "rhythmic": "谒金门"
  }, 
  {
    "author": "韩元吉", 
    "paragraphs": [
      "华屋翠云深，云外晚山千叠。", 
      "眼底无穷春事，对杨枝桃叶。", 
      "老来沈醉为花狂，霜鬓未须镊。", 
      "几许夜阑清梦，任翻成胡蝶。"
    ], 
    "rhythmic": "好事近"
  }, 
  {
    "author": "韩元吉", 
    "paragraphs": [
      "秋意满芙蓉，红映小园丛竹。", 
      "风里凤箫声扬，有新妆明玉。", 
      "诗翁相对两悠然，一醉绕黄菊。", 
      "目尽晚山横处，共修眉争绿。"
    ], 
    "rhythmic": "好事近"
  }, 
  {
    "author": "韩元吉", 
    "paragraphs": [
      "莺声寂。", 
      "春风欲去难踪迹。", 
      "难踪迹。", 
      "几枝红叶，万金消得。", 
      "青铜镜里朱阑侧。", 
      "照人也似倾城色。", 
      "倾城色。", 
      "一尊莫负，赏心良夕。"
    ], 
    "rhythmic": "秦楼月・忆秦娥"
  }, 
  {
    "author": "韩元吉", 
    "paragraphs": [
      "危亭崛起卧苍龙。", 
      "绝景画图中。", 
      "便作龙山高会，千年乐事能同。", 
      "使君宴处，丹枫影澹，黄花香浓。", 
      "不惜归鞍照月，直教破帽吹风。"
    ], 
    "rhythmic": "朝中措"
  }, 
  {
    "author": "韩元吉", 
    "paragraphs": [
      "斜阳只向花梢驻。", 
      "似愁君西去。", 
      "清歌也便做阳关，更朝来风雨。", 
      "佳人莫道，一杯须近，总眉峰偷聚。", 
      "明年归诏上鸾台，记别离难处。"
    ], 
    "rhythmic": "贺圣朝"
  }, 
  {
    "author": "韩元吉", 
    "paragraphs": [
      "一度难逢佳节，今年两度重阳。", 
      "菊花犹折御衣黄。", 
      "莫惜危亭更上。", 
      "况有飞觞滟玉，从教醉帽吹香。", 
      "兴来相与共清狂。", 
      "频把新词细唱。"
    ], 
    "rhythmic": "西江月"
  }, 
  {
    "author": "韩元吉", 
    "paragraphs": [
      "山路冥冥雨暗，溪桥阵阵花飞。", 
      "一年寂寂又春归。", 
      "白发自惊尘世。", 
      "不惜障泥渡水，且寻团扇题诗。", 
      "杜鹃休绕暮烟啼。", 
      "我欲风前重醉。"
    ], 
    "rhythmic": "西江月"
  }, 
  {
    "author": "韩元吉", 
    "paragraphs": [
      "凉月圆时翠帐深。", 
      "锁非雾沈沈。", 
      "广寒宫里未归人。", 
      "共结屋、住黄金。", 
      "繁枝未老秋光澹，好风露、总关心。", 
      "天香不奈远相寻。", 
      "更翦巧、上瑶簪。"
    ], 
    "rhythmic": "燕归梁"
  }, 
  {
    "author": "韩元吉", 
    "paragraphs": [
      "急雨朝来过，浓云晚半收。", 
      "荷香便傍酒尊浮。", 
      "极目澹烟斜照、满芳洲。", 
      "消尽人间暑，翻成一段秋。", 
      "使星南楚转东瓯。", 
      "只恐禁林归诏、未容留。"
    ], 
    "rhythmic": "南柯子・南歌子"
  }, 
  {
    "author": "韩元吉", 
    "paragraphs": [
      "野杏抟枝熟，戎葵抱叶开。", 
      "村村箫鼓画船回。", 
      "客里不知时节、又相催。", 
      "角黍堆冰碗，兵符点翠钗。", 
      "去年今日共传杯。", 
      "应拈榴花独立、望归来。"
    ], 
    "rhythmic": "南柯子・南歌子"
  }, 
  {
    "author": "韩元吉", 
    "paragraphs": [
      "席地赏残红。", 
      "少驻孤蓬。", 
      "一春不奈风和雨。", 
      "雨自无情风有恨，花片西东。", 
      "云澹远峰浓。", 
      "绿遍高桐。", 
      "神仙知在此山中。", 
      "万古消凝多少事，目尽晴空。"
    ], 
    "rhythmic": "浪淘沙"
  }, 
  {
    "author": "韩元吉", 
    "paragraphs": [
      "倦客怕离歌。", 
      "春已无多。", 
      "闲愁须倩酒消磨。", 
      "风雨才晴今夜月，不醉如何。", 
      "玉笋滟金荷。", 
      "情在双蛾。", 
      "二年能得几经过。", 
      "花满碧蹊归棹远，回首烟波。"
    ], 
    "rhythmic": "浪淘沙"
  }, 
  {
    "author": "韩元吉", 
    "paragraphs": [
      "怨花残。", 
      "谁道春阑。", 
      "多情红药待君看。", 
      "浓澹晓妆新意态，独占西园。", 
      "风叶万枝繁。", 
      "犹记平山。", 
      "五云楼映玉成盘。", 
      "二十四桥明月下，谁凭朱阑。"
    ], 
    "rhythmic": "浪淘沙"
  }, 
  {
    "author": "韩元吉", 
    "paragraphs": [
      "山绕江城腊又残。", 
      "朔风垂地雪成团。", 
      "莫将带雨梨花认，且作临风柳絮看。", 
      "烟杳渺，路弥漫。", 
      "千林犹待月争寒。", 
      "凭君细酌羔儿酒，倚遍琼楼十二阑。"
    ], 
    "rhythmic": "鹧鸪天"
  }, 
  {
    "author": "韩元吉", 
    "paragraphs": [
      "不惜黄花插满头。", 
      "花应却为老人羞。", 
      "年年九日常拚醉，处处登高莫浪愁。", 
      "酬美景，驻清秋。", 
      "绿橙香嫩酒初浮。", 
      "多情雨後双溪水，红满斜阳自在流。"
    ], 
    "rhythmic": "鹧鸪天"
  }, 
  {
    "author": "韩元吉", 
    "paragraphs": [
      "老去休惊节物催。", 
      "菊花端的为君开。", 
      "携壶幸有齐山客，怀古还如单父台。", 
      "松掩映，水萦回。", 
      "使君强健得重来。", 
      "不须细把茱萸看，且尽丰年酒一杯。"
    ], 
    "rhythmic": "鹧鸪天"
  }, 
  {
    "author": "韩元吉", 
    "paragraphs": [
      "西风斜日兰皋路。", 
      "碧嶂连红树。", 
      "天公也有惜君行。", 
      "小雨霏霏特地、不成晴。", 
      "满城桃李春来处。", 
      "我老君宜住。", 
      "莫惊华发笑相扶。", 
      "记取他年同姓、两尚书。"
    ], 
    "rhythmic": "虞美人"
  }, 
  {
    "author": "韩元吉", 
    "paragraphs": [
      "登临自古骚人事。", 
      "惨栗天涯意。", 
      "金华峰顶做重阳。", 
      "月地千寻风里、万枝香。", 
      "相君携客相应记。", 
      "几处容狂醉。", 
      "双溪明月乱山青。", 
      "飞梦时时犹在、最高亭。"
    ], 
    "rhythmic": "虞美人"
  }, 
  {
    "author": "韩元吉", 
    "paragraphs": [
      "烟霄脉脉停机杼。", 
      "双鹊飞来语。", 
      "踏歌声转玉钩斜。", 
      "好是满天风露、一池花。", 
      "离多会少从来有。", 
      "不似人间久。", 
      "欢情谁道隔年迟。", 
      "须信仙家日月、未多时。"
    ], 
    "rhythmic": "虞美人"
  }, 
  {
    "author": "韩元吉", 
    "paragraphs": [
      "诏书昨夜催春到。", 
      "绿野花争早。", 
      "几枝先见海棠开。", 
      "全胜陇头冲雪、寄江梅。", 
      "破寒滴滴娇如醉。", 
      "不比春饶睡。", 
      "万红千紫莫嫌迟。", 
      "看取满城花送、衮衣归。"
    ], 
    "rhythmic": "虞美人"
  }, 
  {
    "author": "韩元吉", 
    "paragraphs": [
      "极目高亭横远岫。", 
      "拂新晴、黛蛾依旧。", 
      "策马重来，秋光如画，霜满翠梧高柳。", 
      "菊美橙香还封酒。", 
      "欢情似、那时重九。", 
      "楼上清风，溪头明月，不道沈郎消瘦。"
    ], 
    "rhythmic": "夜行船"
  }, 
  {
    "author": "韩元吉", 
    "paragraphs": [
      "江路木犀天。", 
      "梨枣吹风树树悬。", 
      "只道荔枝无驿使，依然。", 
      "赢得骊珠万颗传。", 
      "香露滴芳鲜。", 
      "并蒂连枝照绮筵。", 
      "惊走梧桐双睡鹊，应怜。", 
      "腰底黄金作弹圆。"
    ], 
    "rhythmic": "南乡子"
  }, 
  {
    "author": "韩元吉", 
    "paragraphs": [
      "细雨弄中秋。", 
      "雨歇烟霄玉镜流。", 
      "唤起佳人横玉笛，凝眸。", 
      "收拾风光上小楼。", 
      "烂醉拚扶头。", 
      "明日阴晴且漫愁。", 
      "二十四桥何处是，悠悠。", 
      "忍对嫦娥说旧游。"
    ], 
    "rhythmic": "南乡子"
  }, 
  {
    "author": "韩元吉", 
    "paragraphs": [
      "楼头晚鼓。", 
      "佳人莫唱黄金缕。", 
      "良宵镫火还三五。", 
      "肠断扁舟，明日江南去。", 
      "离觞欲醉谁能许。", 
      "风前蝶闹蜂儿舞。", 
      "明年此夜知何处。", 
      "且插梅花，同听画檐雨。"
    ], 
    "rhythmic": "醉落魄・一斛珠"
  }, 
  {
    "author": "韩元吉", 
    "paragraphs": [
      "菊花又折。", 
      "今年真是龙山客。", 
      "杯行潋滟新醅白。", 
      "一醉相欢，莫便话离恻。", 
      "从教破帽频侧。", 
      "楼头霜树明秋色。", 
      "凭高待把疏星摘。", 
      "天近风情，不怕暮云隔。"
    ], 
    "rhythmic": "醉落魄・一斛珠"
  }, 
  {
    "author": "韩元吉", 
    "paragraphs": [
      "竹里疏枝总是梅。", 
      "月白霜清，犹未全开。", 
      "相逢聊与著诗催。", 
      "要趁金波，满泛金杯。", 
      "多病渐非作赋才。", 
      "醉到花前，探得春回。", 
      "明年公已在鸾台。", 
      "看取春风，丹诏重来。"
    ], 
    "rhythmic": "一翦梅"
  }, 
  {
    "author": "韩元吉", 
    "paragraphs": [
      "记得年时离别夜，都门强半清秋。", 
      "今年想望只邻州。", 
      "星连南极动，月满大江流。", 
      "芸阁老仙多妙语，云阶清梦曾游。", 
      "屐声还认庾公楼。", 
      "金波摇酒面，河影堕帘钩。"
    ], 
    "rhythmic": "临江仙"
  }, 
  {
    "author": "韩元吉", 
    "paragraphs": [
      "自古文章贤太守，江南只数苏州。", 
      "而今太守更风流。", 
      "熏香开画阁，迎月上西楼。", 
      "见说宫妆高髻拥，司空却是遨头。", 
      "五湖莫便具扁舟。", 
      "玉堂红蕊在，还胜百花洲。"
    ], 
    "rhythmic": "临江仙"
  }, 
  {
    "author": "韩元吉", 
    "paragraphs": [
      "十年此地看花时。", 
      "醉题诗。", 
      "夜弹棋。", 
      "湖海相逢，曾共惜芳菲。", 
      "前度刘郎今度客，嗟老矣，鬓成丝。", 
      "江梅吹尽柳桥西。", 
      "雪纷飞。", 
      "画船移。", 
      "满眼青山，依旧带寒溪。", 
      "往事如云无处问，云外月、也应知。"
    ], 
    "rhythmic": "江神子・江城子"
  }, 
  {
    "author": "韩元吉", 
    "paragraphs": [
      "金银楼阁认蓬莱。", 
      "晓烟开。", 
      "上崔嵬。", 
      "风引孤帆，谁道却船回。", 
      "鹏翼倚天鳌背稳，惊浪起，雪成堆。", 
      "翩翩黄鹤为谁来。", 
      "醉持杯。", 
      "共徘徊。", 
      "四面江声，脚底隐晴雷。", 
      "织女机头凭借问，何处更、有琼台。"
    ], 
    "rhythmic": "江神子・江城子"
  }, 
  {
    "author": "韩元吉", 
    "paragraphs": [
      "梅欲开时，君欲去、花谁同折。", 
      "应怅望、江津千树，晚烟明雪。", 
      "花似故人相见好，人如塞雁多离别。", 
      "待留君、重看水边花，花边月。", 
      "台城路，山如阙。", 
      "追往事，伤时节。", 
      "但春风春雨，古人愁绝。", 
      "多少扬州诗兴在，直须清梦翻胡蝶。", 
      "问他年、谁记饮中仙，花应说。"
    ], 
    "rhythmic": "满江红"
  }, 
  {
    "author": "韩元吉", 
    "paragraphs": [
      "寂寞山城，春已半、好花都折。", 
      "无奈向、阴晴不定，冷烟寒食。", 
      "莫问花残风又雨，且须烂醉酬春色。", 
      "叹使君、华发又重来，人应识。", 
      "丹井畔，山桥侧。", 
      "空翠里，烟如织。", 
      "便直教马上，醉巾沾湿。", 
      "丞相车茵端未惜，孟公好客聊无客。", 
      "算明年、溪路海棠开，还应忆。"
    ], 
    "rhythmic": "满江红"
  }, 
  {
    "author": "韩元吉", 
    "paragraphs": [
      "江绕层城，重楼迥、依然山色。", 
      "□□有、佳人犹记，旧家离别。", 
      "把酒只如当日醉，挥毫剩欠尊前客。", 
      "算平林、有恨寄伤心，烟如织。", 
      "湖平树，花连陌。", 
      "风景是，光阴易。", 
      "叹新声浑在，断云难觅。", 
      "暮雨不成巫峡梦，数峰还认湘波瑟。", 
      "但与君、同看小槽红，真珠滴。"
    ], 
    "rhythmic": "满江红"
  }, 
  {
    "author": "韩元吉", 
    "paragraphs": [
      "世事不须问，我老但宜仙。", 
      "南溪一曲，独对苍翠与孱颜。", 
      "月白风清长夏。", 
      "醉里相逢林下。", 
      "欲辩已忘言。", 
      "无客问生死，有竹报平安。", 
      "少年期，功名事，觅燕然。", 
      "如今憔悴，萧萧华发抱尘编。", 
      "万里蓬莱归路。", 
      "一醉瑶台风露。", 
      "因酒得天全。", 
      "笑指云阶梦，今夕是何年。"
    ], 
    "rhythmic": "水调歌头"
  }, 
  {
    "author": "韩元吉", 
    "paragraphs": [
      "江路晓来雨，残暑夜全消。", 
      "人言天上今夕，飞鹊渐成桥。", 
      "杳杳云车何处。", 
      "脉脉红蕖香度。", 
      "瓜果趁良宵。", 
      "推枕断虹卷，抚槛白鱼跳。", 
      "无湖客，临风露，倚兰苕。", 
      "云涛四起，极目人世有烟霄。", 
      "我送君舟西渡。", 
      "君望我帆南浦。", 
      "明日恨迢迢。", 
      "且醉吴淞月，重听浙江潮。"
    ], 
    "rhythmic": "水调歌头"
  }, 
  {
    "author": "韩元吉", 
    "paragraphs": [
      "明月照多景，一话九经年。", 
      "故人何在，依约蜀道倚青天。", 
      "豪气如今谁在。", 
      "剩对岷峨山水。", 
      "落纸起云烟。", 
      "应有阳台女，来寿隐中仙。", 
      "相如赋，王褒颂，子云玄。", 
      "兰台麟阁，早晚飞诏下甘泉。", 
      "梦绕神州归路。", 
      "却趁鸡鸣起舞。", 
      "馀事勒燕然。", 
      "白首待君老，同泛五湖船。"
    ], 
    "rhythmic": "水调歌头"
  }, 
  {
    "author": "韩元吉", 
    "paragraphs": [
      "潋潋桂华满，摇落楚江秋。", 
      "去年今夜，相望千里一扁舟。", 
      "满目都门风露。", 
      "离别凄凉几度。", 
      "霜雪渐盈头。", 
      "山水最佳处，常恨不同游。", 
      "少年约，谈笑事，取封侯。", 
      "田园归晚，休问适不用吾谋。", 
      "身外功名何处。", 
      "屈指如今老去。", 
      "无梦到金瓯。", 
      "剩买五湖月，吹笛下沧洲。"
    ], 
    "rhythmic": "水调歌头"
  }, 
  {
    "author": "韩元吉", 
    "paragraphs": [
      "今日俄重九，莫负菊花开。", 
      "试寻高处，携手蹑屐上崔嵬。", 
      "放目苍岩千仞。", 
      "云护晓霜成阵。", 
      "知我与君来。", 
      "古寺倚修竹，飞槛绝纤埃。", 
      "笑谈间，风满座，酒盈杯。", 
      "仙人跨海，休问随处是蓬莱。", 
      "落日平原西望。", 
      "鼓角秋深悲壮。", 
      "戏马但荒台。", 
      "细把茱萸看，一醉且徘徊。"
    ], 
    "rhythmic": "水调歌头"
  }, 
  {
    "author": "韩元吉", 
    "paragraphs": [
      "泽国又秋晚，天际有飞鸿。", 
      "中原何在，极目千里暮云重。", 
      "今古长干桥下，遗恨都随流水，西去几时东。", 
      "斜日动歌管，萸菊舞西风。", 
      "江南岸，淮南渡，草连空。", 
      "石城潮落，寂寞烟树锁离宫。", 
      "且斗尊前酒美，莫问楼头佳丽，往事有无中。", 
      "却笑东山老，拥鼻与谁同。"
    ], 
    "rhythmic": "水调歌头"
  }, 
  {
    "author": "韩元吉", 
    "paragraphs": [
      "落日澹芳草，烟际一鸥浮。", 
      "西湖好处，君去千里为谁留。", 
      "坐想敬亭山下，竹映一溪寒水，飞盖共追游。", 
      "况有尊前客，相对两诗流。", 
      "笑谈间，风满座，气横秋。", 
      "平生壮志，长啸起舞看吴钩。", 
      "红白山花开谢，半醉半醒时节，春去子规愁。", 
      "梦绕水西寺，回首谢公楼。"
    ], 
    "rhythmic": "水调歌头", 
    "tags": [
      "西湖"
    ]
  }, 
  {
    "author": "韩元吉", 
    "paragraphs": [
      "听清歌初转，翠岭云横，乍飞还驻。", 
      "水落秋明，正千岩呈露。", 
      "况有宾朋，飘然才调，尽凌空鹓鹭。", 
      "步绕西畴，同寻南涧，郊原新雨。", 
      "好客声名，郑庄风韵，松菊栽成，故侯瓜圃。", 
      "燕去鸿来，笑人生离聚。", 
      "老子偷闲，爱君三径，共一尊芳醑。", 
      "待约梅仙，他年丹就，骑鲸飞去。"
    ], 
    "rhythmic": "醉蓬莱"
  }, 
  {
    "author": "韩元吉", 
    "paragraphs": [
      "去年秋半，正都门结束，相将离别。", 
      "潋潋双溪新雁过，重见当时明月。", 
      "步转高楼，凄凉看镜，绿鬓纷成雪。", 
      "晚晴烟树，傍人飞下洪叶。", 
      "还记江浦潮生，云涛天际，涌金波一色。", 
      "千里相望浑似梦，极目空山围碧。", 
      "醉拍朱阑，满簪丹桂，细与姮娥说。", 
      "倚风孤啸，恍然身在瑶阙。"
    ], 
    "rhythmic": "念奴娇"
  }, 
  {
    "author": "韩元吉", 
    "paragraphs": [
      "定交最早，叹西津几度，匆匆论别。", 
      "世事浮云山万变，只有沧江横月。", 
      "长忆追随，湖山好处，醉帽敧风雪。", 
      "竹阴花径，兴来题尽桐叶。", 
      "谁忆此地相逢，鬓毛君未白，眉添黄色。", 
      "屈指烟霄归诏近，路入龙楼金碧。", 
      "千载功名，一尊欢笑，会作他年说。", 
      "倚天长剑，夜寒光透银阙。"
    ], 
    "rhythmic": "念奴娇"
  }, 
  {
    "author": "韩元吉", 
    "paragraphs": [
      "湖山泥影，弄晴丝、目送天涯鸿鹄。", 
      "春水移船花似雾，醉里题诗刻烛。", 
      "离别经年，相逢犹健，底恨光阴速。", 
      "壮怀浑在，浩然起舞相属。", 
      "长记入洛声名，风流觞咏，有兰亭修竹。", 
      "绝唱人间知不知，零落金貂谁续。", 
      "北固烟锺，西州雪岸，且共杯中绿。", 
      "紫台青琐，看君归上群玉。"
    ], 
    "rhythmic": "念奴娇"
  }, 
  {
    "author": "韩元吉", 
    "paragraphs": [
      "春来离思，正楼台灯火、香凝金戟。", 
      "扬子江头嘶骑拥，杨柳花飞留客。", 
      "枚乘声名，谪仙风韵，更赋长相忆。", 
      "酒阑相顾，起看月堕寒壁。", 
      "尊前谁唱新词，平林真有恨、寒烟如织。", 
      "燕雁横空梅蕊乱，醉里隔江闻笛。", 
      "白发逢春，湖山好在，一笑千金直。", 
      "待君归诏，买船重话畴昔。"
    ], 
    "rhythmic": "念奴娇"
  }, 
  {
    "author": "韩元吉", 
    "paragraphs": [
      "乱山深处逢春，断魂更入桃源路。", 
      "双双翠羽，溅溅流水，香雾。", 
      "花里莺啼，水边人去，落红无数。", 
      "恨刘郎鬓点，星星华发，空回首、伤春暮。", 
      "寂寞云间洞户。", 
      "问当年、佳期何处。", 
      "虹桥望断，琼楼深锁，如今谁住。", 
      "绿满千岩，浣衣石上，倚风凝伫。", 
      "料多情好在，也应笑我，却匆匆去。"
    ], 
    "rhythmic": "水龙吟"
  }, 
  {
    "author": "韩元吉", 
    "paragraphs": [
      "五溪深锁烟霞，定知不是人间世。", 
      "轩然九老，排云一笑，苍颜相对。", 
      "星斗垂空，月华随步，酒醒无寐。", 
      "□广寒已近，嫦娥起舞，天风动、摇丹桂。", 
      "极目层霄如洗。", 
      "正千岩、棱棱霜气。", 
      "飞泉半落，苍崖百仞，珠翻玉碎。", 
      "金衲松成，葛洪丹就，如今千载。", 
      "叹谪仙诗在，骑驴未远，且留君醉。"
    ], 
    "rhythmic": "水龙吟"
  }, 
  {
    "author": "韩元吉", 
    "paragraphs": [
      "西风吹暮雨。", 
      "正碧树凉生，送君南浦。", 
      "蝉声带残暑。", 
      "满高林斜照，暝烟横渚。", 
      "故乡路阻。", 
      "更秋入、江城雁渡。", 
      "怅天涯、几许闲愁，对酒共成羁旅。", 
      "休问功名何在，绿鬓吴霜，素衣尘土。", 
      "离觞缓举。", 
      "收玉箸，听金缕。", 
      "叹凌云才调，乌丝阑上，省把清诗漫与。", 
      "见洛阳、年少交游，倩君寄语。"
    ], 
    "rhythmic": "瑞鹤仙"
  }, 
  {
    "author": "韩元吉", 
    "paragraphs": [
      "送君南浦。", 
      "对烟柳、青青万缕。", 
      "更满眼、残红吹尽，叶底黄鹂自语。", 
      "甚动人、多少离情，楼头水阔山无数。", 
      "记竹里题诗，花边载酒，魂断江干春暮。", 
      "都莫问、功名事，白发渐、星星如许。", 
      "任鸡鸣起舞，乡关何在，凭高目尽孤鸿去。", 
      "漫留君住。", 
      "趁酴醾香暖，持杯且醉瑶台露。", 
      "相思记取，愁绝西窗夜雨。"
    ], 
    "rhythmic": "薄幸"
  }, 
  {
    "author": "韩元吉", 
    "paragraphs": [
      "不恨绿阴桃李过，酴醾正向人开。", 
      "一尊清夜月徘徊。", 
      "花如人意好，月为此花来。", 
      "未信人间香有许，却疑同住瑶台。", 
      "纷纷残雪堕深杯。", 
      "直教攀折尽，犹胜酒醒回。"
    ], 
    "rhythmic": "临江仙"
  }, 
  {
    "author": "韩元吉", 
    "paragraphs": [
      "五月炎州路，千重扑地开。", 
      "只疑标韵是江梅。", 
      "不道薰风庭院、雪成堆。", 
      "宝髻琼瑶缀，仙衣翡翠裁。", 
      "一枝长伴荔枝来。", 
      "付与玉人和笑、插鸾钗。"
    ], 
    "rhythmic": "南柯子・南歌子"
  }, 
  {
    "author": "韩元吉", 
    "paragraphs": [
      "霓裳弄月。", 
      "冰肌不受人间热。", 
      "分明密露枝枝结。", 
      "碧树珊瑚，容易与君折。", 
      "玉环旧事谁能说。", 
      "迢迢驿路香风彻。", 
      "故人莫恨东南别。", 
      "不寄梅花，千里寄红雪。"
    ], 
    "rhythmic": "醉落魄・一斛珠"
  }, 
  {
    "author": "韩元吉", 
    "paragraphs": [
      "雨馀叠巘浮空，望中秀色仙都是。", 
      "洞天未锁，人间春老，玉妃曾坠。", 
      "锦瑟繁弦，凤箫清响，九霄歌吹。", 
      "问分香旧事，刘郎去後，知谁伴、风前醉。", 
      "回首暝烟千里。", 
      "但纷纷、落红如泪。", 
      "多情易老，青鸾何许，诗成谁寄。", 
      "斗转参横，半帘花影，一溪寒水。", 
      "怅飞凫路杳，行云梦断，有三峰翠。"
    ], 
    "rhythmic": "水龙吟"
  }, 
  {
    "author": "韩元吉", 
    "paragraphs": [
      "凝碧旧池头，一听管弦凄切。", 
      "多少梨园声在，总不堪华发。", 
      "杏花无处避春愁，也傍野烟发。", 
      "惟有御沟声断，似知人呜咽。"
    ], 
    "rhythmic": "好事近", 
    "tags": [
      "宋词三百首"
    ]
  }, 
  {
    "author": "韩元吉", 
    "paragraphs": [
      "池馆春归，帘栊昼静，清漏移箭。", 
      "山下孤城，水边翠竹，声千转。", 
      "记得年时，绮窗人去，尚有唾茸遗线。", 
      "照珠筵、歌檀舞扇，寂寞旧家排遍。", 
      "青云赋客，多情多病，西掖桐阴满院。", 
      "飞絮随风，马头月在，翡翠帷空卷。", 
      "平湖烟远，斜桥雨暗，欲寄短书双燕。", 
      "算犹忆、兰房画烛，醉时共翦。"
    ], 
    "rhythmic": "永遇乐"
  }, 
  {
    "author": "韩元吉", 
    "paragraphs": [
      "东风著意。", 
      "先上小桃枝。", 
      "红粉腻。", 
      "娇如醉。", 
      "倚朱扉。", 
      "记年时。", 
      "隐映新妆，面临水岸。", 
      "春将半。", 
      "云日暖。", 
      "斜桥转。", 
      "夹城西。", 
      "草软莎平跋马，垂杨渡、玉勒争嘶。", 
      "认蛾眉凝笑，脸薄拂燕支。", 
      "绣户曾窥。", 
      "恨依依。", 
      "共携手处。", 
      "香如雾。", 
      "红随步。", 
      "怨春迟。", 
      "消瘦损。", 
      "凭谁问。", 
      "只花知。", 
      "泪空垂。", 
      "旧日堂前燕，和烟雨，又双飞。", 
      "人自老。", 
      "春长好。", 
      "梦佳期。", 
      "前度刘郎，几许风流地，花也应悲。", 
      "但茫茫暮霭，目断武陵溪。", 
      "往事难追。"
    ], 
    "rhythmic": "六州歌头", 
    "tags": [
      "宋词三百首"
    ]
  }, 
  {
    "author": "韩元吉", 
    "paragraphs": [
      "南风五月江波，使君莫袖平戎手。", 
      "燕然未勒，渡沪声在，宸衷怀旧。", 
      "卧占湖山，楼横百尺，诗成千首。", 
      "正菖蒲叶老，芙蕖香嫩，高门瑞、人知否。", 
      "凉夜光躔牛斗。", 
      "梦初回、长庚如昼。", 
      "明年看取，锋旗南下，六骡西走。", 
      "功画凌烟，万钉宝带，百壶清酒。", 
      "便留公剩馥，蟠桃分我，作归来寿。"
    ], 
    "rhythmic": "水龙吟"
  }, 
  {
    "author": "韩元吉", 
    "paragraphs": [
      "双龙古洞，领略千岩秀。", 
      "福地有真仙，来一试、调元□手。", 
      "青春绿野，月转最高峰，星斗润，柳海新，五夜收灯後。", 
      "诏飞天上，人倚经纶旧。", 
      "重入辅升平，更赢得、千龄眉寿。", 
      "功成未晚，归伴赤松游，金印重，羽衣轻，会见丹砂就。"
    ], 
    "rhythmic": "蓦山溪"
  }, 
  {
    "author": "韩元吉", 
    "paragraphs": [
      "菊花黄後。", 
      "山茶红透。", 
      "南国小春时候。", 
      "蓬山高处绿云间，有一个、仙宫诞秀。", 
      "精神龟媚，骨毛鹤瘦。", 
      "落落人中星斗。", 
      "殷勤自折早梅芳，调一鼎、和羹为寿。"
    ], 
    "rhythmic": "鹊桥仙"
  }, 
  {
    "author": "韩元吉", 
    "paragraphs": [
      "清霜著柳夜来寒。", 
      "新月印湖山。", 
      "共喜今年称寿，一尊还在长安。", 
      "人间千载，从教鹤发，且驻朱颜。", 
      "看取烟霄平步，何须九转神丹。"
    ], 
    "rhythmic": "朝中措"
  }, 
  {
    "author": "韩元吉", 
    "paragraphs": [
      "新笋旋成林。", 
      "梅子枝头雨更深。", 
      "织就彩丝犹十日，登临。", 
      "人似江心百炼金。", 
      "功业会相寻。", 
      "好挹薰风和舜琴。", 
      "鹤住千年丹九转，如今。", 
      "门外梧桐长翠阴。"
    ], 
    "rhythmic": "南乡子"
  }, 
  {
    "author": "韩元吉", 
    "paragraphs": [
      "甲子今年甫一周。", 
      "人间聊住八千秋。", 
      "依依梅蕊看如雪，恰恰蟾华未上钩。", 
      "分玉节，共南州。", 
      "台城辇路记重游。", 
      "相期一品归来健，兄弟华颠自献酬。"
    ], 
    "rhythmic": "鹧鸪天"
  }, 
  {
    "author": "韩元吉", 
    "paragraphs": [
      "好山横翠幕。", 
      "更一水流烟，嫩阴成幄。", 
      "薰风转林薄。", 
      "笑劳生底事，漫嗟离索。", 
      "霞觞细酌。", 
      "尽流年、青镜易觉。", 
      "算芙蓉、玉井香翻，不减旧阶红药。", 
      "寂寞。", 
      "早玄空老，问字人稀，也胜投阁。", 
      "骑鲸後约。", 
      "追汗漫，记寥廓。", 
      "便风帆高挂，云涛千里，谁道蓬壶水弱。", 
      "任蟠桃、满路千花，自开自落。"
    ], 
    "rhythmic": "瑞鹤仙"
  }, 
  {
    "author": "韩元吉", 
    "paragraphs": [
      "红蕖漾月。", 
      "薰风特地生梧叶。", 
      "一年风月今宵别。", 
      "隐隐笙鸾，何处有炎热。", 
      "凤凰山下榴花发。", 
      "一杯香露融春雪。", 
      "幔亭有路通瑶阙。", 
      "知我丹成，容我醉时节。"
    ], 
    "rhythmic": "醉落魄・一斛珠"
  }, 
  {
    "author": "韩元吉", 
    "paragraphs": [
      "相看半百。", 
      "劳生等是乾坤客。", 
      "功成一笑惊头白。", 
      "惟有榴花，相对似颜色。", 
      "蓬莱水浅何曾隔。", 
      "也应待得蟠桃摘。", 
      "我歌欲和君须拍。", 
      "风月年年，常恨酒杯窄。"
    ], 
    "rhythmic": "醉落魄・一斛珠"
  }, 
  {
    "author": "黄宰", 
    "paragraphs": [
      "三光五岳，孕乾坤英彩，非金非玉。", 
      "赫赫岩岩真相种，来驾横空仙鹄。", 
      "十万儿童，和丰堂下，齐指梅山祝。", 
      "黑头难老，岁寒苍桧修竹。", 
      "须信自家有传，中庸一卷，是长生真箓。", 
      "借问洛阳归去後，几度桃开桃熟。", 
      "十九年间，梦回天上，再见棠阴绿。", 
      "相将促觐，已闻沙路新筑。"
    ], 
    "rhythmic": "酹江月・念奴娇"
  }, 
  {
    "author": "朱淑真", 
    "paragraphs": [
      "弯弯曲。", 
      "新年新月钩寒玉。", 
      "钩寒玉。", 
      "凤鞋儿小，翠眉儿蹙。", 
      "闹蛾雪柳添妆束。", 
      "烛龙火树争驰逐。", 
      "争驰逐。", 
      "元宵三五，不如初六。"
    ], 
    "rhythmic": "忆秦娥"
  }, 
  {
    "author": "朱淑真", 
    "paragraphs": [
      "春巷夭桃吐绛英。", 
      "春衣初试薄罗轻。", 
      "风和烟暖燕巢成。", 
      "小院湘帘闲不卷，曲房朱户闷长扃。", 
      "恼人光景又清明。"
    ], 
    "rhythmic": "浣溪纱・浣溪沙"
  }, 
  {
    "author": "朱淑真", 
    "paragraphs": [
      "寒食不多时，几日东风恶。", 
      "无绪倦寻芳，闲却秋千索。", 
      "玉减翠裙交，病怯罗衣薄。", 
      "不忍卷帘看，寂寞梨花落。"
    ], 
    "rhythmic": "生查子"
  }, 
  {
    "author": "朱淑真", 
    "paragraphs": [
      "年年玉镜台，梅蕊宫妆困。", 
      "今岁未还家，怕见江南信。", 
      "酒从别後疏，泪向愁中尽。", 
      "遥想楚云深，人远天涯近。"
    ], 
    "rhythmic": "生查子"
  }, 
  {
    "author": "朱淑真", 
    "paragraphs": [
      "春已半。", 
      "触目此情无限。", 
      "十二阑干闲倚遍。", 
      "愁来天不管。", 
      "好是风和日暖。", 
      "输与莺莺燕燕。", 
      "满院落花帘不卷。", 
      "断肠芳草远。"
    ], 
    "rhythmic": "谒金门"
  }, 
  {
    "author": "朱淑真", 
    "paragraphs": [
      "斜风细雨作春寒。", 
      "对尊前。", 
      "忆前欢。", 
      "曾把梨花，寂寞泪阑干。", 
      "芳草断烟南浦路，和别泪，看青山。", 
      "昨宵结得梦夤缘。", 
      "水云间。", 
      "悄无言。", 
      "争奈醒来，愁恨又依然。", 
      "展转衾裯空懊恼，天易见，见伊难。"
    ], 
    "rhythmic": "江城子"
  }, 
  {
    "author": "朱淑真", 
    "paragraphs": [
      "独行独坐。", 
      "独倡独酬还独卧。", 
      "伫立伤神。", 
      "无奈轻寒著摸人。", 
      "此情谁见。", 
      "泪洗残妆无一半。", 
      "愁病相仍。", 
      "剔尽寒灯梦不成。"
    ], 
    "rhythmic": "减字木兰花"
  }, 
  {
    "author": "朱淑真", 
    "paragraphs": [
      "迟迟春日弄轻柔。", 
      "花径暗香流。", 
      "清明过了，不堪回首，云锁朱楼。", 
      "午窗睡起莺声巧，何处唤春愁。", 
      "绿杨影里，海棠亭畔，红杏梢头。"
    ], 
    "rhythmic": "眼儿媚"
  }, 
  {
    "author": "朱淑真", 
    "paragraphs": [
      "独倚阑干昼日长。", 
      "纷纷蜂蝶斗轻狂。", 
      "一天飞絮东风恶，满路桃花春水香。", 
      "当此际，意偏长。", 
      "萋萋芳草傍池塘。", 
      "千锺尚欲偕春醉，幸有荼蘼与海棠。"
    ], 
    "rhythmic": "鹧鸪天"
  }, 
  {
    "author": "朱淑真", 
    "paragraphs": [
      "风光紧急。", 
      "三月俄三十。", 
      "拟欲留连计无及。", 
      "绿野烟愁露泣。", 
      "倩谁寄语春宵。", 
      "城头画鼓轻敲。", 
      "缱绻临歧嘱付，来年早到梅梢。"
    ], 
    "rhythmic": "清平乐"
  }, 
  {
    "author": "朱淑真", 
    "paragraphs": [
      "黄鸟嘤嘤，晓来却听丁丁木。", 
      "芳心已逐。", 
      "泪眼倾珠斛。", 
      "见自无心，更调离情曲。", 
      "鸳帏独。", 
      "望休穷目。", 
      "回首溪山绿。"
    ], 
    "rhythmic": "点绛唇"
  }, 
  {
    "author": "朱淑真", 
    "paragraphs": [
      "楼外垂杨千万缕。", 
      "欲系青春，少住春还去。", 
      "独自风前飘柳絮。", 
      "随春且看归何处。", 
      "绿满山川闻杜宇。", 
      "便做无情，莫也愁人苦。", 
      "把酒送春春不语。", 
      "黄昏却下潇潇雨。"
    ], 
    "rhythmic": "蝶恋花"
  }, 
  {
    "author": "朱淑真", 
    "paragraphs": [
      "恼烟撩露。", 
      "留我须臾住。", 
      "携手藕花湖上路。", 
      "一霎黄梅细雨。", 
      "娇痴不怕人猜。", 
      "随群暂遣愁怀。", 
      "最是分携时候，归来懒傍妆台。"
    ], 
    "rhythmic": "清平乐"
  }, 
  {
    "author": "朱淑真", 
    "paragraphs": [
      "秋声乍起梧桐落。", 
      "蛩吟唧唧添萧索。", 
      "枕背灯眠。", 
      "月和残梦圆。", 
      "起来钩翠箔。", 
      "何处寒砧作。", 
      "独倚小阑干。", 
      "逼人风露寒。"
    ], 
    "rhythmic": "菩萨蛮"
  }, 
  {
    "author": "朱淑真", 
    "paragraphs": [
      "山亭水榭秋方半。", 
      "凤帏寂寞无人伴。", 
      "愁闷一番新。", 
      "双蛾只旧颦。", 
      "起来临绣户。", 
      "时有疏萤度。", 
      "多谢月相怜。", 
      "今宵不忍圆。"
    ], 
    "rhythmic": "菩萨蛮"
  }, 
  {
    "author": "朱淑真", 
    "paragraphs": [
      "巧云妆晚，西风罢暑，小雨翻空月坠。", 
      "牵牛织女几经秋，尚多少、离肠恨泪。", 
      "微凉入袂，幽欢生座，天上人间满意。", 
      "如何暮暮与朝朝，更改却、年年岁岁。"
    ], 
    "rhythmic": "鹊桥仙"
  }, 
  {
    "author": "朱淑真", 
    "paragraphs": [
      "也无梅柳新标格。", 
      "也无桃李妖娆色。", 
      "一味恼人香。", 
      "群花争敢当。", 
      "情知天上种。", 
      "飘落深岩洞。", 
      "不管月宫寒。", 
      "将枝比并看。"
    ], 
    "rhythmic": "菩萨蛮"
  }, 
  {
    "author": "朱淑真", 
    "paragraphs": [
      "风劲云浓，暮寒无奈侵罗幕。", 
      "髻鬟斜掠。", 
      "呵手梅妆薄。", 
      "少饮清欢，银烛花频落。", 
      "恁萧索。", 
      "青工已觉。", 
      "点破香梅萼。"
    ], 
    "rhythmic": "点绛唇"
  }, 
  {
    "author": "朱淑真", 
    "paragraphs": [
      "冬晴无雪。", 
      "是天心未肯，化工非拙。", 
      "不放玉花飞堕地，留在广寒宫阙。", 
      "云欲同时，霰将集处，红日三竿揭。", 
      "六花翦就，不知何处施设。", 
      "应念陇首寒梅，花开无伴，对景真愁绝。", 
      "待出和羹金鼎手，为把玉盐飘撒。", 
      "沟壑皆平，乾坤如画，更吐冰轮洁。", 
      "梁园燕客，夜明不怕灯灭。"
    ], 
    "rhythmic": "念奴娇"
  }, 
  {
    "author": "朱淑真", 
    "paragraphs": [
      "鹅毛细翦，是琼珠密洒，一时堆积。", 
      "斜倚东风浑漫漫，顷刻也须盈尺。", 
      "玉作楼台，铅熔天地，不见遥岑碧。", 
      "佳人作戏，碎揉些子抛掷。", 
      "争奈好景难留，风雨，打碎光凝色。", 
      "总有十分轻妙态，谁似旧时怜惜。", 
      "担阁梁吟，寂寥楚舞，笑捏狮儿只。", 
      "梅花依旧，岁寒松竹三益。"
    ], 
    "rhythmic": "念奴娇"
  }, 
  {
    "author": "朱淑真", 
    "paragraphs": [
      "竹里一枝斜，映带林逾静。", 
      "雨後清奇画不成，浅水横疏影。", 
      "吹彻小单于，心事思重省。", 
      "拂拂风前度暗香，月色侵花冷。"
    ], 
    "rhythmic": "卜算子"
  }, 
  {
    "author": "朱淑真", 
    "paragraphs": [
      "湿云不渡溪桥冷。", 
      "娥寒初破东风影。", 
      "溪下水声长。", 
      "一枝和月香。", 
      "人怜花似旧，花不知人瘦。", 
      "独自倚阑干，夜深花正寒。"
    ], 
    "rhythmic": "菩萨蛮"
  }, 
  {
    "author": "朱淑真", 
    "paragraphs": [
      "王孙去後无芳草。"
    ], 
    "rhythmic": "失调名"
  }, 
  {
    "author": "朱淑真", 
    "paragraphs": [
      "办取舞裙歌扇，赏春只怕春寒。", 
      "卷帘无语对南山。", 
      "已觉绿肥红浅。", 
      "去去惜花心懒，踏青闲步江干。", 
      "恰如飞鸟倦知还。", 
      "澹荡梨花深院。"
    ], 
    "rhythmic": "西江月"
  }, 
  {
    "author": "朱淑真", 
    "paragraphs": [
      "雪压庭春，香浮花月，揽衣还怯单薄。", 
      "枕裴回，又听一声乾鹊。", 
      "粉泪共、宿雨阑干，清梦与、寒云寂寞。", 
      "除却。", 
      "是江梅曾许，诗人吟作。", 
      "长恨晓风漂泊。", 
      "且莫遣香肌，瘦减如削。", 
      "深杏夭桃，端的为谁零落。", 
      "况天气、妆点清明，对美景、不妨行乐。", 
      "拌著。", 
      "向花时取，一杯独酌。"
    ], 
    "rhythmic": "月华清"
  }, 
  {
    "author": "张抡", 
    "paragraphs": [
      "柳色初匀。", 
      "轻寒似水，纤雨如尘。", 
      "一阵东风，绞微皱，碧沼鳞鳞。", 
      "仙娥花月精神。", 
      "奏凤管、鸾丝斗新。", 
      "万岁声中，九霞杯里，长醉芳春。"
    ], 
    "rhythmic": "柳梢青"
  }, 
  {
    "author": "张抡", 
    "paragraphs": [
      "前日海棠犹未破。", 
      "点点胭脂，染就真珠颗。", 
      "今日重来花下坐。", 
      "乱铺宫锦春无那。", 
      "剩摘繁枝簪几朵。", 
      "痛惜深怜，只恐芳菲过。", 
      "醉倒何妨花底卧。", 
      "不须红袖来扶我。"
    ], 
    "rhythmic": "蝶恋花"
  }, 
  {
    "author": "张抡", 
    "paragraphs": [
      "玉宇凉生清禁晓，丹葩色照晴空。", 
      "珊瑚敲碎小玲珑。", 
      "人间无此种，来自广寒宫。", 
      "雕玉阑干深院静，嫣然凝笑西风。", 
      "曲屏须占一枝红。", 
      "且图敧醉枕，香到梦魂中。"
    ], 
    "rhythmic": "临江仙"
  }, 
  {
    "author": "张抡", 
    "paragraphs": [
      "闻道彤庭森宝仗，霜风逐雨驱云。", 
      "六龙扶辇下青冥。", 
      "香随鸾扇远，日射赭袍明。", 
      "帘卷天街人隘路，满城喜望清尘。", 
      "欢声催起岭梅春。", 
      "欲知天意好，昨夜月华新。"
    ], 
    "rhythmic": "临江仙"
  }, 
  {
    "author": "张抡", 
    "paragraphs": [
      "翦就碧云闹叶，刻成紫玉芳心。", 
      "浅春不怕峭寒侵。", 
      "暧彻薰笼瑞锦。", 
      "花里清芬独步，尊前胜韵难禁。", 
      "飞香直到玉杯深。", 
      "消得厌厌痛饮。"
    ], 
    "rhythmic": "西江月"
  }, 
  {
    "author": "张抡", 
    "paragraphs": [
      "灯花挑尽夜将阑。", 
      "斜掩小屏山。", 
      "一点凉蟾窥慢，钏敲玉臂生寒。", 
      "起来无绪，炉薰烬冷，桐叶声乾。", 
      "都把沈思幽恨，明朝分付眉端。"
    ], 
    "rhythmic": "朝中措"
  }, 
  {
    "author": "张抡", 
    "paragraphs": [
      "双阙中天，凤楼十二春寒浅。", 
      "去年元夜奉宸游，曾侍瑶池宴。", 
      "玉殿珠帘尽卷。", 
      "拥群仙、蓬壶阆苑。", 
      "五云深处，万烛光中，揭天丝管。", 
      "驰隙流年，恍如一瞬星霜换。", 
      "今宵谁念泣孤臣，回首长安远。", 
      "可是尘缘未断。", 
      "谩惆怅、华胥梦短。", 
      "满怀幽恨，数点寒灯，几声归雁。"
    ], 
    "rhythmic": "烛影摇红", 
    "tags": [
      "宋词三百首"
    ]
  }, 
  {
    "author": "张抡", 
    "paragraphs": [
      "筑室峥嵘占宝峰。", 
      "退朝燕坐万缘空，出尘高志抗冥鸿。", 
      "何日嘉招陪一笑，看君豪饮釂千钟。", 
      "试凭鄙句作先容。"
    ], 
    "rhythmic": "浣溪沙"
  }, 
  {
    "author": "张抡", 
    "paragraphs": [
      "晓风摇幕。", 
      "枕闻残角。", 
      "霜月可窗寒影，金猊冷、翠衾薄。", 
      "旧恨无处著。", 
      "新愁还又作。", 
      "夜夜单于声里，灯花共、泪珠落。"
    ], 
    "rhythmic": "霜天晓角"
  }, 
  {
    "author": "张抡", 
    "paragraphs": [
      "何处春来，惠风初自东郊至。", 
      "柳条花蕊。", 
      "迤逦争明媚。", 
      "造化难穷，谁晓幽微理。", 
      "都来是。", 
      "自然天地。", 
      "一点冲和气。"
    ], 
    "rhythmic": "点绛唇"
  }, 
  {
    "author": "张抡", 
    "paragraphs": [
      "昨夜东风，又还吹遍闲花草。", 
      "翠轻红小。", 
      "触处惊春早。", 
      "草舍茅□，□□□□□。", 
      "谁□□。", 
      "□□丹灶。", 
      "别有阳和□。"
    ], 
    "rhythmic": "点绛唇"
  }, 
  {
    "author": "张抡", 
    "paragraphs": [
      "阳气初生，万花潜动根荄暖。", 
      "暗藏芳艳。", 
      "未许东君见。", 
      "恰似温温，铅鼎丹初转。", 
      "功犹浅。", 
      "九回烹炼。", 
      "日月光华满。"
    ], 
    "rhythmic": "点绛唇"
  }, 
  {
    "author": "张抡", 
    "paragraphs": [
      "暖日迟迟，乱莺声在垂杨里。", 
      "昼眠惊起。", 
      "花影间铺地。", 
      "试问荣名，何似花前醉。", 
      "陶陶地。", 
      "任他门外。", 
      "车驾喧朝市。"
    ], 
    "rhythmic": "点绛唇"
  }, 
  {
    "author": "张抡", 
    "paragraphs": [
      "花满名园，万红千翠交相映。", 
      "画阑幽径。", 
      "行乐迷芳景。", 
      "惟有幽人，不与浮华竞。", 
      "便幽静。", 
      "兴来独饮。", 
      "花下风吹醒。"
    ], 
    "rhythmic": "点绛唇"
  }, 
  {
    "author": "张抡", 
    "paragraphs": [
      "春入山家，杖藜独步登严岫。", 
      "野花争秀。", 
      "弄蕊香盈袖。", 
      "对景开怀，莫遣双眉皱。", 
      "春难久。", 
      "乱红飞後。", 
      "留得韶光否。"
    ], 
    "rhythmic": "点绛唇"
  }, 
  {
    "author": "张抡", 
    "paragraphs": [
      "气体冲融，四时长在阳春里。", 
      "玉田琼蕊。", 
      "养就灵苗异。", 
      "堪笑□□，□□□□□。", 
      "□□□。", 
      "□□流水。", 
      "半落苍□□。"
    ], 
    "rhythmic": "点绛唇"
  }, 
  {
    "author": "张抡", 
    "paragraphs": [
      "乐事难并，少年常恨春宵短。", 
      "万花丛畔。", 
      "只恐金杯浅。", 
      "方喜春来，又叹韶华晚。", 
      "频相劝。", 
      "且闻强健。", 
      "莫厌花经眼。"
    ], 
    "rhythmic": "点绛唇"
  }, 
  {
    "author": "张抡", 
    "paragraphs": [
      "一瞬光阴，世人常被芳菲恼。", 
      "玉壶频倒。", 
      "惟恨春归早。", 
      "何似逍遥，物外寻三岛。", 
      "春长好。", 
      "瑞芝瑶草。", 
      "春又何曾老。"
    ], 
    "rhythmic": "点绛唇"
  }, 
  {
    "author": "张抡", 
    "paragraphs": [
      "浮世如何，问花何事花无语。", 
      "夜来风雨。", 
      "已送韶华暮。", 
      "念此堪惊，得失休思虑。", 
      "从今去。", 
      "醉乡深处。", 
      "莫管流年度。"
    ], 
    "rhythmic": "点绛唇"
  }, 
  {
    "author": "张抡", 
    "paragraphs": [
      "亭亭槐柳午阴圆。", 
      "薰风拂舜弦。", 
      "一轮红日贴中天。", 
      "乾坤如火然。", 
      "观上象，想丹田。", 
      "阳精色正鲜。", 
      "□从炼得体纯全。", 
      "朱颜无岁年。"
    ], 
    "rhythmic": "阮郎归"
  }, 
  {
    "author": "张抡", 
    "paragraphs": [
      "欲如臭腐化神奇。", 
      "当观蝉蜕时。", 
      "脱然飞上绿槐枝。", 
      "炎炎昼景□。", 
      "□□□，□如斯。", 
      "□□□□迷。", 
      "灵躯一旦脱□□。", 
      "□□□□归。"
    ], 
    "rhythmic": "阮郎归"
  }, 
  {
    "author": "张抡", 
    "paragraphs": [
      "深亭邃馆锁清风。", 
      "榴花芳艳浓。", 
      "阳光染就欲烧空。", 
      "谁能窥化工。", 
      "观物外，喻身中。", 
      "灵砂别有功。", 
      "若将一粒比花容。", 
      "金丹色又红。"
    ], 
    "rhythmic": "阮郎归"
  }, 
  {
    "author": "张抡", 
    "paragraphs": [
      "炎天何处可登临。", 
      "须於物外寻。", 
      "松风涧水杂清音。", 
      "空山如弄琴。", 
      "宜散发，称披襟。", 
      "都无烦暑侵。", 
      "莫将城市比山林。", 
      "山林兴味深。"
    ], 
    "rhythmic": "阮郎归"
  }, 
  {
    "author": "张抡", 
    "paragraphs": [
      "豪家大厦敞千楹。", 
      "风摇玉柄轻。", 
      "金盆弄水复敲冰。", 
      "热从何处生。", 
      "低草舍，小茅亭。", 
      "如何安此身。", 
      "元来一念静无尘。", 
      "萧然心自清。"
    ], 
    "rhythmic": "阮郎归"
  }, 
  {
    "author": "张抡", 
    "paragraphs": [
      "金乌玉兔最无情。", 
      "驱驰不暂停。", 
      "春光才去又朱明。", 
      "年华只暗惊。", 
      "须省悟，莫劳神。", 
      "朱颜不再新。", 
      "灭除妄想养天真。", 
      "管无寒暑侵。"
    ], 
    "rhythmic": "阮郎归"
  }, 
  {
    "author": "张抡", 
    "paragraphs": [
      "动时思静暑思寒。", 
      "尘劳扰扰间。", 
      "翻云复雨百千般。", 
      "几时心地闲。", 
      "□□□，□□难。", 
      "将□□□然。", 
      "自然寒暑不相□。", 
      "□□□地仙。"
    ], 
    "rhythmic": "阮郎归"
  }, 
  {
    "author": "张抡", 
    "paragraphs": [
      "谁言无处避炎光。", 
      "山中有草堂。", 
      "安然一枕即仙乡。", 
      "竹风穿户凉。", 
      "名不恋，利都忘。", 
      "心闲日自长。", 
      "不须辛苦觅琼浆。", 
      "华池神水香。"
    ], 
    "rhythmic": "阮郎归"
  }, 
  {
    "author": "张抡", 
    "paragraphs": [
      "炎炎皦日正当中。", 
      "澄潭忽此逢。", 
      "金丹乍浴表深功。", 
      "通明照水红。", 
      "丹浴罢，乐无穷。", 
      "怡然百体融。", 
      "人间何处不清风。", 
      "此怀谁与同。"
    ], 
    "rhythmic": "阮郎归"
  }, 
  {
    "author": "张抡", 
    "paragraphs": [
      "寒来暑往几时休。", 
      "光阴逐水流。", 
      "浮云身世两悠悠。", 
      "何劳身外求。", 
      "天上月，水边楼。", 
      "须将一醉酬。", 
      "陶然无喜亦无忧。", 
      "人生且自由。"
    ], 
    "rhythmic": "阮郎归"
  }, 
  {
    "author": "张抡", 
    "paragraphs": [
      "流光转毂。", 
      "乌飞兔走争相逐。", 
      "火云方见奇峰簇。", 
      "飒飒西风，惊堕井梧绿。", 
      "隙驹莫叹年华速。", 
      "新凉且喜消炎酷。", 
      "休将闲事萦心曲。", 
      "红滴真珠，初榨玉醅熟。"
    ], 
    "rhythmic": "醉落魄・一斛珠"
  }, 
  {
    "author": "张抡", 
    "paragraphs": [
      "红芳紫陌。", 
      "韶华□□□□□。", 
      "□花弄□□□色。", 
      "不比西风，吹落□□□。", 
      "乾坤造化□□□。", 
      "都缘一气潜相易。", 
      "观时感事成嗟惜。", 
      "惟有乔松，不改旧时碧。"
    ], 
    "rhythmic": "醉落魄・一斛珠"
  }, 
  {
    "author": "张抡", 
    "paragraphs": [
      "清秋夜寂。", 
      "圆蟾素影流空碧。", 
      "都无一点浮云隔。", 
      "河汉光微，星斗淡无色。", 
      "日精欲炼须阴魄。", 
      "更深犹望清宵立。", 
      "坎离二物都收得。", 
      "独步瀛洲，方表大丹力。"
    ], 
    "rhythmic": "醉落魄・一斛珠"
  }, 
  {
    "author": "张抡", 
    "paragraphs": [
      "秋高气肃。", 
      "西风又拂盈盈菊。", 
      "金弄玉香芬馥。", 
      "桃李虽繁，其奈太粗俗。", 
      "渊明雅兴谁能续。", 
      "东篱千古遗高躅。", 
      "人生所贵无拘束。", 
      "且采芳英，潋滟泛。"
    ], 
    "rhythmic": "醉落魄・一斛珠"
  }, 
  {
    "author": "张抡", 
    "paragraphs": [
      "流年迅速。", 
      "君看败叶初辞木。", 
      "若非寿有金丹续。", 
      "石火光中，难保鬓长绿。", 
      "区区何用争荣辱。", 
      "百年一梦黄梁熟。", 
      "人生要足何时足。", 
      "赢取清闲，即是世间福。"
    ], 
    "rhythmic": "醉落魄・一斛珠"
  }, 
  {
    "author": "张抡", 
    "paragraphs": [
      "秋光莹彻。", 
      "园林□□□□□。", 
      "如何宋玉□□切。", 
      "作赋悲凉，草木□□□。", 
      "□人自与□□□。", 
      "长歌清啸无时节。", 
      "瓮头且饮□如雪。", 
      "不管春花，亦不管秋月。"
    ], 
    "rhythmic": "醉落魄・一斛珠"
  }, 
  {
    "author": "张抡", 
    "paragraphs": [
      "虚窗透月。", 
      "寒莎败壁蛩吟切。", 
      "沈沈永漏灯明灭。", 
      "只为愁人，不为道人设。", 
      "愁人对此成愁绝。", 
      "道人终是心如铁。", 
      "一般景趣情怀别。", 
      "笛里西风，吹下满庭叶。"
    ], 
    "rhythmic": "醉落魄・一斛珠"
  }, 
  {
    "author": "张抡", 
    "paragraphs": [
      "光辉皎洁。", 
      "古今但赏中秋月。", 
      "寻思岂是月华别。", 
      "都为人间，天上气清彻。", 
      "广寒想望峨琼阙。", 
      "玉杵声奇绝。", 
      "何时赐我长生诀。", 
      "飞入蟾宫，折桂饵丹雪。"
    ], 
    "rhythmic": "醉落魄・一斛珠"
  }, 
  {
    "author": "张抡", 
    "paragraphs": [
      "湖光湛碧。", 
      "亭亭照水芙蕖拆。", 
      "绿罗盖底争红白。", 
      "恍若凌波，仙子步罗袜。", 
      "如今霜落枯荷折。", 
      "清香无处重寻觅。", 
      "浮生似此初无别。", 
      "及取康强，一笑对风月。"
    ], 
    "rhythmic": "醉落魄・一斛珠"
  }, 
  {
    "author": "张抡", 
    "paragraphs": [
      "秋宵露结。", 
      "清晨□□□□□。", 
      "□□润□□□冽。", 
      "名体才分，功用□□□。", 
      "□儿本是□□□。", 
      "养成方见仙凡隔。", 
      "神仙不肯分明说。", 
      "多少迷人，海上访丹诀。"
    ], 
    "rhythmic": "醉落魄・一斛珠"
  }, 
  {
    "author": "张抡", 
    "paragraphs": [
      "有限光阴过隙，无情日月飞梭。", 
      "春花秋月暗消磨。", 
      "一岁相看又过。", 
      "逢酒须成痛饮，临风莫厌高歌。", 
      "虚名微利两如何。", 
      "识破方知恁麽。"
    ], 
    "rhythmic": "西江月"
  }, 
  {
    "author": "张抡", 
    "paragraphs": [
      "雪似琼花铺地，月如宝鉴当空。", 
      "光辉上下两相通。", 
      "千古谁窥妙用。", 
      "若悟珠生蚌腹，方知非异非同。", 
      "阴阳相感有无中。", 
      "恍惚已萌真种。"
    ], 
    "rhythmic": "西江月"
  }, 
  {
    "author": "张抡", 
    "paragraphs": [
      "卷地朔风凛凛，漫天瑞雪霏霏。", 
      "园林万木变枯枝。", 
      "因甚松篁独翠。", 
      "只为春花竞发，却教秋叶争飞。", 
      "若无荣盛便无衰。", 
      "悟此方名达理。"
    ], 
    "rhythmic": "西江月"
  }, 
  {
    "author": "张抡", 
    "paragraphs": [
      "密布同云万里，六飞玉糁琼铺。", 
      "清歌妙舞拥红炉。", 
      "犹恨寒侵尊俎。", 
      "谁念山林路险，独行跣足樵夫。", 
      "莫惊苦乐□殊途。", 
      "阳□皆由阴注。"
    ], 
    "rhythmic": "西江月"
  }, 
  {
    "author": "张抡", 
    "paragraphs": [
      "雅士常多雅□，□□□□□怀。", 
      "雪溪□□□舟来。", 
      "兴尽何须见戴。", 
      "恰似□云出岫，岂拘宇内形骸。", 
      "超然物外远尘埃。", 
      "到此方为自在。"
    ], 
    "rhythmic": "西江月"
  }, 
  {
    "author": "张抡", 
    "paragraphs": [
      "冬至一阳初动，鼎炉光满帘帏。", 
      "五行造化太幽微。", 
      "颠倒难穷妙理。", 
      "遇此急须进火，速修犹恐迟迟。", 
      "茫茫何处问天机。", 
      "要悟须凭师指。"
    ], 
    "rhythmic": "西江月"
  }, 
  {
    "author": "张抡", 
    "paragraphs": [
      "一梦浮生未觉，三冬短晷堪惊。", 
      "天高谁解挽长绳。", 
      "系住流年光景。", 
      "须信阴阳有定，非关岁月无情。", 
      "若教心地湛然清。", 
      "日在壶中自永。"
    ], 
    "rhythmic": "西江月"
  }, 
  {
    "author": "张抡", 
    "paragraphs": [
      "四序常如转毂，百年须待春风。", 
      "江梅何事向严冬。", 
      "早有清香浮动。", 
      "只为六阴极处，一阳已肇黄宫。", 
      "阴阳迭用事何穷。", 
      "此是乾坤妙用。"
    ], 
    "rhythmic": "西江月"
  }, 
  {
    "author": "张抡", 
    "paragraphs": [
      "独坐闲观瑞雪，方知造化无偏。", 
      "不论林木与山川。", 
      "白玉一时装遍。", 
      "梁苑休寻赋客，山阴莫上溪船。", 
      "三杯醉□意陶然。", 
      "梦後瑶台阆苑。"
    ], 
    "rhythmic": "西江月"
  }, 
  {
    "author": "张抡", 
    "paragraphs": [
      "仙道於人不□，□□□□□□。", 
      "坎离□□□无穷。", 
      "不信浮生若梦。", 
      "君看□□窨雪，寻常见睍消熔。", 
      "能令新旧再相逢。", 
      "此是如何作用。"
    ], 
    "rhythmic": "西江月"
  }, 
  {
    "author": "张抡", 
    "paragraphs": [
      "朝锁烟霏，暮凝空翠。", 
      "千峰迥立层霄外。", 
      "阴睛变化百千般，丹青难写天然态。", 
      "人住山中，年华频改。", 
      "山花落尽山长在。", 
      "浮生一梦几多时，有谁得似青山耐。"
    ], 
    "rhythmic": "踏莎行"
  }, 
  {
    "author": "张抡", 
    "paragraphs": [
      "一道飞泉，来从何许。", 
      "空山积翠无人处。", 
      "潺湲时和七弦琴，溟蒙忽散千岩雨。", 
      "不问春秋，何拘今古。", 
      "清音一听忘千虑。", 
      "缨尘濯尽百神间，飘然襟袖思轻举。"
    ], 
    "rhythmic": "踏莎行"
  }, 
  {
    "author": "张抡", 
    "paragraphs": [
      "一片闲云，山头初起。", 
      "飘然直上虚空里。", 
      "残虹收雨耸奇峰，春晴鹤舞丹霄外。", 
      "出岫无心，为霖何意。", 
      "都缘行止难拘系。", 
      "幽人心已与云闲，逍遥自在谁能累。"
    ], 
    "rhythmic": "踏莎行"
  }, 
  {
    "author": "张抡", 
    "paragraphs": [
      "人远山深，草□□□。", 
      "□□□□天真性。", 
      "□□□长在山中，肯□□□□□□。", 
      "□似幽□，□□心尽。", 
      "超然心□□□隐。", 
      "□□□水作生涯，百年甘守空山静。"
    ], 
    "rhythmic": "踏莎行"
  }, 
  {
    "author": "张抡", 
    "paragraphs": [
      "堪笑山中，春来风景。", 
      "一声啼鸟烟林静。", 
      "山泉风暖奏笙簧。", 
      "山花雨过开云锦。", 
      "短棹桃溪，瘦藤兰径。", 
      "独来独往乘幽兴。", 
      "韶光回首即成空，及时乐取逍遥性。"
    ], 
    "rhythmic": "踏莎行"
  }, 
  {
    "author": "张抡", 
    "paragraphs": [
      "人问山中，因何无暑。", 
      "山堂恰在山深处。", 
      "藤阴满地走龙蛇，泉声万壑鸣风雨。", 
      "且弄青松，休挥白羽。", 
      "相逢况有烟霞侣。", 
      "长天一任火云飞，夜凉踏月相将去。"
    ], 
    "rhythmic": "踏莎行"
  }, 
  {
    "author": "张抡", 
    "paragraphs": [
      "秋入云山，物情潇洒。", 
      "百般景物堪图画。", 
      "丹枫万叶碧云边，黄花千点幽岩下。", 
      "已喜佳辰，更怜清夜。", 
      "一轮明月林梢挂。", 
      "松醪常与野人期，忘形共说清闲话。"
    ], 
    "rhythmic": "踏莎行"
  }, 
  {
    "author": "张抡", 
    "paragraphs": [
      "雪拥群峰，静□□□。", 
      "□□□□□居□。", 
      "□□破壳栗黄香，柴□□□□□□。", 
      "□□□□，□和衣倒。", 
      "寂寥气□□君好。", 
      "□□□贵足人争，山中恬淡能长保。"
    ], 
    "rhythmic": "踏莎行"
  }, 
  {
    "author": "张抡", 
    "paragraphs": [
      "割断凡缘，心安神定。", 
      "山中采药修身命。", 
      "青松林下茯苓多，白云深处黄精盛。", 
      "百味甘香，一身清净。", 
      "吾生可保长无病。", 
      "八珍五鼎不须贪，荤膻浊乱人情性。"
    ], 
    "rhythmic": "踏莎行"
  }, 
  {
    "author": "张抡", 
    "paragraphs": [
      "身世浮沤，利名缰锁。", 
      "省来万事都齐可。", 
      "寻花时傍碧溪行，看云独倚青松坐。", 
      "云片飞飞，花枝朵朵。", 
      "光阴且向闲中过。", 
      "世间萧散更何人，除非明月清风我。"
    ], 
    "rhythmic": "踏莎行"
  }, 
  {
    "author": "张抡", 
    "paragraphs": [
      "吴松江影漾清辉。", 
      "山远翠光微。", 
      "杨柳风轻日永，桃花浪暖鱼肥。", 
      "东来西往。", 
      "随情任性，本自无机。", 
      "何事沙边鸥鹭，一声欸乃惊飞。"
    ], 
    "rhythmic": "朝中措"
  }, 
  {
    "author": "张抡", 
    "paragraphs": [
      "湖光染翠□□□。", 
      "□□□□□。", 
      "□爱江湖光景，不曾别做□□。", 
      "□□□□，□□□□，□□侬家。", 
      "醉卧水云□□，□□□□□□。"
    ], 
    "rhythmic": "朝中措"
  }, 
  {
    "author": "张抡", 
    "paragraphs": [
      "碧波深处锦鳞游。", 
      "波面小渔舟。", 
      "不为来贪香饵，如何赚得吞钩。", 
      "缘蓑青箬，吾生自断，终老汀洲。", 
      "买断一江风月，胜如千户封侯。"
    ], 
    "rhythmic": "朝中措"
  }, 
  {
    "author": "张抡", 
    "paragraphs": [
      "沙明波净小汀洲。", 
      "枫落洞庭秋。", 
      "红蓼白苹深处，晚风吹转船头。", 
      "鲈鱼钓得，银丝旋，白酒新。", 
      "一笑月寒烟暝，人间万事都休。"
    ], 
    "rhythmic": "朝中措", 
    "tags": [
      "洞庭湖"
    ]
  }, 
  {
    "author": "张抡", 
    "paragraphs": [
      "松江西畔水连空。", 
      "霜叶舞丹枫。", 
      "谩道金章清贵，何如蓑笠从容。", 
      "有时独醉，无人系缆，一任斜风。", 
      "不是芦花惹住，几回吹过桥东。"
    ], 
    "rhythmic": "朝中措"
  }, 
  {
    "author": "张抡", 
    "paragraphs": [
      "鸣榔惊起鹭鸶飞。", 
      "山远水弥弥。", 
      "米贱茅柴酒美，霜清螃蟹螯肥。", 
      "人生所贵，逍遥快意，此外皆非。", 
      "却笑东山太傅，几曾梦见蓑衣。"
    ], 
    "rhythmic": "朝中措"
  }, 
  {
    "author": "张抡", 
    "paragraphs": [
      "午阴多处□□□。", 
      "杨柳□□□。", 
      "翠羽无情飞去，红蕖有意□□。", 
      "□□□□，□□□□，□□吾生。", 
      "为报凌烟□□，□□□□□名。"
    ], 
    "rhythmic": "朝中措"
  }, 
  {
    "author": "张抡", 
    "paragraphs": [
      "红尘光景事如何。", 
      "扰扰利名多。", 
      "若问侬家活计，扁舟小笠轻蓑。", 
      "一尊美酒，一轮皓月，一弄山歌。", 
      "选甚掀天白浪，未如人世风波。"
    ], 
    "rhythmic": "朝中措"
  }, 
  {
    "author": "张抡", 
    "paragraphs": [
      "萧萧芦叶暮寒生。", 
      "雪厌冻云平。", 
      "密洒一篷烟火，惊鸿飞起沙汀。", 
      "收纶罢钓，空江有浪，短棹无声。", 
      "便是天然图画，何须妙手丹青。"
    ], 
    "rhythmic": "朝中措"
  }, 
  {
    "author": "张抡", 
    "paragraphs": [
      "慕名人似蚁贪膻。", 
      "扰扰几时闲。", 
      "输我吴松江上，一帆点破晴烟。", 
      "青莎卧月，红鳞荐酒，一醉陶然。", 
      "此是人间蓬岛，更於何处求仙。"
    ], 
    "rhythmic": "朝中措"
  }, 
  {
    "author": "张抡", 
    "paragraphs": [
      "人间何处难忘酒。", 
      "迟迟暖日群花秀。", 
      "红紫斗芳菲。", 
      "满园张锦机。", 
      "春光能几许。", 
      "多少闲风雨。", 
      "一盏此时疏。", 
      "非痴即是愚。"
    ], 
    "rhythmic": "菩萨蛮"
  }, 
  {
    "author": "张抡", 
    "paragraphs": [
      "人间何处难忘酒。", 
      "小舟□□□杨柳。", 
      "柳影蘸湖光。", 
      "薰风拂□□。", 
      "□□□□□。", 
      "□□□□□。", 
      "一盏此时倾。", 
      "□□□□□。"
    ], 
    "rhythmic": "菩萨蛮"
  }, 
  {
    "author": "张抡", 
    "paragraphs": [
      "人间何处难忘酒。", 
      "中秋皓月明如昼。", 
      "银汉洗晴空。", 
      "清辉万古同。", 
      "凉风生玉宇。", 
      "只怕云来去。", 
      "一盏此时迟。", 
      "阴晴未可知。"
    ], 
    "rhythmic": "菩萨蛮"
  }, 
  {
    "author": "张抡", 
    "paragraphs": [
      "人间何处难忘酒。", 
      "素秋令节逢重九。", 
      "步绕东篱。", 
      "金英烂漫时。", 
      "折来惊岁晚。", 
      "心与南山远。", 
      "一盏此时休。", 
      "高怀何以酬。"
    ], 
    "rhythmic": "菩萨蛮"
  }, 
  {
    "author": "张抡", 
    "paragraphs": [
      "人间何处难忘酒。", 
      "六花投隙琼瑶透。", 
      "火满地炉红。", 
      "萧萧屋角风。", 
      "飘摇飞絮乱。", 
      "浩荡银涛卷。", 
      "一盏此时乾。", 
      "清吟可那寒。"
    ], 
    "rhythmic": "菩萨蛮"
  }, 
  {
    "author": "张抡", 
    "paragraphs": [
      "人间何处难忘酒。", 
      "闭门永日无交友。", 
      "何以乐天真。", 
      "云山发兴新。", 
      "听风松下坐。", 
      "趁蝶花边过。", 
      "一盏此时空。", 
      "幽怀谁与同。"
    ], 
    "rhythmic": "菩萨蛮"
  }, 
  {
    "author": "张抡", 
    "paragraphs": [
      "人间何处难忘酒。", 
      "□□□□□□斗。", 
      "不是慕荣华。", 
      "惟愁月□□。", 
      "□□□□□。", 
      "□□□□□。", 
      "一盏此时悭。", 
      "□□□□□。"
    ], 
    "rhythmic": "菩萨蛮"
  }, 
  {
    "author": "张抡", 
    "paragraphs": [
      "人间何处难忘酒。", 
      "山村野店清明後。", 
      "满路野花红。", 
      "一帘杨柳风。", 
      "田家春最好。", 
      "箫鼓村村闹。", 
      "一盏此时辞。", 
      "将何乐圣时。"
    ], 
    "rhythmic": "菩萨蛮"
  }, 
  {
    "author": "张抡", 
    "paragraphs": [
      "人间何处难忘酒。", 
      "兴来独步登岩岫。", 
      "倚杖看云生。", 
      "时闻流水声。", 
      "山花明照眼。", 
      "更有提壶劝。", 
      "一盏此时斟。", 
      "都忘名利心。"
    ], 
    "rhythmic": "菩萨蛮"
  }, 
  {
    "author": "张抡", 
    "paragraphs": [
      "人间何处难忘酒。", 
      "水边石上逢山友。", 
      "相约老山林。", 
      "幽居不怕深。", 
      "浮名心已尽。", 
      "倾倒都无隐。", 
      "一盏此时无。", 
      "交情何以舒。"
    ], 
    "rhythmic": "菩萨蛮"
  }, 
  {
    "author": "张抡", 
    "paragraphs": [
      "闲中一卷圣贤书。", 
      "耽玩意□□。", 
      "潜心要游阃奥，须是下功夫。", 
      "今何异，古何殊。", 
      "本同途。", 
      "若明性理，一点灵台，万事都无。"
    ], 
    "rhythmic": "诉衷情"
  }, 
  {
    "author": "张抡", 
    "paragraphs": [
      "闲中一片□□□。", 
      "□□□□□。", 
      "□□□澄秋水，明月夜□□。", 
      "□□□，□□□。", 
      "□□□。", 
      "鹤长凫短，前定难□，□□□□。"
    ], 
    "rhythmic": "诉衷情"
  }, 
  {
    "author": "张抡", 
    "paragraphs": [
      "闲中一亩小□□。", 
      "临水对遥岑。", 
      "茅茨□□低小，竹径要幽深。", 
      "逢酒醉，遇花吟。", 
      "日登临。", 
      "四时无限，好景良辰，莫负光阴。"
    ], 
    "rhythmic": "诉衷情"
  }, 
  {
    "author": "张抡", 
    "paragraphs": [
      "闲中一篆百花香。", 
      "袅袅翠□□。", 
      "低回宛转何似，行路绕羊肠。", 
      "深竹户，小山房。", 
      "雅相当。", 
      "清心默坐，燕寝无风，永日芬芳。"
    ], 
    "rhythmic": "诉衷情"
  }, 
  {
    "author": "张抡", 
    "paragraphs": [
      "闲中一戋瓮头春。", 
      "养气又颐神。", 
      "莫教大段沈醉，只好带微醺。", 
      "心自适，体还淳。", 
      "乐吾真。", 
      "此怀何似，兀兀陶陶，太古天民。"
    ], 
    "rhythmic": "诉衷情"
  }, 
  {
    "author": "张抡", 
    "paragraphs": [
      "闲中一盏建溪茶。", 
      "香嫩雨前芽。", 
      "砖炉最宜石铫，装点野人家。", 
      "三昧手，不须夸。", 
      "满瓯花。", 
      "睡魔何处，两腋清风，兴满烟霞。"
    ], 
    "rhythmic": "诉衷情"
  }, 
  {
    "author": "张抡", 
    "paragraphs": [
      "闲中一弄七弦琴。", 
      "此曲少知音。", 
      "多因淡然无味，不比郑声淫。", 
      "松院静，竹林深。", 
      "夜沈沈。", 
      "清风拂轸，明月当轩，谁会幽心。"
    ], 
    "rhythmic": "诉衷情"
  }, 
  {
    "author": "张抡", 
    "paragraphs": [
      "闲中一叶小渔舟。", 
      "无线也无钩。", 
      "□□□云深处，适性自遨游。", 
      "波渺渺，兴悠悠。", 
      "意休休。", 
      "一船明月，一棹清风，换了封侯。"
    ], 
    "rhythmic": "诉衷情"
  }, 
  {
    "author": "张抡", 
    "paragraphs": [
      "闲中一觉日高眠。", 
      "都没利□□。", 
      "黑甜自来无比，百计总输先。", 
      "花转影，篆凝烟。", 
      "意悠然。", 
      "华胥何处，蝶化逍遥，此意谁传。"
    ], 
    "rhythmic": "诉衷情"
  }, 
  {
    "author": "张抡", 
    "paragraphs": [
      "闲中一首醉时歌。", 
      "此乐信无过。", 
      "阳春自来寡和，谁与乐和。", 
      "言不尽，意何多。", 
      "且蹉跎。", 
      "功名莫问，富贵休言，到底如何。"
    ], 
    "rhythmic": "诉衷情"
  }, 
  {
    "author": "张抡", 
    "paragraphs": [
      "五行颠倒。", 
      "火里栽莲君莫□。", 
      "□要东牵。", 
      "引取青龙来西边。", 
      "一阳时候。", 
      "□□温温光已透。", 
      "消尽群阴。", 
      "赫赤金丹色渐深。"
    ], 
    "rhythmic": "减字木兰花"
  }, 
  {
    "author": "张抡", 
    "paragraphs": [
      "阴阳均配。", 
      "□□□□□□□。", 
      "□□□□。", 
      "争得灵苗不解□。", 
      "□□□□。", 
      "□□□□□□□。", 
      "□是真铅。", 
      "只□□□□□□。"
    ], 
    "rhythmic": "减字木兰花"
  }, 
  {
    "author": "张抡", 
    "paragraphs": [
      "至言妙道。", 
      "□□□□□□□。", 
      "□□□□。", 
      "□是蓬莱顶上仙。", 
      "归根□□。", 
      "□□□□方复命。", 
      "复命常存。", 
      "此事幽微好细论。"
    ], 
    "rhythmic": "减字木兰花"
  }, 
  {
    "author": "张抡", 
    "paragraphs": [
      "神仙何处。", 
      "若有宿缘须□□。", 
      "□□□□。", 
      "不在山林及市朝。", 
      "丹炉休守。", 
      "须信人人皆自有。", 
      "此外非真。", 
      "莫认凡砂与水银。"
    ], 
    "rhythmic": "减字木兰花"
  }, 
  {
    "author": "张抡", 
    "paragraphs": [
      "天机深远。", 
      "不遇真仙争得见。", 
      "欲下工夫。", 
      "须是先寻偃月炉。", 
      "抽添运用。", 
      "火候不明□妄动。", 
      "毫发才差。", 
      "只恐灵根□□芽。"
    ], 
    "rhythmic": "减字木兰花"
  }, 
  {
    "author": "张抡", 
    "paragraphs": [
      "咽津纳气。", 
      "鼎内须□□□□。", 
      "□□□□。", 
      "□□空铛枉误人。", 
      "有真不□。", 
      "□□□□□□□。", 
      "□□修持。", 
      "超出□□□□□。"
    ], 
    "rhythmic": "减字木兰花"
  }, 
  {
    "author": "张抡", 
    "paragraphs": [
      "冥冥窈窕。", 
      "□□□□□□□。", 
      "□□□□。", 
      "□□□□□□□。", 
      "□□□□。", 
      "□□□□□□□。", 
      "□□□□。", 
      "□□□□□□□。"
    ], 
    "rhythmic": "减字木兰花"
  }, 
  {
    "author": "张抡", 
    "paragraphs": [
      "澄神静虑。", 
      "□□□□□□□。", 
      "□□□□。", 
      "□□□花水满池。", 
      "无中养□。", 
      "□□□□□□□。", 
      "□□凡胎。", 
      "五彩云生鹤驾来。"
    ], 
    "rhythmic": "减字木兰花"
  }, 
  {
    "author": "张抡", 
    "paragraphs": [
      "乾坤入手。", 
      "谈笑三关云□□。", 
      "□□□□。", 
      "鬼骇神惊一黍光。", 
      "逍遥宇内。", 
      "□□□□□数外。", 
      "功满三千。", 
      "独跨斑麟入紫烟。"
    ], 
    "rhythmic": "减字木兰花"
  }, 
  {
    "author": "张抡", 
    "paragraphs": [
      "还元返本。", 
      "作用难明须细论。", 
      "神气□□。", 
      "窈窕之中复混成。", 
      "勤修不倦。", 
      "直到无为功始见。", 
      "此是天机。", 
      "不遇真仙莫强知。"
    ], 
    "rhythmic": "减字木兰花"
  }, 
  {
    "author": "张抡", 
    "paragraphs": [
      "碧海沈沈西极远。", 
      "间访□□，□□□□□。", 
      "恰值群仙来阆苑。", 
      "相将□□□□□。", 
      "□□□□谁得见。", 
      "五彩□□，□□□□□。", 
      "□□□□□□□。", 
      "人间几度□□□。"
    ], 
    "rhythmic": "蝶恋花"
  }, 
  {
    "author": "张抡", 
    "paragraphs": [
      "□□□□□□□。", 
      "□□□□，□□□□□。", 
      "□影□□□□□。", 
      "□□□□□□□。", 
      "□□□□长不老。", 
      "天□□□，□□□□□。", 
      "□□□□□物表。", 
      "广寒宫殿□□□。"
    ], 
    "rhythmic": "蝶恋花"
  }, 
  {
    "author": "张抡", 
    "paragraphs": [
      "碧落浮黎光景异。", 
      "琼□□□，□□□□□。", 
      "□有宝珠如黍米。", 
      "天真□□□□□。", 
      "□□□□凭玉几。", 
      "花雨霏霏，散入诸天□。", 
      "□□□□傅妙旨。", 
      "至今流演无终纪。"
    ], 
    "rhythmic": "蝶恋花"
  }, 
  {
    "author": "张抡", 
    "paragraphs": [
      "弱水茫茫三万里。", 
      "遥望蓬莱，浮动烟霄外。", 
      "若问蓬莱何处是。", 
      "珠楼玉殿金鳌背。", 
      "惟是飞仙能驭气。", 
      "霞袖飘摇，来往如平地。", 
      "除□飞仙谁得至。", 
      "只缘山在波涛底。"
    ], 
    "rhythmic": "蝶恋花"
  }, 
  {
    "author": "张抡", 
    "paragraphs": [
      "绝想凝真天地表。", 
      "九□□□，□□□□□。", 
      "行处旌幢参羽葆。", 
      "五云随□□□□。", 
      "□□神仙春不老。", 
      "烟□□□，□□□□□。", 
      "□□□□多与少。", 
      "下窥海□□□□。"
    ], 
    "rhythmic": "蝶恋花"
  }, 
  {
    "author": "张抡", 
    "paragraphs": [
      "□□□□□□□。", 
      "□□□□，□□□□□。", 
      "□□□□□□□。", 
      "□□□□□□□。", 
      "□□□□□露采。", 
      "□□□□，□□□□□。", 
      "□□□□□□□。", 
      "飘然直□□□□。"
    ], 
    "rhythmic": "蝶恋花"
  }, 
  {
    "author": "张抡", 
    "paragraphs": [
      "碧海灵桃花朵朵。", 
      "阿母□□，□□□□□。", 
      "作夜海风吹玉颗。", 
      "分明□□□□□。", 
      "□□□□苞已破。", 
      "散液流□，馥郁□□□。", 
      "□□三偷谁可那。", 
      "如今先手还输我。"
    ], 
    "rhythmic": "蝶恋花"
  }, 
  {
    "author": "张抡", 
    "paragraphs": [
      "莫笑一瓢门户隘。", 
      "任意游行，出入俱无碍。", 
      "玉殿珠宫都不爱。", 
      "别藏大地非尘界。", 
      "东海扬尘瓢不坏。", 
      "寒暑□移，瑞日何曾改。", 
      "一住如今知几载。", 
      "主人不老长春在。"
    ], 
    "rhythmic": "蝶恋花"
  }, 
  {
    "author": "张抡", 
    "paragraphs": [
      "清夜凝然□□□。", 
      "□□□□，□□□□□。", 
      "□界森罗星□□。", 
      "□□□□□□□。", 
      "□□□□萦碧雾。", 
      "上□□□，□□□□□。", 
      "□□□□□紫府。", 
      "归来□□□□□。"
    ], 
    "rhythmic": "蝶恋花"
  }, 
  {
    "author": "张抡", 
    "paragraphs": [
      "不假□□□□□。", 
      "□□□□，□□□□□。", 
      "□□□□□□□。", 
      "□□□□□□□。", 
      "□□□□□□□。", 
      "□□□□，□□□□□。", 
      "□□□□□□□。", 
      "□□□□□□□。"
    ], 
    "rhythmic": "蝶恋花"
  }, 
  {
    "author": "张抡", 
    "paragraphs": [
      "远公连社，流传图画，千古声名独在。", 
      "後人多少继遗踪，到我便、失惊打怪。", 
      "西方未到，官方先到，冤我白衣吃菜。", 
      "龙华三会愿相逢，怎敢学、他家二会。"
    ], 
    "rhythmic": "鹊桥仙"
  }, 
  {
    "author": "张抡", 
    "paragraphs": [
      "烟澹澹，雨。", 
      "水溶溶。", 
      "帖水落花飞不起，小桥东。", 
      "翩翩怨蝶愁蜂。", 
      "绕芳丛。", 
      "恋馀红。", 
      "不恨无情桥下水，恨东风。"
    ], 
    "rhythmic": "春光好"
  }, 
  {
    "author": "张抡", 
    "paragraphs": [
      "洞天深处赏娇红，轻玉高张云幕。", 
      "国艳天香相竞秀，琼苑风光如昨。", 
      "露洗妖妍，风传馥郁，云雨巫山约。", 
      "春浓如酒，五云台榭楼阁。", 
      "圣代道洽功成，一尘不动，四境无鸣柝。", 
      "屡有丰年天助顺，基业增隆山岳。", 
      "两世明君，千秋万岁，永享升平乐。", 
      "东皇呈瑞，更无一片花落。"
    ], 
    "rhythmic": "壶中天慢・念奴娇"
  }, 
  {
    "author": "侯置", 
    "paragraphs": [
      "晓雾散晴渚，秋色满湘山。", 
      "青鞋黄帽，与名士共跻攀。", 
      "窈窕深林幽谷，诘曲危亭飞观，俯首视尘寰。", 
      "长啸望天末，馀响下云端。", 
      "白鹤去，荒井在，汲清寒。", 
      "醒然毛骨，浮丘招我御风还。", 
      "拂拭苍崖苔鲜，一写胸中豪气，渺渺洞庭宽。", 
      "山鬼善呵护，千载照层峦。"
    ], 
    "rhythmic": "水调歌头", 
    "tags": [
      "洞庭湖"
    ]
  }, 
  {
    "author": "侯置", 
    "paragraphs": [
      "凉吹送溪雨，落日散汀鸥。", 
      "暮天空阔无际，层巘绿蛾浮。", 
      "上印初辞藩寄，拂袖欣还故里，归骑及中秋。", 
      "倚杖饱山阁，回首翠微楼。", 
      "一区宅，千里客，旧从游。", 
      "甘棠空有馀荫，谁解挽公留。", 
      "翰墨文章独步，富贵功名馀事，当代仰风流。", 
      "暂蜡登山屐，终作济川舟。"
    ], 
    "rhythmic": "水调歌头"
  }, 
  {
    "author": "侯置", 
    "paragraphs": [
      "湘水照秋碧，衡岳际天高。", 
      "绣衣玉节，清晓欢颂拥旌旄。", 
      "本是紫庭梁栋，暂借云台耳目，驿传小游遨。", 
      "五管与三楚，爱胜春醪。", 
      "扫材枪，苏耄倪，载弓。", 
      "远民流恋，须信寰海待甄陶。", 
      "坐享龟龄鹤算，稳佩金鱼玉带，常近赭黄袍。", 
      "岁岁秋月底，沈醉紫檀槽。"
    ], 
    "rhythmic": "水调歌头"
  }, 
  {
    "author": "侯置", 
    "paragraphs": [
      "天地孕冲气，霜雪实嘉平。", 
      "粹然经世材具，应为圣时生。", 
      "妙处为仁受用。", 
      "颠倒纵横无壅。", 
      "一笑泮春冰。", 
      "袖手无一语，四海已倾情。", 
      "紫岩老，游戏事，悟诚明。", 
      "当年夷夏高仰，玉振更金声。", 
      "家有渊骞高第。", 
      "可但闻诗闻礼。", 
      "衣钵要相承。", 
      "周扆绚馀彩，商鼎味新羹。"
    ], 
    "rhythmic": "水调歌头"
  }
]
