[
  {
    "author": "陈允平", 
    "paragraphs": [
      "目断江横，相思字、难凭雁足。", 
      "从别後、倦歌慵绣，悄无拘束。", 
      "烟柳翠迷星眼恨，露桃红沁霞腮肉。", 
      "傍琐窗、终日对文枰，翻新局。", 
      "频暗把，归期卜。", 
      "芳草恨，阑干曲。", 
      "谢多情海燕，伴愁华屋。", 
      "明月自圆双蝶梦，彩云空伴孤鸾宿。", 
      "任画帘、不卷玉钩闲，扬花扑。"
    ], 
    "rhythmic": "满江红"
  }, 
  {
    "author": "陈允平", 
    "paragraphs": [
      "尘拥妆台，翠闲歌扇，金井碧梧风陨。", 
      "听豆虫声小，伴寂寞、冷逼莓墙苍润。", 
      "料凄凉宋玉，悲秋恨、此际怎忍。", 
      "莲塘风露，渐入粉艳，红衣落尽。", 
      "勾引。", 
      "记舞歇弓弯，几度柳围花阵。", 
      "酒薄愁浓，霞腮泪渍，月眉香晕。", 
      "空对秦镜尚缺，暗结回肠寸。", 
      "念纤腰柔弱，都为相如瘦损。"
    ], 
    "rhythmic": "丁香结"
  }, 
  {
    "author": "陈允平", 
    "paragraphs": [
      "形胜地。", 
      "西陵往事重记。", 
      "溶溶王气满东南，英雄闲起。", 
      "凤游何处古台空，长江缥缈无际。", 
      "石头城上试倚。", 
      "吴襟楚带如系。", 
      "乌衣巷陌几斜阳，燕闲旧垒。", 
      "後庭玉树委歌尘，凄凉遗恨流水。", 
      "买花问酒锦绣市。", 
      "醉新亭、芳草千里。", 
      "梦醒觉非今世。", 
      "对三山、半落青天，数点白鹭，飞来西风里。"
    ], 
    "rhythmic": "西河", 
    "tags": [
      "长江"
    ]
  }, 
  {
    "author": "陈允平", 
    "paragraphs": [
      "吾爱吾庐，甬水东南半村郭。", 
      "试倚楼极目，千山拱翠，舟横沙觜，江迷城脚。", 
      "水满苹风作。", 
      "阑干外、夕阳半落。", 
      "荒烟瞑、几点昏鸦，野色青芜自空廓。", 
      "浩叹飘蓬，春光几度，依依柳边泊。", 
      "念水行云宿，栖迟羁旅，鸥盟鹭伴，归来重约。", 
      "满室凝尘澹，无心处、宦情最薄。", 
      "何时遂、钓笠耕蓑，静观天地乐。"
    ], 
    "rhythmic": "一寸金"
  }, 
  {
    "author": "陈允平", 
    "paragraphs": [
      "故庐元负郭。", 
      "爱树色参差，湖光渺漠。", 
      "楼危万山落。", 
      "俯阑干十二，檐飞角。", 
      "花娇柳弱。", 
      "映轻黄、浅黛依约。", 
      "与沙鸥、共结新盟，伴我醉眠醒酌。", 
      "萧散云根石上，瀹茗松泉，注书芸阁。", 
      "莺窥燕幕。", 
      "檐外竹、圃中药。", 
      "念耕烟钓雪，已成活计，一任风波自恶。", 
      "但无心、万事由天，梦中更乐。"
    ], 
    "rhythmic": "瑞鹤仙"
  }, 
  {
    "author": "陈允平", 
    "paragraphs": [
      "暮烟愁，鸦归古树，雁过空堞。", 
      "南浦牙樯渐发。", 
      "阳关歌尽半阕。", 
      "便恨入回肠千万结。", 
      "长亭柳、寸寸攀折。", 
      "望日下长安近，莫遣鳞鸿成闲绝。", 
      "凄切。", 
      "去帆浪远江阔。", 
      "怅顿解连环，西窗下、对烛频哽咽。", 
      "叹百岁光阴，几度离别。", 
      "翠销粉竭。", 
      "信乍圆易散，彩云明月。", 
      "浙水吴山重重叠。", 
      "流苏帐、阳台梦歇。", 
      "暗尘锁、孤鸾秦镜缺。", 
      "羞人问、怕说相思，正满院杨花，落尽东风雪。"
    ], 
    "rhythmic": "浪淘沙慢"
  }, 
  {
    "author": "陈允平", 
    "paragraphs": [
      "泛梗飘萍，入山登陆，迢递雾迥烟赊。", 
      "漠漠蒹葭，依依杨柳，天涯总是愁遮。", 
      "叹寂寞尘埃满眼，梦逐孤云缥缈，春潮带雨，鸥迎远溆，雁别平沙。", 
      "寒食梨花素约，肠断处，对景暗伤嗟。", 
      "晚钟烟寺，晨鸡月店，征褐萧疏，破帽敧斜。", 
      "忆几度、微吟马上，长啸舟中，惯踏新丰巷陌，旧酒犹香，憔悴东风自岁华。", 
      "重忆少年，樱桃渐熟，松粉初黄，短楫欢呼，日日江南，烟村八九人家。"
    ], 
    "rhythmic": "西平乐慢・西平乐"
  }, 
  {
    "author": "陈允平", 
    "paragraphs": [
      "归雁转西楼。", 
      "薄幸音书日日收。", 
      "旧恨却凭红叶去，飕飕。", 
      "春水多情日夜流。", 
      "杨柳曲江头。", 
      "烟里青青恨不休。", 
      "九十韶光风雨半，回眸。", 
      "一片花飞一片愁。"
    ], 
    "rhythmic": "南乡子"
  }, 
  {
    "author": "陈允平", 
    "paragraphs": [
      "娇滴滴，聪隽在秋波。", 
      "六幅香裙拖细，一钩尘袜翦轻罗。", 
      "春意动人多。", 
      "临宝鉴，石黛拂修蛾。", 
      "燕子楼头蝴蝶梦，桃花扇底竹枝歌。", 
      "杨柳月婆娑。"
    ], 
    "rhythmic": "望江南・忆江南"
  }, 
  {
    "author": "陈允平", 
    "paragraphs": [
      "烟漠漠，湖外绿杨堤。", 
      "满地落花春雨後，一帘飞絮夕阳西。", 
      "梁燕落香泥。", 
      "流水恨，和泪入桃溪。", 
      "鹦鹉洲边鹦鹉恨，杜鹃枝上杜鹃啼。", 
      "归思越凄凄。"
    ], 
    "rhythmic": "望江南・忆江南"
  }, 
  {
    "author": "陈允平", 
    "paragraphs": [
      "自别萧郎锦帐寒。", 
      "凤楼日日望平安。", 
      "杏花枝上露才乾。", 
      "眉皱但嫌钿翠堕，臂销惟觉钏金宽。", 
      "薄情杨柳殢征鞍。"
    ], 
    "rhythmic": "浣溪沙"
  }, 
  {
    "author": "陈允平", 
    "paragraphs": [
      "一枕华胥梦不成。", 
      "碧筒香润玉醪倾。", 
      "日长花影过池亭。", 
      "雪藕臂寒鹦较怯，采菱歌发鹭频惊。", 
      "白苹洲上雨初晴。"
    ], 
    "rhythmic": "浣溪沙"
  }, 
  {
    "author": "陈允平", 
    "paragraphs": [
      "约臂金圆隐绛缯。", 
      "枕痕斜印曲花藤。", 
      "玉肌娇软莹如冰。", 
      "护日帘栊迷晓梦，舞风琼佩弄秋声。", 
      "倦妆鸾鉴不忺凭。"
    ], 
    "rhythmic": "浣溪沙"
  }, 
  {
    "author": "陈允平", 
    "paragraphs": [
      "宝镜奁开素月空。", 
      "晚妆慵结绣芙蓉。", 
      "人娇语更。", 
      "倦浴金莲轻衫步，捧笙玉笋半当胸。", 
      "枕痕又露一丝红。"
    ], 
    "rhythmic": "浣溪沙"
  }, 
  {
    "author": "陈允平", 
    "paragraphs": [
      "双倚妆楼宝髻垂。", 
      "佩环依约下瑶池。", 
      "鬓边斜插碧蝉儿。", 
      "不嫁东风苏小恨，未圆明月柳娘悲。", 
      "舞休愁叠缕金衣。"
    ], 
    "rhythmic": "浣溪沙"
  }, 
  {
    "author": "陈允平", 
    "paragraphs": [
      "斗鸭阑干燕子飞。", 
      "一堤春水漾晴晖。", 
      "女郎何处踏青归。", 
      "生色鞋儿销凤稳，碧罗衫子唾花微。", 
      "後期应待牡丹时。"
    ], 
    "rhythmic": "浣溪沙"
  }, 
  {
    "author": "陈允平", 
    "paragraphs": [
      "六幅蒲帆晓渡平。", 
      "一江星斗渐西倾。", 
      "离家才是两三程。", 
      "浦外野花如唤客，树头春鸟自呼名。", 
      "五云深处锦官城。"
    ], 
    "rhythmic": "浣溪沙"
  }, 
  {
    "author": "陈允平", 
    "paragraphs": [
      "柳底征鞍花底车。", 
      "两行香泪湿红襦。", 
      "别来莺燕已春馀。", 
      "梳洗楼台愁独倚，笙歌庭院醉谁扶。", 
      "卷帘闲看玉储胥。"
    ], 
    "rhythmic": "浣溪沙"
  }, 
  {
    "author": "陈允平", 
    "paragraphs": [
      "十二珠帘绣带垂。", 
      "柳烟迷暗楚江涯。", 
      "自携玉笛凭丹梯。", 
      "写恨鸾笺凝粉泪，踏青鸳袜溅金泥。", 
      "落红深处乱莺啼。"
    ], 
    "rhythmic": "浣溪沙"
  }, 
  {
    "author": "陈允平", 
    "paragraphs": [
      "睡起朦腾小篆香。", 
      "素纨轻度玉肌凉。", 
      "竹深荷净少炎光。", 
      "雨过乱蝉嘶古柳，日斜双鹭立闲塘。", 
      "更将心事自商量。"
    ], 
    "rhythmic": "浣溪沙"
  }, 
  {
    "author": "陈允平", 
    "paragraphs": [
      "眉叶颦愁，泪痕红透兰襟润。", 
      "雁声将近。", 
      "须带平安信。", 
      "独倚江楼，落叶风成阵。", 
      "情怀闷。", 
      "蝶随蜂趁。", 
      "满地黄花恨。"
    ], 
    "rhythmic": "点绛唇"
  }, 
  {
    "author": "陈允平", 
    "paragraphs": [
      "别後长亭，翠芜寂寞分襟地。", 
      "雁书空寄。", 
      "归梦频东里。", 
      "一曲秋风，写尽渊明意。", 
      "凝情际。", 
      "雨襟烟袂。", 
      "都是黄花泪。"
    ], 
    "rhythmic": "点绛唇"
  }, 
  {
    "author": "陈允平", 
    "paragraphs": [
      "分袂情怀，快风一箭轻帆举。", 
      "暮烟云浦。", 
      "芳草斜阳路。", 
      "输与闲鸥，朝暮潮来去。", 
      "空凝伫。", 
      "小桥樊素。", 
      "金屋春深处。"
    ], 
    "rhythmic": "点绛唇"
  }, 
  {
    "author": "陈允平", 
    "paragraphs": [
      "莺语愁春，海棠风里胭脂雨。", 
      "酒怀慵举。", 
      "闲扑亭前絮。", 
      "漠漠斜阳，截断愁来路。", 
      "凭阑伫。", 
      "满怀离苦。", 
      "分付楼南鼓。"
    ], 
    "rhythmic": "点绛唇"
  }, 
  {
    "author": "陈允平", 
    "paragraphs": [
      "愁厌眉峰成敛。", 
      "几回皱、落花钿点。", 
      "镜里芳容自羞见。", 
      "又黄昏，听南楼，度更箭。", 
      "月引桐阴转。", 
      "珠帘动、影摇花乱。", 
      "雁过西风楚天远。", 
      "待归来，把愁眉，印郎面。"
    ], 
    "rhythmic": "夜游宫"
  }, 
  {
    "author": "陈允平", 
    "paragraphs": [
      "窄索楼儿傍水。", 
      "渐秋到、渔村橘里。", 
      "薄幸江南倦游子。", 
      "恣轻狂，恋高阳，歌酒市。", 
      "独自帘儿底。", 
      "香罗带、翠闲金坠。", 
      "为恼情怀怕拈起。", 
      "对西风，啼红，印窗纸。"
    ], 
    "rhythmic": "夜游宫"
  }, 
  {
    "author": "陈允平", 
    "paragraphs": [
      "绿云凤髻不忺盘。", 
      "情味胜思酸。", 
      "晓色露桃烟杏，空照脸霞丹。", 
      "花渐老，径苔闲。", 
      "锦斓斑。", 
      "怨红一叶，流水东风，好去人间。"
    ], 
    "rhythmic": "诉衷情"
  }, 
  {
    "author": "陈允平", 
    "paragraphs": [
      "嫩寒侵帐弄微霜。", 
      "客泪不成行。", 
      "料得黄花憔悴，何日赋归装。", 
      "楼独倚，漏声长。", 
      "暗情伤。", 
      "凄凉况味，一半悲秋，一半思乡。"
    ], 
    "rhythmic": "诉衷情"
  }, 
  {
    "author": "陈允平", 
    "paragraphs": [
      "澹澹双蛾疏秀。", 
      "为谁频皱。", 
      "落花何处不春愁，料不是、因花瘦。", 
      "锦字香笺封久。", 
      "鳞鸿稀有。", 
      "舞腰销减不禁愁，怕一似、章台柳。"
    ], 
    "rhythmic": "一落索"
  }, 
  {
    "author": "陈允平", 
    "paragraphs": [
      "欲寄相思情苦。", 
      "倩流红去。", 
      "满怀写不尽离愁，都化作、无情雨。", 
      "渺渺暮云春树。", 
      "澹烟横素。", 
      "夕阳西下杜鹃啼，怨截断、春归处。"
    ], 
    "rhythmic": "一落索"
  }, 
  {
    "author": "陈允平", 
    "paragraphs": [
      "垂杨影下黄金屋。", 
      "东风渐、粉香熟。", 
      "恨当年、有约骖鸾速。", 
      "误一枕、红云宿。", 
      "带眼宽移腰似束。", 
      "怪何事、褪红销绿。", 
      "背面立秋千，羞人问、连环玉。"
    ], 
    "rhythmic": "迎春乐"
  }, 
  {
    "author": "陈允平", 
    "paragraphs": [
      "江湖十载疏狂迹。", 
      "红尘里、倦游客。", 
      "驻雕鞍、问柳东风陌。", 
      "花底帽、任敧侧。", 
      "斗酒百篇呼太白。", 
      "傲人世、醉中一息。", 
      "何日归赋来，水之南、云之北。"
    ], 
    "rhythmic": "迎春乐"
  }, 
  {
    "author": "陈允平", 
    "paragraphs": [
      "依依一树多情柳。", 
      "都未识行人手。", 
      "对青青、共结同心就。", 
      "更共饮、旗亭酒。", 
      "褥上芙蓉铺软绣。", 
      "香不散、彩云春透。", 
      "今岁又相逢，是燕子、归来後。"
    ], 
    "rhythmic": "迎春乐"
  }, 
  {
    "author": "陈允平", 
    "paragraphs": [
      "春衫薄薄寒犹恋。", 
      "芳草连天远。", 
      "嫩红和露入桃腮。", 
      "柳外东边楼阁、燕飞来。", 
      "霓裳一曲凭谁按。", 
      "错□□重看。", 
      "金虬闲暖麝檀煤。", 
      "银烛替人垂泪、共心灰。"
    ], 
    "rhythmic": "虞美人"
  }, 
  {
    "author": "陈允平", 
    "paragraphs": [
      "夕阳楼上都凭遍。", 
      "柳下风吹面。", 
      "强搴罗袖倚重门。", 
      "懒傍玉台鸾镜、暗尘昏。", 
      "离情脉脉如飞絮。", 
      "此恨凭谁语。", 
      "一天明月一江云。", 
      "云外月明、应照凤楼人。"
    ], 
    "rhythmic": "虞美人"
  }, 
  {
    "author": "陈允平", 
    "paragraphs": [
      "疏林远带寒山小。", 
      "月落霜天晓。", 
      "棹歌初发浦烟中。", 
      "自叹疏狂踪迹、似萍蓬。", 
      "江边衰柳迷津堠。", 
      "归兴浓於酒。", 
      "断烟流水自寒塘。", 
      "十里蒹葭、鸥鹭两三双。"
    ], 
    "rhythmic": "虞美人"
  }, 
  {
    "author": "陈允平", 
    "paragraphs": [
      "彩云别後房栊悄。", 
      "愁立西风晓。", 
      "倚阑无语对黄花。", 
      "惆怅玉郎应在、楚江涯。", 
      "钿筝空贮芳尘满。", 
      "寂寞朱弦断。", 
      "夜来一点帐前灯。", 
      "频吐银花双烬、照罗屏。"
    ], 
    "rhythmic": "虞美人"
  }, 
  {
    "author": "陈允平", 
    "paragraphs": [
      "玉奁香细流苏暖。", 
      "寒日花梢短。", 
      "翠罗尘暗缕金销。", 
      "□□东□华屋、自藏娇。", 
      "当时携手鸳鸯径。", 
      "一笑蔷薇影。", 
      "如今眉黛镇愁封。", 
      "欲问归期消息、望宾鸿。"
    ], 
    "rhythmic": "虞美人"
  }, 
  {
    "author": "陈允平", 
    "paragraphs": [
      "金闺平帖被青青。", 
      "宝街球路绫。", 
      "晓风吹枕泪成冰。", 
      "梅梢霜露零。", 
      "金鸭暖，宝熏腾。", 
      "晴窗粘冻蝇。", 
      "梦魂空趁断云行。", 
      "江山千里程。"
    ], 
    "rhythmic": "醉桃源・阮郎归"
  }, 
  {
    "author": "陈允平", 
    "paragraphs": [
      "青青杨柳拂堤沙。", 
      "溪头沽酒家。", 
      "吟成醉笔走龙蛇。", 
      "春风双鬓华。", 
      "歌楚女，舞吴娃。", 
      "轻烟笼翠霞。", 
      "倦春娇困宝钗斜。", 
      "绿垂云髻鸦。"
    ], 
    "rhythmic": "醉桃源・阮郎归"
  }, 
  {
    "author": "陈允平", 
    "paragraphs": [
      "百媚春风面。", 
      "凤箫催、绿么舞遍。", 
      "玉鸾钗、半溜乌云乱。", 
      "悄疑是、梦中见。", 
      "曲叹弓弯袖敛。", 
      "绣芙蓉、香尘未断。", 
      "买一笑、千金拼。", 
      "共醉倚、画屏暖。"
    ], 
    "rhythmic": "凤来朝"
  }, 
  {
    "author": "陈允平", 
    "paragraphs": [
      "鬓蝉似羽。", 
      "轻纨低映娇妩。", 
      "凭阑看花，仰蜂粘絮。", 
      "春未许。", 
      "宝筝闲玉柱。", 
      "东风暮。", 
      "武陵溪上路。", 
      "娉婷婀娜。", 
      "刘郎依约曾遇。", 
      "鸳俦凤侣。", 
      "重记相逢处。", 
      "云隔阳台雨。", 
      "花解语。", 
      "旧梦还记否。"
    ], 
    "rhythmic": "垂丝钓"
  }, 
  {
    "author": "陈允平", 
    "paragraphs": [
      "芳草渡。", 
      "渐迤逦分飞，鸳俦凤侣。", 
      "洒一枝香泪，梨花寂寞春雨。", 
      "惜别情思苦。", 
      "匆匆深盟诉。", 
      "翠浪远，六幅蒲帆，缥缈东去。", 
      "远顾。", 
      "夕阳冉冉，恨逐潮回南浦路。", 
      "漫空念、归来燕子，双栖旧庭户。", 
      "市桥细柳，尚不减、少年张绪。", 
      "渐瘦损，懒照秦鸾对舞。"
    ], 
    "rhythmic": "芳草渡・系裙腰"
  }, 
  {
    "author": "陈允平", 
    "paragraphs": [
      "金谷园林锦绣香。", 
      "踏青挑菜又相将。", 
      "凤台人远，离思入三湘。", 
      "花著雨添红粉重，柳随风曳碧丝长。", 
      "薄情鸾燕，春去怎商量。"
    ], 
    "rhythmic": "相思引"
  }, 
  {
    "author": "胡仲弓", 
    "paragraphs": [
      "蛾黛浅。", 
      "只为晚寒妆懒。", 
      "润逼镜鸾红雾满。", 
      "额花留半面。", 
      "渐次梅花开遍。", 
      "花外行人已远。", 
      "欲寄一枝嫌梦短。", 
      "湿云和恨翦。"
    ], 
    "rhythmic": "谒金门"
  }, 
  {
    "author": "施岳", 
    "paragraphs": [
      "翠鳌涌出沧溟，影横栈壁迷烟墅。", 
      "楼台对起，阑干重凭，山川自古。", 
      "梁苑平芜，汴堤疏柳，几番晴雨。", 
      "看天低四远，江空万里，登临处、分吴楚。", 
      "两岸花飞絮舞。", 
      "度春风、满城箫鼓。", 
      "英雄暗老，昏潮晓汐，归帆过舻。", 
      "淮水东流，塞云北渡，夕阳西去。", 
      "正凄凉望极，中原路杳，月来南浦。"
    ], 
    "rhythmic": "水龙吟"
  }, 
  {
    "author": "施岳", 
    "paragraphs": [
      "水遥花瞑。", 
      "隔岸炊烟冷。", 
      "十里垂杨摇嫩影。", 
      "宿酒和愁都醒。"
    ], 
    "rhythmic": "清平乐"
  }, 
  {
    "author": "施岳", 
    "paragraphs": [
      "云容冱雪，暮色添寒，楼台共临眺。", 
      "翠丛深窅。", 
      "无人处、数蕊弄春犹小。", 
      "幽姿谩好。", 
      "遥相望、含情一笑。", 
      "花解语，因甚无言，心事应难表。", 
      "莫待墙阴暗老。", 
      "称琴边月夜，笛里霜晓。", 
      "护香须早。", 
      "东风度、咫尺画阑琼沼。", 
      "归来梦绕。", 
      "歌云坠、依然惊觉。", 
      "想恁时，小几银屏冷未了。"
    ], 
    "rhythmic": "解语花"
  }, 
  {
    "author": "施岳", 
    "paragraphs": [
      "画舸西泠落，占柳阴花影，芳意如织。", 
      "小楫冲波，度麴尘扇底，粉香帘隙。", 
      "岸转斜阳隔。", 
      "又过尽、别船箫笛。", 
      "傍断桥、翠绕红围，相对半篙晴色。", 
      "顷刻。", 
      "千山暮碧。", 
      "向沽酒楼前，犹系金勒。", 
      "乘月归来，正梨花夜缟，海棠烟幕。", 
      "院宇明寒食。", 
      "醉乍醒、一庭春寂。", 
      "任满身、露湿东风，欲眠未得。"
    ], 
    "rhythmic": "曲游春"
  }, 
  {
    "author": "施岳", 
    "paragraphs": [
      "柳花白。", 
      "飞入青烟巷陌。", 
      "凭高处，愁锁断桥，十里东风正无力。", 
      "西湖路咫尺。", 
      "犹阻仙源信息。", 
      "伤心事，还似去年，中酒恹恹度寒食。", 
      "闲窗掩春寂。", 
      "但粉指留红，茸唾凝碧。", 
      "歌尘不散蒙香泽。", 
      "念鸾孤金镜，雁空瑶瑟。", 
      "芳时凉夜尽怨忆。", 
      "梦魂省难觅。", 
      "鳞鸿，渺踪迹。", 
      "纵罗帕亲题，锦字谁织。", 
      "缄情欲寄重城隔。", 
      "又流水斜照，倦箫残笛。", 
      "楼台相望，对暮色，恨无极。"
    ], 
    "rhythmic": "兰陵王", 
    "tags": [
      "西湖"
    ]
  }, 
  {
    "author": "施岳", 
    "paragraphs": [
      "玉宇薰风，宝阶明月，翠丛万点晴雪。", 
      "炼霜不就，散广寒霏屑。", 
      "采珠蓓、绿萼露滋，嗔银艳、小莲冰洁。", 
      "花痕在，纤指嫩痕，素英重结。", 
      "枝头香未绝。", 
      "还是过中秋，丹桂时节。", 
      "醉乡冷境，怕翻成消歇。", 
      "玩芳味、春焙旋熏。", 
      "贮秾韵、水沉频爇。", 
      "堪怜处，输与夜凉睡蝶。"
    ], 
    "rhythmic": "步月"
  }, 
  {
    "author": "薛梦桂", 
    "paragraphs": [
      "单衣乍著。", 
      "滞寒更傍东风作。", 
      "珠帘压定银钩索。", 
      "雨弄新晴，轻旋玉尘落。", 
      "花唇巧借妆红约。", 
      "娇羞才放三分萼。", 
      "樽前不用多评泊。", 
      "春浅春深，都向杏梢觉。"
    ], 
    "rhythmic": "醉落魄・一斛珠"
  }, 
  {
    "author": "薛梦桂", 
    "paragraphs": [
      "碧筒新展绿蕉芽。", 
      "黄露洒榴花。", 
      "蘸烟染就，和云卷起，秋水人家。", 
      "只因一朵芙蓉月，生怕黛帘遮。", 
      "燕衔不去，雁飞不到，愁满天涯。"
    ], 
    "rhythmic": "眼儿媚"
  }, 
  {
    "author": "薛梦桂", 
    "paragraphs": [
      "蔷薇花谢去。", 
      "更无情、连夜送春风雨。", 
      "燕子呢喃，似念人憔悴，往来朱户。", 
      "涨绿烟深，早零落、点池萍絮。", 
      "暗忆年华，罗帐分钗，又惊春暮。", 
      "芳草凄迷征路。", 
      "待去也，还将画轮留住。", 
      "纵使重来，怕粉容销腻，却羞郎觑。", 
      "细数盟言犹在，怅青楼何处。", 
      "绾尽垂杨，争似相思寸缕。"
    ], 
    "rhythmic": "三姝媚"
  }, 
  {
    "author": "薛梦桂", 
    "paragraphs": [
      "柳映疏帘花映林。", 
      "春光一半几销魂。", 
      "新诗未了枕先温。", 
      "燕子说将千万恨，海棠开到二三分。", 
      "小窗银烛又黄昏。"
    ], 
    "rhythmic": "浣溪纱・浣溪沙"
  }, 
  {
    "author": "潘希白", 
    "paragraphs": [
      "戏马台前，采花篱下，问岁华、还是重九。", 
      "恰归来、南山翠色依旧。", 
      "帘栊昨夜听风雨，都不似、登归时候。", 
      "一片宋玉情怀，十分卫郎清瘦。", 
      "红萸佩、空对酒。", 
      "砧杆动微寒，暗欺罗袖。", 
      "秋已无多，早是败荷衰柳。", 
      "强整帽檐侧，曾经向、天涯搔首。", 
      "几回忆、故国莼鲈，霜前雁後。"
    ], 
    "rhythmic": "大有", 
    "tags": [
      "宋词三百首"
    ]
  }, 
  {
    "author": "文及翁", 
    "paragraphs": [
      "一勺西湖水。", 
      "渡江来、百年歌舞，百年酣醉。", 
      "回首洛阳花世界，烟渺黍离之地。", 
      "更不复、新亭坠泪。", 
      "簇乐红妆摇画艇，问中流、击楫谁人是。", 
      "千古恨，几时洗。", 
      "余生自负澄清志。", 
      "更有谁、溪未遇，传严未起。", 
      "国事如今谁倚仗，衣带一江而已。", 
      "便都道、江神堪恃。", 
      "借问孤山林处士，但掉头、笑指梅花蕊。", 
      "天下事，可知矣。"
    ], 
    "rhythmic": "贺新郎", 
    "tags": [
      "西湖"
    ]
  }, 
  {
    "author": "文及翁", 
    "paragraphs": [
      "朗吟飞过。"
    ], 
    "rhythmic": "失调名"
  }, 
  {
    "author": "李珏", 
    "paragraphs": [
      "枫叶浓於染。", 
      "秋正老、江上征衫寒浅。", 
      "又是秦鸿过，霁烟外，写出离愁几点。", 
      "年来岁去，朝生暮落，人似吴潮展转。", 
      "怕听阳关曲，奈短笛唤起，天涯情远。", 
      "双屐行春，扁舟啸晚。", 
      "忆昔鸥湖莺苑。", 
      "鹤帐梅花屋，霜月後、记把山扉牢掩。", 
      "惆怅明朝何处，故人相望，但碧云半敛。", 
      "定苏堤、重来时候，芳草如翦。"
    ], 
    "rhythmic": "击梧桐"
  }, 
  {
    "author": "李珏", 
    "paragraphs": [
      "故人知健否，又过了、一番秋。", 
      "记十载心期，暮苔茅屋，杜若芳洲。", 
      "天遥梦飞不到，但滔滔、岁月水东流。", 
      "南浦春波旧别，西山暮雨新愁。", 
      "吴钩。", 
      "光透黑貂裘。", 
      "客思晚悠悠。", 
      "更何处相逢，残更听雁，落日呼鸥。", 
      "沧江白云无数，约他年、携手上扁舟。", 
      "鸦阵不知人意，黄昏飞向城头。"
    ], 
    "rhythmic": "木兰花慢"
  }, 
  {
    "author": "钟过", 
    "paragraphs": [
      "东风又送酴醾信。", 
      "早吹得、愁成潘鬓。", 
      "花开犹似十年前，人不似、十年前俊。", 
      "水边珠翠香成阵。", 
      "也消得、燕窥莺认。", 
      "归来沉醉月朦胧，觉花气、满襟犹润。"
    ], 
    "rhythmic": "步蟾宫"
  }, 
  {
    "author": "谭方平", 
    "paragraphs": [
      "富贵在何许，五十已平头。", 
      "人生得失且笑，休遣两眉愁。", 
      "管甚轮云世变，管甚风波世态，沙渚且盟鸥。", 
      "止即尽教止，流即尽教流。", 
      "田坷秫，山可簌，又何求。", 
      "问天只觅穷健，游戏八千秋。", 
      "好对梅花如粉，细剪烛花如豆，不改旧时游。", 
      "翠袖更能舞，骑鹤上扬州。"
    ], 
    "rhythmic": "水调歌头"
  }, 
  {
    "author": "马廷鸾", 
    "paragraphs": [
      "把酒对湘浦，独吊大夫醒。", 
      "当年皇览初度，饮露更餐英。", 
      "服以高冠长佩，扈以江蓠薜芷，御气独乘清。", 
      "谁意椒兰辈，从臾武关盟。", 
      "哭东门，哀郢路，悄无宁。", 
      "人世纷纷起灭，遗臭与留馨。", 
      "一笑还游轻举，三叹道长世短，晦朔自秋春。", 
      "洗眼看物变，朝菌共灵椿。"
    ], 
    "rhythmic": "水调歌头"
  }, 
  {
    "author": "马廷鸾", 
    "paragraphs": [
      "老夫耄矣，怪新年顿尔，□衰俱现。", 
      "排闷篇诗，浇愁盏酒，自读离骚自劝。", 
      "长安日远。", 
      "怅旧国禾宫，故侯瓜畹。", 
      "风景不殊，江涛如此世缘浅。", 
      "莫莫休休□□，□□乾坤毁，幽怀无限。", 
      "弱羽填波，轻装浮海，其奈沧溟潋滟。", 
      "年华婉娩。", 
      "况六十平头，底须顽健。", 
      "戏唱高词，作还丹九转。"
    ], 
    "rhythmic": "齐天乐"
  }, 
  {
    "author": "马廷鸾", 
    "paragraphs": [
      "杨柳依依，我生之辰，与公共之。", 
      "叹袅娜章台，歌翻轻吹，飘零灞岸，影弄斜晖。", 
      "花萼楼深，灵和殿古，人自凄凉柳自垂。", 
      "相逢处，记吾侬坠地，嘉定明时。", 
      "何须梦得君知。", 
      "便稳道人生七十稀。", 
      "笑桓大将军，枝条如此，陶潜处士，门巷归兮。", 
      "几阵花飞，一池萍碎，又向先生把寿卮。", 
      "年年好，祝东风万楼，老翠云齐。"
    ], 
    "rhythmic": "沁园春"
  }, 
  {
    "author": "马廷鸾", 
    "paragraphs": [
      "老子早知退，鸥鹭未盟寒。", 
      "痴顽逾六望七，宁以寿为欢。", 
      "风有黍离伤咽，雅有蓼莪憔悴，使我不能餐。", 
      "更把南陔读，泪落广陵澜。", 
      "踏峨峰，腾华顶，卧王宫。", 
      "青山与汝卒岁，紫茹可登盘。", 
      "乞得白翁归处，莫学缁郎更误，危梦倚栏干。", 
      "多谢长生曲，颜面怕人看。"
    ], 
    "rhythmic": "水调歌头"
  }, 
  {
    "author": "马廷鸾", 
    "paragraphs": [
      "东晋纤儿撞坏，桑令人间受祸。"
    ], 
    "rhythmic": "失调名"
  }, 
  {
    "author": "李仁本", 
    "paragraphs": [
      "飞翠盖，走篮舆。", 
      "乱山千叠为先驱。", 
      "洞天迎目深且窈，满耳天风吹步虚。"
    ], 
    "rhythmic": "桂殿秋"
  }, 
  {
    "author": "李仁本", 
    "paragraphs": [
      "兽石，错虬松。", 
      "黛岚终日下天风。", 
      "杖藜携我恣遥望，缥缈霓裳飞碧空。"
    ], 
    "rhythmic": "桂殿秋"
  }, 
  {
    "author": "李仁本", 
    "paragraphs": [
      "金带重，紫袍宽。", 
      "到头不似羽衣闲。", 
      "君王若许供香火，神武门前早挂冠。"
    ], 
    "rhythmic": "桂殿秋"
  }, 
  {
    "author": "谢枋得", 
    "paragraphs": [
      "十五年来，逢寒食节，皆在天涯。", 
      "叹雨濡露润，还思宰柏，风柔日媚，羞看飞花。", 
      "麦饭纸钱，只鸡斗酒，几误林间噪喜鸦。", 
      "天笑道，此不由乎我，也不由他。", 
      "鼎中炼熟丹砂。", 
      "把紫府清都作一家。", 
      "想前人鹤驭，常游绛阙，浮生蝉蜕，岂恋黄沙。", 
      "帝命守坟，王令修墓，男子正当如是邪。", 
      "又何必，待过家上冢，画锦荣华。"
    ], 
    "rhythmic": "沁园春"
  }, 
  {
    "author": "莫起炎", 
    "paragraphs": [
      "法在先天，玄妙处、无言可说。", 
      "其要在、守乎中正，灵台莹彻。", 
      "太极神居黄谷内，先天气在玄关穴。", 
      "寂然不动感而通，凭刚烈。", 
      "运风雷，祈雨雪。", 
      "役鬼神，驱妖孽。", 
      "只此是、非咒非符非罡诀。", 
      "寂定神归元谷府，功成行满仙班列。", 
      "玩太虚、稳稳驾祥云，朝金阙。"
    ], 
    "rhythmic": "满江红"
  }, 
  {
    "author": "牟", 
    "paragraphs": [
      "山城如斗大，君肯为、两年留。", 
      "问读易堂前，け然松竹，留得君不。", 
      "天边乍传消息，趁春风、归侍翠云裘。", 
      "留取去思无限，江离香满汀洲。", 
      "不妨无蟹有监州。", 
      "臭味喜相投。", 
      "怪底事朝来，骊歌催唱，唤起离愁。", 
      "羡君戏衫脱却，一身轻、无事也无忧。", 
      "昨夜梦随杖履，道林岳林同游。"
    ], 
    "rhythmic": "木兰花慢"
  }, 
  {
    "author": "牟", 
    "paragraphs": [
      "平分敏手。", 
      "更觉山城小。", 
      "聊岸帻，时舒啸。", 
      "当年湓浦月，偏照香山老。", 
      "头未白，而今半百才逾九。", 
      "共说东园好。", 
      "问春馀多少。", 
      "红药晚，金沙早。", 
      "花须风日耐，人看功名久。", 
      "催洗盏，对花一笑为君寿。"
    ], 
    "rhythmic": "千秋岁"
  }, 
  {
    "author": "牟", 
    "paragraphs": [
      "鸠杖庞眉鹤发仙。", 
      "诗中有史笔如椽。", 
      "爱莲自是平生趣，吟到梅花晚更坚。", 
      "珍九鼎，食万钱。", 
      "谁如有子采衣鲜。", 
      "蜀陈旧事君须记，贵盛还当具庆年。"
    ], 
    "rhythmic": "鹧鸪天"
  }, 
  {
    "author": "牟", 
    "paragraphs": [
      "病枕逢逢惊晓鼓。", 
      "那堪送客江头路。", 
      "莫唱骊驹催客去。", 
      "风又雨。", 
      "花飞一片愁千缕。", 
      "折柳凄然无胜语。", 
      "加餐更把篝衣护。", 
      "泥滑篮舆须稳度。", 
      "云飞处。", 
      "亲闱安问应旁午。"
    ], 
    "rhythmic": "渔家傲"
  }, 
  {
    "author": "牟", 
    "paragraphs": [
      "表海归来後，眠食喜清安。", 
      "身轻於鹄，上下山北与山南。", 
      "何必交梨火枣，自是霜筠雪柏，岁晚越坚完。", 
      "摩诘本无病，微笑指蒲团。", 
      "天有意，留一老，殿诸贤。", 
      "平生出处何似，试把二苏看。", 
      "惟有黄门最贵，况是庞眉寿□，九秩阅人间。", 
      "持此为公寿，即是寿元元。"
    ], 
    "rhythmic": "水调歌头"
  }, 
  {
    "author": "牟", 
    "paragraphs": [
      "山之天目，蔚苕峣、第一最佳泉石。", 
      "见说老龙高卧处，正拥深深寒碧。", 
      "独閟云扉，人思霖雨，未许无心出。", 
      "苍崖赤子，而今谁为苏息。", 
      "昨夜凉透西风，玉绳晚澹，喜见归鸿入。", 
      "十二虚皇凝伫久，飞下陆离宸画。", 
      "绣卣使名，洪枢衔位，催缀新班立。", 
      "旗常婀娜，要陪沙路清跸。"
    ], 
    "rhythmic": "念奴娇"
  }, 
  {
    "author": "牟", 
    "paragraphs": [
      "云拥油幢碧。", 
      "眷蓬莱、宿缘一纪，竟须公出。", 
      "上界清高仙地位。", 
      "耿耿为民还切。", 
      "此自是、平生愿力。", 
      "雨後新飙凉如濯，喜湖山、千里皆生色。", 
      "便乘此，问阊阖。", 
      "殷勤好与摩铜狄。", 
      "炯精神、依然未老，鹤标龟息。", 
      "造物生贤非无意，偏近中元时节。", 
      "试记取、平园莱国。", 
      "况有盘洲当家样，酉年秋、拾级升枢极。", 
      "继盛事，看今日。"
    ], 
    "rhythmic": "贺新郎"
  }, 
  {
    "author": "牟", 
    "paragraphs": [
      "七荚新春，问底事、以人为日。", 
      "记贞观、郑公恰至，名因人得。", 
      "况是今朝生上相，老天著意尤端的。", 
      "便唤为、人日岂徒哉，公人杰。", 
      "宇宙要，公扶植。", 
      "善类要，公收拾。", 
      "愿我公千岁，长陪丹极。", 
      "山立扬休人正健，耐寒彩胜篸华发。", 
      "看年年、天际不曾阴，真奇特。"
    ], 
    "rhythmic": "满江红"
  }, 
  {
    "author": "牟", 
    "paragraphs": [
      "叔父茅封贵，先帝棣华亲。", 
      "平生为善最乐，夙德宛天人。", 
      "玉叶金枝方茂，瑶沼丹壶如画，光景镇长新。", 
      "五福一日寿，万象总皆春。", 
      "正秋分，记初度，绂缠麟。", 
      "传宣来自绛阙，瑞采蔚轮囷。", 
      "乐有钧天九奏，尊有仙家九酝，翠釜紫驼珍。", 
      "笑把南山指，还以祝严宸。"
    ], 
    "rhythmic": "水调歌头"
  }, 
  {
    "author": "徐理", 
    "paragraphs": [
      "暮霞红映沼。", 
      "恨柳枝疏瘦，不禁风搅。", 
      "投林数归鸟。", 
      "更枯茎敲荻，糁红堆蓼。", 
      "江寒浪小。", 
      "雁来多、音书苦少。", 
      "试看尽，水边红叶，不见有诗流到。", 
      "烦恼。", 
      "凭阑人去，枕水亭空，路遥天杳。", 
      "情深恨渺。", 
      "无计诉与伊道。", 
      "漏声催，门外霜清风细，月色今霄最好。", 
      "怎割舍，美景良时，等闲睡了。"
    ], 
    "rhythmic": "瑞鹤仙"
  }, 
  {
    "author": "吴季子", 
    "paragraphs": [
      "正淡烟疏雨，梅子黄时，清和天气。", 
      "阿母当年，暂辍瑶池会。", 
      "霞帔星冠，霓旌羽纛，下碧霄云际。", 
      "恰与瞿昙，同时共日，降人间世。", 
      "裼寝开祥，斑衣祝寿，一种灵椿，两枝仙桂。", 
      "满引玻璃，且向今霄醉。", 
      "待看阶庭，蓝袍交映，奉板舆游戏。", 
      "到得蟠桃，熟时归去，已三千岁。"
    ], 
    "rhythmic": "醉蓬莱"
  }, 
  {
    "author": "吴季子", 
    "paragraphs": [
      "雪罗初试，过赐衣时节，才三四日。", 
      "记得延陵公子宅，麟角当年新绂。", 
      "半刺名家，一经奥学，是青云人物。", 
      "如何华发，蒲轮未聘遗逸。", 
      "问讯怨鹤惊猿，不妨俱隐，且逍遥丈室。", 
      "有子传家经可教，况有东皋种秫。", 
      "醉里乾坤，闲中日月，便是长生术。", 
      "瑶池宴後，剩看几度桃实。"
    ], 
    "rhythmic": "念奴娇"
  }, 
  {
    "author": "何梦桂", 
    "paragraphs": [
      "人间六月。", 
      "好是王母瑶池，吹下冰雪。", 
      "一片清凉，仙界蕊宫珠阙。", 
      "金猊水沉未冷，看瑶阶、九开蓂荚。", 
      "尚记得，那年时手种，蟠桃千叶。", 
      "庭下阿儿痴绝。", 
      "争戏舞、绿袍环玦。", 
      "笑捧金卮，满砌兰芽初茁。", 
      "七十古来稀有，且高歌、万事休说。", 
      "天未老，尚看他、儿辈事业。"
    ], 
    "rhythmic": "声声慢"
  }, 
  {
    "author": "何梦桂", 
    "paragraphs": [
      "对芙蓉峰晓，雪初消、云□霭烟霏。", 
      "是阿谁寿母，紫鸾笙里，玉液琼枝。", 
      "元是云翘仙子，珥节度瑶池。", 
      "手种碧莲子，长记年时。", 
      "此地神仙宫阙，几花封玉诰，金帔霞衣。", 
      "但寿星堂上，七十古来稀。", 
      "捧寿觞、莫辞满饮，愿年年、对鹤发蛾眉。", 
      "年年有，麻姑麟脯，王母玄梨。"
    ], 
    "rhythmic": "八声甘州"
  }, 
  {
    "author": "何梦桂", 
    "paragraphs": [
      "对千峰未晓，听西风、吹角下谯楼。", 
      "拥貔貅千骑，旌十里，送客芳洲。", 
      "曾是灯棋月柝，赞画坐清油。", 
      "折尽长亭柳，莫系行舟。", 
      "忆昔相逢何处，看飞鸿雪迹，休更回头。", 
      "百年心事，长逐水东流。", 
      "愿君如游龙万里，我如云、终泊此林丘。", 
      "相思梦，明年雁到，尚讯南州。"
    ], 
    "rhythmic": "八声甘州"
  }, 
  {
    "author": "何梦桂", 
    "paragraphs": [
      "燕子芹乾，龙孙箨老，绿阴深锁林塘。", 
      "午风庭院，人试薄罗裳。", 
      "数尽落红飞絮，摘青梅、煮酒初尝。", 
      "重门静，一帘疏雨，消尽水沉香。", 
      "把当年团扇，恩情犹在，未是相忘。", 
      "笑衰翁鬓发，早已苍苍。", 
      "说与乘鸾彩女，看世间、多少炎凉。", 
      "都休怨，百年一梦，且共醉霞觞。"
    ], 
    "rhythmic": "满庭芳"
  }, 
  {
    "author": "何梦桂", 
    "paragraphs": [
      "夜月楼台，夕阳庭院。", 
      "都将前事思量遍。", 
      "当初识面待寻常，争知识後情如线。", 
      "只怕梅梢，参横斗转。", 
      "催人归去天涯远。", 
      "断肠当在别离时，未曾说著肠先断。"
    ], 
    "rhythmic": "踏莎行"
  }, 
  {
    "author": "何梦桂", 
    "paragraphs": [
      "记年时、人人何处，长亭曾共尊酒。", 
      "酒阑归去行人远，折不尽长亭柳。", 
      "渐白首。", 
      "待把酒送君，恰又清明後。", 
      "青条似旧。", 
      "问江北江南，离愁如我，还更有人否。", 
      "留不住，强把蔬盘瀹韭。", 
      "行舟又报潮候。", 
      "风急岸花飞尽也，一曲啼红满袖。", 
      "春波皱。", 
      "青草外，人间此恨年年有。", 
      "留连握手。", 
      "叹人世相逢，百年欢笑，能得几回又。"
    ], 
    "rhythmic": "摸鱼儿"
  }, 
  {
    "author": "何梦桂", 
    "paragraphs": [
      "把人间、古今勋业，一时都付杯酒。", 
      "青山行遍人华发，老尽门前青柳。", 
      "试回首。", 
      "记晓雨征衫，又过年时候。", 
      "相逢故旧。", 
      "浪说南楼北，亭花纵好、能似少年否。", 
      "还自笑，应是山林厌韭。", 
      "忘却儿童迎候。", 
      "兴来谩学长沙舞，要舞更无长袖。", 
      "眉休皱。", 
      "欢笑外，风涛世上时时有。", 
      "共君握手。", 
      "且尽日尊前，相拌一醉，醉後明朝又。"
    ], 
    "rhythmic": "摸鱼儿"
  }, 
  {
    "author": "何梦桂", 
    "paragraphs": [
      "避暑林塘。", 
      "数元戎小队，一簇红妆。", 
      "旌云影动，帘幕水沉香。", 
      "金缕彻，玉肌凉。", 
      "慢拍舞轻扬。", 
      "更一般，轻弦细管，孤竹空桑。", 
      "风姨昨夜痴狂。", 
      "向华峰吹落，云锦天裳。", 
      "波神藏不得，散作满池芳。", 
      "移彩鹢，柳阴傍。", 
      "拚一醉淋浪。", 
      "向晚来、歌阑饮散，月在纱窗。"
    ], 
    "rhythmic": "意难忘"
  }, 
  {
    "author": "何梦桂", 
    "paragraphs": [
      "留春不住。", 
      "又早是清明，杨花飞絮。", 
      "杜宇声声，黄昏庭院，那更半帘风雨。", 
      "劝春且休归去。", 
      "芳草天涯无路。", 
      "悄无语。", 
      "倚阑干立尽，落红无数。", 
      "谁诉。", 
      "长门事，记得当年，曾趁梨园舞。", 
      "霓羽香消，梁州声歇，昨梦转头今古。", 
      "金屋玉楼何在，尚有花钿尘土。", 
      "君不顾。", 
      "怕伤心，休上危楼高处。"
    ], 
    "rhythmic": "喜迁莺"
  }, 
  {
    "author": "何梦桂", 
    "paragraphs": [
      "十月江南风信早，梅枝早閟先春。", 
      "田园剩得老来身。", 
      "浪言陶处士，犹是晋朝臣。", 
      "人道革爻居四九，谁知数在邅迍。", 
      "明年五十志当伸。", 
      "低头羞老妇，且结会稽盟。"
    ], 
    "rhythmic": "临江仙"
  }, 
  {
    "author": "何梦桂", 
    "paragraphs": [
      "春色三分，怎禁得、几番风力。", 
      "又早见、亭台绿水，柳摇金色。", 
      "满眼春愁无著处，知心惟有幽禽识。", 
      "望青山、目断夕阳边，孤云隔。", 
      "琴酒我，成三一。", 
      "湖外舫，山头屐。", 
      "且莫教春去，乱红堆积。", 
      "记得年时陪宴赏，重门深处桃花碧。", 
      "待修书、欲寄楚天遥，无行客。"
    ], 
    "rhythmic": "满江红"
  }, 
  {
    "author": "何梦桂", 
    "paragraphs": [
      "伤离别。", 
      "江南雁断音书绝。", 
      "音书绝。", 
      "两行珠泪，寸肠千结。", 
      "伤心长记中秋节。", 
      "今年还似前年月。", 
      "前年月。", 
      "那知今夜，月圆人缺。"
    ], 
    "rhythmic": "忆秦娥"
  }, 
  {
    "author": "何梦桂", 
    "paragraphs": [
      "犹记春风庭院，柳阴深锁帘帷。", 
      "东君去後雨丝丝。", 
      "空认紫骝嘶处。", 
      "梦断箫台无据，十年往事休追。", 
      "忽然拈起旧来书。", 
      "依旧长亭双泪。"
    ], 
    "rhythmic": "西江月"
  }, 
  {
    "author": "何梦桂", 
    "paragraphs": [
      "吹断笙箫春梦寒。", 
      "倚楼思往事，泪偷弹。", 
      "别时容易见时难。", 
      "相看处，惟有玉连环。", 
      "人在万重山。", 
      "近来应不似，旧时颜。", 
      "重门深院柳阴间。", 
      "曾携手，休去倚危阑。"
    ], 
    "rhythmic": "小重山"
  }, 
  {
    "author": "何梦桂", 
    "paragraphs": [
      "光岳储精，宇宙呈祥，锺英俊材。", 
      "想春秋夹谷，前生夫子，婆娑南赡，见在如来。", 
      "龙角标辰，蟾胎楸檬巧缈ｓ细枥铮炊菸瑁郝刑āＶ刂睾檬孪啻摺１愣园鸦品庾檬倮８腹钌希珂蛐澹腹孟拢は芬吕场Ｗ蛞寡兀追臧⒛福捏刺姨沂荚浴Ｈ辏嶙樱晁晗伪"
    ], 
    "rhythmic": "沁园春"
  }, 
  {
    "author": "何梦桂", 
    "paragraphs": [
      "睡起纱窗，问春信、几番风候。", 
      "待去做、踏青鞋履，懒拈纤手。", 
      "尘满翠微低ぢ叶，离愁推去来还又。", 
      "把菱花、独对泪阑干，羞蓬首。", 
      "回鸾子，空怀袖。", 
      "金缕曲，无心奏。", 
      "记碧桃花下，夜参横斗。", 
      "六幅罗裙香凝处，痕痕都是尊前酒。", 
      "到如今、肠断怕回头，长门柳。"
    ], 
    "rhythmic": "满江红"
  }, 
  {
    "author": "何梦桂", 
    "paragraphs": [
      "衮衣绣裳，彤弓卢矢，山西将门。", 
      "自雪岭蓬婆，夷成坦道，炎州蜓獠，去连营。", 
      "吴越儿童，江淮草木，七见元戎识姓名。", 
      "争知道，这一隅斗大，尚借麾旌。", 
      "西风吹下天声。", 
      "看万骑貔貅入井陉。", 
      "彼山棚魍魉，雷霆震击，海濒赤子，天日开明。", 
      "事业方来，乾坤无尽，千古英雄不偶生。", 
      "从兹去，看云台翼轸，麟阁丹青。"
    ], 
    "rhythmic": "沁园春"
  }, 
  {
    "author": "何梦桂", 
    "paragraphs": [
      "倚窗闲嗅梅花，霜风入袖寒初透。", 
      "吾年如此，年年十月，见梅如旧。", 
      "白发青衫，苍头玄鹤，花前尊酒。", 
      "问梅花与我，是谁瘦绝，正风雨、年时候。", 
      "不怕参横月落，怕人生、芳盟难又。", 
      "高楼何处，寒英吹落，玉龙休奏。", 
      "前日花魁，後来羹鼎，总归严岫。", 
      "但逋仙流落，诗香留与，孤山同寿。"
    ], 
    "rhythmic": "水龙吟"
  }, 
  {
    "author": "何梦桂", 
    "paragraphs": [
      "三分春色，更消得风雨，几番零落。", 
      "年少不来春老去，空负省薇阶药。", 
      "燕子飞忙，杜鹃啼杀，总为谁悲乐。", 
      "临春结绮，旧家何处楼阁。", 
      "一任年去年来，怅歌阑舞断，尘生帘幕。", 
      "千古雷塘浑一梦，人世到头俱错。", 
      "百岁心期，一春光景，付与闲杯酌。", 
      "青蛇犹在，莫教雷雨飞却。"
    ], 
    "rhythmic": "酹江月・念奴娇"
  }, 
  {
    "author": "何梦桂", 
    "paragraphs": [
      "问春何去，乱随风飞坠，杨花篱落。", 
      "罗袜香囊无觅处，谁有返魂灵药。", 
      "细柳重门，碧桃深巷，回首曾行乐。", 
      "玉龙吟断，夜深人在江阁。", 
      "因念壁月琼枝，对玉人何处，绣帘珠幕。", 
      "一半青铜尘满匣，空抚鸾刀金错。", 
      "薇露烟销，莲膏花凝，不寐还孤酌。", 
      "一春心事，总将愁里消却。"
    ], 
    "rhythmic": "酹江月・念奴娇"
  }, 
  {
    "author": "何梦桂", 
    "paragraphs": [
      "老去无心，看尽青山，山前暮云。", 
      "问重来海燕，乌衣安在，乍归辽鹤，华表空存。", 
      "世路悠悠，风尘渺渺，白发相催乌兔频。", 
      "浮生事，算天涯海角，谁是闲人。", 
      "几番甲子庚申。", 
      "看青草年年秋又春。", 
      "笑武陵源上，桃花未实，山下，瑶树长新。", 
      "霓羽飘零，蛾眉萧飒，欲觅神仙隔两尘。", 
      "草堂在，但休教山鬼，夜半移文。"
    ], 
    "rhythmic": "沁园春"
  }, 
  {
    "author": "何梦桂", 
    "paragraphs": [
      "把心期、半生孤负。", 
      "玉堂元在何处。", 
      "朱弦弹绝无人听，空操离鸾烈女。", 
      "遇不遇。", 
      "休更问、悠悠世事都如许。", 
      "人生草露。", 
      "看百岁勋名，青铜鬓影，抚剑泪如雨。", 
      "知谁语。", 
      "落落江空岁暮。", 
      "人间一梦今古。", 
      "雷塘十里斜阳外，野草寒鸦无数。", 
      "身世寓。", 
      "聊尔耳、江山有恨谁堪付。", 
      "冰心更苦。", 
      "都说与梅花，参横月落，一醉且归去。"
    ], 
    "rhythmic": "摸鱼儿"
  }, 
  {
    "author": "何梦桂", 
    "paragraphs": [
      "天涯何处，望苍江渺渺。", 
      "纵算解飞人不到。", 
      "笑双丸乌兔，两鬓霜蓬，聊尔耳，那是人间三岛。", 
      "黄梁初梦觉，起看孤云，还自长歌自长啸。", 
      "不记桃源何地，橘渚何年，生涯事、惟有炉烟茶灶。", 
      "问先生谁友，有白石青松，共成三老。"
    ], 
    "rhythmic": "洞仙歌"
  }, 
  {
    "author": "何梦桂", 
    "paragraphs": [
      "东君别後。", 
      "见说道花枝，也成消瘦。", 
      "夜雨帘栊，柳边庭院，烦恼有谁撋就。", 
      "犹记旧看承处，梅子枝头如豆。", 
      "最苦是，向重门人静，月明时候。", 
      "知否。", 
      "人不见，纵有音书，争似重携手。", 
      "旧日沉腰，如今潘鬓，怎奈许多僝僽。", 
      "极目万山深处，肠断不堪回首。", 
      "情寸寸，到如今，只在长亭烟柳。"
    ], 
    "rhythmic": "喜迁莺"
  }, 
  {
    "author": "何梦桂", 
    "paragraphs": [
      "尚书当年，蓬矢桑弧，初度佳期。", 
      "是词林老虎，文场威凤，人中祥瑞，天下英奇。", 
      "太守买臣，中书坡老，五十二年回首非。", 
      "人间事，且开眉一笑，醉倒金卮。", 
      "阿婆还忆年时。", 
      "也曾趁鸿胪拜玉墀。", 
      "念青衫荷叶，嫁衣尚在，青铜菱影，破镜犹遗。", 
      "半席寒毡，一官俯首，造物还应戏小儿。", 
      "问天道，看是他谁戏我，我戏他谁。"
    ], 
    "rhythmic": "沁园春"
  }, 
  {
    "author": "何梦桂", 
    "paragraphs": [
      "倚阑干立尽，看东风、吹度柳绵飞。", 
      "怕杜鹃啼杀，江南雁杳，游子何之。", 
      "梦断扬州芍药，落尽簇红丝。", 
      "歌吹今何在，一曲沾衣。", 
      "往事不堪重省，记柳边深巷，花外幽墀。", 
      "把菱花独照，脂粉总慵施。", 
      "怅春归、留春未住，奈春归、不管玉颜衰。", 
      "伤心事，都将分付，榆砌苔矶。"
    ], 
    "rhythmic": "八声甘州"
  }, 
  {
    "author": "何梦桂", 
    "paragraphs": [
      "自辽东鹤去，算何人、插得翅能飞。", 
      "笑平生错铸，儒冠误识，者也焉之。", 
      "谩道寒蚕冰底，瓮茧解成丝。", 
      "何许丝千丈，补得龙衣。", 
      "镜里不堪勋业，纵梦中八翼，不到天墀。", 
      "看间富贵，妻妾笑施施。", 
      "对青山、千年不老，但梅花、头白伴人衰。", 
      "严陵路，年年潮水，不上渔矶。"
    ], 
    "rhythmic": "八声甘州"
  }, 
  {
    "author": "何梦桂", 
    "paragraphs": [
      "世事浑无定。", 
      "问人间、翻来覆去，阿谁能忍。", 
      "海怒惊涛山相拍，选甚鱼龙不任。", 
      "看今古、英雄销尽。", 
      "坐对青山闲白日，付长江、流送千年恨。", 
      "天有意，唯何甚。", 
      "待将洗耳泉边枕。", 
      "正梅花、霜寒月白，斗回西柄。", 
      "自寿一觞花前醉，醉彩幡金胜。", 
      "笑儿辈、汾阳中令。", 
      "倚遍层楼干阑曲，慨乾坤、渺渺青云影。", 
      "无限事，尊前兴。"
    ], 
    "rhythmic": "贺新郎", 
    "tags": [
      "长江"
    ]
  }, 
  {
    "author": "何梦桂", 
    "paragraphs": [
      "花落风初定。", 
      "倚危阑、衷情欲诉，踌躇不忍。", 
      "把酒问春春无语，吹落游尘怎任。", 
      "待泪雨、红妆蔫尽。", 
      "不道燕衔春将去，误啼鹃、唤起年年恨。", 
      "芳草路，人愁甚。", 
      "浮生一梦黄梁枕。", 
      "且不妨、狂歌醉舞，麈谈挥柄。", 
      "金谷平泉俱尘土，谁是当年豪胜。", 
      "但五柳、依然陶令。", 
      "千古兴亡东流水，望孤鸿、没处残阳影。", 
      "无限意，伤春兴。"
    ], 
    "rhythmic": "贺新郎"
  }, 
  {
    "author": "何梦桂", 
    "paragraphs": [
      "更静钟初定。", 
      "卷珠帘、人人独立，怨怀难忍。", 
      "欲拨金猊添沉水，病力厌厌不任。", 
      "任蝶粉、蜂黄消尽。", 
      "亭北海棠还开否，纵金钗、犹在成长恨。", 
      "花似我，瘦应甚。", 
      "凄凉无寐闲衾枕。", 
      "看夜深、紫垣华盖，低摇杠柄。", 
      "重拂罗裳蹙金线，尘满双鸳花胜。", 
      "孤负我、花期春令。", 
      "不怕镜中羞华发，怕镜中、舞断孤鸾影。", 
      "天尽处，悠悠兴。"
    ], 
    "rhythmic": "贺新郎"
  }, 
  {
    "author": "何梦桂", 
    "paragraphs": [
      "叹人生聊尔，便晨风、翼倦也回飞。", 
      "况自骑款段，欲追骐骥，千里安之。", 
      "种得玄芝瑶草，不染满头丝。", 
      "一醉梅花下，笑舞青衣。", 
      "说甚封侯万里，待朱门画战，大第崇墀。", 
      "人世何时□足，造物任隆施。", 
      "怪周公、如今不梦，意周公、政自怪吾衰。", 
      "归来去，夕阳牛陇，夜月鸥矶。"
    ], 
    "rhythmic": "八声甘州"
  }, 
  {
    "author": "何梦桂", 
    "paragraphs": [
      "青衫白发，独倚江楼小。", 
      "待欲题诗压崔颢。", 
      "慨凤台今在否，白鹭沙洲，芳草外、剩得闲身江表。", 
      "醉来疑梦里，梦入梅花，歌彻青衣听清窈。", 
      "起着飞鸿没尽，白鸟玄驹，谁能数、曹瞒袁绍。", 
      "待明年、七十问何如，笑只是今朝，浣花堂老。"
    ], 
    "rhythmic": "洞仙歌"
  }, 
  {
    "author": "何梦桂", 
    "paragraphs": [
      "问春先开未，江南野水，得春初小。", 
      "独殿群芳，却道花前开早。", 
      "长苦冰霜压尽，更说甚、风标清窈。", 
      "些子好。", 
      "孤香冷艳，有谁知道。", 
      "年年吹落还开，听画角楼头，送他昏晓。", 
      "何处玉堂，满地苍苔不扫。", 
      "谁是肝肠铁石，与共说、岁寒怀抱。", 
      "花未老。", 
      "无奈酒阑情好。"
    ], 
    "rhythmic": "玉漏迟"
  }, 
  {
    "author": "何梦桂", 
    "paragraphs": [
      "飞仙欲下，水殿严妆早。", 
      "娇湿怕春知，跨白虬、天门未晓。", 
      "霓裳零乱，肌骨自清妍，梅檐月，柳桥风，世上红尘杳。", 
      "重门深闭，忘却山阴道。", 
      "呼酒嚼琼花，任醉来、玉山倾倒。", 
      "无言相对，这岁暮心期，茅舍外，玉堂前，处处风流好。"
    ], 
    "rhythmic": "蓦山溪"
  }, 
  {
    "author": "何梦桂", 
    "paragraphs": [
      "春工未觉，何处琼英早。", 
      "夜半翦银河，到人间、楼台初晓。", 
      "霏霏脉脉，不是不多情，金帐暖，玉堂深，却怪音尘杳。", 
      "天公谪下，暂落红尘道。", 
      "颜色自还怜，怕轻狂、随风颠倒。", 
      "冰心谁诉，但吹入梅花，明月地，白云阶，相照天寒好。"
    ], 
    "rhythmic": "蓦山溪"
  }, 
  {
    "author": "何梦桂", 
    "paragraphs": [
      "蓬蓬，睡梦惊回早。", 
      "谁为散天花，遍人间，夜深分晓。", 
      "虚空幻出，富贵照乾坤，琼万顷，玉千株，莫道壶天杳。", 
      "平明三尺，不拣江南道。", 
      "只怕不坚牢，被天工、小儿翻倒。", 
      "凝冰泮水，世态总无凭，明日事，昨朝人，谁丑还谁好。"
    ], 
    "rhythmic": "蓦山溪"
  }, 
  {
    "author": "何梦桂", 
    "paragraphs": [
      "孔盖霓旌，月佩云裳，人间女仙。", 
      "问韶光九十，何如今待，明朝最处，好是明年。", 
      "戏舞称觞，一堂家庆，眼见儿孙曾又玄。", 
      "奇绝处，看菱花白发，不改朱颜。", 
      "当年。", 
      "手种红莲。", 
      "笑几度桑田沧海乾。", 
      "想蟾胎炼就，紫皇灵药，龙髯飞坠，玉女云。", 
      "青鸟重来，红霞俨在，一曲云和犹未闲。", 
      "羞尘世，把蛾眉蝉鬓，空为谁妍。"
    ], 
    "rhythmic": "沁园春"
  }, 
  {
    "author": "何梦桂", 
    "paragraphs": [
      "细柳连营绿荫重。", 
      "暖风旗影扬蛇龙。", 
      "昼闲吟思入千峰。", 
      "紫绶金牌人绿发，绣鞯丝辔马青骢。", 
      "会将三箭取侯封。"
    ], 
    "rhythmic": "浣溪沙"
  }, 
  {
    "author": "何梦桂", 
    "paragraphs": [
      "金紫山前山万重。", 
      "山高云密下苍龙。", 
      "春来好雨遍三峰。", 
      "芳草郊原眠茧犊，垂杨营垒系花骢。", 
      "趣归行有紫泥封。"
    ], 
    "rhythmic": "浣溪沙"
  }, 
  {
    "author": "何梦桂", 
    "paragraphs": [
      "风信花残吹柳絮。", 
      "柳外池塘，乳燕时飞度。", 
      "漠漠轻云山约住。", 
      "半村烟树鸠呼雨。", 
      "竹院深深深几许。", 
      "深处人闲，谁识闲中趣。", 
      "弹彻瑶琴移玉柱。", 
      "苍苔满地花阴午。"
    ], 
    "rhythmic": "蝶恋花"
  }, 
  {
    "author": "何梦桂", 
    "paragraphs": [
      "半生习气，被风霜、销尽头颅如许。", 
      "七十年来都铸错，回首邯郸何处。", 
      "杜曲桑麻，柴桑松菊，归计成迟暮。", 
      "一樽自寿，不妨沉醉狂舞。", 
      "休问沧海桑田，看朱颜白发，转次全故。", 
      "乌兔相催天也老，千古英雄坏土。", 
      "汾水悲歌，雍江苦调，堕泪真儿女。", 
      "兴亡一梦，大江依旧东注。"
    ], 
    "rhythmic": "大江东去・念奴娇"
  }, 
  {
    "author": "何梦桂", 
    "paragraphs": [
      "青衫华发，对风霜、倚遍危楼孤啸。", 
      "恶浪平波，看尽世间多少。", 
      "忘却金闺故步，都付与、野花啼鸟。", 
      "祗自笑。", 
      "悠悠心事，无人知道。", 
      "扰扰世路红尘，看销尽英雄，青山亦老。", 
      "宇宙无穷，事业到头谁了。", 
      "高楼一声画角，把千古、梦中吹觉。", 
      "天欲晓。", 
      "起看蕊梅春小。"
    ], 
    "rhythmic": "玉漏迟"
  }, 
  {
    "author": "何梦桂", 
    "paragraphs": [
      "自怜翠袖，向天寒、独倚孤篁吟啸。", 
      "半世虚名，孤负白云多少。", 
      "欲问梅翁旧约，怕误我、沙头鸥鸟。", 
      "时一笑。", 
      "行行且止，人间蜀道。", 
      "休怪岁月无情，叹尘世浮生，闲忙闲老。", 
      "待趁黑头，万里封侯都了。", 
      "今古勋名一梦，听未彻、钧天还觉。", 
      "羌管晓。", 
      "楼角曙星稀小。"
    ], 
    "rhythmic": "玉漏迟"
  }, 
  {
    "author": "何梦桂", 
    "paragraphs": [
      "分知白首天寒，千林摇落寻真隐。", 
      "天工付与，冰肌雪骨，暗香寒凝。", 
      "自许负心，肯教色界，软红尘近。", 
      "怅绿衣舞断，参横梦觉，依稀旧家犹认。", 
      "不为角声落，向花前、为伊悲恨。", 
      "玉堂茅舍，风流随处，年年孤另。", 
      "不是人间，肝肠铁石，相逢休问。", 
      "算知心、只许东风，漏泄一分春信。"
    ], 
    "rhythmic": "水龙吟"
  }, 
  {
    "author": "何梦桂", 
    "paragraphs": [
      "恨公来较晚，早归朝、骢马去难留。", 
      "是朱轮华毂，联叠组，家世公侯。", 
      "今在玉堂深处，借重护偏州。", 
      "好把青毡拂，奕世勋猷。", 
      "明日东津归路，正梅花霜暧，春上枝头。", 
      "看连旗列鼓，送客下江楼。", 
      "对云山、千年不老，向楼前、阅尽几行舟。", 
      "留名在，严陵滩下，日夜东流。"
    ], 
    "rhythmic": "八声甘州"
  }, 
  {
    "author": "何梦桂", 
    "paragraphs": [
      "阿母今朝，飞下琼楼金阙。", 
      "先教玉女，为传言细说。", 
      "蟠桃手种，尚记此春时节。", 
      "三千春後，开花初结。", 
      "宴罢瑶池，洗娥眉、已半雪。", 
      "九旬偷度，笑韶光一映。", 
      "仙翁日月，算与人间全别。", 
      "从今一岁，年年三月。"
    ], 
    "rhythmic": "传言玉女"
  }, 
  {
    "author": "何梦桂", 
    "paragraphs": [
      "南山老，还记少陵诗。", 
      "七十古来稀。", 
      "清池拥出红蕖坠，西风吹上碧梧枝。", 
      "趁今朝，斟寿酒，记生时。", 
      "也不羡、鲲鹏飞击水。", 
      "也不羡、蛟龙行得雨。", 
      "人世事，总危机。", 
      "扶床正好看孙戏，舞衫不要笑儿痴。", 
      "更埙篪，三老子，鬓如丝。"
    ], 
    "rhythmic": "最高楼"
  }, 
  {
    "author": "赵必", 
    "paragraphs": [
      "倚西风、招鸿送燕，年华今已如客。", 
      "青奴一饷贪凉梦，昨夜酒红无力。", 
      "愁似织。", 
      "听鸣叶寒蝉，话到情无极。", 
      "舞衣春入。", 
      "欢带眼偷移，琴心不断，襟袖旧时窄。", 
      "红尘陌。", 
      "谁寄佳人消息。", 
      "任他珠网瑶瑟。", 
      "金钗两鬓霓裳曲，总是浪歌闲拍。", 
      "长夜笛。", 
      "且慢析轻匀，留醉酒垆侧。", 
      "烟青雾白。", 
      "望残照关河，晴云楼阁，何处是秋色。"
    ], 
    "rhythmic": "摸鱼子"
  }, 
  {
    "author": "林自然", 
    "paragraphs": [
      "二十馀年访道，经游万水千山。", 
      "明师未遇肯安闲。", 
      "几度拈香一瓣。", 
      "幸遇至人说破，虚无妙用循环。", 
      "工夫只在片时间。", 
      "遍体神光灿烂。"
    ], 
    "rhythmic": "西江月"
  }, 
  {
    "author": "林自然", 
    "paragraphs": [
      "凿开混沌，见钱塘南控、长江凝碧。", 
      "今古词人图此景，谁解推原端的。", 
      "岁去年来，日庚月甲，因甚无差忒。", 
      "如今说破，要知天地来历。", 
      "道散有一强名，五行颠倒，互列乾坤历。", 
      "坎水逆流朝丙户，随月盈亏消息。", 
      "气到中秋，金能生水，倍涌千重雪。", 
      "神仙妙用，与潮没个差别。"
    ], 
    "rhythmic": "酹江月・念奴娇", 
    "tags": [
      "长江"
    ]
  }, 
  {
    "author": "奚?", 
    "paragraphs": [
      "踏破秋痕，向虚堂、细问新凉踪迹。", 
      "野客从来无管领，独鹤自还空碧。", 
      "红日重开，翠华曾到，应恨湖光窄。", 
      "游龙别後，两山依旧南北。", 
      "无语野草闲花，似嗔人问，万事今非昔。", 
      "古木苍烟无限意，只有吟魂知得。", 
      "歌舞百年，是非一醉，未必西风识。", 
      "浩歌归去，满船风雨凄恻。"
    ], 
    "rhythmic": "念奴娇"
  }, 
  {
    "author": "奚?", 
    "paragraphs": [
      "日折霜檐，寒欺雾幕，晴枝浅弄春华。", 
      "惊回绮梦，独拥绫衾，腮痕微印朝霞。", 
      "倦起心情，念风移霜换，依旧天涯。", 
      "雁影水云斜。", 
      "算相思、一点愁赊。", 
      "问橘楚橙吴，旧香犹在，别後襟袖输他。", 
      "琴心知未许，想钿钗、流落谁家。", 
      "怕上高楼，归思还、斜阳暮鸦。", 
      "几多年、江湖浪识，知心只许梅花。"
    ], 
    "rhythmic": "长相思慢"
  }, 
  {
    "author": "奚?", 
    "paragraphs": [
      "秋声淅沥，楚棹吴鞭，相逢易老颜色。", 
      "桐竹鸣骚音韵，水云空觅。", 
      "炎凉自今自古，信浮生、有谁禁得。", 
      "漫回首，问黄花还念，故人犹客。", 
      "莫管红香狼籍。", 
      "兰蕙冷，偏他露知霜识。", 
      "木落山空心事，对秋明白。", 
      "征衣暗尘易染，算江湖、随人宽窄。", 
      "正无据，看寒蟾、飞上暮碧。"
    ], 
    "rhythmic": "声声慢"
  }, 
  {
    "author": "奚?", 
    "paragraphs": [
      "霁环新掠。", 
      "正风回浪影，时摇城脚。", 
      "叹天涯、春草无伦，似凝伫当时，柳颦花弱。", 
      "步锦珠沉，谩一眸、千年如昨。", 
      "信龙楼凤阁，无奈都由，笑歌休却。", 
      "斜阳柳边自落。", 
      "听幽禽两两，沙际停泊。", 
      "道世问、多少闲愁，总输与扁舟，五湖游乐。", 
      "便买蓑衣，又生怕、鱼龙风恶。", 
      "把从前、万事对酒，且休问著。"
    ], 
    "rhythmic": "解连环"
  }, 
  {
    "author": "奚?", 
    "paragraphs": [
      "又扁舟东下，水树青圆，雨榴红薄。", 
      "燕子愁多，在重重帘幕。", 
      "杖屧山阴，而今休更问，月尖眉约。", 
      "双杏盟寒，七香珠坠，歌尘飘泊。", 
      "莫倚危阑，怨深黄竹，一鹤归来，乱峰飞落。", 
      "笑色凌波，任雾抽烟邈。", 
      "飘渺生香池冷，湘水外，片云如削。", 
      "昨夜离人，游仙梦远，天风吹觉。"
    ], 
    "rhythmic": "醉蓬莱"
  }, 
  {
    "author": "奚?", 
    "paragraphs": [
      "一雁斜阳，乱蛩衰草，天净秋远。", 
      "独立西风，星星鬓影，疑被蕖霜染。", 
      "蹇修何处，秋深湘水，隐约数峰青浅。", 
      "想而今，亭亭皓月，共谁倚阑凄惋。", 
      "瑶箱翠袭，玉奁芸剪，暗里泪化偷溅。", 
      "一日思量，十年瘦削，春色回眸减。", 
      "雕鸾好在，文箫重许，酒试香庭苑。", 
      "正销魂，馀霞散碧，暮鸦数点。"
    ], 
    "rhythmic": "永遇乐"
  }, 
  {
    "author": "奚?", 
    "paragraphs": [
      "紫鸾飞舞，又东华宴罢，归步凝碧。", 
      "缥缈天风吹送处，泠泠佩声清逸。", 
      "青童两两，争笑拈、琪花半折。", 
      "羽衣寒露香披，翠幢珠辂去云疾。", 
      "西真还又传帝敕。", 
      "霞城检校，问学仙消息。", 
      "玉府高寒，有不老丹容，自然琼液。", 
      "人间尘梦，应误认、烟痕雾迹。", 
      "洞云依约开时，丹华飞素白。"
    ], 
    "rhythmic": "宴瑶池・越江吟"
  }, 
  {
    "author": "奚?", 
    "paragraphs": [
      "金飙吹净人间暑。", 
      "连朝弄凉新雨。", 
      "万宝功成，无人解得，秋入天机深处。", 
      "闲中自数。", 
      "几心酌乾坤，手斟霜露。", 
      "护了山河，共看元影在银兔。", 
      "而今神仙正好，向青空觅个，冲澹襟宇。", 
      "帝念群生，如何便肯，从我乘风归去。", 
      "夷游洞府。", 
      "把月抒云机，教他儿女。", 
      "水逸山明，此情天付与。"
    ], 
    "rhythmic": "齐天乐"
  }, 
  {
    "author": "奚?", 
    "paragraphs": [
      "笑湖山、纷纷歌舞，花边如梦如薰。", 
      "响烟惊落日，长桥芳草外，客愁醒。", 
      "天风送远，向两山、唤醒痴云。", 
      "犹自有、迷林去鸟，不信黄昏。", 
      "销凝。", 
      "油车归後，一眉新月，独印湖心。", 
      "蕊宫相答处，空岩虚谷应，猿语香林。", 
      "正酣红紫梦，便市朝、有耳谁听。", 
      "怪玉兔、金乌不换，只换愁人。"
    ], 
    "rhythmic": "芳草"
  }, 
  {
    "author": "奚?", 
    "paragraphs": [
      "澄空无际，一幅轻绡，素秋弄色。", 
      "翦翦天风，飞飞万里，吹净遥碧。", 
      "想玉杵芒寒，听环无迹。", 
      "圆缺何心，有心偏向歌席。", 
      "多少情怀，甚年年、共怜今夕。", 
      "蕊宫珠殿，还吟飘香秀笔。", 
      "隐约霓裳声度，认紫霞楼笛。", 
      "独鹤归来，更无清梦成觅。"
    ], 
    "rhythmic": "华胥引"
  }, 
  {
    "author": "赵闻礼", 
    "paragraphs": [
      "絮花寒食路。", 
      "晴丝日，绿阴吹雾。", 
      "客帽欺风，愁满画船烟浦。", 
      "彩柱秋千散後，恨尘锁、燕帘莺户。", 
      "从间阻。", 
      "梦云无准，鬓霜如许。", 
      "夜永绣阁藏娇，记掩扇传歌，剪灯留语。", 
      "月约星期，细把花须频数。", 
      "弹指一襟幽恨，谩空倩、啼鹃声诉。", 
      "深院宇。", 
      "黄昏杏花微雨。"
    ], 
    "rhythmic": "玉漏迟"
  }, 
  {
    "author": "赵闻礼", 
    "paragraphs": [
      "花匣么弦，象奁双陆，旧日留欢情意。", 
      "梦别银屏，恨裁兰烛，香篝夜闲鸳被。", 
      "料燕子重来地，桐阴琐窗绮。", 
      "倦梳洗。", 
      "量芳钿、自羞鸳镜，罗袖冷，烟柳画兰半倚。", 
      "浅雨压荼䕷，指东风、芳事馀几。", 
      "院落黄昏，怕春莺、惊笑憔悴。", 
      "倩柔红约定，唤取玉箫同醉。"
    ], 
    "rhythmic": "法曲献仙音"
  }, 
  {
    "author": "赵闻礼", 
    "paragraphs": [
      "客边情味恶。", 
      "花漏远、春静风鸣凤铎。", 
      "空梁燕泥落。", 
      "映柔红微罥，海棠帘箔。", 
      "愁钟恨角。", 
      "怕催人、黄昏索寞。", 
      "拥吟袍、凭暖阑干，醉怯冷香罗薄。", 
      "阿鹊。", 
      "幽芳月淡，紫曲云昏，有人说著。", 
      "名缰易缚。", 
      "归鞭杳，误期约。", 
      "记金泥卜画，银屏娱夜，弹指忽忽恨错。", 
      "为情多、搀尽芳春，带围瘦觉。"
    ], 
    "rhythmic": "瑞鹤仙"
  }, 
  {
    "author": "赵闻礼", 
    "paragraphs": [
      "冻痕消梦草。", 
      "又招得春归，旧家池沼。", 
      "园扉掩寒悄。", 
      "倩谁将花信，偏传深窈。", 
      "追游趁早，便裁却、春衫短帽。", 
      "任残梅、飞满溪桥，和月醉眠清晓。", 
      "年少。", 
      "青丝织手，彩胜娇环，赋情谁表。", 
      "南楼信杳。", 
      "江云重，雁归少。", 
      "记冲香嘶马，流红回岸，几度绿杨残照。", 
      "想暗黄、依旧东风，灞陵古道。"
    ], 
    "rhythmic": "瑞鹤仙"
  }, 
  {
    "author": "赵闻礼", 
    "paragraphs": [
      "人去绿屏闲，逗晓柳丝风急。", 
      "帘外杏花微雨，春红愁湿。", 
      "单衣催赐曲尘罗，中酒病无力。", 
      "应是绣床慵困，倚秋千斜立。"
    ], 
    "rhythmic": "好事近"
  }, 
  {
    "author": "赵闻礼", 
    "paragraphs": [
      "小枕梦催闲，飞雨时鸣高屋。", 
      "挂起西窗人静，听春禽声续。", 
      "鸭塘溪绿涨轻痕，烟柳媚新绿。", 
      "谁伴瘦筇尊酒，弄岩泉飞瀑。"
    ], 
    "rhythmic": "好事近"
  }, 
  {
    "author": "赵闻礼", 
    "paragraphs": [
      "青楼临远水。", 
      "楼上东风飞燕子。", 
      "玉钩珠箔，密密锁红藏翠。", 
      "剪胜裁幡春日戏。", 
      "簇柳簪梅元夜醉。", 
      "闲忆旧欢，暗弹新泪。", 
      "罗帕啼痕未洗。", 
      "愁见同心双凤翅。", 
      "长安十日轻寒，春衫未试。", 
      "过尽征鸿知几许，不寄萧娘书一纸。", 
      "愁肠断也，那人知未。"
    ], 
    "rhythmic": "鱼游春水"
  }, 
  {
    "author": "赵闻礼", 
    "paragraphs": [
      "莺啼晴昼，南国春如绣。", 
      "飞絮眼，凭阑袖。", 
      "日长花片落，睡起眉山斗。", 
      "无个事，沉烟一缕腾金兽。", 
      "千里空回首。", 
      "两地厌厌瘦。", 
      "春去也，归来否。", 
      "五更楼外月，双燕门前柳。", 
      "人不见，秋千院落清明後。"
    ], 
    "rhythmic": "千秋岁"
  }, 
  {
    "author": "赵闻礼", 
    "paragraphs": [
      "曲尘风雨乱春晴。", 
      "花重寒轻。", 
      "珠帘卷上还重下，怕东风、吹散歌声。", 
      "棋倦杯频昼永，粉香花艳清明。", 
      "十分无处著闲情。", 
      "来觅娉婷。", 
      "蔷薇误罥寻春袖，倩柔荑、为补香痕。", 
      "苦恨啼鹃惊梦，何时翦烛重盟。"
    ], 
    "rhythmic": "风入松"
  }, 
  {
    "author": "赵闻礼", 
    "paragraphs": [
      "几年埋玉蓝田，绿云翠水烘春暖。", 
      "衣薰麝馥，袜罗尘沁，凌波步浅。", 
      "钿碧搔头，腻黄冰脑，参差难翦。", 
      "乍声沉素瑟，天风佩冷，蹁跹舞、霓裳遍。", 
      "湘浦盈盈月满。", 
      "抱相思、夜寒肠断。", 
      "含香有恨，招魂无路，瑶琴写怨。", 
      "幽韵凄凉，暮江空渺，数峰清远。", 
      "粲迎风一笑，持花酹酒，结南枝伴。"
    ], 
    "rhythmic": "水龙吟"
  }, 
  {
    "author": "赵闻礼", 
    "paragraphs": [
      "愁红飞眩醉眼。", 
      "日淡芭蕉卷。", 
      "帐掩屏香润，杨花扑、春云暖。", 
      "啼鸟惊梦远。", 
      "芳心乱。", 
      "照影收奁晚。", 
      "画眉懒。", 
      "微醒带困，离情中酒相半。", 
      "裙腰粉瘦，怕按六么歌板。", 
      "帘卷层楼探旧燕。", 
      "肠断。", 
      "花枝和闷重拈。"
    ], 
    "rhythmic": "隔浦莲近・隔浦莲近拍"
  }, 
  {
    "author": "赵闻礼", 
    "paragraphs": [
      "池馆收新雨。", 
      "耿幽丛、流光几点，半侵疏户。", 
      "入夜凉风吹不减，冷焰微茫暗度。", 
      "碎影落、仙盘秋露。", 
      "漏断长门空照泪，袖纱寒、映竹无心顾。", 
      "孤枕掩，残灯炷。", 
      "练囊不照诗人苦。", 
      "夜沉沉、拍手相亲，呆儿痴女。", 
      "栏外扑来罗扇小，谁在风廊笑语。", 
      "竞戏踏、金钗双股。", 
      "故苑荒凉悲旧赏，怅寒芜、衰草隋宫路。", 
      "同磷火，遍秋圃。"
    ], 
    "rhythmic": "贺新郎"
  }, 
  {
    "author": "赵闻礼", 
    "paragraphs": [
      "人病酒。", 
      "生怕日高催绣。", 
      "昨夜新翻花样瘦。", 
      "旋描双蝶凑。", 
      "慵凭绣床呵手。", 
      "却说新愁还又。", 
      "门外东风吹绽柳。", 
      "海棠花厮勾。"
    ], 
    "rhythmic": "谒金门"
  }, 
  {
    "author": "赵闻礼", 
    "paragraphs": [
      "照眼菱花，剪情菰叶。", 
      "梦云吹散无踪迹。", 
      "听郎言语识郎心，当时一点谁消得。", 
      "柳暗花明，萤飞月黑。", 
      "临窗滴泪研残墨。", 
      "合欢带上旧题诗，如今化作相思碧。"
    ], 
    "rhythmic": "踏莎行"
  }, 
  {
    "author": "叶阊", 
    "paragraphs": [
      "倚薰风、画阑亭午。", 
      "采莲柔橹如语。", 
      "红裙溅水鸳鸯湿，几度云朝雨暮。", 
      "游冶处。", 
      "是好是、小桥芳树寻幽趣。", 
      "绣帘低护。", 
      "任凉入霜纨，月侵冰簟，长夏等闲度。", 
      "都如梦，怅望游仙旧侣。", 
      "遗踪今在何许。", 
      "愁予渺渺潇湘浦。", 
      "槛竹空敲朱户。", 
      "黯无绪。", 
      "念多情文园，曾草长门赋。", 
      "酒酣自舞。", 
      "笑满袖缁尘，数茎霜鬓，羞杀照溪鹭。"
    ], 
    "rhythmic": "摸鱼儿"
  }, 
  {
    "author": "杜良臣", 
    "paragraphs": [
      "花浮深岸树。", 
      "迎新曦窗影，细触游尘。", 
      "映叶青梅，记共折南枝，又及尝新。", 
      "驻屐危亭，烟墅杳、风物撩人。", 
      "虹外斜阳留晚，莺边落絮催春。", 
      "心事应辜桃叶，但自把新诗，遍写修筠。", 
      "恨满芳洲，倩晚风吹梦，暗逐江云。", 
      "慢拈轻拢，幽思切、清音谁闻。", 
      "谩有鸳鸯结带，双垂绣巾。"
    ], 
    "rhythmic": "三姝媚"
  }, 
  {
    "author": "曹", 
    "paragraphs": [
      "翠箫声断青鸾翼，心期破钗谁表。", 
      "夜烛银屏，春风粉袖，犹记琵琶斜抱。", 
      "瑶池路杳。", 
      "恨巫女回云，月娥沉照。", 
      "谩说蓬莱，玉环花貌梦难到。", 
      "严花亭院乍冷，更蛩吟风碎，鸿飞烟渺。", 
      "绿玉弹棋，红牙按拍，乐事欢情终少。", 
      "刘郎未老。", 
      "要鬓翼堆玄，腕酥凝皓。", 
      "莫忘香荐，绿罗裙带草。"
    ], 
    "rhythmic": "齐天乐"
  }, 
  {
    "author": "曹", 
    "paragraphs": [
      "炉烟销篆碧。", 
      "对院落秋千，昼永人寂。", 
      "浓春透花骨。", 
      "正长红小白，晕香涂色。", 
      "铜驼巷陌。", 
      "想游丝、飞絮无力。", 
      "念绣窗、深锁红鸾，虚度禁烟寒食。", 
      "空忆。", 
      "象床沉水，凤枕屏山，欢尤惜。", 
      "粉香狼藉。", 
      "海棠下、东风急。", 
      "自秦台箫咽，汉皋冷，断雨零云难觅。", 
      "但杏梁、双燕归来，似曾旧识。"
    ], 
    "rhythmic": "瑞鹤仙"
  }, 
  {
    "author": "曹", 
    "paragraphs": [
      "杏花坼。", 
      "烟柳藏鸦翠陌。", 
      "苏堤上、人正踏青，嫩草茸茸衬罗袜。", 
      "游丝挂晴塔。", 
      "十里酣红艳白。", 
      "秋千外，娇靥笑春，一片笙箫绮霞碧。", 
      "阿香妒倾国。", 
      "把镜日深奁，丝雨愁织。", 
      "崇桃积李无颜色。", 
      "但蝶粉香渍，燕泥芹冷，紫钱芳晕翳宝瑟。", 
      "怅还近寒食。", 
      "岑寂。", 
      "恨无极。", 
      "更酒驿孤烟，棋院长日。", 
      "梨花满地春狼藉。", 
      "望凤阙波渺，燕楼云隔。", 
      "凭阑干晚，吟袖湿，但笑拍。"
    ], 
    "rhythmic": "兰陵王"
  }, 
  {
    "author": "曹", 
    "paragraphs": [
      "一架幽芳，自过了梅花，独占清绝。", 
      "露叶檀心，香满万条晴雪。", 
      "肌素净冼铅华，似弄玉、乍离瑶阙。", 
      "看翠蛟、白凤飞舞，不管暮烟啼鴂。", 
      "酒中风格天然别。", 
      "记唐宫、赐樽芳冽。", 
      "玉蕤唤得馀春住，犹醉迷飞蝶。", 
      "天气乍雨乍晴，长是伴、牡丹时节。", 
      "夜散琼楼宴，金铺深掩，一庭香月。"
    ], 
    "rhythmic": "玲珑四犯"
  }, 
  {
    "author": "曹", 
    "paragraphs": [
      "同根异色，看镂玉雕檀，芳艳如簇。", 
      "秀叶玲珑，嫩条下垂修绿。", 
      "禁华深锁清妍，香满架、风梳露浴。", 
      "轻盈，便似觉、酴醾格调粗俗。", 
      "蜂黄间涂蝶粉，疑旧日二乔，各样妆束。", 
      "费却春工，斗合靓芳浓馥。", 
      "翠华临槛清赏，飞凤斝、休辞醉玉。", 
      "晴昼，镇贮春、瑶台金屋。"
    ], 
    "rhythmic": "惜馀妍・惜余妍"
  }, 
  {
    "author": "曹", 
    "paragraphs": [
      "香月玲珑，柔风镂刻，嫩绿枝头圆腻。", 
      "绯桃院宇，絮柳池塘，独立万红尘外。", 
      "戏舞千团，讶粉羽、留连春媚。", 
      "非是。", 
      "看滚雪抛琼，镜鸾相倚。", 
      "唐昌仙观风流，有霞洞藏花，绀环玉蕊。", 
      "雕阑占赏，禁苑承恩，难比太平瑶卉。", 
      "遍插金瓶，更移近、宝猊烟翠。", 
      "堪爱。", 
      "只少个、鸳鸯绣带。"
    ], 
    "rhythmic": "宴山亭・燕山亭"
  }, 
  {
    "author": "郑雪岩", 
    "paragraphs": [
      "甫营亭子小，花柳斩新裁。", 
      "衰翁馀暇，何妨领客少徘徊。", 
      "堪叹人生离合，恰似燕莺来往，光景暗中催。", 
      "芦荻晚风起，明月满沙堆。", 
      "去年秋，如此夜，有谁陪。", 
      "欲挽天河无路，满眼总尘埃。", 
      "未了痴儿官事，行止从来难定，又趣到苏台。", 
      "不作别离句，共醉十分杯。"
    ], 
    "rhythmic": "水调歌头"
  }, 
  {
    "author": "赵汝", 
    "paragraphs": [
      "锦屏香褪。", 
      "寒隐轻衫嫩。", 
      "燕子护泥飞不稳。", 
      "庭掩百花难认。", 
      "双双绣带微风。", 
      "海棠此夜帘栊。", 
      "愁损一番寒食，小窗淡月残红。"
    ], 
    "rhythmic": "清平乐"
  }, 
  {
    "author": "赵汝", 
    "paragraphs": [
      "柳丝空有千万条。", 
      "系不住、溪头画桡。", 
      "想今宵、也对新月，过轻寒、何处小桥。", 
      "玉箫台榭春多少，溜啼红、脸霞未消。", 
      "怪别来、胭脂慵传，被东风、偷在杏梢。"
    ], 
    "rhythmic": "恋绣衾"
  }, 
  {
    "author": "赵汝", 
    "paragraphs": [
      "笑摘青梅傍绮疏。", 
      "数枝花影漾前除。", 
      "太湖石畔看金鱼。", 
      "笋指晓寒慵出袖，翠鬟春懒不成梳。", 
      "为君缝狭绣罗襦。"
    ], 
    "rhythmic": "浣溪沙", 
    "tags": [
      "太湖"
    ]
  }, 
  {
    "author": "赵汝", 
    "paragraphs": [
      "对花时节不曾忺。", 
      "见花残。", 
      "任花残。", 
      "小约帘栊，一面受春寒。", 
      "题破玉笺双喜鹊，香烬冷，绕银屏，浑是山。", 
      "待眠。", 
      "未眠。", 
      "事万千。", 
      "也问天。", 
      "也恨天。", 
      "髻儿半偏。", 
      "绣裙儿、宽了还宽。", 
      "自取红毡，重坐暖金船。", 
      "惟有月知君去处，今夜月，照秦楼，第几间。"
    ], 
    "rhythmic": "梅花引"
  }, 
  {
    "author": "赵汝", 
    "paragraphs": [
      "东风冽。", 
      "红梅拆。", 
      "画帘几片飞来雪。", 
      "银屏悄。", 
      "罗裙小。", 
      "一点相思，满塘春草。", 
      "空愁切。", 
      "何年彻。", 
      "不归也合分明说。", 
      "长安道。", 
      "箫声闹。", 
      "去时骢马，谁家系了。"
    ], 
    "rhythmic": "摘红英"
  }, 
  {
    "author": "赵汝", 
    "paragraphs": [
      "帘不卷，细雨熟樱桃。", 
      "数点霁霞山又晚，一痕凉月酒初消。", 
      "风紧絮花高。", 
      "闲处少，磨尽少年豪。", 
      "昨梦醉骑白鹿，满湖春水段家桥。", 
      "濯发听吹箫。"
    ], 
    "rhythmic": "梦江南・忆江南"
  }, 
  {
    "author": "赵汝", 
    "paragraphs": [
      "羞说起。", 
      "嚼破白桃花蕊。", 
      "人在夕阳深巷里。", 
      "燕儿来也未。", 
      "一样半红半紫。", 
      "双凤同心结子。", 
      "分在郎边郎不记。", 
      "为郎今拆碎。"
    ], 
    "rhythmic": "谒金门"
  }, 
  {
    "author": "赵汝", 
    "paragraphs": [
      "小砑红绫笺纸。", 
      "一字一行春泪。", 
      "封了更亲题，题了又还坼起。", 
      "归未。", 
      "归未。", 
      "好个瘦人天气。"
    ], 
    "rhythmic": "如梦令"
  }, 
  {
    "author": "赵汝", 
    "paragraphs": [
      "著破荷衣，笑西风吹我，又落西湖。", 
      "湖间旧时饮者，今与谁俱。", 
      "山山映带，似携来、画卷重舒。", 
      "三十里、芙蓉步障，依然红翠相扶。", 
      "一目清无留处，任屋浮天上，身集空虚。", 
      "残烧夕阳过雁，点点疏疏。", 
      "故人老大，好襟怀、消减全无。", 
      "慢赢得、秋声两耳，冷泉亭下骑驴。"
    ], 
    "rhythmic": "汉宫春", 
    "tags": [
      "西湖"
    ]
  }, 
  {
    "author": "谭宣子", 
    "paragraphs": [
      "掩朱弦、住听金缕。", 
      "天涯同是羁旅。", 
      "多情记把香罗袖，残粉半粘荆树。", 
      "还信否。", 
      "便忍道、石台暗寂春无主。", 
      "分明间阻。", 
      "那睡鸭嘘云，翔鸳溜月，此际更休语。", 
      "人间世，谁识缄愁最苦。", 
      "轻帆重解烟雨。", 
      "而今翻笑周郎误。", 
      "挑剔寒缸寻谱。", 
      "游倦处。", 
      "果因甚、亭亭瘦影如前度。", 
      "无由寄与。", 
      "待谢却梅花，东风为我，吹梦过淮浦。"
    ], 
    "rhythmic": "摸鱼儿"
  }, 
  {
    "author": "谭宣子", 
    "paragraphs": [
      "春江骤涨，晓陌微乾，断云如梦相逐。", 
      "料应怪我频来去，似千里迢遥，伤心极目。", 
      "为楚腰、惯舞东风，芳草萋萋衬绿。", 
      "燕飞独。", 
      "知是谁家箫声多事，吹咽寻常怨曲。", 
      "尽教衿袖香泥涴，君不见、扬州三生杜牧。", 
      "待泪华、暗落铜盘，甚夜西窗剪烛。"
    ], 
    "rhythmic": "西窗烛"
  }, 
  {
    "author": "谭宣子", 
    "paragraphs": [
      "素秋渐爽，倚香曲枕情依旧。", 
      "怀袖。", 
      "浸数尺湘漪、簟纹皱。", 
      "悲欢尽梦里，玉骨从消瘦。", 
      "空又。", 
      "思太液芙蓉未央柳。", 
      "翔凤何在，乐府传孤奏。", 
      "人病酒。", 
      "有鸳鸯双字倩谁绣。", 
      "拜月西楼，几声滴漏。", 
      "应恐纨洁，已疏郎手。"
    ], 
    "rhythmic": "侧犯"
  }, 
  {
    "author": "谭宣子", 
    "paragraphs": [
      "津馆贮轻寒，脉脉离情如水。", 
      "东风不管，垂杨无力，总雨颦烟寐。", 
      "栏干外。", 
      "怕春燕掠天，疏鼓叠、春声碎。", 
      "刘郎易憔悴。", 
      "况是恹恹病起。", 
      "蛮笺漫展，便写就新词，倩谁将寄。", 
      "当此际。", 
      "浑似梦峡啼湘，一寸相思千里。"
    ], 
    "rhythmic": "春声碎"
  }, 
  {
    "author": "谭宣子", 
    "paragraphs": [
      "去路遥。", 
      "归路遥。", 
      "灯月光中立小桥。", 
      "魂萦紫玉箫。", 
      "风萧萧。", 
      "雨萧萧。", 
      "此夜相思空寂寥。", 
      "梅花落丽谯。"
    ], 
    "rhythmic": "长相思"
  }, 
  {
    "author": "谭宣子", 
    "paragraphs": [
      "净亭亭。", 
      "步盈盈。", 
      "蝉影明绡傅体轻。", 
      "水边无限情。", 
      "翠尊倾。", 
      "翠环倾。", 
      "归去如何睡得成。", 
      "西风吹酒醒。"
    ], 
    "rhythmic": "长相思"
  }, 
  {
    "author": "谭宣子", 
    "paragraphs": [
      "银漏滴。", 
      "午夜平康巷陌。", 
      "双掩兽环人语寂。", 
      "馀香无处觅。", 
      "回首旧游踪迹。", 
      "绀碧染衣犹湿。", 
      "一饷沉吟谁会得。", 
      "月明春店笛。"
    ], 
    "rhythmic": "谒金门"
  }, 
  {
    "author": "谭宣子", 
    "paragraphs": [
      "人病酒。", 
      "生怕日高催绣。", 
      "昨夜新翻花样瘦。", 
      "旋描双蝶凑。", 
      "闲凭绣床呵手。", 
      "却说春愁还又。", 
      "门外东风吹绽柳。", 
      "海棠花厮勾。"
    ], 
    "rhythmic": "谒金门"
  }, 
  {
    "author": "谭宣子", 
    "paragraphs": [
      "欲展吴笺咏杜娘。", 
      "为停楚棹觅秦郎。", 
      "藕花三十六湖香。", 
      "珠颗翠檠饶宿泪，玉痕红退怯晨妆。", 
      "小桥风月思凄凉。"
    ], 
    "rhythmic": "浣溪沙"
  }, 
  {
    "author": "谭宣子", 
    "paragraphs": [
      "碧黯塞榆，黄销堤柳，危栏谁料重抚。", 
      "才情犹未减，指点惊如许。", 
      "当时共伊东顾。", 
      "为辞家、怕吟鹦鹉。", 
      "衮衮波光，悠悠云气，陶写几今古。", 
      "生尘每怜微步。", 
      "渺江空岁晚，知在何处。", 
      "土花封玉树。", 
      "恨极山阳赋。", 
      "吹芗扇底馀欢断，怎忘得、阴移庭午。", 
      "离别苦。", 
      "那堪听、敲窗冻雨。"
    ], 
    "rhythmic": "玲珑四犯"
  }, 
  {
    "author": "谭宣子", 
    "paragraphs": [
      "织绡机上度鸣梭。", 
      "年光容易过。", 
      "萦萦情绪，似水烟山雾两相和。", 
      "谩道当时何事，流盼动层波。", 
      "巫影嵯峨。", 
      "翠屏牵薜萝。", 
      "不须微醉自颜酡。", 
      "如今难凭麽。", 
      "烛花销艳，但替人、垂泪满铜荷。", 
      "赋罢西城残梦，犹问夜如何。", 
      "星耿斜河。", 
      "候虫声更多。"
    ], 
    "rhythmic": "鸣梭"
  }, 
  {
    "author": "谭宣子", 
    "paragraphs": [
      "嫩黄初染绿初描。", 
      "倚春娇。", 
      "索春饶。", 
      "燕外莺边，想见万丝摇。", 
      "便作无情终软美，天赋与，眼眉腰。", 
      "短长亭外短长桥。", 
      "驻金镳。", 
      "系兰桡。", 
      "可爱风流，年纪可怜宵。", 
      "辨得重来攀折後，烟雨暗，不辞遥。"
    ], 
    "rhythmic": "江城子"
  }, 
  {
    "author": "谭宣子", 
    "paragraphs": [
      "深意缠绵歌宛转。", 
      "横波停眼灯前见。", 
      "最忆来时门半掩。", 
      "春不暖。", 
      "犁花落尽成秋苑。", 
      "叠鼓收声帆影乱。", 
      "燕飞又趁东风软。", 
      "目力漫长心力短。", 
      "消息断。", 
      "青山一点和烟远。"
    ], 
    "rhythmic": "渔家傲"
  }, 
  {
    "author": "薛燧", 
    "paragraphs": [
      "柳色锁重楼。", 
      "楼上轻寒不满钩。", 
      "堆径落红深半指，悠悠。", 
      "飞絮帘栊几许愁。", 
      "逐日望归舟。", 
      "暖藕全宽玉臂韝。", 
      "待得君来春去也，休休。", 
      "未老鸳鸯早白头。"
    ], 
    "rhythmic": "南乡子"
  }, 
  {
    "author": "杨韶父", 
    "paragraphs": [
      "水村月淡云低。", 
      "为爱寒香晚吹。", 
      "瘦马立多时。", 
      "是谁家、茅舍竹篱。", 
      "三三两两芳蕤。", 
      "未放琼铺雪堆。", 
      "只这一些儿。", 
      "胜东风、千枝万枝。"
    ], 
    "rhythmic": "伊州三台令・伊州三台"
  }, 
  {
    "author": "杨韶父", 
    "paragraphs": [
      "凉月薄阴犹殢。", 
      "红豆一枝秋思。", 
      "门外几重山，山外行人千里。", 
      "归未。", 
      "归未。", 
      "又是菊花天气。"
    ], 
    "rhythmic": "如梦令"
  }, 
  {
    "author": "杨韶父", 
    "paragraphs": [
      "溪水清。", 
      "溪水浑。", 
      "溪上人家数亩园。", 
      "垂杨深闭门。", 
      "青罗裙。", 
      "白罗裙。", 
      "采尽青蘩到白苹。", 
      "江南三月春。"
    ], 
    "rhythmic": "长相思"
  }, 
  {
    "author": "史深", 
    "paragraphs": [
      "绿树深庭院。", 
      "侵帘暝草，沿砌幽藓。", 
      "问讯馀芳，糁迳碎红千点。", 
      "暗有芹香坠几，认杏栋、营巢新燕。", 
      "晴思软。", 
      "春光几许，费人裁翦。", 
      "梅阴地湿无尘，但密袖薰虬，静看诗卷。", 
      "半掬羁心，似翠蕉难展。", 
      "花事因循过了，渐愁人、薰风团扇。", 
      "屏昼掩。", 
      "屏上数峰青远。"
    ], 
    "rhythmic": "玉漏迟"
  }, 
  {
    "author": "史深", 
    "paragraphs": [
      "画楼帘半卷，倩谁觅、凤箫音。", 
      "记待月梅边，笼香酒後，私语屏阴。", 
      "忽忽佩珠暗解，断归鸿、消息两沉沉。", 
      "前度刘郎易老，旧时飞燕难寻。", 
      "罗襟。", 
      "薄有泪痕侵。", 
      "钗股暗黄金。", 
      "向宝奁密看，绫笺小字，长是惊心。", 
      "登临漫劳眺远，但青山、杳隔暮云深。", 
      "曾傍湾桥系马，紫骝嘶度平林。"
    ], 
    "rhythmic": "木兰花慢"
  }, 
  {
    "author": "史深", 
    "paragraphs": [
      "肌雪浮香，见梅花清姿，漫劳凝伫。", 
      "淡粉最娇，羞把春□，长记寿阳眉妩。", 
      "绿苔深迳寻幽地，谁相伴、凌波微步。", 
      "翠鸳冷，芳尘路杳，旧游何处。", 
      "不信重城间阻。", 
      "终没个因由，寄声传语。", 
      "宝炬凝珠，彩笔呵冰，密写断肠新句。", 
      "月寒烟瞑孤山下，羞吟□、断桥边去。", 
      "遮愁绪。", 
      "丹青怎生画取。"
    ], 
    "rhythmic": "花心动"
  }, 
  {
    "author": "丁默", 
    "paragraphs": [
      "两株烟柳荒城外，依依暮帆曾驻。", 
      "小扇障尘，轻舆贴岸，谁料重行吟处。", 
      "流光暗度。", 
      "怅兰溆春移，苇汀秋聚。", 
      "可奈清愁，快呼艇子载将去。", 
      "中年怀抱易感，甚风花水叶，犹似孤旅。", 
      "伴鹤幽期，随莺乐事，还是情乖意负。", 
      "衣尘帽土。", 
      "但杜镜堪羞，贺囊偏□。", 
      "待报山灵，莫教云壑妒。"
    ], 
    "rhythmic": "齐天乐"
  }, 
  {
    "author": "丁默", 
    "paragraphs": [
      "论交眉语，惜别心啼，费情不少。", 
      "蕙渺溱期，苹深汜约轻误了。", 
      "几度金铸相思，又燕归鸿杳。", 
      "谁料如今，被莺闲占春草。", 
      "频把愁勾，惜鸦云、娇红犹绕。", 
      "浑拚如梦，争奈枕酲屏晓。", 
      "欲寄芙蓉香半握，怕不禁秋恼。", 
      "重是亲逢，片帆双度天杪。"
    ], 
    "rhythmic": "华胥引"
  }, 
  {
    "author": "丁默", 
    "paragraphs": [
      "倦云休雨风还作，交相醒花苏柳。", 
      "字满吟灰，痕添坐席，赢得新愁痴守。", 
      "归期未有。", 
      "负小院移兰，故园尝韭。", 
      "谩道春来，沉腰惟觉似秋瘦。", 
      "烧灯时候是也，楚津留野艇，曾趁芳友。", 
      "问月赊晴，凭春买夜，明月添香解酒。", 
      "□知别久。", 
      "怅帝陌论心，客尘侵首。", 
      "戏鼓声中，旧情犹在否。"
    ], 
    "rhythmic": "齐天乐"
  }, 
  {
    "author": "曾栋", 
    "paragraphs": [
      "落日蒸红山欲烧。", 
      "短筇行药过山腰。", 
      "松声隐隐晚来潮。", 
      "矮树依严无败叶，梅花当路少全梢。", 
      "水村时有短长桥。"
    ], 
    "rhythmic": "浣溪沙"
  }, 
  {
    "author": "曾栋", 
    "paragraphs": [
      "曙色开晴，轻敷暖，日影才经檐角。", 
      "倦来芳径，且倚阑干，独地新愁粘著。", 
      "长日如年，可堪恨雨丝丝，梦云漠漠。", 
      "见鸣禽递响，乳莺梳翅，痴愁方觉。", 
      "凝望处，初绿呈新，陈柯拆旧，忘了一春归却。", 
      "不伤花老，只怕花开，解使朱颜销铄。", 
      "宝扇轻摇，乱抛花片教飞，迎风低掠。", 
      "忍重携素手，骤觉一分瘦落。"
    ], 
    "rhythmic": "过秦楼"
  }, 
  {
    "author": "江开", 
    "paragraphs": [
      "风前帘幕沾飞絮。", 
      "家在垂杨深处住。", 
      "倚楼无语忆郎时，恰是去年今日去。", 
      "帝城箫鼓青春暮。", 
      "应有多情游治处。", 
      "争知日日小阑干，望断斜阳芳草路。"
    ], 
    "rhythmic": "玉楼春"
  }, 
  {
    "author": "江开", 
    "paragraphs": [
      "春时江上廉纤雨。", 
      "张帆打鼓开船去。", 
      "秋晚恰归来。", 
      "看看船又开。", 
      "嫁郎如未嫁。", 
      "长是凄凉夜。", 
      "情少利心多。", 
      "郎如年少何。"
    ], 
    "rhythmic": "菩萨蛮"
  }, 
  {
    "author": "江开", 
    "paragraphs": [
      "手拈花枝忆小苹。", 
      "绿窗空锁旧时春。", 
      "满楼飞絮一筝尘。", 
      "素约未传双燕语，离愁还入卖花声。", 
      "十分春事倩行云。"
    ], 
    "rhythmic": "浣溪沙"
  }, 
  {
    "author": "江开", 
    "paragraphs": [
      "谢娘庭院通芳径。", 
      "四无人、花梢转影。", 
      "几番心事无凭准。", 
      "等得青春过尽。", 
      "秋千下、佳期又近。", 
      "算毕竟、沉吟未稳。", 
      "不成又是教人恨。", 
      "待倩杨花去问。"
    ], 
    "rhythmic": "杏花天"
  }, 
  {
    "author": "戴平之", 
    "paragraphs": [
      "笑擘黄柑酒半醒。", 
      "玉壶金斗夜生冰。", 
      "开窗尽见千山雪，雪未消时月正明。", 
      "兰烬短，麝煤轻。", 
      "画楼钟鼓已三更。", 
      "倚兰谁唱清真曲，人与梅花一样清。"
    ], 
    "rhythmic": "鹧鸪天"
  }, 
  {
    "author": "王□□", 
    "paragraphs": [
      "手拈黄花，对西风无语，双鬓萧萧。", 
      "韶华暗中过眼，零落心交。", 
      "登临把酒，更谁伴、破橘持螯。", 
      "惟只有，湖边鸥鹭，飞来如受人招。", 
      "往事不禁重省，料绾罗分钿，翠减香销。", 
      "空向画桥古树，犹系轻桡。", 
      "西兴渡口，误归帆、几信寒潮。", 
      "伤情处，淡烟残照，倚兰人共秋高。"
    ], 
    "rhythmic": "汉宫春"
  }, 
  {
    "author": "程武", 
    "paragraphs": [
      "蜀江城远，想连云危栈，接天穷处。", 
      "惆怅烟尘回首地，双阙觚棱犹故。", 
      "龙扈星联，羽林风肃，未放鸾去。", 
      "不堪掩面，泪沾宸袖如雨。", 
      "底事当日昭阳，吹羌鸣羯，却霓裳舞。", 
      "三十六宫春满眼，曾把色嗔香妒。", 
      "芳草埋情，飞花陨怨，翻被蛾眉误。", 
      "画图惊见，黯然魂断今古。"
    ], 
    "rhythmic": "念奴娇"
  }, 
  {
    "author": "程武", 
    "paragraphs": [
      "曳云摇玉。", 
      "裙蹙秋绡幅。", 
      "学得琵琶依约熟。", 
      "贪按雁沙新曲。", 
      "曲终满院春闲。", 
      "清颦移上眉山。", 
      "心事怕人猜破，折花背插云环。"
    ], 
    "rhythmic": "清平乐"
  }, 
  {
    "author": "程武", 
    "paragraphs": [
      "香减鲛绡添泪痕。", 
      "彩云长是恨，等闲心。", 
      "玉笙犹记夜深闻。", 
      "湘水杳，寂寞隔巫云。", 
      "翠被冷重熏。", 
      "做成归梦了，却销魂。", 
      "垂杨浓处著朱门。", 
      "依然是，风雨掩黄昏。"
    ], 
    "rhythmic": "小重山"
  }, 
  {
    "author": "王月山", 
    "paragraphs": [
      "夜来疏雨鸣金井，一叶舞空红浅。", 
      "莲渚收香，兰皋浮爽，凉思顿欺班扇。", 
      "秋光苒苒。", 
      "任老却芦花，西风不管。", 
      "清兴难磨，几回有句到诗卷。", 
      "长安故人别後，料征鸿声里，画阑凭遍。", 
      "横竹吹商，疏砧点月，好梦又随云远。", 
      "闲愁似线。", 
      "甚系损柔肠，不堪裁翦。", 
      "听著鸣蛩，一声声是怨。"
    ], 
    "rhythmic": "齐天乐"
  }, 
  {
    "author": "王万之", 
    "paragraphs": [
      "柳外寒轻，水边亭小。", 
      "昨朝燕子归来了。", 
      "天涯无数旧愁根，东风种得成芳草。", 
      "亭畔秋千，当时欢笑。", 
      "香肌不满和衣抱。", 
      "那堪别後更思量，春来瘦得知多少。"
    ], 
    "rhythmic": "踏莎行"
  }, 
  {
    "author": "钱宀孙", 
    "paragraphs": [
      "征雁云深，乱蛩寒浅。", 
      "惊心怕见年华晚。", 
      "萧疏堤柳不禁霜，江梅瘦影清相伴。", 
      "舞暗香茵，歌阑团扇。", 
      "月明梦绕天涯远。", 
      "断肠人在画楼中，东风不放珠帘卷。"
    ], 
    "rhythmic": "踏莎行"
  }, 
  {
    "author": "陈璧", 
    "paragraphs": [
      "江阔天低，楼高思迥。", 
      "春烟蘸淡如秋景。", 
      "今年芳草去年愁，分明又报明年信。", 
      "燕子还来，归期未定。", 
      "可堪醉梦红尘境。", 
      "世间万事尽消磨，水流不尽青山影。"
    ], 
    "rhythmic": "踏莎行"
  }, 
  {
    "author": "赵时奚", 
    "paragraphs": [
      "敛吴云，翠奁推上红晴。", 
      "渺澄流、鳞光寒碎，远峰螺绀低凝。", 
      "杏香引、画船影湿，柳阴趁、骄马蹄轻。", 
      "桥限宽平，堤横南北，去来人入绣围行。", 
      "渐际晚，梅妆游困，十里曳歌声。", 
      "苍烟润，飞鸦妒春，一梦催醒。", 
      "认名园、当时宴幸，缆痕犹在危亭。", 
      "露花浓、静迎直砌，雾藓冷、淡护飞甍。", 
      "几对东风，留连丽景，年□□老越山青。", 
      "夜深月、照人依旧，何处最关情。", 
      "欢娱地，星移世换，客恨还盈。"
    ], 
    "rhythmic": "多丽"
  }, 
  {
    "author": "赵时奚", 
    "paragraphs": [
      "霜皎千林，正石桥人静，春满横塘。", 
      "寒花自开自落，晓色昏黄。", 
      "明沙暗草，对东风、深锁闲堂。", 
      "金漏短，江南路远，梦回云冷潇湘。", 
      "重到旧时花下，按玉笙歌彻，月正西廊。", 
      "亭亭爱伊素影，粉薄新妆。", 
      "经年瘦损，漫谁知、心事凄凉。", 
      "休更听，城头画角，一声声断人肠。"
    ], 
    "rhythmic": "汉宫春"
  }, 
  {
    "author": "赵时奚", 
    "paragraphs": [
      "迢迢江路日又曛。", 
      "为春迟、长是怨春。", 
      "小立马、千林下，寄寒香、归赠故人。", 
      "相逢细说经年恨，早忽忽、吹散霁云。", 
      "算惆怅、芳菲事，粉蝶知、应自魂断。"
    ], 
    "rhythmic": "恋绣衾"
  }, 
  {
    "author": "赵时奚", 
    "paragraphs": [
      "江南烟水几万重。", 
      "记玉人、花底旧容。", 
      "待欲寄、飞鸿信，望前山、夕照冷红。", 
      "塞笳月下声凄楚，怨百花、春事梦空。", 
      "倩谁共、东君说，把阳和、分付朔风。"
    ], 
    "rhythmic": "恋绣衾"
  }, 
  {
    "author": "向希尹", 
    "paragraphs": [
      "晓帘栊，晴院宇，空鸭冷沉水。", 
      "翠被欺寒，娇困未忺起。", 
      "厌厌两点眉峰，一痕酒晕，正人在、温柔乡里。", 
      "甚情味。", 
      "羞对钗燕筝鸿，胭脂暗弹泪。", 
      "欲写吴笺，无处问双鲤。", 
      "倩他轻薄杨花，与愁结伴，直吹到，那人根底。"
    ], 
    "rhythmic": "祝英台近"
  }, 
  {
    "author": "向希尹", 
    "paragraphs": [
      "结客去登楼。", 
      "谁系兰舟。", 
      "半稿清涨雨初收。", 
      "把酒留春春不住，柳暗江头。", 
      "老去怕闲愁。", 
      "莫莫休休。", 
      "晚来风恶下帘钩。", 
      "试问落花随水去，还解西流。"
    ], 
    "rhythmic": "浪淘沙"
  }, 
  {
    "author": "萧元之", 
    "paragraphs": [
      "流苏垂翠幰，高低一色，红紫等泥沙。", 
      "香山居士老，柳枝桃叶，飞梗属谁家。", 
      "好音过耳，任啼鸟、怨入芳华。", 
      "心情懒，笔床吟卷，醉墨戏翻鸦。", 
      "堪嗟。", 
      "雕弓快马，敕勒追踪，向夕阳坡下。", 
      "休更忆，青丝络辔，红袖裁纱。", 
      "司空见惯浑如梦。", 
      "笑几回、索苇吹葭。", 
      "山中乐，从渠恣赏莺花。"
    ], 
    "rhythmic": "渡江云"
  }, 
  {
    "author": "萧元之", 
    "paragraphs": [
      "断红流水香难觅。", 
      "行云一去无踪迹。", 
      "杨柳漫遮阑。", 
      "闲愁付远山。", 
      "玉筝弹未了。", 
      "倚柱人空老。", 
      "青子摘来酸。", 
      "酸心有几般。"
    ], 
    "rhythmic": "菩萨蛮"
  }, 
  {
    "author": "萧元之", 
    "paragraphs": [
      "人生何必求名，身闲便是名高处。", 
      "卧云衣袂，何因自染，修涂尘土。", 
      "世路羊肠，人情狙赋，翻云覆雨。", 
      "把从前旧梦，倚阑重省，休更错、添笺注。", 
      "况是吾庐江上，也抵得、封侯千户。", 
      "高眠闲听，邻舟渔唱，倚阑农语。", 
      "休望当年，溪边俱载，隆中三顾。", 
      "怕群鸥微觉，见人欲起，背人飞去。"
    ], 
    "rhythmic": "水龙吟"
  }, 
  {
    "author": "陈成之", 
    "paragraphs": [
      "恨入眉尖熨不开。", 
      "日高犹未肯，傍妆台。", 
      "玉郎嘶骑不归来。", 
      "梁间燕，犹自及时回。", 
      "粉泪污香腮。", 
      "纤腰成瘦损，有人猜。", 
      "一春那识下香阶。", 
      "春又去，花落满苍苔。"
    ], 
    "rhythmic": "小重山"
  }, 
  {
    "author": "王师锡", 
    "paragraphs": [
      "竹上一楼凤翠。", 
      "竹下一渠春水。", 
      "中有隐人居，破屋数间而已。", 
      "无事。", 
      "无事。", 
      "静夜月明千里。"
    ], 
    "rhythmic": "如梦令"
  }, 
  {
    "author": "赵时行", 
    "paragraphs": [
      "霜月湿，人睡矮篷秋。", 
      "惊觉夜深儿女梦，渔歌风起白苹洲。", 
      "别岸又潮头。"
    ], 
    "rhythmic": "望江南・忆江南"
  }, 
  {
    "author": "郭□□", 
    "paragraphs": [
      "卖饧天气箫声软。", 
      "午院水沉烟未断。", 
      "睡起补残眉。", 
      "红绵入镜迟。", 
      "霎时开笑靥。", 
      "花上看双蝶。", 
      "新月上帘钩。", 
      "相思不断头。"
    ], 
    "rhythmic": "菩萨蛮"
  }, 
  {
    "author": "王大简", 
    "paragraphs": [
      "拂面凉生酒半醒。", 
      "廉纤小雨晚初晴。", 
      "过云无定月亏盈。", 
      "庭户不关春悄悄，阑干倚遍夜深深。", 
      "几回风竹误人听。"
    ], 
    "rhythmic": "浣溪沙"
  }, 
  {
    "author": "王大简", 
    "paragraphs": [
      "梦期疏，书约误。", 
      "肠断夜窗风雨。", 
      "灯晕冷，漏声遥。", 
      "酒消愁未消。", 
      "想天涯，芳草碧。", 
      "人与芳春俱客。", 
      "凭杜宇，向江城。", 
      "好啼三两声。"
    ], 
    "rhythmic": "更漏子"
  }, 
  {
    "author": "刘菊房", 
    "paragraphs": [
      "醉魂离梦，捻合难成片。", 
      "恶味怕黄昏，更西风，梧桐深院。", 
      "蝉松翠妩，记那日相逢，情缱绻。", 
      "语玲珑，人静凌波见。", 
      "香云曾约，念阻题红怨。", 
      "应是绿窗寒，也思郎、云衣谁换。", 
      "郎今销黯，步楚竹江空，云缥缈，水弥茫，不抵相思半。"
    ], 
    "rhythmic": "蓦山溪"
  }, 
  {
    "author": "杜龙沙", 
    "paragraphs": [
      "阶露重。", 
      "透寻花双凤。", 
      "天色晴明风不动。", 
      "薄衫金络缝。", 
      "午枕高云斜纵。", 
      "一觉风流春梦。", 
      "起看翻翻帘影弄。", 
      "夕阳归燕共。"
    ], 
    "rhythmic": "谒金门"
  }, 
  {
    "author": "杜龙沙", 
    "paragraphs": [
      "波暖芹汀，风香兰圃。", 
      "清尘几点茸茸雨。", 
      "画船丝竹载梁州，彩旗绳板欢游女。", 
      "修禊初三，禁烟百五。", 
      "年华恰到风流处。", 
      "一生只当百回春，一回春到休轻负。"
    ], 
    "rhythmic": "踏莎行"
  }, 
  {
    "author": "杜龙沙", 
    "paragraphs": [
      "莺啼人起，花露真珠洒。", 
      "白苎衫，青骢马。", 
      "绣陌相将，斗鸡寒食下。", 
      "回廊瞑色愔愔，应是待、归来也。", 
      "月渐高，门犹亚。", 
      "闷剔银缸，漏声初入夜。"
    ], 
    "rhythmic": "斗鸡回"
  }, 
  {
    "author": "杜龙沙", 
    "paragraphs": [
      "窗影珑璁，画楼平晓，翳柳啼鸦。", 
      "门巷渐有新烟，东风定、人扫桐花。", 
      "峭寒斗减，看旅雁、争起蒹葭。", 
      "溯断云，多少悲鸣，数行又下远汀沙。", 
      "应是故园桃李谢。", 
      "送清江、一曲阑干下。", 
      "染翰为赋春羁，嗟双鬓、客舍成华。", 
      "绣鞭绮陌，强携酒、来觅吴娃。", 
      "听扇底、凄惋新声，醉里翻念家。"
    ], 
    "rhythmic": "雨淋铃"
  }, 
  {
    "author": "王苍", 
    "paragraphs": [
      "补成团扇绣残工。", 
      "并蒂瑞芙蓉。", 
      "花心欲就针折，玉唾残茸。", 
      "寻断绪，怨西风。", 
      "寂寥中。", 
      "两般时候，旧月新霜，晓角昏钟。"
    ], 
    "rhythmic": "诉衷情"
  }, 
  {
    "author": "宋德广", 
    "paragraphs": [
      "好风吹月过楼西。", 
      "楼前人影稀。", 
      "杜鹃啼断绿杨枝。", 
      "行人知不知。", 
      "红叶字，断肠诗。", 
      "从今懒再题。", 
      "後园零落淡胭脂。", 
      "似君初去时。"
    ], 
    "rhythmic": "阮郎归"
  }, 
  {
    "author": "李好古2", 
    "paragraphs": [
      "花过雨。", 
      "又是一番红素。", 
      "燕子归来愁不语。", 
      "旧巢无觅处。", 
      "谁在玉关劳苦。", 
      "谁在玉楼歌舞。", 
      "若使胡尘吹得去。", 
      "东风侯万户。"
    ], 
    "rhythmic": "谒金门"
  }, 
  {
    "author": "黄廷", 
    "paragraphs": [
      "乍寒帘幕。", 
      "愁灯花正结，又还轻落。", 
      "弄瘦影、瓶里梅梢，为谁缀陇头，向来新萼。", 
      "万古千今，算惟有、别情难托。", 
      "把潘郎鬓绿，尽付雁声，几度寥寞。", 
      "扁舟暮江旧泊。", 
      "记携觞就折，烟翠犹弱。", 
      "漫过却、歌夕吟朝，问天道何时，素纤重握。", 
      "想得文姬，近更苦、云衣香薄。", 
      "待更阑、试寻梦境，梦回更恶。"
    ], 
    "rhythmic": "解连环"
  }, 
  {
    "author": "黄廷", 
    "paragraphs": [
      "乍梅黄雨过，遍倚层楼，时舞垂阳。", 
      "暗绿知谁换，似烟浓雾薄，望眼偏妨。", 
      "昔人画鹢无数，相引入横塘。", 
      "纵细切香蒲，重开绛蕊，懒向清觞。", 
      "凄凉。", 
      "旧游地，谩赋减兰成，才退周郎。", 
      "总把芳辰误，念纱窗深静，冰簟流光。", 
      "凤笺试写新句，青羽碧天长。", 
      "又隐隐城头，随风断角斜照黄。"
    ], 
    "rhythmic": "忆旧游"
  }, 
  {
    "author": "黄廷", 
    "paragraphs": [
      "坠叶窥檐语。", 
      "风帘薄，递来幽恨无数。", 
      "牙签倦展，银缸细剔，悄然归旅。", 
      "声传漏阁偏长，更奈向、潇潇乱雨。", 
      "想近日，舞袖翻云，吟笺度雪谁愿。", 
      "当时翠缕吹花，东城绣陌，双燕何许。", 
      "香罗唾碧，晴纱印粉，甚缘重睹。", 
      "蓝桥镇隔芳梦，念骑省、悲秋漫赋。", 
      "待倚阑，或遇宾鸿，殷勤寄与。"
    ], 
    "rhythmic": "宴清都"
  }, 
  {
    "author": "黄廷", 
    "paragraphs": [
      "絮花弱。", 
      "吹满斜阳院落。", 
      "秋千外，无数小舟，绿水溶溶带城郭。", 
      "流光漫暗觉。", 
      "辜却。", 
      "莺呼燕诺。", 
      "欢游地，都在梦中，双蝶翩翩度帘幕。", 
      "凭谁问康乐。", 
      "又粉过新梢，红退残萼。", 
      "阑干休倚东风恶。", 
      "怜瑟韵空在，鉴容偷改，青青洲渚遍杜若。", 
      "故交半廖寞。", 
      "漂泊。", 
      "镇如昨。", 
      "念玉指频弹，珠泪还阁。", 
      "孤灯隐隐巫云薄。", 
      "奈别遽无语，恨深谁托。", 
      "明朝何处，夜渐短，听画角。"
    ], 
    "rhythmic": "兰陵王"
  }, 
  {
    "author": "黄廷", 
    "paragraphs": [
      "驻马林塘，还寻旧迹，雨收秋晚。", 
      "残蕉映牖，强把碧心偷展。", 
      "记相逢、画堂宴开，乱花影入帘初卷。", 
      "正小池涨绿，丝纶曾试，事随鸿远。", 
      "凄断。", 
      "情何限。", 
      "料素扇尘深，怨娥碧浅。", 
      "清宫丽羽，漫有苔笺题满。", 
      "问低墙、双柳尚存，几时艳烛亲共剪。", 
      "但凝眸，数点遥峰，春色青如染。"
    ], 
    "rhythmic": "琐窗寒"
  }, 
  {
    "author": "黄廷", 
    "paragraphs": [
      "十年汉上东风梦，依然淡烟莺晓。", 
      "系马桥空，维舟岸易，谁识当时苏小。", 
      "筹花斗草。", 
      "任波浴斜阳，絮迷芳岛。", 
      "笑底歌边，黛娥娇聚怕归早。", 
      "京尘衣袂易染，旧游随雾散，新恨难表。", 
      "燕子朱扉，梨英翠箔，留得春光多少。", 
      "晴丝漫绕。", 
      "料带角香销，扇阴诗杳。", 
      "细倚秋千，片云天共渺。"
    ], 
    "rhythmic": "齐天乐"
  }, 
  {
    "author": "陈坦之", 
    "paragraphs": [
      "远碧秋痕瘦，楚玉恨赋凄凉。", 
      "荷雨碎，泣残妆。", 
      "系愁在垂阳。", 
      "秋衣拂叠仙栀露，裁云刀尺犹香。", 
      "诗锦字，献明珰。", 
      "肯容易相忘。", 
      "思量。", 
      "空掩抑，分宵缓枕，终不敌、凉谯漏长。", 
      "自解佩、兰皋去後，渐消灭、香梅酝藉，小杜疏狂。", 
      "年华驶水，鬓影西风，都付清觞。"
    ], 
    "rhythmic": "塞翁吟"
  }, 
  {
    "author": "陈坦之", 
    "paragraphs": [
      "睡起闻莺，卷帘微雨，黄昏递愁。", 
      "正青翰音断，离怀几摺，碧云暮合，千里双眸。", 
      "思发花前，人归雁後，误记归帆天际舟。", 
      "浑无据，但馀香绕梦，频到西楼。", 
      "风流。", 
      "翻是花雠。", 
      "谩长遣眉山翠不流。", 
      "想哀筝绕指，鸿移凤咽，残灯背泣，玉沁春柔。", 
      "夜月精神，朝阳微艳，何处瑶台轻驻留。", 
      "愁无际，被东风吹去，绿黯芳洲。"
    ], 
    "rhythmic": "沁园春"
  }, 
  {
    "author": "陈坦之", 
    "paragraphs": [
      "绿弱红臞。", 
      "暖云沁雨，乍有还无。", 
      "破晓幽禽，平渠流水，春响庭除。", 
      "梅酸初著花跗。", 
      "似滴滴、新愁未舒。", 
      "几信花风，一痕青烧，万里秦吴。"
    ], 
    "rhythmic": "柳梢青"
  }, 
  {
    "author": "陈坦之", 
    "paragraphs": [
      "归未卜。", 
      "频倒金彄纤玉。", 
      "明月绡窗停剪烛。", 
      "搦愁题蠹绿。", 
      "秋水娟娟鱼目。", 
      "腰素几分销缩。", 
      "接得云笺无意读。", 
      "雕鞍何处宿。"
    ], 
    "rhythmic": "谒金门"
  }, 
  {
    "author": "张艾", 
    "paragraphs": [
      "霓裳按歌地，凉影参差。", 
      "还是佩解江湄。", 
      "沧波正洗袜尘恨，流霞空沁铢衣。", 
      "盈盈半输笑，向朱阑凝伫，欲诉心期。", 
      "碧筒唤酒，恐娇娥、来下瑶池。", 
      "未许西风吹断，环步障千重，镇护金猊。", 
      "落晚文禽点镜，分香窃翠，却念幽羁。", 
      "彩云惊散，暗伤情、不似芳时。", 
      "待清歌招些，怜心问的，水杳舟移。"
    ], 
    "rhythmic": "夜飞鹊・夜飞鹊慢"
  }, 
  {
    "author": "张艾", 
    "paragraphs": [
      "轻雷殷殷，小枕惊回，帘影摇庭户。", 
      "嫩凉遥度。", 
      "江云堕、结作西窗暗雨。", 
      "闲阶静伫。", 
      "叹疏袂、愁宽一缕。", 
      "凭画栏，润叶鸣条，总是安秋处。", 
      "因唤扁舟晚渡。", 
      "渐闻歌招得，采菱俦侣。", 
      "临平归路。", 
      "花无数、应识汀洲倦旅。", 
      "飞红怨暮。", 
      "长趁得、断鸿南浦。", 
      "闲枕衾，谁更无聊，应最怜纨素。"
    ], 
    "rhythmic": "解语花"
  }, 
  {
    "author": "张艾", 
    "paragraphs": [
      "渚云弄湿，烟缕际晚，江国遥碧。", 
      "鸿过无迹。", 
      "怕闻野寺孤钟动凄恻。", 
      "小桥路窄。", 
      "疏袖暗拂衰草，愁听蛩语还寂。", 
      "可堪过了，龟纱负瑶席。", 
      "荏苒露华白。", 
      "一夜秋窗惊晓色。", 
      "柳影孤危，残蝉空抱叶。", 
      "想摇落关情，归梦频折。", 
      "物华消歇。", 
      "尽倒断寒塘，幽香先灭。", 
      "怨红供、拒霜啼颊。"
    ], 
    "rhythmic": "绕佛阁"
  }, 
  {
    "author": "徐□", 
    "paragraphs": [
      "落红几阵清明雨。", 
      "忆花期、半被晴悭寒阻。", 
      "新柳著春浓，早翠池波妒。", 
      "粉雨香云消息远，漫旧日、秋千庭宇。", 
      "凝伫。", 
      "正春醒帘外，一声莺语。", 
      "尘锁宝筝弦柱。", 
      "自眉峰惹恨。", 
      "六么慵舞。", 
      "深院不成妆，有泪弹谁与。", 
      "记得踏青归去後，细共说、花阴深处。", 
      "心愫。", 
      "怕当时飞燕，知人分付。"
    ], 
    "rhythmic": "真珠帘"
  }, 
  {
    "author": "施翠岩", 
    "paragraphs": [
      "西风满目。", 
      "渐院落悄清，愁近银烛。", 
      "多少虫书堕翠，又随波。", 
      "娥半露扶疏影，向虚檐、似知幽独。", 
      "浦鸿声断，枝乌漏永，芳梦难续。", 
      "记旧日、离亭细嘱。", 
      "早归趁香边，频泛。", 
      "谁遣而今，对景黛娥双蹙。", 
      "玉鞭但共秋光远，漫空怜、如许金粟。", 
      "露零襟冷，萧萧更兼，数竿修竹。"
    ], 
    "rhythmic": "桂枝香"
  }, 
  {
    "author": "施翠岩", 
    "paragraphs": [
      "披紫菟裘，上白鹭亭，看吹洞箫。", 
      "望长江庚鲸过，江横素练，回仙鹤度，月在青霄。", 
      "依约淮山，清冷风露，如到瀛洲听海涛。", 
      "浮图近，更玉铃金铎，初奏琅。", 
      "人间梦境廖廖。", 
      "问故国繁华能几朝。", 
      "有千年枯井，龙沉凤怨，数邱黄壤，兔走猿嗥。", 
      "莫问荣华，不如归去。", 
      "短棹孤篷乘夜潮。", 
      "翠岩下，耕白云二顷，胜种仙苗。"
    ], 
    "rhythmic": "沁园春", 
    "tags": [
      "长江"
    ]
  }, 
  {
    "author": "续雪谷", 
    "paragraphs": [
      "砌红慵扫，问东风、应念西园廖落。", 
      "帘卷垂阳莺啭巧，才见还因飞却。", 
      "拈指光阴，关心节序，总在秋千索。", 
      "翻翻双蝶，傍人争趁行乐。", 
      "曾记步月归来，秦筝弹遍，共倚阑干角。", 
      "别後池亭谁斗草，多少芳游担阁。", 
      "世事升沈，人生聚散，俯仰空如昨。", 
      "馀香犹在，绣帏清晓寒薄。"
    ], 
    "rhythmic": "念奴娇"
  }, 
  {
    "author": "续雪谷", 
    "paragraphs": [
      "眼媚双波溜，腰柔一搦纤。", 
      "问伊何事放珠帘。", 
      "笑道篆香销尽、要重添。", 
      "数日宽金钏，梳云拂翠奁。", 
      "梅妆依旧落虚檐。", 
      "题起一春心事、两眉尖。"
    ], 
    "rhythmic": "南歌子"
  }, 
  {
    "author": "续雪谷", 
    "paragraphs": [
      "心悠悠。", 
      "恨悠悠。", 
      "谁剪青山两点愁。", 
      "笙寒燕子楼。", 
      "晓星稀。", 
      "暮云飞。", 
      "织就回文不下楼。", 
      "花飞人未归。"
    ], 
    "rhythmic": "长相思"
  }, 
  {
    "author": "荣樵仲", 
    "paragraphs": [
      "既难求富贵，何处没溪山。", 
      "不成天也，不容我去乐清闲。", 
      "短褐宽裁疏葛，柱杖横拖瘦玉，著个竹皮冠。", 
      "弄影碧霞里，长啸翠微间。", 
      "醉时歌，狂时舞，困时眠。", 
      "け然自得，了无一点俗相干。", 
      "拟把清风明月，剪作长篇短阕，留与世人看。", 
      "待倩月边女，归去借青鸾。"
    ], 
    "rhythmic": "水调歌头"
  }, 
  {
    "author": "陆象泽", 
    "paragraphs": [
      "笛唤春风起。", 
      "向湖边、腊前折柳，问君何意。", 
      "孤负梅花立晴昼，一舸凄凉雪底。", 
      "但小阁、琴棋而已。", 
      "佳客清明留不住，为匡庐、只在家窗里。", 
      "湓浦去，两程耳。", 
      "草堂旧日谈经地。", 
      "更从容、南山北水，庾楼重倚。", 
      "万卷心胸几千古，仰首紫气。", 
      "正江上、风寒如此。", 
      "且趁霜天鲈鱼好，把貂裘、换酒长安市。", 
      "明夜去，月千里。"
    ], 
    "rhythmic": "贺新凉・贺新郎", 
    "tags": [
      "庐山"
    ]
  }, 
  {
    "author": "鞠华翁", 
    "paragraphs": [
      "丁丁起处。", 
      "在纵牧九京，经烧残树。", 
      "时见鸟鸢饥噪，鸺鹠妖呼。", 
      "数间老屋团荒堵。", 
      "算何人、瓣香来注。", 
      "淡烟斜照，闲花野棠，杳杳年度。", 
      "世事几、番云覆雨，独此道嫌人，抛弃尘土。", 
      "眼里长青，谁也解如山否。", 
      "三三五五骑牛伴，望前村、吹笛归去。", 
      "柳青梨白，春浓月淡，蹋歌椎鼓。"
    ], 
    "rhythmic": "桂枝香"
  }, 
  {
    "author": "鞠华翁", 
    "paragraphs": [
      "又见花阴如水，两心犹未平。", 
      "正坐久、主客成三，空无语、影落秋枰。", 
      "千年人间事业，垂成处、一著容易倾。", 
      "便解围、小住何妨，机锋在，瞬息天又明。", 
      "甚似汉吴对营。", 
      "纷纷不了，孤光照彻连城。", 
      "又似残星，向零落，有馀情。", 
      "娥笑人迟暮，念才力、底须争。", 
      "从亏又成。", 
      "何人正听隔壁声。"
    ], 
    "rhythmic": "绮寮怨"
  }, 
  {
    "author": "曾颜", 
    "paragraphs": [
      "富贵人间有。", 
      "就如今，秤量阴德，还公最厚。", 
      "一郡鹘仑全似旧，春满霜畴稻亩。", 
      "近帐外、干将夜吼。", 
      "直指禾川弄霆雷，从山阴、鹿健那能走。", 
      "都算计，怎担负。", 
      "单车曲曲穿岩窦。", 
      "向迷途、分明一呼，散渠回首。", 
      "夹路香花迎拜了，见说家家举酒。", 
      "道公是、再生父母。", 
      "活一口还添一岁，这一回、活几千千口。", 
      "只此事，是公寿。"
    ], 
    "rhythmic": "贺新郎"
  }, 
  {
    "author": "曾颜", 
    "paragraphs": [
      "昨夜探寒梅，先报一阳消息。", 
      "天遣花神妆点，衬贤侯清白。", 
      "试将玉蕊比修龄，算枝头千百。", 
      "更有不凡风味，付调羹仙客。"
    ], 
    "rhythmic": "好事近"
  }, 
  {
    "author": "朱子厚", 
    "paragraphs": [
      "风动竹。", 
      "清遍一窗梅溽。", 
      "闻道小乔乘凤玉。", 
      "仙裳飘雾縠。", 
      "来嫁吾门公瑾叔。", 
      "天上人间愿足。", 
      "浓缭水沉燃宝烛。", 
      "鬓长相对绿。"
    ], 
    "rhythmic": "谒金门"
  }, 
  {
    "author": "刘辰翁", 
    "paragraphs": [
      "朝朝暮，云雨定何如。", 
      "花日穿窗梅小小，雪风洒雨柳疏疏。", 
      "人唱晚晴初。"
    ], 
    "rhythmic": "望江南・忆江南"
  }, 
  {
    "author": "刘辰翁", 
    "paragraphs": [
      "春悄悄，春雨不须晴。", 
      "天上未知灯有禁，人间转似月无情。", 
      "村市学箫声。"
    ], 
    "rhythmic": "望江南・忆江南"
  }, 
  {
    "author": "刘辰翁", 
    "paragraphs": [
      "梧桐子，看到月西楼。", 
      "醋酽橙黄分蟹壳，麝香荷叶剥鸡头。", 
      "人在御街游。"
    ], 
    "rhythmic": "望江南・忆江南"
  }, 
  {
    "author": "刘辰翁", 
    "paragraphs": [
      "梧桐子，人在御街游。", 
      "凤宿云绡金缕带，龙池翠帐玉香球。", 
      "宫女後庭秋。"
    ], 
    "rhythmic": "望江南・忆江南"
  }, 
  {
    "author": "刘辰翁", 
    "paragraphs": [
      "长欲语，欲语又蹉跎。", 
      "已是厌听夷甫颂，不堪重省越人歌。", 
      "孤负水云多。", 
      "羞拂拂，懊恼自摩挲。", 
      "残烛不教人径去，断云时有泪相和。", 
      "恨恨欲如何。"
    ], 
    "rhythmic": "望江南・忆江南"
  }, 
  {
    "author": "刘辰翁", 
    "paragraphs": [
      "前之夕，织女渡河边。", 
      "天上一朝元五日，人间小住亦千年。", 
      "相合降神仙。", 
      "当富贵，掩鼻正高眠。", 
      "欲语会稽仍小待，不知文举更堪怜。", 
      "蔗境在顽坚。"
    ], 
    "rhythmic": "望江南・忆江南"
  }, 
  {
    "author": "刘辰翁", 
    "paragraphs": [
      "添一岁，减一岁愁眉。", 
      "若待一生昏嫁了，更须采药十年迟。", 
      "昏嫁已随时。", 
      "东家者，俎豆伴儿嬉。", 
      "幸自少年场屋了，谁能匊淅数还炊。", 
      "千岁是灵龟。"
    ], 
    "rhythmic": "望江南・忆江南"
  }, 
  {
    "author": "刘辰翁", 
    "paragraphs": [
      "盘之所，春蝶舞晴暄。", 
      "溪傍野梅根种玉，墙围修竹笋生鞭。", 
      "深院待回仙。", 
      "嘉熙好，四十二年前。", 
      "犹记五星丁卯聚，更迟几岁甲申连。", 
      "快活共千年。"
    ], 
    "rhythmic": "望江南・忆江南"
  }, 
  {
    "author": "刘辰翁", 
    "paragraphs": [
      "齐眉举，彩侍紫霞卮。", 
      "天上九朝凫冉冉，尊前一笑玉差差。", 
      "人唱自家词。", 
      "篱下菊，醉把一枝枝。", 
      "花水乞君三十斛，秋风记我一联诗。", 
      "留看晚香时。"
    ], 
    "rhythmic": "望江南・忆江南"
  }, 
  {
    "author": "刘辰翁", 
    "paragraphs": [
      "七日後，重会是星前。", 
      "二月之间浑似此，馀年何止万三千。", 
      "日拟醉华筵。", 
      "歌白雪，除是雪儿传。", 
      "看取长生瓢屡倒，眼前橘粟术何玄。", 
      "自唱鹊桥仙。"
    ], 
    "rhythmic": "望江南・忆江南"
  }, 
  {
    "author": "刘辰翁", 
    "paragraphs": [
      "宽处略从容。", 
      "华水华山自不同。", 
      "旧日诸贤携手恨，匆匆。", 
      "只说明年甚处重。", 
      "几岁避辽东。", 
      "茅竹秋风一并空。", 
      "欲望辽东何处是，。", 
      "也似秦楼一梦中。"
    ], 
    "rhythmic": "南乡子"
  }, 
  {
    "author": "刘辰翁", 
    "paragraphs": [
      "香雪碎团团。", 
      "便合枝头带露餐。", 
      "笑倒那人和玉屑，金丹。", 
      "不在仙人掌上盘。", 
      "千树碧阑干。", 
      "山崦朱门梦里残。", 
      "花下主人都在此，谁看。", 
      "天上人间一样寒。"
    ], 
    "rhythmic": "南乡子"
  }, 
  {
    "author": "刘辰翁", 
    "paragraphs": [
      "去似赏花移。", 
      "处处开尊亦不辞。", 
      "梨栗又空醅又尽，方知。", 
      "旧日骊驹劝客归。", 
      "归路月相随。", 
      "儿子门生个个迟。", 
      "坐久不知无可待，堪疑。", 
      "向道儿痴直是痴。"
    ], 
    "rhythmic": "南乡子"
  }, 
  {
    "author": "刘辰翁", 
    "paragraphs": [
      "无叶著秋声。", 
      "凉鬓堪惊。", 
      "满城明月半窗横。", 
      "惟有老人心似醉，未晓偏醒。", 
      "起舞故无成。", 
      "此恨难平。", 
      "正襟危坐二三更。", 
      "除却故人曹孟德，更与谁争。"
    ], 
    "rhythmic": "浪淘沙"
  }, 
  {
    "author": "刘辰翁", 
    "paragraphs": [
      "卷海海翻杯。", 
      "倾动蓬莱。", 
      "似嫌到处马头埃。", 
      "雨洗御街流到我，吹向潮回。", 
      "寒似雪天梅。", 
      "安石榴开。", 
      "绣衾重暖笑炉灰。", 
      "料想东风还忆我，昨夜归来。"
    ], 
    "rhythmic": "浪淘沙"
  }, 
  {
    "author": "刘辰翁", 
    "paragraphs": [
      "无谓两眉攒。", 
      "风雨春寒。", 
      "池塘小小水漫漫。", 
      "只为柳花无一点，忘了临安。", 
      "何许牡丹残。", 
      "客倚屏看。", 
      "小楼面面是春山。", 
      "日暮不知春去路，一带阑干。"
    ], 
    "rhythmic": "浪淘沙"
  }, 
  {
    "author": "刘辰翁", 
    "paragraphs": [
      "比似寻芳娇困。", 
      "不是弓弯拍衮。", 
      "无物倚春慵，三寸袜痕新紧。", 
      "羞褪。", 
      "羞褪。", 
      "忽忽心情未稳。"
    ], 
    "rhythmic": "如梦令"
  }, 
  {
    "author": "刘辰翁", 
    "paragraphs": [
      "寂历柳风斜倚。", 
      "错莫梦云难记。", 
      "花影为谁重，一握鲛人丝泪。", 
      "何事。", 
      "何事。", 
      "历历脸潮羞起。"
    ], 
    "rhythmic": "如梦令"
  }, 
  {
    "author": "刘辰翁", 
    "paragraphs": [
      "睡眼青阴欲午。", 
      "当户小风轻暑。", 
      "倦近碧阑干，斜影却扶人去。", 
      "无绪。", 
      "无绪。", 
      "落落一襟轻举。"
    ], 
    "rhythmic": "如梦令"
  }, 
  {
    "author": "刘辰翁", 
    "paragraphs": [
      "落叶西风满地。", 
      "独宿琼楼丹桂。", 
      "孤影抱蟾寒，寄与月明千里。", 
      "休寄。", 
      "休寄。", 
      "粟粟蕊珠心碎。"
    ], 
    "rhythmic": "如梦令"
  }, 
  {
    "author": "刘辰翁", 
    "paragraphs": [
      "涌金门外上船场。", 
      "湖山堂。", 
      "众贤堂。", 
      "到几凄凉，城角夜吹霜。", 
      "谁识两峰相对语，天惨惨，水茫茫。", 
      "月移疏影傍人墙。", 
      "怕昏黄。", 
      "又昏黄。", 
      "旧日朱门，四圣暗飘香。", 
      "驿使不来春又老，南共北，断人肠。"
    ], 
    "rhythmic": "江城子"
  }, 
  {
    "author": "刘辰翁", 
    "paragraphs": [
      "一年春事几何空。", 
      "杏花红。", 
      "海棠红。", 
      "看取枝头，无语怨天公。", 
      "幸自一晴晴太暖，三日雨，五更风。", 
      "山中长自忆城中。", 
      "到城中。", 
      "望水东。", 
      "说尽闲情，无日不忽忽。", 
      "昨日也同花下饮，终有恨，不曾浓。"
    ], 
    "rhythmic": "江城子"
  }, 
  {
    "author": "刘辰翁", 
    "paragraphs": [
      "书题拂拂洞庭香。", 
      "孕云黄。", 
      "粲珠光。", 
      "唤谪仙人，除是贺知章。", 
      "未老得闲闲到老，无一事，和诗忙。", 
      "是中曾著老人双。", 
      "送千觞。", 
      "乐谁妨。", 
      "世上输赢，不似烂柯长。", 
      "晚入耆英年最少，空结客，少年场。"
    ], 
    "rhythmic": "江城子", 
    "tags": [
      "洞庭湖"
    ]
  }, 
  {
    "author": "刘辰翁", 
    "paragraphs": [
      "红敧醉袖殢阑干。", 
      "夜将阑。", 
      "去难拚。", 
      "烧蜜调蜂，重照锦团栾。", 
      "春到洞房深处暖，方知道，月宫寒。", 
      "枝枝红泪不曾乾。", 
      "背人弹。", 
      "语羞檀。", 
      "欲睡心情，一似梦惊残。", 
      "正自朦胧花下好，银烛里，几人看。"
    ], 
    "rhythmic": "江城子"
  }, 
  {
    "author": "刘辰翁", 
    "paragraphs": [
      "小阁横窗，倩谁画得梅梢远。", 
      "那回半面。", 
      "曾向屏间见。", 
      "风雪空山，怀抱无荀倩。", 
      "春堪恋。", 
      "自羞片片。", 
      "更逐东风转。"
    ], 
    "rhythmic": "点绛唇"
  }, 
  {
    "author": "刘辰翁", 
    "paragraphs": [
      "一雪蹉跎，蹇驴不载吟鞭去。", 
      "夜听春雨。", 
      "踏雪差无苦。", 
      "待得花晴，总是游人处。", 
      "梅应许。", 
      "小桥延伫。", 
      "蜂蝶先成路。"
    ], 
    "rhythmic": "点绛唇"
  }, 
  {
    "author": "刘辰翁", 
    "paragraphs": [
      "醉里瞢腾，昨宵不记归时候。", 
      "自疑中酒。", 
      "耿耿还依旧。", 
      "恨不能言，只是天相负。", 
      "天知否。", 
      "卷中人瘦。", 
      "一似章台柳。"
    ], 
    "rhythmic": "点绛唇"
  }, 
  {
    "author": "刘辰翁", 
    "paragraphs": [
      "燕子池塘，乱红过尽秋千晚。", 
      "絮飞欲倦。", 
      "正是帘初卷。", 
      "睡起无情，犹道天涯远。", 
      "羞匀面。", 
      "乍惊红浅。", 
      "梦自无人见。"
    ], 
    "rhythmic": "点绛唇"
  }, 
  {
    "author": "刘辰翁", 
    "paragraphs": [
      "指春寒，陇禽一片飞来雪。", 
      "无言可说。", 
      "暗啄相思结。", 
      "双影年深，也作关山别。", 
      "翻成拙。", 
      "落花时节。", 
      "倩子规声绝。"
    ], 
    "rhythmic": "点绛唇"
  }, 
  {
    "author": "刘辰翁", 
    "paragraphs": [
      "虹玉横箫，纤纤指按新声作。", 
      "参差重约。", 
      "昨夜梁伊错。", 
      "几许闲愁，品字都忘却。", 
      "沉吟觉。", 
      "一声哀角。", 
      "满院残花落。"
    ], 
    "rhythmic": "点绛唇"
  }, 
  {
    "author": "刘辰翁", 
    "paragraphs": [
      "高卧何须说打乖。", 
      "小篱过雨翠长街。", 
      "缃桃定有踏青鞋。", 
      "晴日又思花处所，东风绝似柳情怀。", 
      "人间安得酒如淮。"
    ], 
    "rhythmic": "浣溪沙"
  }, 
  {
    "author": "刘辰翁", 
    "paragraphs": [
      "身是去年人尚健。", 
      "心知十日事如常。", 
      "眼前杯酒是重阳。", 
      "破帽簪萸携素手，长歌藉草慰寒香。", 
      "儿童怪我老来狂。"
    ], 
    "rhythmic": "浣溪沙"
  }, 
  {
    "author": "刘辰翁", 
    "paragraphs": [
      "春日春风掠鬓须。", 
      "乱山相对拥寒炉。", 
      "彩鞭金胜一时无。", 
      "自缕青丝成细柳，更堆残雪当凝酥。", 
      "儿童且莫唱皇都。"
    ], 
    "rhythmic": "浣溪沙"
  }, 
  {
    "author": "刘辰翁", 
    "paragraphs": [
      "身是高人欲寝冰。", 
      "引年可待进苓。", 
      "无忧无患也身轻。", 
      "雪里放囚天亦喜，平安骑鹤到家庭。", 
      "今年春早为长生。"
    ], 
    "rhythmic": "浣溪沙"
  }, 
  {
    "author": "刘辰翁", 
    "paragraphs": [
      "十日千机可复谐。", 
      "郭郎感运岂仙才。", 
      "人间自是少行媒。", 
      "直上扶摇须九万，满前星斗共昭回。", 
      "又传贾客向曾来。"
    ], 
    "rhythmic": "浣溪沙"
  }, 
  {
    "author": "刘辰翁", 
    "paragraphs": [
      "暮暮相望夕甫谐。", 
      "针楼巧巧似身材。", 
      "下头无数老人媒。", 
      "昨夜竹林那得见，朝来乾鹊是空回。", 
      "人间五日後能来。"
    ], 
    "rhythmic": "浣溪沙"
  }, 
  {
    "author": "刘辰翁", 
    "paragraphs": [
      "醉里微寒著面醒。", 
      "天风不展帽倾。", 
      "行过溪深松雪下，夜三更。", 
      "白白野田铺似月，沙路踏如冰。", 
      "不见剡溪三百曲，一舟横。"
    ], 
    "rhythmic": "摊破浣溪沙・山花子"
  }, 
  {
    "author": "刘辰翁", 
    "paragraphs": [
      "澹澹胭脂浅著梅。", 
      "温柔不上避风台。", 
      "若比杏桃真未识，夺银胎。", 
      "汗面试来慵传粉，酒香浓後暗潮腮。", 
      "娇嫩不应醒似醉，倩谁猜。"
    ], 
    "rhythmic": "摊破浣溪沙・山花子"
  }, 
  {
    "author": "刘辰翁", 
    "paragraphs": [
      "柳梢欲雪。", 
      "十里烟明灭。", 
      "曲曲阑干转影，教人忆、夜来月。", 
      "家人相对说。", 
      "灯花还又结。", 
      "冻雨村村□鼓，终不似、上元节。"
    ], 
    "rhythmic": "霜天晓角"
  }, 
  {
    "author": "刘辰翁", 
    "paragraphs": [
      "乌云汗漫。", 
      "浊浪翻河汉。", 
      "过尽千重魔障，堂堂地、一轮满。", 
      "秋光还又半。", 
      "檐声初漏断。", 
      "不管满身花露，已办著、二更看。"
    ], 
    "rhythmic": "霜天晓角"
  }, 
  {
    "author": "刘辰翁", 
    "paragraphs": [
      "骑台千骑。", 
      "有菊知何世。", 
      "想见登高无处，淮以北、是平地。", 
      "老来无复味。", 
      "老来无复泪。", 
      "多谢白衣迢递，吾病矣、不能醉。"
    ], 
    "rhythmic": "霜天晓角"
  }, 
  {
    "author": "刘辰翁", 
    "paragraphs": [
      "经年寂寞。", 
      "已负花前约。", 
      "忽向红梅侧畔，开点雪、有人觉。", 
      "不开何似莫。", 
      "百梢才一萼。", 
      "欲问寿阳宫额，两三蕊、怎能著。"
    ], 
    "rhythmic": "霜天晓角"
  }, 
  {
    "author": "刘辰翁", 
    "paragraphs": [
      "然如竹。", 
      "自是天仙福。", 
      "小小画堂锦样，听人唱、鹤飞曲。", 
      "橙橘黄又绿。", 
      "蟹到新熟。", 
      "便做月三十斛，饮不尽、菊潭菊。"
    ], 
    "rhythmic": "霜天晓角"
  }, 
  {
    "author": "刘辰翁", 
    "paragraphs": [
      "朝来微雪。", 
      "又近长生节。", 
      "造就一枝清绝，梅与雪、怎分别。", 
      "两年心似月。", 
      "除是天知得。", 
      "手种春风千树，一颗颗、待儿摘。"
    ], 
    "rhythmic": "霜天晓角"
  }, 
  {
    "author": "刘辰翁", 
    "paragraphs": [
      "明年七十。", 
      "歌彩桥仙夕。", 
      "见说严君平道，年年是、月初一。", 
      "同时同里密。", 
      "後今今又昔。", 
      "便做伏生年纪，也未到、蹇吃吃。"
    ], 
    "rhythmic": "霜天晓角"
  }, 
  {
    "author": "刘辰翁", 
    "paragraphs": [
      "良宵七七。", 
      "又近中元日。", 
      "桥上老人有约，後五日、重来觅。", 
      "婵娟银海出。", 
      "木犀新雨湿。", 
      "惟有延平剑气，箕斗外、广寒逼。"
    ], 
    "rhythmic": "霜天晓角"
  }, 
  {
    "author": "刘辰翁", 
    "paragraphs": [
      "归来把菊。", 
      "春瓮今朝熟。", 
      "苦苦留君不得，携孺子、到汾曲。", 
      "庐山真面目。", 
      "冰清还映玉。", 
      "长笑欧公老懒，君且住，饮螺绿。"
    ], 
    "rhythmic": "霜天晓角", 
    "tags": [
      "庐山"
    ]
  }, 
  {
    "author": "刘辰翁", 
    "paragraphs": [
      "问春来未。", 
      "也似辛壬癸。", 
      "如此男儿五十，又过却、孔融二。", 
      "画堂孙子子。", 
      "新桃如故垒。", 
      "不管明朝後日，春满眼、是千岁。"
    ], 
    "rhythmic": "霜天晓角"
  }, 
  {
    "author": "刘辰翁", 
    "paragraphs": [
      "□□□□。", 
      "□□□□□。", 
      "□□□□□□，□□□、□□□。", 
      "治中心似佛。", 
      "治中心似日。", 
      "人祝治中千岁，似翁福、似翁德。"
    ], 
    "rhythmic": "霜天晓角"
  }, 
  {
    "author": "刘辰翁", 
    "paragraphs": [
      "不是重看灯，重见河边女。", 
      "长是蛾儿作队行，路转风吹去。", 
      "十载废元宵，满耳番腔鼓。", 
      "欲识尊前太守谁，起向尊前舞。"
    ], 
    "rhythmic": "卜算子"
  }, 
  {
    "author": "刘辰翁", 
    "paragraphs": [
      "早已是三年，父老依依借。", 
      "顾与天公借几年，保我鸡豚社。", 
      "□□□□□，□□□□□。", 
      "□□□□□□□，□□□□□。"
    ], 
    "rhythmic": "卜算子"
  }, 
  {
    "author": "刘辰翁", 
    "paragraphs": [
      "芭蕉叶上三更雨。", 
      "人生只合随他去。", 
      "便不到天涯。", 
      "天涯也是家。", 
      "屏山三五叠。", 
      "处处飞胡蝶。", 
      "正是菊堪看。", 
      "东篱独自寒。"
    ], 
    "rhythmic": "菩萨蛮"
  }, 
  {
    "author": "刘辰翁", 
    "paragraphs": [
      "黄鸡喔喔催人起。", 
      "困不成眠窗似水。", 
      "清露不曾寒。", 
      "朝来起自难。", 
      "家人当睡美。", 
      "又忆归程几。", 
      "不管湿阑干。", 
      "芙蓉花自看。"
    ], 
    "rhythmic": "菩萨蛮"
  }, 
  {
    "author": "刘辰翁", 
    "paragraphs": [
      "画梁语透帘栊晓。", 
      "坼桐风送杨花老。", 
      "细雨绿阴寒。", 
      "罗襟只似单。", 
      "青门三里道。", 
      "个个游芳草。", 
      "比似嫁来看。", 
      "踏青难更难。"
    ], 
    "rhythmic": "菩萨蛮"
  }, 
  {
    "author": "刘辰翁", 
    "paragraphs": [
      "江波何似西湖曲。", 
      "村烟相对峰南北。", 
      "何处不青青。", 
      "青青是汉茔。", 
      "长亭芳草路。", 
      "寒食谁家墓。", 
      "旧日厌残红。", 
      "人行九里松。"
    ], 
    "rhythmic": "菩萨蛮", 
    "tags": [
      "西湖"
    ]
  }, 
  {
    "author": "刘辰翁", 
    "paragraphs": [
      "殷勤欲送春归去。", 
      "白首题将断肠句。", 
      "春去自依依。", 
      "欲归无处归。", 
      "天涯同是寓。", 
      "握手留春住。", 
      "小住碧桃枝。", 
      "桃根不属谁。"
    ], 
    "rhythmic": "菩萨蛮"
  }, 
  {
    "author": "刘辰翁", 
    "paragraphs": [
      "八仙名姓当时少。", 
      "污尊牛饮同倾倒。", 
      "惟有我公荣。", 
      "旁人笑独醒。", 
      "多年村落走。", 
      "泥饮无升斗。", 
      "入了玉门关。", 
      "人生一醉难。"
    ], 
    "rhythmic": "菩萨蛮"
  }, 
  {
    "author": "刘辰翁", 
    "paragraphs": [
      "□後百年闲，元度自伤来暮。", 
      "打破虚空无碍，共乘龙飞去。", 
      "更参末後句如何，此事未能付。", 
      "前遇小桥风雪，是君诗成处。"
    ], 
    "rhythmic": "好事近"
  }, 
  {
    "author": "刘辰翁", 
    "paragraphs": [
      "娇点点。", 
      "困倚春光欲软。", 
      "滴尽守宫难可染。", 
      "浓欺红烛艳。", 
      "寂寂露珠啼脸。", 
      "翠袖不禁风飐。", 
      "芳径相逢惊笑靥。", 
      "日长初睡转。"
    ], 
    "rhythmic": "谒金门"
  }, 
  {
    "author": "刘辰翁", 
    "paragraphs": [
      "花露湿。", 
      "红泪裛成珠粒。", 
      "比似昭阳恩未得。", 
      "睡来添醉色。", 
      "一笑娇波滴滴。", 
      "再顾羞潮拂拂。", 
      "恨血千年明的皪。", 
      "千年人共忆。"
    ], 
    "rhythmic": "谒金门"
  }, 
  {
    "author": "刘辰翁", 
    "paragraphs": [
      "游赏竞。", 
      "看取落红阵阵。", 
      "花睡不成娇似病。", 
      "春寒空受尽。", 
      "旧日不知繁盛。", 
      "欲饮如今无兴。", 
      "恨满东风无绿鬓。", 
      "东风还自恨。"
    ], 
    "rhythmic": "谒金门"
  }, 
  {
    "author": "刘辰翁", 
    "paragraphs": [
      "上元晴。", 
      "上元晴。", 
      "待得晴时坐触屏。", 
      "山禽三两声。", 
      "欲归城。", 
      "未归城。", 
      "见说城中处处灯。", 
      "明年处处行。"
    ], 
    "rhythmic": "长相思"
  }, 
  {
    "author": "刘辰翁", 
    "paragraphs": [
      "烧灯节。", 
      "朝京道上风和雪。", 
      "风和雪。", 
      "江山如旧，朝京人绝。", 
      "百年短短兴亡别。", 
      "与君犹对当时月。", 
      "当时月。", 
      "照人烛泪，照人梅发。"
    ], 
    "rhythmic": "忆秦娥"
  }, 
  {
    "author": "刘辰翁", 
    "paragraphs": [
      "惊雷节。", 
      "梅花冉冉销成雪。", 
      "销成雪。", 
      "一年一度，为君肠绝。", 
      "古人长恨中年别。", 
      "馀年又过新正月。", 
      "新正月。", 
      "不堪临镜，不堪垂发。"
    ], 
    "rhythmic": "忆秦娥"
  }, 
  {
    "author": "刘辰翁", 
    "paragraphs": [
      "梅花节。", 
      "白头卧起餐毡雪。", 
      "餐毡雪。", 
      "上林雁断，上林书绝。", 
      "伤心最是河梁别。", 
      "无人共拜天边月。", 
      "天边月。", 
      "一尊对影，一编残发。"
    ], 
    "rhythmic": "忆秦娥"
  }, 
  {
    "author": "刘辰翁", 
    "paragraphs": [
      "收灯节。", 
      "霖铃又似龟山雪。", 
      "龟山雪。", 
      "今宵清绝，今宵愁绝。", 
      "老人似少终然别。", 
      "痴痴更望春三月。", 
      "春三月。", 
      "花如人面，自羞余发。"
    ], 
    "rhythmic": "忆秦娥"
  }, 
  {
    "author": "刘辰翁", 
    "paragraphs": [
      "春如昨。", 
      "晓风吹透胭脂阁。", 
      "胭脂阁。", 
      "满园茅草，冷烟城郭。", 
      "青衫泪尽楼头角。", 
      "佳人梦断花间约。", 
      "花间约。", 
      "黄昏细雨，一枝零落。"
    ], 
    "rhythmic": "忆秦娥"
  }, 
  {
    "author": "刘辰翁", 
    "paragraphs": [
      "天上低昂似旧，人间儿女成狂。", 
      "夜来处处试新妆。", 
      "却是人间天上。", 
      "不觉新凉似水，相思两鬓如霜。", 
      "梦从海底跨枯桑。", 
      "阅尽银河风浪。"
    ], 
    "rhythmic": "西江月"
  }, 
  {
    "author": "刘辰翁", 
    "paragraphs": [
      "曾与回翁把手，自宜老子如龙。", 
      "怀胎不敢问春冬。", 
      "等待鞭鸾笞凤。", 
      "昨夜又迟黄石，今朝重叩鸿蒙。", 
      "碧桃花下醉相逢。", 
      "说尽鹏游蝶梦。"
    ], 
    "rhythmic": "西江月"
  }, 
  {
    "author": "刘辰翁", 
    "paragraphs": [
      "玉帐传心如镜，青龙绕指成轮。", 
      "尘中多少白头人。", 
      "乾里寻壬难认。", 
      "世事说来都了，鬼神见也须瞋。", 
      "迷槎问我是何津。", 
      "向道先生昼困。"
    ], 
    "rhythmic": "西江月"
  }, 
  {
    "author": "刘辰翁", 
    "paragraphs": [
      "深红半面。", 
      "一似墙头见。", 
      "草树池塘青一片。", 
      "独倚阑干几遍。", 
      "更谁绛袖朱唇。", 
      "火云相对英英。", 
      "笑杀牡丹正午，离披不任看承。"
    ], 
    "rhythmic": "清平乐"
  }, 
  {
    "author": "刘辰翁", 
    "paragraphs": [
      "君词为寿。", 
      "绝妙孙辛妇。", 
      "但恨杯无露添酒。", 
      "空等待梅花久。", 
      "喜君白首还玄。", 
      "人间合信天缘。", 
      "如此相从至老，我亦何倦馀年。"
    ], 
    "rhythmic": "清平乐"
  }, 
  {
    "author": "刘辰翁", 
    "paragraphs": [
      "初雨歇。", 
      "照水绿腰裙带熟。", 
      "杨花不做人情雪。", 
      "风流欲过前村蝶。", 
      "羞成别。", 
      "回头却恨春三月。"
    ], 
    "rhythmic": "归国遥"
  }, 
  {
    "author": "刘辰翁", 
    "paragraphs": [
      "月出东山之上。", 
      "长忆御街人唱。", 
      "恨我不能琴。", 
      "有琴心。", 
      "徙倚秋波平莹。", 
      "渐久玉肌清冷。", 
      "待更下阑干。", 
      "起来看。"
    ], 
    "rhythmic": "昭君怨"
  }, 
  {
    "author": "刘辰翁", 
    "paragraphs": [
      "远远游蜂不记家。", 
      "数行新柳自啼鸦。", 
      "寻思旧事即天涯。", 
      "睡起有情和画卷，燕归无语傍人斜。", 
      "晚风吹落小瓶花。"
    ], 
    "rhythmic": "浣溪沙"
  }, 
  {
    "author": "刘辰翁", 
    "paragraphs": [
      "点点疏林欲雪天。", 
      "竹篱斜闭自清妍。", 
      "为伊憔悴得人怜。", 
      "欲与那人携素手，粉香和泪落君前。", 
      "相逢恨恨总无言。"
    ], 
    "rhythmic": "浣溪沙"
  }, 
  {
    "author": "刘辰翁", 
    "paragraphs": [
      "何须翦纸。", 
      "依旧一团圆照水。", 
      "莫倚空寒。", 
      "柳下池边也只般。", 
      "君何忽忽。", 
      "宇宙人生都是客。", 
      "月在云端。", 
      "人自愁人不解看。"
    ], 
    "rhythmic": "减字木兰花"
  }, 
  {
    "author": "刘辰翁", 
    "paragraphs": [
      "旧游山路。", 
      "落在秋阴最深处。", 
      "风雨重阳。", 
      "无蝶无花更断肠。", 
      "天知老矣。", 
      "莫累门生与儿子。", 
      "不用登高。", 
      "高处风吹帽不牢。"
    ], 
    "rhythmic": "减字木兰花"
  }, 
  {
    "author": "刘辰翁", 
    "paragraphs": [
      "东风似客。", 
      "醉里落花南又北。", 
      "客似东风。", 
      "携手斜阳一笑中。", 
      "佳人怨我。", 
      "不寄江南春一朵。", 
      "我怨佳人。", 
      "憔悴江南不似春。"
    ], 
    "rhythmic": "减字木兰花"
  }, 
  {
    "author": "刘辰翁", 
    "paragraphs": [
      "腊销三五。", 
      "月向雪山云外吐。", 
      "烟水黄昏。", 
      "梅柳依稀笛断魂。", 
      "今宵豫赏。", 
      "便作香尘随步想。", 
      "莫待元宵。", 
      "灯火零星雨寂寥。"
    ], 
    "rhythmic": "减字木兰花"
  }, 
  {
    "author": "刘辰翁", 
    "paragraphs": [
      "无灯可看。", 
      "雨水从教正月半。", 
      "探茧推盘。", 
      "探得千秋字字看。", 
      "铜驼故老。", 
      "说著宣和似天宝。", 
      "五百年前。", 
      "曾向杭州看上元。"
    ], 
    "rhythmic": "减字木兰花"
  }, 
  {
    "author": "刘辰翁", 
    "paragraphs": [
      "送春待晓。", 
      "春是五更先去了。", 
      "我醉方知。", 
      "春正怜伊怕别伊。", 
      "留君不可。", 
      "归到海边方忆我。", 
      "做尽花归。", 
      "欲赠君时少一枝。"
    ], 
    "rhythmic": "减字木兰花"
  }, 
  {
    "author": "刘辰翁", 
    "paragraphs": [
      "相州锦好。", 
      "待到相州人已老。", 
      "颍水归田。", 
      "白鹭惊猜已十年。", 
      "太师尚父。", 
      "晚遇明时方用武。", 
      "大笑相逢。", 
      "把酒家乡是客中。"
    ], 
    "rhythmic": "减字木兰花"
  }, 
  {
    "author": "刘辰翁", 
    "paragraphs": [
      "不能管得。", 
      "欲雨能教天地黑。", 
      "待得开晴。", 
      "不用吾言也自行。", 
      "一杯亦醉。", 
      "万事无能吾欲睡。", 
      "旧亦能诗。", 
      "说旧时诗问是谁。"
    ], 
    "rhythmic": "减字木兰花"
  }, 
  {
    "author": "刘辰翁", 
    "paragraphs": [
      "清欢昨日。", 
      "十事不如人六七。", 
      "试数从前。", 
      "素素相从得几年。", 
      "子兮子兮。", 
      "再拣一枝何处起。", 
      "翠斧峰驼。", 
      "客好其如良夜何。"
    ], 
    "rhythmic": "减字木兰花"
  }, 
  {
    "author": "刘辰翁", 
    "paragraphs": [
      "脾神喜乐。", 
      "寿酒一杯胜服药。", 
      "过却明朝。", 
      "顶上新霜也合销。", 
      "小春三日。", 
      "便觉春暄梅影出。", 
      "醉把梅看。", 
      "比似茱萸更耐寒。"
    ], 
    "rhythmic": "减字木兰花"
  }, 
  {
    "author": "刘辰翁", 
    "paragraphs": [
      "东风解手即天涯。", 
      "曲曲青山不可遮。", 
      "如此苍茫君莫怪，是归家。", 
      "阊阖相迎悲最苦，英雄知道鬓先华。", 
      "更欲徘徊春尚肯，已无花。"
    ], 
    "rhythmic": "山花子"
  }, 
  {
    "author": "刘辰翁", 
    "paragraphs": [
      "此处情怀欲问天。", 
      "相期相就复何年。", 
      "行过章江三十里，泪依然。", 
      "早宿半程芳草路，犹寒欲雨暮春天。", 
      "小小桃花三两处，得人怜。"
    ], 
    "rhythmic": "山花子"
  }, 
  {
    "author": "刘辰翁", 
    "paragraphs": [
      "铁马蒙毡，银花洒泪，春人愁城。", 
      "笛里番腔，街头戏鼓，不是歌声。", 
      "那堪独坐青灯。", 
      "想故国、高台月明。", 
      "辇下风光，山中岁月，海上心情。"
    ], 
    "rhythmic": "柳梢青"
  }, 
  {
    "author": "刘辰翁", 
    "paragraphs": [
      "搔困麻仙爪，含暄忍客衣。", 
      "夜长窗月露成帏。", 
      "不说明朝风雨、自当归。"
    ], 
    "rhythmic": "南歌子"
  }, 
  {
    "author": "刘辰翁", 
    "paragraphs": [
      "熟双投美，香飘一缕丝。", 
      "霜前雁到蟹螯持。", 
      "自试小窗醉墨、作新诗。"
    ], 
    "rhythmic": "南歌子"
  }, 
  {
    "author": "刘辰翁", 
    "paragraphs": [
      "炼花为露玉为瓶。", 
      "佳客为频倾。", 
      "耐得风霜满鬓，此身合是金茎。", 
      "墙头竹外，洞房初就，画阁新成。", 
      "嚼得梅花透骨，何愁不会长生。"
    ], 
    "rhythmic": "朝中措"
  }, 
  {
    "author": "刘辰翁", 
    "paragraphs": [
      "便晴也是不曾晴。", 
      "不怕金吾禁行。", 
      "风雨动乡情。", 
      "梦灯火、扬州化城。", 
      "少年跌宕，谁家娇小，绕带到天明。", 
      "昨夜月还生。", 
      "但惊破、霓裳数声。"
    ], 
    "rhythmic": "太常引"
  }, 
  {
    "author": "刘辰翁", 
    "paragraphs": [
      "此公去暑似新秋。", 
      "吏毒一句句。", 
      "行县胜监州。", 
      "觉甘雨、随车应求。", 
      "鹭清为酒，螺清为寿，起舞祝君侯。", 
      "急召也须留。", 
      "廿四考、中书到头。"
    ], 
    "rhythmic": "太常引"
  }, 
  {
    "author": "刘辰翁", 
    "paragraphs": [
      "霜风不动晴明好。", 
      "探梅有约城东道。", 
      "桥边失却老仙期，城门落日人归早。", 
      "野田一望迷芳草。", 
      "除是腾空君後到。", 
      "立马三周黛佛头，参差中路令人老。"
    ], 
    "rhythmic": "玉楼春"
  }, 
  {
    "author": "刘辰翁", 
    "paragraphs": [
      "龙山歌舞无人道。", 
      "只说先生狂落帽。", 
      "秋风亦是可怜人，要令天意知人老。", 
      "菊花不为重阳早。", 
      "自爱古人诗句恼。", 
      "与君郑重说□□，残年惟有重阳好。"
    ], 
    "rhythmic": "玉楼春"
  }, 
  {
    "author": "刘辰翁", 
    "paragraphs": [
      "犹疑薰透帘栊。", 
      "是东风。", 
      "不分榴花更胜、一春红。", 
      "新雨过，绿连空。", 
      "蝶飞慵。", 
      "间过绿阴深院、小花浓。"
    ], 
    "rhythmic": "乌夜啼"
  }, 
  {
    "author": "刘辰翁", 
    "paragraphs": [
      "素娥醉语曾留。", 
      "又中秋。", 
      "待得重圆谁妒、两悠悠。", 
      "向愁旱，今愁水，没中洲。", 
      "看取明朝晴去、不须愁。"
    ], 
    "rhythmic": "乌夜啼"
  }, 
  {
    "author": "刘辰翁", 
    "paragraphs": [
      "何年似永和年。", 
      "记湖船。", 
      "如此晴天无处、望新烟。", 
      "江南女，裙四尺，合秋千。", 
      "昨日老人曾见、久潸然。"
    ], 
    "rhythmic": "乌夜啼"
  }, 
  {
    "author": "刘辰翁", 
    "paragraphs": [
      "雪履无痕。", 
      "溪影传神。", 
      "著坡诗、请自清温。", 
      "朝朝不去，夕夕空勤。", 
      "似梦中云，云外雪，雪中春。", 
      "四野昏昏。", 
      "匹马巡巡。", 
      "拣一枝、寄与芳尊。", 
      "更谁兴到，於我情真。", 
      "是白家宾，江南路，陇头人。"
    ], 
    "rhythmic": "行香子"
  }, 
  {
    "author": "刘辰翁", 
    "paragraphs": [
      "玉立风尘。", 
      "光动黄银。", 
      "便谈文、也到夜分。", 
      "无人烛下，壁上传神。", 
      "记老婆心，寒士语，道人身。", 
      "极意形容，下语难亲。", 
      "更万分、无一分真。", 
      "醉翁去後，往往愁人。", 
      "顾滴山泉，衔丘冢，化龙云。"
    ], 
    "rhythmic": "行香子"
  }, 
  {
    "author": "刘辰翁", 
    "paragraphs": [
      "海水成尘。", 
      "河水无银。", 
      "恨幽明、我与公分。", 
      "青山独往，回首伤神。", 
      "叹魏阙心，石魄，汨罗身。", 
      "除却相思，四海无亲。", 
      "识风流、还贺季真。", 
      "而今天上，笑谪仙人。", 
      "但病伤春，愁厌雨，泪看云。"
    ], 
    "rhythmic": "行香子"
  }, 
  {
    "author": "刘辰翁", 
    "paragraphs": [
      "月露吾痕。", 
      "雪得吾神。", 
      "更荒寒、不傍人温。", 
      "山人去後，车马来勤。", 
      "但梦朝云，愁暮雨，怨阳春。", 
      "说著东昏。", 
      "记著南巡。", 
      "泪盈盈、檀板金尊。", 
      "怜君素素，念我真真。", 
      "叹古来言，新样客，旧时人。"
    ], 
    "rhythmic": "行香子"
  }, 
  {
    "author": "刘辰翁", 
    "paragraphs": [
      "满庭芳草。", 
      "更昨日、落红如扫。", 
      "绿阴正似人怀抱。", 
      "一声睍睆，春色何曾老。", 
      "幸自不须人起早。", 
      "寂寞如相恼。", 
      "旧时闻处青门道。", 
      "禁烟时候，柳下人家好。"
    ], 
    "rhythmic": "品令"
  }, 
  {
    "author": "刘辰翁", 
    "paragraphs": [
      "乘鸾著色，痴蝇误拂。", 
      "不及羲之醉墨。", 
      "偶然入手送东阳，便看取、薰时清适。", 
      "清风去暑，闲题当日。", 
      "宰相纱笼谁识。", 
      "封丘门外定何人，这一点、瞒他不得。"
    ], 
    "rhythmic": "鹊桥仙"
  }, 
  {
    "author": "刘辰翁", 
    "paragraphs": [
      "看人掷果，看人罢织。", 
      "难得团栾七夕。", 
      "蟠桃只在屋东头，庆西母、年开八ど。", 
      "去年今日。", 
      "今年今日。", 
      "添个曾孙抱膝。", 
      "人间乐事有多般，算此乐、人间第一。"
    ], 
    "rhythmic": "鹊桥仙"
  }, 
  {
    "author": "刘辰翁", 
    "paragraphs": [
      "轻风澹月，年年去路。", 
      "谁识小年初度。", 
      "桥边曾弄碧莲花，悄不记、人间今古。", 
      "吹箫江上，沾衣微露。", 
      "依约凌波曾步。", 
      "寒机何意待人归，但寂历、小窗斜雨。"
    ], 
    "rhythmic": "鹊桥仙"
  }, 
  {
    "author": "刘辰翁", 
    "paragraphs": [
      "天香吹下，烟霏成路。", 
      "飒飒神光暗度。", 
      "桥边犹记泛槎人，看赤岸、苔痕如古。", 
      "长空皓月，小风斜露。", 
      "寂寞江头独步。", 
      "人间何处得飘然，归梦入、梨花春雨。"
    ], 
    "rhythmic": "鹊桥仙"
  }, 
  {
    "author": "刘辰翁", 
    "paragraphs": [
      "万事如花不可期。", 
      "花不堪持。", 
      "酒不堪持。", 
      "江天雪意使人迷。", 
      "翦一枝枝。", 
      "歌一枝枝。", 
      "歌者不来今几时。", 
      "姜影无词。", 
      "张影无词。", 
      "不歌不醉不成诗。", 
      "歌也迟迟。", 
      "雪也迟迟。"
    ], 
    "rhythmic": "一翦梅"
  }, 
  {
    "author": "刘辰翁", 
    "paragraphs": [
      "人生总受业风吹。", 
      "三岁儿儿。", 
      "八十儿儿。", 
      "深闺空谷把还持。", 
      "啼看人知。", 
      "啼怕人知。", 
      "客中自种绿猗猗。", 
      "月下横枝。", 
      "雪下横枝。", 
      "尊前百岁且开眉。", 
      "今岁今时。", 
      "前岁今时。"
    ], 
    "rhythmic": "一翦梅"
  }, 
  {
    "author": "刘辰翁", 
    "paragraphs": [
      "何曾见飞渡，年又年痴。", 
      "今古相望犹疑。", 
      "朱颜一去似流水，断桥魂梦参差。", 
      "何堪更嗟迟暮，听旁人说与，此夕佳期。", 
      "深深代籍，盼悠悠、北地胭脂。", 
      "谁寄扬州破镜，遍海角天涯，空待人归。", 
      "自小秦楼望巧，吴机回锦，歌舞为谁。", 
      "星萍耿耿，算欢娱，未省流离。", 
      "但秋衾梦浅，云闲曲远，薄命同时。"
    ], 
    "rhythmic": "夜飞鹊・夜飞鹊慢"
  }, 
  {
    "author": "刘辰翁", 
    "paragraphs": [
      "香篝素被。", 
      "听花犯低低，瑶花开未。", 
      "长记那时，炽炭围炉，瘦妻换酒行试。", 
      "当家人在销金帐，约莫是、打围归际。", 
      "又谁知、别忆烹茶，冷落故家愁思。", 
      "闻道滕骄巽懒，今朝待檄与，翻云须易。", 
      "白白不成，又不教晴，做尽黄昏情味。", 
      "银河本是冰冰底。", 
      "怎忍向、东风成水。", 
      "待满城、玉宇琼楼，却报卧庐人起。"
    ], 
    "rhythmic": "疏影"
  }, 
  {
    "author": "刘辰翁", 
    "paragraphs": [
      "花朝月。", 
      "朦胧别。", 
      "朦胧也胜檐声咽。", 
      "亲曾说。", 
      "令人悦。", 
      "落花情绪，上坟时节。", 
      "花阴雪。", 
      "花阴灭。", 
      "柳风一似秋千掣。", 
      "晴未决。", 
      "晴还缺。", 
      "一番寒食，满村啼鴂。"
    ], 
    "rhythmic": "摘红英"
  }, 
  {
    "author": "刘辰翁", 
    "paragraphs": [
      "新篘熟也，借问谁家早。", 
      "梅影里，蜂儿绕。", 
      "三更残月上，一夜霜天晓。", 
      "溪桥小，春风有意年年到。", 
      "当年青鸟去，落叶无人扫。", 
      "铜柱仄，瑶池老。", 
      "残钟长乐树，坠马咸阳道。", 
      "空回首，御街人卖南京枣。"
    ], 
    "rhythmic": "千秋岁"
  }, 
  {
    "author": "刘辰翁", 
    "paragraphs": [
      "送岁可无诗。", 
      "得团栾、忍不开眉。", 
      "不记去年今夕梦，江东怀抱，江西信息，舍北妻儿。", 
      "五十扊扅炊。", 
      "待五十、富贵成痴。", 
      "百年苦乐乘除看，今年一半，明年一半，更似儿时。"
    ], 
    "rhythmic": "促拍丑奴儿"
  }, 
  {
    "author": "刘辰翁", 
    "paragraphs": [
      "世事莫寻思。", 
      "待说来、天也应悲。", 
      "百年已是中年後，西州垂泪，东山携手，几个斜晖。", 
      "也莫苦吟诗。", 
      "苦吟诗，待有谁知。", 
      "多□不是无才气，文时不遇，武时不遇，更说今时。"
    ], 
    "rhythmic": "促拍丑奴儿"
  }, 
  {
    "author": "刘辰翁", 
    "paragraphs": [
      "银河水，洗得世间清。", 
      "山色雨馀青。", 
      "老子纶巾棋别墅，人家鼾睡柝秋城。", 
      "定谁劳，定谁福，定谁能。", 
      "常恨著、景升儿不似。", 
      "又恨著、景升牛小耳。", 
      "空相望，愧平生。", 
      "我欲临风扶玉树，自攀承露酌金茎。", 
      "看昆明，鳞石长，海桑晴。"
    ], 
    "rhythmic": "最高楼"
  }, 
  {
    "author": "刘辰翁", 
    "paragraphs": [
      "朱顶字，八十正平头。", 
      "添作八千秋。", 
      "无能也自收郿坞，到今恨不贬潮州。", 
      "看几人，炎又冷，老还羞。", 
      "也不学、太公忙把火。", 
      "也不学、申公轮转磨。", 
      "休莫莫，莫休休。", 
      "小迟授业何曾吃，更迟食乳不须愁。", 
      "且从容，某水钓，某丘游。"
    ], 
    "rhythmic": "最高楼"
  }, 
  {
    "author": "刘辰翁", 
    "paragraphs": [
      "非是雪，只是玉楼成。", 
      "屑不尽云英。", 
      "东边老树颓然折，西头稚柳爆然声。", 
      "试平安，松丈丈，竹兄兄。", 
      "有谁向、金船呼小玉，又谁怜、纸帐梦飞琼。", 
      "怪疏影，坠娉婷。", 
      "唤起老张寒蔌蔌，好歌白雪与君听。", 
      "但党家，人笑道，太粗生。"
    ], 
    "rhythmic": "最高楼"
  }, 
  {
    "author": "刘辰翁", 
    "paragraphs": [
      "花上雪。", 
      "信手捻来成。", 
      "屑不就琼英。", 
      "昨朝已见诗成卷，今朝又试曲成声。", 
      "更催催，莫不做，水仙兄。", 
      "终须待、晴时携斗酒。", 
      "更须待、老夫吟数首。", 
      "休更叠，□娉婷。", 
      "已无翠鸟传花信，又无羯鼓与花听。", 
      "更催催，迟数日，是春生。"
    ], 
    "rhythmic": "最高楼"
  }, 
  {
    "author": "刘辰翁", 
    "paragraphs": [
      "吹箫人去。", 
      "但桂影徘徊，荒杯承露。", 
      "东望鞭芙缥缈，寒光如注。", 
      "去年夜半横江梦，倚危樯，参差曾赋。", 
      "茫茫角动，回舟尽兴，未惊鸥鹭。", 
      "情知道、明年何处。", 
      "漫待客黄楼，尘波前度。", 
      "二十四桥，颇有杜书记否。", 
      "二三字者今如此，看使君、角巾东路。", 
      "人间俯仰，悲欢何限，团圆如故。"
    ], 
    "rhythmic": "桂枝香"
  }, 
  {
    "author": "刘辰翁", 
    "paragraphs": [
      "丞相衮衣朝戏彩，年年庆事如新。", 
      "尊前一笑共儿孙。", 
      "人间传寿酒，天上送麒麟。", 
      "缥缈祥烟连北阙，天颜有喜生春。", 
      "蓬莱清浅海光平。", 
      "今年初甲子，重试碧桃根。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "闻道城东鹤会，欣然一笑乘风。", 
      "不知一鹤在墙东。", 
      "神仙人不识，未始出吾宗。", 
      "弟子有年於此，先生之道如龙。", 
      "碧桃花子落壶中。", 
      "化为三五粒，元是北边松。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "天际何分南与北，五更纵又成横。", 
      "夜来拾得断河星。", 
      "化为一片石，持去问君平。", 
      "老大看天一笑，儿童问我须应。", 
      "向来牛女本无名。", 
      "要知天上事，亦似谤先生。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "二十年前此日，女兄庆我生儿。", 
      "簪萱弄彩听孙啼。", 
      "典衣沽美酒，数待冠昏时。", 
      "乱後飘零独在，紫荆墓棘风吹。", 
      "尊前万事莫寻思。", 
      "儿童看有子，白发故应衰。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "旧日诗肠论斗酒，风流怀抱如倾。", 
      "几年不听渭城声。", 
      "尊前无贺老，卷里少弥明。", 
      "闻说语言都好，便应步履全轻。", 
      "长生第一是风僧。", 
      "额前书八十，能说又能行。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "西曲罥衣迷去路，雪销断岸无痕。", 
      "寻花不拟到前村。", 
      "暖风初转袖，小径忽开门。", 
      "却忆临塘桥下马，暗香不是黄昏。", 
      "人生南北与谁论。", 
      "岭梅花树下，闲听蜜蜂喧。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "老去尚呼张丈，醉中自惜熊儿。", 
      "越王台上鹧鸪啼。", 
      "三朝臣不遇，无复好文时。", 
      "情绪幽幽似结，鬓丝索索禁吹。", 
      "病来魂不到相思。", 
      "散人腰已散，倚杖叹吾衰。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "海日轻红通似脸，小窗明丽新晴。", 
      "满怀著甚是真情。", 
      "不知春睡美，为爱晓寒轻。", 
      "说似吴山楼万叠，雪销未尽宫城。", 
      "湖边柳色渐啼莺。", 
      "才听朝马动，一巷卖花声。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "过雁天边信息，两宫池上心情。", 
      "沉思海角愤难平。", 
      "山风欺客梦，耿耿到天明。", 
      "幸自不争名利，闲愁夜夜如惊。", 
      "明朝鬓白两三茎。", 
      "世人都不念，似汝复何成。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "睡过花阴一丈，愁深酒力千锺。", 
      "梦魂不得似游蜂。", 
      "瓶花无密约，到处自神通。", 
      "天上西湖似锦，人间骄马如龙。", 
      "今年不与去年同。", 
      "飘零终不恨，难与故人逢。"
    ], 
    "rhythmic": "临江仙", 
    "tags": [
      "西湖"
    ]
  }, 
  {
    "author": "刘辰翁", 
    "paragraphs": [
      "幸自不须端帖子，闲中一句如无。", 
      "爱他午日午时书。", 
      "惟应三五字，便是辟兵符。", 
      "久雨石鲸未没，小风纨扇相疏。", 
      "邀朋一笑共菖蒲。", 
      "去年初禁酒，今日漫提壶。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "我去就他甚易，他来认我良难。", 
      "悟时到处是壶天。", 
      "古诗寻一句，危坐看香烟。", 
      "金玉满堂不守，菁华岁月空迁。", 
      "从今饱饭更安眠。", 
      "丹经都不看，闲坐一千年。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "旧日采莲羞半面，至今回首忽忽。", 
      "梦穿斜日水云红。", 
      "痴心犹独自，等待郑公风。", 
      "海上颓云潮不返，侧身空坠辽东。", 
      "人间天上几时同。", 
      "宫衣元不遇，无语醉醒中。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "昔走都门终夜雨，明朝泥淖堪惊。", 
      "疏疏点点忽难鸣。", 
      "数峰青似染，快活早来晴。", 
      "十五年间春梦断，乱山寒食清明。", 
      "无人挑菜踏青行。", 
      "青鸠啼雨外，闲听寺中声。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "白白江南一信霜。", 
      "过都字不到衡阳。", 
      "老嘉破帽并吹却，未省西风似此狂。", 
      "攀北斗，酌天浆。", 
      "月香满似菊花黄。", 
      "神仙暗度龙山劫，鸡犬人间百战场。"
    ], 
    "rhythmic": "鹧鸪天"
  }, 
  {
    "author": "刘辰翁", 
    "paragraphs": [
      "白发平津起袖然。", 
      "燕飞定远望生还。", 
      "世间最有团栾乐，又是平平过一年。", 
      "银信近，玉鞭先。", 
      "东来西去爵衔鳝。", 
      "人生有命迟迟好，且喜称觞寿母前。"
    ], 
    "rhythmic": "鹧鸪天"
  }, 
  {
    "author": "刘辰翁", 
    "paragraphs": [
      "占得春风五日先。", 
      "至今住处是开元。", 
      "写真若遇丹元子，只著当时宫锦船。", 
      "松戴雪，自苍然。", 
      "八公花下少如前。", 
      "看来天上多辛苦，且住人间五百年。"
    ], 
    "rhythmic": "鹧鸪天"
  }, 
  {
    "author": "刘辰翁", 
    "paragraphs": [
      "自入孤山分外香。", 
      "南枝不改旧时妆。", 
      "为曾盘里承青眼，一见溪头道胜常。", 
      "商山乐，又相羊。", 
      "上方不复记传觞。", 
      "橘中个个盘深窈，依倚东风局意长。"
    ], 
    "rhythmic": "鹧鸪天"
  }, 
  {
    "author": "刘辰翁", 
    "paragraphs": [
      "去年太岁田间土，明日香烟壁下尘。", 
      "马上新人红又紫，眼前歌妓送还迎。", 
      "钗头燕，胜金紃。", 
      "燕歌赵舞动南人。", 
      "遗民植杖唐巾起，闲伴儿童看立春。"
    ], 
    "rhythmic": "鹧鸪天"
  }, 
  {
    "author": "刘辰翁", 
    "paragraphs": [
      "旧日桃符管送迎。", 
      "灯毯爆竹斗先嬴。", 
      "鹿门乱走团栾久，才到城门有鼓声。", 
      "梅弄雪，柳窥晴。", 
      "残年犹自冷如冰。", 
      "欲知春色招人醉，须是元宵与踏青。"
    ], 
    "rhythmic": "鹧鸪天"
  }, 
  {
    "author": "刘辰翁", 
    "paragraphs": [
      "暖逼酥枝渐渐融。", 
      "双飞谁识蝶雌雄。", 
      "歌声已逐行云去，花片偏来酒盏中。", 
      "眉月冷，画楼空。", 
      "酒阑犹未见情锺。", 
      "直须把烛穿花帐，方见佳人玉面红。"
    ], 
    "rhythmic": "鹧鸪天"
  }, 
  {
    "author": "刘辰翁", 
    "paragraphs": [
      "稠塘旧是花千树。", 
      "曾泛入、溪深误。", 
      "前度刘郎重唤渡。", 
      "漫山寂寂，年时花下，往往无寻处。", 
      "一年一度相思苦。", 
      "恨不抛人过江去。", 
      "及至来时春未暮。", 
      "兔葵燕麦，冷风斜雨，长恨稠塘路。"
    ], 
    "rhythmic": "青玉案"
  }, 
  {
    "author": "刘辰翁", 
    "paragraphs": [
      "雪销未尽残梅树。", 
      "又风送、黄昏雨。", 
      "长记小红楼畔路。", 
      "杵歌串串，鼓声叠叠，预赏元宵舞。", 
      "天涯客鬓愁成缕。", 
      "海上传柑梦中去。", 
      "今夜上元何处度。", 
      "乱山茅屋，寒炉败壁，渔火青荧处。"
    ], 
    "rhythmic": "青玉案"
  }, 
  {
    "author": "刘辰翁", 
    "paragraphs": [
      "里中上大人谁大。", 
      "人上大、仁难作。", 
      "八十六翁闲处坐。", 
      "小生懒惰。", 
      "近来高卧。", 
      "忘却今朝贺。", 
      "甲申还是连珠麽。", 
      "胜有老人星一个。", 
      "白发朱颜堪婆娑。", 
      "灵光殿火。", 
      "昆明劫过。", 
      "角绮园黄我。"
    ], 
    "rhythmic": "青玉案"
  }, 
  {
    "author": "刘辰翁", 
    "paragraphs": [
      "无肠可断听花雨。", 
      "沉沉已是三更许。", 
      "如此残红那得住。", 
      "一春情绪。", 
      "半生羁旅。", 
      "寂寞空山语。", 
      "霖铃不是相思阻。", 
      "四十平分犹过五。", 
      "渐远不知何杜宇。", 
      "不如归去。", 
      "不如归去。", 
      "人在江南路。"
    ], 
    "rhythmic": "青玉案"
  }, 
  {
    "author": "刘辰翁", 
    "paragraphs": [
      "命薄佳人，情锺我辈。", 
      "海棠开後心如碎。", 
      "斜风细雨不曾晴，倚阑滴尽胭脂泪。", 
      "恨不能开，开时又背。", 
      "春寒只了房栊闭。", 
      "待他晴後得君来，无言掩帐羞憔悴。"
    ], 
    "rhythmic": "踏莎行"
  }, 
  {
    "author": "刘辰翁", 
    "paragraphs": [
      "壁彩笼尘，金吾掠路。", 
      "海风吹断楼台雾，无人知是上元时，一夜月明无著处。", 
      "早是禁烟，朝来冻雨。", 
      "东风自放银花树。", 
      "雪晴须有踏青时，不成也待明年去。"
    ], 
    "rhythmic": "踏莎行"
  }, 
  {
    "author": "刘辰翁", 
    "paragraphs": [
      "北望蝶山，西迷凤苑。", 
      "忽忽醉里题诗满。", 
      "黄花只似去年黄，去年人去黄花远。", 
      "雨压城荒，丘园路断。", 
      "却晴又恨公来晚。", 
      "依稀自唱古人诗，明年此会知谁健。"
    ], 
    "rhythmic": "踏莎行"
  }, 
  {
    "author": "刘辰翁", 
    "paragraphs": [
      "松偃成阴，荷香去暑。", 
      "过溪似是东林路。", 
      "不知宿昔有谁来，寺门同听催诗雨。", 
      "北马依风，凉蝉咽暮。", 
      "城门半带东陵圃。", 
      "江南不是米元晖，无人更得沧洲趣。"
    ], 
    "rhythmic": "踏莎行"
  }, 
  {
    "author": "刘辰翁", 
    "paragraphs": [
      "珠压相於，胭脂同傅。", 
      "樊家更共谁家语。", 
      "梢头结取一番愁，玉箫不会双双侣。", 
      "风送流莺，前歌後舞。", 
      "并桃欲吐含来往。", 
      "双飞燕子自相衔，会教唇舌调鹦鹉。"
    ], 
    "rhythmic": "踏莎行"
  }, 
  {
    "author": "刘辰翁", 
    "paragraphs": [
      "老子婆娑，那回也上南楼去。", 
      "素娥有恨隐云屏，元是娇痴故。", 
      "惊扇徘徊未许。", 
      "耿多情、为谁堪诉。", 
      "使君愁绝，独倚阑干，後期无据。", 
      "有酒如船，片云扫尽霓裳露。", 
      "他时与客更携鱼，犹记临皋路。", 
      "因念南羁北旅。", 
      "醉乌乌、凭君楚舞。", 
      "问君不见，璧月词成，楼西沉处。"
    ], 
    "rhythmic": "烛影摇红"
  }, 
  {
    "author": "刘辰翁", 
    "paragraphs": [
      "明月如冰，乱云飞下斜河去。", 
      "旋呼艇子载箫声，风景还如故。", 
      "袅袅余怀何许。", 
      "听尊前、呜呜似诉。", 
      "近年潮信，万里阴晴，和天无据。", 
      "有客秋风，去时留下金盘露。", 
      "少年终夜奏胡笳，谁料归无路。", 
      "同是江南倦旅。", 
      "封婵娟、君歌我舞。", 
      "醉中休问，明月明年，人在何处。"
    ], 
    "rhythmic": "烛影摇红"
  }, 
  {
    "author": "刘辰翁", 
    "paragraphs": [
      "春日江郊，素娥吹下银幡舞。", 
      "东风点点乱茶烟，留到明朝否。", 
      "掩袖凝寒不语。", 
      "漫粘酥、枝枝缕缕。", 
      "断肠何似，飞絮多时，落梅深处。", 
      "仙掌擎来，翠眉敛半看成露。", 
      "惊沙马上面帘轻，谁贵毡庐主。", 
      "多少高阳伴侣。", 
      "到如今、沉冥几许。", 
      "乘槎相问，万里银河，欲归无路。"
    ], 
    "rhythmic": "烛影摇红"
  }, 
  {
    "author": "刘辰翁", 
    "paragraphs": [
      "先生自寿，拥衾寒，重赋凌云游意。", 
      "我有大儿孔文举，弱冠骎骎暮齿。", 
      "桃已三偷，树犹如此，前度花开几。", 
      "蓬莱可塞，还童却老无计。", 
      "为此授笔翩翩，大江东去，好似歌头起。", 
      "寄与两家孙又子，长看以文为戏。", 
      "某所某公，同年同月，谁翦招魂纸。", 
      "前三例好，不须举後三例。"
    ], 
    "rhythmic": "念奴娇"
  }, 
  {
    "author": "刘辰翁", 
    "paragraphs": [
      "枯寒生晚，复何似、张绪少年时意。", 
      "薄命不逢何至此，满眼啼妆龋齿。", 
      "城是城非，年来年去，万八千能几。", 
      "半痴半了，更痴儿计孙计。", 
      "回首仕已半生，仕何如已，已矣羞拈起。", 
      "幸有橘丸丸日大，且复从公围戏。", 
      "若论弹文，更书谤箧，吾历无馀纸。", 
      "多年致仕，大都有甚恩例。"
    ], 
    "rhythmic": "念奴娇"
  }, 
  {
    "author": "刘辰翁", 
    "paragraphs": [
      "吾年如此，更梦里、犹作狼居胥意。", 
      "千首新诗千斛酒，管甚侯何侯齿。", 
      "员峤波翻，瀛洲尘败，吾屐能销几。", 
      "经丘寻壑，是他早计迟计。", 
      "犹记辰巳嗟嗟，故人贺我，且勉呼君起。", 
      "五十不来来过二，方悟人言都戏。", 
      "以我情怀，借公篇韵，恨不天为纸。", 
      "馀生一笑，不须邴曼容例。"
    ], 
    "rhythmic": "念奴娇"
  }, 
  {
    "author": "刘辰翁", 
    "paragraphs": [
      "沧洲一叶，待借君、回我炉亭春意。", 
      "突兀灵光无立壁，八面江风寒齿。", 
      "乡屐廊深，笼门槛赤，数月才几。", 
      "千年未论，岂无数十年计。", 
      "我本高卧墙东，何知人事，推枕为君起。", 
      "憔悴庚寅何足记，不觉联翩宾戏。", 
      "白雪阳春，黄鸡唱日，绝少澄心纸。", 
      "我歌草草，和章有例还例。"
    ], 
    "rhythmic": "念奴娇"
  }, 
  {
    "author": "刘辰翁", 
    "paragraphs": [
      "两丸日月，细看来、也是樊笼中物。", 
      "点点山河经过了，拔帜几番残壁。", 
      "白是沙堤，苍然吴楚，一片成毡雪。", 
      "此时把酒，旧词还是坡杰。", 
      "歌罢公瑾当年，天长地久，柳与梅都发。", 
      "几许闲愁斜照里，掌上沤生沤灭。", 
      "沧海桑枯，东陵瓜远，总不关渠发。", 
      "簪花起舞，可怜今夕无月。"
    ], 
    "rhythmic": "念奴娇"
  }, 
  {
    "author": "刘辰翁", 
    "paragraphs": [
      "赤壁之游乐。", 
      "但古今、风清月白，更无坡作。", 
      "矫首中洲公何许，共我横江孤鹤。", 
      "把手笑、孙刘寂寞。", 
      "颇有使君如今否，看青山、似我多前却。", 
      "几见我、伴清酌。", 
      "江心旧岂非城郭。", 
      "抚千年、桑田海水，神游非昨。", 
      "对影三人成六客，更倚归舟夜泊。", 
      "尚听得、江城愁角。", 
      "渺渺美人兮南浦，耿余怀、感泪伤离索。", 
      "天正北，绕飞鹊。"
    ], 
    "rhythmic": "乳燕飞・贺新郎"
  }, 
  {
    "author": "刘辰翁", 
    "paragraphs": [
      "曾授茅山记。", 
      "共当年、二百七十，又三甲子。", 
      "昨上云台占云物，占得景风南至。", 
      "又恰是、封侯千岁。", 
      "行遍神州河洛外，早归来、庭下槐阴翠。", 
      "春万户，共生意。", 
      "溪翁图是参同契。", 
      "想金丹、圆成功行，活人相似。", 
      "顾我尊前歌赤壁，生子当如此耳。", 
      "笑华发、东坡年几。", 
      "弟不如人今老矣，看龙头、霄汉雌龙尾。", 
      "呼白石，为公起。"
    ], 
    "rhythmic": "乳燕飞・贺新郎"
  }, 
  {
    "author": "刘辰翁", 
    "paragraphs": [
      "过雨城西路。", 
      "看轻云、弄日花间，微寒如雾。", 
      "谁是宣华门守者，报我十分开五。", 
      "便痛饮、能销几度。", 
      "寄语後来看花客，待看花、莫待开成树。", 
      "成树也，半为土。", 
      "巢蜀锦今何许。", 
      "记西湖、聚景村庄，王亭谢墅。", 
      "冷落柯丘二三子，更问何园韩圃。", 
      "悄一笑、回车竹所。", 
      "点点守宫包红泪，纵倾城、一顾倾城顾。", 
      "家国事，正何与。"
    ], 
    "rhythmic": "乳燕飞・贺新郎", 
    "tags": [
      "西湖"
    ]
  }, 
  {
    "author": "刘辰翁", 
    "paragraphs": [
      "正丹翁初度。", 
      "对花满江城，晓莺欲语。", 
      "崆峒在何处。", 
      "渐雨过农郊，劝耕问路。", 
      "州人争观。", 
      "问坡老、重来是否。", 
      "把看灯、传说风流，八境尽图新句。", 
      "如许。", 
      "老子文章，挥毫立马，脱靴嫌污。", 
      "太平易作。", 
      "听父老，歌襦裤。", 
      "愿使君小住，五风十雨。", 
      "重见一麸三黍。", 
      "又天边、飞诏殷勤，说相将去。"
    ], 
    "rhythmic": "瑞鹤仙"
  }, 
  {
    "author": "刘辰翁", 
    "paragraphs": [
      "雨枕莺啼，露班烛散，御街人卖花窠。", 
      "过眼无情，而今魂梦年多。", 
      "百钱曳杖桥边去，问几时、重到明河。", 
      "便人问，无了东风，此恨难磨。", 
      "落红点点入颓波。", 
      "任归春到海，海又成涡。", 
      "江上儿童，抱茅笑我重过。", 
      "蓬莱不涨枯鱼泪，但荒村、败壁悬梭。", 
      "对残阳，往往无成，似我蹉跎。"
    ], 
    "rhythmic": "高阳台"
  }, 
  {
    "author": "刘辰翁", 
    "paragraphs": [
      "西风坠绿。", 
      "唤起春娇，嫣然困倚修竹。", 
      "落帽人来，花艳乍惊郎目。", 
      "相思尚带旧子，甚凄凉、未忺妆束。", 
      "吟鬓底，伴寒香一朵，并簪黄菊。", 
      "却待金盘华屋。", 
      "园林静、多情怎禁幽独。", 
      "蛱蝶应愁，明日落红难触。", 
      "那堪雁霜渐重，怕黄昏、欲睡未足。", 
      "翠袖冷，且莫辞、花下秉烛。"
    ], 
    "rhythmic": "声声慢"
  }, 
  {
    "author": "刘辰翁", 
    "paragraphs": [
      "雨入轻寒，但新篘未试，荒了东篱。", 
      "朝来暗惊翠袖，重倚屏帏。", 
      "明窗丽阁，为何人、冷落多时。", 
      "催重顿，妆台侧畔，画堂未怕春迟。", 
      "漫省茸香粉晕，记去年醉里，题字倾敧。", 
      "红炉未深乍暖，儿女成围。", 
      "茶香疏处，画残灰、自说心期。", 
      "容膝好，团栾分芋，前村夜雪初归。"
    ], 
    "rhythmic": "汉宫春"
  }, 
  {
    "author": "刘辰翁", 
    "paragraphs": [
      "疏影横斜，似故人安道，只在前溪。", 
      "年年望雪待月，漫倚吟矶。", 
      "千红万紫，到春来、也是寻思。", 
      "君不见，永阳江上，残梅冷雨丝丝。", 
      "有几情人似我，漫骑牛卧笛，乱插繁枝。", 
      "市门索笑憔悴，便作新知。", 
      "城楼画角，又无花、只落空悲。", 
      "但传说，寿阳一片，何曾迎面看飞。"
    ], 
    "rhythmic": "汉宫春"
  }, 
  {
    "author": "刘辰翁", 
    "paragraphs": [
      "也曾海上，啖如瓜大枣。", 
      "海上归来相公老。", 
      "画堂深、满引明月清风，家山好、一笑尘生蓬岛。", 
      "六年春易过，赢得清阴，到处持杯藉芳草。", 
      "看明年此日，人在黄金台上，早整顿、乾坤事了。", 
      "但细数斋年几人存，更宰相高年，几人能到。"
    ], 
    "rhythmic": "洞仙歌"
  }, 
  {
    "author": "刘辰翁", 
    "paragraphs": [
      "有客从余，不计余无酒。", 
      "袖有蟠桃为君寿。", 
      "叹此桃再熟，也须年後。", 
      "甚辨得，转盼个偷桃手。", 
      "菊潭三十斛，月又月添，天赋先生日更久。", 
      "但黄杨长寸，闰年倒寸，似凭得到梧宫甚时候。", 
      "客又道奇特是阳生，後七日相看，醉春风柳。"
    ], 
    "rhythmic": "洞仙歌"
  }, 
  {
    "author": "刘辰翁", 
    "paragraphs": [
      "枝头雨是青梅泪。", 
      "翻作一江春水。", 
      "鱼腹魂销，龙舟叫彻，不了湖亭张戏。", 
      "满庭芳芷。", 
      "正艾日高高，葛风细细。", 
      "试比陈人，人间除我更谁似。", 
      "浮沉君共我里。", 
      "记薰廊待对，闻鸡蹴起。", 
      "昨日蟾蜍，明朝蝇虎，身与渠衰更悴。", 
      "老夫病已。", 
      "任采绿采苓，为师为帝。", 
      "但有昌阳，倩酤扶路醉。"
    ], 
    "rhythmic": "齐天乐"
  }, 
  {
    "author": "刘辰翁", 
    "paragraphs": [
      "海枯泣尽天吴泪。", 
      "又涨经天河水。", 
      "万古鱼龙，雷收电卷，宇宙刹那间戏。", 
      "沉兰坠芷。", 
      "想重整荷衣，顿惊腰细。", 
      "尚有干将，冲牛射斗定何似。", 
      "成都桥动万里。", 
      "叹何时重见，鹃啼人起。", 
      "孤竹双清，紫荆半落，到此吟枯神瘁。", 
      "对床永已。", 
      "但梦绕青神，尘昏白帝。", 
      "重反离骚，众醒吾独醉。"
    ], 
    "rhythmic": "齐天乐"
  }, 
  {
    "author": "刘辰翁", 
    "paragraphs": [
      "蒋陵故是簪花路。", 
      "风烟奈何秋暑。", 
      "候馆凋梧，宫墙断柳，谁识当年倦旅。", 
      "余怀何许。", 
      "想上马人扶，翠眉愁聚。", 
      "旧日方回，而今能赋断肠语。", 
      "登高能赋最苦。", 
      "叹高高难问，欲望迷处。", 
      "蝶绕东篱，鸿翻上苑，那更画梁辞主。", 
      "来今往古。", 
      "漫湛辈同来，远公回去。", 
      "我醉安归，黄花扶路舞。"
    ], 
    "rhythmic": "齐天乐"
  }, 
  {
    "author": "刘辰翁", 
    "paragraphs": [
      "几年城中无看灯。", 
      "夜三更。", 
      "月空明。", 
      "野庙残梅，村鼓自春声。", 
      "长笑儿童忙踏舞，何曾见，宣德棚，不夜城。", 
      "去年今年又伤心。", 
      "去年晴。", 
      "去年曾。", 
      "不似今年，闲坐处、却不曾行。", 
      "忆去年人、弹烛泪纵横。", 
      "想见西窗窗下月，窗下月，是无情，是有情。"
    ], 
    "rhythmic": "江城梅花引"
  }, 
  {
    "author": "刘辰翁", 
    "paragraphs": [
      "相思无处著春寒。", 
      "傍阑干。", 
      "湿阑干。", 
      "似我情怀，处处忆临安。", 
      "想见夜深村鼓静，灯晕碧，为傍人，说上元。", 
      "是花是雪无意看。", 
      "雨摧残。", 
      "雨摧残。", 
      "探春未还。", 
      "到春还、似不如闲。", 
      "感恨千般、憔悴做花难。", 
      "不惜与君同一醉，君不见，铜雀台，望老瞒。"
    ], 
    "rhythmic": "江城梅花引"
  }, 
  {
    "author": "刘辰翁", 
    "paragraphs": [
      "雁归北。", 
      "渺渺茫茫似客。", 
      "春湖里，曾见去帆，谁遣江头絮风息。", 
      "千年记当日。", 
      "难得。", 
      "宽闲抱膝。", 
      "兴亡事，马上飞花，看取残阳照亭驿。", 
      "哀拍。", 
      "愿归骨。", 
      "怅毡帐何匹，酪何食。", 
      "相思青冢头应白。", 
      "想荒坟酹酒，过车回首，香魂携手抱相泣。", 
      "但青草无色。", 
      "语绝。", 
      "更愁极。", 
      "漫一番青青，一番陈迹。", 
      "瑶池黄竹哀离席。", 
      "约八骏犹到，露桃重摘。", 
      "金铜知道，忍去国，忍去国。"
    ], 
    "rhythmic": "兰陵王"
  }, 
  {
    "author": "刘辰翁", 
    "paragraphs": [
      "送春去。", 
      "春去人间无路。", 
      "秋千外、芳草连天，谁遣风沙暗南浦。", 
      "依依甚意绪。", 
      "漫忆海门飞絮。", 
      "乱鸦过，斗转城荒，不见来时试灯处。", 
      "春去。", 
      "最谁苦。", 
      "但箭雁沉边，梁燕无主。", 
      "杜鹃声里长门暮。", 
      "想玉树凋土，泪盘如露。", 
      "咸阳送客屡回顾。", 
      "斜日未能度。", 
      "春去。", 
      "尚来否。", 
      "正江令恨别，庾信愁赋。", 
      "苏堤尽日风和雨。", 
      "叹神游故国，花记前度。", 
      "人生流落，顾孺子，共夜雨。"
    ], 
    "rhythmic": "兰陵王", 
    "tags": [
      "宋词三百首"
    ]
  }, 
  {
    "author": "刘辰翁", 
    "paragraphs": [
      "嫩绿如新，娇莺似旧，今吾非故。", 
      "空山过雨，留春春去。", 
      "似尊前曲曲阳关，行人回首江南处。", 
      "漫停云低黯，征衫憔悴，酒痕犹污。", 
      "欲语。", 
      "浑未住。", 
      "记匹马经行，风林烟树。", 
      "家山何在，想见绿窗啼雾。", 
      "又何堪满目凄凉，故园梦里能归否。", 
      "但数声、惊觉行云，重省佳期误。"
    ], 
    "rhythmic": "琐窗寒"
  }, 
  {
    "author": "刘辰翁", 
    "paragraphs": [
      "最是一人称好处。", 
      "昨日小春留得住。", 
      "梅花信信望东风，须待公归香满路。", 
      "年时今已度。", 
      "长是巴山深夜雨。", 
      "宣又召，凯还簇簇，要见寿觞举。", 
      "扫尽窝蜂闲绣斧。", 
      "叠鼓春声欢岁暮。", 
      "燕台剑履趣锋车，银信低低传好语。", 
      "紫貂裘脱与。", 
      "肘印累累映三组。", 
      "但重省，西来斗水，忘却爱卿取。"
    ], 
    "rhythmic": "归朝歌"
  }, 
  {
    "author": "刘辰翁", 
    "paragraphs": [
      "芳草如云，飞红似雨，卖花声过。", 
      "况回首、洗马塍荒，更寒食、宫人斜闭，烟雨铜驼。", 
      "提壶卢何所得酒，泥滑滑、行不得也哥哥。", 
      "伤心处，斜阳巷陌，人唱西河。", 
      "天下事，不如意十常八九，无奈何。", 
      "论兵忍事，对客称好，面皱如靴。", 
      "广武噫嘻，东陵反覆，欢乐少兮哀怨多。", 
      "休眉锁。", 
      "问朱颜去也，还更来麽。"
    ], 
    "rhythmic": "大圣乐"
  }, 
  {
    "author": "刘辰翁", 
    "paragraphs": [
      "红妆春骑。", 
      "踏月影、竿旗穿市。", 
      "望不尽、楼台歌舞，习习香尘莲步底。", 
      "箫声断、约彩鸾归去，未怕金吾呵醉。", 
      "甚辇路、喧阗且止。", 
      "听得念奴歌起。", 
      "父老犹记宣和事。", 
      "抱铜仙、清泪如水。", 
      "还转盼、沙河多丽。", 
      "漾明光连邸第。", 
      "帘影冻、散红光成绮。", 
      "月浸葡萄十里。", 
      "看往来、神仙才子。", 
      "肯把菱花扑碎。", 
      "肠断竹马儿童，空见说、三千乐指。", 
      "等多时春不归来，到春时欲睡。", 
      "又说向、灯前拥髻。", 
      "暗滴鲛珠坠。", 
      "便当日、亲见霓裳，天上人间梦里。"
    ], 
    "rhythmic": "宝鼎现", 
    "tags": [
      "宋词三百首"
    ]
  }, 
  {
    "author": "刘辰翁", 
    "paragraphs": [
      "昨朝晴，今朝雨。", 
      "渺莽遽如许。", 
      "厌听儿童，总是涨江语。", 
      "是谁力挽天河，误他仙客，并失却、乘槎来路。", 
      "断肠苦。", 
      "翦烛深夜巴山，酒醒听如故。", 
      "勃荷衣，堕泪少乾土。", 
      "从初错铸鸱夷，不如归去，到今此、欲归何处。"
    ], 
    "rhythmic": "祝英台近"
  }, 
  {
    "author": "刘辰翁", 
    "paragraphs": [
      "看师师、成蝶蝶。", 
      "蹙尽不成叠。", 
      "欲试搔头，花重怎堪捻。", 
      "是谁抛过东墙，今无赤凤，梦得似、那人身捷。", 
      "年时腊。", 
      "曾笑梅梢和豆，去月忽如荚。", 
      "便向龙门，无复钏金接。", 
      "待教开到琼林，阆仙重见，又谁念、昆明前劫。"
    ], 
    "rhythmic": "祝英台近"
  }, 
  {
    "author": "刘辰翁", 
    "paragraphs": [
      "渺山城故苑，烟横绿野，林胜青油。", 
      "甚相思只在，华清泉侧，凝碧池头。", 
      "故人念我何处，坠泪水西流。", 
      "念寒食如君，江南似我，花絮悠悠。", 
      "不知身南北，对断烟禁火，蹇六年留。", 
      "恨听莺不见，到而今又恨，成愁。", 
      "去年相携流落，回首隔芳洲。", 
      "但行去行来，春风春水无过舟。"
    ], 
    "rhythmic": "忆旧游"
  }, 
  {
    "author": "刘辰翁", 
    "paragraphs": [
      "明月满沧洲。", 
      "长江一意流。", 
      "更何人、横笛危楼。", 
      "天地不知兴废事，三十万、八千秋。", 
      "落叶女墙头。", 
      "铜驼无恙不。", 
      "看青山、白骨堆愁。", 
      "除却月宫花树下，尘坱莽、欲何游。"
    ], 
    "rhythmic": "唐多令", 
    "tags": [
      "长江"
    ]
  }, 
  {
    "author": "刘辰翁", 
    "paragraphs": [
      "风露小瀛洲。", 
      "斜河倒海流。", 
      "人间尘、不到琼楼。", 
      "错向五陵陵上望，几回月、几回秋。", 
      "落日太湖头。", 
      "垂虹今是不。", 
      "醉尊前、往往成愁。", 
      "便有扁舟西子在，无汗漫、与君游。"
    ], 
    "rhythmic": "唐多令", 
    "tags": [
      "太湖"
    ]
  }, 
  {
    "author": "刘辰翁", 
    "paragraphs": [
      "寒雁下荒洲。", 
      "寒声带影流。", 
      "便寄书、不到红楼。", 
      "如此月明如此酒，无一事、但悲秋。", 
      "万弩落潮头。", 
      "灵胥还怒不。", 
      "满湖山、犹是春愁。", 
      "欲向涌金门外去，烟共草、不堪游。"
    ], 
    "rhythmic": "唐多令"
  }, 
  {
    "author": "刘辰翁", 
    "paragraphs": [
      "日落紫霞洲。", 
      "兰舟稳放流。", 
      "玉虹仙、如在黄楼。", 
      "何必锦袍吹玉笛，听欸乃、数声秋。", 
      "赤壁舞涛头。", 
      "周郎还到不。", 
      "倚西风、袅袅余愁。", 
      "唤起横江飞道士，来伴我、月中游。"
    ], 
    "rhythmic": "唐多令"
  }, 
  {
    "author": "刘辰翁", 
    "paragraphs": [
      "零露下长洲。", 
      "云翻海倒流。", 
      "素娥深、不到西楼。", 
      "忽觉断潮归去也，饮不尽、一轮秋。", 
      "城外土馒头。", 
      "人能饮恨不。", 
      "古人不见使吾愁，莫有横江孤鹤过，来伴我、醉中游。"
    ], 
    "rhythmic": "唐多令"
  }, 
  {
    "author": "刘辰翁", 
    "paragraphs": [
      "明月满河洲。", 
      "星河带月流。", 
      "料素娥、独倚琼楼。", 
      "竟是何年何药误，魂梦冷、不禁秋。", 
      "少日梦龙头。", 
      "知君犹梦不。", 
      "算虚名、不了闲愁。", 
      "便有鹄袍三万辈，应不是、旧京游。"
    ], 
    "rhythmic": "唐多令"
  }, 
  {
    "author": "刘辰翁", 
    "paragraphs": [
      "残日下瓜洲。", 
      "平安火又流。", 
      "月高高、挂古城楼。", 
      "回首少年真可笑，无一事、又悲秋。", 
      "天在海边头。", 
      "天风有意不。", 
      "结桂枝、袅袅余愁。", 
      "不是银河无去路，先不去、後难游。"
    ], 
    "rhythmic": "唐多令"
  }, 
  {
    "author": "刘辰翁", 
    "paragraphs": [
      "春雨满江城。", 
      "汀洲春水生。", 
      "更悲久雨似春酲。", 
      "犹有一般天富贵，夜来雨、早来晴。", 
      "年少总看灯。", 
      "老来犹故情。", 
      "便无灯、也自盈盈。", 
      "说著春情谁不爱，今夜月、有人行。"
    ], 
    "rhythmic": "唐多令"
  }, 
  {
    "author": "刘辰翁", 
    "paragraphs": [
      "空明一朵扬州白。", 
      "红紫无□色。", 
      "是谁唤作水晶球。", 
      "惹起高烧银烛、上元愁。", 
      "去年一捧飞来雪。", 
      "不似渠千叶。", 
      "狂风一蹴过秋千。", 
      "憔悴玉人和泪、望婵娟。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "天香国色辞脂粉。", 
      "肯爱红衫嫩。", 
      "け然自取玉为衣。", 
      "似是银河水皱、织成机。", 
      "寒欺薄薄春无力。", 
      "月浸霓裳湿。", 
      "一窠香雪世间稀。", 
      "可惜不教留到、布衣时。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "寿安楼子重重蕊。", 
      "少见如鱼尾。", 
      "向来染得渭脂红。", 
      "又自细摇花浪、动春风。", 
      "鳞似是人谁信。", 
      "但向残红认。", 
      "若教随水去悠然。", 
      "为报沙头玉鹭、莫贪鲜。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "花心定有何人捻。", 
      "晕晕如娇靥。", 
      "一痕明月老春宵。", 
      "正似酥胸潮脸、不曾销。", 
      "当年掌上开元宝。", 
      "半是杨妃爪。", 
      "若教此掏到痴人。", 
      "任是高墙无路、蝶翻身。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "无花敢与姚黄比。", 
      "对对鸳鸯起。", 
      "识他金带万钉垂。", 
      "谁向麒麟楦里、卸猴绯。", 
      "潜溪以上难为说。", 
      "自是君恩别。", 
      "後来西子避无盐。", 
      "又道君王捉鼻、又何嫌。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "魏家品是君王后。", 
      "岂比昭容袖。", 
      "风吹满院绣囊香。", 
      "谁赐大师师号、退昭阳。", 
      "飞霞一落无根蒂。", 
      "空坠重华泪。", 
      "离披正午盛时休。", 
      "闲为思王重赋、洛神愁。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "犹疑绿萼花微甚。", 
      "难与青莲并。", 
      "青莲朵朵是天人。", 
      "又向天人想见、洛阳春。", 
      "多情素质尘生步。", 
      "况被潘妃污。", 
      "此花仍是□微赪。", 
      "却似娇波波外、两眉青。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "楼台烟雨朱门悄。", 
      "乔木芳云杪。", 
      "半窗天晓又闻莺。", 
      "比似当年春尽、最关情。", 
      "客中自被啼鹃恼。", 
      "况落春归道。", 
      "满怀憔悴有谁知。", 
      "犹记涌金门外、送人时。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "黄柑擘破传春雾。", 
      "新酒如清露。", 
      "城中也是几分灯。", 
      "自爱城山堂上、两三星。", 
      "枝头未便风和雨。", 
      "寂寞无歌舞。", 
      "天公肯放上元晴。", 
      "自是六街三市、少人行。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "徐家破镜昏如雾。", 
      "半面人间露。", 
      "等闲相约是看灯。", 
      "谁料人间天上、似流星。", 
      "朱门帘影深深雨。", 
      "憔悴新人舞。", 
      "天涯海角赏新晴。", 
      "惟有桥边卖镜、是闲行。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "黄帘绿幕窗垂雾。", 
      "表立如承露。", 
      "夕郎偷看御街灯。", 
      "归奔河边残点、乱如星。", 
      "开园蒋李游春雨。", 
      "蛱蝶穿人舞。", 
      "如今烟草锁春晴。", 
      "并与苏堤葛岭、不堪行。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "红乾色无光霁。", 
      "须是鲜鲜翠。", 
      "け然一点系裙腰。", 
      "不著人间金屋、恐难销。", 
      "英英肯似焉支贵。", 
      "漫脱红霞帔。", 
      "落时且勿尘泥。", 
      "留向天台洞口、泛吾诗。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "湿云待向三更吐。", 
      "更是沉沉雨。", 
      "眼前儿女意堪怜。", 
      "不说明朝後日、说明年。", 
      "当年知道晴三鼓。", 
      "便似佳期误。", 
      "笑他拜月不曾圆。", 
      "只是今朝北望、也凄然。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "梅梢腊尽春归了。", 
      "毕竟春寒少。", 
      "乱山残烛雪和风。", 
      "犹胜阴山海上、窖群中。", 
      "年光老去才情在。", 
      "惟有华风改。", 
      "醉中幸自不曾愁。", 
      "谁唱春花秋叶、泪偷流。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "情知是梦无凭了。", 
      "好梦依然少。", 
      "单于吹尽五更风。", 
      "谁见梅花如泪、不言中。", 
      "儿童问我今何在。", 
      "烟雨楼台改。", 
      "江山画出古今愁。", 
      "人与落花何处、水空流。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "轻衫倚望春晴稳。", 
      "雨压青梅损。", 
      "皱绡池影泛红蔫。", 
      "看取断云来去、似炉烟。", 
      "愁春来暮仍愁暮。", 
      "受却寒无数。", 
      "年来无地卖花栽。", 
      "向道明年花信、莫须来。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "娟娟二八清明了。", 
      "犹说淮阳早。", 
      "钱欧陆谱遍花光。", 
      "红到寿阳、也不说淮阳。", 
      "此花地望元非薄。", 
      "回首伤流落。", 
      "洛阳闲岁断春风。", 
      "怎不当时道是、洛阳红。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "秋阴团扇如人老。", 
      "渐近中秋好。", 
      "新凉远忆小楼边。", 
      "自在一窗明月、傍人眠。", 
      "多情谁到星河晓。", 
      "只道圆时少。", 
      "他年几处与君看。", 
      "长是成愁成恨、不成欢。"
    ], 
    "rhythmic": "虞美人"
  }, 
  {
    "author": "刘辰翁", 
    "paragraphs": [
      "胭脂不涴紫玉箫。", 
      "认宫中、银字未销。", 
      "但凤去、台空古，比落花、无第二朝。", 
      "天涯流落哀声在，听乌乌、不似内娇。", 
      "漫身似、商人妇，泣孤舟、长夜寂寥。"
    ], 
    "rhythmic": "恋绣衾"
  }, 
  {
    "author": "刘辰翁", 
    "paragraphs": [
      "困如宿酒犹未销。", 
      "满华堂、羞见目招。", 
      "忽折向、西邻去，教旁人、看上马娇。", 
      "肉色似花难可得，但花如、肉色妖娆。", 
      "谁说汉宫飞燕，到而今、犹带脸潮。"
    ], 
    "rhythmic": "恋绣衾"
  }, 
  {
    "author": "刘辰翁", 
    "paragraphs": [
      "当年三五舞太平。", 
      "醉归来、花影满庭。", 
      "办永夜、重开宴，笑姑苏、万眼未明。", 
      "而今绕市歌儿马，客黄昏、细雨满城。", 
      "十年事、去如水，想家人、村庙看灯。"
    ], 
    "rhythmic": "恋绣衾"
  }, 
  {
    "author": "刘辰翁", 
    "paragraphs": [
      "海山昏，寒云欲下，低低压吹帽。", 
      "平沙浩浩。", 
      "想关塞无烟，时动衰草。", 
      "苏郎卧处愁难扫。", 
      "江南春不到。", 
      "但怅望、雪花夜白，人间憔悴好。", 
      "谁知广寒梦无憀，丁宁白玉炼，不关怀抱。", 
      "看清浅、桑田外，尘生热恼。", 
      "待说与、天公知道。", 
      "期腊尽春来事宜早。", 
      "更几日、银河信断，梅花容易老。"
    ], 
    "rhythmic": "花犯"
  }, 
  {
    "author": "刘辰翁", 
    "paragraphs": [
      "甚天花、纷纷坠也，偏偏著余帽。", 
      "乾坤清皓。", 
      "任海角荒荒，都变瑶草。", 
      "落梅天上无人扫。", 
      "角吹吹不到。", 
      "想特为、东皇开宴，琼林依旧好。", 
      "看儿贪耍不知寒，须塑就玉狮，置儿怀抱。", 
      "奈转眼、今何在，泪痕成恼。", 
      "白发翁翁向儿道。", 
      "那曲巷袁安爱晴早。", 
      "便把似、一年春看，惜花花自老。"
    ], 
    "rhythmic": "花犯"
  }, 
  {
    "author": "刘辰翁", 
    "paragraphs": [
      "冰肌玉骨，笑嫣然、总是风尘中物。", 
      "谁扫一枝，流落到、绝域高台素壁。", 
      "匹马南来，千山万水，为访林间雪。", 
      "渊明爱菊，不知谁是花杰。", 
      "憔悴梦断吴山，有何人报我，前村夜发。", 
      "蜡屐霜泥烟步外，转入波光明灭。", 
      "雪後风前，水边竹外，岁晚华余发。", 
      "戴花人去，江妃空弄明月。"
    ], 
    "rhythmic": "酹江月・念奴娇"
  }, 
  {
    "author": "刘辰翁", 
    "paragraphs": [
      "四无谁语，待推窗、初见江南风物。", 
      "索笑巡檐无奈处，悄隔东邻一壁。", 
      "有酒如船，招呼满载，只欠枝头雪。", 
      "疏花冷眼，坐中都是词杰。", 
      "堪恨几日西郊，寻消问息，肯向吟边发。", 
      "著意相看，又恐是、六出幻成还灭。", 
      "恼恨儿童，攀翻顶戴，不到先生发。", 
      "明朝重省，初三知属谁月。"
    ], 
    "rhythmic": "酹江月・念奴娇"
  }, 
  {
    "author": "刘辰翁", 
    "paragraphs": [
      "五朝寿俊，算生平占得、淳熙四四。", 
      "三万六千三万了，剩有一千饶底。", 
      "三百年间，和风丽日，几个能销此。", 
      "约山山笑，先生不负山矣。", 
      "今岁甲子重阳，待重数，五百十三甲子。", 
      "吟万首诗更自和，岁岁寿诗自喜。", 
      "若比潞公，如今年纪，犹是平章事。", 
      "先生抚掌，问他闲日能几。"
    ], 
    "rhythmic": "酹江月・念奴娇"
  }, 
  {
    "author": "刘辰翁", 
    "paragraphs": [
      "西风处士，例一枝团月，咸平印印。", 
      "千古诗宗传不绝，至竟被渠道尽。", 
      "雪返香魂，霜吹晓怨，肯受东君聘。", 
      "罗浮梦转，兔环知是谁孕。", 
      "未说烟雨江南，垂垂青子，须要调金鼎。", 
      "愁绝西山明秀处，依旧鹤南飞影。", 
      "我白君元，君词我和，各自为长庆。", 
      "後来桃李，遥遥别是花信。"
    ], 
    "rhythmic": "酹江月・念奴娇"
  }, 
  {
    "author": "刘辰翁", 
    "paragraphs": [
      "棹歌齐发，江云暮、吹得湘愁成雨。", 
      "小酌千年，知他是、阿那年时沈午。", 
      "日落长沙，风回极浦，黯不堪延伫。", 
      "吴头楚尾，非关四面为楚。", 
      "几度唤起醒累，淋漓痛饮，不学愁余句。", 
      "踏鲤从鼋胥涛上，怎不化成龙去。", 
      "越女吴船，燕歌赵舞，世世悠悠许。", 
      "明朝寂寂，双双飞下鸣鹭。"
    ], 
    "rhythmic": "酹江月・念奴娇"
  }, 
  {
    "author": "刘辰翁", 
    "paragraphs": [
      "岁寒相命，算人间、除了梅花无物。", 
      "窥宋三年又不是，草草东邻凿壁。", 
      "偃蹇风前，沉吟竹外，直待天骄雪。", 
      "白家人至，一枝横出终杰。", 
      "寂寞小小疏篱，探花使断，知复何时发。", 
      "北驿不来春又远，只向窗前埋灭。", 
      "好在冰花，著些风筱，怎不清余发。", 
      "补之去後，墨梅又有明月。"
    ], 
    "rhythmic": "酹江月・念奴娇"
  }, 
  {
    "author": "刘辰翁", 
    "paragraphs": [
      "遥怜儿女，未解忆长安、十年前月。", 
      "徙倚桂枝空延伫，无物同心堪结。", 
      "冷落江湖，萧条门巷，犹著西楼客。", 
      "恨无铁笛，一声吹裂山石。", 
      "休说起舞登楼，那人已先我，渡江横楫。", 
      "圆缺不销青冢恨，漠漠风沙如雪。", 
      "西母长生，素娥好在，何皓当时发。", 
      "山河如此，月中定是何物。"
    ], 
    "rhythmic": "酹江月・念奴娇"
  }, 
  {
    "author": "刘辰翁", 
    "paragraphs": [
      "团团桂影，怕人道、大地山河里许。", 
      "旧日影娥池未缺，惊断霓裳歌舞。", 
      "雪白长城，金明古驿，尽是乘槎路。", 
      "少年白发，自无八骏能去。", 
      "犹记流落荒滨，故人相过，共吹箫前度。", 
      "无酒无鱼空此客，昨夜留之不住。", 
      "睡起披衣，行吟坐对，又有重圆处。", 
      "不知今夕，那人有甚佳句。"
    ], 
    "rhythmic": "酹江月・念奴娇"
  }, 
  {
    "author": "刘辰翁", 
    "paragraphs": [
      "城中十万，有何人、和我乌乌鸣瑟。", 
      "对影娥成三处，谁料尊中无月。", 
      "翦纸吹成，长梯摘取，儿戏那堪惜。", 
      "洞庭夜白，一声聊破空阔。", 
      "休说二十四桥，便一分无赖，有谁谁识。", 
      "一枕秋衾南北梦，好好娟娟成雪。", 
      "旧日少游，锦袍玉笛，醉卧藤阴石。", 
      "萧然今夕，无鱼无酒无客。"
    ], 
    "rhythmic": "酹江月・念奴娇", 
    "tags": [
      "洞庭湖"
    ]
  }, 
  {
    "author": "刘辰翁", 
    "paragraphs": [
      "淡淡胭脂，似褪向、景阳鸳石。", 
      "依然是、春睡未足，捧心犹癖。", 
      "藉甚不禁君再顾，嫣然却记渠初拆。", 
      "黯销魂、欲尽更堪怜，终难得。", 
      "犹记是，卿卿惜。", 
      "空复见，谁谁摘。", 
      "但当时一笑，也成陈迹。", 
      "我懒花残都已往，诗朋酒伴犹相觅。", 
      "听连宵、又雨又还晴，鸠鸣寂。"
    ], 
    "rhythmic": "满江红"
  }, 
  {
    "author": "刘辰翁", 
    "paragraphs": [
      "何许相求，且不是、南温北石。", 
      "也欲学、绝交高论，自陈余癖。", 
      "万里鱼书长记忆，十年波浪伤离拆。", 
      "算此舟、不是剡溪舟，空回得。", 
      "非出处，何须惜。", 
      "非瑕颣，何须摘。", 
      "看雪销鸿去，有何留迹。", 
      "安石岂无同乐意，玄真不是朝廷觅。", 
      "但眼前、真率暂相违，歌声寂。"
    ], 
    "rhythmic": "满江红"
  }, 
  {
    "author": "刘辰翁", 
    "paragraphs": [
      "莺语依然，但春去、人间无约。", 
      "谁念我、吟情憔悴，醉魂落魄。", 
      "尽日只将行卷续，有时自整残棋著。", 
      "向黄昏、细雨闷无憀，青梅落。", 
      "南又北，相思错。", 
      "朝异暮，人情薄。", 
      "漫踌躇在目，奢华如昨。", 
      "海底月沉天上兔，辽东人化扬州鹤。", 
      "记龙云、波浪岂能平，天难托。"
    ], 
    "rhythmic": "满江红"
  }, 
  {
    "author": "刘辰翁", 
    "paragraphs": [
      "十岁儿童，看骑竹、花阴满城。", 
      "与新第、桐乡孙子，高下齐生。", 
      "倚枕不寻柯下梦，举头自爱橘中名。", 
      "但有时、米价问如何，公助平。", 
      "东西塾，听书声。", 
      "长短卷，和诗成。", 
      "总神仙清福，前辈家庭。", 
      "试问凌烟图相国，何如洛寺写耆英。", 
      "甚天公、属意富民侯，银信青。"
    ], 
    "rhythmic": "满江红"
  }, 
  {
    "author": "刘辰翁", 
    "paragraphs": [
      "问海棠花下，又何如、玄都观中游。", 
      "叹佺巢蜀锦，常时不数，前度何稠。", 
      "谁见宣华故事，歌舞簇遨头。", 
      "共是西江水，不解西流。", 
      "在处繁华如梦，梦占人年少，生死堪羞。", 
      "任倾城倾国，风雨一春休。", 
      "醉逢君、何须有约，醉留君、系不住扁舟。", 
      "空又失，花前一笑，绿尽芳洲。"
    ], 
    "rhythmic": "八声甘州", 
    "tags": [
      "长江"
    ]
  }, 
  {
    "author": "刘辰翁", 
    "paragraphs": [
      "看团团、一物大如杯，时复几何秋。", 
      "俯天涯海角，今来古往，人物如流。", 
      "想见霓裳歌罢，无物与浇愁。", 
      "惟有当时树，香满琼楼。", 
      "谁念南楼老子，倚西风尘满，心事悠悠。", 
      "便班姬袖里，明月一时休。", 
      "叹年年、吹箫有约，又一番、鹤梦雪堂舟。", 
      "池上久，满身风露，还索衣裘。"
    ], 
    "rhythmic": "八声甘州"
  }, 
  {
    "author": "刘辰翁", 
    "paragraphs": [
      "记前朝、鹤会又重来，攀翻第三桃。", 
      "看云华授策，麻姑擘脯，嬴女吹箫。", 
      "寻思曲江旧事，宫锦胜龙标。", 
      "奏罢清华梦，独立春宵。", 
      "不数相州锦样，是调羹御手，重解金貂。", 
      "但今年此日，疏了醉葡萄。", 
      "闻老仙、衣冠皓伟，又丁宁、天语著儿招。", 
      "都人望，回班赐第，赤舄飞朝。"
    ], 
    "rhythmic": "八声甘州"
  }, 
  {
    "author": "刘辰翁", 
    "paragraphs": [
      "但秋风、年又一年深，不禁长年悲。", 
      "自景阳钟断，馆娃宫闭，冷落心知。", 
      "千树西湖杨柳，更管别人离。", 
      "看取茂陵客，一去无归。", 
      "都是旧时行乐，漫烟销日出，水绕山围。", 
      "看人情荏苒，不似鹧鸪飞。", 
      "听砧声、遥连塞外，问三衢、道上去人稀。", 
      "销凝久，残阳短笛，似我歔欷。"
    ], 
    "rhythmic": "八声甘州", 
    "tags": [
      "西湖"
    ]
  }, 
  {
    "author": "刘辰翁", 
    "paragraphs": [
      "看飘飘、万里去东流，道伊去如风。", 
      "便锦缆危潮，青山御宿，烟雨啼红。", 
      "愁是明朝酒醒，听著返魂钟。", 
      "留得春如故，了不关侬。", 
      "春亦去人远矣，是别情何薄，归兴何浓。", 
      "但江南好□，未便到芙蓉。", 
      "念今夜、初程何处，有何人、垂袖舞行宫。", 
      "青青柳，留君如此，如此匆匆。"
    ], 
    "rhythmic": "八声甘州"
  }, 
  {
    "author": "刘辰翁", 
    "paragraphs": [
      "甚花间、儿女笑盈盈。", 
      "人添雪狮成。", 
      "任踏青无路，凌波有地，步步光尘。", 
      "招得梅妃魂也，好似去年春。", 
      "柳亦何曾絮，都是云英。", 
      "休道东皇诞漫，到茶烟歇後，谁浊谁清。", 
      "赖谢娘好语，端胜解围兵。", 
      "看昨朝、天公雨粟，定大家、快活社翁平。", 
      "春晴好，溶溶雨尽，听卖花声。"
    ], 
    "rhythmic": "八声甘州"
  }, 
  {
    "author": "刘辰翁", 
    "paragraphs": [
      "何须银烛红妆，菜花总是曾留处。", 
      "流觞事远，绕梁歌断，题红人去。", 
      "绕蝶东墙，啼莺修竹，疏蝉高树。", 
      "叹一春风雨，归来抱膝，怀往昔、自凄楚。", 
      "遥望东门柳下，梦参差、欲归幽路。", 
      "断红芳草，连空积水，凭高坠雾。", 
      "水洗铜驼，天清华表，升平重遇。", 
      "但相如老去，江淹才尽，有何人赋。"
    ], 
    "rhythmic": "水龙吟"
  }, 
  {
    "author": "刘辰翁", 
    "paragraphs": [
      "多年袖瓣心香，重新拈出为公寿。", 
      "唤起老龙，如今正是，欠伸时候。", 
      "弱语闻莺，轻阴转柳，弦薰未透。", 
      "信江南，自有真孺未用，须待见、衮和绣。", 
      "闻说锋车在道，更四辈、传宣来骤。", 
      "蟠胸何限，天门夜对，春宫晨奏。", 
      "梅子阴浓，菖蒲花老，枯槔闲後。", 
      "但北关下泽，遗民社在，贺公归昼。"
    ], 
    "rhythmic": "水龙吟"
  }, 
  {
    "author": "刘辰翁", 
    "paragraphs": [
      "看人削树成槎，布帆海上秋风浪。", 
      "白头坡老，知津水手，倚桄榔杖。", 
      "九点齐州，半生髀肉，烟尘苍莽。", 
      "但北窗梦转，青阴满眼，抚陈迹、玩新涨。", 
      "世事艰难已遍，笑而今、不堪重想。", 
      "龙筋虎骨，根深伏兔，擎空千丈。", 
      "礼乐文章，终须梦卜，南人为相。", 
      "问凌烟生面，他时彷佛，似何人像。"
    ], 
    "rhythmic": "水龙吟"
  }, 
  {
    "author": "刘辰翁", 
    "paragraphs": [
      "闲思十八年前，依稀正是公年纪。", 
      "铜驼陌上，乌衣巷口，臣清如水。", 
      "是处风筝，满城昼锦，儿郎俊伟。", 
      "但幅巾藜杖，低垂白鬓，用与绮、问何里。", 
      "最忆他年甘旨。", 
      "也曾经、三仕三已。", 
      "至今结习，馀年未了，业多生绮。", 
      "安得滕廛，移将近市，长薰晋鄙。", 
      "望福星炯炯，西江千里，待公来社。"
    ], 
    "rhythmic": "水龙吟"
  }, 
  {
    "author": "刘辰翁", 
    "paragraphs": [
      "多年绿幕黄帘，瓶花黯黯无谁主。", 
      "荀陈迹远，燕吴路断，何人星聚。", 
      "四圣楼台，水仙华表，冷烟和雨。", 
      "但徘徊梦想，美人不见，空犹记、铁炉步。", 
      "过尽凉风天末，坠华笺、行行飞翥。", 
      "一端翠织，锦鲸茅屋，天吴惊舞。", 
      "念我何辰，涸阴冰子，生怜金虎。", 
      "恨儿痴不了，山川悠缅，共君黉宇。"
    ], 
    "rhythmic": "水龙吟"
  }, 
  {
    "author": "刘辰翁", 
    "paragraphs": [
      "征衫春雨纵横，可曾湿得飞花透。", 
      "知君念我，溪南徙倚，谁家红袖。", 
      "藉草成眠，簪花倚醉，狂歌扶手。", 
      "叹故人何处，闻鹃堕泪，春去也、到家否。", 
      "说与东风情事，怕东风、似人眉皱。", 
      "乱山华屋，残邻废里，不堪回首。", 
      "寒食江村，牛羊丘陇，茅檐酤酒。", 
      "笑周秦来往，与谁同梦，说开元旧。"
    ], 
    "rhythmic": "水龙吟"
  }, 
  {
    "author": "刘辰翁", 
    "paragraphs": [
      "孤烟澹澹无情，角声正送层城暮。", 
      "伤怀绝似，龙山罢後，骑台沉处。", 
      "珠履三千，金人十二，五陵无树。", 
      "叹岐王宅里，黄公垆下，空鼎鼎、记前度。", 
      "几许英雄文武。", 
      "酒不到、故人坟土。", 
      "平生破帽，几番摇落，受西风侮。", 
      "昨日如今，明年此会，俯然怀古。", 
      "便东篱甲子，花开花谢，不堪重数。"
    ], 
    "rhythmic": "水龙吟"
  }, 
  {
    "author": "刘辰翁", 
    "paragraphs": [
      "五十三年，韶华刚度，今年夏五十三。", 
      "瑞鹤朝来，待公弥月重探。", 
      "人生贵寿多男。", 
      "看斓斑室，添个荷衫。", 
      "□□□，亭亭八面，醉倚红酣。", 
      "承平故事，暇日清谈。", 
      "云龙风虎，塞北江南。", 
      "午桥午枕，羲皇白日如惔。", 
      "手种蟠桃，明年看取，实大如柑。", 
      "奈何堪。", 
      "天妒人睡美，趣趁朝参。"
    ], 
    "rhythmic": "宴春台"
  }, 
  {
    "author": "刘辰翁", 
    "paragraphs": [
      "春台路古，想店月潭云，鸡鸣关候。", 
      "巾车尔久。", 
      "记湘累降日，留词劝酒。", 
      "不是行边，待与持杯论斗。", 
      "算吾寿。", 
      "已待得河清，万古晴昼。", 
      "京国事转手。", 
      "漫宫粉堆黄，髻妆啼旧。", 
      "瑶池在否。", 
      "自刘郎去後，宴期重负。", 
      "解事天公，道是全无又有。", 
      "浯溪友。", 
      "笑浯溪、至今聱叟。"
    ], 
    "rhythmic": "扫花游・扫地游"
  }, 
  {
    "author": "刘辰翁", 
    "paragraphs": [
      "花几许，已报八分催。", 
      "却问主人何处去，且容老子个中来。", 
      "花外主人回。", 
      "年时客，如今安在哉。", 
      "正喜锦宫城烂漫，忽惊花鸟使摧颓。", 
      "世事只添杯。"
    ], 
    "rhythmic": "忆江南"
  }, 
  {
    "author": "刘辰翁", 
    "paragraphs": [
      "酒熟未。", 
      "梅开未。", 
      "去年迟待重来醉。", 
      "笑当筵。", 
      "舞当筵。", 
      "惟有今年。", 
      "八十是开年。", 
      "参差野袂成归鹤。", 
      "石鼎未开容剥啄。", 
      "岁开尊。", 
      "岁添孙。", 
      "孙又开尊。", 
      "福曜萃高门。"
    ], 
    "rhythmic": "梅花引"
  }, 
  {
    "author": "刘辰翁", 
    "paragraphs": [
      "过雨新荷生水气。", 
      "高影参差，无谓思量睡。", 
      "梦里不知轻别意。", 
      "醒来竟是谁先起。", 
      "去路夕阳芳草际。", 
      "不论阑干，处处情怀似。", 
      "记得分明羞掷蕊。", 
      "自知不是天仙子。"
    ], 
    "rhythmic": "蝶恋花"
  }, 
  {
    "author": "刘辰翁", 
    "paragraphs": [
      "八九十翁嬉入市。", 
      "把菊簪萸，共说新篘美。", 
      "何以祝公千百岁。", 
      "寿潭自酌花间水。", 
      "白鹭沉沉飞复起。", 
      "杜老江头，不恨秋风里。", 
      "欲种蟠根天上李。", 
      "三千年看青青子。"
    ], 
    "rhythmic": "蝶恋花"
  }, 
  {
    "author": "刘辰翁", 
    "paragraphs": [
      "银河下若木。", 
      "暖涨一川春雾绿。", 
      "白凤徘徊清淑。", 
      "似沉水无烟，汤千斛。", 
      "柔肌暗粟。", 
      "想临流、娇喷轻触。", 
      "空恨恨，何人热恼，却忆冷泉掬。", 
      "酥玉。", 
      "未谙汤沐。", 
      "深又浅、荡摇心目。", 
      "云蒸雨渍翻覆。", 
      "泛影浮红，飘飘相逐。", 
      "裳衣还未欲。", 
      "蓦自怪、野鸳双浴。", 
      "华清远，寒猿夜绕，落月可能漉。"
    ], 
    "rhythmic": "霓裳中序第一"
  }, 
  {
    "author": "刘辰翁", 
    "paragraphs": [
      "老人语。", 
      "曾见昨日开炉，坠天花否。", 
      "生年不合荒荒，枯根薄命，婵娟误汝。", 
      "那知许。", 
      "女乐如烟点点，江南处处。", 
      "何时重到湖，淋漓载酒，依稀吊古。", 
      "终待胭脂露掌，弄鸥招鹤，凭君画取。", 
      "万柳漫堤，一丝一泪垂雨。", 
      "絮里，又送金铜去。", 
      "漫肠断、王孙望帝，呕心囊句。", 
      "市隐今成趣。", 
      "袖回地狭，天吴凤舞。", 
      "莫是青州谱。", 
      "怎不早，翩翩向青州住。", 
      "回头蜃海，已沉花雾。"
    ], 
    "rhythmic": "瑞龙吟"
  }, 
  {
    "author": "刘辰翁", 
    "paragraphs": [
      "千骑家山，一觞父老，前有韩魏公来。", 
      "青原上巳，才见寿筵开。", 
      "欧公云间还见，忆相州、更自迟回。", 
      "公知否，福星分野，飞骑不须排。", 
      "留春亭下草，雪霜过了，依旧春荄。", 
      "待留春千岁，日醉千杯。", 
      "却怕催归丹诏，栋明堂、须要雄材。", 
      "趋朝去，西风便面，只手障浮埃。"
    ], 
    "rhythmic": "满庭芳"
  }, 
  {
    "author": "刘辰翁", 
    "paragraphs": [
      "空谷无花，新篘有酒，去年穷胜今年。", 
      "蛩吟蛩和，且省费蛮笺。", 
      "闻说先生去也，江南岸、缚草为船。", 
      "依然在，山栖寒食，路断却归廛。", 
      "老人，三又两，清风作供，晴日生烟。", 
      "但高高杜宇，不办行缠。", 
      "几度披衣教我，二升内、煮石烧铅。", 
      "休重道，玉龙无孔，夜夜叫穿天。"
    ], 
    "rhythmic": "满庭芳"
  }, 
  {
    "author": "刘辰翁", 
    "paragraphs": [
      "午桥清夜饮，花露重、烛光寒。", 
      "约处处行歌，朝朝买酒，典却朝衫。", 
      "尊前自堪一醉，但落红、枝上不堪安。", 
      "归去柳阴行月，酒醒画角声残。", 
      "王宫。", 
      "难得似君闲。", 
      "闲我见君难。", 
      "记李陌看花，光阴冉冉，风雨番番。", 
      "相逢故人又别，送君归、斜日万重山。", 
      "江上愁思满目，离离芳草平阑。"
    ], 
    "rhythmic": "木兰花慢"
  }, 
  {
    "author": "刘辰翁", 
    "paragraphs": [
      "自崆峒麦熟，耕犊满、桔槔闲。", 
      "笑吾党清谈，长衣櫑具，更进贤冠。", 
      "仓皇庇公宇下，便秋风、江上不惊寒。", 
      "雪夜入三城易，槐阴护一家难。", 
      "东山。", 
      "零雨几时还。", 
      "领客竹林间。", 
      "看满座空尊，轻裘缓带，绿鬓朱颜。", 
      "风流一笑余事，定碑金、无恙庾家完。", 
      "又赋南烹初食，明朝餐玉何山。"
    ], 
    "rhythmic": "木兰花慢"
  }, 
  {
    "author": "刘辰翁", 
    "paragraphs": [
      "璧月初晴，黛云远澹，春事谁主。", 
      "禁苑娇寒，湖堤倦暖，前度遽如许。", 
      "香尘暗陌，华灯明昼，长是懒携手去。", 
      "谁知道，断烟禁夜，满城似愁风雨。", 
      "宣和旧日，临安南渡，芳景犹自如故。", 
      "缃帙流离，风鬟三五，能赋词最苦。", 
      "江南无路，州今夜，此苦又谁知否。", 
      "空相对，残无寐，满村社鼓。"
    ], 
    "rhythmic": "永遇乐", 
    "tags": [
      "宋词三百首"
    ]
  }, 
  {
    "author": "刘辰翁", 
    "paragraphs": [
      "灯舫华星，崖山碇口，官军围处。", 
      "璧月辉圆，银花焰短，春事遽如许。", 
      "麟洲清浅，鳌山流播，愁似汨罗夜雨。", 
      "还知道，良辰美景，当时邺下仙侣。", 
      "而今无奈，元正元夕，把似月朝十五。", 
      "小庙看灯，团街转鼓，总是添恻楚。", 
      "传柑袖冷，吹藜漏尽，又见岁来去岁去。", 
      "空犹记，弓弯一句，似虞兮语。"
    ], 
    "rhythmic": "永遇乐"
  }, 
  {
    "author": "刘辰翁", 
    "paragraphs": [
      "结客少年场。", 
      "携高李、闻笛赋游梁。", 
      "看汉水淮山，高楼共卧，融尊郑驿，飞盖相望。", 
      "春风里，种他红与白，笑我懒中忙。", 
      "供奉後来，玄都桃改，佳人好在，庾岭梅香。", 
      "何处最难忘。", 
      "会稽归鬓晚，空带吴霜。", 
      "赢得黄冠野服，笑傲羲皇。", 
      "看花外小车，出长生洞，橘中二老，斗智琼黄。", 
      "称寿堂添十字，孙认三房。"
    ], 
    "rhythmic": "内家娇"
  }, 
  {
    "author": "刘辰翁", 
    "paragraphs": [
      "向来人道，真个胜周公。", 
      "燕然眇。", 
      "浯溪小。", 
      "万世功。", 
      "再建隆。", 
      "十五年宇宙，宫中膺。", 
      "堂中伴。", 
      "翻虎鼠，搏鹯雀，覆蛇龙。", 
      "鹤发庞眉，憔悴空山久，来上东封。", 
      "便一朝符瑞，四十万人同。", 
      "说甚东风。", 
      "怕西风。", 
      "甚边尘起，渔阳惨。", 
      "霓裳断。", 
      "广寒宫。", 
      "青楼杳。", 
      "朱门悄。", 
      "镜湖空。", 
      "里湖通。", 
      "大纛高牙去，人不见，港重重。", 
      "斜阳外，芳草碧，落花红。", 
      "抛尽黄金无计，方知道、前此和戎。", 
      "但千年传说，夜半一声铜。", 
      "何面江东。"
    ], 
    "rhythmic": "六州歌头"
  }, 
  {
    "author": "刘辰翁", 
    "paragraphs": [
      "看东风海底，送落日、飞空如掷。", 
      "醉游暮归，怕西州堕策。", 
      "归路偏失。", 
      "记上元时节，千门立马，望金坡残雪。", 
      "素娥推下团栾辙。", 
      "塞草惊尘，河水渡楫。", 
      "悠悠雨丝风拂。", 
      "但相随断雁，时度荒泽。", 
      "回头紫陌。", 
      "梦归归未得。", 
      "憔悴江南，秋风旧客。", 
      "去年说著今日。", 
      "漫故人相命，玳筵鸣瑟。", 
      "愁汗漫、全林杯窄。", 
      "况飘泊相遇，当时老叟，梨园歌籍。", 
      "高歌为我几回阕。", 
      "似子规、落月啼乌悄，傍人泪滴。"
    ], 
    "rhythmic": "六丑"
  }, 
  {
    "author": "刘辰翁", 
    "paragraphs": [
      "少微星小。", 
      "抚剑气横空，隐见林杪。", 
      "夜来宋都如雨，更长得奇哉懰皎。", 
      "与汝三龄，览余初度，一语占先兆。", 
      "暮年喜见，甲申聚五星照。", 
      "堪叹亡国馀民，老人孺子，尔汝霜桥晓。", 
      "骑马听鸡朝寂寞，梦入南枝三绕。", 
      "洛社耆英，行窝真率，著我真堪笑。", 
      "与公试数，开禧嘉定宝绍。"
    ], 
    "rhythmic": "百字令・念奴娇"
  }, 
  {
    "author": "刘辰翁", 
    "paragraphs": [
      "洞房停烛，似新岁，数到上元时节。", 
      "一盏屠苏千岁酒，添得新人罗列。", 
      "昨日迎长，今朝献寿，尝团团佳月。", 
      "永和春好，用之不竭嘉客。", 
      "见说海上归来，有如瓜大枣，无人分得。", 
      "六十二三刘梦得，输与香山乐色。", 
      "菱谷二绡，杨枝春草，歌舞琵琶笛。", 
      "只愁元日，玉龙催上金驿。"
    ], 
    "rhythmic": "百字令・念奴娇"
  }, 
  {
    "author": "刘辰翁", 
    "paragraphs": [
      "匆匆何须惊觉，唤草庐人起。", 
      "算成败利钝，非臣逆睹，至死後已。", 
      "又何似、采桑八百，看蚕夜织小窗里。", 
      "漫二升自苦，教人吊卧龙里。", 
      "别有佳人，追桃恨李。", 
      "拥凝香绣被。", 
      "争知道、壮士悲歌，萧萧正度寒水。", 
      "问荆卿、田横古墓，更谁载酒为君酹。", 
      "过霜桥落月，老人不见遗履。", 
      "置之勿道，逝者如斯，甚矣衰久矣。", 
      "君其为吾归计，为耕计。", 
      "但问某所泉甘，何乡鱼美。", 
      "此生不愿多才艺。", 
      "功名马上兜鍪出，莫书生、误尽了人间事。", 
      "昔年种柳江潭，攀枝折条，噫嘻树犹如此。", 
      "登高一笑，把菊东篱，且复聊尔耳。", 
      "试回首、龙山路断，走马台荒，渭水秋风，沙河夜市。", 
      "休休莫莫，毋多酌我，我狂最喜高歌去，但高歌、不是番腔底。", 
      "此时对影成三，呼娥起舞，为何人喜。"
    ], 
    "rhythmic": "莺啼序"
  }, 
  {
    "author": "刘辰翁", 
    "paragraphs": [
      "闷如愁红著雨，卷地吹不起。", 
      "便故人渺渺，相逢前事，欲语还已。", 
      "凝望久、荒城落日，五湖四海烟浪里。", 
      "问而今何处，寄声旧时邻里。", 
      "闲说那回，海上苏李。", 
      "雪深夜如被。", 
      "想携手、汉天不语，叫□不应疑水。", 
      "待河梁、一尊落月，生非死别君如酹。", 
      "望故人阁上，依稀长剑方履。", 
      "古人已矣，垂名青史，谓当如此矣。", 
      "又谁料浮沈，自得鱼计。", 
      "赏心乐事，良辰美景，撞钟舞女，朱门大第。", 
      "雕鞍骏马番装笠，笑虚名何与身前事。", 
      "区区相望，饿死西山，悬目东门，人生何乐为此。", 
      "古人已矣，天下英雄，使君与操耳。", 
      "听喔喔、鸡鸣早起，屡舞徘徊，痛饮高楼，狂歌过市。", 
      "苍苍万古，羲农周孔，文章事业星辰上，到而今、枯见银河底。", 
      "笑他黄纸除君，红旗报我，为君助喜。"
    ], 
    "rhythmic": "莺啼序"
  }, 
  {
    "author": "刘辰翁", 
    "paragraphs": [
      "愁人更堪秋日，长似岁难度。", 
      "相携去、晚登高，高极正犯愁处。", 
      "常是恨、古人无计，看今人痴绝如许。", 
      "但东篱半醉，残灯自修菊谱。", 
      "归去来兮，怨调又苦。", 
      "有寒余赋。", 
      "湖山外、风笛阑干，胡床夜月谁据。", 
      "恨当时、青云跌宕，天路断、险艰如许。", 
      "便桥边，卖镜重圆，断肠无数。", 
      "是谁玉斧，惊堕团团，失上界楼宇。", 
      "甚天误、婵娟余误。", 
      "悔却初念，不合梦他，霓裳楚楚。", 
      "而今安在，枫林关塞，回头忆著神仙处，漫断魂飞过湖江去。", 
      "时时说与，地上群儿，青琐瑶台，阆风悬圃。", 
      "琵琶往往，凭鞍劝酒，千载能胡语。", 
      "叹自古、宫花薄命，汉月无情，战地难青，故人成土。", 
      "江南憔悴，荒村流落，伤心自失梨园部，渺空江、泪隔芦花雨。", 
      "相逢司马风流，湿尽青衫，欲归无路。"
    ], 
    "rhythmic": "莺啼序"
  }, 
  {
    "author": "刘辰翁", 
    "paragraphs": [
      "六十一翁，垂银带鱼，插四角轮。", 
      "把百个今朝，重排花甲，十年前事，似臼齑辛。", 
      "骰选功名，酒中富贵，管取当筵满劝旬。", 
      "槐知道，待二郎做甚，父子封申。", 
      "便应际会昌辰。", 
      "怕林下相逢未是真。", 
      "看焚芰裂荷，起锺山笑，卖田僦马，堕贡生贫。", 
      "後六十年，有无穷事，是宰官身是报身。", 
      "年来好，莫做他宰相，便是全人。"
    ], 
    "rhythmic": "沁园春"
  }, 
  {
    "author": "刘辰翁", 
    "paragraphs": [
      "刘子生时，当月下弦，输大半轮。", 
      "记孤馆望云，朝饥讽午，寒炉拥雪，岁晚盘辛。", 
      "比似先生，两壬相望，岂止参差一二旬。", 
      "明年好，算乞浆得酒，酉胜如申。", 
      "吾辰。", 
      "定是雌辰。", 
      "听穷鬼揶揄数得真。", 
      "但鹤唳华亭，贵何似贱，珠沈金谷，富不如贫。", 
      "明月清风，晴春暖日，出入千重云水身。", 
      "吾老矣，叹臣之少也，已不如人。"
    ], 
    "rhythmic": "沁园春"
  }, 
  {
    "author": "刘辰翁", 
    "paragraphs": [
      "成佛生天，自是两途，任祖生先。", 
      "看二三大老，依稀吾榜，几多新进，小少齐年。", 
      "紫陌相逢，青山独往，倚杖鹤鸣听布泉。", 
      "百年里，但儿时难得，老後依然。", 
      "吾牛已不耕田。", 
      "更雨滑泥深自在鞭。", 
      "叹十年波浪，悠悠何补，三生石上，种种无缘。", 
      "白发来呵，朱颜去也，一曲狂歌落酒边。", 
      "谁似我，似官奴出籍，散圣安禅。"
    ], 
    "rhythmic": "沁园春"
  }, 
  {
    "author": "刘辰翁", 
    "paragraphs": [
      "十八年间，黄公垆下，崔九堂前。", 
      "叹人生何似，飘花陌上，妾身难托，卖镜桥边。", 
      "隔幔云深，绕梁声彻，不负杨枝旧日传。", 
      "主人好，但留髡一石，空恼彭宣。", 
      "不因浩叹明年。", 
      "也不为青衫怆四筵。", 
      "念故人何在，旧游如梦，清风明月，野草荒田。", 
      "俯仰无情，高歌有恨，四壁萧条久绝弦。", 
      "秋江晚，但一声河满，我自潸然。"
    ], 
    "rhythmic": "沁园春"
  }, 
  {
    "author": "刘辰翁", 
    "paragraphs": [
      "九日黄花，渊明之後，谁当汝俦。", 
      "记龙山昨夜，寒泉九井，帽轻似叶，须戟如虬。", 
      "庾扇西风，孔林落照，银海横波十二楼。", 
      "闲笑道，那华亭上蔡，再见何由。", 
      "人生似我何求。", 
      "算惟有高人高处游。", 
      "笑如今别驾，前时方外，尘埃半百，岁月如流。", 
      "如此连墙，今年不见，一首犹胜万户侯。", 
      "偷闲好，便明朝有约，莫莫休休。"
    ], 
    "rhythmic": "沁园春"
  }, 
  {
    "author": "刘辰翁", 
    "paragraphs": [
      "春汝归欤，风雨蔽江，烟尘暗天。", 
      "况雁门厄塞，龙沙渺莽，东连吴会，西至秦川。", 
      "芳草迷津，飞花拥道，小为蓬壶借百年。", 
      "江南好，问夫君何事，不少留连。", 
      "江南正是堪怜。", 
      "但满眼杨花化白毡。", 
      "看兔葵燕麦，华清宫里，蜂黄蝶粉，凝碧池边。", 
      "我已无家，君归何里，中路徘徊七宝鞭。", 
      "风回处，寄一声珍重，两地潸然。"
    ], 
    "rhythmic": "沁园春"
  }, 
  {
    "author": "刘辰翁", 
    "paragraphs": [
      "笑贡生狂，日日弹冠，西望王阳。", 
      "待泥封屡下，蒲轮不至，卖琅琊产，办舍人装。", 
      "厚绿故人，黄金有术，何不分伊肘後方。", 
      "他年老，三千里外，八十思乡。", 
      "何如吾寿华堂。", 
      "在丞相东山旧第旁。", 
      "任王人亲至，不妨高枕，吾州盛事，更短邻墙。", 
      "我学希夷，邀公共坐，游戏壶中日月长。", 
      "山僧道，成仙未晚，救火须忙。"
    ], 
    "rhythmic": "沁园春"
  }, 
  {
    "author": "刘辰翁", 
    "paragraphs": [
      "棠阴日，棠阴日，清美近花朝。", 
      "共喜治中持福笔，春当霄汉布宽条。", 
      "兰蕙雪初销。", 
      "和气满，和气满，生意到渔樵。", 
      "清彻已倾螺子水，黑头宜著侍中貂。", 
      "天马拟归朝。"
    ], 
    "rhythmic": "法驾导引"
  }, 
  {
    "author": "刘辰翁", 
    "paragraphs": [
      "蟠桃熟，蟠桃熟，一熟一千年。", 
      "比似相公正年少，朱颜绿鬓锦蝉连。", 
      "肉色更光鲜。", 
      "西江好，西江好，春雨碧黏天。", 
      "见说内家消息近，佳人拜舞寿觞前。", 
      "扶醉起金鞭。"
    ], 
    "rhythmic": "法驾导引"
  }, 
  {
    "author": "刘辰翁", 
    "paragraphs": [
      "儿童喜，儿童喜，献寿摘仙桃。", 
      "篁峒鸣狐成鬼火，花村买犊卖蛮刀。", 
      "惟有使君劳。", 
      "燕山桂，燕山桂，犹带窦家香。", 
      "月殿一枝金粟满，囊中玉屑捣成霜。", 
      "和露入霞觞。"
    ], 
    "rhythmic": "法驾导引"
  }, 
  {
    "author": "刘辰翁", 
    "paragraphs": [
      "金茎露，金茎露，绝胜九霞觞。", 
      "碎菊花如玉屑，满盘和月咽风香。", 
      "不老是丹方。", 
      "六十七，六十七，七岁见端平。", 
      "记得是秋除目好，近年大路到南京。", 
      "楚制起诸生。"
    ], 
    "rhythmic": "法驾导引"
  }, 
  {
    "author": "刘辰翁", 
    "paragraphs": [
      "春小小，春小小，梅见著些些。", 
      "未必神仙无白发，依然林下有黄花。", 
      "潭影浸流霞。", 
      "冬十十，冬十十，亥字雁斜斜。", 
      "不用瑶池偷碧实，不须句漏博丹砂。", 
      "阴德遍人家。"
    ], 
    "rhythmic": "法驾导引"
  }, 
  {
    "author": "刘辰翁", 
    "paragraphs": [
      "臣尚少，臣尚少，少似此翁些。", 
      "点半点斑今似雪，飞来飞去自如花。", 
      "醉眼看红霞。", 
      "人间事，人间事，倒杖柱颐斜。", 
      "冷冷清清冰下水，吞吞忍忍饭中砂。", 
      "选到老人家。"
    ], 
    "rhythmic": "法驾导引"
  }, 
  {
    "author": "刘辰翁", 
    "paragraphs": [
      "天正子，天正子，亥正较差些。", 
      "床下玉灵头戴九，手中铜叶锦添花。", 
      "乞汝作飞霞。", 
      "辽东鹤，辽东鹤，无语鹤头斜。", 
      "尘土不知灰变缟，周遭会见顶成砂。", 
      "城郭待还家。"
    ], 
    "rhythmic": "法驾导引"
  }, 
  {
    "author": "刘辰翁", 
    "paragraphs": [
      "盘之水，盘之水，清可濯吾缨。", 
      "我与盘山疏一月，黄花满意绕荒城。", 
      "怀抱向谁倾。", 
      "十之十，十之十，十十到千龄。", 
      "我与盘山同一月，不占甲子後先晴。", 
      "携手看升平。"
    ], 
    "rhythmic": "法驾导引"
  }, 
  {
    "author": "刘辰翁", 
    "paragraphs": [
      "东风雨，东风雨，河汉洗蓬莱。", 
      "只见丹山高万丈，不知古驿路傍埃。", 
      "到海几时回。", 
      "二月八，二月八，长见醉桃腮。", 
      "天上玉堂怀旧草，面对金鼎又无梅。", 
      "除是老翁来。"
    ], 
    "rhythmic": "法驾导引"
  }, 
  {
    "author": "刘辰翁", 
    "paragraphs": [
      "五月五，五月五，细雨绿菖蒲。", 
      "早是高花开九节，花堪结子节堪扶。", 
      "持此揆□初。", 
      "长命缕，长命缕，儿女漫区区。", 
      "何似屏星南极里，清如寒露在冰壶。", 
      "一府号仙儒。"
    ], 
    "rhythmic": "法驾导引"
  }, 
  {
    "author": "刘辰翁", 
    "paragraphs": [
      "鹤会正阳後，又为此公来。", 
      "向时圯上，不似魁梧出尘埃。", 
      "少日河东赋手，醉里新丰对草，谈笑上金台。", 
      "太子少灵气，马客岂仙才。", 
      "紫貂裘，骇犀剑，鹦鹉杯。", 
      "龙涎沈水是浅，薄命有人猜。", 
      "闻说老仙清健，想见风姿皓伟，天语快行催。", 
      "凫舄看双去，槐第似亲栽。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "五五复五五，二八且重重。", 
      "後天先甲如此，满月喜相逢。", 
      "一日须倾三百，月小又输一日，不满九千锺。", 
      "但愿客常满，莫问海尊空。", 
      "赋长篇，赓短韵，剩谈丛。", 
      "乱来风日自美，一橘两衰翁。", 
      "几见东陵瓜好，又看西邻葵烂，半醉半醒中。", 
      "偶得洞宾象，混混起相从。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "夫子惠收我，谓我古心徒。", 
      "闲居有客无酒，有酒又无鱼。", 
      "报道犀兵远坠，问讯陈人何似，陈似隔年萸。", 
      "天壤亦大矣，知有孔融乎。", 
      "白雪歌，丹元赞，赫蹄书。", 
      "洪崖何自过我，便作授经图。", 
      "教我天根骑月，规我扶摇去意，餐我白芝符。", 
      "从此须溪里，更著赤松湖。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "先生岂我辈，造物乃其徒。", 
      "荷衣自放林壑，亦未弃银鱼。", 
      "留得东篱晚节，笑倒龙山秃帽，一醉插茱萸。", 
      "天下有大老，携手盍归乎。", 
      "别头经，三昼梦，一编书。", 
      "向之麟者止矣，且看老溪图。", 
      "历遍後天既未，依约明朝三五，乾体适当符。", 
      "还以奉公寿，不是讲鹅湖。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "似似不常似，似我一生徒。", 
      "画工自画龙种，忽近海飞鱼。", 
      "大笑北宫称弟，遂使西河疑女，同气自椒萸。", 
      "且谓杜公者，即是老君乎。", 
      "日给华，芎藭本，薛羊书。", 
      "马师真只这是，可是躄浮图。", 
      "大小卢同马异，天下使君与操，但欠虎铜符。", 
      "说甚左眼痣，已过洞庭湖。"
    ], 
    "rhythmic": "水调歌头", 
    "tags": [
      "洞庭湖"
    ]
  }, 
  {
    "author": "刘辰翁", 
    "paragraphs": [
      "不成三五夜，不放霎时晴。", 
      "长街灯火三两，到此眼方明。", 
      "把似每时庭院，传说个般障子，无路与君行。", 
      "推手复却手，都付断肠声。", 
      "漏通晓，灯收市，人下棚。", 
      "中山铁马何似，遗恨杳难平。", 
      "一落掺挝声愤，再见大晟舞罢，乐事总伤情。", 
      "便有尘随马，也任雨霖铃。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "明月几万里，与子共中秋。", 
      "古今良夜如此，寂寂几时留。", 
      "何处胡笳三弄，尚有南楼馀兴，风起木飕飕。", 
      "白石四山立，玉露下平洲。", 
      "醉青州，歌赤壁，赋黄楼。", 
      "人间安得十客，谭笑发中流。", 
      "看取横江皓彩，犹似沈河白璧，光气彻天浮。", 
      "举首快哉去，灯火见神州。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "群动各已息，在汝梦中游。", 
      "尘埃大地如水，儿女不堪愁。", 
      "寂寂古人安在，冉冉吾年如此，何处有高楼。", 
      "客有洞箫者，泪下不能收。", 
      "庾楼坠，秦楼渺，楚楼休。", 
      "知公所恨何事，不是为封侯。", 
      "自有此山此月，说甚何年何处，重泛木兰舟。", 
      "起舞酹英魄，馀愤海西流。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "寂寂复寂寂，此月古时明。", 
      "银河也变成陆，灰劫断槎横。", 
      "历落英雄孺子，灭没龙光牛斗，胜败黯然平。", 
      "玉笛叫空阔，终有故人情。", 
      "雁南飞，乌绕树，鹤归城。", 
      "问君有酒，何不鼓瑟更吹笙。", 
      "我饮呜呜起舞，我舞僛僛白发，顾影可怜生。", 
      "旧日中秋客，几处几回晴。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "此夕酹江月，犹记濯缨秋。", 
      "濯缨又去如水，安得主人留。", 
      "旧日登楼长笑，此日新亭对泣，秃鬓冷飕飕。", 
      "木落下极浦，渔唱发中洲。", 
      "芙蓉阙，鸳鸯阁，凤凰楼。", 
      "夜深白露纷下，谁见湿萤流。", 
      "自有此生有客，但恨有鱼无酒，不了一生浮。", 
      "重省看潮去，今夕是杭州。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "不饮强须饮，不饮奈何明。", 
      "也曾劬秃当了，依旧滑如冰。", 
      "一吸金波荡漾，再吸琼楼倾倒，吾杓亦长盈。", 
      "试入壶中看，只似世间晴。", 
      "饮连江，江连月，月连城。", 
      "十年离合老矣，悲喜得无情。", 
      "想见凄然北望，欲说明年何处，衣露为君零。", 
      "同此大圆镜，握手认环瀛。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "仙掌下驰道，清露滴芙蓉。", 
      "无憀似酒初醒，身世笑颦中。", 
      "万朵花灯夜宴，一叶扁舟海岛，寂寂五更风。", 
      "误赏明妆靓，愁思满青铜。", 
      "陂六六，三十六，渺何穷。", 
      "江南曲曲烟雨，谁是醉施翁。", 
      "但恨才情都老，无复风流曾梦，缥缈赋惊鸿。", 
      "寄语清净社，小饮合相容。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "不饮强须饮，今日是重阳。", 
      "向来健者安在，世事两茫茫。", 
      "叔子去人远矣，正复何关人事，堕泪忽成行。", 
      "叔子泪自堕，烟没使人伤。", 
      "燕何归，鸿欲断，蝶休忙。", 
      "渊明自无可奈，冷眼菊花黄。", 
      "看取龙山落日，又见骑台荒草，谁弱复谁强。", 
      "酒亦何有好，暂醉得相忘。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "山水无宿约，村暗自当还。", 
      "不知有客乘兴，载我弄沧湾。", 
      "酒吸明河欲尽，月落三星在下，未放水风闲。", 
      "影转松起舞，扶步入林间。", 
      "恨无人，横野笛，叫关山。", 
      "知君慷慨何事，惜得米阳关。", 
      "看取大江东去，把酒凄然北望，说著泪潺湲。", 
      "我饮自须尽，君唱有何难。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "两声深院里，歌扇小楼中。", 
      "当时飞燕马上，妖艳为谁容。", 
      "娇颤须扶未稳，腰袅轻笼小驻，玉女最愁峰。", 
      "掠鬓过车骤，回首意冲冲。", 
      "宝钗斜，云鬓乱，几曾逢。", 
      "谁知去三步远，此痛与君同。", 
      "玉箸残妆谁见，獭髓轻痕妙补，粉黛不须浓。", 
      "重见为低诉，馀恨更匆匆。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "未信仙都子，曾识老仙翁。", 
      "卿卿少年去後，心与道人同。", 
      "挥麈不须九锡，开阁苦无长物，闲日醉千锺。", 
      "一笑欠伸起，儿戏大槐中。", 
      "友彭聃，招园绮，傲乔松。", 
      "年来多惯世事，莫莫恼司空。", 
      "等得三朝好老，恰则而今虚左，梅信已先通。", 
      "富贵正不免，从此学痴聋。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "百千孙子子，八十老翁翁。", 
      "人间天下清福，阅世苦难同。", 
      "谁叹东门猎倦，谁笑南阳舞罢，万事五更钟。", 
      "但愿人长久，聊复进杯中。", 
      "故侯瓜，丞相柏，大夫松。", 
      "诸公健者安在，春梦转头空。", 
      "可笑先生无病，病在枕流漱石，福至自然通。", 
      "聋者固多笑，一笑更治聋。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "我有此客否，难作主人翁。", 
      "小年自不相似，偶与大年同。", 
      "见说东厢诸少，正拥家君胜会，二八舞歌钟。", 
      "亦欲得公重，公在画堂中。", 
      "笑青蒿，真小草，倚长松。", 
      "典衣欲作汤饼，家酿愧瓶空。", 
      "公有潭州百斛，公有秫田二顷，贺客万钱通。", 
      "小大不相似，但可似公聋。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "明月隔千里，风动帐纹开。", 
      "故人锦字如梦，梦转雁初来。", 
      "倚遍西山朝爽，行过石头旧渡，久别忽经怀。", 
      "不得与之语，日夕独持杯。", 
      "调绿水，歌白雪，有心哉。", 
      "也知尻高啄俯，无计脱尘埃。", 
      "狗尾貂蝉满座，贝带鵔鸃弄粉，一舆一臣台。", 
      "岁晚不如愿，谁更忿灰堆。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "落日半亭榭，山影没壶中。", 
      "苍然欲不可极，迢递未归鸿。", 
      "锦织家人何在，春寄故人不到，寂寞听疏钟。", 
      "木末见江去，无雪著渔翁。", 
      "词舂容，歌慷慨，语玲珑。", 
      "岁云暮矣相见，明日是东风。", 
      "远想使君台上，携手与人同乐，中夜说元龙。", 
      "世事无足语，且看烛花红。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "不见古时月，何似汉时秋。", 
      "朱陈村里新样，新妇又骑牛。", 
      "欲脱参前氐後，又说河边河鼓，此会没来由。", 
      "何处设瓜果，香动帻沟窭。", 
      "郭郎老，谁为理，岂情流。", 
      "人间□睡五日，五日复何悠。", 
      "吾腹空虚久矣，子有满堂锦绣，犊鼻若为酬。", 
      "玉友此时好，空负葛巾篘。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "天地有中气，第一是中元。", 
      "新秋七七，月出河汉斗牛间。", 
      "正是使君初度，如见中州河岳，绿鬓又朱颜。", 
      "茎露一杯酒，清彻瑞人寰。", 
      "大暑退，潢潦净，彩云斑。", 
      "三壬三甲厚重，屹不动如山。", 
      "从此五风十雨，自可三年一日，香寝镇狮蛮。", 
      "起舞愿公寿，未可愿公还。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "夜看二星度，高会列群英。", 
      "苍颜白发乌帽，风入古槐清。", 
      "客有羽衣来者，仍是寻常百姓，坐觉孟公惊。", 
      "且勿多酌我，未压我狂醒。", 
      "金瓯启，银信喜，衮衣新。", 
      "向来淮浙草木，隐隐有馀声。", 
      "闻说井阑沙语，感念石壕村事，倾耳发惊霆。", 
      "举酒奉公寿，天意厚苍生。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "造物反乎覆，白首困耆英。", 
      "吟风赏月石上，一笑再河清。", 
      "一百八盘道路，二十四桥歌舞，身世梦堪惊。", 
      "独酌未能醉，已醉蓦然醒。", 
      "别与老，惊相见，几回新。", 
      "来时燕栖未稳，满耳又蝉声。", 
      "闲忆钱塘江上，两点青山欲白，血石起鞭霆。", 
      "此事复安在，相对说平生。"
    ], 
    "rhythmic": "水调歌头", 
    "tags": [
      "钱塘江"
    ]
  }, 
  {
    "author": "刘辰翁", 
    "paragraphs": [
      "晓殿龙光起。", 
      "御香浓、新诗写就，云飞相第。", 
      "一自骑箕承帝赉，千载君臣鱼水。", 
      "端不负、当年弧矢。", 
      "赤壁周郎神游处，料羞看、故垒斜阳里。", 
      "今共看，更无比。", 
      "尊前若说平生事。", 
      "叹长江、几番风浪，几人胆碎。", 
      "数载太平丰年瑞。", 
      "三百年间又几。", 
      "想皇揆、初心应喜。", 
      "渐近中秋团团月，算人间天上、俱清美。", 
      "祝千岁，似甲子。"
    ], 
    "rhythmic": "金缕曲・贺新郎", 
    "tags": [
      "长江"
    ]
  }, 
  {
    "author": "刘辰翁", 
    "paragraphs": [
      "秋老寒香圃。", 
      "自春来、桔槔闲了，去天尺五。", 
      "陌上踏歌来何暮，收得黄云如土。", 
      "但稽首、福星初度。", 
      "不是使君人间佛，甚今朝、欲雨今朝雨。", 
      "持寿酒，为公舞。", 
      "虎头画手谁甚许。", 
      "写天人、方瞳红颊，共宾笑语。", 
      "卫戟连营三千士，簇簇满城箫鼓。", 
      "早恐是、留公不住。", 
      "飞去翩翩嫌白鹭，算来年、稀姓多登府。", 
      "祝千岁，奉明主。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "春入番江雨。", 
      "满湖山、莺啼燕雨，前歌後舞。", 
      "闻道行骢行且止，却听谯楼更鼓。", 
      "正未卜，阴晴同否。", 
      "老子胸中高小范，这精神、堪更开封府。", 
      "新治足，旧民苦。", 
      "扁舟浩荡乘风去。", 
      "看莱衣、思贤堂上，寿觞朝举。", 
      "六十二三前度者，敢望香山老傅。", 
      "又过了、午年端午。", 
      "采采菖蒲三三节，寄我公、矫矫扶天路。", 
      "重归衮，到相圃。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "我误留公住。", 
      "看人间、犹是重阳，满城风雨。", 
      "父老堂阴携孺子，记得元宵歌舞。", 
      "但稽首、乌乌无语。", 
      "我有桓筝千年恨，为谢公、目送还云抚。", 
      "公不乐，尚何苦。", 
      "吾侬心事凭谁诉。", 
      "有谁知、闭户穷愁，欲从之去。", 
      "闻道明朝生申也，满酌一杯螺浦。", 
      "又知复、明年何处。", 
      "天若有情西江者，便使君、骢马来当路。", 
      "香瓣起，胜金缕。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "忘却来时路。", 
      "恨苍苍、寒冰弃我，江南闲处。", 
      "世事早知今如此，何不老农老圃。", 
      "更种个、梅花深住。", 
      "冻雨前朝浯溪石，对苍苔、堕泪怜臣甫。", 
      "山似我，两眉聚。", 
      "岁云暮矣如何度。", 
      "但多情、寂寥相念，二三君子。", 
      "越石暮年扶风赋，犹解闻鸡起舞。", 
      "恨不减、二三十岁。", 
      "一曲相思碧云合，醉凭君、为我歌如缕。", 
      "君念我，似同祖。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "昨醉君家酒。", 
      "从今十万八千场，未疏老友。", 
      "人道水仙标格俊，不许梅花殿後。", 
      "但赢得、一年年瘦。", 
      "迤逦聚星楼上雪，待天风、浩荡重携手。", 
      "酌君酒，献君寿。", 
      "年前春入燕台柳。", 
      "看联翩、四辈金鞭，长楸承受。", 
      "岂有中朝瓯覆久，更落闽山海口。", 
      "端自有、玉堂金斗。", 
      "我喜明年申又酉，但乞浆、所得皆醇酎。", 
      "拚醉里，送行昼。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "七十三年矣。", 
      "记小人、四百四十，五番甲子。", 
      "看到蓬莱水清浅，休说树犹日如此。", 
      "但梦梦、昨非今是。", 
      "一曲尊前离鸾操，抚铜仙、清泪如铅水。", 
      "歌未断，我先醉。", 
      "新来画得耆英似。", 
      "似灞桥、风雪吟肩，水仙梅弟。", 
      "里巷依稀灵光在，飞过劫灰如洗。", 
      "笑少伴、乌衣馀几。", 
      "老子平生何曾默，暮年诗、句句皆成史。", 
      "个亥字，甲申起。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "拍瓮春醅动。", 
      "洞庭霜、压绿堆黄，林苞堪贡。", 
      "况有老人潭边菊，摇落赏心入梦。", 
      "数百岁、半来许中。", 
      "儿女牵衣团栾处，绕公公、愿献生申颂。", 
      "公性歰，待重风。", 
      "人生一笑何时重。", 
      "奈今朝、有客无鱼，有鱼留冻。", 
      "何似尊前斑斓起，低唱浅斟齐奉。", 
      "也不待、烹龙炰凤。", 
      "此会明年知谁健，说边愁、望断先生宋。", 
      "醒最苦，醉聊共。"
    ], 
    "rhythmic": "金缕曲・贺新郎", 
    "tags": [
      "洞庭湖"
    ]
  }, 
  {
    "author": "刘辰翁", 
    "paragraphs": [
      "绝北寒声动。", 
      "渺黄昏、叶满长安，云迷章贡。", 
      "最苦周公千年後，正与莽新同梦。", 
      "五十国、纷纷入中。", 
      "摇扬都人歌郿坞，问何如、昨日菘高颂。", 
      "胪九锡，竟谁风。", 
      "当初共道擎天重。", 
      "奈天教、垓下风寒，滹沱兵冻。", 
      "寂寞放翁南园记，带得园柑进奉。", 
      "怅回首、何人修凤。", 
      "寄语权门趋炎者，这朝廷、不是邦昌宋。", 
      "真与赝，可能共。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "吾鬓如霜蕊。", 
      "自江南、西风尘起，倒骑秃尾。", 
      "旧日汾阳中书令，何限门生儿子。", 
      "到今也、陆沈草昧。", 
      "醉里不行西州路，但斗间、看望成龙气。", 
      "聊寂寞，自相慰。", 
      "夫君自是人间瑞。", 
      "叹生儿、当如异日，孙仲谋耳。", 
      "健笔风云蛟龙起，人物山川形势。", 
      "犹有封、狼居胥意。", 
      "伐木嘤嘤出幽谷，问天之将丧斯文未。", 
      "吾待子，望如岁。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "何处从头说。", 
      "但倾尊、淋漓醉墨，疏疏密密。", 
      "看取两轮东西者，也是樊笼中物。", 
      "这光景、年来都别。", 
      "白发道人隆中像，笑相逢、对拥炉边雪。", 
      "又过了，上元节。", 
      "纸窗旋补寒穿穴。", 
      "柳黏窗、青青过雨，劝君休折。", 
      "睡不成酣酒先醒，花底东风又别。", 
      "夜复夜、吟魂飞越。", 
      "典却西湖东湖住，十三年不出今朝出。", 
      "容易得，二三月。"
    ], 
    "rhythmic": "金缕曲・贺新郎", 
    "tags": [
      "西湖"
    ]
  }, 
  {
    "author": "刘辰翁", 
    "paragraphs": [
      "岁事峥嵘甚。", 
      "是当年、爆竹驱傩，插金幡胜。", 
      "忽晓阑街儿童语，不为上元灯近。", 
      "但笑拣、梅簪公鬓。", 
      "莫恨青青如今白，愿年年、语取东君信。", 
      "巾未堕，笑重整。", 
      "他年不信东风冷。", 
      "鼓连天、银烛花光，柳芽催迸。", 
      "漫说沈香亭羯鼓，自著锦袍吟凭。", 
      "待吹彻、玉箫人醒。", 
      "不带汝阳天人福，便不教、百又馀年剩。", 
      "歌此曲，休辞饮。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "叶叶跳珠雨。", 
      "里湖通、十里红香，画桡齐举。", 
      "昨梦天风高黄鹄，下俯人间何许。", 
      "但动地、潮声如鼓。", 
      "竹阁楼台青青草，问木棉、羁客魂归否。", 
      "盘泣露，寺钟语。", 
      "梦回酷似灵均苦。", 
      "叹神游、前度都非，明朝重五。", 
      "满眼离骚无人赋，忘却君愁吊古。", 
      "任醉里、乌乌缕缕。", 
      "渺渺茂陵安期叟，共鄗池、夜别还于楚。", 
      "采涧绿，久延伫。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "襟泪涔涔雨。", 
      "料骚魂、水解千年，依然轻举。", 
      "还看吴儿胥涛上，高出浪花几许。", 
      "绝倒是、东南旗鼓。", 
      "风雨蛟龙争何事，问彩丝、香粽犹存否。", 
      "溪女伴，采莲语。", 
      "古人不似今人苦。", 
      "漫追谈、少日风流，三三五五。", 
      "谁似鄱阳鸱夷者，相望怀沙终古。", 
      "待唤醒、重听金缕。", 
      "尚有远游当年恨，恨南公、不见秦为楚。", 
      "天又暮，黯凝伫。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "锦岸吴船鼓。", 
      "问沙鸥、当日沈湘，是何端午。", 
      "长恨青青朱门艾，结束腰身似虎。", 
      "空泪落、婵媛女。", 
      "我醉招累清醒否，算平生、清又醒还误。", 
      "累笑我，醉中语。", 
      "黄头舞棹临江处。", 
      "向人间、独竞南风，叫云激楚。", 
      "笑倒两崖人如蚁，不管颓波千屡。", 
      "忽惊抱、汨罗无柱。", 
      "乃渔歌斜阳外，几书生、能办投湘赋。", 
      "歌此恨，泪如缕。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "破帽吹愁去。", 
      "绕郊墟、残灰败壁，冷烟斜雨。", 
      "舞马梦惊城乌起，散作童妖灶语。", 
      "漫说与、谢仙一句。", 
      "犹记醉归西州路，问行人、望望骊烽误。", 
      "几未失，丧公屦。", 
      "高高况是兴亡处。", 
      "望平沙、落日湖光，暗淮沈楚。", 
      "寂寞西陵歌又舞，疑冢嵯峨新土。", 
      "黯牛笛、参差归路。", 
      "试问文君容赊否，待东篱、更就黄花浦。", 
      "拚酩酊，蓝缕。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "风雨东篱晚。", 
      "渺人间、南北东西，平芜烟远。", 
      "旧日携壶吹帽处，一色沈冥何限。", 
      "天不遣、魂销肠断。", 
      "不是苦无看山分，料青山、也自羞人面。", 
      "秋後瘦，老来倦。", 
      "惊回昨梦青山转。", 
      "恨一林、金粟都空，静无人见。", 
      "默默黄花明朝有，只待插花寻伴。", 
      "又谁笑、今朝蝶怨。", 
      "潦倒玉山休重醉，到簪萸、忍待人频劝。", 
      "今又惜，几人健。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "与客携壶去。", 
      "望高高、半山失却，满城风雨。", 
      "何许白衣人邂逅，小立东篱共语。", 
      "未怪是、催租断句。", 
      "寂寞午鸡啼三四，悄老人、桥上前期误。", 
      "卿且去，整吾屦。", 
      "寒空旧是题诗处。", 
      "莽云烟、缠蛟舞凤，东吴西楚。", 
      "千古新亭英雄梦，泪湿神州块土。", 
      "叹落日、鸿沟无路。", 
      "一片沙场君不去，空平生、恨恨王夷甫。", 
      "凭半醉，付金缕。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "携手登高赋。", 
      "望前山、山色如烟，烟光如雨。", 
      "少日凭阑峰南北，谁料美人迟暮。", 
      "漫回首、残基冷绪。", 
      "长恨中原无人问，到而今、总是经行处。", 
      "书易就，雁难付。", 
      "斜阳日日长亭路。", 
      "倚秋风、洞庭一剑，故人何许。", 
      "寂寞柴桑塞花外，还有白衣来否。", 
      "但哨遍、长歌归去。", 
      "尚有孔明英英者，怅孔明、自是英英误。", 
      "歌未断，鬓成缕。"
    ], 
    "rhythmic": "金缕曲・贺新郎", 
    "tags": [
      "洞庭湖"
    ]
  }, 
  {
    "author": "刘辰翁", 
    "paragraphs": [
      "问何年种植。", 
      "独成蹊、花烂漫，锦开千步。", 
      "花下老人犹记我，不似那回赏处。", 
      "并吹却、道边谢墅。", 
      "黄四娘家今何在，也飘零、偎向前村住。", 
      "千万恨，寄红雨。", 
      "携壶藉草行歌暮。", 
      "记前宵、深盟止酒，况堪扶路。", 
      "破手一杯花浮面，不觉二三四五。", 
      "更竹里、颠狂崔护。", 
      "试语看花诸君子，但如今、俯仰成前度。", 
      "君不见，曲江树。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "少日都门路。", 
      "听长亭、青山落日，不如归去。", 
      "十八年间来往断，白首人间今古。", 
      "又惊绝、五更一句。", 
      "道是流离蜀天子，甚当初、一似吴儿语。", 
      "臣再拜，泪如雨。", 
      "画堂客馆真无数。", 
      "记画桥、黄竹歌声，桃花前度。", 
      "风雨断魂苏季子，春梦家山何处。", 
      "谁不愿、封侯万户。", 
      "寂暮江南轮四角，问长安、道上无人住。", 
      "啼尽血，向谁诉。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "一笑披衣起。", 
      "笑昨宵、东风似梦，韩张卢李。", 
      "白发红云溪上叟，不记儿孙年齿。", 
      "但回首、秦亡汉驶。", 
      "苦苦渔郎留不住，约扁舟、後日重来此。", 
      "吾已老，尚能俟。", 
      "少年未解留人意。", 
      "恍出山、红尘吹断，落花流水。", 
      "天上玉堂人间改，漫乃声千里。", 
      "更说似、玄都君子。", 
      "闻道酿桃堪为酒，待酿桃、千石成千醉。", 
      "春有尽，瓮无底。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "灯共墙檠语。", 
      "记昨朝、芒鞋蓑笠，冷风斜雨。", 
      "月入宫槐槐影澹，化作槐花无数。", 
      "恍不记、鳌头压处。", 
      "不恨扬州吾不梦，恨梦中、不醉琼花露。", 
      "空耿耿，吊终古。", 
      "千蜂万蝶春为主。", 
      "怅何人、老忆江南，北朝开府。", 
      "看取当年风景在，不待花奴催鼓。", 
      "且未说、春丁分俎。", 
      "一曲沧浪邀吾和，笑先生、尚是邯郸步。", 
      "如秉苘，续残炬。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "渐无多、诗朋酒伴，东林复几人许。", 
      "旧时船子西湖柳，词与东风尘土。", 
      "重记否。", 
      "那月月下旬，且避何人疏。", 
      "当朝自负。", 
      "甚堕髻愁眉，滕短後，一往似伧父。", 
      "当年事，伤心说庾开府。", 
      "人生无百年虑。", 
      "虎头燕颔人间肉，不是蜜翁翁做。", 
      "今又古。", 
      "是楚对凡亡，为是凡亡楚。", 
      "朝朝暮暮。", 
      "听画角楼头，呜咽未断，重数五更鼓。"
    ], 
    "rhythmic": "摸鱼儿", 
    "tags": [
      "西湖"
    ]
  }, 
  {
    "author": "刘辰翁", 
    "paragraphs": [
      "记玄都、看花君子，一生恨奈何许。", 
      "青云紫陌悠悠者，几个玉人成土。", 
      "今在否。", 
      "但四海九州，屈指从头疏。", 
      "吾年空负。", 
      "看射虎南山，遭逢醉尉，何须饮田父。", 
      "神清梦，也是堂堂欧府。", 
      "此中无破头虑。", 
      "种槐不隔鞭蛆恶，更祝二郎儿做。", 
      "苍苍古。", 
      "漫年又一年，老却南公楚。", 
      "池塘春暮。", 
      "笑步步鸣蛙，看成两部，正似未忘鼓。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "三百年、人间天上，遽如许、遽如许。", 
      "落花寒食东风雨，漠漠长陵抔土。", 
      "魂归否。", 
      "怕些不分明，又堕人笺疏。", 
      "且无相负。", 
      "记昔与诸贤，共谈洛下，曾识老人父。", 
      "牛衣泪，冷落闻鸡东府。", 
      "风尘曾独深虑。", 
      "子规声断长门晓，春梦不堪重做。", 
      "千万古。", 
      "但目极心伤，宛转虞兮楚。", 
      "江东日暮。", 
      "想野草荒田，而今何处，不待雍门鼓。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "道醉乡、无边无岸，一尊到彼殊径。", 
      "是间转海人知处，尺地不教渠剩。", 
      "尊亦瘿。", 
      "问一斗消酲，一石犹难信。", 
      "临风小等。", 
      "记我友醒狂，相从有意，中路恨羌永。", 
      "梅花晚，早已雪堆余鬓。", 
      "此花宁复风韵。", 
      "空寒独倚天为主，天又几时曾定。", 
      "今为晋。", 
      "看秦女山中，绿发垂垂顶。", 
      "百年一瞬。", 
      "叹高卧北窗，闲过五十，无说答形影。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "记歌头、辛壬癸甲，乌乌能知谁晓。", 
      "梅花不待元宵好，雪月交光独照。", 
      "愁未老。", 
      "更老似渠□，冷面迎相笑。", 
      "君词定峭。", 
      "但减十年前，偎桃傍李，肯独为梅好。", 
      "山中好。", 
      "可但一枝春早。", 
      "道边无限花草。", 
      "米嘉荣共何戡在，还忆永新娇小。", 
      "明年了。", 
      "又唤起流莺，又自愁鹃叫。", 
      "东皇太昊。", 
      "更不是琼花，香无半点，一笑使人倒。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "懒能看、海桑世界，风花过眼如传。", 
      "月明昨夜庭流水，天色朝来都变。", 
      "尘石烂。", 
      "铢衣坏，和衣减尽谁能怨。", 
      "秦亡楚倦。", 
      "但翦烛西窗，秋声入竹，点点已如霰。", 
      "当年事，本是泗亭沛县。", 
      "却教绵蕝成殿。", 
      "暮年八阵那曾用，付与江流石转。", 
      "前楚辩。", 
      "今哨遍，是乌乌者灯前劝。", 
      "乾坤较健。", 
      "叹君已归休，吾方俯仰，种种未曾见。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "渺斜阳、村烟酒市，独教王谢如此。", 
      "渔翁梦入江头絮，寂寂平安西子。", 
      "东风起。", 
      "东风起。", 
      "种桃千树皆流水。", 
      "桥边万里。", 
      "甚老子情锺，明朝後日，又洒送春泪。", 
      "春过雨，历历远山如洗。", 
      "暮云堪共谁倚。", 
      "诸贤洛下风流散，轻薄纷纷馀几。", 
      "聊尔尔。", 
      "问世事。", 
      "何如自嗅残花蕊。", 
      "金铜剑履。", 
      "但陌上相逢，摩挲一笑，铸此几时矣。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "又非他、今年晴少，海棠也恁空过。", 
      "清羸欲与花同梦，不似蝶深深卧。", 
      "春怜我。", 
      "我又自、怜伊不见侬赓和。", 
      "已无可奈。", 
      "但愁满清漳，君归何处，无泪与君堕。", 
      "春去也，尚欲留春可可。", 
      "问公一醉能颇。", 
      "锺情剩有词千首，待写大招招些。", 
      "休阿那。", 
      "阿那看、荒荒得似江南麽。", 
      "老夫婆娑。", 
      "问篱下闲花，残红有在，容我更簪朵。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "是他家、绛唇翠袖，可容卿有功否。", 
      "相思不到胭脂井，只隔东林烟柳。", 
      "春去又。", 
      "漫一夜东风，吹得花成旧。", 
      "无人举酒。", 
      "但照影堤流，图他红泪，飘洒到襟袖。", 
      "人间事，大半归谋诸妇。", 
      "不如意十八九。", 
      "敲门夜半窥园李，赤脚玉川惊走。", 
      "何处有。", 
      "更炙烛风流，看到人归後。", 
      "休休回首。", 
      "笑旧日园林，巢蜀锦，处处可携手。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "怎知他、春归何处，相逢且尽尊酒。", 
      "少年袅袅天涯恨，长结西湖烟柳。", 
      "休回首。", 
      "但细雨断桥，憔悴人归後。", 
      "东风似旧。", 
      "问前度桃花，刘郎能记，花复认郎否。", 
      "君且住，草草留君翦韭。", 
      "前宵更恁时候。", 
      "深杯欲共歌声滑，翻湿春衫半袖。", 
      "空眉皱。", 
      "看白发尊前，已似人人有。", 
      "临分把手。", 
      "叹一笑论文，清狂顾曲，此会几时又。"
    ], 
    "rhythmic": "摸鱼儿", 
    "tags": [
      "宋词三百首", 
      "西湖"
    ]
  }, 
  {
    "author": "刘辰翁", 
    "paragraphs": [
      "正何须、阳关肠断，吴姬苦劝人酒。", 
      "中年怀抱萦萦处，看取伴烟和柳。", 
      "柳摇首。", 
      "笑飞到家山，已是酴醾后。", 
      "留连话旧。", 
      "问溪上儿童，颇曾见我，有此故人否。", 
      "相逢地，还忆今宵三韭。", 
      "青山知了迎候。", 
      "东风自送归帆去，吹得乱红沾袖。", 
      "暮云皱。", 
      "听杜宇高高，啼向无何有。", 
      "江花垂手。", 
      "任春色重来，江花更好，难可少年又。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "待欲□、家山未得，方知名不如酒。", 
      "丹砂便做金句漏，难遣鬓青似柳。", 
      "试搔首。", 
      "记移竹南塘，又是三年後。", 
      "情怀非旧。", 
      "叹少日相如，垆边老去，能赋上林否。", 
      "种兰处，赢得青青种韭。", 
      "渊明中路相候。", 
      "何须更待三三径，也自长拖衫袖。", 
      "青袍皱。", 
      "便持当金貂，赊取邻家有。", 
      "小儿拍手。", 
      "笑昨醉如泥，盟言止酒，何事醒来又。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "更比他、东风前度，依然一榻如许。", 
      "深深旧是谁家府，落日画梁燕语。", 
      "帘半雨。", 
      "记湖海平生，相遇忘宾主。", 
      "阑珊春暮。", 
      "看城郭参差，长空澹澹，沙鸟自来去。", 
      "江山好，立马白云飞处。", 
      "秦川终是吾土。", 
      "登临笑傲西山笏，烟树高高杜宇。", 
      "君且住。", 
      "况双井泉甘，汲遍茶堪煮。", 
      "歌残金缕。", 
      "恰黄鹤飞来，月明三弄，仍是岳阳吕。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "是疑他、春来倏忽，是疑岁别人去。", 
      "古今守岁言无说，长是酒阑情绪。", 
      "堪恨处。", 
      "曾亲见都人，户户银花树。", 
      "星河未曙。", 
      "听朝马笼街，火城簇仗，御笔已题露。", 
      "人间事，空忆桃符旧句。", 
      "三茅钟自朝暮。", 
      "严城夜禁故如鬼，况敢凭陵大呼。", 
      "冬冬鼓。", 
      "但画角声残，已是新人故。", 
      "休思前度。", 
      "叹五十加三，明朝领取，闲看五星聚。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "醒复醒、行吟泽畔，焉能忍此终古。", 
      "招魂过海枫林暝，招得魂归无处。", 
      "朝又暮。", 
      "但依旧，禁街人静冬冬鼓。", 
      "画船沈雨。", 
      "听欸乃渔歌，兴亡事远，咽咽未能句。", 
      "君且住。", 
      "能歌吾不如汝。", 
      "悠悠鼓枻而去。", 
      "沧洲揽结芳成艾，唤作张三李五。", 
      "羌自苦。", 
      "更闲却，玉堂端帖多多许。", 
      "无人自语。", 
      "把画扇鸾边，香罗雪底，题作午年午。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "想幼安、辽东归後，自羞年少龙首。", 
      "长安市上垆边卧，枉却快行家走。", 
      "空两袖。", 
      "染醉墨淋漓，把似天香透。", 
      "功名邂逅。", 
      "便六一词高，君谟字伟，但见说行昼。", 
      "人间事，苦似成丹无候。", 
      "神清苔字如镂。", 
      "明年六十闻歌後，颇记薄醺醺否。", 
      "儿拍手。", 
      "笑马上葛疆，也作家山友。", 
      "烦伊起寿。", 
      "更待复一中，毋多酌我，疏影共三嗅。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "也何须、晴如那日，欣然且过江去。", 
      "玄都纵有看花便，耿耿自羞前度。", 
      "堪恨处。", 
      "人道是，漫山先落坡翁句。", 
      "东风绮语。", 
      "但适意当前，来寻须赋，此土亦吾圃。", 
      "海山石，犹记芙蓉城主。", 
      "弹过飞种成土。", 
      "是间便作仙客杏，谁与一栽千树。", 
      "朝又暮。", 
      "怅二十五年，临路花如故。", 
      "人生自苦。", 
      "只唤渡观桃，侵寻至此，世事奈何许。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "醉与君、狂歌又笑，不知当日何调。", 
      "孤山梅下吟魂冷，说甚那时苏小。", 
      "沧波眇。", 
      "奈此岛，累累竟是谁家表。", 
      "归欤白鸟。", 
      "看四圣飘香，朱门金榜，化作竺飞峤。", 
      "衰也久，旧游梦翠禽绕。", 
      "兮轧、皎兮窈。", 
      "相思一夜窗前白，谁识余怀渺渺。", 
      "残年了。", 
      "听画角，悲凉又是霜天晓。", 
      "馀音杳缈。", 
      "叹五十之年，我加八九，君隔几科诏。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "是耶非、吾年如此，更痴更悔今昨。", 
      "狂吟近日疏于酒，转似秋山瘦削。", 
      "浑未觉。", 
      "恁儿子门生，前度登高弱。", 
      "情怀又恶。", 
      "叹亲友中年，不堪离别，况复久零落。", 
      "长生乐。", 
      "有分神仙难学。", 
      "人生聊复行乐。", 
      "百年半梦随流水，半在南枝北萼。", 
      "妾命薄。", 
      "但寂寞黄昏，时听城楼角。", 
      "愁无可著。", 
      "且取醉尊前，明朝休问，昨日已忘却。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "对尊前、簪花骑竹，老胡起起能舞。", 
      "春风浩荡天涯去，惟有薰吟自语。", 
      "槐正午。", 
      "看万户蜂脾，帘幕双双乳。", 
      "娇儿呆女。", 
      "漫学得琵琶，依稀马上，总是主恩处。", 
      "凌烟像，空倚临风玉树。", 
      "升沈事遽如许。", 
      "刘郎贯是瑶池客，又醉碧桃三度。", 
      "花下数。", 
      "记三度三千，结子多红雨。", 
      "年年五五。", 
      "共准拟阶庭，钗符献酒，袅袅缀双虎。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "待借留、几曾留得，来鸿空怨秋老。", 
      "至今父老依依恨，犹说李将军好。", 
      "东门草。", 
      "早不为东风，遮却长安道。", 
      "馀民如槁。", 
      "愿金印重来，洪都开府，定复几时到。", 
      "秋江鹭，尤记当年潦倒。", 
      "沧洲无复华皓。", 
      "朝饥堕泪荒田雨，洗忆窝蜂败扫。", 
      "天能报。", 
      "看凤烛亭亭，玉树宽人抱。", 
      "风霜善保。", 
      "但逢驿寄书，无书寄语，要说趋朝早。"
    ], 
    "rhythmic": "摸鱼儿"
  }, 
  {
    "author": "刘辰翁", 
    "paragraphs": [
      "世事如何说。", 
      "似举鞍、回头笑问，并州儿葛。", 
      "手障尘埃黄花路，千里龙沙如雪。", 
      "著破帽、萧萧馀发。", 
      "行过故人柴桑里，抚长松、老倒山间月。", 
      "聊共舞，命相瑟。", 
      "春风五老多年别。", 
      "看使君、神交意气，依然晚合。", 
      "袖有玉龙提携去，满眼黄金台骨。", 
      "说不尽、古人痴绝。", 
      "我醉看天天看我，听秋风、吹动檐间铁。", 
      "长啸起，两山裂。"
    ], 
    "rhythmic": "金缕曲・贺新郎"
  }, 
  {
    "author": "刘辰翁", 
    "paragraphs": [
      "角动寒谯。", 
      "看雨中灯市，雪意潇潇。", 
      "星球明戏马，歌管杂鸣刁。", 
      "泥没膝，舞停腰。", 
      "焰蜡任风销。", 
      "更可怜、红啼桃槛，绿暗杨桥。", 
      "当年乐事朝朝。", 
      "曾锦鞍呼妓，金屋藏娇。", 
      "围香春斗酒，坐月夜吹箫。", 
      "今老矣，倦歌谣。", 
      "嫌杀杜家乔。", 
      "漫三杯、踞炉觅句，断送春宵。"
    ], 
    "rhythmic": "意难忘"
  }, 
  {
    "author": "刘辰翁", 
    "paragraphs": [
      "任琐窗深、重帘闭，春寒知有人处。", 
      "常年笑花信，问东风情性，是娇是妒。", 
      "冰柳成须，吹桃欲削，知更海堂堪否。", 
      "相将燕归又，看香泥半雪，欲归还误。", 
      "漫低回芳草，依稀寒食，朱门封絮。", 
      "少年惯羁旅。", 
      "乱山断，树唤船渡。", 
      "正暗想、鸡声落月，梅影孤屏，更梦衾、千重似雾。", 
      "相如倦游去。", 
      "掩四壁、凄其春暮。", 
      "休回首、都门路。", 
      "几番行晓，个个阿娇深贮。", 
      "而今断烟细雨。"
    ], 
    "rhythmic": "大"
  }, 
  {
    "author": "刘辰翁", 
    "paragraphs": [
      "风又雨。", 
      "春事自无多许。", 
      "欲待柳花团作絮。", 
      "柳花冰未吐。", 
      "翠袖不禁春误。", 
      "沈却绿烟红雾。", 
      "将谓花寒留得住，一晴春又暮。"
    ], 
    "rhythmic": "谒金门"
  }, 
  {
    "author": "刘辰翁", 
    "paragraphs": [
      "过眼纷纷遥集，来归往往羝儿。", 
      "草间塞口裤间啼。", 
      "提携都不是，何似未生时。", 
      "城上胡笳自怨，楼头画角休吹。", 
      "谁人不动故乡思。", 
      "江南秋尚可，塞外草先衰。"
    ], 
    "rhythmic": "临江仙"
  }, 
  {
    "author": "刘辰翁", 
    "paragraphs": [
      "坐久语寂寞，泉响忽翻空。", 
      "不知龙者为雨，雨者为成龙。", 
      "看取交流万壑，不数飞来千丈，高屋总淙淙。", 
      "是事等恶剧，裂石敢争雄。", 
      "敲铿訇，扪滑仄，藉蒙茸。", 
      "苍浪向来半掩，厚意复谁容。", 
      "欲说正元旧事，未必玄都千树，得似洞中红。", 
      "檐语亦颠倒，洗尔不平胸。"
    ], 
    "rhythmic": "水调歌头"
  }, 
  {
    "author": "刘辰翁", 
    "paragraphs": [
      "漫道十年前事，闷怀天又阴。", 
      "何须恨、典了西湖，更笑君、宴罢琼林。", 
      "闲时数声啼鸟，凄然似、上阳宫女心。", 
      "记断桥、急管危弦，歌声远，玉树金缕沈。", 
      "看万年枝上禽。", 
      "徊徨落月，断肠理绝弦琴。", 
      "魂梦追寻。", 
      "挥泪赋白头吟。", 
      "当年未知行乐，无日夜、望乡音。", 
      "何期至今。", 
      "绿杨外、芳草庭院深。"
    ], 
    "rhythmic": "绮寮怨", 
    "tags": [
      "西湖"
    ]
  }, 
  {
    "author": "吴蒙庵", 
    "paragraphs": [
      "忽忽早睡。"
    ], 
    "rhythmic": "失调名"
  }, 
  {
    "author": "颜奎", 
    "paragraphs": [
      "茶边水经。", 
      "琴边鹤经。", 
      "小窗甲子初晴。", 
      "报梅花小春。", 
      "小冠晋人。", 
      "小车洛人。", 
      "醉扶儿子门生。", 
      "指黄河解清。"
    ], 
    "rhythmic": "醉太平", 
    "tags": [
      "黄河"
    ]
  }, 
  {
    "author": "颜奎", 
    "paragraphs": [
      "留君少住。", 
      "且待晴时去。", 
      "夜深水鹤云间语。", 
      "明日棠梨花雨。", 
      "尊前不尽馀情。", 
      "都上鸣弦细声。", 
      "二十四番风後，绿阴芳草长亭。"
    ], 
    "rhythmic": "清平乐"
  }, 
  {
    "author": "颜奎", 
    "paragraphs": [
      "春□□拂拂。", 
      "檐花双燕入。", 
      "少年湖上风日。", 
      "问天何处觅。", 
      "湖山画屏晴碧。", 
      "梦华知夙昔。", 
      "东风忘了前迹。", 
      "上青芜半壁。"
    ], 
    "rhythmic": "归平遥・归国遥"
  }, 
  {
    "author": "颜奎", 
    "paragraphs": [
      "梦泊游丝画影移。", 
      "水沈香宛紫烟微。", 
      "玉笙才过画楼西。", 
      "天上人间花事苦，镜中翠压四山低。", 
      "又成春过据莺啼。"
    ], 
    "rhythmic": "浣溪沙"
  }, 
  {
    "author": "颜奎", 
    "paragraphs": [
      "燕姬越女初相见。", 
      "鬓云翻覆随风转。", 
      "日日转如云。", 
      "朝朝白发新。", 
      "江南古佳丽。", 
      "只绾年时髻，信手绾将成。", 
      "从来懒学人。"
    ], 
    "rhythmic": "菩萨蛮"
  }, 
  {
    "author": "颜奎", 
    "paragraphs": [
      "水云幽。", 
      "怕黄霜竹生新愁。", 
      "生新愁。", 
      "如今何处，倚月明楼。", 
      "龙吟杳杳天悠悠。", 
      "腾蛟起舞鸣箜篌。", 
      "鸣箜篌。", 
      "听吹短气，江上无秋。"
    ], 
    "rhythmic": "忆秦娥"
  }, 
  {
    "author": "颜奎", 
    "paragraphs": [
      "唱古荼䕷，新荷叶，谁向重帘深处。", 
      "东风三十六，向园林都过，馀寒犹妒。", 
      "公子狐裘，佳人翠袖，怎见此时情否。", 
      "天上知音杳，怪参差律吕，世间多误。", 
      "记画扇题诗，单衣试酒，梦归泥絮。", 
      "嗟春如逆旅。", 
      "送无路、远涉前无渡。", 
      "回首住、凌波亭馆，待月楼台，满身花气凝香雾。", 
      "度入南薰去。", 
      "留燕伴、不教迟暮。", 
      "但一点、芳心苦。", 
      "生怕摇落，分付荷房收贮。", 
      "晚妆又随过雨。"
    ], 
    "rhythmic": "大"
  }, 
  {
    "author": "颜奎", 
    "paragraphs": [
      "对琴台、不堪尘，春风微露纤指。", 
      "峥嵘鹤膝翘空势，取次著花安蕊。", 
      "偏有意。", 
      "把竹外一枝，飞洒轻烟里。", 
      "月痕如洗。", 
      "又底事丹青，何须水墨，虚白阚清。", 
      "华堂暮，珍重休弹麈尾。", 
      "静中留此佳致。", 
      "桥西几度香浮处，回首都随流水。", 
      "闲徙倚。", 
      "叹汨没黄埃，变幻皆如此。", 
      "蜚廉莫起。", 
      "待别有神人，风斤一运，和影上窗纸。"
    ], 
    "rhythmic": "摸鱼儿"
  }, 
  {
    "author": "尹济翁", 
    "paragraphs": [
      "渺渺怀芳意，苦对景、可怜生。", 
      "记燕外莺边，柳深竹嫩，度密穿青。", 
      "如今淡烟细雨，正午窗半梦酒初醒。", 
      "乐事怎堪重省，起来一饷愁萦。", 
      "悠然又把酒壶倾。", 
      "摆不动离情。", 
      "想闲却春游，绿阴深院，芳草长亭。", 
      "乾愁有谁解得，傍晚来，风起碎池萍。", 
      "坐待晴云四卷，依然月上疏棂。"
    ], 
    "rhythmic": "木兰花慢"
  }, 
  {
    "author": "尹济翁", 
    "paragraphs": [
      "几许暮春清思，未知芍药，先拟荼蘼。", 
      "老却东风，春去不与人期。", 
      "似情多、何曾荀倩，便梦断、不为崔徽。", 
      "且衔杯。", 
      "暖风袭袭，淡日晖晖。", 
      "怎知。", 
      "怀芳心在，树花露泣，叶竹烟啼。", 
      "满目青红，新愁成阵恨成围。", 
      "画帘空、龙媒独倚，午阴静、燕子双飞。", 
      "任春归。", 
      "寻人柳下，梦句堂西。"
    ], 
    "rhythmic": "玉蝴蝶"
  }, 
  {
    "author": "尹济翁", 
    "paragraphs": [
      "雕鞍芳径，翠管长亭，春酲不负妍华。", 
      "几丈闲愁，寄风吹落天涯。", 
      "深深小帘朱户，是何人、重整香车。", 
      "愁未醒，记竹西歌吹，柳下人家。", 
      "眉锁何曾舒展，看行人都是，醉眼横斜。", 
      "寄语高阳，从今休唤流霞。", 
      "残春又能几许，但相从、评水观茶。", 
      "清梦远，怕东风、犹在杏花。"
    ], 
    "rhythmic": "声声慢"
  }, 
  {
    "author": "尹济翁", 
    "paragraphs": [
      "曾闻几度说京华。", 
      "愁压帽檐斜。", 
      "朝衣熨贴天香在，如今但、弹指兰阇。", 
      "不是柴桑心远，等闲过了元嘉。", 
      "长生休说枣如瓜。", 
      "壶日自无涯。", 
      "河倾南纪明奎璧，长教见、寿气成霞。", 
      "但得重携溪上，年年人共梅花。"
    ], 
    "rhythmic": "风入松"
  }, 
  {
    "author": "尹济翁", 
    "paragraphs": [
      "玉搔头。", 
      "是何人敲折，应为节秦讴。", 
      "几朱弦，剪灯雪藕，几回数尽更筹。", 
      "草草又、一番春梦，梦觉了、风雨楚江秋。", 
      "却恨闲身，不如鸿雁，飞过妆楼。", 
      "又是山枯水瘦，叹回肠难贮，万斛新愁。", 
      "懒复能歌，那堪对酒，物华冉冉都休。", 
      "江上柳、千丝万缕，恼乱人、更忍凝眸。", 
      "犹怕月来弄影，莫上帘钩。"
    ], 
    "rhythmic": "一萼红"
  }, 
  {
    "author": "郑楷", 
    "paragraphs": [
      "酒旗摇曳柳花天。", 
      "莺语软於绵。", 
      "碎绿未盈芳沼，倒影蘸秋千。", 
      "奁玉燕，套金蝉。", 
      "负华年。", 
      "试问归期，是酴醾后，是牡丹前。"
    ], 
    "rhythmic": "诉衷情"
  }, 
  {
    "author": "赵淇", 
    "paragraphs": [
      "吟望直。", 
      "春在阑干咫尺。", 
      "山插玉壶花倒立。", 
      "雪明天混碧。", 
      "晓露丝丝琼滴。", 
      "虚揭一帘云湿。", 
      "犹有残梅黄半壁。", 
      "香随流水急。"
    ], 
    "rhythmic": "谒金门"
  }, 
  {
    "author": "张磐", 
    "paragraphs": [
      "浦月窥檐，松泉漱枕，屏里吴山何处。", 
      "暗粉疏红，依旧为谁匀注。", 
      "都负了、燕约莺期，更闲却、柳烟花雨。", 
      "纵十分、春到邮亭，赋怀应是断肠句。", 
      "青青原上荠麦，还被东风无赖，翻成离绪。", 
      "望极天西，惟有陇云江树。", 
      "斜照带、一缕新愁，尽分付、暮潮归去。", 
      "步闲阶、待卜心期，落花空细数。"
    ], 
    "rhythmic": "绮罗香"
  }, 
  {
    "author": "张磐", 
    "paragraphs": [
      "习习轻风破海棠。", 
      "秋千移影上回廊。", 
      "昼长蝴蝶为谁忙。", 
      "度柳早莺分暖绿，过花小燕带春香。", 
      "满庭芳草又斜阳。"
    ], 
    "rhythmic": "浣溪纱・浣溪沙"
  }, 
  {
    "author": "张林", 
    "paragraphs": [
      "金勒鞚花骢。", 
      "故山云雾中。", 
      "翠苹洲、先有西风。", 
      "可惜嫩凉时枕簟，都付与、旧山翁。", 
      "双翠合眉峰。", 
      "泪华分脸红。", 
      "向尊前、何太匆匆。", 
      "才是别离情便苦，都莫问、淡和浓。"
    ], 
    "rhythmic": "唐多令"
  }, 
  {
    "author": "张林", 
    "paragraphs": [
      "白玉枝头，忽看蓓蕾，金粟珠垂。", 
      "半颗安榴，一枝秾杏，五色蔷薇。", 
      "何须羯鼓声催。", 
      "银釭里、春工四时。", 
      "却笑灯蛾，学他蝴蝶，照影频飞。"
    ], 
    "rhythmic": "柳梢青"
  }, 
  {
    "author": "曹良史", 
    "paragraphs": [
      "夜香烧了夜寒生。", 
      "掩银屏。", 
      "理银筝。", 
      "一曲春风，都是断肠声。", 
      "杜宇欲啼杨柳外，愁似海，思如云。", 
      "背灯暗卸乳鹅裙。", 
      "酒初酲。", 
      "梦初醒。", 
      "兰炷香篝，谁为暖罗衾。", 
      "二十四帘人悄悄，花影碎，月痕深。"
    ], 
    "rhythmic": "江城子"
  }, 
  {
    "author": "赵与仁", 
    "paragraphs": [
      "露冷仙梯。", 
      "霓裳散舞，记取人归。", 
      "月度层霄，雨连深夜，谁管花飞。", 
      "金铺满地苔衣。", 
      "似一片、斜阳未移。", 
      "生怕清香，又随凉信，吹过东篱。"
    ], 
    "rhythmic": "柳梢青"
  }, 
  {
    "author": "赵与仁", 
    "paragraphs": [
      "冰箔纱帘小院清。", 
      "晴尘不动地花平。", 
      "昨宵风雨，凉到木樨屏。", 
      "香月照妆秋粉薄，水云飞佩藕丝轻。", 
      "好天良夜，闲理玉靴笙。"
    ], 
    "rhythmic": "相思引"
  }, 
  {
    "author": "赵与仁", 
    "paragraphs": [
      "夜半河痕依约，雨馀天气冥蒙。", 
      "起行微月遍池东。", 
      "水影浮花、花影动帘栊。", 
      "量减难追醉白，恨长莫尽题红。", 
      "雁声能到画楼中。", 
      "也要玉人、知道有秋风。"
    ], 
    "rhythmic": "西江月"
  }, 
  {
    "author": "赵与仁", 
    "paragraphs": [
      "柳丝摇露。", 
      "不绾兰舟住。", 
      "人宿溪桥知那处。", 
      "一夜风声千树。", 
      "晓楼望断天涯。", 
      "过鸿影落寒沙。", 
      "可惜些儿秋意，等闲过了黄花。"
    ], 
    "rhythmic": "清平乐"
  }, 
  {
    "author": "赵与仁", 
    "paragraphs": [
      "春色醉酴醾，昼永篆烟初绝。", 
      "临水杨花千树，尽一时飞雪。", 
      "穿帘度竹弄轻盈，东风老犹劣。", 
      "睡起凭栏无绪，听几声啼鴂。"
    ], 
    "rhythmic": "好事近"
  }, 
  {
    "author": "陈逢辰", 
    "paragraphs": [
      "月痕未到朱扉。", 
      "送郎时。", 
      "暗里一汪儿泪、没人知。", 
      "不住。", 
      "收不聚。", 
      "被风吹。", 
      "吹作一天愁雨、损花枝。"
    ], 
    "rhythmic": "乌夜啼"
  }, 
  {
    "author": "陈逢辰", 
    "paragraphs": [
      "杨柳雪融滞雨，酴醾玉软欺风。", 
      "飞英簌簌扣调栊。", 
      "残蝶归来粉重。", 
      "罨画扇题尘掩，绣花纱带寒笼。", 
      "送春先自费啼红。", 
      "更结疏云秋梦。"
    ], 
    "rhythmic": "西江月"
  }, 
  {
    "author": "史介翁", 
    "paragraphs": [
      "柳丝轻扬黄金缕。", 
      "织成一片沙窗雨。", 
      "斗合做春愁。", 
      "困慵熏玉篝。", 
      "暮寒罗袖薄。", 
      "社雨催花落。", 
      "先自为诗忙。", 
      "蔷薇一阵香。"
    ], 
    "rhythmic": "菩萨蛮"
  }, 
  {
    "author": "何光大", 
    "paragraphs": [
      "天似水。", 
      "池上藕花风起。", 
      "隔岸垂杨青到地。", 
      "乱萤飞又止。", 
      "露湿玉阑闲倚。", 
      "人静自生凉意。", 
      "泛碧沈朱供晚醉。", 
      "月斜才去睡。"
    ], 
    "rhythmic": "谒金门"
  }, 
  {
    "author": "应法孙", 
    "paragraphs": [
      "愁云翠万叠。", 
      "露柳残蝉空抱叶。", 
      "帘卷流苏宝结。", 
      "乍庭户嫩凉，阑干微月。", 
      "玉纤胜雪。", 
      "委素纨、尘锁香箧。", 
      "思前事、莺期燕约，寂寞向谁说。", 
      "悲切。", 
      "漏签声咽。", 
      "渐寒灺、兰缸未灭。", 
      "良宵长是闲别。", 
      "恨酒凝红绡，纷涴瑶玦。", 
      "镜盟鸾影缺。", 
      "吹笛西风数阕。", 
      "无言久，和衣成梦，睡损缕金蝶。"
    ], 
    "rhythmic": "霓裳中序第一"
  }, 
  {
    "author": "应法孙", 
    "paragraphs": [
      "宿雾楼台湿。", 
      "晓清初、花明柳润，燕飞莺集。", 
      "旧约重来歌舞地，留得艳香娇色。", 
      "又梦草、东风吹碧。", 
      "午困腾腾春欲醉，对文楸、玉子无心拾。", 
      "看蝶舞，傍花立。", 
      "酒痕未醒愁先入。", 
      "记年时、翠楼寒浅，宝笙慵吸。", 
      "想驻马河桥分别，恨轻竹风帆烟笠。", 
      "早尘暗、华堂帘隙。", 
      "倚尽黄昏人独自，望江南回雁归云急。", 
      "凭付与，锦笺墨。"
    ], 
    "rhythmic": "贺新郎"
  }, 
  {
    "author": "王亿之", 
    "paragraphs": [
      "双桨敲冰，低篷护冷，扁舟晓渡西泠。", 
      "回首吴山，微茫遥带重城。", 
      "堤边几树垂杨柳，早嫩黄、摇动春情。", 
      "问孤鸿，何处飞来，共唤飘零。", 
      "轻帆初落沙洲暝，渐潮痕雨渍，面色风皴。", 
      "旅思羁愁，偏能老大行人。", 
      "娥不管征途苦，甚夜深、尽照孤衾。", 
      "想玉楼，犹凭栏干，为我销凝。"
    ], 
    "rhythmic": "高阳台"
  }, 
  {
    "author": "王茂孙", 
    "paragraphs": [
      "迟日烘晴，轻烟缕昼，琐窗雕户慵开。", 
      "人独春闲，金猊暖透兰煤。", 
      "山屏缓倚珊瑚畔，任翠阴、移过瑶阶。", 
      "悄无声，彩翅翩翩，何处飞来。", 
      "片时千里江南路，被东风误引，还近阳台。", 
      "腻雨娇云，多情恰喜徘徊。", 
      "无端枝上啼鸠唤，便等闲、孤枕惊回。", 
      "恶情怀，一院杨花，一径苍苔。"
    ], 
    "rhythmic": "高阳台"
  }, 
  {
    "author": "王茂孙", 
    "paragraphs": [
      "折断烟痕，翠蓬初离鸳鸯浦。", 
      "玉纤相妒。", 
      "翻被专房误。", 
      "乍脱青衣，犹著轻罗护。", 
      "多情处。", 
      "芳心一缕。", 
      "都为相思苦。"
    ], 
    "rhythmic": "点绛唇"
  }, 
  {
    "author": "朱孙", 
    "paragraphs": [
      "春云做冷春知未。", 
      "春愁在、碎雨敲花声里。", 
      "海燕已寻踪，到画溪沙际。", 
      "院落秋千杨柳外。", 
      "待天气、十分晴霁。", 
      "春市。", 
      "又青帘巷陌，红芳歌吹。", 
      "须这处处东风，又何妨对此，笼香觅醉。", 
      "曲尽索馀情，奈夜航催离。", 
      "梦满冰衾身似寄。", 
      "算几度、吴乡烟水。", 
      "无寐。", 
      "试明朝说与，西园桃李。"
    ], 
    "rhythmic": "真珠帘"
  }, 
  {
    "author": "郑斗焕", 
    "paragraphs": [
      "乳鸭池塘，晴波漾绿鳞鳞。", 
      "宿藕根香，夏来生意还新。", 
      "蚨钱小、钿花贴翠，相间萍星。", 
      "一番雨过，一番暗展圆青。", 
      "鱼戏龟游，看来犹未胜情。", 
      "因忆年时，垂钓曾约轻盈。", 
      "玉人何处，关情是、半卷芳心。", 
      "帘风一棹，鸳鸯催起歌声。"
    ], 
    "rhythmic": "新荷叶"
  }, 
  {
    "author": "蜀中妓", 
    "paragraphs": [
      "欲寄意、浑无所有。", 
      "折尽市桥官柳。", 
      "看君著上征衫，又相将，放船楚江口。", 
      "後会不知何日又。", 
      "是男儿、休要镇长相守。", 
      "苟富贵、无相忘，若相忘，有如此酒。"
    ], 
    "rhythmic": "市桥柳"
  }, 
  {
    "author": "周容", 
    "paragraphs": [
      "谢了梅花恨不禁。", 
      "小楼羞独倚，暮云平。", 
      "夕阳微放柳梢明。", 
      "东风冷，眉岫翠寒生。", 
      "无限远山青。", 
      "重重遮不断，旧离情。", 
      "伤春还上去年心。", 
      "怎禁得，时节又烧灯。"
    ], 
    "rhythmic": "小重山"
  }, 
  {
    "author": "张涅", 
    "paragraphs": [
      "一番风，连夜雨。", 
      "收拾做春暮。", 
      "艳冷香销，莺燕惨无语。", 
      "晓来绿水桥边，青门陌上，不忍见、落红无数。", 
      "怎分付。", 
      "独倚红药栏边，伤春甚情绪。", 
      "若取留春，欲去去何处。", 
      "也知春亦多情，依依欲住。", 
      "子规道、不如归去。"
    ], 
    "rhythmic": "祝英台近"
  }, 
  {
    "author": "周密", 
    "paragraphs": [
      "恰芳菲梦醒，漾残月、转湘帘。", 
      "正翠崦收钟，彤墀放仗，台榭轻烟。", 
      "东园。", 
      "夜游乍散，听金壶、逗晓歇花签。", 
      "宫柳微开露眼，小莺寂妒春眠。", 
      "冰奁。", 
      "黛浅红鲜。", 
      "临晓鉴、竞晨妍。", 
      "怕误却佳期，宿妆旋整，忙上雕軿。", 
      "都缘探芳起早，看堤边、早有已开船。", 
      "薇帐残香泪蜡，有人病酒恹恹。"
    ], 
    "rhythmic": "木兰花慢"
  }, 
  {
    "author": "周密", 
    "paragraphs": [
      "碧霄澄暮霭，引琼驾、碾秋光。", 
      "看翠阕风高，珠楼夜午，谁捣玄霜。", 
      "沧茫。", 
      "玉田万顷，趁仙查、咫尺接天潢。", 
      "彷佛凌波步影，露浓佩冷衣凉。", 
      "明。", 
      "净洗新妆。", 
      "随皓彩、过西厢。", 
      "正雾衣香润，云鬟绀湿，私语相将。", 
      "鸳鸯。", 
      "误惊梦晓，掠芙蓉、度影入银塘。", 
      "十二栏干伫立，凤箫怨彻清商。"
    ], 
    "rhythmic": "木兰花慢"
  }, 
  {
    "author": "周密", 
    "paragraphs": [
      "觅梅花信息，拥吟袖、暮鞭寒。", 
      "自放鹤人归，月香水影，诗冷孤山。", 
      "等闲。", 
      "寒暖，看融城、御水到人间。", 
      "瓦陇竹根更好，柳边小驻游鞍。", 
      "琅。", 
      "半倚云湾。", 
      "孤棹晚、载诗还。", 
      "是醉魂醒处，画桥第二，奁月初三。", 
      "东阑。", 
      "有人步玉，怪冰泥、沁湿锦斑。", 
      "还见晴波涨绿，谢池梦草相关。"
    ], 
    "rhythmic": "木兰花慢"
  }, 
  {
    "author": "周密", 
    "paragraphs": [
      "塔轮分断雨，倒霞影、漾新晴。", 
      "看满鉴春红，轻桡占岸，叠鼓收声。", 
      "帘旌。", 
      "半钩待燕，料香浓、径远趱蜂程。", 
      "芳陌人扶醉玉，路旁懒拾遗簪。", 
      "郊。", 
      "未厌游情。", 
      "云暮合、谩消凝。", 
      "想罢歌停舞，烟花露柳，都付栖莺。", 
      "重。", 
      "已催凤钥，正钿车、绣勒入争门。", 
      "银烛擎花夜暖，禁街淡月黄昏。"
    ], 
    "rhythmic": "木兰花慢"
  }, 
  {
    "author": "周密", 
    "paragraphs": [
      "软尘飞不到，过微雨、锦机张。", 
      "正荫绿池幽，交枝径窄，临水追凉。", 
      "宫妆。", 
      "盖罗障暑，泛青苹、乱舞五云裳。", 
      "迷眼红绡绛彩，翠深偷见鸳鸯。", 
      "湖光。", 
      "两岸潇湘。", 
      "风荐爽、扇摇香。", 
      "算恼人偏是，萦丝露藕，连理秋房。", 
      "涉江。", 
      "采芳旧恨，怕红衣、夜冷落横塘。", 
      "折得荷花忘却，棹歌唱入斜阳。"
    ], 
    "rhythmic": "木兰花慢"
  }, 
  {
    "author": "周密", 
    "paragraphs": [
      "六桥春浪暖，涨桃雨、鳜初肥。", 
      "正短棹轻蓑，牵筒荇带，萦网莼丝。", 
      "依稀。", 
      "岸红溯远，漾仙舟、误入武陵溪。", 
      "何处金刀脍玉，画船傍柳频催。", 
      "芳堤。", 
      "渐满斜晖。", 
      "舟叶乱、浪花飞。", 
      "听暮榔声合，鸥沈暗渚，鹭起烟矶。", 
      "忘机。", 
      "夜深浪静，任烟寒、自载月明归。", 
      "三十六鳞过却，素笺不寄相思。"
    ], 
    "rhythmic": "木兰花慢"
  }, 
  {
    "author": "周密", 
    "paragraphs": [
      "疏钟敲暝色，正远树、绿。", 
      "看渡水僧归，投林鸟聚，烟冷秋屏。", 
      "孤云。", 
      "渐沈雁影，尚残箫、倦鼓别游人。", 
      "宫柳栖鸦未稳，露梢已挂疏星。", 
      "重城。", 
      "禁鼓催更。", 
      "罗袖怯、暮寒轻。", 
      "想绮疏空掩，鸾绡翳锦，鱼钥收银。", 
      "兰灯。", 
      "伴人夜语，怕香消、漏永著温存。", 
      "犹忆回廊待月，画阑倚遍桐阴。"
    ], 
    "rhythmic": "木兰花慢"
  }, 
  {
    "author": "周密", 
    "paragraphs": [
      "晴空摇翠浪，昼禽静、霁烟收。", 
      "听暗柳啼莺，新簧弄巧，如度秦讴。", 
      "谁。", 
      "翠丝万缕，金梭、宛转织芳愁。", 
      "风袅馀音甚处，絮花三月宫沟。", 
      "扁舟。", 
      "缆系轻柔。", 
      "沙路远、倦追游。", 
      "望断桥斜日，蛮腰竞舞，苏小墙头。", 
      "偏忧。", 
      "杜鹃唤去，镇绵蛮、竟日挽春留。", 
      "啼觉琼疏午梦，翠丸惊度西楼。"
    ], 
    "rhythmic": "木兰花慢"
  }, 
  {
    "author": "周密", 
    "paragraphs": [
      "游船人散後，正蟾影、印寒湫。", 
      "看冷沁鲛眠，清宜兔浴，皓彩轻浮。", 
      "扁舟。", 
      "泛天镜里，溯流光、澄碧浸明眸。", 
      "栖鹭空惊碧草，素鳞远避金钩。", 
      "临流。", 
      "万象涵秋。", 
      "怀渺渺、水悠悠。", 
      "念汉皋遗佩，湘波步袜，空想仙游。", 
      "风收。", 
      "翠奁乍启，度飞星、倒影入芳洲。", 
      "瑶瑟谁弹古怨，渚宫夜舞潜虬。"
    ], 
    "rhythmic": "木兰花慢"
  }, 
  {
    "author": "周密", 
    "paragraphs": [
      "碧尖相对处，向烟外、挹遥岑。", 
      "记舞鹫啼猿，天香桂子，曾去幽寻。", 
      "轻阴。", 
      "易晴易雨，看南峰、淡日北峰云。", 
      "双塔秋擎露冷，乱钟晓送霜清。", 
      "登临。", 
      "望眼增明。", 
      "沙路白、海门青。", 
      "正地幽天迥，水鸣山籁，风奏松琴。", 
      "虚楹。", 
      "半空聚远，倚栏干、暮色与云平。", 
      "明月千岩夜午，溯风跨鹤吹笙。"
    ], 
    "rhythmic": "木兰花慢"
  }, 
  {
    "author": "周密", 
    "paragraphs": [
      "（前缺）商，西风只在垂杨外。"
    ], 
    "rhythmic": "失调名"
  }, 
  {
    "author": "周密", 
    "paragraphs": [
      "新雨洗晴空。", 
      "碧浅眉峰。", 
      "翠楼西畔画桥东。", 
      "柳线嫩黄才半染，眼眼东风。", 
      "绣户掩芙蓉。", 
      "帐减香筒。", 
      "远烟轻霭弄春容。", 
      "雁雁又归莺未到，谁寄愁红。"
    ], 
    "rhythmic": "浪淘沙"
  }, 
  {
    "author": "周密", 
    "paragraphs": [
      "几点红香入玉壶。", 
      "几枝红影上金铺。", 
      "昼长人困斗樗蒱。", 
      "花径日迟蜂课蜜，杏梁风软燕调雏。", 
      "荼䕷开了有春无。"
    ], 
    "rhythmic": "浣溪沙"
  }, 
  {
    "author": "周密", 
    "paragraphs": [
      "波影摇花碎锦铺。", 
      "竹风清泛玉扶疏。", 
      "画屏纹枕小纱幮。", 
      "合色麝囊分翠绣，夹罗萤扇缕金书。", 
      "十分凉意淡妆梳。"
    ], 
    "rhythmic": "浣溪沙"
  }, 
  {
    "author": "周密", 
    "paragraphs": [
      "浅色初栽试暖衣。", 
      "画帘斜日看花飞。", 
      "柳摇蛾绿妒春眉。", 
      "象局懒拈双陆子，宝弦愁按十三徽。", 
      "试凭新燕问归期。"
    ], 
    "rhythmic": "浣溪沙"
  }, 
  {
    "author": "周密", 
    "paragraphs": [
      "草梦初回，柳眠未起，新阴才试花讯。", 
      "雏鸳迎晓偎香，小蝶舞晴弄影。", 
      "飞梭庭院，早已觉、日迟人静。", 
      "画帘轻、不隔春寒，旋减酒红香晕。", 
      "吟欲就、远烟催暝。", 
      "人欲醉、晚风吹醒。", 
      "瘦肌羞怯金宽，笑靥暖融粉沁。", 
      "珠歌缓引。", 
      "更巧试、杏妆梅鬓。", 
      "怕等闲、虚度芳期，老却翠娇红嫩。"
    ], 
    "rhythmic": "东风第一枝"
  }, 
  {
    "author": "周密", 
    "paragraphs": [
      "香迎晓白。", 
      "看烟佩霞绡，弄妆金谷。", 
      "倦倚画阑，无语情深娇足。", 
      "云拥瑶房翠暖，绣帐卷、东风倾国。", 
      "半捻愁红，念旧游、凝伫兰翘，瑞鸾低舞庭绿。", 
      "犹想沈香亭北。", 
      "人醉里，芳笔曾题新曲。", 
      "自翦露痕，移取春归华屋。", 
      "丝障银屏静掩，悄未许、莺窥蝶宿。", 
      "绛蜡良宵，酒半阑、重绕鸳机，醉靥争妍红玉。"
    ], 
    "rhythmic": "楚宫春・楚宫春慢"
  }, 
  {
    "author": "周密", 
    "paragraphs": [
      "娇绿迷云，倦红颦晓，嫩晴芳树。", 
      "渐午阴、帘影移香，燕语梦回，千点碧桃吹雨。", 
      "冷落锦宫人归後，记前度兰桡停翠浦。", 
      "凭栏久，谩凝想凤翘，慵听金缕。", 
      "留春问谁最苦。", 
      "奈花自无言莺自语。", 
      "对画楼残照，东风吹远，天涯何许。", 
      "怕折露条愁轻别，更烟暝长亭听杜宇。", 
      "垂杨晚，但罗袖、暗沾飞絮。"
    ], 
    "rhythmic": "大圣乐"
  }, 
  {
    "author": "周密", 
    "paragraphs": [
      "冰溪空岁晚，苍茫雁影，浅水落寒沙。", 
      "那回乘夜兴，云雪孤舟，曾访故人家。", 
      "千林未绿，芳信暖、玉照霜华。", 
      "共凭高，联诗唤酒，暝色夺昏鸦。", 
      "堪嗟。", 
      "澌鸣玉佩，山护云衣，又扁舟东下。", 
      "想故园、天寒倚竹，袖薄笼纱。", 
      "诗筒已是经年别，早暖律、春动香葭。", 
      "愁寄远，溪边自折梅花。"
    ], 
    "rhythmic": "三犯渡江云・渡江云"
  }, 
  {
    "author": "周密", 
    "paragraphs": [
      "暖消蕙雪，渐水纹漾锦，云淡波溶。", 
      "岸香弄蕊，新枝轻袅条风。", 
      "次第燕归将近，爱柳眉、桃靥烟浓。", 
      "鸳径小，芳屏聚蝶，翠渚飘鸿。", 
      "六桥旧情如梦，记扇底宫眉，花下游骢。", 
      "选歌试舞，连宵恋醉珍丛。", 
      "怕里早莺啼醒，问杏钿、谁点愁红。", 
      "心事悄，春娇又入翠峰。"
    ], 
    "rhythmic": "露华"
  }, 
  {
    "author": "周密", 
    "paragraphs": [
      "流苏静掩罗屏小。", 
      "春梦苦无分晓。", 
      "一缕旧情谁表。", 
      "暗逐馀响袅。", 
      "相思谩寄流红杳。", 
      "人瘦花枝多少。", 
      "郎马未归春老。", 
      "空怨王孙草。"
    ], 
    "rhythmic": "桃源忆故人"
  }, 
  {
    "author": "周密", 
    "paragraphs": [
      "丝雨织莺梭。", 
      "浮钱点细荷。", 
      "燕风轻、庭宇正清和。", 
      "苔面唾茸堆绣径，春去也、奈春何。", 
      "宫柳老青娥。", 
      "题红隔翠波。", 
      "扇鸾孤、尘暗合欢罗。", 
      "门外绿阴深似海，应未比、旧愁多。"
    ], 
    "rhythmic": "糖多令・唐多令"
  }, 
  {
    "author": "周密", 
    "paragraphs": [
      "波影暖浮玉，柳阴深锁金铺。", 
      "湘桃花褪燕调雏。", 
      "又是一番春暮。", 
      "碧柱情深凤怨，云屏梦浅莺呼。", 
      "绣窗人倦冷熏垆。", 
      "帘影摇花亭午。"
    ], 
    "rhythmic": "西江月"
  }, 
  {
    "author": "周密", 
    "paragraphs": [
      "霜风渐入龙香被。", 
      "夜寒微涩宫壶水。", 
      "滴滴是愁声。", 
      "声声滴到明。", 
      "梦魂随雁去。", 
      "飞到颦眉处。", 
      "雁已过西楼。", 
      "又还和梦愁。"
    ], 
    "rhythmic": "菩萨蛮"
  }, 
  {
    "author": "周密", 
    "paragraphs": [
      "楚江湄，湘娥乍见，无言洒清泪。", 
      "淡然春意。", 
      "空独倚东风，芳思谁寄。", 
      "凌波路冷秋无际。", 
      "香云随步起。", 
      "谩记得，汉宫仙掌，亭亭明月底。", 
      "冰弦写怨更多情，骚人恨，枉赋芳兰幽芷。", 
      "春思远，谁叹赏、国香风味。", 
      "相将共、岁寒伴侣。", 
      "小窗净、沈烟熏翠袂。", 
      "幽梦觉，涓涓清露，一枝灯影里。"
    ], 
    "rhythmic": "绣鸾凤花犯・花犯", 
    "tags": [
      "宋词三百首"
    ]
  }, 
  {
    "author": "周密", 
    "paragraphs": [
      "彩胜宜春，翠盘消夜，客里暗惊时候。", 
      "翦燕心情，呼卢笑语，景物总成怀旧。", 
      "愁鬓妒垂杨，怪稚眼、渐浓如豆。", 
      "尽教宽尽春衫，毕竟为谁消瘦。", 
      "梅浪半空如绣。", 
      "便管领芳菲，忍孤诗酒。", 
      "映烛占花，临窗卜镜，还念嫩寒宫袖。", 
      "箫鼓动春城，竞点缀、玉梅金柳。", 
      "厮句元宵，灯前共谁携手。"
    ], 
    "rhythmic": "探春慢"
  }, 
  {
    "author": "周密", 
    "paragraphs": [
      "朱钿宝。", 
      "天上飞琼，比人间春别。", 
      "江南江北，曾未见，谩拟梨云梅雪。", 
      "淮山春晚，问谁识、芳心高洁。", 
      "消几番、花落花开，老了玉关豪杰。", 
      "金壶翦送琼枝，看一骑红尘，香度瑶阙。", 
      "韶华正好，应自喜、初识长安蜂蝶。", 
      "杜郎老矣，想旧事、花须能说。", 
      "记少年，一梦扬州，二十四桥明月。"
    ], 
    "rhythmic": "瑶花慢", 
    "tags": [
      "宋词三百首"
    ]
  }, 
  {
    "author": "周密", 
    "paragraphs": [
      "烟水阔。", 
      "高林弄残照，晚蜩凄切。", 
      "碧砧度韵，银床飘叶。", 
      "衣湿桐阴露冷，采凉花、时赋秋雪。", 
      "叹轻别。", 
      "一襟幽事，砌蛩能说。", 
      "客思吟商还怯。", 
      "怨歌长、琼壶暗缺。", 
      "翠扇恩疏，红衣香褪，翻成消歇。", 
      "玉骨西风，恨最恨、闲却新凉时节。", 
      "楚箫咽。", 
      "谁倚西楼淡月。"
    ], 
    "rhythmic": "玉京秋", 
    "tags": [
      "宋词三百首"
    ]
  }, 
  {
    "author": "周密", 
    "paragraphs": [
      "燕子时时度翠帘。", 
      "柳寒犹未褪香绵。", 
      "落花门巷家家雨，新火楼台处处烟。", 
      "情默默，恨恹恹。", 
      "东风吹动画秋千。", 
      "拆桐开尽莺声老，无奈春何只醉眠。"
    ], 
    "rhythmic": "鹧鸪天"
  }, 
  {
    "author": "周密", 
    "paragraphs": [
      "蛩老无声深夜静。", 
      "新霜桀、一帘灯影。", 
      "妒梦鸿高，烘愁月浅，萦乱恨丝难整。", 
      "笙字娇娥谁为靓。", 
      "香襟冷、怕看妆印。", 
      "绣阁藏春，海棠偷暖，还似去年风景。"
    ], 
    "rhythmic": "夜行船"
  }, 
  {
    "author": "周密", 
    "paragraphs": [
      "采绿鸳鸯浦，画舸水北云西。", 
      "槐薰入扇，柳阴浮桨，花露侵诗。", 
      "点尘飞不到，冰壶里、绀霞浅压玻璃。", 
      "想明、凌波远，依依心事寄谁。", 
      "移棹舣空明，苹风度、琼丝霜管清脆。", 
      "咫尺挹幽香，怅岸隔红衣。", 
      "对沧洲、心与鸥闲，吟情渺、莲叶共分题。", 
      "停杯久，凉月渐生，烟合翠微。"
    ], 
    "rhythmic": "采绿吟"
  }, 
  {
    "author": "周密", 
    "paragraphs": [
      "晴丝蝶，暖蜜酣蜂，重檐卷春寂寂。", 
      "雨萼烟梢，压阑干、花雨染衣红湿。", 
      "金鞍误约，空极目、天涯草色。", 
      "阆苑玉箫人去後，惟有莺知得。", 
      "馀寒犹掩翠户，梁燕乍归，芳信未端的。", 
      "浅薄东风，莫因循、轻把杏钿狼藉。", 
      "尘侵锦瑟。", 
      "残日绿窗春梦窄。", 
      "睡起折花无意绪，斜倚秋千立。"
    ], 
    "rhythmic": "解语花"
  }, 
  {
    "author": "周密", 
    "paragraphs": [
      "楚苑东风外，暖丝情絮，春思如织。", 
      "燕约莺期，恼芳情偏在，翠深红隙。", 
      "漠漠香尘隔。", 
      "沸十里、乱弦丛笛。", 
      "看画船，尽入西泠，闲却半湖春色。", 
      "柳陌。", 
      "新烟凝碧。", 
      "映帘底宫眉，堤上游勒。", 
      "轻暝笼寒，怕梨云梦冷，杏香愁幂。", 
      "歌管酬寒食。", 
      "奈蝶怨、良宵岑寂。", 
      "正满湖、碎月摇花，怎生去得。"
    ], 
    "rhythmic": "曲游春", 
    "tags": [
      "宋词三百首"
    ]
  }, 
  {
    "author": "周密", 
    "paragraphs": [
      "虹雨霉风，翠萦苹渚，锦翻葵径。", 
      "正小亭、曲沼幽深，簟枕梦回，苔色槐阴清润。", 
      "暗忆兰汤初洗玉，衬碧雾笼绡垂蕙领。", 
      "轻妆了，袅凉花绛缕，香满鸾镜。", 
      "人闲午迟漏永。", 
      "看双燕将雏穿藻井。", 
      "喜玉壶无暑，凉涵荷气，波摇帘影。", 
      "画舸西湖浑如旧，又菰冷蒲香惊梦醒。", 
      "归舟晚，听谁家、紫箫声近。"
    ], 
    "rhythmic": "大圣乐", 
    "tags": [
      "西湖"
    ]
  }, 
  {
    "author": "周密", 
    "paragraphs": [
      "岩霏逗绿。", 
      "又凉入小山，千树幽馥。", 
      "仙影悬霜粲夜，楚宫六六。", 
      "明霞洞窅珊瑚冷，对清商、吟思堪掬。", 
      "麝痕微沁，蜂黄浅约，数枝秋足。", 
      "别有雕阑翠屋。", 
      "任满帽珠尘，拼醉香玉。", 
      "瘦倚西风，谁见露侵肌粟。", 
      "好秋能几花前笑，绕凉云、重唤银烛。", 
      "宝瓶空晓，珍丛怨月，梦回金谷。"
    ], 
    "rhythmic": "桂枝香"
  }, 
  {
    "author": "周密", 
    "paragraphs": [
      "瑞云盘翠侵妆额。", 
      "眉柳嫩、不禁愁积。", 
      "返魂谁染东风笔。", 
      "写出郢中春色。", 
      "人去後、垂杨自碧。", 
      "歌舞梦、欲寻无迹。", 
      "愁随两桨江南北。", 
      "日暮石城风急。"
    ], 
    "rhythmic": "杏花天"
  }, 
  {
    "author": "周密", 
    "paragraphs": [
      "汉宫乍出慵梳掠。", 
      "关月冷、玉沙飞幕。", 
      "龙香拨重春葱弱。", 
      "一曲哀弦谩托。", 
      "君恩厚、空怜命薄。", 
      "青冢远、几番花落。", 
      "丹青自是难描摸。", 
      "不是当时画错。"
    ], 
    "rhythmic": "杏花天"
  }, 
  {
    "author": "周密", 
    "paragraphs": [
      "桂影满空庭。", 
      "愁更廿五声。", 
      "一声声、都是消凝。", 
      "新雁旧蛩相应和。", 
      "禁不过、冷清清。", 
      "酒与梦俱醒。", 
      "病因愁做成。", 
      "展红绡、犹有馀馨。", 
      "暗想芙蓉城下路，花可可、雾冥冥。"
    ], 
    "rhythmic": "南楼令・唐多令"
  }, 
  {
    "author": "周密", 
    "paragraphs": [
      "沈听西风。", 
      "蛩阶月正中。", 
      "弄秋声、金井孤桐。", 
      "闲省十年吴下路，船几度、系江枫。", 
      "辇路又迎逢。", 
      "秋如归兴浓。", 
      "叹淹留、还见新冬。", 
      "湖外霜林秋似锦，一片片、忍题红。"
    ], 
    "rhythmic": "南楼令・唐多令"
  }, 
  {
    "author": "周密", 
    "paragraphs": [
      "重到西冷，记芳园载酒，画船横笛。", 
      "水曲芙蓉，渚边鸥鹭，依依似曾相识。", 
      "年芳易失。", 
      "段桥几换垂杨色。", 
      "谩自惜。", 
      "愁损庾郎，霜点鬓华白。", 
      "残蛩露草，怨蝶寒花，转眼西风，又成陈迹。", 
      "叹如今、才消量减，尊前孤负醉吟笔。", 
      "欲寄远情秋水隔。", 
      "旧游空在，凭高望极斜阳，乱山浮紫，暮云凝碧。"
    ], 
    "rhythmic": "秋霁"
  }, 
  {
    "author": "周密", 
    "paragraphs": [
      "宫檐融暖晨妆懒。", 
      "轻霞未匀酥脸。", 
      "倚竹娇颦，临流瘦影，依约尊前重见。", 
      "盈盈笑靥。", 
      "映珠络玲珑，翠绡葱茜。", 
      "梦入罗浮，满衣清露暗香染。", 
      "东风千树易老，怕红颜旋减，芳意偷变。", 
      "赠远天寒，吟香夜永，多少江南新怨。", 
      "琼疏静掩。", 
      "任翦雪栽云，竞夸轻艳。", 
      "画角黄昏，梦随春共远。"
    ], 
    "rhythmic": "齐天乐"
  }, 
  {
    "author": "周密", 
    "paragraphs": [
      "念芳钿委路，粉浪翻空，谁补春痕。", 
      "伫立伤心事，记宫檐点鬓，候馆沾襟。", 
      "东君护香情薄，不管径云深。", 
      "叹金谷楼危，避风台浅，消瘦飞琼。", 
      "梨云已成梦，谩蝶恨凄凉，人怨黄昏。", 
      "拈残枝重嗅，似徐娘虽老，犹有风情。", 
      "不禁许多芳思，青子渐成阴。", 
      "怕酒醒歌阑，空庭夜月羌管清。"
    ], 
    "rhythmic": "忆旧游"
  }, 
  {
    "author": "周密", 
    "paragraphs": [
      "碧淡春姿，柳眠醒、似怯朝来酥雨。", 
      "芳程乍数。", 
      "唤起探花情绪。", 
      "东风尚浅，甚先有、翠娇红妩。", 
      "应自把、罗绮围春，占得画屏春聚。", 
      "留连绣丛深处。", 
      "爱歌云袅袅，低随香缕。", 
      "琼窗夜暖，试与细评新谱。", 
      "妆梅媚晚，料无那、弄颦佯妒。", 
      "还怕里、帘外笼莺，笑人醉语。"
    ], 
    "rhythmic": "一枝春"
  }, 
  {
    "author": "周密", 
    "paragraphs": [
      "帘影移阴，杏香寒、乍湿西园丝雨。", 
      "芳期暗数。", 
      "又是去年心绪。", 
      "金花谩翦，倩谁画、旧时眉妩。", 
      "空自想、杨柳风流，泪滴软绡红聚。", 
      "罗窗那回歌处。", 
      "叹庭花倦舞，香消衣缕。", 
      "楼空燕冷，碎锦懒寻尘谱。", 
      "么弦谩赋，记曾是、倚娇成妒。", 
      "深院悄，闲掩梨花，倩莺寄语。"
    ], 
    "rhythmic": "一枝春"
  }, 
  {
    "author": "周密", 
    "paragraphs": [
      "雪霁寒轻，兴来载酒移吟艇。", 
      "玉田千顷。", 
      "桥外诗情迥。", 
      "重到孤山，往事何愁醒。", 
      "东风紧。", 
      "水边疏影。", 
      "谁念梅花冷。"
    ], 
    "rhythmic": "点绛唇"
  }, 
  {
    "author": "周密", 
    "paragraphs": [
      "粉黄衣薄沾麝尘。", 
      "作南华、春梦乍醒。", 
      "活计一生花里，恨晓房、香露正深。", 
      "芳蹊有恨时时见，趁游丝、高下弄晴。", 
      "生怕被春归了，赶飞红、穿度柳阴。"
    ], 
    "rhythmic": "恋绣衾"
  }, 
  {
    "author": "周密", 
    "paragraphs": [
      "玉肌多病怯残春。", 
      "瘦棱棱。", 
      "睡腾腾。", 
      "清楚衣裳，不受一尘侵。", 
      "香冷翠屏春意靓，明月淡、晓风轻。", 
      "楼中燕子梦中云。", 
      "似多情。", 
      "似无情。", 
      "酒醒歌阑，谁为唤真真。", 
      "尽日琐窗人不到，莺意懒，蝶愁深。"
    ], 
    "rhythmic": "江城子"
  }, 
  {
    "author": "周密", 
    "paragraphs": [
      "玉立照新妆，翠盖亭亭，凌波步秋绮。", 
      "真色生香，明珰摇淡月，舞袖斜倚。", 
      "耿耿芳心，奈千缕、情思萦系。", 
      "恨开迟、不嫁东风，颦怨娇蕊。", 
      "花底谩卜幽期，素手采珠房，粉艳初退。", 
      "雨湿铅腮，碧云深、暗聚软绡清泪。", 
      "访藕寻莲，楚江远、相思谁寄。", 
      "棹歌回，衣露满身花气。"
    ], 
    "rhythmic": "绿盖舞风轻・绿尽舞风轻"
  }, 
  {
    "author": "周密", 
    "paragraphs": [
      "波暖尘香，正嫩日轻阴，摇荡清昼。", 
      "几日新晴，初展绮枰纹绣。", 
      "年少忍负韶华，尽占断、艳歌芳酒。", 
      "看翠帘、蝶舞蜂喧，催趁禁烟时候。", 
      "杏腮红透梅钿皱。", 
      "燕将归、海棠厮句。", 
      "寻芳较晚，东风约、还在刘郎後。", 
      "凭问柳陌旧莺，人比似、垂杨谁瘦。", 
      "倚画阑无语，春恨远、频回首。"
    ], 
    "rhythmic": "玲珑四犯"
  }, 
  {
    "author": "周密", 
    "paragraphs": [
      "花不定。", 
      "燕尾翦开红影。", 
      "几点露香蜂赶趁。", 
      "日迟帘幕静。", 
      "试把翠蛾轻晕。", 
      "愁满宝台鸾镜。", 
      "屈指一春将次尽。", 
      "归期犹未稳。"
    ], 
    "rhythmic": "谒金门"
  }, 
  {
    "author": "周密", 
    "paragraphs": [
      "飞丝半湿惹归云。", 
      "愁里又闻莺。", 
      "淡月秋千，落花庭院，几度黄昏。", 
      "十年一梦扬州路，空有少年心。", 
      "不分不晓，恹恹默默，一段伤春。"
    ], 
    "rhythmic": "眼儿媚"
  }, 
  {
    "author": "周密", 
    "paragraphs": [
      "腻叶阴清，孤花香冷，迤逦芳洲春换。", 
      "薄酒孤吟，怅相如游倦。", 
      "想人在、絮幕香帘凝望，误忍几许，烟樯风幔。", 
      "芳草天涯，负华堂双燕。", 
      "记箫声、淡月梨花院。", 
      "砑笺红、谩写东风怨。", 
      "一夜落月啼鹃，唤四桥吟缆。", 
      "荡归心、已过江南岸。", 
      "清宵梦、远逐飞花乱。", 
      "几千万缕垂杨，翦春愁不断。"
    ], 
    "rhythmic": "拜星月慢"
  }, 
  {
    "author": "周密", 
    "paragraphs": [
      "秋水浸芙蓉，清晓绮窗临镜。", 
      "柳弱不胜愁重，染兰膏微沁。", 
      "下阶笑折紫玫瑰，蜂蝶扑云鬓。", 
      "回首见郎羞走，绣裙微褪。"
    ], 
    "rhythmic": "好事近"
  }, 
  {
    "author": "周密", 
    "paragraphs": [
      "记千竹、万荷深处。", 
      "绿净池台，翠凉亭宇。", 
      "醉墨题香，闲箫横玉尽吟趣。", 
      "胜流星聚。", 
      "知几诵、燕台句。", 
      "零落碧云空，叹转眼、岁华如许。", 
      "凝伫。", 
      "望涓涓一水，梦到隔花窗户。", 
      "十年旧事，尽消得、庾郎愁赋。", 
      "燕楼鹤表半飘零，算惟有、盟鸥堪语。", 
      "谩倚遍河桥，一片凉云吹雨。"
    ], 
    "rhythmic": "长亭怨慢"
  }, 
  {
    "author": "周密", 
    "paragraphs": [
      "东风又入江南岸，年年汉宫春早。", 
      "宝屑无痕，生香有韵，消得何郎花恼。", 
      "孤山梦绕。", 
      "记路隔金沙，那回曾到。", 
      "夜月相思，翠尊谁共饮清醥。", 
      "天寒空念赠远，水边凭为问，春得多少。", 
      "竹外凝情，墙阴照影，谁见嫣然一笑。", 
      "吟香未了。", 
      "怕玉管西楼，一声霜晓。", 
      "花自多情，看花人自老。"
    ], 
    "rhythmic": "齐天乐"
  }, 
  {
    "author": "周密", 
    "paragraphs": [
      "酥雨烘晴，早柳盼颦娇，兰芽愁醒。", 
      "九街月淡，千门夜暖，十里宝光花影。", 
      "尘凝步袜，送艳笑、争夸轻俊。", 
      "笙箫迎晓，翠幕卷、天香宫粉。", 
      "少年紫曲疏狂，絮花踪迹，夜蛾心性。", 
      "戏丛围锦，灯帘转玉，拚却舞勾歌引。", 
      "前欢谩省。", 
      "又辇路、东风吹鬓。", 
      "醺醺倚醉，任夜深春冷。"
    ], 
    "rhythmic": "月边娇"
  }, 
  {
    "author": "周密", 
    "paragraphs": [
      "老去闲情懒。", 
      "东风外、菲菲花絮零乱。", 
      "轻鸥涨绿，啼鹃暗碧，一春过半。", 
      "寻芳已是来迟，怕迤逦、华年暗换。", 
      "应怅恨、白雪歌空，秋霜鬓冷谁管。", 
      "凭阑自笑清狂，事随花谢，愁与春远。", 
      "持杯顾曲，登楼赋笔，杜郎才减。", 
      "前欢已隔残照，但耿耿、临高望眼。", 
      "溯流红、一棹归时，半蟾弄晚。"
    ], 
    "rhythmic": "宴清都"
  }, 
  {
    "author": "周密", 
    "paragraphs": [
      "瑶妃鸾影逗仙云。", 
      "玉成痕。", 
      "麝成尘。", 
      "露冷鲛房，清泪霰珠零。", 
      "步绕罗浮归路远，楚江晚，赋宫斜，招断魂。", 
      "酒醒。", 
      "梦醒。", 
      "惹新恨。", 
      "褪素妆，愁涴粉。", 
      "翠禽夜冷。", 
      "舞香恼、何逊多情。", 
      "委佩残钿，空想坠楼人。", 
      "欲挽湘裙无处觅，倩谁为，寄江南，万里春。"
    ], 
    "rhythmic": "梅花引"
  }, 
  {
    "author": "周密", 
    "paragraphs": [
      "翠屏围昼锦。", 
      "正柳织烟绡，花易春镜。", 
      "层阑几回凭。", 
      "看六桥莺晓，两堤鸥暝。", 
      "晴岚隐隐。", 
      "映金碧、楼台远近。", 
      "谩曾夸、万幅丹青，画笔画应难尽。", 
      "那更。", 
      "波涵月彩，露裛莲妆，水描梅影。", 
      "调朱弄粉，凭谁写，四时景。", 
      "问玉奁西子，山眉波盼，多少浓施浅晕。", 
      "算何如、付与吟翁，缓评细品。"
    ], 
    "rhythmic": "瑞鹤仙"
  }, 
  {
    "author": "周密", 
    "paragraphs": [
      "云叶千重，麝尘轻染金缕。", 
      "弄娇风软、霞绡舞。", 
      "花国选倾城，暖玉倚银屏，绰约娉婷，浅素宫黄争妩。", 
      "生怕春知，金屋藏娇深处。", 
      "蜂蝶寻芳无据。", 
      "醉眼迷花映红雾。", 
      "修花谱。", 
      "翠毫夜湿天香露。"
    ], 
    "rhythmic": "倚风娇近"
  }, 
  {
    "author": "周密", 
    "paragraphs": [
      "烛摇花，香袅穗，独自奈春冷。", 
      "过了收灯，才始作花信。", 
      "无端雨外馀酲，莺边残梦，又还动、惜芳心性。", 
      "忍重省。", 
      "几多绿意红情，吟笺倩谁整。", 
      "香减春衫，老却旧荀令。", 
      "小楼深闭东风，曲屏斜倚，知他是、为谁成病。"
    ], 
    "rhythmic": "祝英台近"
  }, 
  {
    "author": "周密", 
    "paragraphs": [
      "芳草碧茸茸。", 
      "染恨无穷。", 
      "一春心事雨声中。", 
      "窄索宫罗寒尚峭，闲倚熏笼。", 
      "犹记粉阑东。", 
      "同醉香丛。", 
      "金鞍何处骤骅骢。", 
      "袅袅绿窗残梦断，红杏东风。"
    ], 
    "rhythmic": "浪淘沙"
  }, 
  {
    "author": "周密", 
    "paragraphs": [
      "不下珠帘怕燕瞋。", 
      "旋移芳槛引流莺。", 
      "春光却早又中分。", 
      "杏火无烟然绿暗，梨云如雪冷清明。", 
      "冶游天气冶游心。"
    ], 
    "rhythmic": "浣溪沙"
  }, 
  {
    "author": "周密", 
    "paragraphs": [
      "丝雨笼烟织晚晴。", 
      "睡馀春酒未全醒。", 
      "翠钿轻脱隐香痕。", 
      "生怕柳绵萦舞蝶，戏抛梅弹打啼莺。", 
      "最难消遣是残春。"
    ], 
    "rhythmic": "浣溪沙"
  }, 
  {
    "author": "周密", 
    "paragraphs": [
      "清溪数点芙蓉雨，苹飙泛凉吟艗。", 
      "洗玉空明，浮珠沆瀣，人静籁沈波息。", 
      "仙潢咫尺。", 
      "想翠宇琼楼，有人相忆。", 
      "天上人间，未知今夕是何夕。", 
      "此生此夜此景，自仙翁去後，清致谁识。", 
      "散发吟商，簪花弄水，谁伴凉宵横笛。", 
      "流年暗惜。", 
      "怕一夕西风，井梧吹碧。", 
      "底事闲愁，醉歌浮大白。"
    ], 
    "rhythmic": "齐天乐"
  }, 
  {
    "author": "周密", 
    "paragraphs": [
      "又子规啼，荼䕷谢，寂寂春阴池阁。", 
      "罗窗人病酒，奈牡丹初放，晚风还恶。", 
      "燕燕归迟，莺莺声懒，闲秋千红索。", 
      "三分春过二，尚剩寒犹凝，翠衣香薄。", 
      "傍鸳径鹦笼，一池萍碎，半檐花落。", 
      "最怜春梦弱。", 
      "楚台远、空负朝云约。", 
      "谩念想、清歌锦瑟，翠管瑶尊，几回沈醉东园酌。", 
      "燕麦兔葵恨，倩谁访、画阑红药。", 
      "况多病、腰如削。", 
      "相如老去，赋笔吟笺闲却。", 
      "此情怕人问著。"
    ], 
    "rhythmic": "大"
  }, 
  {
    "author": "周密", 
    "paragraphs": [
      "湘屏展翠叠。", 
      "恨入宫沟流怨叶。", 
      "冷金花暗结。", 
      "又雁影带霜，蛩音凄月。", 
      "珠宽腕雪。", 
      "叹锦笺、芳宇盈箧。", 
      "人何在，玉箫旧约，忍对素娥说。", 
      "愁切。", 
      "夜砧幽咽。", 
      "任帐底、沈烟渐灭。", 
      "红兰谁采赠别。", 
      "洛汜分绡，汉浦遗。", 
      "舞鸾光半缺。", 
      "最怕听、离弦乍阕。", 
      "凭阑久，一庭香露，桂影弄栖蝶。"
    ], 
    "rhythmic": "霓裳中序第一"
  }, 
  {
    "author": "周密", 
    "paragraphs": [
      "绀玉波宽，碧云亭小，苒苒水枫香细。", 
      "鱼牵翠带，燕掠红衣，雨急万荷喧睡。", 
      "临槛自采瑶房，铅粉沾襟，雪丝萦指。", 
      "喜嘶蝉树远，盟鸥乡近，镜奁光里。", 
      "帘户悄、竹色侵棋，槐影移漏，昼永簟花铺水。", 
      "清眠乍足，晚浴初慵，瘦约楚裙尺二。", 
      "曲砌虚庭夜深，月透龟纱，凉生蝉翅。", 
      "看银潢泻露，金井啼鸦渐起。"
    ], 
    "rhythmic": "过秦楼"
  }, 
  {
    "author": "周密", 
    "paragraphs": [
      "瑶台月冷，佩渚烟深，相逢共话凄凉。", 
      "曳雪牵云，一般淡雅梳妆。", 
      "樊姬岁寒旧约，喜玉儿、不负萧郎。", 
      "临水镜，看清铅素靥，真态生香。", 
      "长记湘皋春晓，仙路迥，冰钿翠带交相。", 
      "满引台杯，休待怨笛吟商。", 
      "凌波又归甚处，问兰昌、何似唐昌。", 
      "春梦好，倩东风、留驻琐窗。"
    ], 
    "rhythmic": "声声慢"
  }, 
  {
    "author": "周密", 
    "paragraphs": [
      "妆额黄轻，舞衣红浅，西风又到人间。", 
      "小雨新霜，萍池藓径生寒。", 
      "输它汉宫姊妹，粲星钿、霞佩珊珊。", 
      "凉意早，正金盘露洁，翠盖香残。", 
      "三十六宫秋好，看扶疏仙影，伴月长闲。", 
      "宝络风流，何如细蕊堪餐。", 
      "幽香未应便减，傲清霜、正自宜看。", 
      "吟思远，负东篱、还赋小山。"
    ], 
    "rhythmic": "声声慢"
  }, 
  {
    "author": "周密", 
    "paragraphs": [
      "柳梢烟软已璁珑。", 
      "娇眼试东风。", 
      "情思又逐青丝乱，剩寒轻、犹恋芳栊。", 
      "笋玉新栽早燕，杏钿时引晴蜂。", 
      "当时兰柱系花骢。", 
      "人在小楼东。", 
      "莺娇戏索迎春句，爱露笺、新染香红。", 
      "未信闲情便懒，探花拚醉琼锺。"
    ], 
    "rhythmic": "风入松"
  }, 
  {
    "author": "周密", 
    "paragraphs": [
      "柳色淡如秋。", 
      "蝶懒莺羞。", 
      "十分春事九分休。", 
      "开尽楝花寒尚在，怕上帘钩。", 
      "京洛少年游。", 
      "谁念淹留。", 
      "东风吹雨过西楼。", 
      "残梦宿酲相合就，一段新愁。"
    ], 
    "rhythmic": "浪淘沙"
  }, 
  {
    "author": "周密", 
    "paragraphs": [
      "相傍清明晴便悭。", 
      "闭门空自惜花残。", 
      "海棠半坼难禁雨，燕子初归不耐寒。", 
      "金鸭冷，锦鹓闲。", 
      "银缸空照小屏山。", 
      "翠罗袖薄东风峭，独倚西楼第几阑。"
    ], 
    "rhythmic": "鹧鸪天"
  }, 
  {
    "author": "周密", 
    "paragraphs": [
      "寒菊敧风栖小蝶。", 
      "帘栊静、半规凉月。", 
      "梦不分明，恨无凭据，肠断锦笺盈箧。", 
      "哀角吹霜寒正怯。", 
      "倚瑶筝、暗愁谁说。", 
      "宝兽频添，玉虫时翦，长记旧家时节。"
    ], 
    "rhythmic": "夜行船"
  }, 
  {
    "author": "周密", 
    "paragraphs": [
      "曲屏遮断行云梦，西楼怕听疏雨。", 
      "研冻凝华，香寒散雾，呵笔慵题新句。", 
      "长安倦旅。", 
      "叹衣染尘痕，镜添秋缕。", 
      "过尽飞鸿，锦笺谁为寄愁去。", 
      "箫台应是怨别，晓寒梳洗懒，依旧眉妩。", 
      "酒滴垆香，花围坐暖，闲却珠鞲钿柱。", 
      "芳心谩语。", 
      "恨柳外游缰，系情何许。", 
      "暗卜归期，细将梅蕊数。"
    ], 
    "rhythmic": "齐天乐"
  }, 
  {
    "author": "周密", 
    "paragraphs": [
      "玉沁唇脂，香迷眼缬，肉红初映仙裳。", 
      "湘皋春冷，谁翦茜云香。", 
      "疑是潘妃乍起，霞侵脸、微印宫妆。", 
      "还疑是，寿阳凝醉，无语倚含章。", 
      "绛绡，清泪冷，东风寄远，愁损红娘。", 
      "笑李凡桃俗，蝶喜蜂忙。", 
      "莫把杏花轻比，怕杏花、不敢承当。", 
      "飘零处，还随流水，应去误刘郎。"
    ], 
    "rhythmic": "满庭芳"
  }, 
  {
    "author": "周密", 
    "paragraphs": [
      "吹梅声噎。", 
      "帘卷初弦月。", 
      "一寸春霏消蕙雪。", 
      "愁染垂杨带结。", 
      "画桥平接金沙。", 
      "软红浅隔儿家。", 
      "燕子未归门掩，晚妆空对菱花。"
    ], 
    "rhythmic": "清平乐"
  }, 
  {
    "author": "周密", 
    "paragraphs": [
      "晚莺桥噎。", 
      "庭户溶溶月。", 
      "一树湘桃飞茜雪。", 
      "红豆相思渐结。", 
      "看看芳草平沙。", 
      "游鞯犹未归家。", 
      "自是萧郎飘荡，错教人恨杨花。"
    ], 
    "rhythmic": "清平乐"
  }, 
  {
    "author": "周密", 
    "paragraphs": [
      "波影摇涟甃。", 
      "趁熏风、一舸来时，翠阴清昼。", 
      "去郭轩楹才数里，藓磴松关云岫。", 
      "快屐齿、筇枝先後。", 
      "空半危亭堪聚远，看洞庭、缥缈争奇秀。", 
      "人自老，景如旧。", 
      "来帆去棹还知否。", 
      "问古今、几度斜阳，几番回首。", 
      "晚色一川谁管领，都付雨荷烟柳。", 
      "知我者、燕朋鸥友。", 
      "笑拍阑干呼范蠡，甚平吴、却倩垂纶手。", 
      "吁万古，付卮酒。"
    ], 
    "rhythmic": "乳燕飞・贺新郎", 
    "tags": [
      "洞庭湖"
    ]
  }, 
  {
    "author": "周密", 
    "paragraphs": [
      "柳花扬白，又火冷饧香，岁时荆楚。", 
      "海棠似语。", 
      "惜芳情燕掠，锦屏红舞。", 
      "怕里流芳，暗水啼烟细雨。", 
      "带愁去。", 
      "叹寂寞东园，空想游处。", 
      "幽梦曾暗许。", 
      "奈草色迷云，送春无路。", 
      "翠丸荐俎。", 
      "掩清尊谩忆，舞蛮歌素。", 
      "怨碧飘香，料得啼鹃更苦。", 
      "正愁伫。", 
      "暗春阴、倦箫残鼓。"
    ], 
    "rhythmic": "扫花游・扫地游"
  }, 
  {
    "author": "周密", 
    "paragraphs": [
      "仙山非雾非烟，翠微缥缈楼台亚。", 
      "江芜海树，晴光雨色，天开图画。", 
      "两岸潮平，六桥烟霁，晚钩帘挂。", 
      "自玄晖去後，云情雪意，丹青手、应难写。", 
      "花底朝回多暇。", 
      "倚高寒、有人潇洒。", 
      "东山杖屦，西州宾客，笑谈风雅。", 
      "贮月杯宽，护香屏暖，好天良夜。", 
      "乐闲中日月，清时钟鼓，结春风社。"
    ], 
    "rhythmic": "龙吟曲・水龙吟"
  }, 
  {
    "author": "周密", 
    "paragraphs": [
      "枇杷花老洞云深。", 
      "流水泠泠。", 
      "蓝田谁种玲珑玉，土华寒、晕碧云根。", 
      "佳兴秋英春草，好音夜鹤朝禽。", 
      "闲听天籁静看云。", 
      "心境俱清。", 
      "好风不负幽人意，送良宵、一枕松声。", 
      "四友江湖泉石，二并钟鼎山林。"
    ], 
    "rhythmic": "风入松"
  }, 
  {
    "author": "周密", 
    "paragraphs": [
      "竹窈花深连别墅。", 
      "曲曲回廊，小小闲庭宇。", 
      "忽地香来无觅处。", 
      "杖藜闲趁游蜂去。", 
      "老桂悬秋森玉树。", 
      "涧底孤芳，苒苒吹诗句。", 
      "一掬幽情知几许。", 
      "钩帘半亩藤花雨。"
    ], 
    "rhythmic": "凤栖梧・蝶恋花"
  }, 
  {
    "author": "周密", 
    "paragraphs": [
      "松风兰露滴崖阴。", 
      "瑶草入帘青。", 
      "玉凤惊飞，翠蛟时舞，喷薄溅春云。", 
      "冰壶不受人间暑，幽碧哢珍禽。", 
      "花外琴台，竹边棋墅，处处是闲情。"
    ], 
    "rhythmic": "少年游"
  }, 
  {
    "author": "周密", 
    "paragraphs": [
      "花气半侵云阁，柳阴近隔春城。", 
      "画阑明月按瑶筝。", 
      "醉倚满身芳影。", 
      "翠格素虬晴雪，锦笼紫凤香云。", 
      "东风吹玉满闲庭。", 
      "二十四帘春靓。"
    ], 
    "rhythmic": "西江月"
  }, 
  {
    "author": "周密", 
    "paragraphs": [
      "诗情画意。", 
      "只在阑干外。", 
      "雨露天低生爽气。", 
      "一片吴山越水。", 
      "宫烟醉柳春晴。", 
      "海风洗月秋明。", 
      "唤取九霞飞佩，夜凉跨鹤吹笙。"
    ], 
    "rhythmic": "清平乐"
  }, 
  {
    "author": "周密", 
    "paragraphs": [
      "桐阴薇影小阑干。", 
      "昼永琐窗闲。", 
      "当日清谭赌墅，风流犹记东山。", 
      "犀奁象局，惊回槐梦，飞雹生寒。", 
      "自有仙机活著，未应袖手旁观。"
    ], 
    "rhythmic": "朝中措"
  }, 
  {
    "author": "周密", 
    "paragraphs": [
      "天水碧。", 
      "染就一江秋色。", 
      "鳌戴雪山龙起蛰。", 
      "快风吹海立。", 
      "数点烟鬟青滴。", 
      "一杼霞绡红湿。", 
      "白鸟明边帆影直。", 
      "隔江闻夜笛。"
    ], 
    "rhythmic": "闻鹊喜"
  }, 
  {
    "author": "周密", 
    "paragraphs": [
      "竹色苔香小院深。", 
      "蒲团茶鼎掩山扃。", 
      "松风吹尽世间尘。", 
      "静养金芽文武火，时调玉轸短长清。", 
      "石床闲卧看秋云。"
    ], 
    "rhythmic": "浣溪沙"
  }, 
  {
    "author": "周密", 
    "paragraphs": [
      "山青青。", 
      "水泠泠。", 
      "养得风烟数亩成。", 
      "乾坤一草亭。", 
      "云无心。", 
      "竹无心。", 
      "我亦无心似竹云。", 
      "岁寒同此盟。"
    ], 
    "rhythmic": "吴山青・长相思"
  }, 
  {
    "author": "周密", 
    "paragraphs": [
      "步玲珑，寻窈窕，瑶草四时碧。", 
      "小小蓬莱，花气透帘隙。", 
      "几回翠水荷初，苍崖梅小，绮寮掩、玉壶春色。", 
      "柳屏窄。", 
      "芳槛日日东风，几醉几吟笔。", 
      "曲折花房，莺燕似相识。", 
      "最怜灯影才收，歌尘初静，画楼外、一声秋笛。"
    ], 
    "rhythmic": "祝英台近"
  }, 
  {
    "author": "周密", 
    "paragraphs": [
      "灯辉辉。", 
      "月微微。", 
      "帐暖香深春漏迟。", 
      "梦回闻子规。", 
      "欲成诗。", 
      "未成诗。", 
      "生怕春归春又归。", 
      "花飞花未飞。"
    ], 
    "rhythmic": "长相思"
  }, 
  {
    "author": "周密", 
    "paragraphs": [
      "小桥萦绿。", 
      "密翠藏吟屋。", 
      "千顷风烟森万玉。", 
      "依约辋川韦曲。", 
      "临流照影何人。", 
      "悠然倚仗看云。", 
      "柳色翠迷山色，泉声清和蝉声。"
    ], 
    "rhythmic": "清平乐"
  }, 
  {
    "author": "周密", 
    "paragraphs": [
      "锦城春晓。", 
      "苑陌芳菲早。", 
      "可是杜陵人未老。", 
      "日日酒迷花恼。", 
      "归鞯困倚芳酲。", 
      "醒来还有新吟。", 
      "人与杏花俱醉，春风一路闻莺。"
    ], 
    "rhythmic": "清平乐"
  }, 
  {
    "author": "周密", 
    "paragraphs": [
      "静香真色。", 
      "花与人争白。", 
      "属玉双飞烟月夕。", 
      "点波一奁秋碧。", 
      "翠罗袖薄天寒。", 
      "笛声何处关山。", 
      "手拈一枝春色，东风怨入江南。"
    ], 
    "rhythmic": "清平乐"
  }, 
  {
    "author": "周密", 
    "paragraphs": [
      "约略春痕。", 
      "吹香新句，照影清尊。", 
      "洗尽时妆，效颦西子，不负东昏。", 
      "金沙旧事休论。", 
      "尽消得、东风返魂。", 
      "一段真情，风前孤驿，雪後前村。"
    ], 
    "rhythmic": "柳梢青"
  }, 
  {
    "author": "周密", 
    "paragraphs": [
      "万雪千霜。", 
      "禁持不过，玉雪生光。", 
      "水部清多，杜郎老去，空恼愁肠。", 
      "天寒野屿空廊。", 
      "静倚竹、无人自香。", 
      "一笑相逢，江南江北，竹屋山窗。"
    ], 
    "rhythmic": "柳梢青"
  }, 
  {
    "author": "周密", 
    "paragraphs": [
      "映水穿篱。", 
      "新霜微月，小蕊疏枝。", 
      "几许风流，一声龙竹，半幅鹅溪。", 
      "江头怅望多时。", 
      "欲待折、相思寄伊。", 
      "真色真香，丹青难写，今古无诗。"
    ], 
    "rhythmic": "柳梢青"
  }, 
  {
    "author": "周密", 
    "paragraphs": [
      "夜鹤惊飞。", 
      "香浮翠藓，玉点冰枝。", 
      "古意高风，幽人空谷，静女深帏。", 
      "芳心自有天知。", 
      "任醉舞、花边帽敧。", 
      "最爱孤山，雪初晴後，月未残时。"
    ], 
    "rhythmic": "柳梢青"
  }, 
  {
    "author": "周密", 
    "paragraphs": [
      "开了木芙蓉。", 
      "一年秋已空。", 
      "送新愁、千里孤鸿。", 
      "摇落江蓠多少恨，吟不尽、楚云峰。", 
      "往事夕阳红。", 
      "故人江水东。", 
      "翠衾寒、几夜霜浓。", 
      "梦隔屏山飞不去，随夜鹊、绕疏桐。"
    ], 
    "rhythmic": "南楼令・唐多令"
  }, 
  {
    "author": "周密", 
    "paragraphs": [
      "好梦不分明。", 
      "楚云千万层。", 
      "带围宽、愁损兰成。", 
      "玉杵玄霜才咫尺，青羽信、便沈沈。", 
      "水调夜楼清。", 
      "清宵谁共听。", 
      "砑笺红、空赋倾城。", 
      "几度欲吟吟不就，可煞是、没心情。"
    ], 
    "rhythmic": "南楼令・唐多令"
  }, 
  {
    "author": "周密", 
    "paragraphs": [
      "橙香小院，桂冷闲庭，西风雁影涵秋。", 
      "凤拨龙槽，新声小按梁州。", 
      "莺吭夜深啭巧，凝凉云、应为歌留。", 
      "慵顾曲，叹周郎老去，鬓改花羞。", 
      "何事登临感慨，倩金蕉一洗，千古清愁。", 
      "屡舞高歌，作成陶谢风流。", 
      "人生最难一笑，拚尊前、醉倒方休。", 
      "待醉也，带黄花、须带满头。"
    ], 
    "rhythmic": "声声慢"
  }, 
  {
    "author": "周密", 
    "paragraphs": [
      "舞红愁碧晚萧萧。", 
      "溯回潮。", 
      "伫仙桡。", 
      "风露高寒，飞下紫霞箫。", 
      "一雁远将千万恨，怀渺渺，翦愁云，风外飘。", 
      "酒醒未醒香旋消。", 
      "采江蓠，吟楚招。", 
      "清徽芳笔，梅魂冷、月影空描。", 
      "锦瑟瑶尊，闲度可怜宵。", 
      "二十四阑愁倚遍，空怅望，短长亭，长短桥。"
    ], 
    "rhythmic": "明月引・江城梅花引"
  }, 
  {
    "author": "周密", 
    "paragraphs": [
      "雁霜苔雪冷飘萧。", 
      "断魂潮。", 
      "送清桡。", 
      "翠袖珠楼，清夜梦琼箫。", 
      "江南江北云自碧，人不见，泪花寒，随雨飘。", 
      "愁多病多腰素消。", 
      "倚清琴。", 
      "调大招。", 
      "江空年晚，凄凉句、远意难描。", 
      "月冷花阴，心事负春宵。", 
      "几度问春春不语，春又到，到西湖，第几桥。"
    ], 
    "rhythmic": "明月引・江城梅花引", 
    "tags": [
      "西湖"
    ]
  }, 
  {
    "author": "周密", 
    "paragraphs": [
      "痴云翦叶，檐滴夜深悄。", 
      "银城飞捷翠垅，占祥丰年报。", 
      "白战清吟未了。", 
      "寒鹊惊枝晓。", 
      "鹤迷翠表。", 
      "山阴今日，醉卧何人问安道。", 
      "交映虚窗净沼。", 
      "不许游尘到。", 
      "谁念絮帽茸裘，叹幼安今老。", 
      "玉鉴修眉未扫。", 
      "白雪词新草。", 
      "冰蟾光蛟。", 
      "梅心香动，闲看春风上琼岛。"
    ], 
    "rhythmic": "六么令"
  }, 
  {
    "author": "周密", 
    "paragraphs": [
      "回风带雨，冻涩漏声悄。", 
      "小窗照影虚白，几误邻鸡报。", 
      "千树天花绽了。", 
      "鹄立通明晓。", 
      "眼空八表。", 
      "宫袍带月，醉里应迷灞陵道。", 
      "风静琼林翠沼。", 
      "片片随春到。", 
      "吟鞯十里新堤，怪四山青老。", 
      "玉唾珠尘怕扫。", 
      "句冷池塘草。", 
      "白天寒蛟。", 
      "飞琼何在，梦觅梨云度仙岛。"
    ], 
    "rhythmic": "六么令"
  }, 
  {
    "author": "周密", 
    "paragraphs": [
      "芳事晚。", 
      "数点杏钿香浅。", 
      "恻恻轻寒风翦翦。", 
      "锦屏春梦远。", 
      "稚柳拖烟娇软。", 
      "花影暗藏深院。", 
      "初试轻衫并画扇。", 
      "牡丹红未展。"
    ], 
    "rhythmic": "谒金门"
  }, 
  {
    "author": "周密", 
    "paragraphs": [
      "轻翦楚台云，玉影半分秋月。", 
      "一饷凄凉无语，对残花么蝶。", 
      "碧天愁雁不成书，郎意似秋叶。", 
      "闲展鸳绡残谱，卷泪花双叠。"
    ], 
    "rhythmic": "好事近"
  }, 
  {
    "author": "周密", 
    "paragraphs": [
      "燕泥沾粉，鱼浪吹香，芳堤十里新晴。", 
      "静惹游丝，花边袅袅扶春。", 
      "多情最怜飘泊，记章台、曾绾青青。", 
      "堪爱处，是扑帘娇软，随马轻盈。", 
      "长是河桥三月，做一番晴雪，恼乱诗魂。", 
      "带雨沾衣，罗襟点点离痕。", 
      "休缀潘郎鬓影，怕绿窗、年少人惊。", 
      "卷春去，翦东风、千缕碎云。"
    ], 
    "rhythmic": "声声慢"
  }, 
  {
    "author": "周密", 
    "paragraphs": [
      "记花阴映烛，柳影飞梭，庭户东风。", 
      "彩笔争春艳，任香迷舞袖，醉拥歌丛。", 
      "画帘静掩芳昼，云翦玉璁珑。", 
      "奈恨绝冰弦，尘消翠谱，别凤离鸿。", 
      "莺笼。", 
      "怨春远，但翠冷闲阶，坠粉飘红。", 
      "事逐华年换，叹水流花谢，燕去楼空。", 
      "绣鸳暗老薇径，残梦绕雕栊。", 
      "怅宝瑟无声，愁痕沁碧，江上孤峰。"
    ], 
    "rhythmic": "忆旧游"
  }, 
  {
    "author": "周密", 
    "paragraphs": [
      "燕翎谁寄愁笺，天涯望极王孙草。", 
      "新烟换柳，光风浮蕙，馀寒尚峭。", 
      "倚仗看云，翦灯听雨，几番诗酒。", 
      "叹长安倦客，江南旧恨，飞花乱、清明後。", 
      "堤上垂杨风骤。", 
      "散香绵、轻沾吟袖。", 
      "麴尘两岸，纹波十里，暖蒸香透。", 
      "海阔云深，水流春远，梦魂难句。", 
      "问莺边按谱，花前觅句，解相思否。"
    ], 
    "rhythmic": "水龙吟"
  }, 
  {
    "author": "周密", 
    "paragraphs": [
      "舞红轻带愁飞，宝鞯暗忆章台路。", 
      "吟香醉雨，吹箫门巷，飘梭院宇。", 
      "立尽残阳，眼迷睛树，梦随风絮。", 
      "叹江潭冷落，依依旧恨，人空老、柳如许。", 
      "锦瑟华年暗度。", 
      "赋行云、空题短句。", 
      "情思系燕，么弦弹凤，文君更苦。", 
      "烟水流红，暮山凝紫，是春归处。", 
      "怅江南望远，苹花自采，寄将愁与。"
    ], 
    "rhythmic": "水龙吟"
  }, 
  {
    "author": "周密", 
    "paragraphs": [
      "江蓠摇落江枫冷，霜空雁程初到。", 
      "万景正悲凉，奈曲终人杳。", 
      "登临嗟老矣，问今古、清愁多少。", 
      "一梦东园，十年心事，恍然惊觉。", 
      "肠断，紫霞深，知音远、寂寂怨琴凄调。", 
      "短发已无多，怕西风吹帽。", 
      "黄花空自好。", 
      "问谁识、对花怀抱。", 
      "楚山远，九辩难招，更晚烟残照。"
    ], 
    "rhythmic": "徵招"
  }, 
  {
    "author": "周密", 
    "paragraphs": [
      "奁霏净洗，唤素娥睡起，平分秋色。", 
      "雁背风高霜兔冷，露脚侵衣香湿。", 
      "银浦流云，珠房迎晓，鬓影霜争白。", 
      "玉尊良夜，与谁同醉瑶席。", 
      "忍记倚桂分题，簪花筹酒，处处成陈迹。", 
      "十二楼空环佩杳，惟有孤云知得。", 
      "如此江山，依然风月，月底人非昔。", 
      "知音何许，泪痕空沁愁碧。"
    ], 
    "rhythmic": "酹江月・念奴娇"
  }, 
  {
    "author": "周密", 
    "paragraphs": [
      "月地无尘，珠宫不夜，翠笼谁炼铅霜。", 
      "南州路杳，仙子误入唐昌。", 
      "零露滴，湿微妆。", 
      "逗清芬、蝶梦空忙。", 
      "梨花云暖，梅花雪冷，应妒秋芳。", 
      "虚庭夜气偏凉。", 
      "曾记幽丛采玉，素手相将。", 
      "青蕤嫩萼，指痕犹映瑶房。", 
      "风透幕，月侵床。", 
      "记梦回、粉艳争香。", 
      "枕屏金络，钗梁绛缕，都是思量。"
    ], 
    "rhythmic": "夜合花"
  }, 
  {
    "author": "周密", 
    "paragraphs": [
      "素鸾飞下青冥，舞衣半惹凉云碎。", 
      "蓝田种玉，绿房迎晓，一奁秋意。", 
      "擎露盘深，忆君凉夜，暗倾铅水。", 
      "想鸳鸯、正结梨云好梦，西风冷、还惊起。", 
      "应是飞琼仙会。", 
      "倚凉飙、碧簪斜坠。", 
      "轻妆斗白，明珰照影，红衣羞避。", 
      "霁月三更，粉云千点，静香十里。", 
      "听湘弦奏彻，冰绡偷翦，聚相思泪。"
    ], 
    "rhythmic": "水龙吟"
  }, 
  {
    "author": "周密", 
    "paragraphs": [
      "碧脑浮冰，红薇染露，骊宫玉唾谁捣。", 
      "麝月双心，凤云百和，宝钏佩环争巧。", 
      "浓熏浅注，疑醉度、千花春晓。", 
      "金饼著衣馀润，银叶透帘微袅。", 
      "素被琼篝夜悄。", 
      "酒初醒、翠屏深窈。", 
      "一缕旧情，空趁断烟飞绕。", 
      "罗袖馀香馨渐少。", 
      "怅东阁、凄凉梦难到。", 
      "谁念韩郎，清愁渐老。"
    ], 
    "rhythmic": "天香"
  }, 
  {
    "author": "周密", 
    "paragraphs": [
      "宝阶斜转春宵永，云屏敞、雾卷东风新霁。", 
      "光动万星寒，曳冷云垂地。", 
      "暗省连昌游冶事，照炫转、荧煌珠翠。", 
      "难比。", 
      "是鲛人织就，冰绡渍泪。", 
      "独记梦入瑶台，正玲珑透月，琼钩十二。", 
      "金缕逗浓香，接翠蓬云气。", 
      "缟夜梨花生暖白，浸潋滟、一池春水。", 
      "沈醉。", 
      "归时人在，明河影里。"
    ], 
    "rhythmic": "珍珠帘・真珠帘"
  }, 
  {
    "author": "周密", 
    "paragraphs": [
      "冰条木叶。", 
      "又横斜照水，一花初发。", 
      "素壁秋屏，招得芳魂，彷佛玉容明灭。", 
      "疏疏满地珊湖冷，全误却、扑花幽蝶。", 
      "甚美人、忽到窗前，镜里好春难折。", 
      "闲想孤山旧事，浸清漪、倒映千树残雪。", 
      "暗里东风，可惯无情，搅碎一帘香月。", 
      "轻妆谁写崔徽面，认隐约、烟绡重叠。", 
      "记梦回，纸帐残灯，瘦倚数枝清绝。"
    ], 
    "rhythmic": "疏影"
  }, 
  {
    "author": "周密", 
    "paragraphs": [
      "槐薰忽送清商怨，依稀正闻还歇。", 
      "故苑愁深，危弦调苦，前梦蜕痕枯叶。", 
      "伤情念别。", 
      "是几度斜阳，几回残月。", 
      "转眼西风，一襟幽恨向谁说。", 
      "轻鬟犹记动影，翠娥应妒我，双鬓如雪。", 
      "枝冷频移，叶疏犹抱，孤负好秋时节。", 
      "凄凄切切。", 
      "渐迤逦黄昏，砌蛩相接。", 
      "露洗馀悲，暮烟声更咽。"
    ], 
    "rhythmic": "齐天乐"
  }, 
  {
    "author": "周密", 
    "paragraphs": [
      "秋水涓涓，情渺渺、美人何许。", 
      "还记得、东堂松桂，对床风雨。", 
      "流水桃花西塞隐，茂林修竹山阴路。", 
      "二十年、历历旧经行，空怀古。", 
      "评砚品，临书谱。", 
      "笺画史，修茶具。", 
      "喜一愚天禀，一闲天赋。", 
      "百战徵求千里马，十年饾饤三都赋。", 
      "问何如、石鼎约弥明，同联句。"
    ], 
    "rhythmic": "满江红"
  }, 
  {
    "author": "周密", 
    "paragraphs": [
      "老来欢意少。", 
      "锦鲸仙去，紫霞声杳。", 
      "怕展金奁，依旧故人怀抱。", 
      "犹想乌丝醉墨，惊俊语、香红围绕。", 
      "闲自笑。", 
      "与君共是，承平年少。", 
      "雨窗短梦难凭，是几番宫商，几番吟啸。", 
      "泪眼东风，回首四桥烟草。", 
      "载酒倦游甚处，已换却、花间啼鸟。", 
      "春恨悄。", 
      "天涯暮云残照。"
    ], 
    "rhythmic": "玉漏迟"
  }, 
  {
    "author": "周密", 
    "paragraphs": [
      "万壑千岩剡曲，朝南暮北樵中。", 
      "江潭杨柳几东风。", 
      "犹忆当年手种。", 
      "鬓雪愁侵秋绿，容华酒借春红。", 
      "非非是是总成空。", 
      "金谷兰亭同梦。"
    ], 
    "rhythmic": "西江月"
  }, 
  {
    "author": "周密", 
    "paragraphs": [
      "金池琼苑曾经醉。", 
      "是多少、红情绿意。", 
      "东风一枕游仙睡。", 
      "换却莺花人世。", 
      "渐暮色、鹃声四起。", 
      "正愁满、香沟御水。", 
      "一色柳烟三十里。", 
      "为问春归那里。"
    ], 
    "rhythmic": "杏花天"
  }, 
  {
    "author": "周密", 
    "paragraphs": [
      "残月半篱。", 
      "残雪半枝。", 
      "孤吟自款柴扉。", 
      "听猿啼鸟啼。", 
      "人归未归。", 
      "无诗有诗。", 
      "水边伫立多时。", 
      "问梅花便知。"
    ], 
    "rhythmic": "四字令・醉太平"
  }, 
  {
    "author": "周密", 
    "paragraphs": [
      "寒侵径叶。", 
      "雁风击碎珊瑚屑。", 
      "砚凉闲试霜晴帖。", 
      "颂菊骚兰，秋事正奇绝。", 
      "故人又作江西别。", 
      "书楼虚度中秋节。", 
      "碧阑倚遍愁谁说。", 
      "愁是新愁，月是旧时月。"
    ], 
    "rhythmic": "醉落魄・一斛珠"
  }, 
  {
    "author": "周密", 
    "paragraphs": [
      "馀酲，寻旧雨，愁与病相半。", 
      "绿意阴阴，丝竹静深院。", 
      "绝怜事逐春移，泪随花落，似翦断、鲛房珠串。", 
      "喜重见。", 
      "为谁倦酒慵诗，筠屏掩双扇。", 
      "白发潘郎，羞见看花伴。", 
      "可堪好梦残时，新愁生处，烟月冷、子规声断。"
    ], 
    "rhythmic": "祝英台近"
  }, 
  {
    "author": "周密", 
    "paragraphs": [
      "渐萋萋、芳草绿江南，轻晖弄春容。", 
      "记少年游处，箫声巷陌，灯影帘栊。", 
      "月暖烘炉戏鼓，十里步香红。", 
      "枕听新雨，往事朦胧。", 
      "还是江春梦晓，怕等闲愁见，雁影西东。", 
      "喜故人好在，水驿寄诗筒。", 
      "数芳程、渐催花信，送归帆、知第几番风。", 
      "空吟想、梅花千树，人在其中。"
    ], 
    "rhythmic": "甘州・八声甘州"
  }, 
  {
    "author": "周密", 
    "paragraphs": [
      "信山阴、道上景多奇，仙翁幻吟壶。", 
      "爱一邱一壑，一花一草，窈窕扶疏。", 
      "染就春云五色，更种玉千株。", 
      "咳唾骚香在，四壁骊珠。", 
      "曲折冷红幽翠，涉流花涧净，步月堂虚。", 
      "羡风流鱼鸟，来往贺家湖。", 
      "认秦鬟、越妆窥镜，倚斜阳、人在会稽图。", 
      "图多赏，池香洗砚，山秀藏书。"
    ], 
    "rhythmic": "甘州・八声甘州"
  }, 
  {
    "author": "周密", 
    "paragraphs": [
      "护春帘幕东风里，当年问花曾到。", 
      "玉影孤搴，冰痕半拆，漠漠冻云迷道。", 
      "临流更好。", 
      "正雪意逢迎，阴光相照。", 
      "梦入罗浮，古苔啁哳翠禽小。", 
      "一枝空念赠远，溯波流不到，心事谁表。", 
      "倚竹天寒，吟香夜冷，几度月昏霜晓。", 
      "寻芳欠早。", 
      "怕鹤怨山空，雁归书少。", 
      "不恨春迟，恨春容易老。"
    ], 
    "rhythmic": "齐天乐"
  }, 
  {
    "author": "周密", 
    "paragraphs": [
      "记移灯翦雨，换火篝香，去岁今朝。", 
      "乍见翻疑梦，向梅边携手，笑挽吟桡。", 
      "依依故人情味，歌舞试春娇。", 
      "对婉娩年芳，漂零身世，酒趁愁消。", 
      "天涯未归客，望锦羽沈沈，翠水迢迢。", 
      "叹菊荒薇老，负故人猿鹤，旧隐谁招。", 
      "疏花漫撩愁思，无句到寒梢。", 
      "但梦绕西泠，空江冷月，魂断随潮。"
    ], 
    "rhythmic": "忆旧游"
  }, 
  {
    "author": "周密", 
    "paragraphs": [
      "琼壶歌月，白发簪花，十年一梦扬州。", 
      "恨入琵琶，小怜重见湾头。", 
      "尊前漫题金缕，奈芳情、已逐东流。", 
      "还送远，甚长安乱叶，都是闲愁。", 
      "次第重阳近也，看黄花绿酒，也合迟留。", 
      "脆柳无情，不堪重系行舟。", 
      "百年正消几别，对西风、休赋登楼。", 
      "怎去得，怕凄凉时节，团扇悲秋。"
    ], 
    "rhythmic": "声声慢"
  }, 
  {
    "author": "周密", 
    "paragraphs": [
      "结客千金，醉春双玉。", 
      "旧游宫柳藏仙屋。", 
      "白头吟老茂陵西，清平梦远沈香北。", 
      "玉笛天津，锦囊昌谷。", 
      "春红转眼成秋绿。", 
      "重翻花外侍儿歌，休听酒边供奉曲。"
    ], 
    "rhythmic": "踏莎行"
  }, 
  {
    "author": "周密", 
    "paragraphs": [
      "玉润金明。", 
      "记曲屏小几，翦叶移根。", 
      "经年汜人重见，瘦影娉婷。", 
      "雨带风襟零乱，步云冷、鹅管吹春。", 
      "相逢旧京洛，素靥尘缁，仙掌霜凝。", 
      "国香流落恨，正冰铺翠薄，谁念遗簪。", 
      "水天空远，应念矾弟梅兄。", 
      "渺渺鱼波望极，五十弦、愁满湘云。", 
      "凄凉耿无语，梦入东风，雪尽江清。"
    ], 
    "rhythmic": "国香慢・国香"
  }, 
  {
    "author": "周密", 
    "paragraphs": [
      "步深幽。", 
      "正云黄天淡，雪意未全休。", 
      "鉴曲寒沙，茂林烟草，俯仰千古悠悠。", 
      "岁华晚、漂零渐远，谁念我、同载五湖舟。", 
      "磴古松斜，崖阴苔老，一片清愁。", 
      "回首天涯归梦，几魂飞西浦，泪洒东州。", 
      "故国山川，故园心眼，还似王粲登楼。", 
      "最怜他、秦鬟妆镜，好江山、何事此时游。", 
      "为唤狂吟老监，共赋销忧。"
    ], 
    "rhythmic": "一萼红"
  }, 
  {
    "author": "周密", 
    "paragraphs": [
      "江蓠怨碧，早过了霜花，锦空洲渚。", 
      "孤蛩自语。", 
      "正长安乱叶，万家砧杵。", 
      "尘染秋衣，谁念西风倦旅。", 
      "恨无据。", 
      "怅望极归舟，天际烟树。", 
      "心事曾细数。", 
      "怕水叶沈红，梦云离去。", 
      "情丝恨缕。", 
      "倩回纹为织，那时愁句。", 
      "雁字无多，写得相思几许。", 
      "暗凝伫。", 
      "近重阳、满城风雨。"
    ], 
    "rhythmic": "扫花游・扫地游"
  }, 
  {
    "author": "周密", 
    "paragraphs": [
      "浅寒梅未绽。", 
      "正潮过西陵，短亭逢雁。", 
      "秉烛相看，叹俊游零落，满襟依黯。", 
      "露草霜花，愁正在、废宫芜苑。", 
      "明月河桥，笛外尊前，旧情消减。", 
      "莫诉离肠深浅。", 
      "恨聚散匆匆，梦随帆远。", 
      "玉镜尘昏，怕赋情人老，後逢凄惋。", 
      "一样归心，又唤起、故园愁眼。", 
      "立尽斜阳无语，空江岁晚。"
    ], 
    "rhythmic": "三姝媚"
  }, 
  {
    "author": "周密", 
    "paragraphs": [
      "松雪飘寒，岭云吹冻，红破数椒春浅。", 
      "衬舞台荒，浣妆池冷，凄凉市朝轻换。", 
      "叹花与人凋谢，依依岁华晚。", 
      "共凄黯。", 
      "问东风、几番吹梦，应惯识当年，翠屏金辇。", 
      "一片古今愁，但废绿、平烟空远。", 
      "无语消魂，对斜阳、衰草泪满。", 
      "又西泠残笛，低送数声春怨。"
    ], 
    "rhythmic": "献仙音・法曲献仙音"
  }, 
  {
    "author": "周密", 
    "paragraphs": [
      "照野旌旗，朝天车马，平沙万里天低。", 
      "宝带金章，尊前茸帽风。", 
      "秦关汴水经行地，想登临、都付新诗。", 
      "纵英游，叠鼓清笳，骏马名姬。", 
      "酒酣应对燕山雪，正冰河月冻，晓陇云飞。", 
      "投老残年，江南谁念方回。", 
      "东风渐绿西湖柳，雁已还、人未南归。", 
      "最关情，折尽梅花，难寄相思。"
    ], 
    "rhythmic": "高阳台", 
    "tags": [
      "宋词三百首", 
      "西湖"
    ]
  }, 
  {
    "author": "周密", 
    "paragraphs": [
      "重叠云衣，微茫雁影，短篷稳载吴雪。", 
      "霜叶敲寒，风灯摇晕，棹歌人语呜咽。", 
      "拥衾呼酒，正百里、冰河乍合。", 
      "千山换色，一镜无尘，玉龙吹裂。", 
      "夜深醉踏长虹，表里空明，古今清绝。", 
      "高台在否，登临休赋，忍见旧时明月。", 
      "翠消香冷，怕空负、年芳轻别。", 
      "孤山春早，一树梅花，待君同折。"
    ], 
    "rhythmic": "庆宫春・高阳台"
  }, 
  {
    "author": "周密", 
    "paragraphs": [
      "小雨分江，残寒迷浦，春容浅入蒹葭。", 
      "雪霁空城，燕归何处人家。", 
      "梦魂欲渡苍茫去，怕梦轻、还被愁遮。", 
      "感流年，夜汐东还，冷照西斜。", 
      "萋萋望极王孙草，认云中烟树，鸥外春沙。", 
      "白发青山，可怜相对苍华。", 
      "归鸿自趁潮回去，笑倦游、犹是天涯。", 
      "问东风，先到垂杨，後到梅花。"
    ], 
    "rhythmic": "高阳台"
  }, 
  {
    "author": "周密", 
    "paragraphs": [
      "步晴昼。", 
      "向水院维舟，津亭唤酒。", 
      "叹刘郎重到，依依谩怀旧。", 
      "东风空结丁香怨，花与人俱瘦。", 
      "甚凄凉，暗草沿池，冷苔侵甃。", 
      "桥外晚风骤。", 
      "正香雪随波，浅烟迷岫。", 
      "废苑尘梁，如今燕来否。", 
      "翠云零落空堤冷，往事休回首。", 
      "最消魂，一片斜阳恋柳。"
    ], 
    "rhythmic": "探芳讯"
  }, 
  {
    "author": "周密", 
    "paragraphs": [
      "眉消睡黄。", 
      "春凝泪妆。", 
      "玉屏水暖微香。", 
      "听蜂儿打窗。", 
      "筝尘半妆。", 
      "绡痕半方。", 
      "愁心欲诉垂杨。", 
      "奈飞红正忙。"
    ], 
    "rhythmic": "四字令・醉太平"
  }, 
  {
    "author": "周密", 
    "paragraphs": [
      "绿绮紫丝步障，红鸾彩凤仙城。", 
      "谁将三十六陂春。", 
      "换得两堤秋锦。", 
      "眼缬醉迷朱碧，笔花俊赏丹青。", 
      "斜阳展尽赵昌屏。", 
      "羞死舞鸾妆镜。"
    ], 
    "rhythmic": "西江月"
  }, 
  {
    "author": "周密", 
    "paragraphs": [
      "罗窗晓色透花明。", 
      "瑶笙。", 
      "按瑶筝。", 
      "试讯东风，能有几分春。", 
      "二十四阑凭玉暖，杨柳月，海棠阴。", 
      "依依愁翠沁双颦。", 
      "爱莺声。", 
      "怕鹃声。", 
      "人自多情，春去自无情。", 
      "把酒问花花不语，花外梦，梦中云。"
    ], 
    "rhythmic": "江城子"
  }, 
  {
    "author": "周密", 
    "paragraphs": [
      "帘消宝篆卷宫罗。", 
      "蜂蝶扑飞梭。", 
      "一样东风，燕梁莺院，那处春多。", 
      "晓妆日日随香辇，多在牡丹坡。", 
      "花深深处，柳阴阴处，一片笙歌。"
    ], 
    "rhythmic": "少年游"
  }, 
  {
    "author": "周密", 
    "paragraphs": [
      "新雨洗花尘，扑扑小庭香湿。", 
      "早是垂杨烟老，渐嫩黄城碧。", 
      "晚帘都卷看青山，山外更山色。", 
      "一色梨花新月，伴夜窗吹笛。"
    ], 
    "rhythmic": "好事近"
  }, 
  {
    "author": "周密", 
    "paragraphs": [
      "情缕红丝冉冉，啼花碧袖荧荧。", 
      "迷香双蝶下庭心。", 
      "一行愔愔帘影。", 
      "北里红红短梦，东风雁雁前尘。", 
      "称消不过牡丹情。", 
      "中半伤春酒病。"
    ], 
    "rhythmic": "西江月"
  }, 
  {
    "author": "周密", 
    "paragraphs": [
      "忆忆忆忆。", 
      "宫罗褶褶消金色。", 
      "吹花有尽情无极。", 
      "泪滴空帘，香润柳枝湿。", 
      "春愁浩荡湘波窄。", 
      "红兰梦绕江南北。", 
      "燕莺都是东风客。", 
      "移尽庭阴，风老杏花白。"
    ], 
    "rhythmic": "醉落魄・一斛珠"
  }, 
  {
    "author": "周密", 
    "paragraphs": [
      "彩绳朱乘驾涛云。", 
      "亲见许飞琼。", 
      "多定梅魂才返，香瘢半掐秋痕。", 
      "枕函钗缕，熏篝芳焙，儿女心情。", 
      "尚有第三花在，不妨留待凉生。"
    ], 
    "rhythmic": "朝中措"
  }, 
  {
    "author": "周密", 
    "paragraphs": [
      "馀寒正怯。", 
      "金钗影卸东风揭。", 
      "舞衣丝损愁千褶。", 
      "一缕杨丝，犹是去年折。", 
      "临窗拥髻愁难说。", 
      "花庭一寸燕支雪。", 
      "春花似旧心情别。", 
      "待摘玫瑰，飞下粉黄蝶。"
    ], 
    "rhythmic": "醉落魄・一斛珠"
  }, 
  {
    "author": "周密", 
    "paragraphs": [
      "蚕已三眠柳二眠。", 
      "双竿初起画秋千。", 
      "莺栊风响十三弦。", 
      "鱼素不传新信息，鸾胶难续旧因缘。", 
      "薄情明月几番圆。"
    ], 
    "rhythmic": "浣溪沙"
  }, 
  {
    "author": "周密", 
    "paragraphs": [
      "远草情锺，孤花韵胜。", 
      "一楼耸翠生秋暝。", 
      "十年二十四桥春，转头明月箫声冷。", 
      "赋药才高，题琼语俊。", 
      "蒸香压酒芙蓉顶。", 
      "景留人去怕思量，桂窗风露秋眠醒。"
    ], 
    "rhythmic": "踏莎行"
  }, 
  {
    "author": "林式之", 
    "paragraphs": [
      "桐皋东去，又依然、烟际云边柔橹。", 
      "赖有双台知己耳，牢落孤怀欲吐。", 
      "小倚云根，细商心事，提起千年语。", 
      "九天飞梦，别来长记幽渚。", 
      "试说北海归文，西山何事，犹不甘臣武。", 
      "广大尧天箕颍小，绵上可能如许。", 
      "举世真痴，先生长啸，尘海谁堪与。", 
      "啸声吹送，刺天鸾鹤冲举。"
    ], 
    "rhythmic": "酹江月・念奴娇"
  }, 
  {
    "author": "王奕", 
    "paragraphs": [
      "问梅花、几人邀咏，平生见外骚楚。", 
      "相思一夜罗浮远，姑射仙姿何处。", 
      "情未吐。", 
      "□□□、雄蜂雌蝶空相遇。", 
      "岁年孰与。", 
      "叹皓首相看，冰心独抱，谩作广平赋。", 
      "黄昏暮。", 
      "半点酸辛谁诉。", 
      "寿阳眉恨妖妩。", 
      "南来北使无明眼，细认杏花真谱。", 
      "私自语。", 
      "道消息、孤根还有春风主。", 
      "启明未举。", 
      "听画角吹残，马头摇梦，人已山阳路。"
    ], 
    "rhythmic": "摸鱼儿"
  }, 
  {
    "author": "王奕", 
    "paragraphs": [
      "吾玄终不白，拗出老扬雄。", 
      "近日青衿绿发，转盼忽成翁。", 
      "缩首天坠地，极力虞渊取日，直欲入冯宫。", 
      "迂阔有如此，谁不笑王公。", 
      "十年後，数椽屋，隐琊峰。", 
      "人叹乾坤许大，醯瓮老山中。", 
      "於是泛淮航泗，於是沿邹过鲁，千古慕雩风。", 
      "造物既生我，斯道岂终穷。"
    ], 
    "rhythmic": "水调歌头"
  }, 
  {
    "author": "王奕", 
    "paragraphs": [
      "耳目肺肠，不由我乎，更由乎谁。", 
      "也不必君平，不消詹尹，不疑何卜，不卜何疑。", 
      "三径归来，一时有见，岂为黄初与义熙。", 
      "天下事，但行其可，自合乎宜。", 
      "大哉用易乘时。", 
      "纵乌喙那能食子皮。", 
      "叹失若塞翁，失为得本，赢如刘毅，赢乃输基。", 
      "大黠小痴，有馀不足，谁必彭殇早与迟。", 
      "眼前物，纵铜山金屋，一瞑全非。"
    ], 
    "rhythmic": "沁园春"
  }, 
  {
    "author": "王奕", 
    "paragraphs": [
      "搔首倚薰风。", 
      "一幅画图尘土中。", 
      "鹤怨猿惊人去也，潜龙。", 
      "谁绞香车起蛰松。", 
      "岁月去熙丰。", 
      "世味人情自淡浓。", 
      "春去春来墩不竞，匆匆。", 
      "蜀水吴山血又红。"
    ], 
    "rhythmic": "南乡子"
  }, 
  {
    "author": "王奕", 
    "paragraphs": [
      "天无四壁。", 
      "底用量江尺。", 
      "徒把乾坤分裂，谁与帝、扶民厄。", 
      "几年樊圃缺。", 
      "耳风腔转笛。", 
      "此日双蛾空蹙，依然也，暮山碧。"
    ], 
    "rhythmic": "霜天晓角"
  }, 
  {
    "author": "王奕", 
    "paragraphs": [
      "有客过东鲁。", 
      "自葛水、泛舟西下，帆开三楚。", 
      "万里湖光磨水镜，际五老、落星烟渚。", 
      "又飞过、二姑门户。", 
      "彭泽柳青新旧色，望九华、依约池阳路。", 
      "风雨庙，乌江羽。", 
      "蛾眉牛渚皆如故。", 
      "问缘何、鲁港汀洲，江声无语。", 
      "采石书生勋业在，吊锦袍、公子魂何处。", 
      "流恨下、秦淮商女。", 
      "多景楼头吟北固，笑平山堂里谁为主。", 
      "且烂饮，琼花露。"
    ], 
    "rhythmic": "贺新郎"
  }, 
  {
    "author": "王奕", 
    "paragraphs": [
      "醉醒琼花露。", 
      "买扁舟、邵伯津头，向秦邮去。", 
      "流水孤村鸦万点，忆少游、回首斜阳树。", 
      "又访著、山阳酒侣。", 
      "细剔留城碑藓看，上歌舞、一啸江东主。", 
      "望凫峄，过邹鲁。", 
      "孔林百拜瞻茔墓。", 
      "历四阜、少皞之墟，大庭之库。", 
      "竟涉汶河登泰岱，候清光，夜半开玄圃。", 
      "迤逦问、东平归路。", 
      "蚩冢黄花吟笑罢，下新州，醉白楼头赋。", 
      "复淮楚，寻故步。"
    ], 
    "rhythmic": "贺新郎"
  }, 
  {
    "author": "王奕", 
    "paragraphs": [
      "帆卸西湾侧。", 
      "望康庐、老峰面目，旧曾相识。", 
      "岁岁滔滔江浪远，回首暮云空碧。", 
      "今想见、发痕全白。", 
      "眠鹿矶头茅屋烂，问草堂、谁管真泉石。", 
      "还更有，青牛迹。", 
      "老峰点首如招客。", 
      "道十年、玉斗窗间，两成疏觌。", 
      "赢得老夫谙阅世，不作少年太息。", 
      "看雨馀、依旧青山色。", 
      "汶上归来重过我，最峰头、新长芝堪摘。", 
      "分半席、共横笛。"
    ], 
    "rhythmic": "贺新郎"
  }, 
  {
    "author": "王奕", 
    "paragraphs": [
      "八十日官，浩然归去，知心者希。", 
      "谓诗有招魂，姑言其概，注其述酒，亦特其微。", 
      "不事小儿，惟书甲子，皆是先生杜得机。", 
      "看时运，与天荣木，始识真归。", 
      "黄唐邈不可追。", 
      "慨四十无闻昨已非。", 
      "故怀彼仙师，策夫名骥，志夫童冠，寤寐交挥。", 
      "人表何时，谁生过鲁，愿企高风慕浴沂。", 
      "兹行也，尚庶几短葛，不负公衣。"
    ], 
    "rhythmic": "沁园春"
  }, 
  {
    "author": "王奕", 
    "paragraphs": [
      "诵公诗、大雅久不闻，吾衰竟谁陈。", 
      "自晋宋以来，隋唐而下，旁若无人。", 
      "光焰文章万丈，肯媚永王璘。", 
      "卓有汾阳老，抱丈人贞。", 
      "不是沈香亭上，谩题飞燕，蹴起靴尘。", 
      "安得锦袍西下，明月堕江滨。", 
      "青山冢、知几番风雨，雷霆走精神。", 
      "因过鲁，携一尊吊古，疑是前身。"
    ], 
    "rhythmic": "八声甘州"
  }, 
  {
    "author": "王奕", 
    "paragraphs": [
      "长江衣带水，历代鼎彝功。", 
      "服定衣冠礼乐，聊尔就江东。", 
      "追忆金戈铁马，保以油幢玉垒，燧几秋风。", 
      "更有当头著，全局倚元戎。", 
      "攒万舸，开一棹，散无踪。", 
      "到了书生死节，蜂蚁愧诸公。", 
      "上有皇天白日，下有人心青史，未必竟朦胧。", 
      "停棹抚遗迹，往恨逐冥鸿。"
    ], 
    "rhythmic": "水调歌头", 
    "tags": [
      "长江"
    ]
  }, 
  {
    "author": "王奕", 
    "paragraphs": [
      "决眦斜阳里。", 
      "品江山、洛阳第一，金陵第二。", 
      "休论六朝兴废梦，且说南浮之始。", 
      "合就此、衣冠故址。", 
      "底事轻抛形胜地，把笙歌、恋定西湖水。", 
      "百年内，苟而已。", 
      "纵然成败由天理。", 
      "叹石城、潮落潮生，朝昏知几。", 
      "可笑诸公俱铸错，回首金瓯瞥徙。", 
      "漫涴了、紫云青史。", 
      "老媚幽花栖断础，睇故宫、空拊英雄髀。", 
      "身世蝶，侯王蚁。"
    ], 
    "rhythmic": "贺新郎", 
    "tags": [
      "西湖"
    ]
  }, 
  {
    "author": "王奕", 
    "paragraphs": [
      "英雄老矣，对江山、莫遣泪珠成斛。", 
      "一西风休掩面，白浪黄尘迷目。", 
      "凤去台空，鹭飞洲冷，几度斜阳木。", 
      "欲书往事，南山应恨无竹。", 
      "宁是商女当年，後来腔调，拍手铜曲。", 
      "偃蹇老松虽拗□，犹□一枰残局。", 
      "乌巷垂杨，雀桥野草，今为谁家绿。", 
      "赏心何处，浩歌归卧梅屋。"
    ], 
    "rhythmic": "酹江月・念奴娇"
  }, 
  {
    "author": "王奕", 
    "paragraphs": [
      "九曲青溪，千年陈迹，往事不堪依据。", 
      "老我重来，海乾石烂，那复断碑残础。", 
      "应讶野王当日，三弄罢、乍无语。", 
      "□□□。", 
      "高牙大纛船如屋，又少甚笙歌，翠云箫鼓。", 
      "流恨入寒筝，离合君臣良苦。", 
      "花落几春□，无此一番风雨。", 
      "是何人、尚秦淮门馆，柳桥荷浦。"
    ], 
    "rhythmic": "法曲献仙音"
  }, 
  {
    "author": "王奕", 
    "paragraphs": [
      "惆怅秦淮路。", 
      "慨当年、商女谁家，几多年数。", 
      "死去方知亡国恨，尚激起、浪花如语，应不为、黍峰蒲缕。", 
      "花隔青溪胭井湿，又谁省、此时情绪。", 
      "云盖拥，翠阴午。", 
      "汨罗无复灵均楚。", 
      "到如今、荃蕙椒兰，尽成禾黍。", 
      "疑是龙穿王气，遗恨六朝作古。", 
      "□留与、浮歌载醑。", 
      "天外长江浑不管，也无春无夏无晴雨。", 
      "流岁月、滔滔去。"
    ], 
    "rhythmic": "贺新郎", 
    "tags": [
      "长江"
    ]
  }, 
  {
    "author": "王奕", 
    "paragraphs": [
      "翠微亭上醉，搔短发、舞缤纷。", 
      "问六朝五姓，王姬帝胄，今有谁存。", 
      "何似乌衣故垒，尚年年、生长儿孙。", 
      "今古兴亡无据，好将往史俱焚。", 
      "招魂。", 
      "何处觅东山，筝泪落清樽。", 
      "怅石城暗浪，秦淮旧月，东去西奔。", 
      "休说清谈误国，有清谈，还有斯文。", 
      "遥睇新亭一笑，漫漫天际江痕。"
    ], 
    "rhythmic": "木兰花慢"
  }, 
  {
    "author": "王奕", 
    "paragraphs": [
      "豪杰说中州。", 
      "及此见题多景楼。", 
      "曹石当年徒浪耳，悠悠。", 
      "岁月滔滔江自流。", 
      "风雪老兜鍪。", 
      "不混关河事不休。", 
      "浪舞桃花颠又蹶，嬴刘。", 
      "莫与武陵仙客谋。"
    ], 
    "rhythmic": "南乡子"
  }, 
  {
    "author": "王奕", 
    "paragraphs": [
      "迢迢嶓冢水，直泻到东州。", 
      "不拣秦淮吴楚，明月一家楼，何代非卿非相，底事柴桑老子，偏恁不推刘。", 
      "半体鹿皮服，千古晋貔貅。", 
      "过东鲁，登北固，感春秋。", 
      "抵掌嫣然一笑，莫枉少陵愁。", 
      "说甚萧锅曹石，古矣苏吟米画，黑白满盘收。", 
      "对水注杯酒，为我向东流。"
    ], 
    "rhythmic": "水调歌头"
  }, 
  {
    "author": "王奕", 
    "paragraphs": [
      "问苍天、苍天阒无言，浩歌摘星楼。", 
      "这茫茫禹迹，南来第一，是古扬州。", 
      "当日双龙未渡，风月一家秋。", 
      "中分胡越後，横断江流。", 
      "□百年间春梦，笑槐柯蚁穴，多少王侯。", 
      "谩平山堂里，棋局几边筹。", 
      "是谁教、海乾仙去，天地付浮沤。", 
      "书生老，对琼花一笑，白发苍洲。"
    ], 
    "rhythmic": "八声甘州"
  }, 
  {
    "author": "王奕", 
    "paragraphs": [
      "二十四桥明月好，暮年方到扬州。", 
      "鹤飞仙去总成休。", 
      "襄阳风笛急，何事付悠悠。", 
      "几阕平山堂上酒，夕阳还照边楼。", 
      "不堪风景事回头。", 
      "淮南新枣熟，应不说防秋。"
    ], 
    "rhythmic": "临江仙"
  }, 
  {
    "author": "王奕", 
    "paragraphs": [
      "唐李太白，访贺知章，浩歌此楼。", 
      "想斗酒百篇，眼花落井，一时豪杰，千古风流。", 
      "白骨青山，美人黄土，醉魄吟魂安在否。", 
      "江南客，因来游胜践，稽首前修。", 
      "悠悠。", 
      "往事俱休，更莫遣兴亡狂白头。", 
      "也莫论高皇、莫论项羽，谁为黄帝，谁为蚩尤。", 
      "拶破愁城，吸乾酒海，袖拂安梁舞暮秋。", 
      "题未了，又笑骑白鹤，飞下扬州。"
    ], 
    "rhythmic": "沁园春"
  }, 
  {
    "author": "王奕", 
    "paragraphs": [
      "佳人鬓发，几回涂抹共蝉娟。", 
      "又何止三千。", 
      "拟待盈盈宝鉴，多少绮罗筵。", 
      "恨妖蟆怪事，长夜中天。", 
      "中河影圆。", 
      "清泪落尊前。", 
      "舞罢霓裳初服，肯为人妍。", 
      "□□□□，算惟有、蕊宫天上仙。", 
      "缑山鹤，亦欲蹁跹。"
    ], 
    "rhythmic": "婆罗门引"
  }, 
  {
    "author": "王奕", 
    "paragraphs": [
      "试问司花女。", 
      "是何年、培植琼葩，分来何谱。", 
      "禁苑岂无新雨露，底事刚移不去，偏恋定、鹤城土。", 
      "却怕杏花生眼觑。", 
      "先廿年、和影无寻处。", 
      "遗草木，悴风雨。", 
      "看花老我成迟暮。", 
      "绕阑干、追忆沈吟，欲言难赋。", 
      "根本已非枝叶异，谁把赝苗裨补。", 
      "但认得、唐人旧句。", 
      "明月楼前无水部。", 
      "扣之梅、梅又全无语。", 
      "询古柏，过东鲁。"
    ], 
    "rhythmic": "贺新郎"
  }, 
  {
    "author": "王奕", 
    "paragraphs": [
      "醉面挟风，携杜康酒，酹刘伶台。", 
      "问漂母矶头，韩侯安在，钵山池下，乔鹊曾回。", 
      "孝说仲车，忠传祖逖，忠孝如今亦可哀。", 
      "清河口，但潮生潮落，帆去帆来。", 
      "休呆。", 
      "且饮三杯。", 
      "莫枉教、东乌西兔催。", 
      "更谁可百年，脱身不化，谁能五日，笑口长开。", 
      "痛饮高歌，胡涂乱抹，快活斗山王秀才。", 
      "今天下，曰利而已，何以平哉。"
    ], 
    "rhythmic": "沁园春"
  }, 
  {
    "author": "王奕", 
    "paragraphs": [
      "直上倚天楼。", 
      "怀哉古楚州。", 
      "黄河水、依旧东流。", 
      "千古兴亡多少事，分付与、白头鸥。", 
      "祖逖与留侯。", 
      "二公今在不。", 
      "眉尖上、莫带星愁。", 
      "笑拍危阑歌短阕，翁醉矣，且归休。"
    ], 
    "rhythmic": "唐多令", 
    "tags": [
      "黄河"
    ]
  }, 
  {
    "author": "王奕", 
    "paragraphs": [
      "吾祖文中，曾於夫子，受罔极恩。", 
      "有宇宙以来，春秋而後，三纲所系，万古常存。", 
      "列国何时，东吴何地，十哲之中尚有言。", 
      "况今也、与圣闲邦域，同一乾坤。", 
      "卑飞难傍天阍。", 
      "但勃衔香拜圣门。", 
      "要水看黄河，山登岱岳，鲁求君子，学究中原。", 
      "虽有他人，不如同姓，仰止文星出禁垣。", 
      "又安得，借蒙庄大瓢，酌泗水之源。"
    ], 
    "rhythmic": "沁园春", 
    "tags": [
      "泰山", 
      "黄河"
    ]
  }, 
  {
    "author": "王奕", 
    "paragraphs": [
      "江左地。", 
      "兴亡旧恨谁记。", 
      "腥风不搅洛山云，怒涛怎起。", 
      "泪眶历落泫新亭，碑趺犹卧江际。", 
      "古今事，天莫倚。", 
      "废兴元有时系。", 
      "女墙月色自荒荒，尽平寸垒。", 
      "舞台歌谢草痕深，青溪弥望烟水。", 
      "马蹄杂遝锦绣市。", 
      "认乌衣六朝，东巷西里。", 
      "景物已非人世。", 
      "但长干铁塔，岿然相对。", 
      "檐铃嘈囋薰风里。"
    ], 
    "rhythmic": "西河"
  }, 
  {
    "author": "蒲寿", 
    "paragraphs": [
      "楼倚虚空。", 
      "觉人世、不知何处。", 
      "人缥缈、半檐星斗，一窗风露。", 
      "潮退沙平凫雁静，夜深月黑鱼龙怒。", 
      "把清樽、独自笑馀生，成何事。", 
      "尘埃外，谈高趣。", 
      "烟波上，题诗句。", 
      "这美景良宵，且休虚度。", 
      "梦觉宦情甜似蜡，老来况味酸如醋。", 
      "念儿曹、南北几时归，情朝暮。"
    ], 
    "rhythmic": "满江红"
  }, 
  {
    "author": "蒲寿", 
    "paragraphs": [
      "铁笛穿花去。", 
      "问长安、市上生涯，而今何似。", 
      "破帽青衫尘满面。", 
      "不识何人共语。", 
      "且面壁、听风雨。", 
      "惟我虚中元识破，笑人间、日月无停杼。", 
      "名与利，莫轻许。", 
      "人生穷达皆天铸。", 
      "试灯前、为问灵龟，劝君休怒。", 
      "心肯命通元有数，何幸知音记取。", 
      "季主也、应留得住。", 
      "百岁光阴弹指过，算伯夷、盗跖俱尘土。", 
      "心一寸，人千古。"
    ], 
    "rhythmic": "贺新郎"
  }, 
  {
    "author": "蒲寿", 
    "paragraphs": [
      "万里长江一钓丝。", 
      "萧萧蓬鬓任风吹。", 
      "微雨过，片帆攲。", 
      "青山浓淡更多奇。"
    ], 
    "rhythmic": "渔父词・渔父", 
    "tags": [
      "长江"
    ]
  }, 
  {
    "author": "蒲寿", 
    "paragraphs": [
      "江渚春风澹荡时。", 
      "斜阳芳草鹧鸪飞。", 
      "莼菜滑，白鱼肥。", 
      "浮家泛宅不曾归。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "烟浦回环几百湾。", 
      "无人知此橛头船。", 
      "风露冷，月娟娟。", 
      "云间一过看飞仙。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "野缆闲移石笋江。", 
      "旁人争看老眉庞。", 
      "铺月席，展风窗。", 
      "飞来何处白鸥双。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "葭荻横披众木东。", 
      "浪花如雪晚来风。", 
      "云母幌，水晶宫。", 
      "莲花一叶白头翁。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "飘忽狂风一霎间。", 
      "长鱼吹浪势如山。", 
      "牢系缆，蓼花湾。", 
      "白鸥沙上伴人闲。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "清晓朦胧古渡头。", 
      "烟中人语橹声柔。", 
      "云五色，蜃成楼。", 
      "鸡鸣日出似罗浮。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "搔首推篷晓色新。", 
      "雪花飘瞥大江滨。", 
      "渔父醉，不收缗。", 
      "白髭红颊玉为人。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "明月愁人夜未央。", 
      "篷窗如画水浪浪。", 
      "何处笛，起凄凉。", 
      "梅花喷作一天霜。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "白首渔郎不解愁。", 
      "长歌箕踞亦风流。", 
      "江上事，寄蜉蝣。", 
      "灵均那更恨悠悠。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "琉璃为地水精天。", 
      "一叶渔舟浪满颠。", 
      "风肃肃，露娟娟。", 
      "家在芦花何处边。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "江上浪花飞洒天。", 
      "拍阶鞺鞳屋如船。", 
      "月不夜，水无边。", 
      "何处笛声人未眠。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "远入茫茫无尽边。", 
      "渔舟来往似行天。", 
      "枕看，不成眠。", 
      "谁识人间太乙仙。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "白水塘边白鹭飞。", 
      "龙湫山下鲫鱼肥。", 
      "雨笠，著云衣。", 
      "玄真不见又空归。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "岩下无心云自飞。", 
      "塘边足雨水初肥。", 
      "龟曳尾，绿毛衣。", 
      "荷盘无数尔安归。"
    ], 
    "rhythmic": "渔父词・渔父"
  }, 
  {
    "author": "蒲寿", 
    "paragraphs": [
      "白头翁。", 
      "白头翁。", 
      "江海为田鱼作粮。", 
      "相逢只可唤刘四，不受人呼刘四郎。"
    ], 
    "rhythmic": "乃词"
  }, 
  {
    "author": "吴龙翰", 
    "paragraphs": [
      "微雨後，落花天。", 
      "娇态病恹恹。", 
      "怕人猜著是相思，成日不开帘。", 
      "宝钗横，蝉鬓乱。", 
      "院宇待人归尽。", 
      "缓移莲步玉阑前。", 
      "纤手掐花钿。"
    ], 
    "rhythmic": "喜迁莺"
  }, 
  {
    "author": "朱嗣发", 
    "paragraphs": [
      "对西风、鬓摇烟碧，参差前事流水。", 
      "紫丝罗带鸳鸯结，的的镜盟钗誓。", 
      "浑不记、漫手织回文，几度欲心碎。", 
      "安花著蒂。", 
      "奈雨覆云翻，情宽分窄，石上玉簪脆。", 
      "朱楼外。", 
      "愁压空云欲坠。", 
      "月痕犹照无寐。", 
      "阴晴也只随天意。", 
      "枉了玉消香碎。", 
      "君且醉。", 
      "君不见、长门青草春风泪。", 
      "一时左计。", 
      "悔不早荆钗，暮天修竹，头白倚寒翠。"
    ], 
    "rhythmic": "摸鱼儿", 
    "tags": [
      "宋词三百首"
    ]
  }, 
  {
    "author": "陈达叟", 
    "paragraphs": [
      "妾倚门，君上马。", 
      "残月晓星犹挂。", 
      "眉黛敛，泪珠凝。", 
      "别离多少情。", 
      "翠翘横，云鬓乱。", 
      "复入绮衾犹暖。", 
      "人独自，枕成双。", 
      "争教不断肠。"
    ], 
    "rhythmic": "更漏子"
  }, 
  {
    "author": "陈达叟", 
    "paragraphs": [
      "举头忽见衡阳雁。", 
      "千声万字情何限。", 
      "叵耐薄情夫。", 
      "一行书也无。", 
      "泣归香阁恨。", 
      "和泪掩红粉。", 
      "待雁却回时。", 
      "也无书寄伊。"
    ], 
    "rhythmic": "菩萨蛮"
  }, 
  {
    "author": "文天祥", 
    "paragraphs": [
      "南楼月转银河曙，玉箫又吹梅早。", 
      "鹦鹉沙晴，葡萄水暖，一缕燕香清袅。", 
      "瑶池春透。", 
      "想桃露霏霞，菊波沁晓。", 
      "袍锦风流，御仙花带瑞虹绕。", 
      "玉关人正未老。", 
      "唤矶头黄鹤，岸巾谈笑。", 
      "剑拂淮清，槊横楚黛，雨洗一川烟草。", 
      "印黄似斗。", 
      "看半砚蔷薇，满鞍杨柳。", 
      "沙路归来，金貂蝉翼小。"
    ], 
    "rhythmic": "齐天乐"
  }, 
  {
    "author": "文天祥", 
    "paragraphs": [
      "夜来早得东风信，潇湘一川新绿，柳色含晴，梅心沁暖，春浅千花如束。", 
      "银蝉乍浴。", 
      "正沙雁将还，海鳌初矗。", 
      "云拥旌旗，笑声人在画阑曲。", 
      "星虹瑶树缥缈，佩环鸣碧落，瑞笼华屋。", 
      "露耿铜虬，冰翻铁马，帘幕光摇金粟。", 
      "迟迟倚竹。", 
      "更为把瑶尊，满斟醽醁。", 
      "回首宫莲，夜深归院烛。"
    ], 
    "rhythmic": "齐天乐"
  }, 
  {
    "author": "文天祥", 
    "paragraphs": [
      "庐山依旧，凄凉处、无限江南风物。", 
      "空翠晴岚浮汗漫，还障天东半壁。", 
      "雁过孤峰，猿归危嶂，风急波翻雪。", 
      "乾坤未老，地灵尚有人杰。", 
      "堪嗟漂泊孤舟，河倾斗落，客梦催明发。", 
      "南浦闲云连草树，回首旌旗明灭。", 
      "三十年来，十年一过，空有星星发。", 
      "夜深愁听，胡笳吹彻寒月。"
    ], 
    "rhythmic": "酹江月・念奴娇", 
    "tags": [
      "庐山"
    ]
  }, 
  {
    "author": "文天祥", 
    "paragraphs": [
      "水天空阔，恨东风不借、世间英物。", 
      "蜀鸟吴花残照里，忍见荒城颓壁。", 
      "铜雀春情，金人秋泪，此恨凭谁雪。", 
      "堂堂剑气，斗牛空认奇杰。", 
      "那信江海馀生，南行万里，属扁舟齐发。", 
      "正为鸥盟留醉眼，细看涛声云灭。", 
      "睨柱吞嬴，回旗走懿，千古冲冠发。", 
      "伴人无寐。", 
      "秦淮应是孤月。"
    ], 
    "rhythmic": "酹江月・念奴娇"
  }, 
  {
    "author": "文天祥", 
    "paragraphs": [
      "乾坤能大，算蛟龙、元不是池中物。", 
      "风雨牢愁无著处，那更寒虫四壁。", 
      "横槊题诗，登楼作赋，万事空中雪。", 
      "江流如此，方来还有英杰。", 
      "堪笑一叶漂零，重来淮水，正凉风新发。", 
      "镜里朱颜都变尽，只有丹心难灭。", 
      "去去龙沙，江山回首，一线青如发。", 
      "故人应念，杜鹃枝上残月。"
    ], 
    "rhythmic": "酹江月・念奴娇"
  }, 
  {
    "author": "文天祥", 
    "paragraphs": [
      "燕子楼中，又捱过、几番秋色。", 
      "相思处、青年如梦，乘鸾仙阙。", 
      "肌玉暗消衣带缓，泪珠斜透花钿侧。", 
      "最无端、蕉影上窗纱，青灯歇。", 
      "曲池合，高台灭。", 
      "人间事，何堪说。", 
      "向南阳阡上，满襟清血。", 
      "世态便如翻覆雨，妾身元是分明月。", 
      "笑乐昌、一段好风流，菱花缺。"
    ], 
    "rhythmic": "满江红"
  }, 
  {
    "author": "文天祥", 
    "paragraphs": [
      "试问琵琶，胡沙外、怎生风色。", 
      "最苦是、姚黄一朵，移根仙阙。", 
      "王母欢阑琼宴罢，仙人泪满金盘侧。", 
      "听行宫、半夜雨淋铃，声声歇。", 
      "彩云散，香尘灭。", 
      "铜驼恨，那堪说。", 
      "想男儿慷慨，嚼穿龈血。", 
      "回首昭阳离落日，伤心铜雀迎秋月。", 
      "算妾身、不愿似天家，金瓯缺。"
    ], 
    "rhythmic": "满江红"
  }, 
  {
    "author": "文天祥", 
    "paragraphs": [
      "为子死孝，为臣死忠，死又何妨。", 
      "自光岳气分，士无全节，君臣义缺，谁负刚肠。", 
      "骂贼睢阳，爱君许远，留得声名万古香。", 
      "後来者，无二公之操，百炼之钢。", 
      "人生翕云亡。", 
      "好烈烈轰轰做一场。", 
      "使当时卖国，甘心降虏，受人唾骂，安得留芳。", 
      "古庙幽沈，仪容俨雅，枯木寒鸦几夕阳。", 
      "邮亭下，有奸雄过此，仔细思量。"
    ], 
    "rhythmic": "沁园春"
  }, 
  {
    "author": "邓剡", 
    "paragraphs": [
      "水天空阔，恨东风不惜、世间英物。", 
      "蜀鸟吴花残照里，忍见荒城颓壁。", 
      "铜雀春情，金人秋泪，此恨凭谁雪。", 
      "堂堂剑气，斗牛空认奇杰。", 
      "那信江海馀生，南行万里，不放扁舟发。", 
      "正为鸥盟留醉眼，细看涛声云灭。", 
      "睨柱吞嬴，回旗走懿，千古冲冠发。", 
      "伴人无寐，秦淮应是孤月。"
    ], 
    "rhythmic": "念奴娇"
  }, 
  {
    "author": "邓剡", 
    "paragraphs": [
      "王母仙桃，亲曾醉、九重春色。", 
      "谁信道、鹿衔花去，浪翻鳌阙。", 
      "眉锁娇娥山宛转，髻梳堕马云敧侧。", 
      "恨风沙、吹透汉宫衣，馀香歇。", 
      "霓裳散，庭花灭。", 
      "昭阳燕，应难说。", 
      "想春深铜雀，梦残啼血。", 
      "空有琵琶传出塞，更无环佩鸣归月。", 
      "又争知、有客夜悲歌，壶敲缺。"
    ], 
    "rhythmic": "满江红"
  }, 
  {
    "author": "邓剡", 
    "paragraphs": [
      "疏雨洗天晴。", 
      "枕簟凉生。", 
      "井梧一叶做秋声。", 
      "谁念客身轻似叶，千里飘零。", 
      "梦断古台城。", 
      "月淡潮平。", 
      "便须携酒访新亭。", 
      "不见当时王谢宅，烟草青青。"
    ], 
    "rhythmic": "浪淘沙"
  }, 
  {
    "author": "邓剡", 
    "paragraphs": [
      "雨过水明霞。", 
      "潮回岸带沙。", 
      "叶声寒、飞透窗纱。", 
      "堪恨西风吹世换，更吹我、落天涯。", 
      "寂寞古豪华。", 
      "乌衣日又斜。", 
      "说兴亡、燕入谁家。", 
      "惟有南来无数雁，和明月、宿芦花。"
    ], 
    "rhythmic": "唐多令"
  }, 
  {
    "author": "邓剡", 
    "paragraphs": [
      "郢雪歌高，天教鹤子参鸣和。", 
      "薰风旌节瑞华□，光动垂弧左。", 
      "早是烟楼撞破。", 
      "更明珠、重添一颗。", 
      "镜容中夜，摩顶欣然，石麟天堕。", 
      "未羡眉山，两峰儿子中峰我。", 
      "推贤世世珥金貂，何况阴功大。", 
      "欲写弄獐书贺。", 
      "愧无功、难消玉果。", 
      "摩挲老眼，曾识英雄，试啼则个。"
    ], 
    "rhythmic": "烛影摇红"
  }, 
  {
    "author": "邓剡", 
    "paragraphs": [
      "蛮烟塞雪。", 
      "天老梅花骨。", 
      "还著锦衣游戏，清江上、管风月。", 
      "木兰归海北。", 
      "竹梧侵户碧。", 
      "三十六峰苍玉，驾白鹿、友仙客。"
    ], 
    "rhythmic": "霜天晓角"
  }, 
  {
    "author": "邓剡", 
    "paragraphs": [
      "步凉飔绿野，□锺鼓、□园林。", 
      "有骑竹更生，扶藜未老，歌舞堂阴。", 
      "金鞭半横玉带，烨神人、风度五云深。", 
      "大耐自应鹤骨，活人总是天心。", 
      "寿蒲香晚尚堪斟。", 
      "梧竹对潇森。", 
      "早问道燕城，衣裁绣衮，台筑黄金。", 
      "天瓢正消几滴，化中原、焦土作甘霖。", 
      "却伴赤松未晚，碧桃花下横琴。"
    ], 
    "rhythmic": "木兰花慢"
  }, 
  {
    "author": "邓剡", 
    "paragraphs": [
      "问庐陵、米作何价。", 
      "棠阴又绿今夏。", 
      "活人手段依然在，独乐园中司马。", 
      "初度也。", 
      "算几处篝香，手额你多谢。", 
      "风亭月榭。", 
      "尽隐橘观棋，折荷筒酒，花竹秀而野。", 
      "阶庭树，满目鱼鱼雅雅。", 
      "千金难买清暇。", 
      "纷纷征榷尘如梦，谁有似公闲者。", 
      "天怎舍。", 
      "趁绿鬓朱颜，须入凌烟画。", 
      "海天不夜。", 
      "管岁岁安期，采蒲为寿，高宴碧桃下。"
    ], 
    "rhythmic": "摸鱼儿"
  }, 
  {
    "author": "邓剡", 
    "paragraphs": [
      "睡起怯春寒。", 
      "海棠花、开未开间。", 
      "莫言春色三分二，朱颜绿鬓，栽花种竹，谁似君闲。", 
      "侯印旧家毡。", 
      "早天边、飞诏催还。", 
      "从今岁岁称觞处，人如玉雪，花如锦绣，福寿如山。"
    ], 
    "rhythmic": "促拍丑奴儿"
  }, 
  {
    "author": "邓剡", 
    "paragraphs": [
      "笑钗符、恰正带宜男。", 
      "还将寿花簪。", 
      "早风薰竹醉，松凉鹤健，午坐存庵。", 
      "三十六峰玉立，隔尘听玄谈。", 
      "何似人难老，三十才三。", 
      "闻得天边好语，第一流人物，偏重江南。", 
      "满玻璃春绿，十载爱棠甘。", 
      "青青鬓、尽堪图画，趁紫岩、年纪作枢参。", 
      "却归宴、瑶池未晚，荷日红酣。"
    ], 
    "rhythmic": "八声甘州"
  }, 
  {
    "author": "邓剡", 
    "paragraphs": [
      "桃脸破初寒，笑问刘郎前度。", 
      "为说正元朝上，缥缈午桥午。", 
      "百年方半日来多，且醉且吟去。", 
      "须信剑南万首，胜侯封千户。"
    ], 
    "rhythmic": "好事近"
  }, 
  {
    "author": "邓剡", 
    "paragraphs": [
      "笑平生、布帆无恙，堂堂稳送君去。", 
      "江声悲壮崖殷血，曾是英雄行处。", 
      "今亦古。", 
      "甚一点东风，天不周郎与。", 
      "城幡夜竖。", 
      "几铜爵春残，战沙秋冷，华发遽如许。", 
      "东坡老，千载风流两赋。", 
      "馀音不绝如缕。", 
      "临皋一笑三生梦，还认岷峨乡语。", 
      "挥玉麈。", 
      "尽不碍灯前，痛饮檐花雨。", 
      "雪堂在否。", 
      "管驾鹤归来，为君细赏，蝴蝶上阶句。"
    ], 
    "rhythmic": "摸鱼儿"
  }, 
  {
    "author": "邓剡", 
    "paragraphs": [
      "瑶尊蘸翠。", 
      "短长亭送别，风恋晴袂。", 
      "腊树迎春，一路清寒，能消几日羁思。", 
      "霜华不惜阳关柳，悄莫系、行人嘶骑。", 
      "对梅花、一笑分携，胜约别来相寄。", 
      "人物仙蓬妙韵，瑞鸾敛迅翼，聊憩香枳。", 
      "见说使君，好语先传，付与芙蓉清致。", 
      "客来欲问荆州事，但细语、岳阳楼记。", 
      "梦故人、剪烛西窗，已隔洞庭烟水。"
    ], 
    "rhythmic": "疏影", 
    "tags": [
      "洞庭湖", 
      "岳阳楼"
    ]
  }, 
  {
    "author": "刘鉴", 
    "paragraphs": [
      "曾作莺迁贺。", 
      "道玉皇、久敕薇垣，分君星颗。", 
      "只待好年好时日，约束东风吹堕。", 
      "到今日、看来真个。", 
      "恰好丁年翁七十，五云间、太乙吹藜火。", 
      "青一点，杉溪左。", 
      "太翁阴天来大。", 
      "後隆山、层一层高，层层突过。", 
      "簪绂蝉联孙又子，眼里人家谁那。", 
      "算只有、翁恁麽。", 
      "孙陆机云翁卫武，便履声、毡复尚书坐。", 
      "拚几许，犀钱果。"
    ], 
    "rhythmic": "贺新郎"
  }, 
  {
    "author": "刘鉴", 
    "paragraphs": [
      "袅袅春幡，恰十日、又逢元夕。", 
      "人正在、景清堂上，金樽娱客。", 
      "蜡炬红摇花外竹，宝香情透梅边石。", 
      "听儿童、父老说青原，东风国。", 
      "平易政，人皆悦。", 
      "真实念，天知得。", 
      "想旌旗一路，又添春色。", 
      "满眼变成金色界，举头身近琼楼月。", 
      "问明年、何处著鳌山，蓬莱北。"
    ], 
    "rhythmic": "满江红"
  }, 
  {
    "author": "翁", 
    "paragraphs": [
      "祷雨文昌，只全靠、心香一瓣。", 
      "才信宿，沛然膏泽，来从方寸。", 
      "早稻含风香旖旎，晚秧饱水青葱茜。", 
      "问螺江、恰见线来流，今平岸。", 
      "君作事，看天面。", 
      "天有眼，从君愿。", 
      "信瑞莲芝草，几曾虚献。", 
      "此雨千金无买处，丰年饱吃君侯饭。", 
      "管酿成、春酒上公堂，人人献。"
    ], 
    "rhythmic": "满江红"
  }, 
  {
    "author": "王洧", 
    "paragraphs": [
      "雁荡接台山。", 
      "秋来最好看。", 
      "寿星明、高现云端。", 
      "八月初弦三日里，□二老、福人间。", 
      "玉节近天颜。", 
      "东西两路安。", 
      "祝苍松、节劲根蟠。", 
      "相汉元勋萧第一，留次位、著曹参。"
    ], 
    "rhythmic": "糖多令・唐多令"
  }, 
  {
    "author": "汪梦斗", 
    "paragraphs": [
      "西北有神州。", 
      "曾倚斜阳江上楼。", 
      "目断淮南山一抹，何由。", 
      "载泪东风洒汴流。", 
      "何事却狂游。", 
      "直驾驴车度白沟。", 
      "自古幽燕为绝塞，休愁。", 
      "未是穷荒天尽头。"
    ], 
    "rhythmic": "南乡子"
  }, 
  {
    "author": "汪梦斗", 
    "paragraphs": [
      "人言楼观似寥阳。", 
      "巍倚太清傍。", 
      "便有二京赋手，也须费力铺张。", 
      "客窗梦断，星稀月澹，一枕凄凉。", 
      "旧日春风汴水，□□多少垂杨。"
    ], 
    "rhythmic": "朝中措"
  }, 
  {
    "author": "汪梦斗", 
    "paragraphs": [
      "寻常一样窗前月，人只看中秋。", 
      "年年今夜，争寻诗酒，共上高楼。", 
      "一奁明镜，能圆几度，白了人头。", 
      "良辰美景，赏心乐事，输少年游。"
    ], 
    "rhythmic": "人月圆"
  }, 
  {
    "author": "汪梦斗", 
    "paragraphs": [
      "满目飞明镜。", 
      "忆年时、呼朋楼上，畅怀觞咏。", 
      "圆到今宵依前好，诗酒不成佳兴。", 
      "身恰在、燕台天近。", 
      "一段凄凉心中事，被秋光、照破无馀蕴。", 
      "却不是，诉贫病。", 
      "宫庭花草埋幽径。", 
      "想夜深，女墙还有，过来蟾影。", 
      "千古词人伤情处，旧说石城形胜。", 
      "又今说、断桥风韵。", 
      "客里蝉娟都相似，只後朝、不见潮来信。", 
      "且喜得，四边静。"
    ], 
    "rhythmic": "金缕曲・贺新郎"
  }, 
  {
    "author": "汪梦斗", 
    "paragraphs": [
      "忆旧时、东方□郡，东原尽是佳处。", 
      "梁都破了寻南渡，几遍狐号鳝舞。", 
      "君试觑。", 
      "环一抹荒城，草色今如许。", 
      "芳华旧地。", 
      "曾一上飞云，歌台酒馆，落日乱鸦度。", 
      "吟情苦。", 
      "滴尽应雄老泪。", 
      "凄酸非是儿女。", 
      "西湖似我西湖否。", 
      "只怕不如西子。", 
      "秋欲暮。", 
      "要一看秋波，又自催归计。", 
      "休□浪语。", 
      "待过江说与，高车驷马，今是朝天路。"
    ], 
    "rhythmic": "摸鱼儿", 
    "tags": [
      "西湖"
    ]
  }, 
  {
    "author": "汪梦斗", 
    "paragraphs": [
      "选得官归，黄埃满面。", 
      "难於奏赋明光殿。", 
      "秋帆落日渡淮来，三杯酒浊凭谁劝。", 
      "旧日佳词，自吟一遍。", 
      "绿袍不是嫦娥翦。", 
      "红楼十里古扬州，无人为把珠帘卷。"
    ], 
    "rhythmic": "踏莎行"
  }, 
  {
    "author": "彭元逊", 
    "paragraphs": [
      "十日春风，又一番调弄，怕暖愁阴。", 
      "夜来风雨，摇得杨柳黄深。", 
      "熏篝未断，梦旧寒、浅醉同衾。", 
      "便是闻灯见月，看花对酒惊心。", 
      "携手满身花影，香物霏霏，露湿罗襟。", 
      "笙歌行人归去，回首沈沈。", 
      "人间此夜，误春光、一刻千金。", 
      "明日问、红巾青鸟，苍苔自拾遗簪。"
    ], 
    "rhythmic": "汉宫春"
  }, 
  {
    "author": "彭元逊", 
    "paragraphs": [
      "翠袖馀寒，早添得、铢衣几重。", 
      "何须怪、妍华都谢，更为谁容。", 
      "衔尽吴花成鹿苑，人间不恨雨和风。", 
      "便一枝、流落到人家，清泪红。", 
      "山雾湿，倚熏笼。", 
      "垂ぢ叶，鬓酥融。", 
      "恨宫云一朵，飞过空同。", 
      "白日长闲青鸟在，杨家花落白苹中。", 
      "问故人、忍更负东风，尊酒空。"
    ], 
    "rhythmic": "满江红"
  }, 
  {
    "author": "彭元逊", 
    "paragraphs": [
      "江空不渡，恨蘼芜杜若，零落无数。", 
      "远道荒寒，婉娩流年，望望美人迟暮。", 
      "风烟雨雪阴晴晚，更何须，春风千树。", 
      "尽孤城、落木萧萧，日夜江声流去。", 
      "日晏山深闻笛，恐他年流落，与子同赋。", 
      "事阔心违，交淡媒劳，蔓草沾衣多露。", 
      "汀洲窈窕馀醒寐，遗浮沈沣浦。", 
      "有白鸥淡月，微波寄语，逍遥容与。"
    ], 
    "rhythmic": "解佩环・疏影", 
    "tags": [
      "宋词三百首"
    ]
  }, 
  {
    "author": "彭元逊", 
    "paragraphs": [
      "人间无欠秋风处，偏到霜痕月杪。", 
      "风雨船篷，日夜风波未了。", 
      "忽潮生海立，又天阔、江清欲晓。", 
      "孤迥幽深，激扬悲壮，浮沈浩渺。", 
      "行路古来难，貂裘敞、匹马关山人老。", 
      "锦字未成，寒到君边书到否。", 
      "倚门回首，儿女灯前娭笑。", 
      "早斟酌、万里封侯，镜迟霜照。"
    ], 
    "rhythmic": "徵招"
  }, 
  {
    "author": "彭元逊", 
    "paragraphs": [
      "视春衫、箧中半在，酒痕花露。", 
      "恨桃李、如风过尽，梦里故人成雾。", 
      "临颍美人，秦川公子，晚共何人语。", 
      "对人家、花草池台，回首故园咫尺，未成归去。", 
      "昨宵听、危弦急管，酒醒不知何处。", 
      "飘泊情多，衰迟感易，无限堪怜许。", 
      "似尊前眼底，红颜消几寒暑。", 
      "年少风流，未谙春事，追与东风赋。", 
      "待他年、君老巴山，共君听雨。"
    ], 
    "rhythmic": "子夜歌"
  }, 
  {
    "author": "彭元逊", 
    "paragraphs": [
      "红袖乌丝失酒，金钗银烛销春。", 
      "柳边桃下复清晨。", 
      "帽风回马旋，扇雨拂花情。", 
      "白帝空惊旧曲，阳关只梦行人。", 
      "碧云何处认芳尘。", 
      "紫荆花作荚，青杏核生仁。"
    ], 
    "rhythmic": "临江仙"
  }, 
  {
    "author": "彭元逊", 
    "paragraphs": [
      "自结床头麈尾，角巾坐枕孤松。", 
      "片云承日过山东。", 
      "起听荷叶雨，行受芷花风。", 
      "无客同羹莼菜，有人为剥莲蓬。", 
      "东墙年少未从容。", 
      "何因知我意，吹笛月明中。"
    ], 
    "rhythmic": "临江仙"
  }, 
  {
    "author": "彭元逊", 
    "paragraphs": [
      "背人西去一莺啼。", 
      "拍手还惊百舌飞。", 
      "浅雨微寒春有思，宿妆残酒欲时。", 
      "浪起蒲茸暖，翡翠风来柳絮低。", 
      "故遣苍头寻杏子，凭肩小语只心知。"
    ], 
    "rhythmic": "瑞鹧鸪"
  }, 
  {
    "author": "彭元逊", 
    "paragraphs": [
      "东洲游伴寄兰苕。", 
      "人日晴时不用招。", 
      "微雨来看杨柳色，故人相遇浴龙桥。", 
      "愁如春水年年长，老共东风日日消。", 
      "几欲作笺无可寄，双鱼犹自等归潮。"
    ], 
    "rhythmic": "瑞鹧鸪"
  }, 
  {
    "author": "彭元逊", 
    "paragraphs": [
      "微雨烧香馀润气，新绿愔愔，乳燕相依睡。", 
      "无复卷帘知客意，杨柳更欲因风起。", 
      "旧梦苍茫云海际。", 
      "强作欢娱，不觉当年似。", 
      "曾笑浮花并浪蕊。", 
      "如今更惜棠梨子。"
    ], 
    "rhythmic": "蝶恋花"
  }, 
  {
    "author": "彭元逊", 
    "paragraphs": [
      "日晚游人酥粉。", 
      "四雨亭前，面面看花坐。", 
      "扇拂游蜂青杏堕。", 
      "新红一路秋千过。", 
      "帘外清歌帘底和。", 
      "自理琵琶，不用笙簧佐。", 
      "八摺香罗馀碧唾。", 
      "路花点笔轻题破。"
    ], 
    "rhythmic": "蝶恋花"
  }, 
  {
    "author": "彭元逊", 
    "paragraphs": [
      "今夜故人独宿。", 
      "小雨梨花当屋。", 
      "犹有未残枝，轻脆不堪人触。", 
      "休触。", 
      "休触。", 
      "憔悴怕惊郎目。"
    ], 
    "rhythmic": "如梦令"
  }, 
  {
    "author": "彭元逊", 
    "paragraphs": [
      "玉蛇踯躅流光卷。", 
      "连珠合沓帘波远。", 
      "花动见鱼行。", 
      "红裳眩欲倾。", 
      "人来惊翡翠。", 
      "小鸭惊还睡。", 
      "两岸绿阴生。", 
      "修廊时听莺。"
    ], 
    "rhythmic": "菩萨蛮"
  }, 
  {
    "author": "彭元逊", 
    "paragraphs": [
      "春一点。", 
      "透得酥温玉软。", 
      "唇晕睡花连袖染。", 
      "嫣红惊绝艳。", 
      "日暮飞红扑脸。", 
      "翠被夜寒波飐。", 
      "梦断锦茵成堕靥。", 
      "宫廊微月转。"
    ], 
    "rhythmic": "谒金门"
  }, 
  {
    "author": "彭元逊", 
    "paragraphs": [
      "江上行人，竹间茅屋，下临深窈。", 
      "春风袅袅，翠鬟窥树犹小。", 
      "遥迎近倚，归还愿、分付横枝未了。", 
      "扁舟却去，中流回首，惊散飞鸟。", 
      "重踏新亭屐齿，耿山抱孤城，月来华表。", 
      "鸡听人语，隔江相伴歌笑。", 
      "壮游历历，同高李、未拟诗成草草。", 
      "长桥外，有醒人吹笛，并在霜晓。"
    ], 
    "rhythmic": "月下笛"
  }, 
  {
    "author": "彭元逊", 
    "paragraphs": [
      "似东风老大，那复有、当时风气。", 
      "有情不收，江山身是寄。", 
      "浩荡何世。", 
      "但忆临官道，暂来不住，便出门千里。", 
      "痴心指望回风坠。", 
      "扇底相逢，钗头微缀。", 
      "他家万条千缕，解遮亭障驿，不隔江水。", 
      "瓜洲曾舣，等行人岁岁。", 
      "日下长秋，城乌夜起。", 
      "帐庐好在春睡。", 
      "共飞归湖上，草青无地。", 
      "雨、春心如腻。", 
      "欲待化、丰乐楼前，青门都废。", 
      "何人念、流落无几。", 
      "点点抟作，雪绵松润，为君泪。"
    ], 
    "rhythmic": "六丑", 
    "tags": [
      "宋词三百首"
    ]
  }, 
  {
    "author": "彭元逊", 
    "paragraphs": [
      "夜寒晴早人起。", 
      "见柳知新翠。", 
      "撼树试花意。", 
      "两蜂狂救堕蕊。", 
      "见著羞懒避。", 
      "春都在，时节到愁地。", 
      "屏间字。", 
      "香痕半掏，误期一一曾记。", 
      "朱弦谩锁，不会近番慵脆。", 
      "强踏秋千似醉里。", 
      "扶下，眼花跕跕飞坠。"
    ], 
    "rhythmic": "隔浦莲近・隔浦莲近拍"
  }, 
  {
    "author": "彭元逊", 
    "paragraphs": [
      "记新楼试酒，上客回车，初识能歌。", 
      "几许怜才意，觉援琴意动，授简情多。", 
      "青鸾昼下缥缈，烟雾隔轻罗。", 
      "还自有人猜，素巾承汗，微影双蛾。", 
      "西陂千树雪，欲绝世乘风，下照沧波。", 
      "怪倚春憔悴，扁舟月上，草草相过。", 
      "少年翰墨相误，幽恨愧星河。", 
      "谁为语伶玄，秋风并冷双燕窠。"
    ], 
    "rhythmic": "忆旧游"
  }, 
  {
    "author": "彭元逊", 
    "paragraphs": [
      "痴多故恼人，妆晚翻嫌趣。", 
      "只为眼波长，嗔笑娇难触。", 
      "春心不肯深，春睡何曾足。", 
      "莫待柳花飞，飞去无拘束。"
    ], 
    "rhythmic": "生查子"
  }, 
  {
    "author": "彭元逊", 
    "paragraphs": [
      "浅入新年，逢人日、拂拂淡烟无雨。", 
      "叶底妖禽自语。", 
      "小啄幽香还吐。", 
      "东风辛苦，便怕有、踏青人误。", 
      "清明寒食，消得渡江，黄翠千缕。", 
      "看临小帖宜春，填轻晕湿，碧花生雾。", 
      "为说钗头袅袅，系著轻盈不住。", 
      "问郎留否。", 
      "似昨夜、教成鹦鹉。", 
      "走马章台，忆得画眉归去。"
    ], 
    "rhythmic": "玉女迎春慢・玉女迎春"
  }, 
  {
    "author": "方衡", 
    "paragraphs": [
      "皇天眷佑中兴烈。", 
      "维岳共生鸿硕。", 
      "镇抚精神，规恢调度，未数至言长策。", 
      "中原徯望，总万里山河，尽归经画。", 
      "更看旋乾转坤，烦一指麾力。", 
      "胡尘顿消海岱，倚天长啸处，兼惠南北。", 
      "宝镇还朝，圣恩如海，趁得崧高华席。", 
      "星晨步峻，看丹凤飞来，趣登枢极。", 
      "□寿齐天，愿齐开寿域。"
    ], 
    "rhythmic": "齐天乐"
  }, 
  {
    "author": "郭居安", 
    "paragraphs": [
      "捷书连昼，甘洒通宵，新来喜沁尧眉。", 
      "许大担当，人间佛力须弥。", 
      "年年八月八日，长记他、三月三时。", 
      "平生事，想祗和天语，不遣人知。", 
      "一片闲心鹤外，被乾坤系定，虹玉腰围。", 
      "阊阖云边，西风万籁吹齐。", 
      "归舟更归何处，是天教、家在苏堤。", 
      "千千岁，比周公、多个彩衣。"
    ], 
    "rhythmic": "声声慢"
  }, 
  {
    "author": "郭居安", 
    "paragraphs": [
      "听都人共语，又还是、岁逢庚。", 
      "记今帖频催，衮衣将至，绣幰先迎。", 
      "笙歌六宫齐奏，到而今、犹唱贺升平。", 
      "千岁人间福本，天公著意看承。", 
      "秋深。", 
      "帘卷空明。", 
      "问西子，最宜晴。", 
      "喜新来多暇，玉醪龙炙，菊院花城。", 
      "明年耳孙头上，更君王、亲点泥金。", 
      "兜率摩耶住世，长看佛度众生。"
    ], 
    "rhythmic": "木兰花慢"
  }, 
  {
    "author": "赵从橐", 
    "paragraphs": [
      "指庭前、翠云金雨。", 
      "霏霏香满仙宇。", 
      "一清透彻浑无底，秋水也无流处。", 
      "君试数。", 
      "此样襟怀，顿得乾坤住。", 
      "闲情半许。", 
      "听万物氤氲，从来形色，每向静中觑。", 
      "琪花落，相接西池寿母。", 
      "年年弦月时序。", 
      "荷衣菊佩寻常事，分付两山容与。", 
      "天证取。", 
      "此老平生，可向青天语。", 
      "瑶卮缓举。", 
      "要见我何心，西湖万顷，来去自鸥鹭。"
    ], 
    "rhythmic": "摸鱼儿", 
    "tags": [
      "西湖"
    ]
  }, 
  {
    "author": "廖莹中", 
    "paragraphs": [
      "请诸君著眼，来看我、福华编。", 
      "记江上秋风，鲸漦涨雪，雁徼迷烟。", 
      "一时几多人物，只我公、只手护山川。", 
      "争睹阶符瑞象，又扶红日中天。", 
      "因怀下走奉櫜鞬。", 
      "磨盾夜无眠。", 
      "知重开宇宙，活人万万，合寿千千。", 
      "凫鹥太平世也，要东还、赴上是何年。", 
      "消得清时钟鼓，不妨平地神仙。"
    ], 
    "rhythmic": "木兰花慢"
  }, 
  {
    "author": "廖莹中", 
    "paragraphs": [
      "恨个侬无赖，卖娇眼、春心偷掷。", 
      "苍苔花落，先印下一双春迹。", 
      "花不知名，香才闻气，似月下箜篌，蒋山倾国。", 
      "半解罗襟，蕙薰微度，镇宿粉、栖香双蝶。", 
      "语态眠情，感多情、轻怜细阅。", 
      "休问望宋墙高，窥韩路隔。", 
      "寻寻觅觅。", 
      "又暮雨凝碧。", 
      "花径横烟，红扉映月，尽一刻、千金堪值。", 
      "卸袜熏笼，藏灯衣桁，任裹臂金斜，搔头玉滑。", 
      "更恨檀郎，恶怜深惜。", 
      "尽颤袅、周旋倾侧。", 
      "软玉香钩，怪无端、凤珠微脱。", 
      "多少怕晓听钟，琼钗暗擘。"
    ], 
    "rhythmic": "个侬"
  }, 
  {
    "author": "丁察院", 
    "paragraphs": [
      "葛井丹明，西来金母，霓旌云旆。", 
      "移下瑶池，竹外一壶秋水。", 
      "菊□香留宿醉。", 
      "看後夜、冰轮满桂。", 
      "貂蝉映、虹玉称觞，遂初堂上佳会。", 
      "娇孙彩衣聚戏。", 
      "指明年八十，儿额先记。", 
      "要比庄椿，八数更加千倍。", 
      "好是皇恩锡类。", 
      "许东殿、首舆扶至。", 
      "君臣庆、齐侍慈颜，万年欢对尧世。"
    ], 
    "rhythmic": "万年欢"
  }, 
  {
    "author": "黄右曹", 
    "paragraphs": [
      "清晓听麻姑，来约西王母。", 
      "共取蟠桃簇玉盘，来劝摩耶酒。", 
      "王母问摩耶，此意还知否。", 
      "只为曾生我佛来，更与千千寿。"
    ], 
    "rhythmic": "卜算子"
  }, 
  {
    "author": "翁溪园", 
    "paragraphs": [
      "镇淮楼下旌旗，晶明辉映云山阁。", 
      "宸旒倚重，折冲千里，无逾秋壑。", 
      "缓带清裘，纶巾羽扇，从容筹略。", 
      "使毡裘胆破，丁宁边吏，无生事，空沙漠。", 
      "二十四桥风月，称迷楼、卷尽帘箔。", 
      "绂麟华旦，饱吟玉蕊，款簪金药。", 
      "驿骑朝驰，宝鞍赍赐，御筵宣押。", 
      "更赐环促召，中书入令，作汾阳郭。"
    ], 
    "rhythmic": "水龙吟"
  }, 
  {
    "author": "翁溪园", 
    "paragraphs": [
      "丹鹤结青士，玄鹿侍苍官。", 
      "寿仙堂下，应伴凫舄戏莱斑。", 
      "麟记当年绣绂，燕剪今朝彩胜，淑气逐椒盘。", 
      "孕毓阳和粹，独占一春先。", 
      "平淮了，勋业盛，傲东山。", 
      "中原犹待经略，趣诏凤池还。", 
      "更数尧阶五荚，又上华封三祝，千载圣须贤。", 
      "即拜玉枝赐，长冠紫宸班。"
    ], 
    "rhythmic": "水调歌头"
  }, 
  {
    "author": "翁溪园", 
    "paragraphs": [
      "记得花筵，巧夕星河，初度女牛。", 
      "更四双荚，十分桂魄，中元佳致，妆点初秋。", 
      "蔼蔼非烟，如雾，锦水郁葱佳气浮。", 
      "人人道，是王孙帝胄，今日生朝。", 
      "银潢万叶源流。", 
      "见一点长庚辉绛霄。", 
      "似东平为善，河间献雅，风流酝藉，西汉诸刘。", 
      "恰遇称觞，蓬壶歌缓，满酌蒲萄双玉舟。", 
      "椿松等算，年年醉傲，花马金裘。"
    ], 
    "rhythmic": "沁园春"
  }, 
  {
    "author": "翁溪园", 
    "paragraphs": [
      "几番梅雨，蒲风过、端阳後。", 
      "细数月轮，犹待双蓂秀。", 
      "戏彩华堂宴，设帨朱门右。", 
      "酌金荷，争献寿。", 
      "蟠桃新熟，阿母齐长久。", 
      "一门奋建，攀桂客、无双手。", 
      "好事来春在，杏苑联蓝绶。", 
      "应继琼林董，却胜燕山窦。", 
      "夸盛事、真罕有。", 
      "金花封诰，管取重重受。"
    ], 
    "rhythmic": "洞仙歌"
  }, 
  {
    "author": "翁溪园", 
    "paragraphs": [
      "荚飞双，桂分缺二。", 
      "金风已肃深秋意。", 
      "萱庭戏彩恰称觞，蕊宫仙子天台裔。", 
      "鹤发童颜，龟龄福备。", 
      "孩儿书额添三字。", 
      "常将机训付儿孙，取青行拥潘舆侍。"
    ], 
    "rhythmic": "踏莎行"
  }, 
  {
    "author": "倪君", 
    "paragraphs": [
      "年少疏狂今已老。", 
      "筵席散、杂剧打了。", 
      "生向空来，死从空去，有何喜、有何烦恼。", 
      "说与无常二鬼道。", 
      "福亦不作，祸亦不造。", 
      "地狱阎王，天堂玉帝，看你去、那里押到。"
    ], 
    "rhythmic": "夜行船"
  }, 
  {
    "author": "杨佥判", 
    "paragraphs": [
      "襄樊四载弄干戈。", 
      "不见渔歌。", 
      "不见樵歌。", 
      "试问如今事若何。", 
      "金也消磨。", 
      "谷也消磨。", 
      "拓枝不用舞婆娑。", 
      "丑也能多。", 
      "恶也能多。", 
      "朱门日日买朱娥。", 
      "军事如何。", 
      "民事如何。"
    ], 
    "rhythmic": "一翦梅"
  }, 
  {
    "author": "萧某", 
    "paragraphs": [
      "士籍令行，伯仲分明，逐一排连。", 
      "问子孙何习，父兄何业，明经词赋，右具如前。", 
      "最是中间，娶妻某氏，试问于妻何与焉。", 
      "乡保举，那当著押，开口论钱。", 
      "祖宗立法于前。", 
      "又何必更张万万千。", 
      "算行关改会，限田放籴，生民凋瘵，膏血既朘。", 
      "只有士心，仅存一脉，今又艰难最可怜。", 
      "谁作俑，陈坚伯大，附势专权。"
    ], 
    "rhythmic": "沁园春"
  }, 
  {
    "author": "赵文", 
    "paragraphs": [
      "院静槐阴似水，雨馀蝉语先秋。", 
      "熟残梅子无人打，金弹满红沟。", 
      "又送行人归去，谁怜倦客淹留。", 
      "画船旗鼓江南岸，人倚夕阳楼。"
    ], 
    "rhythmic": "乌夜啼"
  }, 
  {
    "author": "赵文", 
    "paragraphs": [
      "冰肌玉骨淡裳衣。", 
      "素云生翠枝。", 
      "一生不晓谪仙诗。", 
      "雪香应自知。", 
      "微雨後，禁烟时。", 
      "洗妆君莫迟。", 
      "东风不解惜妍姿。", 
      "吹成蝴蝶飞。"
    ], 
    "rhythmic": "阮郎归"
  }, 
  {
    "author": "赵文", 
    "paragraphs": [
      "舞红一架欲生衣。", 
      "残英辞旧枝。", 
      "雨生自唱惜春词。", 
      "行人应未知。", 
      "新火後，薄罗时。", 
      "君归何太迟。", 
      "镜中失却少年姿。", 
      "年随花共飞。"
    ], 
    "rhythmic": "阮郎归"
  }, 
  {
    "author": "赵文", 
    "paragraphs": [
      "绿秧平，烟树远，村落声喧，凫雁归来晚。", 
      "自倚阑干舒困眼。", 
      "一架葡萄，青得池塘满。", 
      "饮先愁，吟又懒。", 
      "几许闲情，百计难消遣。", 
      "客落不如归梦短。", 
      "何况啼鹃，怎不教肠断。"
    ], 
    "rhythmic": "苏幕遮"
  }, 
  {
    "author": "赵文", 
    "paragraphs": [
      "恨花开尽，夜深自敛胭脂颗。", 
      "雨过。", 
      "绕曲曲花篷锦围裹。", 
      "浮空烧蜜矩，香雾霏霏堕。", 
      "无那。", 
      "倚滴滴娇红笑相亸。", 
      "歌俦饮伴，花底围春坐。", 
      "念满眼、少年人，谁更老於我。", 
      "岁岁花时，洞门无锁。", 
      "莫负东君，酒盟诗课。"
    ], 
    "rhythmic": "侧犯"
  }, 
  {
    "author": "赵文", 
    "paragraphs": [
      "京浙尘埃，闽峤风霜，不觉催老。", 
      "封侯事付儿曹，懒把菱花频照。", 
      "明光赋笔，那知白首山中，年年管领闲花草。", 
      "叩角夜漫漫，问何时能晓。", 
      "堪笑。", 
      "空有传世千篇，正似病呻饥啸。", 
      "欲傲王侯，早被王侯相傲。", 
      "盖棺事定，即今老子犹龙，荣枯得丧浑难料。", 
      "无酒不须愁，问黄花知道。"
    ], 
    "rhythmic": "石州慢"
  }, 
  {
    "author": "赵文", 
    "paragraphs": [
      "云外梅阴，雨馀苔晕，嫩寒初沁罗裳。", 
      "书几凝尘，琴丝带润，小窗幽梦生凉。", 
      "新水涨银塘。", 
      "恨王孙去後，烟草茫茫。", 
      "记得湖山胜处，相对拆封黄。", 
      "情笺思墨犹香。", 
      "奈当时两鬓，都是吴霜。", 
      "兔颖吟苦，裘解尽，何意此□游梁。", 
      "旧话不堪长。", 
      "便倩薰风吹去，本地看风光。", 
      "惟有青山，伴我耕钓老村庄。"
    ], 
    "rhythmic": "望海潮"
  }, 
  {
    "author": "赵文", 
    "paragraphs": [
      "正宝香残，重帘静，飞鸟时惊花铎。", 
      "沈思前梦去，有当时老泪，欲弹还阁。", 
      "太一宫墙，菩提寺路，谁管纷纷开落。", 
      "心情浑何似，似琵琶马上，晓寒沙漠。", 
      "想筝雁频移，钏金度瘦，素肌清削。", 
      "相思无奈著。", 
      "重访旧、谁遣车生角。", 
      "暗记省、刘郎前度，杜枚三生，为何人、顿乖芳约。", 
      "试把菱花拭，愁来处、鬓丝先觉。", 
      "念幽独、成荒索。", 
      "何日重见，错拟扬州骑鹤，绿阴不妨细酌。"
    ], 
    "rhythmic": "大"
  }, 
  {
    "author": "赵文", 
    "paragraphs": [
      "东风何许红紫，又匆匆吹去。", 
      "最堪惜、九十春光，一半情绪听雨。", 
      "到昨日、看花去处，如今尽是相思树。", 
      "倚斜阳脉脉，多情燕子能语。", 
      "自怪情怀，近日顿懒，忆刘郎前度。", 
      "断桥外、小院重帘，那人正柳边住。", 
      "问章台、青青在否。", 
      "芳信隔、□魂无据。", 
      "想行人，折尽柔条，滚愁成絮。", 
      "闲将杯酒，苦劝羲和，揽辔更少驻。", 
      "怎忍把、芳菲容易委路。", 
      "春还倒转归来，为君起舞。", 
      "寸肠万恨，何人共说，十年暗洒铜仙泪，是当时、滴滴金盘露。", 
      "思量万事成空，只有初心，英英未化为土。", 
      "浮生似客，春不怜人，人更怜春暮。", 
      "君不见、青楼朱阁，舞女歌童，零落山丘，便房幽户。", 
      "长门词赋，沈香乐府，悠悠谁是知音者，且绿阴多处修花谱。", 
      "殷勤更倩啼莺，传语风光，後期莫误。"
    ], 
    "rhythmic": "莺啼序"
  }, 
  {
    "author": "赵文", 
    "paragraphs": [
      "秋风又吹华发，怪流光暗度。", 
      "最可恨、木落山空，故国芳草何处。", 
      "看前古、兴亡堕泪，谁知历历今如古。", 
      "听吴儿唱彻，庭花又翻新谱。", 
      "肠断江南，庾信最苦，有何人共赋。", 
      "天又远，云海茫茫，鳞鸿似梦无据。", 
      "怨东风、不如人意，珠履散、宝钗何许。", 
      "想故人、月下沈吟，此时难诉。", 
      "吾生已矣，如此江山，又何怀故宇。", 
      "不恨赋归迟，归计大误。", 
      "当时只合云龙，飘飘平楚。", 
      "男儿死耳，嘤嘤昵昵，丁宁卖履分香事，又何如、化作胥潮去。", 
      "东君岂是无能，成败归来，手种瓜圃。", 
      "膏残夜久，月落山寒，相对耿无语。", 
      "恨前此、燕丹计早，荆庆才疏，易水衣冠，总成尘土。", 
      "斗鸡走狗，呼卢蹴鞠，平生把臂江湖旧，约何时、共话连床雨。", 
      "王孙招不归来，自采黄花，醉扶山路。"
    ], 
    "rhythmic": "莺啼序"
  }, 
  {
    "author": "赵文", 
    "paragraphs": [
      "绛阙珠宫何处，碧梧双凤吟。", 
      "为底事、一落人间，轻题破、隐韵天音。", 
      "当时点云滴雨，匆匆处、误墨沾素襟。", 
      "算人间、最苦多情，争知道、天上情更深。", 
      "世事似晴又阴。", 
      "罗褥甲帐，回头一梦难寻。", 
      "虎啸崎嵚，护遗迹、尚如今。", 
      "斜阳落花流水，吹紫宇、澹成林。", 
      "霜空月明，天风响、环佩飞翠禽。"
    ], 
    "rhythmic": "绮寮怨"
  }, 
  {
    "author": "赵文", 
    "paragraphs": [
      "寒泉溅雪，有环佩隐隐，飞度霜月。", 
      "易水风寒，壮士悲歌，关山万里离别。", 
      "杨花浩荡晴空转，又化作、云鸿霜鹘。", 
      "耿石壕，夜久无言寂历，如闻幽咽。", 
      "云谷山人老矣，江空又岁晚，相对愁绝。", 
      "玉立长身，自是胎仙，舞我黄庭三叠。", 
      "人间只惯丁当字，妙处在、一声清拙。", 
      "待明朝、试拂菱花，老我一簪华发。"
    ], 
    "rhythmic": "疏影"
  }, 
  {
    "author": "赵文", 
    "paragraphs": [
      "绿杨深似雨。", 
      "西湖上、旧日情丝恨缕。", 
      "风流似张绪。", 
      "羡春风依旧，年年眉妩。", 
      "宫腰楚楚。", 
      "倚画阑、曾斗妙舞。", 
      "想而今似我，零落天涯，却悔相妒。", 
      "痛绝长秋去後，杨白花飞，旧腔难谱。", 
      "年年暗度。", 
      "凄凉事，不堪诉。", 
      "记菩提寺路，段家桥水，何时重到梦处。", 
      "况柔条老去，争奈系春不住。"
    ], 
    "rhythmic": "瑞鹤仙", 
    "tags": [
      "西湖"
    ]
  }, 
  {
    "author": "赵文", 
    "paragraphs": [
      "云漠漠，云漠漠，云拥紫皇家。", 
      "岩上神仙无一事，幅巾临水看桃花。", 
      "点点是丹砂。"
    ], 
    "rhythmic": "法驾导引"
  }, 
  {
    "author": "赵文", 
    "paragraphs": [
      "山中好，山中好，长日养婴儿。", 
      "午夜独行金阙路，晴窗自写绿章词。", 
      "闲有鹤相随。"
    ], 
    "rhythmic": "法驾导引"
  }, 
  {
    "author": "赵文", 
    "paragraphs": [
      "公度我，公度我，我是汉铜仙。", 
      "惜我玉龙为觳觫，为公锄雨种芝田。", 
      "留眼看千年。"
    ], 
    "rhythmic": "法驾导引"
  }, 
  {
    "author": "赵文", 
    "paragraphs": [
      "是去年、春草又凄凄，尘生缕金衣。", 
      "怅朱颜为土，白杨堪柱，燕子谁依。", 
      "谩说漫漫六合，无地著相思。", 
      "辽鹤归来後，城亦全非。", 
      "更有延平一剑，向风雷半夜，何处寻伊。", 
      "怪天天何物，堪作玉弹棋。", 
      "到年年、无肠堪断，向清明、独自掩荆扉。", 
      "何况又、禽声杜宇，花事酴醾。"
    ], 
    "rhythmic": "八声甘州"
  }, 
  {
    "author": "赵文", 
    "paragraphs": [
      "又海棠开後，楼上倍觉春寒。", 
      "绿叶润，雨初乾。", 
      "爱远树团团。", 
      "当时剩买名花种，那信付与谁看。", 
      "十载事，土花漫。", 
      "但青得阑干。", 
      "悲欢。", 
      "思人世、真如一梦，留不住、城头日残。", 
      "看眼底、西湖过了，又还见、赵舞燕歌，抹粉涂丹。", 
      "凭君更酌，後日重来，直是晴难。"
    ], 
    "rhythmic": "塞翁吟", 
    "tags": [
      "西湖"
    ]
  }, 
  {
    "author": "赵文", 
    "paragraphs": [
      "白玉磋成，香罗捻就，为谁特地团团。", 
      "羡司花神女，有此清闲。", 
      "疑是弓靴蹴鞠，刚一踢、误挂花间。", 
      "方信道，酴醾失色，玉蕊无言。", 
      "凭阑。", 
      "几回淡月，怪天上冰轮，移下尘寰。", 
      "奈堪同玉手，难插云鬟。", 
      "人道转官球也，春去也，欲转何官。", 
      "聊寄与、诗人案头，冰雪相看。"
    ], 
    "rhythmic": "凤凰台上忆吹箫"
  }, 
  {
    "author": "赵文", 
    "paragraphs": [
      "梅花新霁後。", 
      "正锦样华堂，一时装就。", 
      "洞房花烛深深处，慢转铜壶银漏。", 
      "新妆未了。", 
      "奈浩荡、春心相侯。", 
      "香篆里、簇簇笙歌，微寒半侵罗袖。", 
      "侵晨浅捧兰汤，问堂上萱花，夜来安否。", 
      "功名漫斗。", 
      "漫赢得、万里相思清瘦。", 
      "蓝袍俊秀。", 
      "便胜却、登科龙首。", 
      "春昼永、帘幕重重，箫声缓奏。"
    ], 
    "rhythmic": "玉烛新"
  }, 
  {
    "author": "赵文", 
    "paragraphs": [
      "绣帘深，刘郎一笑，风流胜前度。", 
      "戟香门户。", 
      "还别有祥云，檐外飞舞。", 
      "洞底烛下应低语。", 
      "晨妆须带曙。", 
      "待献了、堂前罗袜，双双交祝付。", 
      "从前茜桃与杨枝，如今便、合逊梅花为主。", 
      "行乐处。", 
      "西溪上、柳汀花屿。", 
      "封侯事、看人漫苦。", 
      "谁能向、黄河风雪路。", 
      "且对取、锦屏金幕，双蛾新样妩。"
    ], 
    "rhythmic": "花犯", 
    "tags": [
      "黄河"
    ]
  }, 
  {
    "author": "赵文", 
    "paragraphs": [
      "风雨山城，天意欲雪，梅花照影清峭。", 
      "彩燕飞春，祥麟祓旦，当日文星高照。", 
      "天地无情，向十载、风埃吹老。", 
      "盖世科名，经邦事业，白衣苍狗。", 
      "不是贪名求分表。", 
      "漫猎较、逢场一笑。", 
      "野外朝仪，城中马队，且暂淹才调。", 
      "为斯文争一脉，斯文在、乾坤未了。", 
      "烂醉金尊，夜何其，东方渐晓。"
    ], 
    "rhythmic": "氐州第一"
  }, 
  {
    "author": "赵文", 
    "paragraphs": [
      "初荷一番濯雨，锦云红尚卷。", 
      "隘华屋、赋客吟仙，候望南极天远。", 
      "还报道、飘然紫气，山奇水胜都行遍。", 
      "却归来领客，水晶庭院开宴。", 
      "窗户青红，正似京洛，按笙歌一片。", 
      "似别有、金屋佳人，桃根桃叶清婉。", 
      "倚薰风、虬须正绿，人似玉手纨扇。", 
      "算风流，只有蓬瀛，画图曾见。", 
      "谁知老子，正自萧然，於此兴颇浅。", 
      "只拟问、金砂玉蕊，兔髓乌肝，偃月炉中，七还九转。", 
      "今来古往，悠悠史传，神仙本是英雄做，笑英雄、到此多留恋。", 
      "看看破晓耕龙，跨海骑鲸，千年依旧丹脸。", 
      "便教乞与，万里封侯，奈朔风如箭。", 
      "又何似、广山一任，种竹栽花，棋局思量，墨池挥染。", 
      "天还记得，生贤初意，乾坤正要人撑拄，便公能安稳天宁肯。", 
      "待看佐汉功成，伴赤松游，恁时未晚。"
    ], 
    "rhythmic": "莺啼序"
  }, 
  {
    "author": "赵文", 
    "paragraphs": [
      "春小小，和气满仙家。", 
      "喜渐近春华。", 
      "彩衣明媚人如玉，金杯潋滟酒成霞。", 
      "寿诗翁，翁饮少，更添些。", 
      "便万里传宣谁不羡。", 
      "便万里封侯谁不愿。", 
      "适意处，退为佳。", 
      "田园尽可渊明栗，弓刀何似邵平瓜。", 
      "但年年，清浅水，看梅花。"
    ], 
    "rhythmic": "最高楼"
  }, 
  {
    "author": "赵文", 
    "paragraphs": [
      "如此中山如此酒，何须更觅蓬瀛。", 
      "江湖历□记平生。", 
      "诗囊都束起，只好说丹经。", 
      "家事付他儿辈，功名留待诸孙。", 
      "维摩法喜鬓青青。", 
      "日长深院里，时听读书声。"
    ], 
    "rhythmic": "临江仙"
  }, 
  {
    "author": "赵文", 
    "paragraphs": [
      "恰好菊花前二日，寿星高照秋天。", 
      "堂前王母鬓方玄。", 
      "怀中娇凤小，已解祝公年。", 
      "如此生涯如此屋，看看海亦成田。", 
      "闲中多把酒杯传。", 
      "长生无别诀，放下有神仙。"
    ], 
    "rhythmic": "临江仙"
  }, 
  {
    "author": "赵文", 
    "paragraphs": [
      "千年鹭渚，持作须翁酒。", 
      "剩有儿孙上翁寿。", 
      "向玉和堂前，樽俎从容，笑此处，惯著丝纶大手。", 
      "金丹曾熟未，熟得金丹，头上安头甚时了。", 
      "便踢翻炉鼎，抛却蒲团，直恁俊鹘梢空时候。", 
      "但唤取、心斋老门生，向城北城南，傍花随柳。"
    ], 
    "rhythmic": "洞仙歌"
  }, 
  {
    "author": "赵文", 
    "paragraphs": [
      "坐对梅花笑，还记初度年时。", 
      "名利事，总成非。", 
      "漫老矣何为。", 
      "吴山夜月闽山雾，回首鬓影如丝。", 
      "懒更问，斗牛箕。", 
      "强凭醉成诗。", 
      "闲思。", 
      "嗟飘泊，浮云飞絮，曾跌荡、春风柘枝。", 
      "便万里、金台筑就，已长分采药庞公，誓墓羲之。", 
      "百年正尔，一笑尊前，儿女牵衣。"
    ], 
    "rhythmic": "塞翁吟"
  }, 
  {
    "author": "赵文", 
    "paragraphs": [
      "记年时、快马上青云，而今衮衣还。", 
      "问公归何有，春风万斛，散满人间。", 
      "闻道金銮召对，风采动朝班。", 
      "宰相从来有，几个朱颜。", 
      "梅雨槐风清润，正台星一点，光照龙湾。", 
      "赴经纶馀暇，按行紫芝山。", 
      "念江南、民生何似，把囊封、奏上九重关。", 
      "须信道，济时功行，便是仙丹。"
    ], 
    "rhythmic": "八声甘州"
  }, 
  {
    "author": "赵文", 
    "paragraphs": [
      "鹭州江上水，望南浦、送将归。", 
      "想陌上儿童，尊前父老，口口能碑。", 
      "家声一琴一鹤，甚和他、琴鹤也无之。", 
      "城市貔貅昼静，泮宫芹藻春迟。", 
      "与公南北两天涯，渺再见何时。", 
      "记楼月歌残，碧云句好，尽是相思。", 
      "江南烧痕未补，倩春归、说与上天知。", 
      "早晚洪钧一转，东风先到寒枝。"
    ], 
    "rhythmic": "木兰花慢"
  }, 
  {
    "author": "赵文", 
    "paragraphs": [
      "结庐胜境，似旧日曾游，玉莲佳处。", 
      "万花织组。", 
      "爱回廊宛转，楚腰束素。", 
      "度密穿青，上有燕支万树。", 
      "探梅去。", 
      "正竹外一枝，春意如许。", 
      "奇绝盘谷序。", 
      "更碧皱沿堤，绮霏承宇。", 
      "柳桥花坞。", 
      "问何人解有，玉兰能赋。", 
      "老子婆娑，长与春风作主。", 
      "彩衣舞。", 
      "看人间、落花飞絮。"
    ], 
    "rhythmic": "扫花游・扫地游"
  }, 
  {
    "author": "赵功可", 
    "paragraphs": [
      "渺平沙、莽莽海风吹，一寒气崔嵬。", 
      "耿长天欲压，河流不动，云湿如灰。", 
      "帝敕冰花剪刻，飞瑞上燕台。", 
      "马上行人笑，万玉堆。", 
      "漾天衔晴昼，料酒楼歌馆，都是春回。", 
      "喜丰年有象，贺表四方来。", 
      "仗下貂裘茸帽，拥千宫、齐上紫金杯。", 
      "明朝起，江南驿史，来进宫梅。"
    ], 
    "rhythmic": "八声甘州"
  }, 
  {
    "author": "赵功可", 
    "paragraphs": [
      "杨柳楼深，推梦乍起，前山一片愁雨。", 
      "嫩绿成云，飞红欲雪，天亦留春不住。", 
      "借问东风，甚飘泊、天涯何许。", 
      "可惜风流，三生杜枚，少年张绪。", 
      "陌上差差携手去。", 
      "怕行到、歌台旧处。", 
      "落日啼鹃，断烟荒草，吟不成谁语。", 
      "听西河、人唱罢，何堪把、江南重赋。", 
      "敲碎琼壶，又前村、数声钟鼓。"
    ], 
    "rhythmic": "氐州第一"
  }, 
  {
    "author": "赵功可", 
    "paragraphs": [
      "千树玲珑罩，正蒲风微过，梅雨新霁。", 
      "客里幽窗，算无春可到，和愁都闭。", 
      "万种人生计。", 
      "应不似、午天闲睡。", 
      "起来踏碎松阴，萧萧欲动疑水。", 
      "借问归舟归未。", 
      "望柳色烟光，何处明媚。", 
      "抖擞人间，除离情别恨，乾坤馀几。", 
      "一笑晴凫起。", 
      "酒醒後、阑干独倚。", 
      "时见双燕飞来，斜阳满地。"
    ], 
    "rhythmic": "曲游春"
  }, 
  {
    "author": "赵功可", 
    "paragraphs": [
      "情痴倦极，天阔归迟，吟魂无力随风。", 
      "月落墙阴，一屏睡睫蒙蒙。", 
      "邯郸平生难记，记花前、犹醉金锺。", 
      "留连处，忽一声山外，吹度晴钟。", 
      "觉来重重追忆，似游尘飞去，那拾遗踪。", 
      "寄谢芳卿，向来曾主芙蓉。", 
      "人间兴亡万感，看千年、与梦皆空。", 
      "披衣起，倚阑干、人在笑中。"
    ], 
    "rhythmic": "声声慢"
  }, 
  {
    "author": "赵功可", 
    "paragraphs": [
      "晓天凉露。", 
      "天上玉箫吹，飞声如雨。", 
      "金阙高寒，闲却一庭梅雨。", 
      "漫漫八表尘埃梦，把文章、洗空千古。", 
      "精神一似，风裳水佩，兰皋蘅浦。", 
      "看万里、跳龙跃虎。", 
      "甚花娇英气，剑清尘妩。", 
      "憔悴江南，应念小窗贫女。", 
      "朱楼十二春无际，倚苍寒、青袖如故。", 
      "茶香酒熟，月明风细，试教歌舞。"
    ], 
    "rhythmic": "桂枝香"
  }, 
  {
    "author": "赵功可", 
    "paragraphs": [
      "忽忽东风又老，冷云吹晚阴。", 
      "疏帘下、茶鼎孤烟，断桥外、梅豆千林。", 
      "江南庾郎憔悴，睡未醒、病酒愁怎禁。", 
      "倚阑干、一扇凉风，看平地、落花如雪深。", 
      "千曲囊中古琴。", 
      "平泉金谷，不堪旧事重寻。", 
      "当日登临。", 
      "都化作、梦销沈。", 
      "元龙丘坟无恙，谁唤起，共论心。", 
      "哀歌怨吟。", 
      "问何似、啼鸟枝上音。"
    ], 
    "rhythmic": "绮寮怨"
  }, 
  {
    "author": "赵功可", 
    "paragraphs": [
      "一健如仙，东湖烟柳，坐拥吟翁。", 
      "几许功名，百年身世，相见匆匆。", 
      "别来三度秋风。", 
      "怕看见、云间过鸿。", 
      "酒醒灯寒，更残月落，吾美楼中。"
    ], 
    "rhythmic": "柳梢青"
  }, 
  {
    "author": "赵功可", 
    "paragraphs": [
      "客里凄凉，桐花满地，杜宇深山。", 
      "幸自君来，谁教春去，剪剪轻寒。", 
      "愁怀无语相看。", 
      "谩写入、徽弦自弹。", 
      "小院黄昏，前村风雨，莫倚阑干。"
    ], 
    "rhythmic": "柳梢青"
  }, 
  {
    "author": "汪宗臣", 
    "paragraphs": [
      "检点春光，阴雨过、三分之一。", 
      "从头数、元宵灯夕，都无晴日。", 
      "不碍郊原肥草绿，但漫丘壑沈云黑。", 
      "那东君、忒煞没纲维，春无力。", 
      "燕忙甚，泥浑湿。", 
      "蜂愁甚，脾无蜜。", 
      "更两旬又是，梨花寒食。", 
      "蔫红殷桃吾不较，岂堪浸烂东畴麦。", 
      "望前村、白鹭衬霞红，探晴色。"
    ], 
    "rhythmic": "满江红"
  }, 
  {
    "author": "汪宗臣", 
    "paragraphs": [
      "年去年来来去早。", 
      "怪底不来，庭院春光老。", 
      "知过谁家翻别调。", 
      "家家望断飞踪窅。", 
      "千里潇湘烟渺渺。", 
      "不记雕梁，旧日恩多少。", 
      "匝近清明檐外叫。", 
      "故巢犹在朱檐晓。"
    ], 
    "rhythmic": "蝶恋花"
  }, 
  {
    "author": "汪宗臣", 
    "paragraphs": [
      "白蛇宵断，逐鹿人、交趁罾鱼群起。", 
      "赤帜雄张军缟素，龙种天生大器。", 
      "堪鄙猴冠，自为狼藉，楚帐多尘垒。", 
      "胆寒垓下，一鞭东窜休矣。", 
      "亭长空舣扁舟，范增群辈，尽涂脂流髓。", 
      "望断秦关无限恨，羞面江东山水。", 
      "购首千金，若为名利，黯黯斜阳里。", 
      "石炉灰冷，美人魂落烟翠。"
    ], 
    "rhythmic": "酹江月・念奴娇"
  }, 
  {
    "author": "汪宗臣", 
    "paragraphs": [
      "候应黄锺动，吹出百葭灰。", 
      "五云重压头上，潜蛰地中雷。", 
      "莫道希声妙寂，竹雄鸣合凤，九寸律初裁。", 
      "欲识天心处，请问学颜回。", 
      "冷中温，穷时达，信然哉。", 
      "彩云山外如画，送上笔尖来。", 
      "一气先通关窍，万物旋生头角，谁合又谁开。", 
      "官路春光早，箫落数枝梅。"
    ], 
    "rhythmic": "水调歌头"
  }, 
  {
    "author": "刘埙", 
    "paragraphs": [
      "酸风泠泠。", 
      "哀笳吹数声。", 
      "碎雨冥冥。", 
      "泣瑶英。", 
      "花心路，芙蓉城。", 
      "相思几回魂惊。", 
      "肠断坟草青。"
    ], 
    "rhythmic": "湘灵瑟"
  }, 
  {
    "author": "刘埙", 
    "paragraphs": [
      "琼楼几间。", 
      "瑶徽几弹。", 
      "觅花声绕回阑。", 
      "悄微闻佩环。", 
      "帘栊昼闲。", 
      "炉薰昼残。", 
      "午风摇曳屏山。", 
      "露裙红一班。"
    ], 
    "rhythmic": "醉思仙"
  }, 
  {
    "author": "刘埙", 
    "paragraphs": [
      "风卷游云，梨云梦冷人何处。", 
      "一溪烟雨。", 
      "遮断垂杨路。", 
      "恨入琴心，能写当时语。", 
      "愁无绪。", 
      "泪痕红蠹。", 
      "犹带香如故。"
    ], 
    "rhythmic": "点绛唇"
  }, 
  {
    "author": "刘埙", 
    "paragraphs": [
      "已断因缘莫更寻。", 
      "寻时烦恼不如心。", 
      "从今休听世间音。", 
      "鸾梦渐随秋水远，鹤情甘伴野云深。", 
      "隔楼花月自阴阴。"
    ], 
    "rhythmic": "浣溪沙"
  }, 
  {
    "author": "刘埙", 
    "paragraphs": [
      "长亭望断来时路。", 
      "楼台杳霭迷花雾。", 
      "山雨隔窗声。", 
      "思君魂梦惊。", 
      "泪痕侵褥锦。", 
      "闲却鸳鸯枕。", 
      "有泪不须垂。", 
      "金鞍明月归。"
    ], 
    "rhythmic": "菩萨蛮"
  }, 
  {
    "author": "刘埙", 
    "paragraphs": [
      "故园青草依然绿。", 
      "故宫废址空乔木。", 
      "狐兔穴岩城。", 
      "悠悠万感生。", 
      "胡笳吹汉月。", 
      "北语南人说。", 
      "红紫闹东风。", 
      "湖山一梦中。"
    ], 
    "rhythmic": "菩萨蛮"
  }, 
  {
    "author": "刘埙", 
    "paragraphs": [
      "云薄薄。", 
      "人静黄梅院落。", 
      "细数花期并柳约。", 
      "新愁沾一握。", 
      "梦醒从前多错。", 
      "寄恨画檐灵鹊。", 
      "明月欲西天寂寞。", 
      "魂销连晓角。"
    ], 
    "rhythmic": "谒金门"
  }, 
  {
    "author": "刘埙", 
    "paragraphs": [
      "花雾暖。", 
      "红逗海棠开半。", 
      "毡坐谈经春四换。", 
      "今朝官正满。", 
      "好上鳌坡虎观。", 
      "好近御屏香案。", 
      "休笑吾侬行色缓。", 
      "待君来作伴。"
    ], 
    "rhythmic": "谒金门"
  }, 
  {
    "author": "刘埙", 
    "paragraphs": [
      "眉月小。", 
      "红烛画楼歌绕。", 
      "唱到刘郎频笑道。", 
      "古词今恰好。", 
      "深夜银屏香袅。", 
      "明日雕鞍尘杳。", 
      "一饷春风容易晓。", 
      "三生思不了。"
    ], 
    "rhythmic": "谒金门"
  }, 
  {
    "author": "刘埙", 
    "paragraphs": [
      "春正媚。", 
      "闲步武陵源里。", 
      "千树霞蒸红散绮。", 
      "一枝高插髻。", 
      "飞过洞庭烟水。", 
      "酩酊莫教花坠。", 
      "铅鼎温温神谒帝。", 
      "何曾真是醉。"
    ], 
    "rhythmic": "谒金门", 
    "tags": [
      "洞庭湖"
    ]
  }, 
  {
    "author": "刘埙", 
    "paragraphs": [
      "铿金戛玉。", 
      "弹就神仙曲。", 
      "铁拨鹍弦清更熟。", 
      "新腔浑胜俗。", 
      "教坊尽道名师。", 
      "声华都处俱知。", 
      "指日内前宣唤，云韶独步丹墀。"
    ], 
    "rhythmic": "清平乐"
  }, 
  {
    "author": "刘埙", 
    "paragraphs": [
      "甘棠春色满南丰。", 
      "春好处、在黉宫。", 
      "宫柳映墙红。", 
      "对墙柳、常思耐翁。", 
      "文章太守，词华哲匠，人与易居东。", 
      "攀恋计无从。", 
      "判行省、重临旧封。"
    ], 
    "rhythmic": "太常引"
  }, 
  {
    "author": "刘埙", 
    "paragraphs": [
      "青鸟西沈，彩鸾北去，月冷河桥。", 
      "梦事荒凉，垂杨暗老，几度魂销。", 
      "云边音信迢迢。", 
      "把楚些、凭谁为招。", 
      "万叠清愁，西风横笛，吹落寒潮。"
    ], 
    "rhythmic": "柳梢青"
  }, 
  {
    "author": "刘埙", 
    "paragraphs": [
      "轻风吹雾月满廊。", 
      "芙蕖香、飘入隔窗。", 
      "记旧月、闲庭院，擘碎红、蒙幂晓妆。", 
      "如今两鬓秋凄恻，负凌波、万顷凄凉。", 
      "花若惜、刘郎老，倩藕丝、牵住夕阳。"
    ], 
    "rhythmic": "恋绣衾"
  }, 
  {
    "author": "刘埙", 
    "paragraphs": [
      "朔雪驱将残腊去，东风放出新晴。", 
      "绣衣瑞彩照岩城。", 
      "江天收宿霭，湖水动春声。", 
      "要净狐嗥并鳝舞，未烦鹤怨猿惊。", 
      "元龙老气正峥嵘。", 
      "毫端肤寸润，野烧绿痕生。"
    ], 
    "rhythmic": "临江仙"
  }, 
  {
    "author": "刘埙", 
    "paragraphs": [
      "津亭折柳，正秋光如画。", 
      "绕路黄花拥朝马。", 
      "叹市槐景淡，池藻波寒，分明是、三载春风难舍。", 
      "军峰天际碧，云隔空同，无奈相思月明夜。", 
      "薇药早催人，应占先春，休如我、醉卧水边林下。", 
      "待来岁、今时庆除书，绣锦映宫花，玉京随驾。"
    ], 
    "rhythmic": "洞仙歌"
  }, 
  {
    "author": "刘埙", 
    "paragraphs": [
      "江村烟雨暗萧萧。", 
      "涨寒潮。", 
      "送春桡。", 
      "目断京尘，何日听鸾箫。", 
      "金雀觚棱千里外，指天际，碧云深，魂欲飘。", 
      "薰炉炷愁烟尽销。", 
      "酒孤斟、谁与招。", 
      "满怀情思，任吟笺、赋笔难描。", 
      "惆怅山风、吹梦老秋宵。", 
      "绿漾湖心波影阔，终待到，借垂杨、月半桥。"
    ], 
    "rhythmic": "西湖明月引・江城梅花引"
  }, 
  {
    "author": "刘埙", 
    "paragraphs": [
      "汀柳初黄。", 
      "送流车出陌，别酒浮觞。", 
      "乱山迷去路，空阁带馀香。", 
      "人渐远，意凄凉。", 
      "更暮雨淋浪。", 
      "悔不办，窄衫细马，两两交相。", 
      "春梁语燕犹双。", 
      "叹晓窗新月，独照刘郎。", 
      "寄笺频误约，临镜想慵妆。", 
      "知几梦，恼愁肠。", 
      "任更驻何妨。", 
      "但只怜，绿阴匝匝，过了韶光。"
    ], 
    "rhythmic": "意难忘"
  }, 
  {
    "author": "刘埙", 
    "paragraphs": [
      "晓来寒角，吹起愁相触。", 
      "乱云黯淡江渚，疏柳双鸦宿。", 
      "锦瑟银屏何处，花雾翻香曲。", 
      "柔红娇绿。", 
      "魂消往梦，羞向孤梅说幽独。", 
      "燕支曾印素袂，绛艳收残馥。", 
      "频问讯，道新来闷损纤腰束。", 
      "多谢芳心惓恋，罗结文鸳蹴。", 
      "前欢谁卜。", 
      "云笺封蜡，就寄相思恨盈掬。"
    ], 
    "rhythmic": "六么令"
  }, 
  {
    "author": "刘埙", 
    "paragraphs": [
      "帘卷疏棂，楼平危堞，几回笋玉凭阑。", 
      "觅花呼酒，更共理哀弹。", 
      "暖日柔风好景，行云绕、莺燕翩翻。", 
      "谁知道，冶游重到，已付解连环。", 
      "乘云，行处去，花深隔院，应恨春闲。", 
      "但紫骝嘶度，时望重关。", 
      "长恨江楼柳老，女郎腰、又负眠三。", 
      "东城路，一回一感，愁见月儿弯。"
    ], 
    "rhythmic": "满庭芳"
  }, 
  {
    "author": "刘埙", 
    "paragraphs": [
      "雨秀风明，烟柔雾滑，魏家初试娇紫。", 
      "翠羽低云，檀心晕粉，独冠洛京新谱。", 
      "沈香醉墨，曾赋与、昭阳仙侣。", 
      "尘世几经朝暮，花神岂知今古。", 
      "愁听流莺自语，叹唐宫、草青如许。", 
      "空有天边浩月，见霓裳舞。", 
      "更後百年人换，又谁记、今番看花处。", 
      "流水夕阳，断魂钟鼓。"
    ], 
    "rhythmic": "天香"
  }, 
  {
    "author": "刘埙", 
    "paragraphs": [
      "院落黄昏，残霞收尽廉纤雨。", 
      "天香富贵洛阳城，巧费春工作。", 
      "自笑平生吟苦。", 
      "写不尽、此花风度。", 
      "玉堂银烛，翠幄画阑，万红争妒。", 
      "那更深宵，寒光幻出清都府。", 
      "嫦娥跨影下人间，来按红鸾舞。", 
      "连夜杯行休驻。", 
      "生怕化、彩云飞去。", 
      "酒阑人静，月淡尘清，晓风轻露。"
    ], 
    "rhythmic": "烛影摇红"
  }, 
  {
    "author": "刘埙", 
    "paragraphs": [
      "雾隔平林，风欺败褐，十分秋满黄华。", 
      "荒庭人静，声惨寒蛩，惊回羁思如麻。", 
      "庾信多愁，有中宵清梦，迢递还家。", 
      "楚水绕天涯。", 
      "黯消魂、几度栖鸦。", 
      "对绿橘黄橙，故园在念，怅望归路犹赊。", 
      "此情吟不尽，被西风、吹入胡笳。", 
      "目极黄云，飞渡处、临流自嗟。", 
      "又斜阳，征鸿影断，夜来空信灯花。"
    ], 
    "rhythmic": "长相思"
  }, 
  {
    "author": "刘埙", 
    "paragraphs": [
      "暝霭迷红，水天笼晓，帆去野潮声急。", 
      "离鸾独倚，巧燕双飞，忍向东风飘拆。", 
      "尘销紫曲阑干，筝雁成声，顿成孤臆。", 
      "叹舟回人远，钿花芗泽，悄无痕迹。", 
      "憔悴损，俊赏杜郎，多情荀令，欲写别愁无力。", 
      "闽星南转，江月西沈，空拟梦来今夕。", 
      "古驿荒村，谁怜腻粉风侵，松蝉云湿。", 
      "但断魂烟浪，痴看桥西落日。"
    ], 
    "rhythmic": "选冠子"
  }, 
  {
    "author": "刘埙", 
    "paragraphs": [
      "玉勒丝鞭，彩旗红索，总向愁中休了。", 
      "偏怜景媚，为甚愁浓，都为雨多晴少。", 
      "桃杏开到梨花，红印香印，绿平幽沼。", 
      "也无饶、红药殿春，更作薄寒清峭。", 
      "尘梦里、暗换年华，东风能几，又把一番春老。", 
      "莺花过眼，蚕麦当头，朝日浓阴笼晓。", 
      "休恨烟林杜鹃，只恨啼鸠，呼云声杳。", 
      "到如今，暖霭烘晴，满地绿阴芳草。"
    ], 
    "rhythmic": "惜馀春慢・选冠子"
  }, 
  {
    "author": "刘埙", 
    "paragraphs": [
      "暮云沈、凄凄花陌，荒苔青润鸳。", 
      "娇红一捻不胜春，苦雨酸雨。", 
      "从别後。", 
      "但暗忆娉婷，几把垂杨蹂。", 
      "香销韩袖。", 
      "念莺燕悲吟，凤鸾仙去，空负摘花手。", 
      "铜铺掩，窥见文窗依旧。", 
      "筝琶尘暗弦绉。", 
      "欲圆春梦今犹未，怪得西飞太骤。", 
      "凝伫久。", 
      "拟待倩、鸿都羽客寻仙偶。", 
      "青衫湿透。", 
      "叹玉骨沈埋，芳魂缥缈，何处酹尊酒。"
    ], 
    "rhythmic": "买陂塘・摸鱼儿"
  }, 
  {
    "author": "刘埙", 
    "paragraphs": [
      "倚楼西、西风惊鬓，吹回尘思萧瑟。", 
      "碧桃花下骖鸾梦，十载雨沈云隔。", 
      "空自忆。", 
      "漫红蜡香笺，难写旧凄恻。", 
      "烟村水国。", 
      "欲闲却琴心，蠹残箧面，老尽看花客。", 
      "河桥侧。", 
      "曾试雕鞍玉勒。", 
      "如今已忘南北。", 
      "人间纵有垂杨在，欲挽一丝无力。", 
      "君莫拍。", 
      "浑不似、年时爱听酒边笛。", 
      "湘帘巷陌。", 
      "但斜照断烟，淡萤衰草，零落旧春色。"
    ], 
    "rhythmic": "买陂塘・摸鱼儿"
  }, 
  {
    "author": "刘埙", 
    "paragraphs": [
      "办著春游费。", 
      "奈狂风吹寒，禁定满城花事。", 
      "天暝云深时度雨。", 
      "院落秦筝未试。", 
      "倩谁趱、杏娇桃媚。", 
      "韶色三停今过一，只淡黄杨柳装愁思。", 
      "芳径滑，绣窗闭。", 
      "玉炉闷炷香温被。", 
      "忆去年、匆匆胜赏，梦沈烟水。", 
      "遥望秋千新彩索，难把旧痕重系。", 
      "待暖入、香红十里。", 
      "别拥双鸾迎素月，教明年、不恨今憔悴。", 
      "莺共燕，汝知未。"
    ], 
    "rhythmic": "贺新郎"
  }, 
  {
    "author": "刘埙", 
    "paragraphs": [
      "莫笑刘郎老。", 
      "老刘郎平生，不是山林怀抱。", 
      "梦里风云翻海岳，觉後狂歌坠帽。", 
      "叹几度、荒鸡误晓。", 
      "天际晴云开五色，纵今年、意气犹年少。", 
      "机事远，有时到。", 
      "凯歌檄笔凭谁道。", 
      "对村中、一溪流水，半林斜照。", 
      "赖有可人堪话旧，时共掀髯绝倒。", 
      "也来问、衮衣茸帽。", 
      "聊且问天占百岁，看乾坤、此事如何了。", 
      "肠断处，春城早。"
    ], 
    "rhythmic": "贺新郎"
  }, 
  {
    "author": "刘埙", 
    "paragraphs": [
      "醉里江南路。", 
      "问梅花、经年冷落，几番烟雨。", 
      "玉骨冰肌终是别，犹带孤山瑞露。", 
      "想蕴藉、和羹风度。", 
      "万紫千红羡妒早，羡仙标、岂比人间侣。", 
      "聊玩弄，六花舞。", 
      "云寒木落山城暮。", 
      "忽飘来、暗香万斛，春浮江浦。", 
      "茅舍竹篱词客老，拟傍东风千树。", 
      "看好月、亭亭当午。", 
      "流水村中清浅处，称横斜疏影相容与。", 
      "时索笑，想应许。"
    ], 
    "rhythmic": "贺新郎"
  }
]