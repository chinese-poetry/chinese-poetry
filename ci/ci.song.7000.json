[
  {
    "author": "蔡伸", 
    "paragraphs": [
      "十幅健帆风，天意巧催行客。", 
      "极目五湖云浪，泛满空秋色。", 
      "玉人应怪误佳期，凝恨正脉脉。", 
      "锦鳞为传尺素，报兰舟消息。"
    ], 
    "rhythmic": "好事近"
  }, 
  {
    "author": "蔡伸", 
    "paragraphs": [
      "风雨送春归，寂寞花空委。", 
      "枝上红稀地上多，万点随流水。", 
      "翠黛敛春愁，照影临清。", 
      "应念韶华惜颜，洒遍胭脂泪。"
    ], 
    "rhythmic": "卜算子"
  }, 
  {
    "author": "蔡伸", 
    "paragraphs": [
      "小阁枕清流，一霎莲塘雨。", 
      "风递幽香入槛来，枕簟全无暑。", 
      "遐想似花人，阅岁音尘阻。", 
      "物是人非空断肠，梦入芳洲路。"
    ], 
    "rhythmic": "卜算子"
  }, 
  {
    "author": "蔡伸", 
    "paragraphs": [
      "玉斧斫冰轮，中有乘鸾女。", 
      "鬓乱钗横襟袖凉，只恐轻飞举。", 
      "青冥缥缈间，自有吹箫侣。", 
      "不向巫山十二峰，朝暮为云雨。"
    ], 
    "rhythmic": "卜算子"
  }, 
  {
    "author": "蔡伸", 
    "paragraphs": [
      "前度月圆时，月下相携手。", 
      "今夜天边月又圆，夜色如清昼。", 
      "风月浑依旧。", 
      "水馆空回首。", 
      "明夜归来试问伊，曾解思量否。"
    ], 
    "rhythmic": "卜算子"
  }, 
  {
    "author": "蔡伸", 
    "paragraphs": [
      "重重雪外山，渺渺烟中路。", 
      "路转山横无尽愁，正是分携处。", 
      "望极锦中书，肠断鱼中素。", 
      "锦素沈沈两未期，鱼雁空相误。"
    ], 
    "rhythmic": "卜算子"
  }, 
  {
    "author": "蔡伸", 
    "paragraphs": [
      "春事付莺花，曾是莺花主。", 
      "醉拍春衫金缕衣，只向花间住。", 
      "密意君听取。", 
      "莫逐风来去。", 
      "若是真心待于飞，云里千条路。"
    ], 
    "rhythmic": "卜算子"
  }, 
  {
    "author": "蔡伸", 
    "paragraphs": [
      "楼外江山展翠屏。", 
      "沈沈虹影畔，彩舟横。", 
      "一尊别酒为君倾。", 
      "留不住，风色太无情。", 
      "斜日半山明。", 
      "画栏重倚处，独销凝。", 
      "片帆回首在青冥。", 
      "人不见，千里暮云平。"
    ], 
    "rhythmic": "小重山"
  }, 
  {
    "author": "蔡伸", 
    "paragraphs": [
      "澹澹秋容烟水寒。", 
      "楼高清夜永，倚阑干。", 
      "玉人不见坐长叹。", 
      "箫声远，明月满空山。", 
      "遐想绿云鬟。", 
      "青冥风露冷，独乘鸾。", 
      "别时容易见时难。", 
      "凭孤枕，聊复梦蝉娟。"
    ], 
    "rhythmic": "小重山"
  }, 
  {
    "author": "蔡伸", 
    "paragraphs": [
      "流水桃花小洞天。", 
      "壶中春不老，胜尘寰。", 
      "霞衣鹤氅并桃冠。", 
      "新装好，风韵愈飘然。", 
      "功行满三千。", 
      "婴儿并姹女，炼成丹。", 
      "刘郎曾约共升仙。", 
      "十个月，养个小金坛。"
    ], 
    "rhythmic": "小重山"
  }, 
  {
    "author": "蔡伸", 
    "paragraphs": [
      "楼上风高翠袖寒。", 
      "碧云笼淡日，照阑干。", 
      "绿杨芳草恨绵绵。", 
      "长亭路，何处认征鞍。", 
      "晓镜懒重看。", 
      "鬓云堆凤髻，任阑珊。", 
      "鸾衾鸳枕小屏山。", 
      "人如玉，忍负一春闲。"
    ], 
    "rhythmic": "小重山"
  }, 
  {
    "author": "蔡伸", 
    "paragraphs": [
      "佩解江皋，魂消南浦。", 
      "人生惟有别离苦。", 
      "别时容易见时难，算来却是无情语。", 
      "百计留君，留君不住。", 
      "留君不住君须去。", 
      "望君频问梦中来，免教肠断巫山雨。"
    ], 
    "rhythmic": "踏莎行"
  }, 
  {
    "author": "蔡伸", 
    "paragraphs": [
      "如是我闻，金仙出世。", 
      "一超直入如来地。", 
      "慈悲方便济群生，端严妙相谁能比。", 
      "四众归依，悉皆欢喜。", 
      "有情同赴龙华会。", 
      "无忧帐里结良缘，麽诃修哩修修哩。"
    ], 
    "rhythmic": "踏莎行"
  }, 
  {
    "author": "蔡伸", 
    "paragraphs": [
      "客里光阴，伤离情味。", 
      "玉觞未举心先醉。", 
      "临岐莫怪苦留连，樯乌转处人千里。", 
      "恨写新声，云笺密寄。", 
      "短封难尽心中事。", 
      "凭君看取纸痕斑，分明总是离人泪。"
    ], 
    "rhythmic": "踏莎行"
  }, 
  {
    "author": "蔡伸", 
    "paragraphs": [
      "落日归云，寒空断雁。", 
      "吴波浅淡山平远。", 
      "丹青写出在霜缣，佳人特地栽团扇。", 
      "渔艇孤烟，酒旗幽院。", 
      "些儿景趣君休羡。", 
      "五湖归去共扁舟，何如早早酬深愿。"
    ], 
    "rhythmic": "踏莎行"
  }, 
  {
    "author": "蔡伸", 
    "paragraphs": [
      "水满青钱，烟滋翠葆。", 
      "残英满地无人扫。", 
      "先来羁思乱如云，无端更被春酲恼。", 
      "叠叠遥山，绵绵远道。", 
      "凭阑满目唯芳草。", 
      "莫惊青鬓点秋霜，卢郎已分愁中老。"
    ], 
    "rhythmic": "踏莎行"
  }, 
  {
    "author": "蔡伸", 
    "paragraphs": [
      "玉质孤高，天姿明慧。", 
      "了无一点尘凡气。", 
      "白莲空殿锁幽芳，亭亭独占秋光里。", 
      "一切见闻，不可思议。", 
      "我今有分亲瞻礼。", 
      "愿垂方便济众生，他时同赴龙华会。"
    ], 
    "rhythmic": "踏莎行"
  }, 
  {
    "author": "蔡伸", 
    "paragraphs": [
      "一曲骊歌酒一锺。", 
      "可怜分袂太匆匆。", 
      "百计留君留不住。", 
      "□去。", 
      "满川烟暝满帆风。", 
      "目断魂销人不见。", 
      "但见。", 
      "青山隐隐水浮空。", 
      "拟把一襟相忆泪。", 
      "试□。", 
      "云笺密洒付飞鸿。"
    ], 
    "rhythmic": "定风波"
  }, 
  {
    "author": "蔡伸", 
    "paragraphs": [
      "老去情锺不自持。", 
      "花酌酒送春归。", 
      "玉貌冰姿人窈窕。", 
      "一笑。", 
      "清狂岂减少年时。", 
      "欲上香车俱脉脉，半帘花影月平西。", 
      "待得酒醒人已去。", 
      "凝伫。", 
      "断云残雨尽堪悲。"
    ], 
    "rhythmic": "定风波"
  }, 
  {
    "author": "蔡伸", 
    "paragraphs": [
      "水绕孤城，乱山深锁横江路。", 
      "帆归别浦。", 
      "苒苒兰皋暮。", 
      "人在天涯，雁背南云去。", 
      "空凝伫。", 
      "凤楼何处。", 
      "烟霭迷津渡。"
    ], 
    "rhythmic": "点绛唇"
  }, 
  {
    "author": "蔡伸", 
    "paragraphs": [
      "香雪飘零，暖风著柳笼丝雨。", 
      "恼人情绪。", 
      "春事还如许。", 
      "宝勒朱轮，共结寻芳侣。", 
      "东郊路。", 
      "乱红深处。", 
      "醉拍黄金缕。"
    ], 
    "rhythmic": "点绛唇"
  }, 
  {
    "author": "蔡伸", 
    "paragraphs": [
      "背壁灯残，卧听檐雨难成寐。", 
      "井梧飘坠。", 
      "历历蛩声细。", 
      "数尽更筹。", 
      "滴尽罗巾泪。", 
      "如何睡。", 
      "甫能得睡。", 
      "梦到相思地。"
    ], 
    "rhythmic": "点绛唇"
  }, 
  {
    "author": "蔡伸", 
    "paragraphs": [
      "月缺花残，世间乐事难双美。", 
      "夜来相对。", 
      "把酒弹轻泪。", 
      "一点情锺，销尽英雄气。", 
      "樊笼外。", 
      "五湖烟水。", 
      "好作扁舟计。"
    ], 
    "rhythmic": "点绛唇"
  }, 
  {
    "author": "蔡伸", 
    "paragraphs": [
      "玉笋持杯，敛红颦翠歌金缕。", 
      "彩鸳戢羽。", 
      "未免群鸡妒。", 
      "我为情多，愁听多情语。", 
      "君休诉。", 
      "两心坚固。", 
      "云里千条路。"
    ], 
    "rhythmic": "点绛唇"
  }, 
  {
    "author": "蔡伸", 
    "paragraphs": [
      "人面桃花，去年今日津亭见。", 
      "瑶琴锦荐。", 
      "一弄清商怨。", 
      "金日重来，不见如花面。", 
      "空肠断。", 
      "乱红千片。", 
      "流水天涯远。"
    ], 
    "rhythmic": "点绛唇"
  }, 
  {
    "author": "蔡伸", 
    "paragraphs": [
      "梅雨初晴，画栏开遍忘忧草。", 
      "兰堂清窈。", 
      "高柳新蝉噪。", 
      "枕上芙蓉，如梦还惊觉。", 
      "匀妆了。", 
      "背人微笑。", 
      "风入玲珑罩。"
    ], 
    "rhythmic": "点绛唇"
  }, 
  {
    "author": "蔡伸", 
    "paragraphs": [
      "帐外华灯，翠屏花影参差满。", 
      "锦衣香暖。", 
      "苦恨春宵短。", 
      "画角声中，云雨还轻散。", 
      "河桥畔。", 
      "月华如练。", 
      "回首成肠断。"
    ], 
    "rhythmic": "点绛唇"
  }, 
  {
    "author": "蔡伸", 
    "paragraphs": [
      "绿萼冰花，数枝清影横疏牖。", 
      "玉肌清瘦。", 
      "夜久轻寒透。", 
      "忍使孤芳，攀折他人手。", 
      "人归後。", 
      "断肠回首。", 
      "只有香盈袖。"
    ], 
    "rhythmic": "点绛唇"
  }, 
  {
    "author": "蔡伸", 
    "paragraphs": [
      "解绂朝天，满城桃李繁阴市。", 
      "彩舟难驻。", 
      "忍听骊歌举。", 
      "协赞中兴，圣意方倾注。", 
      "从今去。", 
      "五云深处。", 
      "稳步沙堤路。"
    ], 
    "rhythmic": "点绛唇"
  }, 
  {
    "author": "蔡伸", 
    "paragraphs": [
      "云雨匆匆，洞房当日曾相遇。", 
      "暂来还去。", 
      "无计留春住。", 
      "宝瑟重调，静听莺弦语。", 
      "休轻负。", 
      "绮窗朱户。", 
      "好做风光主。"
    ], 
    "rhythmic": "点绛唇"
  }, 
  {
    "author": "蔡伸", 
    "paragraphs": [
      "一曲云和松响。", 
      "多少离愁心上。", 
      "寂寞掩屏帷。", 
      "泪沾衣。", 
      "最是销魂处。", 
      "夜夜绮窗风雨。", 
      "风雨伴愁眠。", 
      "夜如年。"
    ], 
    "rhythmic": "昭君怨"
  }, 
  {
    "author": "蔡伸", 
    "paragraphs": [
      "波纹如縠。", 
      "池塘雨後添新绿。", 
      "海棠初绽红生肉。", 
      "双燕归来，还认旧巢宿。", 
      "凝情凭暖阑干曲。", 
      "新愁无限伤心目。", 
      "谁人月下吹横玉。", 
      "惊起鸳鸯，飞去自相逐。"
    ], 
    "rhythmic": "醉落魄・一斛珠"
  }, 
  {
    "author": "蔡伸", 
    "paragraphs": [
      "霜华摇落。", 
      "亭亭皓月侵朱箔。", 
      "梦回敧枕听残角。", 
      "一片寒声，风送入寥廓。", 
      "眼前风月都如昨。", 
      "独眠无奈情怀恶。", 
      "凭肩携手于飞约。", 
      "料想人人，终是赋情薄。"
    ], 
    "rhythmic": "醉落魄・一斛珠"
  }, 
  {
    "author": "蔡伸", 
    "paragraphs": [
      "明眸秀色。", 
      "双蛾巧画春山碧。", 
      "盈盈标韵倾瑶席。", 
      "一见尊前，宛是旧相识。", 
      "深期密语虽端的。", 
      "良宵无奈成轻掷。", 
      "忍教只恁空相忆。", 
      "得入手来，无限好则剧。"
    ], 
    "rhythmic": "醉落魄・一斛珠"
  }, 
  {
    "author": "蔡伸", 
    "paragraphs": [
      "阳关声咽。", 
      "清歌响断云屏隔。", 
      "溪山依旧连空碧。", 
      "昨日主人，今日是行客。", 
      "绿窗朱户应如昔。", 
      "回头往事成陈迹。", 
      "後期总便无端的。", 
      "月下风前，应也解相忆。"
    ], 
    "rhythmic": "醉落魄・一斛珠"
  }, 
  {
    "author": "蔡伸", 
    "paragraphs": [
      "碧檐鸣玉玎珰。", 
      "金锁小兰房。", 
      "楼高夜永，飞霜满院，璧月沈缸。", 
      "云雨不成巫峡梦，望仙乡、烟水茫茫。", 
      "风前月底，登高念远，无限凄凉。"
    ], 
    "rhythmic": "极相思"
  }, 
  {
    "author": "蔡伸", 
    "paragraphs": [
      "相思情味堪伤。", 
      "谁与话衷肠。", 
      "明朝见也，桃花人面，碧藓回廊。", 
      "别後相逢唯有梦，梦回时、展转思量。", 
      "不如早睡，今宵魂梦，先到伊行。"
    ], 
    "rhythmic": "极相思"
  }, 
  {
    "author": "蔡伸", 
    "paragraphs": [
      "碧桃溪上蓝桥路。", 
      "寂寞朱门闲院宇。", 
      "粉墙疏竹弄清蟾，玉砌红蕉宜夜雨。", 
      "个中人是吹箫侣。", 
      "花底深盟曾共语。", 
      "人生乐在两知心，此意此生君记取。"
    ], 
    "rhythmic": "玉楼春"
  }, 
  {
    "author": "蔡伸", 
    "paragraphs": [
      "星河风露经年别。", 
      "月照离亭花似雪。", 
      "宝钗鸾镜会重逢，花里同眠今夜月。", 
      "月华依旧当时节。", 
      "细把离肠和泪说。", 
      "人生只合镇长圆，休似月圆圆又缺。"
    ], 
    "rhythmic": "玉楼春"
  }, 
  {
    "author": "蔡伸", 
    "paragraphs": [
      "我心坚。", 
      "你心坚。", 
      "各自心坚石也穿。", 
      "谁言相见难。", 
      "小窗前。", 
      "月婵娟。", 
      "玉困花柔并枕眠。", 
      "今宵人月圆。"
    ], 
    "rhythmic": "长相思"
  }, 
  {
    "author": "蔡伸", 
    "paragraphs": [
      "锦衾香。", 
      "玉枕双。", 
      "昨夜深深小洞房。", 
      "回头已断肠。", 
      "背兰缸。", 
      "梦仙乡。", 
      "风撼梧桐雨洒窗。", 
      "今宵好夜长。"
    ], 
    "rhythmic": "长相思"
  }, 
  {
    "author": "蔡伸", 
    "paragraphs": [
      "村姑儿。", 
      "红袖衣。", 
      "初发黄梅插稻时。", 
      "双双女伴随。", 
      "长歌诗。", 
      "短歌诗。", 
      "歌里真情恨别离。", 
      "休言伊不知。"
    ], 
    "rhythmic": "长相思"
  }, 
  {
    "author": "蔡伸", 
    "paragraphs": [
      "寂寞悲秋怀抱。", 
      "掩重门悄悄。", 
      "清风皓月，朱阑画阁，双鸳池沼。", 
      "不忍今宵重到。", 
      "惹离愁多少。", 
      "蓬山路杳，蓝桥信阻，黄花空老。"
    ], 
    "rhythmic": "西地锦"
  }, 
  {
    "author": "蔡伸", 
    "paragraphs": [
      "风生苹末莲香细。", 
      "新浴晚凉天气。", 
      "犹自倚朱阑，波面双双彩鸳戏。", 
      "鸾钗委坠云堆髻。", 
      "谁会此时情意。", 
      "冰簟玉琴横，还是月明人千里。"
    ], 
    "rhythmic": "归田乐"
  }, 
  {
    "author": "蔡伸", 
    "paragraphs": [
      "天涯触目伤离绪。", 
      "登临况值秋光暮。", 
      "手拈黄花，凭谁分付。", 
      "雍雍雁落蒹葭浦。", 
      "凭高目断桃溪路。", 
      "屏山楼外青无数。", 
      "绿水红桥，锁窗朱户。", 
      "如今总是销魂处。"
    ], 
    "rhythmic": "七娘子"
  }, 
  {
    "author": "蔡伸", 
    "paragraphs": [
      "酒晕衬横波，玉肌香透。", 
      "轻袅腰肢妒垂柳。", 
      "臂宽金钏，且是不干春瘦。", 
      "拈金双合字，无心绣。", 
      "鬒云半堕，金钗欲溜。", 
      "罗袂残香忍重嗅。", 
      "渡江桃叶，肠断为谁招手。", 
      "倚阑凝望久，眉空斗。"
    ], 
    "rhythmic": "感皇恩"
  }, 
  {
    "author": "蔡伸", 
    "paragraphs": [
      "膏雨晓来晴，海棠红透。", 
      "碧草池塘袅金柳。", 
      "王孙何在，不念玉容消瘦。", 
      "日长深院静，帘垂绣。", 
      "璨枕堕钗，粉痕轻溜。", 
      "玉鼎龙涎记同嗅。", 
      "钿筝重理，心事谩凭纤手。", 
      "素弦弹不尽，眉峰斗。"
    ], 
    "rhythmic": "感皇恩"
  }, 
  {
    "author": "蔡伸", 
    "paragraphs": [
      "彤庭龙尾。", 
      "礼备天颜知有喜。", 
      "九奏初传。", 
      "耳冷人间十七年。", 
      "盈成持守。", 
      "仁德如春渐九有。", 
      "三辅名州。", 
      "好整笙歌结胜游。"
    ], 
    "rhythmic": "减字木兰花"
  }, 
  {
    "author": "蔡伸", 
    "paragraphs": [
      "船回沙尾。", 
      "几误红窗听鹊喜。", 
      "尺素空传。", 
      "转首相逢又隔年。", 
      "寒灯独守。", 
      "玉笋持杯宁复有。", 
      "秀水南州。", 
      "徒使幽人作梦游。"
    ], 
    "rhythmic": "减字木兰花"
  }, 
  {
    "author": "蔡伸", 
    "paragraphs": [
      "多情多病。", 
      "玉貌疲来愁览镜。", 
      "门掩东风。", 
      "零落桃花满地红。", 
      "重帘不卷。", 
      "愁睹杏梁双语燕。", 
      "强拂瑶琴。", 
      "一曲幽兰泪满襟。"
    ], 
    "rhythmic": "减字木兰花"
  }, 
  {
    "author": "蔡伸", 
    "paragraphs": [
      "金风玉露。", 
      "喜鹊桥成牛女渡。", 
      "天宇沈沈。", 
      "一夕佳期两意深。", 
      "琼签报曙。", 
      "忍使飙轮容易去。", 
      "明日如今。", 
      "想见君心似我心。"
    ], 
    "rhythmic": "减字木兰花"
  }, 
  {
    "author": "蔡伸", 
    "paragraphs": [
      "锦屏人醉。", 
      "玉暖香融春有味。", 
      "今日兰舟。", 
      "魂梦还随绿水流。", 
      "高城望断。", 
      "无奈城中人不见。", 
      "斜倚妆楼。", 
      "恨入眉峰两点愁。"
    ], 
    "rhythmic": "减字木兰花"
  }, 
  {
    "author": "蔡伸", 
    "paragraphs": [
      "烟锁池塘秋欲暮。", 
      "细细前香，直到双栖处。", 
      "并枕东窗听夜雨。", 
      "偎金缕。", 
      "云深不见来时路。", 
      "晓色朦胧人去住。", 
      "香覆重帘，密密闻私语。", 
      "日断征帆归别浦。", 
      "空凝伫。", 
      "苔痕绿印金莲步。"
    ], 
    "rhythmic": "渔家傲"
  }, 
  {
    "author": "蔡伸", 
    "paragraphs": [
      "楼前流水悠悠。", 
      "驻行舟。", 
      "满目寒云衰草、使人愁。", 
      "多少恨，多少泪，谩迟留。", 
      "何似蓦然拚舍、去来休。"
    ], 
    "rhythmic": "西楼子・相见欢"
  }, 
  {
    "author": "蔡伸", 
    "paragraphs": [
      "红靴玉带葳蕤。", 
      "翠绡衣。", 
      "并辔垂鞭妆影、照清溪。", 
      "长亭路。", 
      "停骑处。", 
      "晚凉时。", 
      "空有许多明月、伴双栖。"
    ], 
    "rhythmic": "西楼子・相见欢"
  }, 
  {
    "author": "蔡伸", 
    "paragraphs": [
      "东君不锁寻芳路。", 
      "曾是莺花主。", 
      "有情风月可怜宵，犹记绿窗朱户。", 
      "十年空想，春风面杳，无计凭鳞羽。", 
      "凄凉怀抱今如许。", 
      "天与重相遇。", 
      "不应还向楚峰前，朝暮为云为雨。", 
      "算来各把，平生分付，也不是、恶著处。"
    ], 
    "rhythmic": "御街行"
  }, 
  {
    "author": "蔡伸", 
    "paragraphs": [
      "好在章台杨柳。", 
      "不禁春瘦。", 
      "淡烟微雨曲尘丝，锁一点、眉头皱。", 
      "忆自灞陵别後。", 
      "青青依旧。", 
      "万丝千缕太多情，忍攀折、行人手。"
    ], 
    "rhythmic": "上阳春・蓦山溪"
  }, 
  {
    "author": "蔡伸", 
    "paragraphs": [
      "繁杏枝头蜂蝶乱，香风阖坐微闻。", 
      "靓妆浓艳任东君。", 
      "无情风雨，春事已平分。", 
      "珍重主人留客意，夜阑秉烛开尊。", 
      "何须歌韵遏行云。", 
      "羽觞交劝，挥麈细论文。"
    ], 
    "rhythmic": "临江仙"
  }, 
  {
    "author": "蔡伸", 
    "paragraphs": [
      "昨夜中秋今夕望，十分桂影团圆。", 
      "玉人相对绿尊前。", 
      "素娥有恨，应是妒蝉娟。", 
      "人静小庭风露冷，歌声特地清圆。", 
      "醉红醺脸髻鬟偏。", 
      "翠裙轻皱，端的为留仙。"
    ], 
    "rhythmic": "临江仙"
  }, 
  {
    "author": "蔡伸", 
    "paragraphs": [
      "帘幕深深清昼永，玉人不耐春寒。", 
      "镂牙棋子缕金圆。", 
      "象盘雅戏，相对小窗前。", 
      "隔打直行尖曲路，教人费尽机关。", 
      "局中胜负定谁偏。", 
      "饶伊使幸，毕竟我赢先。"
    ], 
    "rhythmic": "临江仙"
  }, 
  {
    "author": "蔡伸", 
    "paragraphs": [
      "仙品不同桃李艳，移来月窟云乡。", 
      "幽姿绰约道家妆。", 
      "绿云堆髻，娇额半涂黄。", 
      "可但乍凉风月下，饶伊独占秋光。", 
      "雨中别有恼人香。", 
      "错教萧史，肠断忆巫阳。"
    ], 
    "rhythmic": "临江仙"
  }, 
  {
    "author": "蔡伸", 
    "paragraphs": [
      "琪树鸾栖花露重，依稀兰洞风光。", 
      "玉人相对自生凉。", 
      "翠鬟琼佩，绰约蕊珠妆。", 
      "宝瑟声沈清梦觉，夜阑明月幽窗。", 
      "可堪襟袂惹馀香。", 
      "断云残雨，何处认高唐。"
    ], 
    "rhythmic": "临江仙"
  }, 
  {
    "author": "蔡伸", 
    "paragraphs": [
      "记得南楼三五夜，曾听凤管昭华。", 
      "曾前此际重兴嗟。", 
      "素娥端有恨，烟霭等闲遮。", 
      "珍重主人留客意，厌厌缓引流霞。", 
      "夜间银汉淡天涯。", 
      "亭亭丹桂现，耿耿玉绳斜。"
    ], 
    "rhythmic": "临江仙"
  }, 
  {
    "author": "蔡伸", 
    "paragraphs": [
      "青润奇峰名韫玉，温其质并琼瑶。", 
      "中分瀑布泻云涛。", 
      "双峦呈翠色，气象两相高。", 
      "珍重幽人诚好事，绿窗聊助风骚。", 
      "寄言俗客莫相嘲。", 
      "物轻人意重，千里赠鹅毛。"
    ], 
    "rhythmic": "临江仙"
  }, 
  {
    "author": "蔡伸", 
    "paragraphs": [
      "脉脉柔情不自持。", 
      "浅颦轻笑百般宜。", 
      "尊前唱歇黄金缕，一点春愁入翠眉。", 
      "流蕙盼，捧瑶卮。", 
      "借君歌扇写新诗。", 
      "浮花谩说惊郎目，不似东风第一枝。"
    ], 
    "rhythmic": "鹧鸪天"
  }, 
  {
    "author": "蔡伸", 
    "paragraphs": [
      "隔阔多时，算彼此、难存济。", 
      "咫尺地、千山万水。", 
      "眼眼相看，要说话、都无计。", 
      "只是。", 
      "唱曲儿、词中认意。", 
      "雪意垂垂，更刮地、寒风起。", 
      "怎禁这几夜意。", 
      "未散痴心，便指望、长偎倚。", 
      "只替。", 
      "那火桶儿、与奴暖被。"
    ], 
    "rhythmic": "惜奴娇"
  }, 
  {
    "author": "蔡伸", 
    "paragraphs": [
      "珠露初零。", 
      "天宇澄明。", 
      "正闲阶、皎月亭亭。", 
      "更阑人静，烟敛风清。", 
      "更井边桐，一叶叶，做秋声。", 
      "斗帐鸾屏。", 
      "翠被华茵。", 
      "梦回时、酒力初醒。", 
      "绿云堆枕，红玉生春。", 
      "且打叠起，龙牙簟，竹夫人。"
    ], 
    "rhythmic": "行香子"
  }, 
  {
    "author": "蔡伸", 
    "paragraphs": [
      "堆枕乌云堕翠翘。", 
      "午梦惊回，满眼春娇。", 
      "一袅楚宫腰。", 
      "那更春来，玉减香消。", 
      "柳下朱门傍小桥。", 
      "几度红窗，误认鸣镳。", 
      "断肠风月可怜宵。", 
      "忍使恹恹，两处无聊。"
    ], 
    "rhythmic": "一翦梅"
  }, 
  {
    "author": "蔡伸", 
    "paragraphs": [
      "高宴华堂夜向阑。", 
      "急管飞霜，羯鼓声乾。", 
      "仙人掌上水晶盘。", 
      "回按凌波，舞袖弓弯。", 
      "曲罢凝娇整翠鬟。", 
      "玉笋持杯，巧笑嫣然。", 
      "为君一醉倒金船。", 
      "只恐醒来，人隔云山。"
    ], 
    "rhythmic": "一翦梅"
  }, 
  {
    "author": "蔡伸", 
    "paragraphs": [
      "夜永虚堂烛影寒。", 
      "斗转春来，又是明年。", 
      "异乡怀抱只凄然。", 
      "尊酒相逢且自宽。", 
      "天际孤云云外山。", 
      "梦绕觚棱，日下长安。", 
      "功名已觉负初心，羞对菱花，绿鬓成斑。"
    ], 
    "rhythmic": "一翦梅"
  }, 
  {
    "author": "蔡伸", 
    "paragraphs": [
      "梅英飘雪，弱柳弄新绿。", 
      "泠泠画桥流水，风静波如縠。", 
      "长记扁舟共载，偶近旗亭宿。", 
      "渺云横玉。", 
      "鸳鸯枕上，听彻新翻数般曲。", 
      "此际魂清梦冷，绣被香芬馥。", 
      "因念多感情怀，触处伤心目。", 
      "自是今宵独寐，怎不添愁蹙。", 
      "如今心足。", 
      "风前月下，赖有斯人慰幽独。"
    ], 
    "rhythmic": "六么令"
  }, 
  {
    "author": "蔡伸", 
    "paragraphs": [
      "秋风吹暗雨，重衾寒透。", 
      "伤心听、晓钟残漏。", 
      "凝情久。", 
      "记红窗夜雪，促膝围炉，交杯劝酒。", 
      "如今顿孤欢偶。", 
      "念别後。", 
      "菱花清镜里。", 
      "眉峰暗斗。", 
      "想标容、怎禁销瘦。", 
      "忍回首。", 
      "但云笺妙墨，鸳锦啼妆，依然似旧。", 
      "临风泪沾襟袖。"
    ], 
    "rhythmic": "镇西・小镇西犯"
  }, 
  {
    "author": "蔡伸", 
    "paragraphs": [
      "夜久凉生，庭院漏声频促。", 
      "念昔胜游旧地，对画阁层峦，雨馀烟簇。", 
      "新诗暗藏小字，霜刀刊翠竹。", 
      "携素手、细绕回塘，芰荷香里彩鸳宿。", 
      "别後想、香销腻玉。", 
      "带围减、钏宽金粟。", 
      "虽有鳞鸿锦素，柰事与心违，佳期难卜。", 
      "拟解愁肠万结，唯凭尊酒绿。", 
      "望天涯断魂处，醉拍阑干曲。"
    ], 
    "rhythmic": "看花回"
  }, 
  {
    "author": "蔡伸", 
    "paragraphs": [
      "亭亭秋水玉芙蓉。", 
      "天际水浮空。", 
      "碧云望中空暮，人在广寒宫。", 
      "双缕枕，曲屏风。", 
      "小房栊。", 
      "可怜今夜，明月清风，无计君同。"
    ], 
    "rhythmic": "诉衷情"
  }, 
  {
    "author": "蔡伸", 
    "paragraphs": [
      "楼下水潺湲。", 
      "楼外屏山。", 
      "淡烟笼月晚凉天。", 
      "曾共玉人携素手，同倚阑干。", 
      "云散梦难圆。", 
      "幽恨绵绵。", 
      "旧游重到忍重看。", 
      "负你一生多少泪，月下花前。"
    ], 
    "rhythmic": "浪淘沙"
  }, 
  {
    "author": "蔡伸", 
    "paragraphs": [
      "人静重门深亚。", 
      "朱阁画帘高挂。", 
      "人与月俱圆，月色波光相射。", 
      "潇洒。", 
      "潇洒。", 
      "人月长长今夜。"
    ], 
    "rhythmic": "如梦令"
  }, 
  {
    "author": "蔡伸", 
    "paragraphs": [
      "今夜行云何处。", 
      "还是月华当午。", 
      "倚遍曲阑桥，望断锦屏归路。", 
      "空去。", 
      "空去。", 
      "梦到绿窗朱户。"
    ], 
    "rhythmic": "如梦令"
  }, 
  {
    "author": "蔡伸", 
    "paragraphs": [
      "伤春晚，送春归。", 
      "步云溪。", 
      "绿叶同心双小字，记曾题。", 
      "楼外红日平西。", 
      "长亭路、烟草萋萋。", 
      "云雨不成新梦後，倚阑时。"
    ], 
    "rhythmic": "愁倚阑・春光好"
  }, 
  {
    "author": "蔡伸", 
    "paragraphs": [
      "天如水，月如钩。", 
      "正新秋。", 
      "月影参差人窈窕，小红楼。", 
      "如今往事悠悠。", 
      "楼前水、肠断东流。", 
      "旧物忍看金约腕，玉搔头。"
    ], 
    "rhythmic": "愁倚阑・春光好"
  }, 
  {
    "author": "蔡伸", 
    "paragraphs": [
      "一番雨，一番凉。", 
      "夜初长。", 
      "满院蛩吟人不寝，月侵廊。", 
      "木犀微绽幽芳。", 
      "西风透、窈窕红窗。", 
      "恰似个人鸳被里，玉肌香。"
    ], 
    "rhythmic": "愁倚阑・春光好"
  }, 
  {
    "author": "蔡伸", 
    "paragraphs": [
      "花落尽，寂寞委残红。", 
      "蝶帐梦回空晓月，凤楼人去谩东风。", 
      "春事已成空。", 
      "闲伫立，□□水溶溶。", 
      "云锁乱山横惨淡，烟笼绿树晚溟蒙。", 
      "却在泪痕中。"
    ], 
    "rhythmic": "望江南・忆江南"
  }, 
  {
    "author": "蔡伸", 
    "paragraphs": [
      "鸾屏掩，翠衾香。", 
      "小兰房。", 
      "回首当时云雨梦，两难忘。", 
      "如今水远山长。", 
      "凭鳞翼、难叙衷肠。", 
      "况是教人无可恨，一味思量。"
    ], 
    "rhythmic": "春光好"
  }, 
  {
    "author": "蔡伸", 
    "paragraphs": [
      "韶华惊晼晚，青春老、倦客惜年芳。", 
      "庭樾荫浓，半藏莺语，畹兰花减，时有蜂忙。", 
      "粉墙低，嫩岚滋翠葆，零露湿残妆。", 
      "风暖昼长，柳绵吹尽，澹烟微雨，梅子初黄。", 
      "洛浦音容远，书空漫惆怅，往事悲凉。", 
      "无奈锦鳞杳杳，不渡横塘。", 
      "念蝴蝶梦回，子规声里，半窗斜月，一枕馀香。", 
      "拟待自宽，除非铁做心肠。"
    ], 
    "rhythmic": "风流子"
  }, 
  {
    "author": "蔡伸", 
    "paragraphs": [
      "章台杨柳月依依。", 
      "飞絮送春归。", 
      "院宇日长人静，园林绿暗红稀。", 
      "庭前花谢了，行云散後，物是人非。", 
      "唯有一襟清泪，凭阑洒遍残枝。"
    ], 
    "rhythmic": "朝中措"
  }, 
  {
    "author": "蔡伸", 
    "paragraphs": [
      "雨馀清镜湛秋容。", 
      "屏展九华峰。", 
      "万里闲云散尽，半规凉月当空。", 
      "楼高夜永，凭阑笑语，此际谁同。", 
      "端有妙人携手，け然归路凌风。"
    ], 
    "rhythmic": "朝中措"
  }, 
  {
    "author": "蔡伸", 
    "paragraphs": [
      "宝马行春，缓辔随油壁。", 
      "念一瞬、韶光堪重惜。", 
      "还是去年同醉日。", 
      "客里情怀，倍添凄恻。", 
      "记南城、锦径名园曾遍历。", 
      "更柳下、人家似织。", 
      "此际凭阑愁脉脉。", 
      "满目江山，暮云空碧。"
    ], 
    "rhythmic": "侍香金童"
  }, 
  {
    "author": "蔡伸", 
    "paragraphs": [
      "碧厨文簟小窗前。", 
      "乍更阑。", 
      "□□□。", 
      "乌鹊南飞，秋意渐凄然。", 
      "满院蛩吟风露下，人窈窕，月蝉娟。", 
      "双星旧约又经年。", 
      "信谁传。", 
      "恨绵绵。", 
      "□隔明河，长作断肠仙。", 
      "争似秦楼萧史伴，瑶台路，共乘鸾。"
    ], 
    "rhythmic": "江城子"
  }, 
  {
    "author": "蔡伸", 
    "paragraphs": [
      "翡翠蒙金衫子，缕尘如意冠儿。", 
      "持杯轻按遏云词。", 
      "别是出尘风味。", 
      "莫羡双星旧约，愿谐明月佳期。", 
      "凭肩密语两心知。", 
      "一棹五湖烟水。"
    ], 
    "rhythmic": "西江月"
  }, 
  {
    "author": "蔡伸", 
    "paragraphs": [
      "天。", 
      "休使圆蟾照客眠。", 
      "人何在，桂影自婵娟。"
    ], 
    "rhythmic": "苍梧谣・归字谣"
  }, 
  {
    "author": "蔡伸", 
    "paragraphs": [
      "奇花不比寻常艳，独步南州。", 
      "往事悠悠。", 
      "辽鹤重来忆梦游。", 
      "仙翁不改青青眼，一醉迟留。", 
      "妙墨银钩。", 
      "题作人间第一流。"
    ], 
    "rhythmic": "采桑子"
  }, 
  {
    "author": "蔡伸", 
    "paragraphs": [
      "莺莺燕燕。", 
      "本是于飞伴。", 
      "风月佳时阻幽愿。", 
      "但人心坚固後，天也怜人，相逢处、依旧桃花人面。", 
      "绿窗携手，帘幕重重，烛影摇红夜将半。", 
      "对尊前如梦，欲语魂惊，语未竟、已觉衣襟泪满。", 
      "我只为、相思特特来，这度更休推，後回相见。"
    ], 
    "rhythmic": "洞仙歌"
  }, 
  {
    "author": "蔡伸", 
    "paragraphs": [
      "玉猊香谩。", 
      "叹瓶沈簪断，紫箫声绝。", 
      "丹青挂寒壁。", 
      "细端详，宛是旧时标格。", 
      "音容望极。", 
      "奈弱水、蓬山路隔。", 
      "似瑶林琼树，韶华正好，一枝先折。", 
      "凄切。", 
      "相思情味，镜中绿鬓，看成华发。", 
      "临风对月。", 
      "空罗袂，清血。", 
      "待随群逐队，开眉一笑，除你心肠是铁。", 
      "看今生，为伊烦恼，甚时是彻。"
    ], 
    "rhythmic": "瑞鹤仙"
  }, 
  {
    "author": "何", 
    "paragraphs": [
      "百花丛里花君子，取信东君。", 
      "取信东君。", 
      "名策花中第一勋。", 
      "结成宝鼎和羹味，多谢东君。", 
      "多谢东君。", 
      "香遍还应号令春。"
    ], 
    "rhythmic": "采桑子"
  }, 
  {
    "author": "何", 
    "paragraphs": [
      "分香帕子揉蓝腻。", 
      "欲去殷勤惠。", 
      "重来直待牡丹时。", 
      "只恐花知、知後故开迟。", 
      "别来看尽闲桃李。", 
      "日日阑干倚。", 
      "催花无计问东风。", 
      "梦作一双蝴蝶、绕芳丛。"
    ], 
    "rhythmic": "虞美人"
  }, 
  {
    "author": "何", 
    "paragraphs": [
      "便饶你、漫天索价，待我略地酬伊。"
    ], 
    "rhythmic": "失调名"
  }, 
  {
    "author": "何", 
    "paragraphs": [
      "细雨共斜风，作轻寒。"
    ], 
    "rhythmic": "失调名"
  }, 
  {
    "author": "郑刚中", 
    "paragraphs": [
      "汉粉重番内样妆。", 
      "新染冰肌，浅浅莺黄。", 
      "广寒宫迥阻归期，襟袖空馀暗淡香。", 
      "江路迢迢楚塞长。", 
      "梦里题诗欲寄将。", 
      "觉来斜月又沈西，一点檀心，半染微霜。"
    ], 
    "rhythmic": "一剪梅・一翦梅"
  }, 
  {
    "author": "韩世忠", 
    "paragraphs": [
      "冬看山林萧疏净，春来地润花浓。", 
      "少年衰老与山同。", 
      "世间争名利，富贵与贫穷。", 
      "荣贵非干长生药，清闲是不死门风。", 
      "劝君识取主人公。", 
      "单方只一味，尽在不言中。"
    ], 
    "rhythmic": "临江仙"
  }, 
  {
    "author": "韩世忠", 
    "paragraphs": [
      "人有几何般。", 
      "富贵荣华总是闲。", 
      "自古英雄都如梦，为官。", 
      "宝玉妻男宿业缠。", 
      "年迈衰残。", 
      "鬓发苍浪骨髓乾。", 
      "不道山林有好处，贪欢。", 
      "只恐痴迷误了贤。"
    ], 
    "rhythmic": "南乡子"
  }, 
  {
    "author": "黄大舆", 
    "paragraphs": [
      "怜宋玉、许王昌。", 
      "东西邻短墙。"
    ], 
    "rhythmic": "更漏子"
  }, 
  {
    "author": "黄大舆", 
    "paragraphs": [
      "世间离恨何时了。", 
      "不为英雄少。", 
      "楚歌声起霸图休。", 
      "玉帐佳人血泪、满东流。", 
      "葛荒葵老芜城暮。", 
      "玉貌知何处。", 
      "至今芳草解婆娑。", 
      "只有当时魂魄、未消磨。"
    ], 
    "rhythmic": "虞美人"
  }, 
  {
    "author": "王灼", 
    "paragraphs": [
      "长江飞鸟外，明月众星中。", 
      "今来古往如此，人事几秋风。", 
      "又对团团红树，独跨蹇驴归去，山水澹丰容。", 
      "远色动愁思，不见两诗翁。", 
      "酒如渑，谈如绮，气如虹。", 
      "当时痛饮狂醉，只许赏心同。", 
      "响绝光沈休问，俯仰之间陈迹，我亦老飘蓬。", 
      "望久碧云晚，一雁度寒空。"
    ], 
    "rhythmic": "水调歌头", 
    "tags": [
      "长江"
    ]
  }, 
  {
    "author": "王灼", 
    "paragraphs": [
      "漠漠郊原荒宿草。", 
      "黄花趁得秋风早。", 
      "万里岷峨归梦到。", 
      "东篱好。", 
      "未应花似行人老。", 
      "古往今来成一笑。", 
      "为君醉里销沈了。", 
      "不用登临敧短帽。", 
      "愁绝□。", 
      "吴霜点鬓教谁扫。"
    ], 
    "rhythmic": "渔家傲"
  }, 
  {
    "author": "王灼", 
    "paragraphs": [
      "平生五色江淹笔。", 
      "合占金闺籍。", 
      "桃李满城春，恨□屏□，只作三年客。", 
      "画船暂系河桥侧。", 
      "一醉分南北。", 
      "惆怅酒醒时，雨笠风蓑，似旧无人识。"
    ], 
    "rhythmic": "醉花阴"
  }, 
  {
    "author": "王灼", 
    "paragraphs": [
      "东风归早。", 
      "已绿瀛洲草。", 
      "紫殿红楼春正好。", 
      "杨柳半和烟袅。", 
      "玉舆遍绕花行。", 
      "初闻百啭新莺。", 
      "历历因风传去，千门万户春声。"
    ], 
    "rhythmic": "清平乐"
  }, 
  {
    "author": "王灼", 
    "paragraphs": [
      "坠红飘絮。", 
      "收拾春归去。", 
      "长恨春归无觅处。", 
      "心事顾谁分付。", 
      "卢家小苑回塘。", 
      "于飞多少鸳鸯。", 
      "纵使东墙隔断，莫愁应念王昌。"
    ], 
    "rhythmic": "清平乐"
  }, 
  {
    "author": "王灼", 
    "paragraphs": [
      "休惜馀春，试来把酒留春住。", 
      "问春无语。", 
      "帘卷西山雨。", 
      "一掬愁心，强欲登高赋。", 
      "山无数。", 
      "烟波无数。", 
      "不放春归去。"
    ], 
    "rhythmic": "点绛唇"
  }, 
  {
    "author": "王灼", 
    "paragraphs": [
      "一样婵娟别样清。", 
      "眼明初识董双成。", 
      "香风随步过帘旌。", 
      "笑捧玉觞频劝客，浣溪沙里转新声。", 
      "花间侧听有流莺。"
    ], 
    "rhythmic": "浣溪沙"
  }, 
  {
    "author": "王灼", 
    "paragraphs": [
      "别来杨柳团轻絮。", 
      "摆撼春风去。", 
      "小园桃李却依依。", 
      "犹自留花不发、待郎归。", 
      "枝头便觉层层好。", 
      "信是花相恼。", 
      "觥船一棹百分空。", 
      "拚了如今醉倒、闹香中。"
    ], 
    "rhythmic": "虞美人"
  }, 
  {
    "author": "王灼", 
    "paragraphs": [
      "姚黄真是花中主。", 
      "个个寻芳去。", 
      "春光能有几多时。", 
      "莫遣无花空折、断肠枝。", 
      "蜂媒蝶使争撩乱。", 
      "应妒传觞缓。", 
      "问花端的为谁开。", 
      "拟作移春小槛、载归来。"
    ], 
    "rhythmic": "虞美人"
  }, 
  {
    "author": "王灼", 
    "paragraphs": [
      "风柔日薄江村路。", 
      "一鞭又逐春光去。", 
      "胡蝶作团飞。", 
      "竹间桃李枝。", 
      "醉魂招不得。", 
      "一半随春色。", 
      "桃李□无多。", 
      "其如风日何。"
    ], 
    "rhythmic": "菩萨蛮"
  }, 
  {
    "author": "王灼", 
    "paragraphs": [
      "小砑碧霞笺，不见近来消息。", 
      "玉骨瘦无一把，又不成空忆。", 
      "炉熏歇尽烛花残，佳梦了难得。", 
      "二十五声秋点，最知人端的。"
    ], 
    "rhythmic": "好事近"
  }, 
  {
    "author": "王灼", 
    "paragraphs": [
      "来匆匆。", 
      "去匆匆。", 
      "短梦无凭春又空。", 
      "难随郎马踪。", 
      "山重重。", 
      "水重重。", 
      "飞絮流云西复东。", 
      "音书何处通。"
    ], 
    "rhythmic": "长相思"
  }, 
  {
    "author": "王灼", 
    "paragraphs": [
      "锦水花林，前度刘郎行乐处，当时桃李卧莓苔。", 
      "又重来。", 
      "今年菊蕊为君开。", 
      "赖有诗情浑似旧，西风斜日上高台。", 
      "醉千回。"
    ], 
    "rhythmic": "酒泉子"
  }, 
  {
    "author": "王灼", 
    "paragraphs": [
      "柳暗汀洲，最春深处，小宴初开。", 
      "似泛宅浮家，水平风软，咫尺蓬莱。", 
      "更劝君、吸尽紫霞杯。", 
      "醉看鸾凤徘徊。", 
      "正洞里桃花，盈盈一笑，依旧怜才。"
    ], 
    "rhythmic": "恨来迟"
  }, 
  {
    "author": "王灼", 
    "paragraphs": [
      "和醉梦，上峥嵘。", 
      "忆娉婷。", 
      "回首锦江烟一色，不分明。", 
      "翻为离别牵情。", 
      "娇啼外、没句丁宁。", 
      "紫陌绿窗多少恨，两难平。"
    ], 
    "rhythmic": "春光好"
  }, 
  {
    "author": "王灼", 
    "paragraphs": [
      "命啸无人啸，含娇何处娇。", 
      "江南烟水太迢迢。", 
      "璧月琼枝空想、夜和朝。", 
      "目断肠随断，魂销骨更销。", 
      "琐窗风雨不相饶。", 
      "犹似西湖一枕、听寒潮。"
    ], 
    "rhythmic": "南歌子", 
    "tags": [
      "西湖"
    ]
  }, 
  {
    "author": "王灼", 
    "paragraphs": [
      "暖风和雨暗楼台。", 
      "馀寒巧作愁媒。", 
      "半春怀抱向谁开。", 
      "忍泪千回。", 
      "断梦已随烟篆，醉魂空殢琼杯。", 
      "小窗瞥见一枝梅。", 
      "疑误君来。"
    ], 
    "rhythmic": "画堂春"
  }, 
  {
    "author": "王灼", 
    "paragraphs": [
      "花明雾暗非花雾。", 
      "似春屏、短梦无凭据。", 
      "夜月将来，晓灯催去。", 
      "半衾馀暖空留住。", 
      "情柔意密愁千缕。", 
      "想一声、鸡唱东城路。", 
      "暂作行云，暂为行雨。", 
      "阳台望极人何处。"
    ], 
    "rhythmic": "七娘子"
  }, 
  {
    "author": "王灼", 
    "paragraphs": [
      "飞霞半缕。", 
      "收尽一天风和雨。", 
      "可惜黄昏。", 
      "残角疏钟要断魂。", 
      "双鱼传信。", 
      "只道横塘消息近。", 
      "心事悠悠。", 
      "同向春风各自愁。"
    ], 
    "rhythmic": "减字木兰花"
  }, 
  {
    "author": "王灼", 
    "paragraphs": [
      "昨夜封枝寒雪。", 
      "暗堆残叶。", 
      "佳人醉里插钗梁，更不问、眠时节。", 
      "绣被重重夜彻。", 
      "烛光明灭。", 
      "枕旁争听落檐声，更不问、醒时节。"
    ], 
    "rhythmic": "一落索"
  }, 
  {
    "author": "王灼", 
    "paragraphs": [
      "东风已有归来信，先返梅魂。", 
      "雪斗纷纷。", 
      "更引蟾光过璧门。", 
      "绿衣小凤枝头语，我有嘉宾。", 
      "急泛清尊。", 
      "莫待江南烂漫春。"
    ], 
    "rhythmic": "丑奴儿・采桑子"
  }, 
  {
    "author": "陈袭善", 
    "paragraphs": [
      "江南二月。", 
      "犹有枝头千点雪。", 
      "邀上芳尊。", 
      "却占东君一半春。", 
      "尊前眼底。", 
      "南国风光都在此。", 
      "移过江来。", 
      "从此江南不复开。"
    ], 
    "rhythmic": "减字木兰花"
  }, 
  {
    "author": "陈袭善", 
    "paragraphs": [
      "鹫岭峰前阑独倚。", 
      "愁眉蹙损愁肠碎。", 
      "红粉佳人伤别袂。", 
      "情何已。", 
      "登山临水年年是。", 
      "常记同来今独至。", 
      "孤舟晚扬湖光里。", 
      "衰草斜阳无限意。", 
      "谁与寄。", 
      "西湖水是相思泪。"
    ], 
    "rhythmic": "渔家傲", 
    "tags": [
      "西湖"
    ]
  }, 
  {
    "author": "曾乾曜", 
    "paragraphs": [
      "蓦地厮看时。", 
      "赤怕那、迪功郎儿。", 
      "气岸昂昂因权县，厅子叫道，宣教请後，有无限威仪。", 
      "先自不相知。", 
      "取奉著、地胡挥。", 
      "甚时得归京里去，两省八座，横行正任，却会嫌卑。"
    ], 
    "rhythmic": "丑奴儿・采桑子"
  }, 
  {
    "author": "孙", 
    "paragraphs": [
      "烟洗风梳，司花先放江梅吐。", 
      "竹村沙路。", 
      "脉脉摇寒雨。", 
      "醉魄吟魂，无著清香处。", 
      "愁如缕。", 
      "系春不住。", 
      "又折冰枝去。"
    ], 
    "rhythmic": "点绛唇"
  }, 
  {
    "author": "如晦", 
    "paragraphs": [
      "有意送春归，无计留春住。", 
      "毕竟年年用著来，何似休归去。", 
      "目断楚天遥，不见春归路。", 
      "风急桃花也似愁，点点飞红雨。"
    ], 
    "rhythmic": "卜算子"
  }, 
  {
    "author": "孙舣", 
    "paragraphs": [
      "一声羌管吹呜咽。", 
      "玉溪夜半梅翻雪。", 
      "江月正茫茫。", 
      "断桥流水香。", 
      "含章春欲暮。", 
      "落日千山雨。", 
      "一点著枝酸。", 
      "吴姬先齿寒。"
    ], 
    "rhythmic": "菩萨蛮"
  }, 
  {
    "author": "潘汾", 
    "paragraphs": [
      "兽环半掩，鸳甃无尘，庭院潇洒。", 
      "树色沈沈，春尽燕娇莺姹。", 
      "梦草池塘清渐满，海棠轩槛红相亚。", 
      "听箫声，记秦楼夜约，彩鸾齐跨。", 
      "渐迤逦、更催银箭，何处贪欢，犹系骄马。", 
      "旋剪灯花，两点翠眉谁画。", 
      "香灭羞回空帐里，月高犹在重帘下。", 
      "恨疏狂，待归来、碎揉花打。"
    ], 
    "rhythmic": "倦寻芳"
  }, 
  {
    "author": "潘汾", 
    "paragraphs": [
      "篆缕销香鼎。", 
      "翠沈沈、庭阴转午，画堂人静。", 
      "芳草王孙知何处，惟有杨花糁径。", 
      "正玉枕、瞢腾初醒。", 
      "门外残红春已去，镇无聊、酒厌厌病。", 
      "云髻，未整。", 
      "江南旧事休重省。", 
      "但天涯、寻消问息，断鸿难倩。", 
      "月满西楼凭阑久，依旧归期未定。", 
      "便只恐、瓶沈金井。", 
      "嘶骑不来银烛暗，枉教人、立尽梧桐影。", 
      "谁伴我，对鸾镜。"
    ], 
    "rhythmic": "贺新郎", 
    "tags": [
      "宋词三百首"
    ]
  }, 
  {
    "author": "潘汾", 
    "paragraphs": [
      "向卖花担上，落絮桥边，春思难禁。", 
      "正暖日温风里，斗采遍香心。", 
      "夜夜稳栖芳草，还处处、先亸春禽。", 
      "满园林。", 
      "梦觉南华，直到如今。", 
      "情深。", 
      "记那人小扇、扑得归来，绣在罗襟。", 
      "芳意赠谁，应费万线千针。", 
      "谩道滕王画得，枉谢客、多少清吟。", 
      "影沈沈。", 
      "舞入梨花，何处相寻。"
    ], 
    "rhythmic": "孟家蝉"
  }, 
  {
    "author": "潘汾", 
    "paragraphs": [
      "啼鸟惊心，怨年华，羞看杏梢桃萼。", 
      "映柳小桥，芳草闲庭，处处旧游如昨。", 
      "断肠人在东风里，遮不尽、几重帘幕。", 
      "旧巢稳，呢喃燕子，笑人漂泊。", 
      "应是素肌瘦削。", 
      "空望断天涯，信音难托。", 
      "半污泪痕，重整馀香，夜夜翠衾寒薄。", 
      "倦游只怕春归去，怎忍见、水流花落。", 
      "梦魂远，韶华又还过却。"
    ], 
    "rhythmic": "花心动"
  }, 
  {
    "author": "潘汾", 
    "paragraphs": [
      "睡起日高莺啭，画帘低卷，花影重重。", 
      "醉眼羞抬，娇困犹自未惺忪。", 
      "绣床近、强来描翠，妆镜掩、不肯匀红。", 
      "锦屏空。", 
      "对花无语，独怨春风。", 
      "匆匆。", 
      "庾郎去後，香销玉减，是事疏慵。", 
      "纵蛮笺封了，何处问鳞鸿。", 
      "眼中泪、万行难尽，眉上恨、一点偏浓。", 
      "杳无踪。", 
      "夜来惟有，幽梦相逢。"
    ], 
    "rhythmic": "玉蝴蝶"
  }, 
  {
    "author": "潘汾", 
    "paragraphs": [
      "愁春未醒，还是清和天气。", 
      "对浓绿阴中庭院，燕语莺啼。", 
      "数点新荷翠钿，轻泛水平池。", 
      "一帘风絮，才晴又雨，梅子黄时。", 
      "忍记那回，玉人娇困，初试单衣。", 
      "共携手、红窗描绣，画扇题诗。", 
      "怎有如今，半床明月两天涯。", 
      "章台何处，应是为我，蹙损双眉。"
    ], 
    "rhythmic": "丑奴儿慢・采桑子慢"
  }, 
  {
    "author": "李重元", 
    "paragraphs": [
      "萋萋芳草忆王孙。", 
      "柳外楼高空断魂。", 
      "杜宇声声不忍闻。", 
      "欲黄昏。", 
      "雨打梨花深闭门。"
    ], 
    "rhythmic": "忆王孙", 
    "tags": [
      "宋词三百首"
    ]
  }, 
  {
    "author": "李重元", 
    "paragraphs": [
      "风蒲猎猎小池塘。", 
      "过雨荷花满院香。", 
      "沈李浮瓜冰雪凉。", 
      "竹方床。", 
      "针线慵拈午梦长。"
    ], 
    "rhythmic": "忆王孙"
  }, 
  {
    "author": "李重元", 
    "paragraphs": [
      "飕飕风冷荻花秋。", 
      "明月斜侵独倚楼。", 
      "十二珠帘不上钩。", 
      "黯凝眸。", 
      "一点渔灯古渡头。"
    ], 
    "rhythmic": "忆王孙"
  }, 
  {
    "author": "李重元", 
    "paragraphs": [
      "彤云风扫雪初晴。", 
      "天外孤鸿三两声。", 
      "独拥寒衾不忍听。", 
      "月笼明。", 
      "窗外梅花瘦影横。"
    ], 
    "rhythmic": "忆王孙"
  }, 
  {
    "author": "李玉", 
    "paragraphs": [
      "篆缕销金鼎。", 
      "醉沈沈、庭阴转午，画堂人静。", 
      "芳草王孙知何处，惟有杨花糁径。", 
      "渐玉枕、腾腾春醒。", 
      "帘外残红春已透，镇无聊、酒厌厌病。", 
      "云鬓乱，未整。", 
      "江南旧事休重省。", 
      "遍天涯、寻消问息，断鸿难倩。", 
      "月满西楼凭栏久，依旧归期未定。", 
      "又只恐、瓶沈金井。", 
      "嘶骑不来银烛暗，枉教人、立尽梧桐影。", 
      "谁伴我，对鸾镜。"
    ], 
    "rhythmic": "贺新郎", 
    "tags": [
      "宋词三百首"
    ]
  }, 
  {
    "author": "吴淑姬1", 
    "paragraphs": [
      "谢了荼䕷春事休。", 
      "无多花片子，缀枝头。", 
      "庭槐影碎被风揉。", 
      "莺虽老，声尚带娇羞。", 
      "独自倚妆楼。", 
      "一川烟草浪，衬云浮。", 
      "不如归去下帘钩。", 
      "心儿小，难著许多愁。"
    ], 
    "rhythmic": "小重山"
  }, 
  {
    "author": "吴淑姬1", 
    "paragraphs": [
      "岸柳依依拖金缕。", 
      "是我朝来别处。", 
      "惟有多情絮。", 
      "故来衣上留人住。", 
      "两眼啼红空弹与。", 
      "未见桃花又去。", 
      "一片征帆举。", 
      "断肠遥指苕溪路。"
    ], 
    "rhythmic": "惜分飞"
  }, 
  {
    "author": "吴淑姬1", 
    "paragraphs": [
      "粉痕销，芳信断，好梦又无据。", 
      "病酒无聊，枕听春雨。", 
      "断肠曲曲屏山，温温沈水，都是旧、看承人处。", 
      "久离阻。", 
      "应念一点芳心，闲愁知几许。", 
      "偷照菱花，清瘦自羞觑。", 
      "可堪梅子酸时，杨花飞絮，乱莺闹、催将春去。"
    ], 
    "rhythmic": "祝英台近"
  }, 
  {
    "author": "吴淑姬1", 
    "paragraphs": [
      "尘满妆台。"
    ], 
    "rhythmic": "失调名"
  }, 
  {
    "author": "柳富", 
    "paragraphs": [
      "人间最苦，最苦是分离。", 
      "伊爱我，我怜伊。", 
      "青草岸头人独立，画船东去橹声迟。", 
      "楚天低，回望处，两依依。", 
      "後会也知俱有愿，未知何日是佳期。", 
      "心下事、乱如丝。", 
      "好天良夜还虚过，辜负我、两心知。", 
      "愿伊家，衷肠在，一双飞。"
    ], 
    "rhythmic": "最高楼"
  }, 
  {
    "author": "王幼玉", 
    "paragraphs": [
      "粉面羞搽泪满腮。"
    ], 
    "rhythmic": "失调名"
  }, 
  {
    "author": "李生", 
    "paragraphs": [
      "庭院黄昏人悄悄。", 
      "两情暗约谁知道。", 
      "咫尺蓬山难一到。", 
      "明月照。", 
      "潜身只得听言笑。", 
      "特地嗟吁传密耗。", 
      "芳衷要使郎心表。", 
      "此际归来愁不少。", 
      "萦怀抱。", 
      "卿卿销得人烦恼。"
    ], 
    "rhythmic": "渔家傲"
  }, 
  {
    "author": "谭意哥", 
    "paragraphs": [
      "湘东最是得春先。", 
      "和气暖如绵。", 
      "清明过了，残花巷陌，犹见秋千。", 
      "对景感时情绪乱，这密意、翠羽空传。", 
      "风前月下，花时永昼，洒泪何言。"
    ], 
    "rhythmic": "极相思令・极相思"
  }, 
  {
    "author": "谭意哥", 
    "paragraphs": [
      "旧燕初归，梨花满院，迤逦天气融和。", 
      "新晴巷陌，是处轻车骏马，禊饮笙歌。", 
      "旧赏人非，对佳时、一向乐少愁多。", 
      "远意沈沈，幽闺独自颦蛾。", 
      "正消黯、无言自感，凭高远意，空寄烟波。", 
      "从来美事，因甚天教，两处多磨。", 
      "开怀强笑，向新来、宽却衣罗。", 
      "似恁他、人怪憔悴，甘心总为伊呵。"
    ], 
    "rhythmic": "长相思令・长相思"
  }, 
  {
    "author": "李氏1", 
    "paragraphs": [
      "日红疏翠密晴暄。", 
      "初夏困人天。", 
      "风流滋味，伤怀尽在，花下风前。", 
      "後约已知君定，这心绪、尽日悬悬。", 
      "鸳鸯两处，清宵最苦，月甚先圆。"
    ], 
    "rhythmic": "极相思"
  }, 
  {
    "author": "花仲胤", 
    "paragraphs": [
      "顿首起情人。", 
      "即日恭维问好音。", 
      "接得彩笺词一首，堪惊。", 
      "题起词名恨转生。", 
      "展转意多情。", 
      "寄与音书不志诚。", 
      "不写伊川题尹字，无心。", 
      "料想伊家不要人。"
    ], 
    "rhythmic": "南乡子"
  }, 
  {
    "author": "花仲胤妻", 
    "paragraphs": [
      "西风昨夜穿帘幕。", 
      "闺院添消索。", 
      "最是梧桐零落。", 
      "迤逦秋光过却。", 
      "人情音信难托。", 
      "鱼雁成耽阁。", 
      "教奴独自守空房，泪珠与、灯花共落。"
    ], 
    "rhythmic": "伊川令・伊州令"
  }, 
  {
    "author": "花仲胤妻", 
    "paragraphs": [
      "奴启情人勿见罪。", 
      "闲将小书作尹字。", 
      "情人不解其中意。", 
      "问伊间别几多时。", 
      "身边少个人儿。"
    ], 
    "rhythmic": "失调名"
  }, 
  {
    "author": "刘浚", 
    "paragraphs": [
      "金钩花绶系双月。", 
      "腰肢软低折。", 
      "揎皓腕，萦绣结。", 
      "轻盈宛转，妙若凤鸾飞越。", 
      "无别。", 
      "香檀急扣转清切。", 
      "翻纤手飘瞥。", 
      "催画鼓，追脆管，锵洋雅奏，尚与众音为节。", 
      "当时妙选舞袖，慧性雅资，名为殊绝。", 
      "满座倾心注目，不甚窥回雪。", 
      "纤怯。", 
      "逡巡一曲霓裳彻。", 
      "汗透鲛绡肌润，教人传香粉，媚容秀发。", 
      "宛降蕊珠宫阙。"
    ], 
    "rhythmic": "期夜月"
  }, 
  {
    "author": "施酒监", 
    "paragraphs": [
      "相逢情便深，恨不相逢早。", 
      "识尽千千万万人，终不似、伊家好。", 
      "别你登长道。", 
      "转更添烦恼。", 
      "楼外朱楼独倚阑，满目围芳草。"
    ], 
    "rhythmic": "卜算子"
  }, 
  {
    "author": "乐婉", 
    "paragraphs": [
      "相思似海深，旧事如天远。", 
      "泪滴千千万万行，更使人愁断肠。", 
      "要见无因见，了拚终难拚。", 
      "若是前生未有缘，待重结、来生愿。"
    ], 
    "rhythmic": "卜算子"
  }, 
  {
    "author": "虞某", 
    "paragraphs": [
      "相逢只怕有分离。", 
      "许多时。", 
      "暗为期。", 
      "常是眉来眼去、惹猜疑。", 
      "何似总休拈弄上，轻咳嗽、有人知。", 
      "终须买个小船儿。", 
      "任风吹。", 
      "尽东西。", 
      "假使天涯海角、也相随。", 
      "纵被江神收领了，离不得、我和伊。"
    ], 
    "rhythmic": "江神子・江城子"
  }, 
  {
    "author": "巴谈", 
    "paragraphs": [
      "正月月尽夕。", 
      "芭蕉船一只。", 
      "灯盏两只明辉辉，内里更有筵席。", 
      "奉劝郎君小娘子。", 
      "饱吃莫形迹。", 
      "每年只有今日日。", 
      "愿我做来称意。", 
      "奉劝郎君小娘子。", 
      "空去送穷鬼。", 
      "空去送穷鬼。"
    ], 
    "rhythmic": "失调名"
  }, 
  {
    "author": "杨师纯", 
    "paragraphs": [
      "羞娥浅浅。", 
      "秋水如刀剪。", 
      "窗下无人自针线。", 
      "不觉郎来身畔。", 
      "相将携手鸳帏。", 
      "匆匆不许多时。", 
      "耳畔告郎低语，共郎莫使人知。"
    ], 
    "rhythmic": "清平乐"
  }, 
  {
    "author": "杨师纯", 
    "paragraphs": [
      "小庭春院。", 
      "睡起花阴转。", 
      "往事旧欢离思远。", 
      "柳絮随风难管。", 
      "等闲屈指当时。", 
      "阑干几曲谁知。", 
      "为问春风桃李，而今子满芳枝。"
    ], 
    "rhythmic": "清平乐"
  }, 
  {
    "author": "杨端臣", 
    "paragraphs": [
      "有个人人情不久。", 
      "而今已落他人手。", 
      "见说近来伊也瘦。", 
      "好教受。", 
      "看谁似我能撋就。", 
      "莲脸能匀眉黛皱。", 
      "相思泪滴残妆透。", 
      "总是自家为事谬。", 
      "从今後。", 
      "这回断了心先有。"
    ], 
    "rhythmic": "渔家傲"
  }, 
  {
    "author": "杨端臣", 
    "paragraphs": [
      "楼鼓数声人迹散。", 
      "马蹄不响街尘软。", 
      "门户深深扃小院。", 
      "帘不卷。", 
      "背灯尽烛红条短。", 
      "归路恍如春梦断。", 
      "千愁万恨知河限。", 
      "昨夜月华明似练。", 
      "花影畔。", 
      "算来惟有嫦娥见。"
    ], 
    "rhythmic": "渔家傲"
  }, 
  {
    "author": "杨端臣", 
    "paragraphs": [
      "□□今日那人家。", 
      "琐窗红影斜。", 
      "髻云散乱不胜花。", 
      "偷匀残脸霞。", 
      "梁燕老，石榴花。", 
      "佳期今已差。", 
      "凭阑思想入天涯。", 
      "暮云重叠遮。"
    ], 
    "rhythmic": "阮郎归"
  }, 
  {
    "author": "聂胜琼", 
    "paragraphs": [
      "无计留君住。", 
      "奈何无计随君去。"
    ], 
    "rhythmic": "失调名"
  }, 
  {
    "author": "聂胜琼", 
    "paragraphs": [
      "玉惨花愁出凤城。", 
      "莲花楼下柳青青。", 
      "尊前一唱阳关後，别个人人第五程。", 
      "寻好梦，梦难成。", 
      "况谁知我此时情。", 
      "枕前泪共帘前雨，隔个窗儿滴到明。"
    ], 
    "rhythmic": "鹧鸪天"
  }, 
  {
    "author": "赵才卿", 
    "paragraphs": [
      "细柳营中有亚夫。", 
      "华宴簇名姝。", 
      "雅歌长许佐投壶。", 
      "无一日、不欢娱。", 
      "汉王拓境思名将，捧飞诏欲登途。", 
      "从前密约尽成虚。", 
      "空赢得、泪流珠。"
    ], 
    "rhythmic": "燕归梁"
  }, 
  {
    "author": "任", 
    "paragraphs": [
      "事往人离，还似暮峡归云，陇上流泉。", 
      "奈向分罗带，已断么弦。", 
      "长记歌时酒畔，难忘月夕花前。", 
      "相携手处，琼楼珠户，触目依然。", 
      "从来惯共，锦衾屏枕，长效比翼文鸳。", 
      "谁念我、而今清夜，常是孤眠。", 
      "入户不如飞絮，傍怀争及炉烟。", 
      "这回休也，一生心性，为你萦牵。"
    ], 
    "rhythmic": "雨中花慢"
  }, 
  {
    "author": "都下妓", 
    "paragraphs": [
      "屏山栏槛倚晴空。", 
      "山色有无中。", 
      "手种庭前桃李，别来几度春风。", 
      "文章宰相，挥毫万字，一饮千锺。", 
      "行乐不须年少，尊前看取仙翁。"
    ], 
    "rhythmic": "朝中措"
  }, 
  {
    "author": "李弥逊", 
    "paragraphs": [
      "枕深轩，散帙虚堂，畏景屡移。", 
      "渐披襟临水，床就月，莲香拂面，竹色侵衣。", 
      "压玉为醪，折荷当盏，卧看银潢星四垂。", 
      "人归後，伴饥蝉自语，宿鸟相依。", 
      "痴儿。", 
      "莫蹈危机。", 
      "悟四十九年都尽非。", 
      "任纡朱拖紫，围金佩玉，青钱流地，白璧如坻。", 
      "富贵浮云，身名零露，事事无心归便归。", 
      "秋风动，正吴淞月冷，莼长鲈肥。"
    ], 
    "rhythmic": "沁园春"
  }, 
  {
    "author": "李弥逊", 
    "paragraphs": [
      "曲径通幽，小亭依翠，春事才过。", 
      "看笋成竿，等花著果，永昼供闲坐。", 
      "苍苍晚色，临渊小立，引首暮鸥飞堕。", 
      "悄无人，一溪山影，可惜被渠分破。", 
      "百年似梦，一身如寄，南北去留皆可。", 
      "我自知鱼，け然濠上，不问鱼非我。", 
      "隔篱呼取，举杯对影，有唱更凭谁和。", 
      "知渊明，清流临赋，得似恁麽。"
    ], 
    "rhythmic": "永遇乐"
  }, 
  {
    "author": "李弥逊", 
    "paragraphs": [
      "五十劳生，紫髯霜换，白日驹过。", 
      "闭户推愁，缘崖避俗，壁角团蒲坐。", 
      "提壶人至，竹根同卧，醉帽尽从堕。", 
      "梦惊回，满身疏影，露滴月斜云破。", 
      "无人自酌，有邀皆去，我笑两翁多可。", 
      "忍冻吟诗，典衣沽酒，二子应嗤我。", 
      "两忘一笑，调同今古，谁道郢歌无和。", 
      "後之人，犹今视昔，有能继麽。"
    ], 
    "rhythmic": "永遇乐"
  }, 
  {
    "author": "李弥逊", 
    "paragraphs": [
      "瑶池倒影，露华浓、群玉峰峦如洗。", 
      "明镜平铺秋水净，寒锁一天空翠。", 
      "荷芰风摇，苹蘩波动，惊起鱼龙戏。", 
      "扶疏桂影，十分光照人世。", 
      "谁似。", 
      "老子痴顽，胡床危坐，自引壶觞醉。", 
      "斗转参横歌未彻，屋角乌飞星坠。", 
      "对影三人，停杯一问，谁会骑鲸意。", 
      "金牛何处，玉楼高耸十二。"
    ], 
    "rhythmic": "念奴娇"
  }, 
  {
    "author": "李弥逊", 
    "paragraphs": [
      "风帘弄影，正闲堂永昼，香销人寂。", 
      "轧轧邻机芳思乱，愁入回文新织。", 
      "燕蹴巢泥，莺喧庭柳，好梦无踪迹。", 
      "那堪春事，背人何计留得。", 
      "谁似爱酒南邻，岸巾坦腹，醉踏西山碧。", 
      "彩笔阳春传雁足，催我飞觞浮白。", 
      "老去情怀，凭君试看，鬓上秋霜色。", 
      "故园千里，月华空照相忆。"
    ], 
    "rhythmic": "念奴娇"
  }, 
  {
    "author": "李弥逊", 
    "paragraphs": [
      "楚天木落，际平芜千里，寒霜凝碧。", 
      "鄂渚波横何处是，当日孙郎赤壁。", 
      "黄耳音稀，白云望远，又见春消息。", 
      "嘉辰长记，谢池梅蕊初摘。", 
      "遥想黄鹤楼高，兰阶丝管沸，传觞如织。", 
      "倦客心驰归路绕，不及南飞双翼。", 
      "固著斑衣，重翻锦字，寄远供新拍。", 
      "明年欢侍，寿期应献千百。"
    ], 
    "rhythmic": "念奴娇", 
    "tags": [
      "黄鹤楼"
    ]
  }, 
  {
    "author": "李弥逊", 
    "paragraphs": [
      "层林烟霁，巨壁天半，鸿飞无路。", 
      "云断处、两山之间，十万琅环翠羽。", 
      "转秀谷、枕苹花汀溆。", 
      "短柳疏篱向暮。", 
      "看卧垄牛归，横舟人去，平芜鸥鹭。", 
      "并游不见鞭鸾侣。", 
      "只僧前、松子随步。", 
      "回径险、凌风遐想，小憩清泉茂树。", 
      "正笋蕨、过如苏新雨。", 
      "矶下游鱼可数。", 
      "纵窈窕、云关长启，寂寂谁争子所。", 
      "世上丹毂朱缨，春梦觉、南柯何许。", 
      "况荣枯无定，中有欢离愁聚。", 
      "尽笑我、诧盘中趣。", 
      "为续昌黎赋。", 
      "会有人，秣马膏车，相属一尊清醑。"
    ], 
    "rhythmic": "三段子・宝鼎现"
  }, 
  {
    "author": "李弥逊", 
    "paragraphs": [
      "清夜月当午，轩户踏层冰。", 
      "楼高百尺，缥缈天阙敞云扃。", 
      "万里风摇玉树，吹我衣裾零乱，寒入骨毛轻。", 
      "径欲乘之去，高兴送青冥。", 
      "神仙说，功名事，两难成。", 
      "苇汀筠岫深处，端可寄馀龄。", 
      "身外营营姑置，对景掀髯一笑，引手接飞萤。", 
      "且尽杯中物，日出事还生。"
    ], 
    "rhythmic": "水调歌头"
  }, 
  {
    "author": "李弥逊", 
    "paragraphs": [
      "安石寓丝竹，方朔杂诙谐。", 
      "昂霄气概，古来无地可容才。", 
      "不见骑鲸仙伯，唾手功名事了，猿鹤与同侪。", 
      "有意谢轩冕，无计避嫌猜。", 
      "静中乐，山照座，月浮杯。", 
      "忘形湛辈，一笑丘壑写高怀。", 
      "只恐天催玉斧，为破烟尘昏翳，人自日边来。", 
      "东阁动诗兴，莫待北枝开。"
    ], 
    "rhythmic": "水调歌头"
  }, 
  {
    "author": "李弥逊", 
    "paragraphs": [
      "松柏渐成趣，红紫勿齐开。", 
      "花神靳惜芳事，日日待公来。", 
      "遥想金葵侧处，素月华灯相照，妆影满歌台。", 
      "馀韵写宫徵，飞落远山隈。", 
      "逃禅客，尊中尽，厌长斋。", 
      "且愁风絮，断送春色揽离怀。", 
      "命驾何妨千里，只恐行云碍辙，直磴插崔嵬。", 
      "手拍阳春唱，隔岸借残杯。"
    ], 
    "rhythmic": "水调歌头"
  }, 
  {
    "author": "李弥逊", 
    "paragraphs": [
      "不见隐君子，一月比三秋。", 
      "惊涛如许，梦魂无路绝横流。", 
      "安得如云长翮，命驾不须千里，上下逐君游。", 
      "此计杳难就，注目倚江楼。", 
      "西风里，多少恨，寄歌头。", 
      "飞奴接翼，为我三度下南州。", 
      "正是天寒日暮，独钓一江残雪，风猎碧莎裘。", 
      "和子浩然句，一酌散千忧。"
    ], 
    "rhythmic": "水调歌头"
  }, 
  {
    "author": "李弥逊", 
    "paragraphs": [
      "不上长安道，霜鬓几惊秋。", 
      "故人何在，时序欺我去如流。", 
      "赏对洛滨仙伯，共说芗林佳致，魂梦与追游。", 
      "更唱中秋句，得月上东楼。", 
      "云岩底，秋香下，楚江头。", 
      "十年笑傲，真是骑鹤上扬州。", 
      "却忆金门联辔，晓殿催班同到，高拱翠云裘。", 
      "明月今千里，何计缓离忧。"
    ], 
    "rhythmic": "水调歌头"
  }, 
  {
    "author": "李弥逊", 
    "paragraphs": [
      "白发闽江上，几度过中秋。", 
      "阴晴相半，曾见玉塔卧寒流。", 
      "不似今年三五，皎皎冰轮初上，天阙恍神游。", 
      "下视人间世，万户水明楼。", 
      "贤公子，追乐事，占鳌头。", 
      "酒酣喝月，腰鼓百面打凉州。", 
      "沈醉尽扶红袖，不管风摇仙掌，零露湿轻裘。", 
      "但恐尊中尽，身外复何忧。"
    ], 
    "rhythmic": "水调歌头"
  }, 
  {
    "author": "李弥逊", 
    "paragraphs": [
      "冲寒山意，未放江头树。", 
      "老去恨春迟，数花期、朝朝暮暮。", 
      "疏英冷蕊，也为有情忙，深夜月，小庭中，绝胜西城路。", 
      "调元妙手，便是春来处。", 
      "酝造十分香，更暖借、毫端烟雨。", 
      "狂歌醉客，小摘问东风，花谢後，子成时，趁得和羹否。"
    ], 
    "rhythmic": "蓦山溪"
  }, 
  {
    "author": "李弥逊", 
    "paragraphs": [
      "竹边柳外，两两寒梅树。", 
      "疏影上帘栊，似却□、一枝横暮。", 
      "玉肌瘦损，有恨不禁春，萦冰佩，整风裳，怅望瑶台路。", 
      "我来胜赏，持酒花深处。", 
      "天晓酿幽香，正一霎、如酥小雨。", 
      "江山得助，臭味许谁同，长安远，故人疏，梦到江南否。"
    ], 
    "rhythmic": "蓦山溪"
  }, 
  {
    "author": "李弥逊", 
    "paragraphs": [
      "帐锦笼庭，囊香飘榭，过了芳时强半。", 
      "觅残红、蜂须趁日，占新绿、莺喉咤暖。", 
      "数花期、望得春来，春去也、把酒南山谁伴。", 
      "更帘幕垂垂，恼人飞絮，乱落一轩风晚。", 
      "手拍狂歌挥醉碗。", 
      "笑浪走江头，几逢归燕。", 
      "忆黄华、曾吹纱帽，讶彩楼、催纨扇。", 
      "功名事、於我如云，谩赢得星星，满簪霜换。", 
      "向棠棣华间，原上，莫厌尊频来见。"
    ], 
    "rhythmic": "昆明池・金明池"
  }, 
  {
    "author": "李弥逊", 
    "paragraphs": [
      "浮云无定，任春风万点，吹上寒枝。", 
      "砌外珑璁，暗香夜透帘帏。", 
      "闲情最宜酒伴，胜黄昏、冷月清溪。", 
      "风流谢傅，梦到华胥，长是相随。", 
      "似凝愁、不语谁知。", 
      "芳思乱微酸，已带离离。", 
      "传语花神，任教横竹三吹。", 
      "枝头要看如豆，趁和羹、百卉开时。", 
      "十分金蕊，先与东君，一笑相期。"
    ], 
    "rhythmic": "十月桃"
  }, 
  {
    "author": "李弥逊", 
    "paragraphs": [
      "一枝三四，弄疏英秀色，特地生寒。", 
      "刻楮三年，谩夸煮石成丹。", 
      "梨花带雨难并，似玉妃、寂寞微潸。", 
      "瑶台空阔，露下星坠，零乱风鬟。", 
      "记前回、拥盖西园。", 
      "花信被山烟，著意邀阑。", 
      "盏面横斜，大家月底颓然。", 
      "如今万点难缀，共苍苔、打合成班。", 
      "诗翁何似，劝春莫交，粉淡香残。"
    ], 
    "rhythmic": "十月桃"
  }, 
  {
    "author": "李弥逊", 
    "paragraphs": [
      "龙涎染就，沈水薰成，分明乱屑琼瑰。", 
      "一朵才开，人家千里须知。", 
      "花儿大则不大，有许多、潇洒清奇。", 
      "较量尽，诮胜如末利，赛过酴醾。", 
      "更被秋光断送，微放些月照，著阵风吹。", 
      "恼杀多情，猛拚沈醉酬伊。", 
      "朝朝暮暮守定，尽忙时、也不分离。", 
      "睡梦里，胆瓶儿、枕畔数枝。"
    ], 
    "rhythmic": "声声慢"
  }, 
  {
    "author": "李弥逊", 
    "paragraphs": [
      "一水如绳，两山如翼，绿野如绣。", 
      "松院干霄，筠庄枕浪，揽尽溪山秀。", 
      "水南水北，竹舆兰棹，来往月宵花昼。", 
      "问人间、天上何处，更寻大围小有。", 
      "人言拒梗，功成仙去，丹鼎夜寒光透。", 
      "唤取云英，炼成石髓，日月齐长久。", 
      "烦君挟我，朝元真阙，两翼羽轻风骤。", 
      "此时看，小茅峰顶，有云贯斗。"
    ], 
    "rhythmic": "永遇乐"
  }, 
  {
    "author": "李弥逊", 
    "paragraphs": [
      "荷背翻黄，蕉心滴翠，雨洗庭院无尘。", 
      "断云缺处，矫首望冰轮。", 
      "迤逦天垂四幕，星杓淡、河汉横银。", 
      "笙歌散，风帘自上，寒水满楼明。", 
      "刘郎方得计，钗摇绣户，枕并华。", 
      "笑狂客无眠，坐听锺鲸。", 
      "明月中秋一梦，临鸳、三绕殷勤。", 
      "清光里，持杯对影，风月两兼并。"
    ], 
    "rhythmic": "满庭芳"
  }, 
  {
    "author": "李弥逊", 
    "paragraphs": [
      "化工收拾芳菲，晕酥翦彩迎春禊。", 
      "江山影里，泰阶星聚，重寻古意。", 
      "曲水流觞，晚林张宴，竹边花外。", 
      "倩飞英衬地，繁枝障日，游丝驻，羲和旆。", 
      "雪避清歌自止。", 
      "放一钩、玉沈寒水。", 
      "西园飞盖，东山携妓，古今无愧。", 
      "闻道东君，商量花蕊，作明年计。", 
      "待公归，独运丹青妙手，忆山阴醉。"
    ], 
    "rhythmic": "水龙吟"
  }, 
  {
    "author": "李弥逊", 
    "paragraphs": [
      "断桥斜路，又是春来也。", 
      "仙掌云半开谢。", 
      "尽凝酥砌粉，不似真香，分明对、冰雪肌肤姑射。", 
      "天涯伤老大，万斛新愁，一笑端须问花借。", 
      "纵广平冷淡，铁石心肠，未拚得、花里风前月下。", 
      "为传语、游蜂缓经营，且留与山翁，醉吟清夜。"
    ], 
    "rhythmic": "洞仙歌"
  }, 
  {
    "author": "李弥逊", 
    "paragraphs": [
      "残烟薄雾，杖东风排遣。", 
      "收拾轻寒做轻暖。", 
      "问墙偶屋角，多少青红，春不语，行处随人近远。", 
      "穿帘花影乱，金鸭香温，幽梦醒时午禽啭。", 
      "任抛书推枕，嚼蕊攀条，暗消了、清愁一半。", 
      "且莫放、浮云蔽晴晖，怕惹起羁人，望中凝恋。"
    ], 
    "rhythmic": "洞仙歌"
  }, 
  {
    "author": "李弥逊", 
    "paragraphs": [
      "梦中北去又南来。", 
      "饱风埃。", 
      "鬓华衰。", 
      "浮木飞蓬，踪迹为谁催。", 
      "自笑自悲还自误，一杯酒，鼻如雷。", 
      "晓舆行处觉春回。", 
      "屑琼瑰。", 
      "糁□苔。", 
      "病眼冲寒，欲闭又还开。", 
      "近水人家篱落畔，遥认得，一枝梅。"
    ], 
    "rhythmic": "江神子・江城子"
  }, 
  {
    "author": "李弥逊", 
    "paragraphs": [
      "入夜月华清，中天方好。", 
      "更著山光两相照。", 
      "星稀云净，玉树惊乌三绕。", 
      "广寒风陆近，秋光老。", 
      "老山高胜，飞尘不到。", 
      "亭上仙翁自昏晓。", 
      "短封新唱，字字令人绝倒。", 
      "待凭书寄恨，归鸿少。"
    ], 
    "rhythmic": "感皇恩"
  }, 
  {
    "author": "王以宁", 
    "paragraphs": [
      "艾胜迎薰寿缕长。", 
      "碧篘酒泛绿蒲香。", 
      "万家喜气在都粱。", 
      "小阁幽轩新料理，舞衫歌扇且传觞。", 
      "看君飞步上明光。"
    ], 
    "rhythmic": "浣溪沙"
  }, 
  {
    "author": "王以宁", 
    "paragraphs": [
      "招福宫中第几真。", 
      "餐花辟谷小夫人。", 
      "天翁新与玉麒麟。", 
      "我识外家西府相，玉壶冰雪照青春。", 
      "小郎风骨已凌云。"
    ], 
    "rhythmic": "浣溪沙"
  }, 
  {
    "author": "王以宁", 
    "paragraphs": [
      "梦褥光宗，河东右族。", 
      "向来到耳声华熟。", 
      "游从两世纪金兰，风流二阮居南北。", 
      "今夕何辰，相亲灯烛。", 
      "一廛我愿依韦曲。", 
      "长君未可赋骊驹，山人莫为蒲轮促。"
    ], 
    "rhythmic": "踏莎行"
  }, 
  {
    "author": "王以宁", 
    "paragraphs": [
      "我自山中，渔樵冷族。", 
      "一丘一壑平生熟。", 
      "来江海寄馀生，心兵语阱频奔北。", 
      "九里灵河，十分光烛。", 
      "分辉借润须邻曲。", 
      "柳家兄弟莫人，狂奴小户元低促。"
    ], 
    "rhythmic": "踏莎行"
  }, 
  {
    "author": "王以宁", 
    "paragraphs": [
      "位正三槐，光生九族。", 
      "人间一梦黄粱熟。", 
      "迩来荆楚地行仙，卜居深在延原北。", 
      "笑问从前，谁调玉烛。", 
      "当筵鲍老那能曲。", 
      "山中饮酒是生涯，欲归未果成烦促。"
    ], 
    "rhythmic": "踏莎行"
  }, 
  {
    "author": "王以宁", 
    "paragraphs": [
      "千古洞庭湖，百川争注。", 
      "雪浪银涛正如许。", 
      "骑鲸诗客，浩气决云飞雾。", 
      "背人歌欸乃，凌空去。", 
      "我欲从公，翩然鹄举。", 
      "未愿人间相君雨。", 
      "箸短棹，是我平身真语。", 
      "个中烟景好，烦公句。"
    ], 
    "rhythmic": "感皇恩", 
    "tags": [
      "洞庭湖"
    ]
  }, 
  {
    "author": "王以宁", 
    "paragraphs": [
      "问政山头景气嘉。", 
      "仙家绿酒荐菖芽。", 
      "仙郎玉女共乘槎。", 
      "学士文章舒锦绣，夫人冠帔烂云霞。", 
      "寿香来是道人家。"
    ], 
    "rhythmic": "庆双椿・浣溪沙"
  }, 
  {
    "author": "王以宁", 
    "paragraphs": [
      "往事闲思人共怕。", 
      "十年塞上烟尘亚。", 
      "百万铁衣驰铁马。", 
      "都弄罢。", 
      "八风断送归莲社。", 
      "卖药得钱休教化。", 
      "归来醉卧蜗牛舍。", 
      "一颗明珠元不夜。", 
      "非待借。", 
      "神光穿透诸天下。"
    ], 
    "rhythmic": "渔家傲"
  }, 
  {
    "author": "王以宁", 
    "paragraphs": [
      "诗客少微家，世有斗南人杰。", 
      "一段素襟清韵，似玉壶冰雪。", 
      "怀中卿相饱经纶，况是好时节。", 
      "我有太平歌颂，待形容贤业。"
    ], 
    "rhythmic": "好事近"
  }, 
  {
    "author": "王以宁", 
    "paragraphs": [
      "白石读书房，世有斗南人杰。", 
      "一段素襟清韵，似玉壶冰雪。", 
      "仙家赤酒荐交梨，道眼况超越。", 
      "来往十州三岛，跨一轮新月。"
    ], 
    "rhythmic": "好事近"
  }, 
  {
    "author": "王以宁", 
    "paragraphs": [
      "归来峰下霜如水。", 
      "明月三千里。", 
      "幽人独立瞰长淮。", 
      "谁棹扁舟一叶、趁潮来。", 
      "洞庭湖上银涛观。", 
      "忆我烟蓑伴。", 
      "此身天地一浮萍。", 
      "去国十年华发、欲星星。"
    ], 
    "rhythmic": "虞美人", 
    "tags": [
      "洞庭湖"
    ]
  }, 
  {
    "author": "王以宁", 
    "paragraphs": [
      "快雨疏风六月凉。", 
      "貂蝉人著彩衣裳。", 
      "肃然心拜玉炉香。", 
      "相国趣还调鼎鼐，潘舆指日下潇湘。", 
      "秋来江上接归航。"
    ], 
    "rhythmic": "浣溪沙"
  }, 
  {
    "author": "王以宁", 
    "paragraphs": [
      "未折江南柳，先开陇上梅。", 
      "绿情红意到根。", 
      "昨夜春随和气、已归来。", 
      "忠力扶昌运，冲和保圣胎。", 
      "阳功阴德好栽培。", 
      "他日骑鲸仙路、指蓬莱。"
    ], 
    "rhythmic": "南歌子"
  }, 
  {
    "author": "王以宁", 
    "paragraphs": [
      "瑞雪当空舞素英。", 
      "玳筵收得满金瓶。", 
      "洗教双眼明如镜，看取黄河几度清。", 
      "龟畀寿，鹤为形。", 
      "年年长愿见仪刑。", 
      "他年林下逢彭祖，唤作谁家小後生。"
    ], 
    "rhythmic": "鹧鸪天", 
    "tags": [
      "黄河"
    ]
  }, 
  {
    "author": "陈与义", 
    "paragraphs": [
      "朝元路，朝元路，同驾玉华君。", 
      "千乘载花红一色，人间遥指是祥云。", 
      "回望海光新。"
    ], 
    "rhythmic": "法驾导引"
  }, 
  {
    "author": "陈与义", 
    "paragraphs": [
      "东风起，东风起，海上百花摇。", 
      "十八风鬟云半动，飞花和雨著轻绡。", 
      "归路碧迢迢。"
    ], 
    "rhythmic": "法驾导引"
  }, 
  {
    "author": "陈与义", 
    "paragraphs": [
      "帘漠漠，帘漠漠，天澹一帘秋。", 
      "自洗玉舟斟白醴，月华微映是空舟。", 
      "歌罢海西流。"
    ], 
    "rhythmic": "法驾导引"
  }, 
  {
    "author": "陈与义", 
    "paragraphs": [
      "十年花底承潮露。", 
      "看到江南树。", 
      "洛阳城里又东风。", 
      "未必桃花得似、旧时红。", 
      "胭脂睡起春才好。", 
      "应恨人空老。", 
      "心情虽在只吟诗。", 
      "白发刘郎孤负、可怜枝。"
    ], 
    "rhythmic": "虞美人"
  }, 
  {
    "author": "陈与义", 
    "paragraphs": [
      "鱼龙舞。", 
      "湘君欲下潇湘浦。", 
      "潇湘浦。", 
      "兴亡离合，乱波平楚。", 
      "独无尊酒酬端午。", 
      "移舟来听明山雨。", 
      "明山雨。", 
      "白头孤客，洞庭怀古。"
    ], 
    "rhythmic": "忆秦娥", 
    "tags": [
      "洞庭湖"
    ]
  }, 
  {
    "author": "陈与义", 
    "paragraphs": [
      "高咏楚词酬午日，天涯节序匆匆。", 
      "榴花不似舞裙红。", 
      "无人知此意，歌罢满帘风。", 
      "万事一身伤老矣，戌葵凝笑墙东。", 
      "酒杯深浅去年同。", 
      "试浇桥下水，今夕到湘中。"
    ], 
    "rhythmic": "临江仙", 
    "tags": [
      "宋词三百首"
    ]
  }, 
  {
    "author": "陈与义", 
    "paragraphs": [
      "张帆欲去仍搔首。", 
      "更醉君家酒。", 
      "吟诗日日待春风。", 
      "及至桃花开後、却匆匆。", 
      "歌声频为行人咽。", 
      "记著尊前雪。", 
      "明朝酒醒大江流。", 
      "满载一船离恨、向衡州。"
    ], 
    "rhythmic": "虞美人"
  }, 
  {
    "author": "陈与义", 
    "paragraphs": [
      "寒食今年，紫阳山下蛮江左。", 
      "竹篱烟锁。", 
      "何处求新火。", 
      "不解乡音，只怕人嫌我。", 
      "愁无那。", 
      "短歌谁和。", 
      "风动梨花朵。"
    ], 
    "rhythmic": "点绛唇"
  }, 
  {
    "author": "陈与义", 
    "paragraphs": [
      "超然堂上闲宾主。", 
      "不受人间暑。", 
      "冰盘围坐此州无。", 
      "却有一瓶和露、玉芙蕖。", 
      "亭亭风骨凉生牖。", 
      "消尽尊中酒。", 
      "酒阑明月转城西。", 
      "照见纱巾藜杖、带香归。"
    ], 
    "rhythmic": "虞美人"
  }, 
  {
    "author": "陈与义", 
    "paragraphs": [
      "今日山头云欲举。", 
      "青蛟素凤移时舞。", 
      "行到石桥闻细雨。", 
      "听还住。", 
      "风吹却过溪西去。", 
      "我欲寻诗宽久旅。", 
      "桃花落尽春无所。", 
      "渺渺篮舆穿翠楚。", 
      "悠然处。", 
      "高林忽送黄鹂语。"
    ], 
    "rhythmic": "渔家傲"
  }, 
  {
    "author": "陈与义", 
    "paragraphs": [
      "扁舟三日秋塘路。", 
      "平度荷花去。", 
      "病夫因病得来游。", 
      "更值满川微雨、洗新秋。", 
      "去年长恨拿舟晚。", 
      "空见残荷满。", 
      "今年何以报君恩。", 
      "一路繁花相送、过青墩。"
    ], 
    "rhythmic": "虞美人"
  }, 
  {
    "author": "陈与义", 
    "paragraphs": [
      "送了栖鸦复暮钟。", 
      "栏干生影曲屏东。", 
      "卧看孤鹤驾天风。", 
      "起舞一尊明月下，秋空如水酒如空。", 
      "谪仙已去与谁同。"
    ], 
    "rhythmic": "浣溪沙"
  }, 
  {
    "author": "陈与义", 
    "paragraphs": [
      "山人本合居岩岭。", 
      "聊问支郎分半境。", 
      "残年藜杖与纶巾，八尺庭中时弄影。", 
      "呼儿汲水添茶鼎。", 
      "甘胜吴山山下井。", 
      "一瓯清露一炉云，偏觉平生今日永。"
    ], 
    "rhythmic": "玉楼春"
  }, 
  {
    "author": "陈与义", 
    "paragraphs": [
      "黄衫相倚。", 
      "翠葆层层底。", 
      "八月江南风日美。", 
      "弄影山腰水尾。", 
      "楚人未识孤妍。", 
      "离骚遗恨千年。", 
      "无住庵中新事，一枝唤起幽禅。"
    ], 
    "rhythmic": "清平乐"
  }, 
  {
    "author": "陈与义", 
    "paragraphs": [
      "九日登临有故常。", 
      "随晴随雨一传觞。", 
      "多病题诗无好句。", 
      "孤负。", 
      "黄花今日十分黄。", 
      "记得眉山文翰老。", 
      "曾道。", 
      "四时佳节是重阳。", 
      "江海满前怀古意。", 
      "谁会。", 
      "阑干三抚独凄凉。"
    ], 
    "rhythmic": "定风波"
  }, 
  {
    "author": "陈与义", 
    "paragraphs": [
      "南轩面对芙蓉浦。", 
      "宜风宜月还宜雨。", 
      "红少绿多时。", 
      "帘前光景奇。", 
      "绳床乌木几。", 
      "尽日繁香里。", 
      "睡起一篇新。", 
      "与花为主人。"
    ], 
    "rhythmic": "菩萨蛮"
  }, 
  {
    "author": "陈与义", 
    "paragraphs": [
      "矫矫千年鹤，茫茫万里风。", 
      "阑干三面看秋空。", 
      "背插浮屠千尺、冷烟中。", 
      "林坞村村暗，溪流处处通。", 
      "此间何似玉霄峰。", 
      "遥望蓬莱依约、晚云东。"
    ], 
    "rhythmic": "南柯子・南歌子"
  }, 
  {
    "author": "陈与义", 
    "paragraphs": [
      "忆昔午桥桥上饮，坐中多是豪英。", 
      "长沟流月去无声。", 
      "杏花疏影里，吹笛到天明。", 
      "二十馀年如一梦，此身虽在堪惊。", 
      "闲登小阁看新晴。", 
      "古今多少事，渔唱起三更。"
    ], 
    "rhythmic": "临江仙", 
    "tags": [
      "宋词三百首"
    ]
  }, 
  {
    "author": "杜大中妾", 
    "paragraphs": [
      "彩凤随鸦。"
    ], 
    "rhythmic": "临江仙"
  }, 
  {
    "author": "刘彤", 
    "paragraphs": [
      "千里长安名利客，轻离轻散寻常。", 
      "难禁三月好风光。", 
      "满阶芳草绿，一片杏花香。", 
      "记得年时临上马，看人眼泪汪汪。", 
      "如今不忍更思量。", 
      "恨无千日酒，空断九回肠。"
    ], 
    "rhythmic": "临江仙"
  }, 
  {
    "author": "僧儿", 
    "paragraphs": [
      "团菊苞金，丛兰减翠，画成秋暮风烟。", 
      "使君归去，千里倍潸然。", 
      "两度朱幡雁水，全胜得、陶侃当年。", 
      "如何见，一时盛事，都在送行篇。", 
      "愁烦。", 
      "梳洗懒，寻思陪宴，把月湖边。", 
      "有多少、风流往事萦牵。", 
      "闻道霓旌羽驾，看看是、玉局神仙。", 
      "应相许，冲云破雾，一到洞中天。"
    ], 
    "rhythmic": "满庭芳"
  }, 
  {
    "author": "胡仔", 
    "paragraphs": [
      "泛宅浮家，何处好、苕溪清境。", 
      "占云山万叠，烟波千顷。", 
      "茶灶笔床浑不用，雪蓑月笛偏相称。", 
      "争不教、二纪赋归来，甘幽屏。", 
      "红尘事，谁能省。", 
      "青霞志，方高引。", 
      "任家风舴艋，生涯笭箵。", 
      "三尺鲈鱼真好脍，一瓢春酒宜闲饮。", 
      "问此时、怀抱向谁论，惟箕颍。"
    ], 
    "rhythmic": "满江红"
  }, 
  {
    "author": "胡仔", 
    "paragraphs": [
      "梦寒绡帐春风晓，檀枕半堆香髻。", 
      "辘轳初转，阑干鸣玉，咿哑惊起。", 
      "眠鸭凝烟，舞鸾翻镜，影开秋水。", 
      "解低鬟试整，牙床对立，香丝乱、云撒地。", 
      "纤手犀梳落处，腻无声、重盘鸦翠。", 
      "兰膏匀渍，冷光欲溜，鸾钗易坠。", 
      "年少偏娇，髻多无力，恼人风味。", 
      "理云裾下阶，含情不语，笑折花枝戏。"
    ], 
    "rhythmic": "水龙吟"
  }, 
  {
    "author": "王昂", 
    "paragraphs": [
      "喜气拥朱门，光动绮罗香陌。", 
      "行到紫微花下，悟身非凡客。", 
      "不须脂粉涴天真，嫌怕太红白。", 
      "留取黛眉浅处，画章台春色。"
    ], 
    "rhythmic": "好事近"
  }, 
  {
    "author": "张元干", 
    "paragraphs": [
      "曳杖危楼去。", 
      "斗垂天、沧波万顷，月流烟渚。", 
      "扫尽浮云风不定，未放扁舟夜渡。", 
      "宿燕落、寒芦深处。", 
      "怅望关河空吊影，正人间、鼻息鸣鼍鼓。", 
      "谁伴我，醉中舞。", 
      "十年一梦扬州路。", 
      "倚高寒、愁生故国，气吞骄虏。", 
      "要斩楼兰三尺剑，遗恨琵琶旧语。", 
      "谩暗涩、铜华尘土。", 
      "唤取谪仙平章看，过苕溪、尚许垂纶否。", 
      "风浩荡，欲飞举。"
    ], 
    "rhythmic": "贺新郎"
  }, 
  {
    "author": "张元干", 
    "paragraphs": [
      "梦绕神州路。", 
      "怅秋风、连营画角，故宫离黍。", 
      "底事倾砥柱。", 
      "九地黄流乱注。", 
      "聚万落、千村狐兔。", 
      "天意从来高难问，况人情、老易悲如许。", 
      "更南浦，送君去。", 
      "凉生岸柳催残暑。", 
      "耿斜河、疏星淡月，断云微度。", 
      "万里江山知何处。", 
      "回首对床夜语。", 
      "雁不到、书成谁与。", 
      "目尽青天怀今古，肯儿曹、恩怨相尔汝。", 
      "举大白，听金缕。"
    ], 
    "rhythmic": "贺新郎"
  }, 
  {
    "author": "张元干", 
    "paragraphs": [
      "春水迷天，桃花浪、几番风恶。", 
      "云乍起、远山遮尽，晚风还作。", 
      "绿卷芳洲生杜若。", 
      "数帆带雨烟中落。", 
      "傍向来、沙觜共停桡，伤飘泊。", 
      "寒犹在，衾偏薄。", 
      "肠欲断，愁难著。", 
      "倚篷窗无寐，引杯孤酌。", 
      "寒食清明都过却。", 
      "最怜轻负年时约。", 
      "想小楼、终日望归舟，人如削。"
    ], 
    "rhythmic": "满江红"
  }, 
  {
    "author": "张元干", 
    "paragraphs": [
      "卷朱箔。", 
      "朝雨轻阴乍阁。", 
      "阑干外，烟柳弄晴，芳草侵阶映红药。", 
      "东风妒花恶。", 
      "吹落。", 
      "梢头嫩萼。", 
      "屏山掩，沈水倦熏，中酒心情怕杯勺。", 
      "寻思旧京洛。", 
      "正年少疏狂，歌笑迷著。", 
      "障泥油壁催梳掠。", 
      "曾驰道同载，上林携手，灯夜初过早共约。", 
      "又争信漂泊。", 
      "寂寞。", 
      "念行乐。", 
      "甚粉淡衣襟，音断弦索。", 
      "琼枝璧月春如昨。", 
      "怅别後华表，那回双鹤。", 
      "相思除是，向醉里、暂忘却。"
    ], 
    "rhythmic": "兰陵王", 
    "tags": [
      "宋词三百首"
    ]
  }, 
  {
    "author": "张元干", 
    "paragraphs": [
      "绮霞散。", 
      "空碧留晴向晚。", 
      "东风里，天气困人，时节秋千闭深院。", 
      "帘旌翠波飐。", 
      "窗影残红一线。", 
      "春光巧，花脸柳腰，勾引芳菲闹莺燕。", 
      "闲愁费消遣。", 
      "想娥绿轻晕，鸾鉴新怨。", 
      "单衣欲试寒犹浅。", 
      "羞衾凤空展，塞鸿难托，谁问潜宽旧带眼。", 
      "念人似天远。", 
      "迷恋。", 
      "画堂宴。", 
      "看最乐王孙，浓艳争劝。", 
      "兰膏宝篆春宵短。", 
      "拥檀板底唱，玉杯重暖。", 
      "众中先醉，谩倚栏、早梦见。"
    ], 
    "rhythmic": "兰陵王"
  }, 
  {
    "author": "张元干", 
    "paragraphs": [
      "江天雨霁，正露荷擎翠，风槐摇绿。", 
      "试问秦楼今夜里，愁到阑干几曲。", 
      "笑拈黄花，重题红叶，无奈归期促。", 
      "暮云千里，桂花初绽寒玉。", 
      "有谁伴我凄凉，除非分付与，杯中醽醁。", 
      "水本无情山又远，回首烟波云木。", 
      "梦绕西园，魂飞南浦，自古情难足。", 
      "旧游何处，落霞空映孤鹜。"
    ], 
    "rhythmic": "念奴娇"
  }, 
  {
    "author": "张元干", 
    "paragraphs": [
      "蕊香深处，逢上巳、生怕花飞红雨。", 
      "万点胭脂遮翠袖，谁识黄昏凝伫。", 
      "烧烛呈妆，传杯绕槛，莫放春归去。", 
      "垂丝无语，见人浑似羞妒。", 
      "修禊当日兰亭，群贤弦管里，英姿如许。", 
      "宝靥罗衣，应未有、许多阳台神女。", 
      "气涌三山，醉听五鼓，休更分今古。", 
      "壶中天地，大家著意留住。"
    ], 
    "rhythmic": "念奴娇"
  }, 
  {
    "author": "张元干", 
    "paragraphs": [
      "吴松初冷，记垂虹南望，残日西沈。", 
      "秋入青冥三万顷，蟾影吞尽湖阴。", 
      "玉斧为谁，冰轮如许，宫阙想寒深。", 
      "人间奇观，古今豪士悲吟。", 
      "苍弁丹颊仙翁，淮山风露底，曾赋幽寻。", 
      "老去专城仍好客，时拥歌吹登临。", 
      "坐揖龙江，举杯相属，桂子落波心。", 
      "一声猿啸，醉来虚籁千林。"
    ], 
    "rhythmic": "念奴娇"
  }, 
  {
    "author": "张元干", 
    "paragraphs": [
      "秋风万里，湛银潢清影，冰轮寒色。", 
      "八月灵槎乘兴去，织女机边为客。", 
      "山拥鸡林，江澄鸭绿，四顾沧溟窄。", 
      "醉来横吹，数声悲愤谁测。", 
      "飘荡贝阙珠宫，群龙惊睡起，冯夷波激。", 
      "云气苍茫吟啸处，龟吼鲸奔天黑。", 
      "回首当时，蓬莱方丈，好个归消息。", 
      "而今图画，谩教千古传得。"
    ], 
    "rhythmic": "念奴娇"
  }, 
  {
    "author": "张元干", 
    "paragraphs": [
      "寒绡素壁，露华浓、群玉峰峦如洗。", 
      "明镜池开秋水净，冷浸一天空翠。", 
      "荷芰波生，菰蒲风动，惊起鱼龙戏。", 
      "山河影里，十分光照人世。", 
      "谁似老子痴顽，胡床敧坐，自引壶觞醉。", 
      "醉里悲歌歌未彻，屋角乌飞星坠。", 
      "对影三人，停杯一问，谁解骑鲸意。", 
      "玉京何处，翠楼空锁十二。"
    ], 
    "rhythmic": "念奴娇"
  }, 
  {
    "author": "张元干", 
    "paragraphs": [
      "垂虹望极，扫太虚纤翳，明河翻雪。", 
      "一碧天光波万顷，涌出广寒宫阙。", 
      "好事浮家，不辞百里，俱载如花颊。", 
      "琴高双鲤，鼎来同醉孤绝。", 
      "浩荡今夕风烟，人间天上，别似寻常月。", 
      "陶冶三高千古恨，赏我中秋清节。", 
      "八十仙翁，雅宜图画，写取横江楫。", 
      "平生奇观，梦回犹竦毛发。"
    ], 
    "rhythmic": "念奴娇"
  }, 
  {
    "author": "张元干", 
    "paragraphs": [
      "寒水依痕，春意渐回，沙际烟阔。", 
      "溪梅晴照生香，冷芯数枝争发。", 
      "天涯旧恨，试看几许消魂，长亭门外山重叠。", 
      "不尽眼中青，是愁来时节。", 
      "情切。", 
      "画楼深闭，想见东风，暗销肌雪。", 
      "辜负枕前云雨，尊前花月。", 
      "心期切处，更有多少凄凉，殷勤留与归时说。", 
      "到得却相逢，恰经年离别。"
    ], 
    "rhythmic": "石州慢", 
    "tags": [
      "宋词三百首"
    ]
  }, 
  {
    "author": "张元干", 
    "paragraphs": [
      "雨急云飞，惊散暮鸦，微弄凉月。", 
      "谁家疏柳低迷，几点流萤明灭。", 
      "夜帆风使，满湖烟水苍茫，菰蒲零乱秋声咽。", 
      "梦断酒醒时，倚危樯清绝。", 
      "心折。", 
      "长庚光怒，群盗纵横，逆胡猖獗。", 
      "欲挽天河，一洗中原膏血。", 
      "两宫何处，塞垣只隔长江，唾壶空击悲歌缺。", 
      "万里想龙沙，泣孤臣吴越。"
    ], 
    "rhythmic": "石州慢", 
    "tags": [
      "长江"
    ]
  }, 
  {
    "author": "张元干", 
    "paragraphs": [
      "月仄金盆，江萦罗带，凉飙天际。", 
      "摩诘丹青，营丘平远，一望穷千里。", 
      "白鸥盟在，黄粱梦破，投老此心如水。", 
      "耿无眠、披衣顾影，乍闻绕阶络纬。", 
      "百年倦客，三生习气，今古到头谁是。", 
      "夜色苍茫，浮云灭没，举世方熟寐。", 
      "谁人著眼，放神八极，逸想寄尘寰外。", 
      "独凭栏、鸡鸣日上，海山雾起。"
    ], 
    "rhythmic": "永遇乐"
  }, 
  {
    "author": "张元干", 
    "paragraphs": [
      "飞观横空，众山绕甸，江面相照。", 
      "曲槛披风，虚檐挂月，据尽登临要。", 
      "有时巾屦，访公良夜，坐我半天林杪。", 
      "揽浮丘、飘飘衣袂，相与似游蓬岛。", 
      "主人胜度，文章英妙，合住北扉西沼。", 
      "何事十年，风洒露沐，不厌江山好。", 
      "曲屏端有，吹箫人在，同倚暮云清晓。", 
      "乘除了、人间宠辱，付之一笑。"
    ], 
    "rhythmic": "永遇乐"
  }, 
  {
    "author": "张元干", 
    "paragraphs": [
      "倚凌空飞观，展营丘卧轴恍移时。", 
      "渐微云点缀，参横斗转，野阔天垂。", 
      "草树萦回岛屿，杳霭数峰低。", 
      "共此一尊月，顾影为谁。", 
      "俯仰乾坤今古，正嫩凉生处，浓露初扉。", 
      "据胡床残夜，唯我与公知。", 
      "念老去、风流未减，见向来、人物几兴衰。", 
      "身长健，何妨游戏，莫问栖迟。"
    ], 
    "rhythmic": "八声甘州"
  }, 
  {
    "author": "张元干", 
    "paragraphs": [
      "记当年共饮，醉画船、摇碧罥花钗。", 
      "问苍颜华发，烟蓑雨笠，何事重来。", 
      "看尽人情物态，冷眼只堪咍。", 
      "赖有西湖在，洗我尘埃。", 
      "夜久波光山色，间澹妆浓抹，冰鉴云开。", 
      "更潮头千丈，江海两崔嵬。", 
      "晓凉生、荷香扑面，洒天边、风露逼襟怀。", 
      "谁同赏，通宵无寐，斜月低回。"
    ], 
    "rhythmic": "八声甘州", 
    "tags": [
      "西湖"
    ]
  }, 
  {
    "author": "张元干", 
    "paragraphs": [
      "落景下青嶂，高浪卷沧洲。", 
      "平生颇惯，江海掀舞木兰舟。", 
      "百二山河空壮。", 
      "底事中原尘涨。", 
      "丧乱几时休。", 
      "泽畔行吟处，天地一沙鸥。", 
      "想元龙，犹高卧，百尺楼。", 
      "林风酹酒，堪笑淡话觅封侯。", 
      "老去英雄不见。", 
      "惟与渔樵为伴。", 
      "回首得无忧。", 
      "莫道三伏热，便是五湖秋。"
    ], 
    "rhythmic": "水调歌头"
  }, 
  {
    "author": "张元干", 
    "paragraphs": [
      "闰馀有何好，一岁两中秋。", 
      "滕王高阁曾醉，月涌大江流。", 
      "今夜钓龙台上，还似当时逢闰，佳句记英游。", 
      "看山兼看月，登阁复登楼。", 
      "别离久，今古恨，大刀头。", 
      "老来长是清梦，宛在旧神州。", 
      "遐想芗林风味，瓮里自倾春色，不用贳貂裘。", 
      "笑我成何事，搔首谩私忧。"
    ], 
    "rhythmic": "水调歌头"
  }, 
  {
    "author": "张元干", 
    "paragraphs": [
      "缥缈九仙阁，壮观在人间。", 
      "凉飙乍起，四围晴黛入阑干。", 
      "已过中秋时候。", 
      "便是菊花重九。", 
      "为寿一尊欢。", 
      "今古登高意，玉帐正清闲。", 
      "引三巴，连五岭，控百蛮。", 
      "元戎小队，旧游曾记并龙山。", 
      "闽峤尤宽南顾。", 
      "闻道天边玉露。", 
      "持橐诏新颁。", 
      "且拥笙歌醉，廊庙更徐还。"
    ], 
    "rhythmic": "水调歌头"
  }, 
  {
    "author": "张元干", 
    "paragraphs": [
      "平日几经过，重到更留连。", 
      "黄尘乌帽，觉来眼界忽醒然。", 
      "坐见如云秋稼，莫问鸡虫得失，鸿鹄下翩翩。", 
      "四海九洲大，何地著飞仙。", 
      "吸湖光，吞蟾影，倚天圆。", 
      "胸中万顷空旷，清夜炯无眠。", 
      "要识世间闲处，自有尊前深趣，且唱钓鱼船。", 
      "调鼎他年事，妙手看烹鲜。"
    ], 
    "rhythmic": "水调歌头"
  }, 
  {
    "author": "张元干", 
    "paragraphs": [
      "雨断翻惊浪，山瞑拥归云。", 
      "麦秋天气，聊泛征棹泊江村。", 
      "不羡腰间金印，却爱吾庐高枕，无事闭柴门。", 
      "搔首烟波上，老去任乾坤。", 
      "白纶巾，玉麈尾，一杯春。", 
      "性灵陶冶，我辈犹要个中人。", 
      "莫变姓名吴市，且向渔樵争席，与世共浮沈。", 
      "目送飞鸿去，何用画麒麟。"
    ], 
    "rhythmic": "水调歌头"
  }, 
  {
    "author": "张元干", 
    "paragraphs": [
      "露下菱歌远，萤傍藕花流。", 
      "临溪堂上，望中依旧柳边洲。", 
      "晚暑冰肌沾汗，新浴香绵扑粉，湘簟月华浮。", 
      "长记开朱户，不寐待归舟。", 
      "恍重来，思往事，搅离愁。", 
      "天涯何处，未应容易此身休。", 
      "莫问吴霜点鬓，细与蛮笺封恨，相见转绸缪。", 
      "云雨阳台梦，河汉鹊桥秋。"
    ], 
    "rhythmic": "水调歌头"
  }, 
  {
    "author": "张元干", 
    "paragraphs": [
      "万里冰轮满，千丈玉盘浮。", 
      "广寒宫殿，西望湖海冷光流。", 
      "扫尽长空纤翳，散乱疏林清影，风露迫人愁。", 
      "徐步行歌去，危坐莫眠休。", 
      "问孤蓬，缘底事，苦淹留。", 
      "倦游回首，向来云卧两星周。", 
      "此夜此生长好，明月明年何处，归兴在南州。", 
      "老境一伧父，异县四中秋。"
    ], 
    "rhythmic": "水调歌头"
  }, 
  {
    "author": "张元干", 
    "paragraphs": [
      "袖手看飞雪，高卧过残冬。", 
      "飘然底事春到，先我逐孤鸿。", 
      "挟取笔端风雨，快写胸中丘壑，不肯下樊笼。", 
      "大笑了今古，乘兴便西东。", 
      "一尊酒，知何处，又相逢。", 
      "奴星结柳，与君同送五家穷。", 
      "好是橘封千户，正恐楼高百尺，湖海有元龙。", 
      "目光在牛背，马耳射东风。"
    ], 
    "rhythmic": "水调歌头"
  }, 
  {
    "author": "张元干", 
    "paragraphs": [
      "放浪形骸外，憔悴山泽癯。", 
      "倒冠落佩，此心不待白髭须。", 
      "聊复脱身鹓鹭，未暇先寻水竹，矫首汉庭疏。", 
      "长夏啖丹荔，两纪傲闲居。", 
      "忽风飘，连雨打，向西湖。", 
      "藕花深处，尚能同载曲生无。", 
      "听子谈天舌本，浇我书空胸次，醉卧踏冰壶。", 
      "毕竟凌烟像，何似辋川图。"
    ], 
    "rhythmic": "水调歌头", 
    "tags": [
      "西湖"
    ]
  }, 
  {
    "author": "张元干", 
    "paragraphs": [
      "柱策松江上，举酒酹三高。", 
      "此生飘荡，往来身世两徒劳。", 
      "长羡五湖烟艇，好是秋风鲈脍，笠泽久蓬蒿。", 
      "想像英灵在，千古傲云涛。", 
      "俯沧浪，舌空旷，恍神交。", 
      "解衣盘礴，政须一笑属吾曹。", 
      "洗尽人间尘土，扫去胸中冰炭，痛饮读离骚。", 
      "纵有垂天翼，何用钓连鳌。"
    ], 
    "rhythmic": "水调歌头"
  }, 
  {
    "author": "张元干", 
    "paragraphs": [
      "今夕定何夕，秋垂满东瓯。", 
      "悲凉怀抱，何事还倍去年愁。", 
      "万里碧空如洗，寒浸十分明月，帘卷玉波流。", 
      "非是经年别，一岁两中秋。", 
      "坐中庭，风露下，冷飕飕。", 
      "素娥无语相对，尊酒且迟留。", 
      "琴罢不堪幽怨，遥想三山影外，人倚夜深楼。", 
      "矫首望霄汉，云海路悠悠。"
    ], 
    "rhythmic": "水调歌头"
  }, 
  {
    "author": "张元干", 
    "paragraphs": [
      "最乐贤王子，今岁好中秋。", 
      "夜深珠履，举杯相属尽名流。", 
      "宿雨乍开银汉，洗出玉蟾秋色，人在广寒游。", 
      "浩荡山河影，偏照岳阳楼。", 
      "露华浓，君恩重，判扶头。", 
      "霓旌星节，已随丝管下皇州。", 
      "满座烛光花礼，笑罥乌巾同醉，谁问负薪裘。", 
      "月转檐牙晓，高枕更无忧。"
    ], 
    "rhythmic": "水调歌头", 
    "tags": [
      "岳阳楼"
    ]
  }, 
  {
    "author": "张元干", 
    "paragraphs": [
      "举手钓鳌客，削迹种瓜侯。", 
      "重来吴会三伏，行见五湖秋。", 
      "耳畔风波摇荡，身外功名飘忽，何路射旄头。", 
      "孤负男儿志，怅望故园愁。", 
      "梦中原，挥老泪，遍南州。", 
      "元龙湖海豪气，百尺卧高楼。", 
      "短发霜黏两鬓，清夜盆倾一雨，喜听瓦鸣沟。", 
      "犹有壮心在，付与百川流。"
    ], 
    "rhythmic": "水调歌头"
  }, 
  {
    "author": "张元干", 
    "paragraphs": [
      "戎虏乱中夏，星历一周天。", 
      "干戈未定，悲咤河洛尚腥膻。", 
      "万里两宫无路。", 
      "政仰君王神武。", 
      "愿数中兴年。", 
      "吾道尊洙泗，何暇议伊川。", 
      "吕公子，三世相，在凌烟。", 
      "诗名独步，焉用儿辈更毛笺。", 
      "好去承明谠论。", 
      "照映金狨带稳。", 
      "恩与荔枝偏。", 
      "回首东山路，池阁醉双莲。"
    ], 
    "rhythmic": "水调歌头"
  }, 
  {
    "author": "张元干", 
    "paragraphs": [
      "飞观插雕粱。", 
      "凭虚起、缥缈五云乡。", 
      "对山滴翠岚，两眉浓黛，水分双派，满眼波光。", 
      "曲栏干外，汀烟轻冉冉，莎草细茫茫。", 
      "无数钓舟，最宜烟雨，有如图画，浑似潇湘。", 
      "使君行乐处，秦筝弄哀怨，云鬓分行。", 
      "心醉一缸春色，满座疑香。", 
      "有天涯倦客，尊前回首，听彻伊川，恼损柔肠。", 
      "不似碧潭双剑，犹解相将。"
    ], 
    "rhythmic": "风流子"
  }, 
  {
    "author": "张元干", 
    "paragraphs": [
      "芳洲生苹芷。", 
      "宿雨收晴浮暖翠。", 
      "烟光如洗，几片花飞点泪。", 
      "清镜空馀白发添，新恨谁传红绫寄。", 
      "溪涨岸痕，浪吞沙尾。", 
      "老去情怀易醉。", 
      "十二栏干慵遍倚。", 
      "双凫人惯风流，功名万里。", 
      "梦想浓妆碧云边，目断归帆夕阳里。", 
      "何时送客，更临春水。"
    ], 
    "rhythmic": "鱼游春水"
  }, 
  {
    "author": "张元干", 
    "paragraphs": [
      "山庄图画，锦囊吟咏，胸中丘壑。", 
      "年少日、如虹豪气，吐凤词华浑忘却。", 
      "便袖手、向岩前溪畔，种满烟梢雾箨。", 
      "想别墅平泉，当时草木，风流如昨。", 
      "瘦藤闲倚看锄药。", 
      "双芒鞋、雨後常著。", 
      "目送处、飞鸿灭没，谁问蓬蒿争燕雀。", 
      "乍霁月、望松云南渡，短艇欹沙夜泊。", 
      "正万里清冥，千林虚籁，从渠缯缴。", 
      "携幼尚有筠丁，谁会得、人生行乐。", 
      "岸帻纶巾归去，深户相迷翠幕。", 
      "恐未免、上凌烟阁。", 
      "好在秋天鹗。", 
      "念小山丛桂，今宵狂客，不胜杯勺。"
    ], 
    "rhythmic": "宝鼎现"
  }, 
  {
    "author": "张元干", 
    "paragraphs": [
      "枕霞红，钗燕坠。", 
      "花露云髻。", 
      "粉淡香残，犹带宿酲睡。", 
      "画檐红日三竿，慵窥鸾鉴，长是倚、春风无力。", 
      "又经岁。", 
      "玉腕条脱轻松，羞郎见憔悴。", 
      "何事秋来，容易又分袂。", 
      "可堪疏雨梧桐，空阶络纬，背人处、偷弹珠泪。"
    ], 
    "rhythmic": "祝英台近"
  }, 
  {
    "author": "张元干", 
    "paragraphs": [
      "花阴如坐木兰船。", 
      "风露正娟娟。", 
      "翠盖匝庭芳影，青蛟平地飞涎。", 
      "春撩狂兴，香迷痛饮，中圣中贤。", 
      "携取一枝同梦，从他五夜如年。"
    ], 
    "rhythmic": "朝中措"
  }, 
  {
    "author": "张元干", 
    "paragraphs": [
      "窗暗窗明昏又晓。", 
      "百岁光阴，老去难重少。", 
      "四十归来犹赖早。", 
      "浮名浮利都经了。", 
      "时把青铜闲自照。", 
      "华发苍颜，一任傍人笑。", 
      "不会参禅并学道。", 
      "但知心下无烦恼。"
    ], 
    "rhythmic": "蝶恋花"
  }, 
  {
    "author": "张元干", 
    "paragraphs": [
      "燕去莺来春又到。", 
      "花落花开，几度池塘草。", 
      "歌舞筵中人易老。", 
      "闭门打坐安闲好。", 
      "败意常多如意少。", 
      "著甚来由，入闹寻烦恼。", 
      "千古是非浑忘了。", 
      "有时独自掀髯笑。"
    ], 
    "rhythmic": "蝶恋花"
  }, 
  {
    "author": "张元干", 
    "paragraphs": [
      "神水华池，汞铅凝结，虎龙往来。", 
      "问子前午後，阳销阴长，自然炉鼎，何用安排。", 
      "灵宝玄门，烟萝真境，三日庚生兑户开。", 
      "泥丸透，尽周天火候，平步仙阶。", 
      "蓬莱。", 
      "直上瑶台。", 
      "看海变桑田飞暮埃。", 
      "念尘劳良苦，流光易度，明珠难得，白骨成堆。", 
      "位极人臣，功高今古，总蹈危机吞祸胎。", 
      "争知我，办青鞋布袜，雁荡天台。"
    ], 
    "rhythmic": "沁园春"
  }, 
  {
    "author": "张元干", 
    "paragraphs": [
      "枕深轩，散帙虚堂，畏景屡移。", 
      "渐披襟临水，床就月，莲香拂面，竹色侵衣。", 
      "压玉为醪，折荷当盏，卧看银潢星四垂。", 
      "人归後，任肌蝉自啸，宿鸟相依。", 
      "痴儿。", 
      "莫道危机。", 
      "悟三十九年都尽非。", 
      "任纡朱拖紫，围金佩玉，青钱流地，白璧如坻。", 
      "富贵浮云，身名零露，事事无心归便归。", 
      "秋风动，正吴松月冷，莼长鲈肥。"
    ], 
    "rhythmic": "沁园春"
  }, 
  {
    "author": "张元干", 
    "paragraphs": [
      "玉立清标消晚暑，胸中一段冰壶。", 
      "画船归去醉歌珠。", 
      "微云收未尽，残月炯如初。", 
      "鸳鹭行间催阔步，秋来乘兴凫趋。", 
      "烦君为我问西湖。", 
      "不知疏影畔，许我结茅无。"
    ], 
    "rhythmic": "临江仙", 
    "tags": [
      "西湖"
    ]
  }, 
  {
    "author": "张元干", 
    "paragraphs": [
      "莺唤屏山惊睡起，娇多须要郎扶。", 
      "荼䕷斗帐罢熏炉。", 
      "翠穿珠落索，香泛玉流苏。", 
      "长记枕痕销醉色，日高犹倦妆梳。", 
      "一枝春瘦想如初。", 
      "梦迷芳草路，望断素鳞书。"
    ], 
    "rhythmic": "临江仙"
  }, 
  {
    "author": "张元干", 
    "paragraphs": [
      "十日篱边犹袖手，天教冷地藏香。", 
      "王孙风味最难忘。", 
      "逃禅留坐客，度曲出宫妆。", 
      "判却为花今夜醉，大家且泛鹅黄。", 
      "人心休更问炎凉。", 
      "从渠簪发短，还我引杯长。"
    ], 
    "rhythmic": "临江仙"
  }, 
  {
    "author": "张元干", 
    "paragraphs": [
      "露坐榕阴须痛饮，从渠叠鼓频催。", 
      "暮山新月两徘徊。", 
      "离愁秋水远，醉眼晓帆开。", 
      "泛宅浮家游戏去，流行坎止忘怀。", 
      "江边鸥鹭莫相猜。", 
      "上林消息好，鸿雁已归来。"
    ], 
    "rhythmic": "临江仙"
  }, 
  {
    "author": "张元干", 
    "paragraphs": [
      "浮家泛宅。", 
      "旧游记溪踪迹。", 
      "此生已是天涯隔。", 
      "投老谁知，还作三吴客。", 
      "故人怪我疏髯黑。", 
      "醉来犹似丁年日。", 
      "光阴未肯成虚掷。", 
      "蜀魄声中，著处有春色。"
    ], 
    "rhythmic": "醉落魄・一斛珠"
  }, 
  {
    "author": "张元干", 
    "paragraphs": [
      "绿枝红萼。", 
      "江南芳信年年约。", 
      "竹舆路转溪桥角。", 
      "晴日烘香，的疏篱落。", 
      "玉台粉面铅华薄。", 
      "画堂长记深罗幕。", 
      "惜花老去情犹著。", 
      "客里惊春，生怕东风恶。"
    ], 
    "rhythmic": "醉落魄・一斛珠"
  }, 
  {
    "author": "张元干", 
    "paragraphs": [
      "一枝冰萼。", 
      "鬓云低度横波约。", 
      "醉扶曾乌巾角。", 
      "长是春来，肠断宝钗落。", 
      "罗衣乍怯香风薄。", 
      "夜深花困遮垂幕。", 
      "不堪往事寻思著。", 
      "休问尊前，客恶主人恶。"
    ], 
    "rhythmic": "醉落魄・一斛珠"
  }, 
  {
    "author": "张元干", 
    "paragraphs": [
      "云鸿影落。", 
      "风吹小艇沙泊。", 
      "津亭古木浓阴合。", 
      "一枕滩声，客睡何曾著。", 
      "天涯万里情怀恶。", 
      "年华垂暮犹离索。", 
      "佳人想见猜疑错。", 
      "莫数归期，已负当时约。"
    ], 
    "rhythmic": "醉落魄・一斛珠"
  }, 
  {
    "author": "张元干", 
    "paragraphs": [
      "凉月今宵满，晴空万里宽。", 
      "素娥应念老夫闲。", 
      "特地中秋著意、照人间。", 
      "香雾云鬟湿，清辉玉臂寒。", 
      "休教凝伫向更阑。", 
      "飘下桂华闻早、大家看。"
    ], 
    "rhythmic": "南歌子"
  }, 
  {
    "author": "张元干", 
    "paragraphs": [
      "远树留残雪，寒江照晚晴。", 
      "分明江上数峰青。", 
      "倚槛旧愁新恨、一时生。", 
      "春意来无际，归舟去有程。", 
      "道人元自没心情。", 
      "楚梦只因沈醉、等闲成。"
    ], 
    "rhythmic": "南歌子"
  }, 
  {
    "author": "张元干", 
    "paragraphs": [
      "玉露团寒菊，秋风入败荷。", 
      "缭墙南畔曲池涡。", 
      "天迥遥岑倒影、落层波。", 
      "月转檐牙短，更传漏箭多。", 
      "醉来归去意如何。", 
      "只为地偏心远、惯弦歌。"
    ], 
    "rhythmic": "南歌子"
  }, 
  {
    "author": "张元干", 
    "paragraphs": [
      "桂魄分馀晕，檀香破紫心。", 
      "高鬟松绾鬓云侵。", 
      "又被兰膏香染、色沈沈。", 
      "指印纤纤粉，钗横隐隐金。", 
      "更阑云雨凤帷深。", 
      "长是枕前不见、人寻。"
    ], 
    "rhythmic": "南歌子"
  }, 
  {
    "author": "张元干", 
    "paragraphs": [
      "的数枝斜，冰雪萦馀态。", 
      "烛外尊前满眼春，风味年年在。", 
      "老去惜花深，醉里愁多。", 
      "冷蕊孤芳底处愁，少个人人戴。"
    ], 
    "rhythmic": "卜算子"
  }, 
  {
    "author": "张元干", 
    "paragraphs": [
      "凉气入熏笼，暗影敧花砌。", 
      "紫玉谁人三弄寒，细吹断、江梅意。", 
      "花底湿春衣，隔坐风轻递。", 
      "却笑笙箫缑岭人，明日偷垂泪。"
    ], 
    "rhythmic": "卜算子"
  }, 
  {
    "author": "张元干", 
    "paragraphs": [
      "风露湿行云，沙水迷归艇。", 
      "卧看明河月满空，斗挂苍山顶。", 
      "万古只青天，多事悲人境。", 
      "起舞闻鸡酒未醒，潮落秋江冷。"
    ], 
    "rhythmic": "卜算子"
  }, 
  {
    "author": "张元干", 
    "paragraphs": [
      "芳信着寒梢，影入花光画。", 
      "玉立风前万里春，雪艳江天夜。", 
      "谁折暗香来，故把新篘泻。", 
      "记得偎人并照时，鬓乱斜枝惹。"
    ], 
    "rhythmic": "卜算子"
  }, 
  {
    "author": "张元干", 
    "paragraphs": [
      "曲室明窗烛吐光。", 
      "瓦炉灰暖炷瓢香。", 
      "夜阑茗碗间飞觞。", 
      "坐稳蒲团凭棐几，熏馀纸帐掩梨床。", 
      "个中风味更难忘。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "一枕秋风两处凉。", 
      "雨声初歇漏声长。", 
      "池塘零落藕花香。", 
      "归梦等闲归燕去，断肠分付断云行。", 
      "画屏今夜更思量。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "翡翠钗头缀玉虫。", 
      "秋蟾飘下广寒宫。", 
      "数枝金粟露华浓。", 
      "花底清歌生皓齿，烛边疏影映酥胸。", 
      "恼人风味冷香中。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "燕掠风樯款款飞。", 
      "艳桃秾李闹长堤。", 
      "骑鲸人去晓莺啼。", 
      "可意湖山留我住，断肠烟水送君归。", 
      "三春不是别离时。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "云气吞江卷夕阳。", 
      "白头波上电飞忙。", 
      "奔雷惊雨溅胡床。", 
      "玉节故人同壮观，锦囊公子更平章。", 
      "榕阴归梦十分凉。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "山绕平湖波撼城。", 
      "湖光倒影浸山青。", 
      "水晶楼下欲三更。", 
      "雾柳暗时云度月，露荷翻处水流萤。", 
      "萧萧散发到天明。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "目送归州铁瓮城。", 
      "隔江想见蜀山青。", 
      "风前团扇仆频更。", 
      "梦里有时身化鹤，人间无数草为萤。", 
      "此时山月下楼明。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "月转花枝清影疏。", 
      "露华浓处滴真珠。", 
      "天香遗恨罥花须。", 
      "沐出乌云多态度，晕成娥绿费功夫。", 
      "归时分付与妆梳。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "花气天然百和芬。", 
      "仙风吹过海中春。", 
      "龙涎沈水总销魂。", 
      "清润巧萦金缕细，氤氲偏傍玉脂温。", 
      "别来长是惜馀熏。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "萼绿华家萼绿春。", 
      "山瓶何处下青云。", 
      "浓香气味已醺人。", 
      "竹叶传杯惊老眼，松醪题赋倒纶巾。", 
      "须防银字暖朱唇。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "花气蒸浓古鼎烟。", 
      "水沈春透露华鲜。", 
      "心清无暇数龙涎。", 
      "乞与病夫僧帐座，不妨公子醉茵眠。", 
      "普熏三界扫腥膻。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "花气薰人百和香。", 
      "少陵佳句是仙方。", 
      "空教蜂蝶为花忙。", 
      "和露摘来轻换骨，傍怀闻处恼回肠。", 
      "去年时候入思量。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "残腊晴寒出众芳。", 
      "风流勾引破春光。", 
      "年年长为此花忙。", 
      "夜久莫教银烛灺，酒边何似玉台妆。", 
      "冰肌温处觅馀香。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "几明窗乐未央。", 
      "熏炉茗碗是家常。", 
      "客来长揖对胡床。", 
      "蟹眼汤深轻泛乳，龙涎灰暖细烘香。", 
      "为君行草写秋阳。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "榕叶桄榔驿枕溪。", 
      "海风吹断瘴云低。", 
      "薄寒初觉到征衣。", 
      "岁晚可堪归梦远，愁深偏恨得书稀。", 
      "荒庭日脚又垂西。"
    ], 
    "rhythmic": "浣溪沙"
  }, 
  {
    "author": "张元干", 
    "paragraphs": [
      "清山浮碧。", 
      "细风丝雨，新愁如织。", 
      "慵试春衫，不禁宿酒，天涯寒食。", 
      "归期莫数芳辰，误几度、回廊夜色。", 
      "入户飞花，隔帘双燕，有谁知得。"
    ], 
    "rhythmic": "柳梢青"
  }, 
  {
    "author": "张元干", 
    "paragraphs": [
      "小楼南陌。", 
      "翠軿金勒，谁家春色。", 
      "冷雨吹花，禁烟怯柳，伤心行客。", 
      "少年百万呼卢，拥越女、吴姬共掷。", 
      "被底香浓，尊前烛灭，如今消得。"
    ], 
    "rhythmic": "柳梢青"
  }, 
  {
    "author": "张元干", 
    "paragraphs": [
      "紫枢泽笏趋龙尾。", 
      "平入钧衡位。", 
      "春殿听宣麻，争喜登庸，何似今番喜。", 
      "台宜有神仙裔。", 
      "奕世貂蝉贵。", 
      "玉砌长兰芽，好拥笙歌，长向花前醉。"
    ], 
    "rhythmic": "醉花阴"
  }, 
  {
    "author": "张元干", 
    "paragraphs": [
      "翠箔阴阴笼画阁。", 
      "昨夜东风恶。", 
      "芳径满香泥，南陌东郊，惆怅妨行乐。", 
      "伤春比似年时恶。", 
      "潘鬓新来薄。", 
      "何处不禁愁，雨滴花腮，和泪胭脂落。"
    ], 
    "rhythmic": "醉花阴"
  }, 
  {
    "author": "张元干", 
    "paragraphs": [
      "香暖帏。", 
      "玉暖肌。", 
      "娇卧嗔人来睡迟。", 
      "印残双黛眉。", 
      "虫声低。", 
      "漏声稀。", 
      "惊枕初醒灯暗时。", 
      "梦人归未归。"
    ], 
    "rhythmic": "长相思令・长相思"
  }, 
  {
    "author": "张元干", 
    "paragraphs": [
      "花下愁。", 
      "月下愁。", 
      "花落月明人在楼。", 
      "断肠春复秋。", 
      "从他休。", 
      "任他休。", 
      "如今青鸾不自由。", 
      "看看天尽头。"
    ], 
    "rhythmic": "长相思令・长相思"
  }, 
  {
    "author": "张元干", 
    "paragraphs": [
      "雨洗青冥风露。", 
      "云外双星初度。", 
      "乞巧夜楼空，月妒回廊私语。", 
      "凝伫。", 
      "凝伫。", 
      "不似去年情绪。"
    ], 
    "rhythmic": "如梦令"
  }, 
  {
    "author": "张元干", 
    "paragraphs": [
      "潮退江南晚渡。", 
      "山暗水西烟雨。", 
      "天气十分凉，断送一年残暑。", 
      "归去。", 
      "归去。", 
      "香雾曲屏深处。"
    ], 
    "rhythmic": "如梦令"
  }, 
  {
    "author": "张元干", 
    "paragraphs": [
      "卧看西湖烟渚。", 
      "绿盖红妆无数。", 
      "帘卷曲栏风，拂面荷香吹雨。", 
      "归去。", 
      "归去。", 
      "笑损花边鸥鹭。"
    ], 
    "rhythmic": "如梦令", 
    "tags": [
      "西湖"
    ]
  }, 
  {
    "author": "张元干", 
    "paragraphs": [
      "疏雨洗，细风吹。", 
      "淡黄时。", 
      "不分小亭芳草绿，映檐低。", 
      "楼下十二层梯。", 
      "日长影里莺啼。", 
      "倚遍阑干看尽柳，忆腰肢。"
    ], 
    "rhythmic": "春光好"
  }, 
  {
    "author": "张元干", 
    "paragraphs": [
      "吴绫窄，藕丝重。", 
      "一钩红。", 
      "翠被眠时常要人暖，著怀中。", 
      "六幅裙轻风。", 
      "见人遮尽行踪。", 
      "正是踏青天气好，忆弓弓。"
    ], 
    "rhythmic": "春光好"
  }, 
  {
    "author": "张元干", 
    "paragraphs": [
      "开残桃李春方到。", 
      "谁送东风早。", 
      "杖藜幽径踏馀花。", 
      "却对绿阴青子、问年华。", 
      "迢迢云水横清浅。", 
      "不遣愁眉展。", 
      "数竿修竹自横斜。", 
      "犹有小窗朱户、似侬家。"
    ], 
    "rhythmic": "虞美人"
  }, 
  {
    "author": "张元干", 
    "paragraphs": [
      "华裾玉辔青丝鞚。", 
      "记年少、金吾从。", 
      "花底朝回珠翠拥。", 
      "晓钟初断，宿酲犹带，绿锁窗中梦。", 
      "天涯相遇鞭鸾凤。", 
      "老去堂成更情重。", 
      "月转檐牙云绕栋。", 
      "凉吹香雾，酒迷歌扇，春笋传杯送。"
    ], 
    "rhythmic": "青玉案"
  }, 
  {
    "author": "张元干", 
    "paragraphs": [
      "王孙陌上春风鞚。", 
      "蕊珠宴、云軿从。", 
      "归去笙歌常醉拥。", 
      "蜡残花炬，月侵冰簟，惯作凉堂梦。", 
      "玉人劝客钗斜凤。", 
      "条脱擎杯腕嫌重。", 
      "燕子入帘飞画栋。", 
      "雨馀深院，漏催清夜，更轧秦筝送。"
    ], 
    "rhythmic": "青玉案"
  }, 
  {
    "author": "张元干", 
    "paragraphs": [
      "花王独占春风远。", 
      "看百卉、芳菲遍。", 
      "五福长随今日宴。", 
      "粉光生艳，宝香飘雾，方响流苏颤。", 
      "寿祺堂上修篁畔。", 
      "乳燕双双贺新院。", 
      "玉斝明年何处劝。", 
      "旌幢满路，貂蝉宜面，归觐黄金殿。"
    ], 
    "rhythmic": "青玉案"
  }, 
  {
    "author": "张元干", 
    "paragraphs": [
      "水芝香远摇红影。", 
      "泛瑞霭、横山顶。", 
      "缥缈笙歌云不定。", 
      "玉钩斜挂，素蟾初满，醉惬浮瓜冷。", 
      "庭兰戏彩传金鼎。", 
      "小袖青衫更辉映。", 
      "谁道筠溪归计近。", 
      "秋风催去，凤池难老，长把中书印。"
    ], 
    "rhythmic": "青玉案"
  }, 
  {
    "author": "张元干", 
    "paragraphs": [
      "银潢露洗冰轮皎。", 
      "谪仙下、蓬莱岛。", 
      "帘卷横山珠翠绕。", 
      "生朝香雾，玳筵丝管，长醉壶天晓。", 
      "金銮夜锁麻新草。", 
      "入辅明光拜元老。", 
      "看取明年人总道。", 
      "中兴贤相，太平时世，分外风光好。"
    ], 
    "rhythmic": "青玉案"
  }, 
  {
    "author": "张元干", 
    "paragraphs": [
      "月华冷沁花梢露。", 
      "芳意恋、香肌住。", 
      "心字龙涎饶济楚。", 
      "素馨风味，碎琼流品，别有天然处。", 
      "围炉屈曲宜深炷。", 
      "留取春光向朱户。", 
      "绿绮声中谁暗许。", 
      "小窗归去，梦回犹记，金鼎分云缕。"
    ], 
    "rhythmic": "青玉案"
  }, 
  {
    "author": "张元干", 
    "paragraphs": [
      "平生百绕垂虹路。", 
      "看万顷、翻云去。", 
      "山澹夕晖帆影度。", 
      "菱歌风断，袜罗尘散，总是关情处。", 
      "少年陈迹今迟暮。", 
      "走笔犹能醉时句。", 
      "花底自成心暗许。", 
      "旧家春事，觉来客恨，分付疏篷雨。"
    ], 
    "rhythmic": "青玉案"
  }, 
  {
    "author": "张元干", 
    "paragraphs": [
      "山暗秋云，暝鸦接翅啼榕树。", 
      "故人何处。", 
      "一夜溪亭雨。", 
      "梦入新凉，只道消残暑。", 
      "还知否。", 
      "燕将雏去。", 
      "又是流年度。"
    ], 
    "rhythmic": "点绛唇"
  }, 
  {
    "author": "张元干", 
    "paragraphs": [
      "水驿凝霜，夜帆风驶潮生晓。", 
      "酒醒寒悄。", 
      "枕底波声小。", 
      "好去归舟，有个人风调。", 
      "君行了。", 
      "此欢应少。", 
      "索共梅花笑。"
    ], 
    "rhythmic": "点绛唇"
  }, 
  {
    "author": "张元干", 
    "paragraphs": [
      "春晓轻雷，采苹洲上清明雨。", 
      "乱云遮树。", 
      "暗澹江村路。", 
      "今夜归舟，绿润红香处。", 
      "遥山暮。", 
      "画楼何许。", 
      "唤取潮回去。"
    ], 
    "rhythmic": "点绛唇"
  }, 
  {
    "author": "张元干", 
    "paragraphs": [
      "画阁深围，暖红光里芳林影。", 
      "暗香成阵。", 
      "上下花相映。", 
      "倒挂疏枝，月落参横冷。", 
      "休装景。", 
      "要人酒醒。", 
      "除是花枝并。"
    ], 
    "rhythmic": "点绛唇"
  }, 
  {
    "author": "张元干", 
    "paragraphs": [
      "嵩洛云烟，间生真相耆英裔。", 
      "要知鲐背。", 
      "难老中和气。", 
      "报道玉堂，已草调元制。", 
      "华夷喜。", 
      "绣裳貂珥。", 
      "便向东山起。"
    ], 
    "rhythmic": "点绛唇"
  }, 
  {
    "author": "张元干", 
    "paragraphs": [
      "清夜沈沈，暗蛩啼处檐花落。", 
      "乍凉帘幕。", 
      "香绕屏山角。", 
      "堪恨归鸿，情似秋云薄。", 
      "书难托。", 
      "尽交寂寞。", 
      "忘了前时约。"
    ], 
    "rhythmic": "点绛唇"
  }, 
  {
    "author": "张元干", 
    "paragraphs": [
      "醉泛吴松，小舟谁怕东风大。", 
      "旧时经过。", 
      "曾向垂虹卧。", 
      "月淡霜天，今夜空清坐。", 
      "还知麽。", 
      "满斟高和。", 
      "只有君知我。"
    ], 
    "rhythmic": "点绛唇"
  }, 
  {
    "author": "张元干", 
    "paragraphs": [
      "减塑冠儿，宝钗金缕双緌结。", 
      "怎教宁帖。", 
      "眼恼儿里劣。", 
      "韵底人人，天与多磨折。", 
      "休分说。", 
      "放灯时节。", 
      "闲了花和月。"
    ], 
    "rhythmic": "点绛唇"
  }, 
  {
    "author": "张元干", 
    "paragraphs": [
      "水鹢风帆，两眉只解相思皱。", 
      "悄然难受。", 
      "教我怎唧𠺕。", 
      "待得书来，不管归时瘦。", 
      "娇痴後。", 
      "是事撋就。", 
      "只这难依口。"
    ], 
    "rhythmic": "点绛唇"
  }, 
  {
    "author": "张元干", 
    "paragraphs": [
      "广寒蟾影开云路。", 
      "目断愁来处。", 
      "菊花轻泛玉杯空。", 
      "醉後不知星斗、乱西东。", 
      "今宵入梦阳台雨。", 
      "谁忍先归去。", 
      "酒醒长是五更钟。", 
      "休念旧游吹帽、几秋风。"
    ], 
    "rhythmic": "虞美人"
  }, 
  {
    "author": "张元干", 
    "paragraphs": [
      "西郊追赏寻芳处。", 
      "闻道冲寒去。", 
      "雨肥红绽向南枝。", 
      "岁晚才开应是、恨春迟。", 
      "天涯乐事王孙贵。", 
      "花底还君醉。", 
      "有人风味胜疏梅。", 
      "醉里折花归去、更传杯。"
    ], 
    "rhythmic": "虞美人"
  }, 
  {
    "author": "张元干", 
    "paragraphs": [
      "菊坡九日登高路。", 
      "往事知何处。", 
      "陵迁谷变总成空。", 
      "回首十年秋思、吹台东。", 
      "西窗一夜萧萧雨。", 
      "梦绕中原去。", 
      "觉来依旧画楼锺。", 
      "不道木犀香撼、海山风。"
    ], 
    "rhythmic": "虞美人"
  }, 
  {
    "author": "张元干", 
    "paragraphs": [
      "钓笠披云青障绕。", 
      "橛头细雨春江渺。", 
      "白鸟飞来风满棹。", 
      "收纶了。", 
      "渔童拍手樵青笑。", 
      "明月太虚同一照。", 
      "浮家泛宅忘昏晓。", 
      "醉眼冷看城市闹。", 
      "烟波老。", 
      "谁能惹得闲烦恼。"
    ], 
    "rhythmic": "渔家傲"
  }, 
  {
    "author": "张元干", 
    "paragraphs": [
      "楼外天寒山欲暮。", 
      "溪过雪後藏云树。", 
      "小艇风斜沙觜露。", 
      "流年度。", 
      "春光已向梅梢住。", 
      "短梦今宵还到否。", 
      "苇村四望知何处。", 
      "客里从来无意绪。", 
      "催归去。", 
      "故园正要莺花主。"
    ], 
    "rhythmic": "渔家傲"
  }, 
  {
    "author": "张元干", 
    "paragraphs": [
      "寒日西郊湖畔路。", 
      "天低野阔山无数。", 
      "路转斜冈花满树。", 
      "丝吹雨。", 
      "南枝占得春光住。", 
      "藉草携壶花底去。", 
      "花飞酒面香浮处。", 
      "老手调羹当独步。", 
      "须记取。", 
      "坐中都是芳菲侣。"
    ], 
    "rhythmic": "渔家傲"
  }, 
  {
    "author": "张元干", 
    "paragraphs": [
      "鸳鸯渚。", 
      "春涨一江花雨。", 
      "别岸数声初过橹。", 
      "晚风生碧树。", 
      "艇子相呼相语。", 
      "载取暮愁归去。", 
      "寒食烟村芳草路。", 
      "愁来无着处。"
    ], 
    "rhythmic": "谒金门"
  }, 
  {
    "author": "张元干", 
    "paragraphs": [
      "风露底。", 
      "石上岸巾愁起。", 
      "月到房心天似水。", 
      "乱峰清影里。", 
      "此去登瀛须记。", 
      "今夕道山同醉。", 
      "春殿明年人共指。", 
      "玉皇香案吏。"
    ], 
    "rhythmic": "谒金门"
  }, 
  {
    "author": "张元干", 
    "paragraphs": [
      "清光溢。", 
      "影转画檐凉入。", 
      "风露一天星斗湿。", 
      "无云天更碧。", 
      "满引送君何惜。", 
      "记取吾曹今夕。", 
      "目断秋江君到日。", 
      "潮来风正急。"
    ], 
    "rhythmic": "谒金门"
  }, 
  {
    "author": "张元干", 
    "paragraphs": [
      "雏莺初转斗尖新。", 
      "双蕊花娇掌上身。", 
      "总解满斟偏劝客，多生俱是绮罗人。", 
      "回波偷顾轻招拍，方响底敲更合𥱧。", 
      "豆蔻梢头春欲透，情知巫峡待为云。"
    ], 
    "rhythmic": "瑞鹧鸪"
  }, 
  {
    "author": "张元干", 
    "paragraphs": [
      "白衣苍狗变浮云。", 
      "千古功名一聚尘。", 
      "好是悲歌将进酒，不妨同赋惜馀春。", 
      "风光全似中原日，臭味要须我辈人。", 
      "雨後飞花知底数，醉来赢取自由身。"
    ], 
    "rhythmic": "瑞鹧鸪"
  }, 
  {
    "author": "张元干", 
    "paragraphs": [
      "老去更思归，芳草正薰南陌。", 
      "上巳又逢寒食，叹三年为客。", 
      "吹花小雨湿秋千，闲却好春色。", 
      "天甚不怜人老，早教人归得。"
    ], 
    "rhythmic": "好事近"
  }, 
  {
    "author": "张元干", 
    "paragraphs": [
      "梅润乍晴天，帘卷画堂风月。", 
      "珠翠共迷香雾，是长年时节。", 
      "瑶池清夜宴群仙，鸾笙未吹彻。", 
      "西母醉中微笑，看蟠桃初结。"
    ], 
    "rhythmic": "好事近"
  }, 
  {
    "author": "张元干", 
    "paragraphs": [
      "春色到花房，芳信一枝偏好。", 
      "勾引万红千翠，为化工呈巧。", 
      "花姑玉貌笑东风，今朝放春早。", 
      "看取鬓边幡胜，永宜春难老。"
    ], 
    "rhythmic": "好事近"
  }, 
  {
    "author": "张元干", 
    "paragraphs": [
      "斗帐炷炉熏，花露裛成芗泽。", 
      "萦透雪儿金缕，醉玉壶春色。", 
      "非烟非雾锁窗中，王孙倦留客。", 
      "不道粉墙南畔，也有人闻得。"
    ], 
    "rhythmic": "好事近"
  }, 
  {
    "author": "张元干", 
    "paragraphs": [
      "小院春昼。", 
      "晴窗霞透。", 
      "把雨燕脂，倚风翠袖。", 
      "芳意恼乱人多。", 
      "暖金荷。", 
      "多情不分群葩後。", 
      "伤春瘦。", 
      "浅黛眉尖秀。", 
      "红潮醉脸，半掩花底重门。", 
      "怨黄昏。"
    ], 
    "rhythmic": "怨王孙・忆王孙"
  }, 
  {
    "author": "张元干", 
    "paragraphs": [
      "霁雨天迥。", 
      "平林烟暝。", 
      "灯闪沙汀，水生钓艇。", 
      "楼外柳暗谁家。", 
      "乱昏鸦。", 
      "相思怪得今番甚。", 
      "寒食近。", 
      "小砑鱼笺信。", 
      "屏山交掩，微醉独倚栏干。", 
      "恨春寒。"
    ], 
    "rhythmic": "怨王孙・忆王孙"
  }, 
  {
    "author": "张元干", 
    "paragraphs": [
      "文倚马，笔如椽。", 
      "桂殿早登仙。", 
      "旧游册府记当年。", 
      "衮绣合貂蝉。", 
      "庆天申，瞻玉座，鹭正陪班。", 
      "看君稳步过花砖。", 
      "归院引金莲。"
    ], 
    "rhythmic": "喜迁莺令・喜迁莺"
  }, 
  {
    "author": "张元干", 
    "paragraphs": [
      "云叶乱，月华光。", 
      "罗幕卷新凉。", 
      "玉醅初泛嫩鹅黄。", 
      "花露滴秋香。", 
      "地行仙，天上相。", 
      "风度世间人样。", 
      "悬知洗盏径开尝。", 
      "谁醉伴禅床。"
    ], 
    "rhythmic": "喜迁莺令・喜迁莺"
  }, 
  {
    "author": "张元干", 
    "paragraphs": [
      "雁塔题名，宝津朌宴，盛事簪绅常说。", 
      "文物昭融，圣代搜罗，千里争趋丹阙。", 
      "元侯劝驾，乡老献书，发轫龟前列。", 
      "山川秀，圜冠众多，无如闽越豪杰。", 
      "姓标红纸，帖报泥金，喜信归来俱捷。", 
      "骄马芦鞭醉垂，蓝绶吹雪。", 
      "芳月素娥情厚，桂华一任郎君折。", 
      "须满引，南台又是，合沙时节。"
    ], 
    "rhythmic": "喜迁莺慢・喜迁莺"
  }, 
  {
    "author": "张元干", 
    "paragraphs": [
      "不怕微霜点玉肌。", 
      "恨无流水照冰姿。", 
      "与君著意从头看，初见东南第一枝。", 
      "人散後，雪晴时。", 
      "陇头春色寄来迟。", 
      "使君本是花前客，莫怪殷勤为赋诗。"
    ], 
    "rhythmic": "鹧鸪天"
  }, 
  {
    "author": "张元干", 
    "paragraphs": [
      "桃花萼。", 
      "雨肥红绽东风恶。", 
      "东风恶。", 
      "长亭无寐，短书难托。", 
      "征衫辜负深闺约。", 
      "禁烟时候春罗薄。", 
      "春罗薄。", 
      "多应消瘦，可忺梳掠。"
    ], 
    "rhythmic": "忆秦娥"
  }, 
  {
    "author": "张元干", 
    "paragraphs": [
      "花迷珠翠。", 
      "香飘罗绮。", 
      "帘旌外、月华如水。", 
      "暖红影里，谁会王孙意。", 
      "最乐升平景致。", 
      "长记宫中五夜，春风鼓吹。", 
      "游仙梦、轻寒半醉。", 
      "凤帏未暖，归去熏浓被。", 
      "更问阴晴天气。"
    ], 
    "rhythmic": "明月逐人来"
  }, 
  {
    "author": "张元干", 
    "paragraphs": [
      "谁向晴窗伴素馨。", 
      "兰芽初秀发，紫檀心。", 
      "国香幽艳最情深。", 
      "歌白雪，祗少一张琴。", 
      "新月冷光侵。", 
      "醉时花近眼，莫频斟。", 
      "薛涛笺上楚妃吟。", 
      "空凝睇，归去梦中寻。"
    ], 
    "rhythmic": "小重山"
  }, 
  {
    "author": "邓肃", 
    "paragraphs": [
      "执手两潸然，情极都无语。", 
      "去马更匆匆，一息迷回顾。", 
      "孤馆得村醪，一醉空离绪。", 
      "酒醒却无人，帘外三更雨。"
    ], 
    "rhythmic": "生查子"
  }, 
  {
    "author": "邓肃", 
    "paragraphs": [
      "翠竹谩连云，天风不到。", 
      "帘幕重重自热恼。", 
      "冷香忽至，爱惜当同芝草。", 
      "井花浮碧玉，炎威扫。", 
      "酒渴想东邻，忧心如捣。", 
      "纳履生疑谩悔懊。", 
      "未容沈李，相对尊前倾倒。", 
      "报君惟短句，琼琚好。"
    ], 
    "rhythmic": "感皇恩"
  }, 
  {
    "author": "邓肃", 
    "paragraphs": [
      "雨过春山翠欲浮。", 
      "影落寒溪碧玉流。", 
      "片帆乘兴挂东风，夹岸花香拥去舟。", 
      "尊酒时追李郭游。", 
      "醉卧烟波万事休。", 
      "梦回风定斗杓寒，渔笛一声天地秋。"
    ], 
    "rhythmic": "一剪梅・一翦梅"
  }, 
  {
    "author": "邓肃", 
    "paragraphs": [
      "执手长亭无一语。", 
      "泪眼汪汪，滴下阳关句。", 
      "牵马欲行还复住。", 
      "春风吹断梨花雨。", 
      "海角三千千叠路。", 
      "归侍玉皇，那复回头顾。", 
      "旌旆已因风月驻。", 
      "何妨醉过清明去。"
    ], 
    "rhythmic": "蝶恋花"
  }, 
  {
    "author": "邓肃", 
    "paragraphs": [
      "酒阑携手过回廊。", 
      "夜初凉。", 
      "月如霜。", 
      "笑问木樨，何日吐天香。", 
      "待插一枝归斗帐，和云雨，襄王。", 
      "如今满目雨新黄。", 
      "绕高堂。", 
      "自芬芳。", 
      "不见堂中，携手旧鸳鸯。", 
      "已对秋光成感慨，更夜永，漏声长。"
    ], 
    "rhythmic": "江城子"
  }, 
  {
    "author": "谢明远", 
    "paragraphs": [
      "春风春雨花经眼。", 
      "石泉槐火春容晚。", 
      "流水自无情。", 
      "回波聚落英。", 
      "问春何处去。", 
      "春向天边住。", 
      "举酒欲销愁。", 
      "酒阑愁更愁。"
    ], 
    "rhythmic": "菩萨蛮"
  }, 
  {
    "author": "谢明远", 
    "paragraphs": [
      "楚树芊绵，江云芜漫。", 
      "晓风吹堕梅千片。", 
      "惊禽飞去响春空，平沙月落光零乱。", 
      "人意伤离，物华惊换。", 
      "武夷此去如天远。", 
      "临分为我少留连，柳条独在江南岸。"
    ], 
    "rhythmic": "踏莎行"
  }, 
  {
    "author": "张焘", 
    "paragraphs": [
      "阳复寒根，气回枯杆。", 
      "前村昨夜梅初绽。", 
      "谁言造化没偏颇，半开何独南枝暖。", 
      "素艳幽轻，清香远散。", 
      "雪中岂恨和羹晚。", 
      "不知何处误东君，至今不使春拘管。"
    ], 
    "rhythmic": "踏莎行"
  }, 
  {
    "author": "张焘", 
    "paragraphs": [
      "淡薄情怀。", 
      "浅缀胭脂。", 
      "独占江梅。", 
      "最好是、严凝苦寒天气，却是开时。", 
      "也不许、桃杏斗妍媸。", 
      "也不许、雪霜相欺。", 
      "又只恐、谁家一声羌笛，落尽南枝。"
    ], 
    "rhythmic": "恨欢迟・恨来迟"
  }, 
  {
    "author": "姚述尧1", 
    "paragraphs": [
      "三年枕上吴中路。", 
      "遣黄耳、随君去。", 
      "君到松江呼小渡。", 
      "莫惊鸥鹭，四桥尽是，老子经行处。", 
      "辋川图上看春暮。", 
      "长记高人右丞句。", 
      "作个归期天已许。", 
      "春衫犹是，小蛮针线，曾湿西湖雨。"
    ], 
    "rhythmic": "青玉案", 
    "tags": [
      "西湖"
    ]
  }, 
  {
    "author": "吕渭老", 
    "paragraphs": [
      "青楼春晚。", 
      "昼寂寂、梳匀又懒。", 
      "乍听得、鸦啼莺弄，惹起新愁无限。", 
      "记年时、偷掷春心，花间隔雾遥相见。", 
      "便角枕题诗，宝钗贳酒，共醉青苔深院。", 
      "怎忘得、回廊下，携手处、花明月满。", 
      "如今但暮雨，蜂愁蝶恨，小窗闲对芭蕉展。", 
      "却谁拘管。", 
      "尽无言、闲品秦筝，泪满参差雁。", 
      "腰支渐小，心与杨花共远。"
    ], 
    "rhythmic": "薄幸", 
    "tags": [
      "宋词三百首"
    ]
  }, 
  {
    "author": "吕渭老", 
    "paragraphs": [
      "侧寒斜雨，微灯薄雾，匆匆过了元宵。", 
      "帘影护风，盆池见日，青青柳叶柔条。", 
      "碧草皱裙腰。", 
      "正昼长烟暖，蜂困莺娇。", 
      "望处凄迷，半篙绿水浸斜桥。", 
      "孙郎病酒无聊。", 
      "记乌丝醉语，碧玉风标。", 
      "新燕又双，兰心渐吐，嘉期趁取花朝。", 
      "心事转迢迢。", 
      "但梦随人远，心与山遥。", 
      "误了芳音，小窗斜日对芭蕉。"
    ], 
    "rhythmic": "望海潮"
  }, 
  {
    "author": "吕渭老", 
    "paragraphs": [
      "雨湿花房，风斜燕子，池阁昼长春晚。", 
      "檀盘战象，宝局铺棋，筹画未分还懒。", 
      "谁念少年，齿怯梅酸，病疏霞盏。", 
      "正青钱遮路，绿丝明水，倦寻歌扇。", 
      "空记得、小阁题名，红笺青制，灯火夜深裁剪。", 
      "明眸似水，妙语如弦，不觉晓霜鸡唤。", 
      "闻道近来，筝谱慵看，金铺长掩。", 
      "瘦一枝梅影，回首江南路远。"
    ], 
    "rhythmic": "选冠子"
  }, 
  {
    "author": "吕渭老", 
    "paragraphs": [
      "风约晴云，花乾宿露，帘幕万家清晓。", 
      "青帘赛酒，小坞藏春，冶叶艳枝相照。", 
      "羊驾小车，笑逐游人，远迷芳草。", 
      "更红英飞舞，绣茵连接，雾台烟沼。", 
      "年少日、细马戎鞯，红靴玉带，同指软尘西笑。", 
      "珍珠戏掷，彩笔搜奇，不觉暮春莺老。", 
      "谁见这回，霜点髯衰，事萦怀抱。", 
      "诉一春心事，燕子周遮来了。"
    ], 
    "rhythmic": "选冠子"
  }, 
  {
    "author": "吕渭老", 
    "paragraphs": [
      "暮云收尽，霁霞明、高拥一轮寒玉。", 
      "帘影横斜房户静，小立啼红蔌蔌。", 
      "素鲤频传，蕉心微展，双蕊明红烛。", 
      "开门疑是，故人敲撼窗竹。", 
      "长记那里西楼，小寒窗静，尽掩风筝鸣屋。", 
      "泪眼灯光情未尽，尽觉语长更促。", 
      "短短霞杯，温温罗，妙语书裙幅。", 
      "五湖何日，小舟同泛春绿。"
    ], 
    "rhythmic": "念奴娇"
  }, 
  {
    "author": "吕渭老", 
    "paragraphs": [
      "锁窗夜永，无聊尽作伤心句。", 
      "甚近日、带红移眼，梨脸择雨。", 
      "春心偿未足，怎忍听、啼血催归杜宇。", 
      "暮帆挂、沈沈暝色，衮衮长江，流不尽、来无据。", 
      "点检风光，岁月今如许。", 
      "趁此际、浦花汀草，一棹东去。", 
      "云窗雾阁，洞天晓、同作烟霞伴侣。", 
      "算谁见、梅帘醉梦，柳陌晴游，应未许、春知处。"
    ], 
    "rhythmic": "情久长", 
    "tags": [
      "长江"
    ]
  }, 
  {
    "author": "吕渭老", 
    "paragraphs": [
      "冰梁跨水，沈沈霁色遮千里。", 
      "怎向我、小舟孤楫，天外飘逐。", 
      "夜寒侵短发，睡不稳、窗外寒风渐起。", 
      "岁华暮、蟾光射雪，碧瓦飘霜，尘不动、寒无际。", 
      "鸡咽荒郊，梦也无归计。", 
      "拥绣枕、断魂残魄，清吟无味。", 
      "想伊睡起，又念远、楼阁横枝对倚。", 
      "待归去、西窗剪烛，小阁凝香，深翠幕、饶春睡。"
    ], 
    "rhythmic": "情久长"
  }, 
  {
    "author": "吕渭老", 
    "paragraphs": [
      "晚浴新凉，风蒲乱、松梢见月。", 
      "庭阴尽、暮蝉啼歇。", 
      "萤绕井阑帘入燕，荷香兰气供摇箑。", 
      "赖晚来、一雨洗游尘，无些热。", 
      "心下事，峰重叠。", 
      "人甚处，星明灭。", 
      "想行云应在，凤凰城阙。", 
      "曾约佳期同菊蕊，当时共指灯花说。", 
      "据眼前、何日是西风，凉吹叶。"
    ], 
    "rhythmic": "满江红"
  }, 
  {
    "author": "吕渭老", 
    "paragraphs": [
      "笑语移时，风影乱、半帘寒日。", 
      "鲜明是、晚来妆饰。", 
      "共说西园携手处，小桥深竹连苔色。", 
      "到如今、梧叶染清霜，封行迹。", 
      "春未透，梅先拆。", 
      "人纵健，时难得。", 
      "想明年虚过，上元寒食。", 
      "数著佳期愁入眼，雨珠零乱梨花湿。", 
      "任翠鬟、猗侧背斜阳，鸣瑶瑟。"
    ], 
    "rhythmic": "满江红"
  }, 
  {
    "author": "吕渭老", 
    "paragraphs": [
      "燕拂危樯，斜日外、数峰凝碧。", 
      "正暗潮生渚，暮风飘席。", 
      "初过南村沽酒市，连空十顷菱花白。", 
      "想故人、轻箑障游丝，闻遥笛。", 
      "鱼与雁，通消息。", 
      "心与梦，空牵役。", 
      "到如今相见，怎生休得。", 
      "斜抱琵琶传密意，一襟新月横空碧。", 
      "问甚时、同作醉中仙，烟霞客。"
    ], 
    "rhythmic": "满江红"
  }, 
  {
    "author": "吕渭老", 
    "paragraphs": [
      "山绕吴城，修竹外、满林围碧。", 
      "任孤樯百丈，远牵江色。", 
      "政简民闲无一事，同游仍是鸳鸾客。", 
      "到晚年、遗爱续新题，都堪说。", 
      "修门赋，今谁续。", 
      "痛饮士，天应惜。", 
      "正彩霞垂帔，暮风飘瑟。", 
      "笑疾禅痴今在否，风灯石火同飘忽。", 
      "去醉乡、深处著身心，休铭栉。"
    ], 
    "rhythmic": "满江红"
  }, 
  {
    "author": "吕渭老", 
    "paragraphs": [
      "任落梅铺缀，雁齿斜桥，裙腰芳草。", 
      "闲伴游丝，过晓园庭沼。", 
      "厮近清明，雨晴风软，称少年寻讨。", 
      "碧缕墙头，红云水面，柳堤花岛。", 
      "谁信而今，怕愁憎酒，对著花枝，自疏歌笑。", 
      "莺语丁宁，问甚时重到。", 
      "梦笔题诗，绫封泪，向凤箫人道。", 
      "处处伤心，年年远念，惜春人老。"
    ], 
    "rhythmic": "醉蓬莱"
  }, 
  {
    "author": "吕渭老", 
    "paragraphs": [
      "香红飘没明春水，寒食万家游舫。", 
      "整整斜斜，疏疏密密，帘缬旗红相望。", 
      "江波荡漾。", 
      "称彩舰龙舟，绣衣霞桨。", 
      "舞楫争先，歌笑箫鼓乱清唱。", 
      "重来刘郎又老，对故园桃红春晚，尽成惆怅。", 
      "泪雨难晴，愁眉又结，翻覆十年手掌。", 
      "如今怎向。", 
      "念舞板歌尘，远如天上。", 
      "斜日回舟，醉魂空舞扬。"
    ], 
    "rhythmic": "齐天乐"
  }, 
  {
    "author": "吕渭老", 
    "paragraphs": [
      "复把元宵，等闲过了，算来告谁。", 
      "整二年三岁，尊前笑处，知他陪了，多少歌诗。", 
      "岂信如今，不成些事，还是无聊空皱眉。", 
      "争知道，冤家误我，日许多时。", 
      "心儿。", 
      "转更痴迷。", 
      "又疑道、清明得共伊。", 
      "但自家晚夜，多方遣免，不须烦恼，雨月为期。", 
      "用破身心，博些欢爱，有后不成人便知。", 
      "从来是，这风流伴侣，有分双飞。"
    ], 
    "rhythmic": "沁园春"
  }, 
  {
    "author": "吕渭老", 
    "paragraphs": [
      "西风秋日短，小雨菊花寒。", 
      "断云低古木，暗江天。", 
      "星娥尺五，佳约误当年。", 
      "小语凭肩处，犹记西园。", 
      "画桥斜月阑干。", 
      "鸟啼花落，春信遣谁传。", 
      "尚容清夜梦、小留连。", 
      "青楼何处，宝镜注婵娟。", 
      "应念红笺事，微晕春山。", 
      "背窗愁枕孤眠。"
    ], 
    "rhythmic": "满路花・促拍满路花"
  }, 
  {
    "author": "吕渭老", 
    "paragraphs": [
      "韵高格妙。", 
      "不数闲花草。", 
      "向晚小梳妆，换一套、新衣始了。", 
      "横钗整鬓，倚醉唱清词，房户静，酒杯深。", 
      "帘幕明残照。", 
      "扬州一梦，未尽还惊觉。", 
      "自恁在心头，拈不出、倚时是了。", 
      "吴霜点鬓，春色老刘郎，云路远，晚溪横，谁见桃花笑。"
    ], 
    "rhythmic": "蓦山溪"
  }, 
  {
    "author": "吕渭老", 
    "paragraphs": [
      "元宵灯火。", 
      "月淡游人可。", 
      "携手步长廊，又说道、倾心向我。", 
      "归来一梦，整整十年馀，人似旧，去无因，牵惹情怀破。", 
      "章台杨柳，闻道无关锁。", 
      "行客挽长条，悄不似、当初些个。", 
      "而今休也，摇落任东风，但恣意，尽留情，我也知无那。"
    ], 
    "rhythmic": "蓦山溪"
  }, 
  {
    "author": "吕渭老", 
    "paragraphs": [
      "宝香盈袖。", 
      "约腕金条瘦。", 
      "裙儿细裥如肩皱。", 
      "笑多簪髻侧，语小丝簧奏。", 
      "洞房晚，千金未直横波溜。", 
      "缘短欢难又。", 
      "人去春如旧。", 
      "枝上月，谁携手。", 
      "宿云迷远梦，泪枕中残酒。", 
      "怎奈向，繁阴乱叶梅如豆。"
    ], 
    "rhythmic": "千秋岁"
  }, 
  {
    "author": "吕渭老", 
    "paragraphs": [
      "画帘深，妆阁小。", 
      "曲径明花草。", 
      "风声约雨，暝色啼鸦暮天杳。", 
      "染眉山对碧，匀脸霞相照。", 
      "渐更衣对客，微坐自轻笑。", 
      "醉红明，金叶倒。", 
      "恣看还新好。", 
      "莹汪粉泪，滴烁波光射庭沼。", 
      "犀心通密语，珠唱翻新调。", 
      "佳期、定约秋了。"
    ], 
    "rhythmic": "早梅芳近・早梅芳"
  }, 
  {
    "author": "吕渭老", 
    "paragraphs": [
      "明窗读易。", 
      "时才人地俱超轶。", 
      "偶然一坠槐安国。", 
      "说利谈功，这事怎休得。", 
      "何时置酒图书室。", 
      "挥弦目送西飞翼。", 
      "夜来已觉春笋溢。", 
      "月影三人，一醉旧相识。"
    ], 
    "rhythmic": "醉落魄・一斛珠"
  }, 
  {
    "author": "吕渭老", 
    "paragraphs": [
      "纤鞋窄袜。", 
      "红茵自称琵琶拍。", 
      "明衣妆脸春梳掠。", 
      "好好亭亭，那得恁标格。", 
      "匆匆一醉霜华白。", 
      "归来偏记蓝桥宅。", 
      "五更残梦迷蝴蝶。", 
      "觑著花枝，只被绣帘隔。"
    ], 
    "rhythmic": "醉落魄・一斛珠"
  }, 
  {
    "author": "吕渭老", 
    "paragraphs": [
      "白玉花骢金络脑。", 
      "十里华灯相照。", 
      "帘映春窈窕。", 
      "雾香残腻桃花笑。", 
      "一串歌珠云外袅。", 
      "饮罢玉楼寒悄。", 
      "归去城南道。", 
      "柳梢猎猎东风晓。"
    ], 
    "rhythmic": "惜分飞"
  }, 
  {
    "author": "吕渭老", 
    "paragraphs": [
      "烟柳蒙蒙鹊做巢。", 
      "青青弱草带斜桥。", 
      "莺声多在杏花梢。", 
      "逐伴不知春路远，见人时著小词招。", 
      "阿谁有分伴吹箫。"
    ], 
    "rhythmic": "浣溪沙"
  }, 
  {
    "author": "吕渭老", 
    "paragraphs": [
      "彩选骰儿隔袖拈。", 
      "整钗微见玉纤纤。", 
      "夜寒窗外更垂帘。", 
      "好事灯花双作蕊，照人月影入斜檐。", 
      "新愁日日座中添。"
    ], 
    "rhythmic": "浣溪沙"
  }, 
  {
    "author": "吕渭老", 
    "paragraphs": [
      "做得因缘不久长。", 
      "惊风枝上偶成双。", 
      "归来魂梦带幽香。", 
      "灯下揉花春去早，竹间影月索归忙。", 
      "十年前事费思量。"
    ], 
    "rhythmic": "浣溪沙"
  }, 
  {
    "author": "吕渭老", 
    "paragraphs": [
      "闻道庐山横广泽。", 
      "晴空万顷波涛白。", 
      "上有至人营窟宅。", 
      "经游客。", 
      "古今多是烟霞谪。", 
      "一钵上人轻六翮。", 
      "选场要射如来策。", 
      "点化黄金非妙药。", 
      "难堪酌。", 
      "三生一口都吞却。"
    ], 
    "rhythmic": "渔家傲", 
    "tags": [
      "庐山"
    ]
  }, 
  {
    "author": "吕渭老", 
    "paragraphs": [
      "昨夜山空流石乳。", 
      "道人妙手亲拈取。", 
      "未欲凌云归洞府。", 
      "清风举。", 
      "大千一叶同掀舞。", 
      "笑把须弥挝破鼓。", 
      "东山云作西山雨。", 
      "我欲住庵无拄斧。", 
      "君相许。", 
      "三更明月湖心午。"
    ], 
    "rhythmic": "渔家傲"
  }, 
  {
    "author": "吕渭老", 
    "paragraphs": [
      "潦倒瞿昙饶口悄。", 
      "拈花冤道头陀笑。", 
      "鸡足山中眠未觉。", 
      "谁知道。", 
      "至今功业犹分剖。", 
      "唇口周遮何日了。", 
      "禅床四面藤萝绕。", 
      "有个路头君试讨。", 
      "梅花老。", 
      "南园蝴蝶飞芳草。"
    ], 
    "rhythmic": "渔家傲"
  }, 
  {
    "author": "吕渭老", 
    "paragraphs": [
      "高绊袈裟挑纸帔。", 
      "一杯茶罢成行计。", 
      "路入庐山风细细。", 
      "轻弹指。", 
      "百千三昧俱游戏。", 
      "法椅何曾烧两臂。", 
      "谁知纸上无穷意。", 
      "欲识普贤真实际。", 
      "地。", 
      "小炉雪夜和衣睡。"
    ], 
    "rhythmic": "渔家傲", 
    "tags": [
      "庐山"
    ]
  }, 
  {
    "author": "吕渭老", 
    "paragraphs": [
      "顶上铁轮飞火焰。", 
      "防身细按威神剑。", 
      "体用双行谁敢觇。", 
      "光闪闪。", 
      "何须更把茶林撼。", 
      "衲子家风存古俭。", 
      "一条榔栗如天堑。", 
      "粥鼓未鸣灯火暗。", 
      "无恩念。", 
      "断崖古木横藤簟。"
    ], 
    "rhythmic": "渔家傲"
  }, 
  {
    "author": "吕渭老", 
    "paragraphs": [
      "落月杜鹃啼未了。", 
      "粥鱼忽报千山晓。", 
      "笠子盖头衣钵少。", 
      "穿林表。", 
      "回头高刹空中小。", 
      "官路旧多林木绕。", 
      "露浓花蕊皆颠倒。", 
      "渡水登山排草草。", 
      "卢山好。", 
      "香炉峰下湖波渺。"
    ], 
    "rhythmic": "渔家傲"
  }, 
  {
    "author": "吕渭老", 
    "paragraphs": [
      "江上何人一笛横。", 
      "倚楼吹得月华生。", 
      "寒风堕指倾三弄，小市收灯欲二更。", 
      "持蟹股，破霜橙。", 
      "玉人水调品秦筝。", 
      "细看桃李春时面，共尽玻璃酒一觥。"
    ], 
    "rhythmic": "思佳客"
  }, 
  {
    "author": "吕渭老", 
    "paragraphs": [
      "微点胭脂晕泪痕。", 
      "更衣整鬓立黄昏。", 
      "春风搅树花如雨，夕霭迷空燕趁门。", 
      "题往事，锦回纹。", 
      "春心无定似行云。", 
      "深屏绣幌空愁独，明月梨花殢一尊。"
    ], 
    "rhythmic": "思佳客"
  }, 
  {
    "author": "吕渭老", 
    "paragraphs": [
      "别酒带愁酸，千里失群黄鹄。", 
      "行到小桥梯下，便飞云南北。", 
      "不妨垂手小徘徊，日影转阑曲。", 
      "从此贺囊佳制，有新奇题目。"
    ], 
    "rhythmic": "好事近"
  }, 
  {
    "author": "吕渭老", 
    "paragraphs": [
      "飞雪过江来，船在赤栏桥侧。", 
      "惹报布帆无恙，著两行亲札。", 
      "从今日日在南楼，鬓自此时白。", 
      "一咏一觞谁共，负平生书册。"
    ], 
    "rhythmic": "好事近"
  }, 
  {
    "author": "吕渭老", 
    "paragraphs": [
      "年少万函书，朱紫只应低拾。", 
      "更赖主人明眼，作青云梯级。", 
      "归来应是印累累，笳鼓闹乡邑。", 
      "若访老人生计，贩谢郎蓑笠。"
    ], 
    "rhythmic": "好事近"
  }, 
  {
    "author": "吕渭老", 
    "paragraphs": [
      "云影护梅枝，短短未禁飞雪。", 
      "彩幅自题新句，作催妆佳阕。", 
      "西楼昨夜五更寒，恐一枝先发。", 
      "元是素娥无寐，驾半轮明月。"
    ], 
    "rhythmic": "好事近"
  }, 
  {
    "author": "吕渭老", 
    "paragraphs": [
      "小饮破清寒，坐久困花颓玉。", 
      "两行艳衣明粉，听阿谁拘束。", 
      "丽华百媚坐来生，仙韵动群目。", 
      "一曲凤箫同去，倦人间丝竹。"
    ], 
    "rhythmic": "好事近"
  }, 
  {
    "author": "吕渭老", 
    "paragraphs": [
      "楼下辘轳横露井。", 
      "楼上婵娟开晓镜。", 
      "下楼难忘上楼时，风未定。", 
      "帆不正。", 
      "簌簌珍珠挥麈柄。", 
      "眉上新愁吹不醒。", 
      "别酒未斟歌未忍。", 
      "雪中梅下定重来，烟暝暝。", 
      "肠寸寸。", 
      "莫放笛声吹落尽。"
    ], 
    "rhythmic": "天仙子"
  }, 
  {
    "author": "吕渭老", 
    "paragraphs": [
      "楼外东风杜宇声。", 
      "双枕细眉颦。", 
      "女郎番马小山屏。", 
      "金笼冷、梦魂惊。", 
      "起来重绾双罗髻，无个事、泪盈盈。", 
      "杨花蝴蝶乱分身。", 
      "飞不定、暮云晴。"
    ], 
    "rhythmic": "燕归梁"
  }, 
  {
    "author": "吕渭老", 
    "paragraphs": [
      "半夜灯残鼠上檠。", 
      "上窗风动竹，月微明。", 
      "梦魂偏记水西亭。", 
      "琅玕碧，花影弄晴蜓。", 
      "千里暮云平。", 
      "南楼催上烛，晚来晴。", 
      "酒阑人散斗西倾。", 
      "天如水，团扇扑流萤。"
    ], 
    "rhythmic": "小重山"
  }, 
  {
    "author": "吕渭老", 
    "paragraphs": [
      "斜红照水。", 
      "似晴空万里。", 
      "明霞相倚。", 
      "逐伴笑歌，小立绿槐阴里。", 
      "诮没些，春气味。", 
      "纷纷觑著闲桃李。", 
      "浅浅深深，不满游人意。", 
      "幽艳一枝，向晚重帘深闭。", 
      "是青君、爱惜底。"
    ], 
    "rhythmic": "河传"
  }, 
  {
    "author": "吕渭老", 
    "paragraphs": [
      "水瓶石砚。", 
      "败壁蜗书篆。", 
      "窗下日舒缝衲线。", 
      "屋角晚风飞霰。", 
      "上元灯火佳时。", 
      "长廊语笑追随。", 
      "高卧一番纸帔，觉来月贯南枝。"
    ], 
    "rhythmic": "清平乐"
  }, 
  {
    "author": "吕渭老", 
    "paragraphs": [
      "风日困花枝，晴蜂自相趁。", 
      "晚来红浅香尽。", 
      "整顿腰肢晕残粉。", 
      "弦上语，梦中人，天外信。", 
      "青杏已成双，新尊荐樱笋。", 
      "为谁一和销损。", 
      "数著佳期又不稳。", 
      "春去也，怎当他，清昼永。"
    ], 
    "rhythmic": "握金钗"
  }, 
  {
    "author": "吕渭老", 
    "paragraphs": [
      "向晚小妆匀，明窗倦裁剪。", 
      "见花清泪遮眼。", 
      "开尽繁桃又春晚。", 
      "心下事，比年时，都较懒。", 
      "胡蝶入帘飞，郎声似莺啭。", 
      "见来无计拘管。", 
      "心似芭蕉乍舒展。", 
      "归去也，夕阳斜，红满院。"
    ], 
    "rhythmic": "握金钗"
  }, 
  {
    "author": "吕渭老", 
    "paragraphs": [
      "策杖穿荒圃，登临笑晚风。", 
      "无穷秋色蔽晴空。", 
      "遥见夕阳江上、卷飞蓬。", 
      "雁过菰蒲远，山遥梦寐通。", 
      "一林枫叶堕愁红。", 
      "归去暮烟深处、听疏锺。"
    ], 
    "rhythmic": "南歌子"
  }, 
  {
    "author": "吕渭老", 
    "paragraphs": [
      "远色连朱阁，寒鸦噪夕阳。", 
      "小炉温手酌鹅黄。", 
      "掩乱一枝清影、在寒窗。", 
      "念远歌声小，嗔归泪眼长。", 
      "纤腰今属冶游郎。", 
      "朝暮楚宫云雨、恨茫茫。"
    ], 
    "rhythmic": "南歌子"
  }, 
  {
    "author": "吕渭老", 
    "paragraphs": [
      "风洗游丝花皱影。", 
      "碧草初齐，舞鹤闲相趁。", 
      "短梦乍回慵理鬓。", 
      "惊心忽数清明近。", 
      "逐伴强除眉上恨。", 
      "趁蝶西园，不觉鞋儿褪。", 
      "醉笑眼波横一寸。", 
      "微微酒色生红晕。"
    ], 
    "rhythmic": "蝶恋花"
  }, 
  {
    "author": "吕渭老", 
    "paragraphs": [
      "花色撩人红入眼。", 
      "可是东君，要得人肠断。", 
      "欲诉深情春不管。", 
      "风枝雨叶空撩乱。", 
      "谩插一枝飞一盏。", 
      "小赏幽期，破我平生愿。", 
      "珍约未成春又短。", 
      "但凭蝴蝶传深怨。"
    ], 
    "rhythmic": "蝶恋花"
  }, 
  {
    "author": "吕渭老", 
    "paragraphs": [
      "绣衣未整。", 
      "傍窗格、临清镜。", 
      "新霜薄雾，这下几日，阴晴不定。", 
      "欲插黄花，心事又还记省。", 
      "去年香径。", 
      "共粉蝶、闲相趁。", 
      "宝香玉佩，暗解付与，多情荀令。", 
      "何日西楼，重见暮帆烟艇。"
    ], 
    "rhythmic": "品令"
  }, 
  {
    "author": "吕渭老", 
    "paragraphs": [
      "宝蟾明，朱阁静，新燕近帘语。", 
      "还记元宵，灯火小桥路。", 
      "逢迎春笋柔微，凌波纤稳，诮不顾、斗斜三鼓。", 
      "甚无据。", 
      "谁信一霎是春，惊声留不住。", 
      "柳色苔痕，风雨暗花圃。", 
      "细看罗带银钩，绡巾香泪，算不枉、那时分付。"
    ], 
    "rhythmic": "祝英台・祝英台近"
  }, 
  {
    "author": "吕渭老", 
    "paragraphs": [
      "扁舟思独往，樯影划晴烟。", 
      "要伴人随明月，踏破水中天。", 
      "谁信骑鲸高逝，空对笔端风雨，如泛楚江船。", 
      "老子穷无赖，端欲把降竿。", 
      "白苹汀，归老计，似高闲。", 
      "平生爱我，一言相置二刘间。", 
      "准拟何山松桂，折足铛能安稳，芋火对阑残。", 
      "何必少林语，立雪问心安。"
    ], 
    "rhythmic": "水调歌头"
  }, 
  {
    "author": "吕渭老", 
    "paragraphs": [
      "江湖堪极目，非雾亦非烟。", 
      "故人相见，纵横高义薄云天。", 
      "已具萸尊茗话，怅望云中江树，不见子猷船。", 
      "日色隐林表，十里认帆竿。", 
      "百年间，无个事，且安闲。", 
      "功名两字，茫然都坠有无间。", 
      "且尽身前一醉，休问古来今往，及取菊花残。", 
      "仙事占无据，竹帛笑刘安。"
    ], 
    "rhythmic": "水调歌头"
  }, 
  {
    "author": "吕渭老", 
    "paragraphs": [
      "秋斋多梦谒，舌本欲生烟。", 
      "独步一庭明月，雁字已横天。", 
      "作个生涯不遂，松竹雨荒三径，却忆五湖船。", 
      "小阮贫尤甚，犊鼻挂长竿。", 
      "白鸥汀，风共水，一生闲。", 
      "横琴唳鹤，要携妻子老云间。", 
      "灯火荧荧深夜，高卧南窗折几，杯到不留残。", 
      "莫遣江湖手，遮日向长安。"
    ], 
    "rhythmic": "水调歌头"
  }, 
  {
    "author": "吕渭老", 
    "paragraphs": [
      "心肝皆锦绣，落笔尽云烟。", 
      "诗狂酒兴，要骑赤鲤上青天。", 
      "织女回车相劳，指点虚无征路，翻动月明船。", 
      "举手谢同辈，岂复念渔竿。", 
      "我平生，心正似，白云闲。", 
      "衣冠污我，偶逢游戏到人间。", 
      "常念孤云高妙，若作辘轳俯仰，谁复食君残。", 
      "拜尘金谷辈，都是卧崇安。"
    ], 
    "rhythmic": "水调歌头"
  }, 
  {
    "author": "吕渭老", 
    "paragraphs": [
      "诗人翻水尽，寂寞五侯烟。", 
      "醉魂何在，应骑箕尾列青天。", 
      "记得平生谈笑，夹岸手栽杨柳，同泛夜深船。", 
      "溪水还依旧，深浅半青竿。", 
      "小神仙，殷七七，许闲闲。", 
      "黄粱未熟，经游都在梦魂间。", 
      "我厌嚣寺浊味，几欲凌云羽化，鸡犬不留残。", 
      "俗事丹砂冷，且抱一枝安。"
    ], 
    "rhythmic": "水调歌头"
  }, 
  {
    "author": "吕渭老", 
    "paragraphs": [
      "暮云遮远眼，叠叠入青烟。", 
      "十年不见，醯鸡同舞瓮中天。", 
      "闻道山阴回棹，相去都无百里，李郭可同船。", 
      "行止皆天意，端欲自操竿。", 
      "功名事，须早计，真安闲。", 
      "高才妙手，不当留意市廛间。", 
      "俄已山林长往，尘面时时拂镜，齿发甚衰残。", 
      "廊庙非吾事，茅屋且安安。"
    ], 
    "rhythmic": "水调歌头"
  }, 
  {
    "author": "吕渭老", 
    "paragraphs": [
      "抚床多感慨，白发困风烟。", 
      "出门有碍，更堪寒暮雪飞天。", 
      "君弃一盂一衲，奔走五湖清海，杯度不乘船。", 
      "来访山中友，□□□□竿。", 
      "看人间，谁得似，谪仙闲。", 
      "生涯不问，留情多在酒杯间。", 
      "剪烛西风谈笑，零落一尊相对，不觉已更残。", 
      "回首功名事，笺记谢任安。"
    ], 
    "rhythmic": "水调歌头"
  }, 
  {
    "author": "吕渭老", 
    "paragraphs": [
      "十年禅榻畔，风雨扬茶烟。", 
      "跳丸日月，未甘白发困尧天。", 
      "江左风流才子，要伴江湖张翰，同泛洛阳船。", 
      "酌酒情无尽，海燕绕船竿。", 
      "逼人来，功业事，不教闲。", 
      "男儿三十，定当谈笑在堂间。", 
      "老子婆娑贫态，闭户长须赤脚，他日要分残。", 
      "禹浪桃花影，归棹正轻安。"
    ], 
    "rhythmic": "水调歌头"
  }, 
  {
    "author": "吕渭老", 
    "paragraphs": [
      "晓参垂户宿酲醒。", 
      "坐南亭。", 
      "对疏星。", 
      "点点萤光，偏向竹梢明。", 
      "望断长空何处是，云叶乱，彩霞横。", 
      "西楼依旧抱重城。", 
      "小银屏。", 
      "此时情。", 
      "鸦阵翻丛，枯柳两三声。", 
      "枕欲寻初夜梦，鸡唱远，晓蟾倾。"
    ], 
    "rhythmic": "江城子"
  }, 
  {
    "author": "吕渭老", 
    "paragraphs": [
      "闻君见影已堪怜。", 
      "短因缘。", 
      "偶同筵。", 
      "相见无言，分散倍依然。", 
      "做梦杨花随去也，妆阁畔，绣床前。", 
      "觉来离绪意绵绵。", 
      "写蛮笺。", 
      "倩谁传。", 
      "鱼雁悠悠，门外水如天。", 
      "欲上西楼还不忍，难著眼，望秋千。"
    ], 
    "rhythmic": "江城子"
  }, 
  {
    "author": "吕渭老", 
    "paragraphs": [
      "五湖春水茫茫，梦魂夜逐杨花去。", 
      "汀花岸草，佳人微笑，眼波横注。", 
      "借问刘郎，心期则甚，一成无据。", 
      "自春来泪满，蓝袖口，没整顿，心情处。", 
      "闻道相如病渴，念文君、白头新句。", 
      "相思两地，无穷烟水，一庭花雾。", 
      "锦字藏头，织成机上，一时分付。", 
      "问他年，更有微云淡月，重来兮否。"
    ], 
    "rhythmic": "水龙吟"
  }, 
  {
    "author": "吕渭老", 
    "paragraphs": [
      "雨帘高卷。", 
      "芳树阴阴连别馆。", 
      "凉气侵楼。", 
      "蕉叶荷枝各自秋。", 
      "前溪夜舞。", 
      "化作惊鸿留不住。", 
      "愁损腰肢。", 
      "一桁香销旧舞衣。"
    ], 
    "rhythmic": "减字木兰花"
  }, 
  {
    "author": "吕渭老", 
    "paragraphs": [
      "明眸巧笑。", 
      "坐久更宜灯烛照。", 
      "小醉辞归。", 
      "怀抱明明只自知。", 
      "琐窗重见。", 
      "桃李春风三月面。", 
      "怎不思量。", 
      "折柳孤吟断杀肠。"
    ], 
    "rhythmic": "减字木兰花"
  }, 
  {
    "author": "吕渭老", 
    "paragraphs": [
      "新枝媚斜日。", 
      "花径霁、晚碧泛红滴。", 
      "近寒食。", 
      "蜂蝶乱、点检一城春色。", 
      "倦游客。", 
      "门外昏鸦啼梦破，春心似、游丝飞远碧。", 
      "燕子又语斜檐，行云自没消息。", 
      "当时乌丝夜语，约桃花时候，同醉瑶瑟。", 
      "甚端的。", 
      "看看是、榆角杨花飞掷。", 
      "怎忘得。", 
      "斜倚红楼回泪眼，天如水、沈沈连翠璧。", 
      "想伊不整啼妆影帘侧。"
    ], 
    "rhythmic": "江城子慢"
  }, 
  {
    "author": "吕渭老", 
    "paragraphs": [
      "百和宝钗香佩。", 
      "短短同心霞带。", 
      "清镜照新妆，巧画一双眉黛。", 
      "多态。", 
      "多态。", 
      "偷观榴花窗外。"
    ], 
    "rhythmic": "如梦令"
  }, 
  {
    "author": "吕渭老", 
    "paragraphs": [
      "拂墙花影飘红。", 
      "微月辨帘栊。", 
      "香风满袖，金莲印步，狭径迎逢。", 
      "笑面乍开远敛翠，正花时、却恁西东。", 
      "别房初睡，斜门未锁，且更从容。"
    ], 
    "rhythmic": "极相思"
  }, 
  {
    "author": "吕渭老", 
    "paragraphs": [
      "西园斗草归迟。", 
      "隔叶啭黄鹂。", 
      "阑干醉倚，秋千背立，数遍佳期。", 
      "寒食清明都过了，趁如今、芍药蔷薇。", 
      "衩衣吟露，归舟缆月，方解开眉。"
    ], 
    "rhythmic": "极相思"
  }, 
  {
    "author": "吕渭老", 
    "paragraphs": [
      "斜日封残雪。", 
      "记别时、檀槽按舞，霓裳初彻。", 
      "唱煞阳关留不住，桃花面皮似热。", 
      "渐点点、珍珠承睫。", 
      "门外潮平风席正，指佳期、共约花同折。", 
      "情未忍，带双结。", 
      "钗金未断肠先结。", 
      "下扁舟、更有暮山千叠。", 
      "别後武陵无好梦，春山子规更切。", 
      "但孤坐、一帘明月。", 
      "蚕共茧、花同蒂，甚人生要见，底多离别。", 
      "谁念我，泪如血。"
    ], 
    "rhythmic": "贺新郎"
  }, 
  {
    "author": "吕渭老", 
    "paragraphs": [
      "倚枕数更筹。", 
      "清夜悠悠。", 
      "竹风荷露小窗秋。", 
      "往事迷人浑不省，总是离愁。", 
      "无赖是横眸。", 
      "济楚风流。", 
      "一时搂揽著心头。", 
      "调数梦魂将我去，明月重楼。"
    ], 
    "rhythmic": "浪淘沙"
  }, 
  {
    "author": "吕渭老", 
    "paragraphs": [
      "深夜槐风析酲惺。", 
      "露荷凉气满西庭。", 
      "凭栏小语花梢月，缓步偷拈石上萤。", 
      "秋意早，暑衣轻。", 
      "人索酒复同倾。", 
      "大家沈醉还高枕，一任西楼报五更。"
    ], 
    "rhythmic": "思佳客"
  }, 
  {
    "author": "吕渭老", 
    "paragraphs": [
      "西池旧约。", 
      "燕语柳梢桃萼。", 
      "向紫陌、秋千影下，同绾双双凤索。", 
      "过了莺花休则问，风共月、一时闲却。", 
      "知谁去、唤得秋阴，满眼败垣红叶。", 
      "飘泊。", 
      "江湖载酒，十年行乐。", 
      "甚近日、伤高念远，不觉风前泪落。", 
      "橘熟橙黄堪一醉，断未负、晚凉池阁。", 
      "只愁被、撩拨春心，烦恼怎生安著。"
    ], 
    "rhythmic": "二郎神"
  }, 
  {
    "author": "吕渭老", 
    "paragraphs": [
      "隙月垂篦，乱蛩催织，秋晚嫩凉房户。", 
      "燕拂帘旌，鼠窥窗网，寂寂飞萤来去。", 
      "金铺镇掩，谩记得、花时南浦。", 
      "约重阳、萸糁菊英，小楼遥夜歌舞。", 
      "银烛暗、佳期细数。", 
      "帘幕渐西风，午窗秋雨。", 
      "叶底翻红，水面皱碧，灯火裁缝砧杵。", 
      "登高望极，正雾锁、官槐归路。", 
      "定须相将，宝马钿车，访吹箫侣。"
    ], 
    "rhythmic": "百宜娇・眉妩"
  }, 
  {
    "author": "吕渭老", 
    "paragraphs": [
      "断人肠。", 
      "正西楼独上，愁倚斜阳。", 
      "称鸳鸯鸂鶒，两两池塘。", 
      "春又老，人何处，怎惯不思量。", 
      "到如今，瘦损我，又还无计禁当。", 
      "小院呼卢夜，当时醉倒残缸。", 
      "被天风吹散，凤翼难双。", 
      "南窗雨，西廊月，尚未散、拂天香。", 
      "听莺声，悄记得，那时舞板歌梁。"
    ], 
    "rhythmic": "醉思仙"
  }, 
  {
    "author": "吕渭老", 
    "paragraphs": [
      "晓钗催鬓语南风。", 
      "碧涧小桥通。", 
      "榆阴短短，露光炯炯，满地花红。", 
      "天涯不见归帆影，蜂蝶尽西东。", 
      "宿酲渐解，残妆犹在，晓日帘栊。"
    ], 
    "rhythmic": "眼儿媚"
  }, 
  {
    "author": "吕渭老", 
    "paragraphs": [
      "循槛琅玕粉沾衣。", 
      "一片子规啼。", 
      "蓬壶梦短，蜀衾香远，愁损腰肢。", 
      "石城堂上双双燕，应傍莫愁飞。", 
      "春江艇子，雪中梅下，知与谁期。"
    ], 
    "rhythmic": "眼儿媚"
  }, 
  {
    "author": "吕渭老", 
    "paragraphs": [
      "上危梯尽，尽画阁迥，昼帘垂。", 
      "曲水飘香，小园莺唤春归。", 
      "舞袖弓弯，正满城、烟草凄迷。", 
      "结伴踏青，趁蝴蝶双飞。", 
      "赏心欢计，从别後、无意到西池。", 
      "自检罗囊，要寻红叶留诗。", 
      "懒约无凭，莺花都不知。", 
      "怕人问，强开怀、细酌酴醾。"
    ], 
    "rhythmic": "梦玉人引"
  }, 
  {
    "author": "吕渭老", 
    "paragraphs": [
      "枫叶飘红，莲房肥露，枕席嫩凉先到。", 
      "帘外蟾华如扫。", 
      "枝上啼鸦催晓。", 
      "秋风又送潘郎老。", 
      "小窗明、疏萤浅照。", 
      "登高送远惆怅，白发至今未了。"
    ], 
    "rhythmic": "倾杯令・杯倾乐"
  }, 
  {
    "author": "吕渭老", 
    "paragraphs": [
      "隔座藏钩，分曹射覆，烛艳渐催三鼓。", 
      "筝按教坊新谱。", 
      "楼外月生春浦。", 
      "徘徊争忍忙归去。", 
      "怕明朝、无情风雨。", 
      "珍花美酒团坐，且作尊前笑侣。"
    ], 
    "rhythmic": "倾杯令・倾杯乐"
  }, 
  {
    "author": "吕渭老", 
    "paragraphs": [
      "摊钱临小窗，扑蝶穿斜径。", 
      "醉戏晚风前，吹乱连枝影。", 
      "别来秋夜长，梦到金屏近。", 
      "肠断一声鸡，残月悬朝镜。"
    ], 
    "rhythmic": "生查子"
  }, 
  {
    "author": "吕渭老", 
    "paragraphs": [
      "裙长步渐迟，扇薄羞难掩。", 
      "鞋褪倚郎肩，问路眉先敛。", 
      "踏青南陌回，倚醉开娇靥。", 
      "今夜更同行，忍笑匀妆脸。"
    ], 
    "rhythmic": "生查子"
  }, 
  {
    "author": "吕渭老", 
    "paragraphs": [
      "双鬟绿发齐，多笑蔫红落。", 
      "穿竹过西斋，问字时偷学。", 
      "娇慵不惯羞，同倚阑干角。", 
      "屈指数元宵，灯火堪行乐。"
    ], 
    "rhythmic": "生查子"
  }, 
  {
    "author": "吕渭老", 
    "paragraphs": [
      "分钗绾髻，洞府难分手。", 
      "离觞短阕，啼痕冰舞袖。", 
      "马嘶霜滑，桥横路转，人依古柳。", 
      "晓色渐分星斗。", 
      "怎分剖。", 
      "心儿一似，倾入离愁万千斗。", 
      "垂鞭伫立，伤心还病酒。", 
      "十年梦里婵娟，二月花中豆蔻。", 
      "春风为谁依旧。"
    ], 
    "rhythmic": "扑蝴蝶近・扑蝴蝶"
  }, 
  {
    "author": "吕渭老", 
    "paragraphs": [
      "风荷露竹，秋意侵疏鬓。", 
      "微灯曲几。", 
      "有帘通桂影。", 
      "乍凉衣著，轻明微醉，歌声听稳。", 
      "新愁殢人方寸。", 
      "怎不闷。", 
      "当初欲凭，燕翼西飞寄归信。", 
      "小窗睡起，梁间都去尽。", 
      "夜长旅枕先知，秋杪黄花渐近。", 
      "一成为伊销损。"
    ], 
    "rhythmic": "扑蝴蝶近・扑蝴蝶"
  }, 
  {
    "author": "吕渭老", 
    "paragraphs": [
      "蝉带残声移别树。", 
      "晚凉房户。", 
      "秋风有意染黄花，下几点、凄凉雨。", 
      "渺渺双鸿飞去。", 
      "乱云深处。", 
      "一山红叶为谁愁，供不尽、相思句。"
    ], 
    "rhythmic": "一落索"
  }, 
  {
    "author": "吕渭老", 
    "paragraphs": [
      "宫锦裁书寄远。", 
      "意长辞短。", 
      "香兰泣露雨催莲，暑气昏池馆。", 
      "向晚小园行遍。", 
      "石榴红满。", 
      "花花叶叶尽成双，浑似我、梁间燕。"
    ], 
    "rhythmic": "一落索"
  }, 
  {
    "author": "吕渭老", 
    "paragraphs": [
      "鸟散馀花飞舞。", 
      "满地风雨。", 
      "长江滚滚接天流，夜送征帆去。", 
      "今夜行云何处。", 
      "断肠南浦。", 
      "残灯不剪五更寒，独自与、馀香语。"
    ], 
    "rhythmic": "一落索", 
    "tags": [
      "长江"
    ]
  }, 
  {
    "author": "吕渭老", 
    "paragraphs": [
      "人已老。", 
      "春亦不留些少。", 
      "花尽叶长蚕又抱。", 
      "子规啼未了。", 
      "往事不论多少。", 
      "且向尊前一笑。", 
      "白发满头愁已到。", 
      "路长波渺渺。"
    ], 
    "rhythmic": "谒金门"
  }, 
  {
    "author": "吕渭老", 
    "paragraphs": [
      "拍肩笑别洪崖，共看紫海还清浅。", 
      "蓬壶旧约，人间舒笑，桃红千遍。", 
      "去岁争春，今年逼腊，满空飘霰。", 
      "渐横枝照水，清绿弄日，都点缀、江南岸。", 
      "须吸百川为寿，卷恩波、已倾银汉。", 
      "戎袍拥戟，万钉围带，天孙新眷。", 
      "十里尘香，五更弦月，未收弦管。", 
      "正秦筝续谱，宫箫定拍，候来冬按。"
    ], 
    "rhythmic": "鼓笛慢・水龙吟"
  }, 
  {
    "author": "王之道", 
    "paragraphs": [
      "拄颊看西湖，屡对纶巾岸。", 
      "江上相从醉万山，六见年华换。", 
      "君唱我当酬，我醉君休管。", 
      "明日醒时小艇东，莫负传书雁。"
    ], 
    "rhythmic": "卜算子", 
    "tags": [
      "西湖"
    ]
  }, 
  {
    "author": "王之道", 
    "paragraphs": [
      "堂下水浮天，人指山为岸。", 
      "水落寒沙只见山，暗被天偷换。", 
      "堂上老诗翁，客至劳相管。", 
      "风喘西头客自东，目送云中雁。"
    ], 
    "rhythmic": "卜算子"
  }, 
  {
    "author": "王之道", 
    "paragraphs": [
      "今日富川滨，後夜湓江岸。", 
      "千里西湖指顾间，未怕新年换。", 
      "再见复何时，此意凭吟管。", 
      "应有新诗当尺书，日望南来雁。"
    ], 
    "rhythmic": "卜算子", 
    "tags": [
      "西湖"
    ]
  }, 
  {
    "author": "王之道", 
    "paragraphs": [
      "青腰似诧天公富，奔走风云。", 
      "银界无痕。", 
      "委巷穷山草木春。", 
      "玉楼不怕歌茵湿，笑语纷纷。", 
      "须放他们。", 
      "醉里冰姿光照人。"
    ], 
    "rhythmic": "丑奴儿・采桑子"
  }, 
  {
    "author": "王之道", 
    "paragraphs": [
      "逢人借问春归处。", 
      "遥指芜城烟树。", 
      "收尽柳梢残雨。", 
      "月闯西南户。", 
      "游丝不解留伊住。", 
      "漫惹闲愁无数。", 
      "燕子为谁来去。", 
      "似说江头路。"
    ], 
    "rhythmic": "桃源忆故人"
  }, 
  {
    "author": "王之道", 
    "paragraphs": [
      "不知春色归何处。", 
      "但见茂林芳树。", 
      "庭巷落花如雨。", 
      "斗乱穿窗户。", 
      "晚行溪上东风住。", 
      "荷点青钱无数。", 
      "蛱蝶飞来还去。", 
      "错认花间路。"
    ], 
    "rhythmic": "桃源忆故人"
  }, 
  {
    "author": "王之道", 
    "paragraphs": [
      "南园最是花多处。", 
      "门掩绿杨千树。", 
      "别後几番风雨。", 
      "碧藓侵苔户。", 
      "侬家旧在郊西住。", 
      "门外远山无数。", 
      "谁道不如归去。", 
      "咫尺长安路。"
    ], 
    "rhythmic": "桃源忆故人"
  }, 
  {
    "author": "王之道", 
    "paragraphs": [
      "依依杨柳青青草。", 
      "梦断画桥春晓。", 
      "风里落花如扫。", 
      "莫厌寻芳早。", 
      "酴芍药看来好。", 
      "恰似江湖遗老。", 
      "锦段荷□传到。", 
      "愧乏琼瑶报。"
    ], 
    "rhythmic": "桃源忆故人"
  }, 
  {
    "author": "王之道", 
    "paragraphs": [
      "望中风絮迷烟草。", 
      "愁结几番昏晓。", 
      "花径有时亲扫。", 
      "载酒应须早。", 
      "人情曷似春山好。", 
      "山色不随春老。", 
      "旧隐何当重到。", 
      "迎得平安报。"
    ], 
    "rhythmic": "桃源忆故人"
  }, 
  {
    "author": "王之道", 
    "paragraphs": [
      "城郭萧条，风雨霏微，酝造春愁。", 
      "况鸷群雕鹗，未谐荐祢，棘栖鸾凤，犹叹栖仇。", 
      "世路如棋，人情似纸，厚薄高低何日休。", 
      "逢殷浩，会披云对月，同赋南楼。", 
      "堪嗟日月如流。", 
      "甚首夏来今半秋。", 
      "纵荻花枫叶，强撩归思，有莼羹菰饭，归更何忧。", 
      "三板松舟，一篙秋水，百里淮山无暂留。", 
      "何须问，蘧蘧栩栩，孰是庄周。"
    ], 
    "rhythmic": "沁园春"
  }, 
  {
    "author": "王之道", 
    "paragraphs": [
      "不厮知名，怎奈向、前缘注定。", 
      "一封书、便成媒娉。", 
      "千里相从，恰似寻盟合姓。", 
      "泥泞。", 
      "尚隔个、轿儿难近。", 
      "薄薄纱厨，小驿夜凉人静。", 
      "红一点、暗通犀晕。", 
      "花月多情，摇碎半窗清影。", 
      "安稳。", 
      "悄不知、人痛损。"
    ], 
    "rhythmic": "惜奴娇"
  }, 
  {
    "author": "王之道", 
    "paragraphs": [
      "甚麽因缘，恰得一年相聚。", 
      "和闰月、更无剩数。", 
      "说著分飞，背面偷弹玉箸。", 
      "好去。", 
      "记取许时言语。", 
      "旧爱新人，後夜一时分付。", 
      "从前事、不堪回顾。", 
      "怎奈冤家，抵死牵肠惹肚。", 
      "愁苦。", 
      "梦断五更风雨。"
    ], 
    "rhythmic": "惜奴娇"
  }, 
  {
    "author": "王之道", 
    "paragraphs": [
      "遗爱满南州。", 
      "千骑曾为万里游。", 
      "琳馆归来，无责更无忧。", 
      "坐听笙歌醉玉舟。", 
      "香雾郁金虬。", 
      "春入梅花助献酬。", 
      "请祝遐年，长笑挹浮丘。", 
      "何止莘君一百筹。"
    ], 
    "rhythmic": "南乡子"
  }, 
  {
    "author": "王之道", 
    "paragraphs": [
      "天际彩虹垂。", 
      "风起痴云快一吹。", 
      "原隰，春水更弥弥。", 
      "布谷期从野鸟知。", 
      "初霁卷帘时。", 
      "巷陌泥融燕子飞。", 
      "午醉醒来，红日欲平西。", 
      "一碗新茶乳面肥。"
    ], 
    "rhythmic": "南乡子"
  }, 
  {
    "author": "王之道", 
    "paragraphs": [
      "出户绣帘垂。", 
      "拂面从他细细吹。", 
      "乘兴有谁招访戴，难为。", 
      "暖帐薰炉醉不知。", 
      "闲看逐风时。", 
      "欲著梅花又却飞。", 
      "雅兴佳人回舞袂，相宜。", 
      "试比冰肌可煞肥。"
    ], 
    "rhythmic": "南乡子"
  }, 
  {
    "author": "王之道", 
    "paragraphs": [
      "春霁柳花垂。", 
      "娇软轻狂不待吹。", 
      "圆欲成球还复碎，谁为。", 
      "习习和风即旧知。", 
      "深院日长时。", 
      "乱扑珠帘入坐飞。", 
      "试问荻芽生也未，偏宜。", 
      "出网河豚美更肥。"
    ], 
    "rhythmic": "南乡子"
  }, 
  {
    "author": "王之道", 
    "paragraphs": [
      "风急断虹收。", 
      "孤鹜摇摇下荻洲。", 
      "醉帽尽从吹落去，飕飕。", 
      "幸有黄花插满头。", 
      "君唱我当酬。", 
      "千里湖山照眼秋。", 
      "不见故人思故国，休休。", 
      "一阕清歌听解愁。"
    ], 
    "rhythmic": "南乡子"
  }, 
  {
    "author": "王之道", 
    "paragraphs": [
      "翠袖熨沈香。", 
      "黛拂修蛾淡淡妆。", 
      "消得多情锺傅粉，何郎。", 
      "风动珠帘月半床。", 
      "素手捧瑶觞。", 
      "谁念苏州已断肠。", 
      "夜雨不随歌扇歇，浪浪。", 
      "归去无心赋海棠。"
    ], 
    "rhythmic": "南乡子"
  }, 
  {
    "author": "王之道", 
    "paragraphs": [
      "彩幡金胜。", 
      "一笑酬春聊适性。", 
      "呆女痴儿。", 
      "半挽梅花半柳枝。", 
      "追欢何计。", 
      "幸对绿尊环皂髻。", 
      "欲舞还羞。", 
      "美盼娇回碧水秋。"
    ], 
    "rhythmic": "减字木兰花"
  }, 
  {
    "author": "王之道", 
    "paragraphs": [
      "诗成呵手。", 
      "欲写已输君赋就。", 
      "寒粟生肤。", 
      "一盏浇肠可得无。", 
      "回风弄巧。", 
      "比似婆娑尤敏妙。", 
      "似个人人。", 
      "嗅认梅花孰是真。"
    ], 
    "rhythmic": "减字木兰花"
  }, 
  {
    "author": "王之道", 
    "paragraphs": [
      "尊前放手。", 
      "铜钵声穷诗已就。", 
      "姑射肌肤。", 
      "舞罢缠头怎得无。", 
      "青腰更巧。", 
      "搓粉团酥来斗妙。", 
      "不敢方人。", 
      "容色依稀似太真。"
    ], 
    "rhythmic": "减字木兰花"
  }, 
  {
    "author": "王之道", 
    "paragraphs": [
      "玉奴招手。", 
      "来看前山琼琢就。", 
      "透骨侵肤。", 
      "似恁清寒更有无。", 
      "春工纵巧。", 
      "只许梅花称独妙。", 
      "花底逢人。", 
      "逐马银杯误认真。"
    ], 
    "rhythmic": "减字木兰花"
  }, 
  {
    "author": "王之道", 
    "paragraphs": [
      "鳖头龟手。", 
      "孤坐书生能意就。", 
      "暖体温肤。", 
      "绣被春寒想见无。", 
      "雪词工巧。", 
      "高压君房天下妙。", 
      "白发欺人。", 
      "甚矣吾衰懒是真。"
    ], 
    "rhythmic": "减字木兰花"
  }, 
  {
    "author": "王之道", 
    "paragraphs": [
      "修眉山远。", 
      "娇抹乌云秋水畔。", 
      "酒里花前。", 
      "坐拥斯人怎得寒。", 
      "浮满。", 
      "须索空缸仍覆盏。", 
      "正恐相妨。", 
      "归去如闻笑语香。"
    ], 
    "rhythmic": "减字木兰花"
  }, 
  {
    "author": "王之道", 
    "paragraphs": [
      "江梅清远。", 
      "潇洒一枝尊俎畔。", 
      "雪里风前。", 
      "照水窥檐巧耐寒。", 
      "多情美满。", 
      "共饮自应渠盏。", 
      "醉赏何妨。", 
      "倾国天教抵死香。"
    ], 
    "rhythmic": "减字木兰花"
  }, 
  {
    "author": "王之道", 
    "paragraphs": [
      "笑中声远。", 
      "走向曲房花树畔。", 
      "拥在尊前。", 
      "顿觉春温却夜寒。", 
      "愿酬心满。", 
      "只得教伊频劝盏。", 
      "缓唱何妨。", 
      "贴体衫儿扑扑香。"
    ], 
    "rhythmic": "减字木兰花"
  }, 
  {
    "author": "王之道", 
    "paragraphs": [
      "仙姿凝远。", 
      "半出新妆琼户畔。", 
      "缓步来前。", 
      "正值东风料峭寒。", 
      "钗头花满。", 
      "舞罢梅英飞入盏。", 
      "一何妨。", 
      "花与佳人巧斗香。"
    ], 
    "rhythmic": "减字木兰花"
  }, 
  {
    "author": "王之道", 
    "paragraphs": [
      "离筵暂住。", 
      "君在龙舒曾是主。", 
      "今作行人。", 
      "卧辙何妨借寇恂。", 
      "清歌妙舞。", 
      "断送吟鞭乘醉去。", 
      "一釂休辞。", 
      "捧爵佳人玉箸垂。"
    ], 
    "rhythmic": "减字木兰花"
  }, 
  {
    "author": "王之道", 
    "paragraphs": [
      "金尊频倒。", 
      "照坐梅花清更好。", 
      "春到长杨。", 
      "宠拜三公入郑庄。", 
      "月城两载。", 
      "千里生灵蒙惠爱。", 
      "舞彻歌词。", 
      "并立新妆绿带垂。"
    ], 
    "rhythmic": "减字木兰花"
  }, 
  {
    "author": "王之道", 
    "paragraphs": [
      "蛾眉螓首。", 
      "舞雪娇回开冻候。", 
      "尽道今年。", 
      "千里风光萃绮筵。", 
      "坐来新月。", 
      "照我苍颜并白发。", 
      "酒到休辞。", 
      "自有黄芽介寿祺。"
    ], 
    "rhythmic": "减字木兰花"
  }, 
  {
    "author": "王之道", 
    "paragraphs": [
      "玉绳低转斗阑干。", 
      "欠温春酒寒。", 
      "夜长风劲怯衣单。", 
      "有人哦二山。", 
      "蟾欲满，雁初还。", 
      "桃花微破颜。", 
      "枕痕犹带断红残。", 
      "无言心自闲。"
    ], 
    "rhythmic": "阮郎归"
  }, 
  {
    "author": "王之道", 
    "paragraphs": [
      "长杨风软弄腰肢。", 
      "日长胡蝶飞。", 
      "雨馀新绿细通池。", 
      "玉钩悬妓衣。", 
      "鸿雁远，子规啼。", 
      "此情谁得知。", 
      "一尊聊与故人持。", 
      "醉来悲别离。"
    ], 
    "rhythmic": "阮郎归"
  }, 
  {
    "author": "王之道", 
    "paragraphs": [
      "雨。", 
      "日。", 
      "洗出远山三四重。", 
      "分明眉黛浓。", 
      "野桥西，官路东。", 
      "小驿夜凉风入松。", 
      "梦魂谁与同。"
    ], 
    "rhythmic": "长相思"
  }, 
  {
    "author": "王之道", 
    "paragraphs": [
      "花一枝。", 
      "酒一卮。", 
      "举酒对花君莫辞。", 
      "人生多别离。", 
      "行相随。", 
      "坐相随。", 
      "更有何人得似伊。", 
      "春融胡蝶飞。"
    ], 
    "rhythmic": "长相思"
  }, 
  {
    "author": "王之道", 
    "paragraphs": [
      "天四垂。", 
      "山四围。", 
      "山色天容入坐帷。", 
      "清风吹我衣。", 
      "湖水东，江水西。", 
      "东去西来无尽期。", 
      "不如君共伊。"
    ], 
    "rhythmic": "长相思"
  }, 
  {
    "author": "王之道", 
    "paragraphs": [
      "吴江枫。", 
      "吴江风。", 
      "索索秋声飞乱红。", 
      "晚来归兴浓。", 
      "淮山西，淮山东。", 
      "明月今宵何处同。", 
      "相寻魂梦中。"
    ], 
    "rhythmic": "长相思"
  }, 
  {
    "author": "王之道", 
    "paragraphs": [
      "风凄凄。", 
      "雨霏霏。", 
      "风雨夜寒人别离。", 
      "梦回还自疑。", 
      "蛩声悲。", 
      "漏声迟。", 
      "一点青灯明更微。", 
      "照人双泪垂。"
    ], 
    "rhythmic": "长相思"
  }, 
  {
    "author": "王之道", 
    "paragraphs": [
      "桃花春。", 
      "杏花春。", 
      "桃杏妖娆如个人。", 
      "歌声清遏云。", 
      "酒醺醺。", 
      "烛荧荧。", 
      "眼尾微红无限情。", 
      "相逢堪断魂。"
    ], 
    "rhythmic": "长相思"
  }, 
  {
    "author": "王之道", 
    "paragraphs": [
      "紫角初繁，青裳正好，充闾清露飘香。", 
      "悬弧何早，乌辔上扶桑。", 
      "试问椿龄几许，逾万计、才满三章。", 
      "佳辰乐，林塘增气，菡萏拥红妆。", 
      "称觞。", 
      "人共庆，盘中白李，来自华阳。", 
      "倩壶中日月，特地舒长。", 
      "定见霜毫换绿，天荐祉、家庆延昌。", 
      "情千万，辞悭思窘，聊献满庭芳。"
    ], 
    "rhythmic": "满庭芳"
  }, 
  {
    "author": "王之道", 
    "paragraphs": [
      "蔡水西来，于门南峙，天波拥入华楹。", 
      "芝兰争秀，难弟遇难兄。", 
      "欲说随龙雨露，庆千载、河海初清。", 
      "良辰好，榴花照眼，绿柳隐啼莺。", 
      "君恩，隆横赐，冰桃火枣，来自蓬瀛。", 
      "正雾横玉篆，泉泻金鲸。", 
      "四座香和酒泛，对妙舞、弦索铿鍧。", 
      "椿难老，年年今日，论报祝长生。"
    ], 
    "rhythmic": "满庭芳"
  }, 
  {
    "author": "王之道", 
    "paragraphs": [
      "翠盖千重，青钱万叠，雨馀绿涨银塘。", 
      "藕花无数，高下斗芬芳。", 
      "浑似华清赐浴，温泉滑、洗出真香。", 
      "何妨更，合欢连理，高压万芝祥。", 
      "风流，贤太守，当年奏瑞，盛事名堂。", 
      "好是琉璃池上，一片宫妆。", 
      "况有薰风解愠，流霞泛、丝竹成行。", 
      "依莲暇，联珠唱玉，应不愧金相。"
    ], 
    "rhythmic": "满庭芳"
  }, 
  {
    "author": "王之道", 
    "paragraphs": [
      "天驷呈祥，土牛颁政，欢呼万井春来。", 
      "雕轮丹毂，杂沓展轻雷。", 
      "风动珠帘不卷，香散处、半露梅腮。", 
      "东郊好，波澜浸绿，萌蘖上条枚。", 
      "徘徊。", 
      "应共怪，十年豹隐，一旦鸾台。", 
      "问康时术业，混俗情怀。", 
      "过雪湖山清丽，笙歌沸、舞袖萦回。", 
      "兵厨富，酒肠似海，莫惜醉金杯。"
    ], 
    "rhythmic": "满庭芳"
  }, 
  {
    "author": "王之道", 
    "paragraphs": [
      "雪霁风温，霜消日暖，一时笑语烘春。", 
      "草堂何幸，四座德星邻。", 
      "聊借红妆侑爵，兰膏腻、高髻盘云。", 
      "清歌妙，贯珠馀韵，犹振画梁尘。", 
      "熙朝，卿相种，扁舟东去，入侍严宸。", 
      "忆当年擢桂，连见三秦。", 
      "休说参军俊逸，应难过、开府清新。", 
      "从今去，八州都督，端不困无津。"
    ], 
    "rhythmic": "满庭芳"
  }, 
  {
    "author": "王之道", 
    "paragraphs": [
      "露溢金茎，风翔玉宇，嫩凉初霁秋容。", 
      "山肴野蔌，聊快一尊同。", 
      "正值大田多稼，临邛隘、酒客憧憧。", 
      "追随处，杯盘狼藉，野草荫长松。", 
      "新词，何所似，金声应铎，玉气腾虹。", 
      "时来终宦达，休怨苍穹。", 
      "顾我蹉跎老矣，飘素发、衰态龙锺。", 
      "心犹壮，会看文度，独步大江东。"
    ], 
    "rhythmic": "满庭芳"
  }, 
  {
    "author": "王之道", 
    "paragraphs": [
      "麦野青深，桃溪红暗，浪游何处芳园。", 
      "清明初过，门巷霭晴烟。", 
      "柳外池塘绿遍，溪流细、终日溅溅。", 
      "东风软，谁家儿女，墙里送秋千。", 
      "花前。", 
      "从醉倒，吾当尽量，君盍忘年。", 
      "纵杯盘草草，随分开筵。", 
      "自有高谈雄辩，何须问、急管繁弦。", 
      "身长健，少陵如在，应赋饮中仙。"
    ], 
    "rhythmic": "满庭芳"
  }, 
  {
    "author": "王之道", 
    "paragraphs": [
      "歌彻骊驹，酒斟醽醁，帆樯高映城楼。", 
      "绣衣携具，开宴话离愁。", 
      "两岸橙黄橘绿，一行雁、几点沙鸥。", 
      "情千万，相看无语，送我上孤舟。", 
      "悠悠。", 
      "冬向晚，梅花潜暖，随处香浮。", 
      "奈长亭饮散，无计淹留。", 
      "归路淮山百舍，空梦想、连岁清游。", 
      "烦双鲤，频将尺素，来往寄江流。"
    ], 
    "rhythmic": "满庭芳"
  }, 
  {
    "author": "王之道", 
    "paragraphs": [
      "对黄芦卧雨，苍雁横秋，江天重九。", 
      "千载渊明，信风流称首。", 
      "吟绕东篱，白衣何处，谁复当年偶。", 
      "蓝水清游，龙山胜集，恍然依旧。", 
      "萸实嫩红，菊团馀馥，付与佳人，比妍争嗅。", 
      "一曲婆娑，看舞腰萦柳。", 
      "举世纷纷名利逐，罕遇笑来开口。", 
      "慰我寂寥，酬君酩酊，不容无酒。"
    ], 
    "rhythmic": "醉蓬莱"
  }, 
  {
    "author": "王之道", 
    "paragraphs": [
      "正薰风解愠，萱草忘忧，黄梅新霁。", 
      "缥缈歌台，半金衣公子。", 
      "丹桂香中，碧梧枝上，两两飞还止。", 
      "似说当年，而今时候，长庚诞贵。", 
      "恩厚随龙，官崇御带，二十横金，玉阶寸地。", 
      "须信骅骝，一日能千里。", 
      "况遇王良伯乐，算九万、何劳睥睨。", 
      "磊落金盘，华阳白李，休辞沈醉。"
    ], 
    "rhythmic": "醉蓬莱"
  }, 
  {
    "author": "王之道", 
    "paragraphs": [
      "一样檀心半卷舒。", 
      "淡黄衫子衬冰肤。", 
      "细看全似那人姝。", 
      "枕里芳蕤薰绣被，酒中馀馥溢金壶。", 
      "不须频嗅惹罗裾。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "晓日晖晖玉露光。", 
      "枝头一样斗宫妆。", 
      "可怜娇额半涂黄。", 
      "衣与酴醾新借色，肌同薝卜更薰香。", 
      "风流荀令雅相当。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "过雨花容杂笑啼。", 
      "淡妆深注半开时。", 
      "娇娆情态自天姿。", 
      "新浴太真增艳丽，微风新燕斗清奇。", 
      "绿窗朱户雅相宜。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "阳气初升土脉苏。", 
      "东郊人散欲回车。", 
      "一时春雪十年无。", 
      "鱼枕蕉深浮酒蚁，鹿胎冠子粲歌珠。", 
      "题诗不觉烛然须。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "体粟须烦鼎力苏。", 
      "流涎正值麴盈车。", 
      "坐来兽炭拨还无。", 
      "一阕可能酬一绝，双银端不换双珠。", 
      "松毛粉白老翁须。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "春到衡门病滞苏。", 
      "力强犹可驾柴车。", 
      "少年狂望一时无。", 
      "清坐不堪肌起粟，高谈还喜唾成珠。", 
      "红裙痴笑雪如须。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "冻卧袁安已复苏。", 
      "闭门那患出无车。", 
      "似渠人物到今无。", 
      "可笑昆山夸片玉，须怜沧海叹遗珠。", 
      "时来应许捋君须。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "残雪笼晴作冱寒。", 
      "北风吹浪过前滩。", 
      "远山云气尚漫漫。", 
      "睡起阳乌窥破牖，坐怜香雾蔼雕盘。", 
      "一尊聊佐旅中欢。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "玉骨冰肌软更香。", 
      "一枝丹棘映青裳。", 
      "相逢归去未须忙。", 
      "曲里春山情不浅，尊前秋水意何长。", 
      "酒醺颜色粉生光。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "寒透珠帘怯晓霜。", 
      "灰飞缇室验回阳。", 
      "坐看红日上修廊。", 
      "泉泻龙头深泛酒，烟凝象口暖吹香。", 
      "及时歌舞意何长。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "水外山光淡欲无。", 
      "堤边草色翠如铺。", 
      "绿杨风软鸟相呼。", 
      "牛蒡叶齐罗翠扇，鹿黎花小隘真珠。", 
      "一声何处叫提壶。"
    ], 
    "rhythmic": "浣溪沙"
  }, 
  {
    "author": "王之道", 
    "paragraphs": [
      "玉骨冰肌，绛趺檀口，玲珑亚竹当户。", 
      "嫣然照雪精神，消得东君眷与。", 
      "群芳退舍，顾凡下、非伊朋侣。", 
      "却自有、卜酴，次第效颦追步。", 
      "寓心赏、还须吟醉，赴目成、便依歌舞。", 
      "情锺束素无华，意在含情不语。", 
      "纷纷桃李，亦何用、轻猜轻妒。", 
      "觅一枝、欲寄相思，伴取个人书去。"
    ], 
    "rhythmic": "东风第一枝"
  }, 
  {
    "author": "王之道", 
    "paragraphs": [
      "黄菊正怀彭泽，白衣俄致江州。", 
      "登高馀醉快扶头。", 
      "此贶义兼情厚。", 
      "痛饮还须酒对，清吟况值诗流。", 
      "轻投无惜万金酬。", 
      "木李旧先琼玖。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "北陆藏冰欲竟，东风解冻非遥。", 
      "一时芳意巧相撩。", 
      "入眼绿娇红小。", 
      "柳色轻摇弱线，梅英纷缀枯梢。", 
      "觥筹醉里赖君饶。", 
      "归去斜阳尚早。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "磨急锯霏琼屑，汤鸣车转羊肠。", 
      "一杯聊解水仙浆。", 
      "七日狂酲顿爽。", 
      "指点红裙劝坐，招呼岩桂分香。", 
      "看花不觉酒浮觞。", 
      "醉倒宁辞鼠量。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "雪後千林尚冻，城边一径微通。", 
      "柳梢摇曳转东风。", 
      "来看梅花应梦。", 
      "酒面初潮蚁绿，歌唇半启樱红。", 
      "冰肌绰约月朦胧。", 
      "仿佛暗香浮动。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "春色荒荒别浦，春潮滟滟长堤。", 
      "绿杨风喘客帆迟。", 
      "肠断江南双鲤。", 
      "短梦当年楚雨，扁舟後夜秦溪。", 
      "一声啼鸟怨春归。", 
      "人在酴醾花底。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "一霎轻云过雨，半篙新绿横舟。", 
      "梅花池馆暗香浮。", 
      "酒入朱唇红透。", 
      "有恨尤怜别恨，多愁不惯春愁。", 
      "舞馀何惜更迟留。", 
      "肠断断肠更後。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "一别清风北牖，几番明月西楼。", 
      "断肠千里致书邮。", 
      "借问近来安否。", 
      "归路淮山过雨，归舟江水澄秋。", 
      "佳人应已数程头。", 
      "准拟到家时候。"
    ], 
    "rhythmic": "西江月"
  }, 
  {
    "author": "王之道", 
    "paragraphs": [
      "透隙敲窗风。", 
      "坐见广庭飞缟白。", 
      "长安道上正骑驴，蔡州城里谁坚壁。", 
      "表表风尘物。", 
      "瑶林琼宇三豪客。", 
      "对分毫、连珠唱玉，竟把诗笺掷。", 
      "草草杯盘还促席。", 
      "痛饮狂歌话胸臆。", 
      "前村昨夜访梅花，东邻休更夸容色。", 
      "清欢那易得。", 
      "明朝乌辔升南极。", 
      "带随车、黄垆咫尺，莫作山河隔。"
    ], 
    "rhythmic": "归朝欢"
  }, 
  {
    "author": "王之道", 
    "paragraphs": [
      "翠竹扶疏，丹葵隐映，绿窗朱户萦回。", 
      "帘卷虾须，清风时自南来。", 
      "题舆好客筵开。", 
      "俨新妆、深出云街。", 
      "歌珠累贯，一时倾坐，全胜腰雷。", 
      "金猊袅碧，玉兕浮红，令传三杏，情寄双梅。", 
      "楼头漏促，笼纱暗落花煤。", 
      "锦里遗音，忆当年、曾赋春台。", 
      "醉蓬莱。", 
      "归欤无寐，想馀韵徘徊。"
    ], 
    "rhythmic": "宴春台"
  }, 
  {
    "author": "王之道", 
    "paragraphs": [
      "江城春霁雪初融。", 
      "楼观瑞烟中。", 
      "向晚金莲无数，一时开遍东风。", 
      "多情太守，行携红袖，坐引金锺。", 
      "时出阳春绝唱，才名不减诗翁。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "从来寒食半阴晴。", 
      "花底听歌声。", 
      "昨夜满城风雨，惜花还系心情。", 
      "海棠枝上，朱唇翠袖，欲斗轻盈。", 
      "须藉嫣然一笑，醉吟同过清明。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "朝阳淡淡宿云轻。", 
      "风入管弦声。", 
      "十里碧芜幽步，一枝丹杏柔情。", 
      "佳人何处，酒红沁眼，秋水盈盈。", 
      "诗曲羡君三绝，湖山增我双明。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "老穷无赖事成丛。", 
      "短发自髼松。", 
      "坐想帝城当日，万花绣出天宫。", 
      "几时临赋，深浮绿蚁，缓唱黄锺。", 
      "莫获追陪胜赏，虚烦恼乱衰翁。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "暖风迟日透香肌。", 
      "春到柳边枝。", 
      "曾见酒红潮颊，玉人初出罗帏。", 
      "东坡何处，朱唇翠袖，空想芳姿。", 
      "争似濡须太守，看花仍赋佳词。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "天庭丹熟在何时。", 
      "铅汞适投机。", 
      "四海方思霖雨，未容驾鹤先飞。", 
      "当年今日，谪仙初降，庭露馡馡。", 
      "愿对良辰好景，称觞为醉芳菲。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "州闾庠序少追随。", 
      "俯仰鬓成丝。", 
      "仕宦孰逾君达，恩施遍及庭芝。", 
      "溪头春日，欢声和气，如见生时。", 
      "好对高堂寿母，献酬同醉金卮。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "满庭岩桂蔼香风。", 
      "人在画堂中。", 
      "欲验鲁侯难老，欢声千里攸同。", 
      "台分金石，源锺淮水，流庆无穷。", 
      "好继汉朝循吏，从兹入拜三公。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "君心节直更心虚。", 
      "移植并庭除。", 
      "好在红蕖相映，卷帘如见吴姝。", 
      "清风明月，君无我弃，我不君疏。", 
      "况有骚人墨客，时来同醉兵厨。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "晴烟漠漠日晖晖。", 
      "天际远山低。", 
      "槛外碧芜千里，坐来目送鸥飞。", 
      "诗笺谈麈，珠盘落落，玉屑霏霏。", 
      "更把登临馀兴，翻成白雪歌词。"
    ], 
    "rhythmic": "朝中措"
  }, 
  {
    "author": "王之道", 
    "paragraphs": [
      "年来六十增三岁。", 
      "却忆去年趋盛会。", 
      "风流人物胜斜川，灼灼有同前日事。", 
      "不知弦管催新水。", 
      "但见飘飘萦舞袂。", 
      "主人情厚酒行频，酩酊莫辞今夕醉。"
    ], 
    "rhythmic": "玉楼春"
  }, 
  {
    "author": "王之道", 
    "paragraphs": [
      "少年心性消磨尽。", 
      "三斗烂肠浑是闷。", 
      "看书聊复强寻行，属句不妨闲趁韵。", 
      "此生自断天休问。", 
      "富贵时来还有分。", 
      "一卮芳酒送清歌，楼下玉人相去近。"
    ], 
    "rhythmic": "玉楼春"
  }, 
  {
    "author": "王之道", 
    "paragraphs": [
      "磔攘送寒，燔烈兴岁，又颁尧历。", 
      "青霭烧痕，绿浮风皱，暖回春色。", 
      "地天交泰，时当倾否，五鬼休相厄。", 
      "何妨笑倚东风，一饮杯三百。", 
      "长忆。", 
      "苻坚入寇，功高晋室，无如安石。", 
      "义概雄心，辄莫等闲抛掷。", 
      "盖壤声名，鼎彝勋业。", 
      "朋溪虽好，未放终闲逸。", 
      "喈喈黄鸟，更看壶中春日。"
    ], 
    "rhythmic": "石州慢"
  }, 
  {
    "author": "王之道", 
    "paragraphs": [
      "霜风擢霁，云涛涨晚，更觉我心弥壮。", 
      "一尊谁与醉西风，辄莫负、高吟胜赏。", 
      "致君才术，康时事业，到底不容闲放。", 
      "十年湖海哄樵歌，何幸出、阳春绝唱。"
    ], 
    "rhythmic": "鹊桥仙"
  }, 
  {
    "author": "王之道", 
    "paragraphs": [
      "断虹霁雨，馀霞送日，帘卷西楼月上。", 
      "银河风静夜无波，天亦为、云相访。", 
      "蛛丝有恨，鹊桥何处，回首又成惆怅。", 
      "长江滚滚向东流，写不尽、别离情状。"
    ], 
    "rhythmic": "鹊桥仙", 
    "tags": [
      "长江"
    ]
  }, 
  {
    "author": "王之道", 
    "paragraphs": [
      "香鬟倭堕兰膏腻。", 
      "睡起搔头红玉坠。", 
      "秋水不胜情。", 
      "盈盈横沁人。", 
      "朱阑频徙倚。", 
      "笑与花争媚。", 
      "眉黛索重添。", 
      "春酲意未忺。"
    ], 
    "rhythmic": "菩萨蛮"
  }, 
  {
    "author": "王之道", 
    "paragraphs": [
      "绿杨低映深深院。", 
      "春风不动珠帘卷。", 
      "乳燕引雏飞。", 
      "流苏尽日垂。", 
      "绮窗开小宴。", 
      "娅姹莺声啭。", 
      "一饷不闻声。", 
      "罗衣香汗轻。"
    ], 
    "rhythmic": "菩萨蛮"
  }, 
  {
    "author": "王之道", 
    "paragraphs": [
      "小庭过雨莓苔滑。", 
      "碧波滟滟池也阔。", 
      "睡起□雕阑。", 
      "不言神思闲。", 
      "晚来调瑟罢。", 
      "笑语秋千下。", 
      "高枕绿杨风。", 
      "隔帘花映红。"
    ], 
    "rhythmic": "菩萨蛮"
  }, 
  {
    "author": "王之道", 
    "paragraphs": [
      "晴窗睡起炉烟直。", 
      "香云堕髻娇无力。", 
      "溪水碧涵空。", 
      "拒霜深浅红。", 
      "坠鞭还驻马。", 
      "缥缈珠帘下。", 
      "自是意中人。", 
      "临风休障尘。"
    ], 
    "rhythmic": "菩萨蛮"
  }, 
  {
    "author": "王之道", 
    "paragraphs": [
      "薰风散雾。", 
      "帘幕清无暑。", 
      "萱草径，荷花坞。", 
      "幽香浮几席，秀色侵庭庑。", 
      "微雨过，绿杨枝上珠成缕。", 
      "双燕飞还语。", 
      "似庆良辰遇。", 
      "酾美酒，烹肥羜。", 
      "何妨饮且醉，共作斑衣舞。", 
      "人竟报，蟠桃已实君知否。"
    ], 
    "rhythmic": "千秋岁"
  }, 
  {
    "author": "王之道", 
    "paragraphs": [
      "斜风横雨。", 
      "咫尺高城路。", 
      "红蓼岸，苍葭浦。", 
      "滞留春色晚，栖泊邮亭暮。", 
      "信杳杳，鹊声近有无凭据。", 
      "肠断家何处。", 
      "又见重阳度。", 
      "多少恨，从谁诉。", 
      "黄鸡斟白酒，自促供搜句。", 
      "归去好，人生莫被浮名误。"
    ], 
    "rhythmic": "千秋岁"
  }, 
  {
    "author": "王之道", 
    "paragraphs": [
      "金风玉宇。", 
      "庭院新经雨。", 
      "香有露，清无暑。", 
      "溪光摇几席，岚翠横尊俎。", 
      "烘笑语，佳时聊复乡人聚。", 
      "门外荷花浦。", 
      "秋到化无数。", 
      "红脍鲤。", 
      "青浮醑。", 
      "何妨文字饮，更得江山助。", 
      "从此去。", 
      "蒲轮入佐中兴主。"
    ], 
    "rhythmic": "千秋岁"
  }, 
  {
    "author": "王之道", 
    "paragraphs": [
      "山前湖外。", 
      "初日浮云退。", 
      "荷气馥，槐阴碎。", 
      "葵花红障锦，萱草青垂带。", 
      "谁得似，黄鹂求友新成对。", 
      "忆昔东门会。", 
      "千古同侵盖。", 
      "人已远，歌如在。", 
      "银钩虽可漫，琬琰终难改。", 
      "愁浩荡，临风令我思淮海。"
    ], 
    "rhythmic": "千秋岁"
  }, 
  {
    "author": "王之道", 
    "paragraphs": [
      "晓霜初肃。", 
      "秋色团芳菊。", 
      "榴转紫，柑犹绿。", 
      "昨朝吹帽会，未快登临目。", 
      "须信道，兵厨准拟三千斛。", 
      "采采香云掬。", 
      "泛泛纷浮玉。", 
      "红袖捧，清歌逐。", 
      "何妨倾坐客，共献长生祝。", 
      "归去好，北门夜饮金莲烛。"
    ], 
    "rhythmic": "千秋岁"
  }, 
  {
    "author": "王之道", 
    "paragraphs": [
      "熙熙台上。", 
      "秋色增清壮。", 
      "和气溢，祥烟扬。", 
      "淮山供杂俎，湖水浮新酿。", 
      "人共仰，貔貅坐拥诗书将。", 
      "箫鼓声嘹亮。", 
      "珠翠环相向。", 
      "回妙舞，迟妍唱。", 
      "竟斟长命，同试沧溟量。", 
      "锋车往，东归遂继华原相。"
    ], 
    "rhythmic": "千秋岁"
  }, 
  {
    "author": "王之道", 
    "paragraphs": [
      "鲁云书瑞，周日迎长，晓占缇室飞灰。", 
      "玉勒朝天，千门禁钥齐开。", 
      "帘卷扇分雉尾，香风远、人到蓬莱。", 
      "霞觞满，□万年献祝，宫殿昭回。", 
      "况有金瓯名姓，一任名园萧散，元自徘徊。", 
      "门外锋车，又连凤沼相催。", 
      "酒到莫辞频举，听清歌、一阕倾杯。", 
      "功成日，渺五湖烟月，堪赋归来。"
    ], 
    "rhythmic": "胜胜慢・声声慢"
  }, 
  {
    "author": "王之道", 
    "paragraphs": [
      "凌云气节，贯日精忠，艰难未许心灰。", 
      "芳酒一尊，对君聊为君开。", 
      "要识治安非晚，乐得贤、新赋台莱。", 
      "愁似雪，喜青天万里，晓霁春回。", 
      "须信赤绳系足，朱衣点额终在，休叹淹徊。", 
      "梅实槐花，看看便是相催。", 
      "座上觥筹交错，玉山峙、莫遣停杯。", 
      "濡须好，傥他时富贵，犹冀重来。"
    ], 
    "rhythmic": "胜胜慢・声声慢"
  }, 
  {
    "author": "王之道", 
    "paragraphs": [
      "菊团封绿，莲萼凋红，萧然独见芳姿。", 
      "短墙高榭，疏筠怪石偏宜。", 
      "香遍秋风到处，微雨过、清露零时。", 
      "花阴下，称笺毫唱和，杖履追随。", 
      "曷似江头竹外，凌霜犯雪，岁晚争奇。", 
      "夕赏朝吟，劝秋莫放离披。", 
      "细看石楠玉茗，叶纵似、风韵输伊。", 
      "最好处，拥新妆、临鉴碧溪。"
    ], 
    "rhythmic": "胜胜慢・声声慢"
  }, 
  {
    "author": "王之道", 
    "paragraphs": [
      "飞雪舞稀还骤。", 
      "高阁下临群岫。", 
      "独立遂移时，归去黄昏前後。", 
      "知否。", 
      "知否。", 
      "落笔骚人赋就。"
    ], 
    "rhythmic": "宴桃源・如梦令"
  }, 
  {
    "author": "王之道", 
    "paragraphs": [
      "风急柳花飞骤。", 
      "白尽千林万岫。", 
      "樵担晚来归，正在栖鸦啼後。", 
      "知否。", 
      "知否。", 
      "语到谢娘诗就。"
    ], 
    "rhythmic": "宴桃源・如梦令"
  }, 
  {
    "author": "王之道", 
    "paragraphs": [
      "黄叶声迟风歇。", 
      "龛火夜寒明灭。", 
      "残月却多情，来照先生归辙。", 
      "清绝。", 
      "清绝。", 
      "透隙飞霜似雪。"
    ], 
    "rhythmic": "宴桃源・如梦令"
  }, 
  {
    "author": "王之道", 
    "paragraphs": [
      "遥指汤泉西路。", 
      "隐约碧云天暮。", 
      "宿鸟择深枝，两两相呼如语。", 
      "凝伫。", 
      "凝伫。", 
      "今夜梦魂何处。"
    ], 
    "rhythmic": "宴桃源・如梦令"
  }, 
  {
    "author": "王之道", 
    "paragraphs": [
      "水外漫山桃李。", 
      "那得个中风味。", 
      "一种最怜渠，酒著佳人半醉。", 
      "还似。", 
      "还似。", 
      "惊起午窗春睡。"
    ], 
    "rhythmic": "宴桃源・如梦令"
  }, 
  {
    "author": "王之道", 
    "paragraphs": [
      "照人何处双瞳碧。", 
      "欲去江城北。", 
      "过江风顺莫迟留，快雁序、飞联翼。", 
      "西湖花柳传消息。", 
      "知是东君客。", 
      "家书须办写泥金，报科名、题淡墨。"
    ], 
    "rhythmic": "折丹桂", 
    "tags": [
      "西湖"
    ]
  }, 
  {
    "author": "王之道", 
    "paragraphs": [
      "风漪欲皱春江碧。", 
      "予寄江城北。", 
      "子今东去赴春官，挽不住、抟风翼。", 
      "修程应过天池息。", 
      "何处堪留客。", 
      "预知仙籍桂香浮，语祝史、休占墨。"
    ], 
    "rhythmic": "折丹桂"
  }, 
  {
    "author": "王之道", 
    "paragraphs": [
      "雪晴山色分遥碧。", 
      "辉映江南北。", 
      "子今东去步蟾宫，看少展、垂天翼。", 
      "晚来江上西风息。", 
      "算不是新丰客。", 
      "明年三月见君时，庆章绶、纡铜墨。"
    ], 
    "rhythmic": "折丹桂"
  }, 
  {
    "author": "王之道", 
    "paragraphs": [
      "叹关河在眼、孰雌雄，兴废古犹今。", 
      "问中原何处，黄尘千里，远水平林。", 
      "闻说讴谣思汉，人有望霓心。", 
      "想垂髫戴白，泣涕盈襟。", 
      "流水高山还会，意不烦挥按，如见虞琴。", 
      "□逶迟周道，四牡骤骎骎。", 
      "尽诹谋询度归来，聊缓辔、岁晚雪霜深。", 
      "西湖好，光风迟日，同快吴吟。"
    ], 
    "rhythmic": "八声甘州", 
    "tags": [
      "西湖"
    ]
  }, 
  {
    "author": "王之道", 
    "paragraphs": [
      "风揭珠帘寒乍透。", 
      "青娥不住添香兽。", 
      "火暖画檐鸣线溜。", 
      "人醉後。", 
      "锦堂丝竹烘残昼。", 
      "势合湖山增地厚。", 
      "孤高但觉修篁瘦。", 
      "回策如萦今在手。", 
      "骄马骤。", 
      "吾家金埒新编就。"
    ], 
    "rhythmic": "渔家傲"
  }, 
  {
    "author": "王之道", 
    "paragraphs": [
      "岩电晶荧君未老。", 
      "看看门外锋车到。", 
      "一点眉间黄色好。", 
      "人尽道。", 
      "从今次第登三少。", 
      "左右青娥来巧笑。", 
      "注唇涂额新妆了。", 
      "斜插梅花仍斗妙。", 
      "歌窈窕。", 
      "醉来容我相嘲傲。"
    ], 
    "rhythmic": "渔家傲"
  }, 
  {
    "author": "王之道", 
    "paragraphs": [
      "岁月漂流人易老。", 
      "东郊又报春来到。", 
      "梅靥柳眉还斗好。", 
      "君信道。", 
      "衰颜得酒重年少。", 
      "对酒邀宾同燕笑。", 
      "莫教虚过芳菲了。", 
      "咳唾珠玑夸笔妙。", 
      "人窈窕。", 
      "新声倾坐渔家傲。"
    ], 
    "rhythmic": "渔家傲"
  }, 
  {
    "author": "王之道", 
    "paragraphs": [
      "灯火熙熙来稚老。", 
      "喜逢灯夕都齐到。", 
      "花市绮楼随处好。", 
      "人竟道。", 
      "今年天气常年少。", 
      "五马行游还坐笑。", 
      "公堂帘卷东风了。", 
      "箫鼓喧阗歌舞妙。", 
      "人窈窕。", 
      "也应引动南窗傲。"
    ], 
    "rhythmic": "渔家傲"
  }, 
  {
    "author": "王之道", 
    "paragraphs": [
      "系国安危还故老。", 
      "鹤书赴陇行当到。", 
      "多谢不遗敦雅好。", 
      "应信道。", 
      "年高德劭如公少。", 
      "尊酒论文聊一笑。", 
      "肯将苦语夸危了。", 
      "落笔君房天下妙。", 
      "环窈窕。", 
      "清歌一曲渔家傲。"
    ], 
    "rhythmic": "渔家傲"
  }, 
  {
    "author": "王之道", 
    "paragraphs": [
      "海岱惟青遗一老。", 
      "禁垣清切亲曾到。", 
      "独直固劳非所好。", 
      "谁信道。", 
      "才如权相从来少。", 
      "把酒自歌还自笑。", 
      "醉中万事都齐了。", 
      "绝唱清歌仍敏妙。", 
      "声窈窕。", 
      "行云初遏渔家傲。"
    ], 
    "rhythmic": "渔家傲"
  }, 
  {
    "author": "王之道", 
    "paragraphs": [
      "爵齿俱尊惟此老。", 
      "诗词笔力谁能到。", 
      "奇字古文仍笃好。", 
      "须信道。", 
      "如公宁复忧才少。", 
      "剩费黄金应买笑。", 
      "穷通得丧都忘了。", 
      "坐对瑶觞看舞妙。", 
      "携窈窕。", 
      "南窗聊得渊明傲。"
    ], 
    "rhythmic": "渔家傲"
  }, 
  {
    "author": "王之道", 
    "paragraphs": [
      "老老恩波今及老。", 
      "诏书前日新颁到。", 
      "视膳慈宁先嗜好。", 
      "隆孝道。", 
      "慕逾五十前王少。", 
      "想见天颜温色笑。", 
      "东朝上寿称觞了。", 
      "易俗功深神且妙。", 
      "来窈窕。", 
      "德齐任姒消骄傲。"
    ], 
    "rhythmic": "渔家傲"
  }, 
  {
    "author": "王之道", 
    "paragraphs": [
      "高髻堕香鬟。", 
      "遗恨眉山。", 
      "老年花似梦中看。", 
      "厌浥一枝漙晓露，珠泪阑干。", 
      "卮酒发酡颜。", 
      "休更留残。", 
      "满城风雨麦秋寒。", 
      "馀馥尚能消酒恶，谁敢包弹。"
    ], 
    "rhythmic": "浪淘沙"
  }, 
  {
    "author": "王之道", 
    "paragraphs": [
      "雪霁柳舒容，日薄梅摇影。", 
      "新岁换符来，天上初见颁桃梗。", 
      "试问我酬君唱，何如博塞欢娱，百万呼卢胜。", 
      "投珠报玉，须放骚人遣春兴。", 
      "诗成谈笑，写出无穷景。", 
      "不妨时作颠草，驰骋张芝圣。", 
      "谁念杜陵野老，心同流水必东，与物初无竞。", 
      "公侯应有种哉，倾否由天命。"
    ], 
    "rhythmic": "忆东坡"
  }, 
  {
    "author": "王之道", 
    "paragraphs": [
      "虚堂响应声，皎月形和影。", 
      "春到也须还，长红多紫啼条梗。", 
      "况有光风丽日，能消积雪繁霜，青女休言胜。", 
      "扶摇借便，请看天池发鹏兴。", 
      "人言强汉，治道夸文景。", 
      "谁能尧舜其君，远继阿衡圣。", 
      "富贵吾所自有，宰相时来则为，自不烦趋竞。", 
      "欲寻文会诗盟，得酒且相命。"
    ], 
    "rhythmic": "忆东坡"
  }, 
  {
    "author": "王之道", 
    "paragraphs": [
      "燧瑊勋业，何敢望西平。", 
      "观当日，清大憝，震天声。", 
      "绩其凝。", 
      "追配汾阳郭，临淮李，扫妖孽，植颠仆，复疆宇，洗膻腥。", 
      "堪叹中原久矣，长淮隔、胡骑纵横。", 
      "问何时，风驱电扫，重见文明。", 
      "宾雁宵鸣。", 
      "梦初惊。", 
      "念吾君复古，修攘两尽，早晚功成。", 
      "岁云暮，冰腹壮，雪华零。", 
      "怅神京。", 
      "谁信汉家陵阙，呵护有神兵。", 
      "罄寰海，重回首，镇关情。", 
      "想见皇华咨度，望淮北、心曲摇旌。", 
      "愿变夷用夏，荆狄是惩膺。", 
      "补弊支倾。"
    ], 
    "rhythmic": "六州歌头"
  }, 
  {
    "author": "王之道", 
    "paragraphs": [
      "春色到梅梢，人在东风清嚏。", 
      "曾见少微初降，蔼龙泉佳气。", 
      "功名富贵属多才，如子已无几。", 
      "造物恰同予意，放骅骝千里。"
    ], 
    "rhythmic": "好事近"
  }, 
  {
    "author": "王之道", 
    "paragraphs": [
      "霞影入瑶觞，酒与馀霞同色。", 
      "人共昌朝方永，过觥筹三百。", 
      "一枝红皱石榴裙，帘卷篆烟碧。", 
      "约我他年湖上，看九华终日。"
    ], 
    "rhythmic": "好事近"
  }, 
  {
    "author": "王之道", 
    "paragraphs": [
      "秋色到东篱，金散菊团香馥。", 
      "预借浮觞高会，为作长年祝。", 
      "蟹螯如臂酒如渑，橙橘半黄绿。", 
      "唱我新词一釂，听尊前丝竹。"
    ], 
    "rhythmic": "好事近"
  }, 
  {
    "author": "王之道", 
    "paragraphs": [
      "花影到酴醾，风过玉卮摇碧。", 
      "坐上酒豪诗敌，尽骑鲸仙客。", 
      "主人名姓在金瓯，归去定前席。", 
      "要见碧桃千岁，看壶中春日。"
    ], 
    "rhythmic": "好事近"
  }, 
  {
    "author": "王之道", 
    "paragraphs": [
      "春色到酴醾，人在酴醾花底。", 
      "花扑尊罍香透，远胜烧沈水。", 
      "一杯聊复对东风，为祝千千岁。", 
      "作楫和羹事了，归去骑箕尾。"
    ], 
    "rhythmic": "好事近"
  }, 
  {
    "author": "王之道", 
    "paragraphs": [
      "对春光淡沲，烟冉冉、日迟迟。", 
      "渐红入桃溪，青回柳陌，莺刷金衣。", 
      "差池。", 
      "竞求友去，恼佳人、幽恨上蛾眉。", 
      "应念年时追逐，妆馀为带交枝。", 
      "芳菲。", 
      "谁共赏游嬉。", 
      "何处马如飞。", 
      "□不道新来，牵肠惹肚，暗减腰肢。", 
      "须知。", 
      "乍寒乍暖，褪朱唇、又过海棠时。", 
      "已约姚黄魏紫，留花等待伊归。"
    ], 
    "rhythmic": "木兰花慢"
  }, 
  {
    "author": "王之道", 
    "paragraphs": [
      "宿雾霁晨霜，江山明秀。", 
      "照眼黄花乱晴昼。", 
      "当年今日，正是悬弧时候。", 
      "一杯聊献祝，同亲旧。", 
      "莫问穷通，休论贫富。", 
      "且趁良辰醉醇酎。", 
      "扬珠捣玉，况值西成多收。", 
      "饱餐歌至治，天垂祐。"
    ], 
    "rhythmic": "感皇恩"
  }, 
  {
    "author": "王之道", 
    "paragraphs": [
      "天迥楼高，日长院静，琴声幽咽。", 
      "昵昵恩情，切切言语，似伤离别。", 
      "子期何处，漫高山流水，又逐新声彻。", 
      "仿佛江上移舟，听琵琶凄切。", 
      "休说。", 
      "春寒料峭，夜来花柳，弄风摇雪。", 
      "大错因谁，算不翅六州铁。", 
      "波下双鱼，云中乘雁，嗣音无计，空叹初谋拙。", 
      "但愿相逢，同心再绾重结。"
    ], 
    "rhythmic": "石州慢"
  }, 
  {
    "author": "王之道", 
    "paragraphs": [
      "风揭珠帘夜气清。", 
      "香扑尊罍，初见云英。", 
      "蓝桥何处旧知名。", 
      "今夕相逢，此恨消停。", 
      "劝酒嫣然一笑倾。", 
      "细意端相，无限娉婷。", 
      "曲终犹带绕梁声。", 
      "莫辞沈醉，为覆金觥。"
    ], 
    "rhythmic": "一翦梅"
  }, 
  {
    "author": "王之道", 
    "paragraphs": [
      "欢动江城，快风声震地，云势颓山。", 
      "半年不雨，玉霙来溉冬乾。", 
      "飘飘弱絮，杂檐花、飞上宾筵。", 
      "疏林表，数行征雁，翱翔欲下清湾。", 
      "何处梅梢点白，弄横斜疏影，竹外溪边。", 
      "天寒日暮，含香脉脉无言。", 
      "朱唇玉颊，映碧梧、峙鹄停鸾。", 
      "最好是，携壶挈榼，相期同醉霜天。"
    ], 
    "rhythmic": "汉宫春"
  }, 
  {
    "author": "王之道", 
    "paragraphs": [
      "一撮檀心，春来还对东君吐。", 
      "莫随春去。", 
      "我欲花间住。", 
      "燕子衔泥，似向吾人诉。", 
      "烦相语。", 
      "九龄风度。", 
      "流落今何处。"
    ], 
    "rhythmic": "点绛唇"
  }, 
  {
    "author": "王之道", 
    "paragraphs": [
      "珠幰霜蕤，晚来芬馥清香吐。", 
      "流莺飞去。", 
      "应上花梢住。", 
      "一曲阳春，聊对东风诉。", 
      "无多语。", 
      "韶光暗度。", 
      "恨到分携处。"
    ], 
    "rhythmic": "点绛唇"
  }, 
  {
    "author": "王之道", 
    "paragraphs": [
      "宿雨朝寒，芳时又过酴醾了。", 
      "舞环歌绕。", 
      "应恨金杯小。", 
      "零乱霜蕤，点缀青青草。", 
      "花间道。", 
      "曾遭花恼。", 
      "把酒呼晴昊。"
    ], 
    "rhythmic": "点绛唇"
  }, 
  {
    "author": "王之道", 
    "paragraphs": [
      "短棹西来，追随不及桃花宴。", 
      "薰风庭院。", 
      "明月裁纨扇。", 
      "睡起娇慵，想见云鬟乱。", 
      "双鱼远。", 
      "欲凭春唤。", 
      "一觇韦娘面。"
    ], 
    "rhythmic": "点绛唇"
  }, 
  {
    "author": "王之道", 
    "paragraphs": [
      "透幕穿帘，回风舞态能轻妙。", 
      "不须相恼。", 
      "江上春来了。", 
      "一阕清歌，唱彻琼楼晓。", 
      "春工巧。", 
      "柳颦梅笑。", 
      "点缀芳菲早。"
    ], 
    "rhythmic": "点绛唇"
  }, 
  {
    "author": "王之道", 
    "paragraphs": [
      "竹外梅花，檀心玉颊春初透。", 
      "一池风皱。", 
      "妙语天生就。", 
      "有个人人，袅娜灵和柳。", 
      "君知否。", 
      "目成心授。", 
      "何日同携手。"
    ], 
    "rhythmic": "点绛唇"
  }, 
  {
    "author": "王之道", 
    "paragraphs": [
      "春意催花，片云又作朝来雨。", 
      "淡匀深注。", 
      "红紫纷无数。", 
      "社日人家，准拟行春去。", 
      "痴儿女。", 
      "倚门凝伫。", 
      "借问东郊路。"
    ], 
    "rhythmic": "点绛唇"
  }, 
  {
    "author": "王之道", 
    "paragraphs": [
      "古屋衰杨，淡烟疏雨江南岸。", 
      "几家村疃。", 
      "酒旆还相唤。", 
      "短棹扁舟，风横河频转。", 
      "柔肠断。", 
      "寒鸦噪晚。", 
      "天共蒹葭远。"
    ], 
    "rhythmic": "点绛唇"
  }, 
  {
    "author": "王之道", 
    "paragraphs": [
      "酪浆冷浸金盘粉。", 
      "玉友浮新酝。", 
      "如君真是酒中仙。", 
      "一斗百篇、吟到小池莲。", 
      "清风拂拂来纨素。", 
      "独擅江南步。", 
      "红裙无用妒芳姿。", 
      "且把绿罗、争学画长眉。"
    ], 
    "rhythmic": "虞美人"
  }, 
  {
    "author": "王之道", 
    "paragraphs": [
      "郑侯美政推仁厚。", 
      "何独高淮右。", 
      "分携令我预颦眉。", 
      "只恐桐庐民望、怪来迟。", 
      "一尊聊罄金蕉叶。", 
      "更语半时霎。", 
      "青娥罗列竞消凝。", 
      "阁定眼边珠泪、做红冰。"
    ], 
    "rhythmic": "虞美人"
  }, 
  {
    "author": "王之道", 
    "paragraphs": [
      "要识长生辈赤松。", 
      "朱颜和绿发，正丰茸。", 
      "当年今日堕仙宫。", 
      "佳气郁，香霭菊花风。", 
      "一醉拚千锺。", 
      "小槽新酿美，玉泉浓。", 
      "酒酣诗思浩无穷。", 
      "云烟烂，题破锦笺红。"
    ], 
    "rhythmic": "小重山"
  }, 
  {
    "author": "王之道", 
    "paragraphs": [
      "花艳嫣然照坐红。", 
      "池光高下见，木芙蓉。", 
      "相从款款莫匆匆。", 
      "新酿熟，浮瓮碧香浓。", 
      "倚槛送飞鸿。", 
      "登高时节近，菊披风。", 
      "笑谈今喜一杯同。", 
      "揉金蕊，和露入杯中。"
    ], 
    "rhythmic": "小重山"
  }, 
  {
    "author": "王之道", 
    "paragraphs": [
      "云不卷。", 
      "浇愁莫放金杯浅。", 
      "金杯浅。", 
      "新词丽句，要人裁翦。", 
      "酒酣思致天同远。", 
      "临风捉笔纶巾岸。", 
      "纶巾岸。", 
      "诗成归去，寒光照晚。"
    ], 
    "rhythmic": "秦楼月・忆秦娥"
  }, 
  {
    "author": "王之道", 
    "paragraphs": [
      "竹马来迎，留不住、寸心如结。", 
      "□历湖、须坞相望，近同吴越。", 
      "阙里风流今未减，此行报政看期月。", 
      "已验康沂富国，千古曾无别。", 
      "多谢润沾枯辙。", 
      "令我神思清发。", 
      "□新命欢浃，两邦情惬。", 
      "明日西风帆卷席。", 
      "高樯到处旌麾列。", 
      "忽相思，吾当往，谁谓三墩隔。"
    ], 
    "rhythmic": "满江红"
  }, 
  {
    "author": "王之道", 
    "paragraphs": [
      "宝山烟霁，金湖波渺，珠帘高卷清霜。", 
      "枫叶露痕，荻花风色，人言今日重阳。", 
      "芳菊袅秋香。", 
      "更榴房斗紫，柑实传黄。", 
      "观阁凌空，杯盘照坐独醒狂。", 
      "良辰乐事难忘。", 
      "正少年游冶，人在任庄。", 
      "铜钵探题，金钗当酒，一时绿鬓红妆。", 
      "故国黯凄凉。", 
      "漫情随水远，兴与云长。", 
      "要是致君尧舜，千古继垂裳。"
    ], 
    "rhythmic": "望海潮"
  }, 
  {
    "author": "王之道", 
    "paragraphs": [
      "绰约一枝红怨。", 
      "疏雨淡烟池馆。", 
      "梅子欲黄时，日倚朱阑几遍。", 
      "争看。", 
      "争看。", 
      "人在沈香亭畔。"
    ], 
    "rhythmic": "如梦令"
  }, 
  {
    "author": "王之道", 
    "paragraphs": [
      "叶底芳蕤如缀。", 
      "坐对广庭忘味。", 
      "娇呆最怜伊，乱糁舞馀风袂。", 
      "贪喜。", 
      "贪喜。", 
      "不觉宝钗斜坠。"
    ], 
    "rhythmic": "如梦令"
  }, 
  {
    "author": "王之道", 
    "paragraphs": [
      "一饷凝情无语。", 
      "手拈梅花何处。", 
      "倚竹不胜愁，暗想江头归路。", 
      "东去。", 
      "东去。", 
      "短艇淡烟疏雨。"
    ], 
    "rhythmic": "如梦令"
  }, 
  {
    "author": "王之道", 
    "paragraphs": [
      "红楼缥缈光风里，熙熙和气欢声。", 
      "遏云馀韵最关情。", 
      "春山闲淡淡，秋水醉盈盈。", 
      "老去自怜心尚在，相逢殊慰劳生。", 
      "纹楸聊复戏同枰。", 
      "试烦歌一曲，须借酒三行。"
    ], 
    "rhythmic": "临江仙"
  }, 
  {
    "author": "王之道", 
    "paragraphs": [
      "鼓棹正逢江雪霁，是行应快吴吟。", 
      "透云寒日半晴阴。", 
      "烟岚凝翠重，霜树溅红深。", 
      "案上文书闲展读，圣贤踪迹重寻。", 
      "不堪华发故骎骎。", 
      "三旌还有分，万事付无心。"
    ], 
    "rhythmic": "临江仙"
  }, 
  {
    "author": "王之道", 
    "paragraphs": [
      "怪得举头闻鹊喜，果然都骑相过。", 
      "柳阴乘月倒金荷。", 
      "疏星明耿耿，银汉静无波。", 
      "总角追随今老矣，相逢无惜婆娑。", 
      "夜阑馀兴到狂歌。", 
      "长鲸方正渴，应不厌倾河。"
    ], 
    "rhythmic": "临江仙"
  }, 
  {
    "author": "王之道", 
    "paragraphs": [
      "朱实盈盈露，黄花细细风。", 
      "龙山胜集古今同。", 
      "断送一年秋色、酒杯中。", 
      "鸭脚供柔白，鸡头荐嫩红。", 
      "量吞云梦正能容。", 
      "试问具区何处、浙江东。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "老懒诗才退，春融醉眼昏。", 
      "青山终日对柴门。", 
      "柳外断桥流水、几家村。", 
      "桃李添新意，池塘失旧痕。", 
      "一尊聊复为君温。", 
      "倾倒年来酬唱、细论文。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "扇里薰风细，壶中化日长。", 
      "榴花高下照红妆。", 
      "花外云飞馥郁、水沈香。", 
      "新竹轻储粉，流莺巧弄簧。", 
      "不知何处是华阳。", 
      "应有千年白李、荐霞觞。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "玉露澄天宇，金风净月华。", 
      "满庭秋色木犀花。", 
      "记得谪仙初下、五云车。", 
      "才业追前辈，人门属当家。", 
      "寿觞无惜醉流霞。", 
      "闻说姓名潜护、有笼纱。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "角簟横龟枕，兰房挂艾人。", 
      "一尊菖歜泛清醇。", 
      "好在佳人如玉、映长春。", 
      "冰彻杯盘莹，香和笑语薰。", 
      "莲花衫子入时新。", 
      "挂起南窗一榻、晚风清。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "玉斝浮菖虎，金盘馈鳈鱼。", 
      "研丹聊作厌兵符。", 
      "何必城头一女、当千夫。", 
      "雨过山如洗，风来草似梳。", 
      "佳人不惯手谈输。", 
      "却道如今重赌、选官图。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "露竹舒新绿，风荷递暗香。", 
      "谁家池馆睡鸳鸯。", 
      "还有玉人相对、坐传觞。", 
      "角簟清冰滑，纱厨薄雾凉。", 
      "晚来行雨过巫阳。", 
      "强整罗衣临镜、学宫妆。"
    ], 
    "rhythmic": "南歌子"
  }, 
  {
    "author": "王之道", 
    "paragraphs": [
      "碧天无际，乍雨清烟霭，风开云月。", 
      "人在南楼，剧谈胜咏，拥碧油旌节。", 
      "银阙腾辉，冰轮驾彩，颢气资高洁。", 
      "大星不见，更容萤火明灭。", 
      "须烦翠杓琼杯，华笺象管，与我酬清绝。", 
      "谁使琵琶声到耳，轻赋荻花枫叶。", 
      "露脚斜飞，河阴低转，香篆环三杰。", 
      "莫辞终日，舞腰重看回雪。"
    ], 
    "rhythmic": "念奴娇"
  }, 
  {
    "author": "王之道", 
    "paragraphs": [
      "黄花照眼，对西风庭槛，为渠凝伫。", 
      "准拟登高酬一醉，底事晚来微雨。", 
      "蟋蟀声中，芭蕉叶上，怎得争如许。", 
      "龙山何处，无言暗想烟树。", 
      "须知天意随人，重阳晴未晚，不须频诉。", 
      "幸有兵厨三万斛，足助赏心欢趣。", 
      "千里江山，两行珠翠，端为骚人付。", 
      "层楼飞观，应容老子追步。"
    ], 
    "rhythmic": "念奴娇"
  }, 
  {
    "author": "王之道", 
    "paragraphs": [
      "又是春残去，倚东风、寒云淡日，堕红飘絮。", 
      "燕社鸿秋人不问，尽管吴声越鼓。", 
      "但短发、星星无数。", 
      "万事惟消彭泽醉，也何妨、袖卷长沙舞。", 
      "身与世，只如许。", 
      "阑干拍手闲情绪。", 
      "便明朝、苍烟白鹭，北山南浦。", 
      "笑指午桥桥畔路，帘幕深深院宇。", 
      "尚趁得、柳烟花雾。", 
      "我亦故山猿鹤怨，问何时、归棹双溪渚。", 
      "歌一曲，恨千缕。"
    ], 
    "rhythmic": "贺新郎"
  }, 
  {
    "author": "王之道", 
    "paragraphs": [
      "藕丝衫剪轻红窄。", 
      "衫轻不碍琼肤白。", 
      "缦鬓小横波。", 
      "花楼东是家。", 
      "上湖闲荡桨。", 
      "粉艳芙蓉榜。", 
      "湖水亦多情。", 
      "照妆天底清。"
    ], 
    "rhythmic": "菩萨蛮"
  }, 
  {
    "author": "董颖", 
    "paragraphs": [
      "怒潮卷雪，魏岫布云，越襟吴带如斯。", 
      "有客经游，月伴风随。", 
      "值盛世。", 
      "观此江山美。", 
      "合放怀、何事却兴悲。", 
      "不为回头，旧谷天涯。", 
      "为想前君事。", 
      "越王嫁祸献西施。", 
      "吴即中深机。", 
      "阖庐死。", 
      "有遗誓。", 
      "句践必诛夷。", 
      "吴未干戈出境，仓卒越兵，投怒夫差。", 
      "鼎沸鲸鲵。", 
      "越遭劲敌，可怜无计脱重围。", 
      "归路茫然，城郭丘墟，飘泊稽山里。", 
      "旅魂暗逐战尘飞。", 
      "天日惨无辉。"
    ], 
    "rhythmic": "薄媚"
  }, 
  {
    "author": "董颖", 
    "paragraphs": [
      "自笑平生，英气凌云，凛然万里宣威。", 
      "那知此际。", 
      "熊虎涂穷，来伴麋鹿卑栖。", 
      "既甘臣妾，犹不许，何为计。", 
      "争若都燔宝器。", 
      "尽诛吾妻子。", 
      "径将死战决雄雌。", 
      "天意恐怜之。", 
      "偶闻太宰，正擅权，贪赂市恩私。", 
      "因将宝玩献诚，虽脱霜戈，石室囚系。", 
      "忧嗟又经时。", 
      "恨不如巢燕自由归。", 
      "残月朦胧，寒雨萧萧，有血都成泪。", 
      "备尝险厄返邦畿。", 
      "冤愤刻肝脾。"
    ], 
    "rhythmic": "薄媚"
  }, 
  {
    "author": "董颖", 
    "paragraphs": [
      "种陈谋，谓吴兵正炽。", 
      "越勇难施。", 
      "破吴策，唯妖姬。", 
      "有倾城妙丽。", 
      "名称西子。", 
      "岁方笄。", 
      "算夫差惑此。", 
      "须致颠危。", 
      "范蠡微行，珠贝为香饵。", 
      "苎萝不钓钓深闺。", 
      "吞饵果殊姿。", 
      "素肌纤弱，不胜罗绮。", 
      "鸾镜畔、粉面淡匀，梨花一朵琼壶里。", 
      "嫣然意态娇春，寸眸剪水。", 
      "斜鬟松翠。", 
      "人无双、宜名动君王，绣履容易。", 
      "来登玉阶。"
    ], 
    "rhythmic": "薄媚"
  }, 
  {
    "author": "董颖", 
    "paragraphs": [
      "湘裙，摇汉佩。", 
      "步步香风起。", 
      "敛双蛾，论时事。", 
      "兰心巧会君意。", 
      "殊珍异宝，犹自朝臣未与。", 
      "妾何人，被此隆恩，虽令效死。", 
      "奉严旨。", 
      "隐约龙姿忻悦。", 
      "重把甘言说。", 
      "辞俊雅，质娉婷，天教汝、众美兼备。", 
      "闻吴重色，凭汝和亲，应为靖边陲。", 
      "将别金门，俄挥粉泪。", 
      "靓妆洗。"
    ], 
    "rhythmic": "薄媚"
  }, 
  {
    "author": "董颖", 
    "paragraphs": [
      "飞云驶。", 
      "香车故国难回睇。", 
      "芳心渐摇，迤逦吴都繁丽。", 
      "忠臣子胥，预知道为邦崇。", 
      "谏言先启。", 
      "愿勿容其至。", 
      "周亡褒姒。", 
      "商倾妲己。", 
      "吴王却嫌胥逆耳。", 
      "才经眼、便深恩爱。", 
      "东风暗绽娇蕊。", 
      "彩鸾翻妒伊。", 
      "得取次、于飞共戏。", 
      "金屋看承，他宫尽废。"
    ], 
    "rhythmic": "薄媚"
  }, 
  {
    "author": "董颖", 
    "paragraphs": [
      "华宴夕，灯摇醉。", 
      "粉菡萏，笼蟾桂。", 
      "扬翠袖，含风舞，轻妙处，惊鸿态。", 
      "分明是。", 
      "瑶台琼榭，阆苑蓬壶，景尽移此地。", 
      "花绕仙步，莺随管吹。", 
      "宝帐暖留春，百和馥郁融鸳被。", 
      "银漏永，楚云浓，三竿日、犹褪霞衣。", 
      "宿酲轻腕，嗅宫花，双带系。", 
      "合同心时。", 
      "波下比目，深怜到底。"
    ], 
    "rhythmic": "薄媚"
  }, 
  {
    "author": "董颖", 
    "paragraphs": [
      "耳盈丝竹，眼摇珠翠。", 
      "迷乐事。", 
      "宫闱门。", 
      "争知。", 
      "渐国势凌夷。", 
      "奸臣献佞，转恣奢淫，天谴岁屡饥。", 
      "从此万姓离心解体。", 
      "越遣使。", 
      "阴窥虚实，蚤夜营边备。", 
      "兵未动，子胥存，虽堪伐、尚畏忠义。", 
      "斯人既戮，又且严兵卷土，赴黄池观衅，种蠡方云可矣。"
    ], 
    "rhythmic": "薄媚"
  }, 
  {
    "author": "董颖", 
    "paragraphs": [
      "机有神，征鼙一鼓，万马襟喉地。", 
      "庭喋血，诛留守，怜屈服，敛兵还，危如此。", 
      "当除祸本，重结人心，争奈竟荒迷。", 
      "战骨方埋，灵旗又指。", 
      "势连败。", 
      "柔荑携泣。", 
      "不忍相抛弃。", 
      "身在兮，心先死。", 
      "宵奔兮，兵已前围。", 
      "谋穷计尽，泪鹤啼猿，闻处分外悲。", 
      "丹穴纵近，谁容再归。"
    ], 
    "rhythmic": "薄媚"
  }, 
  {
    "author": "董颖", 
    "paragraphs": [
      "哀诚屡吐，甬东分赐。", 
      "垂暮日，置荒隅，心知愧。", 
      "宝锷红委。", 
      "鸾存凤去，辜负恩怜，情不似虞姬。", 
      "尚望论功，荣还故里。", 
      "降令曰，吴亡赦汝，越与吴何异。", 
      "吴正怨，越方疑。", 
      "从公论、合去妖类。", 
      "蛾眉宛转，竟殒鲛绡，香骨委尘泥。", 
      "渺渺姑苏，荒芜鹿戏。"
    ], 
    "rhythmic": "薄媚"
  }, 
  {
    "author": "董颖", 
    "paragraphs": [
      "王公子。", 
      "青春更才美。", 
      "风流慕连理。", 
      "耶溪一日，悠悠回首凝思。", 
      "云鬟烟鬓，玉佩霞裾，依约露妍姿。", 
      "送目惊喜。", 
      "俄迂玉趾。", 
      "同仙骑。", 
      "洞府归去，帘栊窈窕戏鱼水。", 
      "正一点犀通，遽别恨何已。", 
      "媚魄千载，教人属意。", 
      "况当时。", 
      "金殿里。"
    ], 
    "rhythmic": "薄媚"
  }, 
  {
    "author": "董颖", 
    "paragraphs": [
      "春浅借和风，吹绿庭皋树。", 
      "依约屏间出紫云，入阁风流处。", 
      "便做铁心肠，也为梅花语。", 
      "欲去东君更挽留，巧栈烟霞路。"
    ], 
    "rhythmic": "卜算子"
  }, 
  {
    "author": "董颖", 
    "paragraphs": [
      "红斗风桃，绿肥烟草，杨柳春暗重门。", 
      "五陵佳兴，酿酝付芳尊。", 
      "窈窕笙箫丛里，金猊篆、雾绕云纷。", 
      "勾情也，歌眉低翠，依约鹧鸪村。", 
      "人生须快意，十分春事，才破三分。", 
      "况点检年时，胜客都存。", 
      "更把馀欢卜夜，纵彻晓、蜡泪流痕。", 
      "花阴昼，朱帘未卷，犹自醉昏昏。"
    ], 
    "rhythmic": "满庭芳"
  }, 
  {
    "author": "潘良贵", 
    "paragraphs": [
      "夹水松篁，一天风露，觉来身在扁舟。", 
      "桂花当午，云卷素光流。", 
      "起傍篷窗危坐，飘然竟、欲到瀛洲。", 
      "人世乐，那知此夜，空际列琼楼。", 
      "休休。", 
      "闲最好，十年归梦，两眼乡愁。", 
      "谩赢得、萧萧华发盈头。", 
      "往事不须追谏，从今去、拂袖何求。", 
      "一尊酒，持杯顾影，起舞自相酬。"
    ], 
    "rhythmic": "满庭芳"
  }, 
  {
    "author": "董德元", 
    "paragraphs": [
      "满腹文章，满头霜雪，满面埃尘。", 
      "直至如今，别无收拾，只有清贫。", 
      "功名已是因循。", 
      "最懊恨、张巡李巡。", 
      "几个明年，几番好运，只是瞒人。"
    ], 
    "rhythmic": "柳梢青"
  }, 
  {
    "author": "冯时行", 
    "paragraphs": [
      "年时江上垂杨路。", 
      "信柱杖、穿云去。", 
      "碧涧步虚声里度。", 
      "疏林小寺，远山孤渚，独倚阑干处。", 
      "别来无几春还暮。", 
      "空记当时锦囊句。", 
      "南北东西知几许。", 
      "相思难寄，野航蓑笠，独钓巴江雨。"
    ], 
    "rhythmic": "青玉案"
  }, 
  {
    "author": "冯时行", 
    "paragraphs": [
      "东君已了韶华媚。", 
      "未快芳菲意。", 
      "临居倾倒向荼䕷。", 
      "十万宝珠璎珞、带风垂。", 
      "合欢翠玉新呈瑞。", 
      "十日傍边醉。", 
      "今年花好为谁开。", 
      "欲寄一枝无处、觅阳台。"
    ], 
    "rhythmic": "虞美人"
  }, 
  {
    "author": "冯时行", 
    "paragraphs": [
      "芳菲不是浑无据。", 
      "只是春收取。", 
      "都将酝造晚风光。", 
      "百尺瑶台、吹下半天香。", 
      "多愁多病疏慵意。", 
      "也被香扶起。", 
      "微吟小酌送花飞。", 
      "更拚小屏幽梦、到开时。"
    ], 
    "rhythmic": "虞美人"
  }, 
  {
    "author": "冯时行", 
    "paragraphs": [
      "去年同醉黄花下。", 
      "采采香盈把。", 
      "今年仍复对黄花。", 
      "醉里不羞斑鬓、落乌纱。", 
      "劝君莫似阳关柳。", 
      "飞伴离亭酒。", 
      "愿君只似月常圆。", 
      "还使人人一月、一回看。"
    ], 
    "rhythmic": "虞美人"
  }, 
  {
    "author": "冯时行", 
    "paragraphs": [
      "云复衡茅霜雪後。", 
      "风吹江面青罗皱。", 
      "镜里功名愁里瘦。", 
      "闲袖手。", 
      "去年长至今年又。", 
      "梅逼玉肌春欲透。", 
      "小槽新压冰澌溜。", 
      "好把升沈分付酒。", 
      "光阴骤。", 
      "须臾又绿章台柳。"
    ], 
    "rhythmic": "渔家傲"
  }, 
  {
    "author": "冯时行", 
    "paragraphs": [
      "风幸多情开得好。", 
      "忍却吹教零落了。", 
      "弄花衣上有馀香，春已老。", 
      "枝头少。", 
      "况又酒醒鶗鴂晓。", 
      "一片初飞情已悄。", 
      "可更如今纷不扫。", 
      "年随流水去无踪，恨不了。", 
      "愁不了。", 
      "楼外远山眉样小。"
    ], 
    "rhythmic": "天仙子"
  }, 
  {
    "author": "冯时行", 
    "paragraphs": [
      "十日春风，吹开一岁闲桃李。", 
      "南柯惊起。", 
      "归踏春风尾。", 
      "世事无凭，偶耳成忧喜。", 
      "歌声里。", 
      "落花流水。", 
      "明日人千里。"
    ], 
    "rhythmic": "点绛唇"
  }, 
  {
    "author": "冯时行", 
    "paragraphs": [
      "杏花微露春犹浅。", 
      "春浅愁浓愁送远。", 
      "山拖馀翠断行踪，细雨疏烟迷望眼。", 
      "暮云浓处轻吹散。", 
      "往事时时心上见。", 
      "不禁慵瘦倚东风，燕子双双花片片。"
    ], 
    "rhythmic": "玉楼春"
  }, 
  {
    "author": "冯时行", 
    "paragraphs": [
      "江上新晴，闲撑小艇寻梅去。", 
      "自知梅处。", 
      "香满鱼家路。", 
      "路尽疏篱，一树开如许。", 
      "留人住。", 
      "留人不住。", 
      "黯淡黄昏雨。"
    ], 
    "rhythmic": "点绛唇"
  }, 
  {
    "author": "冯时行", 
    "paragraphs": [
      "眉黛低颦，一声春满留苏帐。", 
      "却从檀响。", 
      "渐到梅花上。", 
      "归卧孤舟，梅影舟前扬。", 
      "劳心想。", 
      "岸横千嶂。", 
      "霜月铺寒浪。"
    ], 
    "rhythmic": "点绛唇"
  }, 
  {
    "author": "冯时行", 
    "paragraphs": [
      "小雨清尘淡烟晚。", 
      "官柳殢花待暖。", 
      "君愁入伤阙眼。", 
      "芳草绿、断云归雁。", 
      "酒重斟，须再劝。", 
      "今夕近、明朝乍远。", 
      "到时暗花飞乱。", 
      "千里断肠春不管。"
    ], 
    "rhythmic": "梦兰堂"
  }, 
  {
    "author": "冯时行", 
    "paragraphs": [
      "艰难时世。", 
      "万事休夸会。", 
      "官宦误人多，道是也、终须不是。", 
      "功名事业，已是负初心，人老也，发白也，随分谋生计。", 
      "如今晓得，更莫争闲气。", 
      "高下与人和，且觅个、置锥之地。", 
      "江村僻处，作个老渔樵，一壶酒，一声歌，一觉醺醺睡。"
    ], 
    "rhythmic": "蓦山溪"
  }, 
  {
    "author": "冯时行", 
    "paragraphs": [
      "点酥点蜡。", 
      "凭君尽做风流骨。", 
      "汉家旧样宫妆额。", 
      "流落人间，真个没人识。", 
      "佳人误拨龙香觅。", 
      "一枝初向烟林得。", 
      "被花惹起愁难说。", 
      "恰恨西窗，酒醒乌啼月。"
    ], 
    "rhythmic": "醉落魄・一斛珠"
  }, 
  {
    "author": "朱松", 
    "paragraphs": [
      "清晓方塘开一镜。", 
      "落絮飞花，肯向春风定。", 
      "点破翠奁人未醒。", 
      "馀寒犹倚芭蕉劲。", 
      "拟托行云医酒病。", 
      "帘卷闲愁，空占红香迳。", 
      "青鸟呼君君莫听。", 
      "日边幽梦从来正。"
    ], 
    "rhythmic": "蝶恋花"
  }, 
  {
    "author": "朱翌", 
    "paragraphs": [
      "流水泠泠，断桥横路梅枝亚。", 
      "雪花飞下。", 
      "浑似江南画。", 
      "白璧青钱，欲买春无价。", 
      "归来也。", 
      "西风平野。", 
      "一点香随马。"
    ], 
    "rhythmic": "点绛唇"
  }, 
  {
    "author": "朱翌", 
    "paragraphs": [
      "玉台金盏对炎光。", 
      "全似去年香。", 
      "有意庄严端午，不应忘却重阳。", 
      "菖蒲九叶，金英满把，同泛瑶觞。", 
      "旧日东篱陶令，北窗正卧义皇。"
    ], 
    "rhythmic": "朝中措"
  }, 
  {
    "author": "朱翌", 
    "paragraphs": [
      "宫纱蜂趁梅，宝扇鸾开翅。", 
      "数折聚清风，一捻生秋意。", 
      "摇摇云母轻，袅袅琼枝细。", 
      "莫解玉连环，怕作飞花坠。"
    ], 
    "rhythmic": "生查子"
  }, 
  {
    "author": "陈康伯", 
    "paragraphs": [
      "闲来溪上有云飞。", 
      "溪光接翠微。", 
      "江南三月落花时。", 
      "春波去棹迟。", 
      "寻竹路，破林扉。", 
      "苍台旧钓矶。", 
      "欲归回首未成归。", 
      "黄尘满素衣。"
    ], 
    "rhythmic": "阮郎归"
  }, 
  {
    "author": "陈康伯", 
    "paragraphs": [
      "台上凭阑干。", 
      "犹怯春寒。", 
      "被谁偷了最高山。", 
      "将谓六丁移取去，不在人间。", 
      "却是晓寒闲。", 
      "特地遮栏。", 
      "与天一样自漫漫。", 
      "喜得东风收卷尽，依就追还。"
    ], 
    "rhythmic": "浪淘沙"
  }, 
  {
    "author": "欧阳澈", 
    "paragraphs": [
      "雁字书空，橘星垂槛。", 
      "江天水墨秋光晚。", 
      "香丝袅袅祝尧年，公庭锡宴挥金碗。", 
      "醉索蛮笺，狂吟象管。", 
      "珠玑灿灿惊人眼。", 
      "遏云更倩雪儿歌，从教拍碎红牙板。"
    ], 
    "rhythmic": "踏莎行"
  }, 
  {
    "author": "欧阳澈", 
    "paragraphs": [
      "红叶飘风秋欲暮。", 
      "送目层楼，帘卷西山雨。", 
      "解榻聚宾挥玉尘。", 
      "风流只欠王夷甫。", 
      "质剑为公沽绿醑。", 
      "涤濯吟魂，拟摘黄花句。", 
      "醉眼瞢腾携手处。", 
      "谢池风月谁分付。"
    ], 
    "rhythmic": "蝶恋花"
  }, 
  {
    "author": "欧阳澈", 
    "paragraphs": [
      "个人风韵天然俏。", 
      "入鬓秋波常似笑。", 
      "一弯月样黛眉低，四寸鞋儿莲步小。", 
      "绝缨尝宴琼楼杪。", 
      "软语清歌无限妙。", 
      "归时桂影射帘旌，沈水烟消深院悄。"
    ], 
    "rhythmic": "玉楼春"
  }, 
  {
    "author": "欧阳澈", 
    "paragraphs": [
      "年时醉倚温温玉。", 
      "妒月精神疑可掬。", 
      "香丝篆袅一帘秋，潋滟十分浮蚁绿。", 
      "兴来笑把朱弦促。", 
      "切切含情声断续。", 
      "曲中依约断人肠，除却梨园无此曲。"
    ], 
    "rhythmic": "玉楼春"
  }, 
  {
    "author": "欧阳澈", 
    "paragraphs": [
      "罗幕风轻，水沈烟细。", 
      "杯行笑拥东山妓。", 
      "酬歌何惜锦缠头，清音暗绕粱尘起。", 
      "银甲弹筝，碧桃荐味。", 
      "举觞飞白拚沈醉。", 
      "花窗弄月晚归来，门迎蜡炬笙箫沸。"
    ], 
    "rhythmic": "踏莎行"
  }, 
  {
    "author": "欧阳澈", 
    "paragraphs": [
      "红叶伤心月午楼。", 
      "袭人风细细，远烟浮。", 
      "瞢腾醉眼不禁秋。", 
      "追旧事，拍塞一怀秋。", 
      "心绪两悠悠。", 
      "东阳消瘦损，甚风流。", 
      "拟凭仙枕梦中游。", 
      "无眠久，通夕数更筹。"
    ], 
    "rhythmic": "小重山"
  }, 
  {
    "author": "欧阳澈", 
    "paragraphs": [
      "玉楼缥缈孤烟际。", 
      "徙倚愁如醉。", 
      "雁来人远暗消魂。", 
      "帘卷一钩新月、怯黄昏。", 
      "那人音信全无个。", 
      "幽恨谁凭破。", 
      "扑花蝴蝶若知人。", 
      "为我一场清梦、去相亲。"
    ], 
    "rhythmic": "虞美人"
  }, 
  {
    "author": "曾", 
    "paragraphs": [
      "幽芳独秀在山林。", 
      "不怕晓寒侵。", 
      "应笑钱塘苏小，语娇终带吴音。", 
      "乘槎归去，云涛万顷，谁是知心。", 
      "写向生绡屏上，萧然伴我寒衾。"
    ], 
    "rhythmic": "朝中措"
  }, 
  {
    "author": "曾", 
    "paragraphs": [
      "绿华居处渺云深。", 
      "不受一尘侵。", 
      "细看宜州新句，平生才是知音。", 
      "凌波一去，平山梦断，谁是关心。", 
      "惟有青天碧海，知渠夜夜孤衾。"
    ], 
    "rhythmic": "朝中措"
  }, 
  {
    "author": "曾", 
    "paragraphs": [
      "绣衣直指，问凌风一笑，翩然何许。", 
      "诏出层霄持汉节，千里秋风淮浦。", 
      "鉴远江山，竹西歌吹，曾被腥膻污。", 
      "须君椽笔，为渠一洗尘土。", 
      "休厌共倒金荷，翠眉重为唱，渭城朝雨。", 
      "看即扬鞭归骑稳，还指郁葱深处。", 
      "宝带兼金，华鞯新绣，直上云霄去。", 
      "回头莫忘，玉霄今夜风露。"
    ], 
    "rhythmic": "念奴娇"
  }, 
  {
    "author": "曾", 
    "paragraphs": [
      "鄞江云气近蓬莱。", 
      "花柳满城隈。", 
      "风流谢守相遇，应覆故人杯。", 
      "烟浪暖，锦帆回。", 
      "莫徘徊。", 
      "玉霄亭下，芍药荼䕷，都望归来。"
    ], 
    "rhythmic": "诉衷情"
  }, 
  {
    "author": "曾", 
    "paragraphs": [
      "无数春山展画屏。", 
      "无穷烟柳照溪明。", 
      "花枝缺处小舟横。", 
      "紫禁正须红药句，清江莫与白鸥盟。", 
      "主人元自是仙卿。"
    ], 
    "rhythmic": "浣溪沙"
  }, 
  {
    "author": "曾", 
    "paragraphs": [
      "九月传杯，要携佳客栖霞去。", 
      "满城风雨。", 
      "记得潘郎句。", 
      "紫菊红萸，何意留侬住。", 
      "愁如许。", 
      "暮烟一缕。", 
      "正在归时路。"
    ], 
    "rhythmic": "点绛唇"
  }, 
  {
    "author": "张表臣", 
    "paragraphs": [
      "垂虹亭下扁舟住。", 
      "松江烟雨长桥暮。", 
      "白纻听吴歌。", 
      "佳人泪脸波。", 
      "劝倾金凿落。", 
      "莫作思家恶。", 
      "绿鸭与鲈鱼。", 
      "如何可寄书。"
    ], 
    "rhythmic": "菩萨蛮"
  }, 
  {
    "author": "张表臣", 
    "paragraphs": [
      "楼横北固，尽日厌厌雨。", 
      "乃数声歌，但渺漠、江山烟树。", 
      "寂寥风物，三五过元宵，寻柳眼，觅花英，春色知何处。", 
      "落梅呜咽，吹彻江城暮。", 
      "脉脉数飞鸿，杳归期、东风凝伫。", 
      "长安不见，烽起夕阳间，魂欲断、酒初醒，独下危梯去。"
    ], 
    "rhythmic": "蓦山溪"
  }, 
  {
    "author": "吴亿", 
    "paragraphs": [
      "江上雪初消。", 
      "暖日晴烟弄柳条。", 
      "认得裙腰芳草路，魂消。", 
      "曾折梅花过断桥。", 
      "潘鬓为谁凋。", 
      "长恨金闺闭阿娇。", 
      "遥想晚妆呵手罢，夭饶。", 
      "更傍珠唇暖玉箫。"
    ], 
    "rhythmic": "南乡子"
  }, 
  {
    "author": "吴亿", 
    "paragraphs": [
      "楼雪初消，丽谯吹罢单于晚。", 
      "使君千炬起班春，歌吹香风暖。", 
      "十里珠帘尽卷。", 
      "正人在、蓬壶阆苑。", 
      "卖薪买酒，立马传觞，升平重见。", 
      "谁识鳌头，去年曾侍传柑宴。", 
      "至今衣袖带天香，行处氤氲满。", 
      "已是春宵苦短。", 
      "且莫遣、欢游意懒。", 
      "细听归路，璧月光中，玉箫声远。"
    ], 
    "rhythmic": "烛影摇红"
  }, 
  {
    "author": "刘袤", 
    "paragraphs": [
      "樱桃结子春归尽，蝶翻金粉双飞。", 
      "子规啼月小楼西。", 
      "玉钩罗幕，惆怅卷金泥。", 
      "门巷寂寥人去後，望残烟草低迷。", 
      "何时重听玉骢嘶。", 
      "扑帘飞絮，依约梦回时。"
    ], 
    "rhythmic": "临江仙"
  }, 
  {
    "author": "李鼐", 
    "paragraphs": [
      "乱云将雨。", 
      "飞过鸳鸯浦。", 
      "人在小楼空翠处。", 
      "分得一襟离绪。", 
      "片帆隐隐归舟。", 
      "天边雪卷云浮。", 
      "今夜梦魂何处，青山不隔人愁。"
    ], 
    "rhythmic": "清平乐"
  }, 
  {
    "author": "杨无咎", 
    "paragraphs": [
      "当年谁种官梅，自开自落清无比。", 
      "一朝惊见，危亭岑立，繁华丛里。", 
      "知是贤侯，有难兄弟，素书时寄。", 
      "纵舞携如意，吟搔短发，无从诉、心中喜。", 
      "却对斜枝冷蕊。", 
      "似於人、不胜风味。", 
      "冰姿斜映，朱唇浅破，欣然会意。", 
      "青子垂垂，翠阴密密，尤堪频憩。", 
      "待促归禁近，邦人指点，作甘棠比。"
    ], 
    "rhythmic": "水龙吟"
  }, 
  {
    "author": "杨无咎", 
    "paragraphs": [
      "晓来雨歇风生，素商乍入鸳鸯浦。", 
      "红蕖翠盖，不知西帝，神游何处。", 
      "罗绮丛中，是谁相慕，凭肩私语。", 
      "似汉皋佩解，桃源人去，成思忆、空凝伫。", 
      "肯为风流令尹，把芳心、双双分付。", 
      "碧纱对引，朱衣前导，应须此去。", 
      "好揖清香，盛邀嘉客，杯行无数。", 
      "唤瑶姬并立，如花并蒂，唱黄金缕。"
    ], 
    "rhythmic": "水龙吟"
  }, 
  {
    "author": "杨无咎", 
    "paragraphs": [
      "西湖天下应如是。", 
      "谁唤作、真西子。", 
      "云凝山秀，日增波媚，宜晴宜雨。", 
      "况是深秋，更当遥夜，月华如水。", 
      "记词人解道，丹青妙手，应难写、真奇语。", 
      "往事输他范蠡。", 
      "泛扁舟、仍携佳丽。", 
      "毫端幻出，淡妆浓抹，可人风味。", 
      "和靖幽居，老坡遗迹，也应堪记。", 
      "更凭君画我，追随二老，游千家寺。"
    ], 
    "rhythmic": "水龙吟", 
    "tags": [
      "西湖"
    ]
  }, 
  {
    "author": "杨无咎", 
    "paragraphs": [
      "小轩潇洒清宵午，风正紧、门深闭。", 
      "藜床危坐，竹窗频听，春虫扑纸。", 
      "灯烬垂红，篆烟消碧，衣轻如水。", 
      "料飞花未止，堆檐已满，时催折、琅玕尾。", 
      "骨冷魂清无寐。", 
      "这身在、广寒宫里。", 
      "暗怀千古，浑疑一夜，冰生肠胃。", 
      "岁事峥嵘，故园睽阻，归期犹未。", 
      "向寒乡、不念丰年，只忆青天万里。"
    ], 
    "rhythmic": "水龙吟"
  }, 
  {
    "author": "杨无咎", 
    "paragraphs": [
      "夜来六出飞花，又催寂寞袁门闭。", 
      "幽斋无寐，寒欺衾布，明吞窗纸。", 
      "起步闲庭，月华交映，长空如水。", 
      "便乘风欲去，凌云直上，青冥际、骑箕尾。", 
      "谁信团成和气。", 
      "在贤侯、笑谈声里。", 
      "咸惊句琢琼瑰，端是锦缠肠胃。", 
      "宿麦连云，遗蝗入地，田家知未。", 
      "更明年看取，东阡北陌，黄云万里。"
    ], 
    "rhythmic": "水龙吟"
  }, 
  {
    "author": "杨无咎", 
    "paragraphs": [
      "智琼娇额涂黄，为谁种作秋风蕊。", 
      "寒香半露，绿帏深护，犹闻十里。", 
      "山麝生脐，水沈削蜡，一时羞避。", 
      "向钱塘江上，中秋月下，有人暗寻遗子。", 
      "不奈书生习气。", 
      "对群花、领略风味。", 
      "骚人已去，欲纫幽佩，重为湘酹。", 
      "天赋风流，友梅兄蕙，舆桃奴李。", 
      "向明窗棐几，纤枝未老，眼明如水。"
    ], 
    "rhythmic": "水龙吟", 
    "tags": [
      "钱塘江"
    ]
  }, 
  {
    "author": "杨无咎", 
    "paragraphs": [
      "单于吹罢，望西山乞得，斜阳收脚。", 
      "素魄旋升，听桂子、风里时时飘落。", 
      "莹彻杯盘，冷侵毛发，浑不胜衣著。", 
      "天公有意，为人掀尽云幕。", 
      "童稚犹也多情，广庭扫净草，不容纤恶。", 
      "步绕周遭，疑便是、踏雪当年东郭。", 
      "慢引歌声，响穿云际，直使姮娥觉。", 
      "一尊重酹，为言千载同约。"
    ], 
    "rhythmic": "念奴娇"
  }, 
  {
    "author": "杨无咎", 
    "paragraphs": [
      "乳莺啭午。", 
      "□好梦初醒，小轩清楚。", 
      "水沈细缕。", 
      "趁游丝落絮，缓随风舞。", 
      "起春心，又是愁云怨雨。", 
      "玉人去。", 
      "遍徙倚旧时，曾并肩处。", 
      "相望知几许。", 
      "纵远隔云山，不遮愁路。", 
      "捧杯荐俎。", 
      "记低歌丽曲，共论心素。", 
      "薄恨斜阳，不道离情最苦。", 
      "正凝伫。", 
      "向谯门、又催笳鼓。"
    ], 
    "rhythmic": "扫花游・扫地游"
  }, 
  {
    "author": "杨无咎", 
    "paragraphs": [
      "墙头低荫翠幄。", 
      "格磔鸣乌鹊。", 
      "好梦惊回处，馀酲推枕犹觉。", 
      "新晴人意乐。", 
      "云容薄。", 
      "丽日明池阁。", 
      "卷帘幕。", 
      "披衣散策，闲庭吟绕红药。", 
      "残英几许，尚可一供春酌。", 
      "天气今宵怕又恶。", 
      "凭托。", 
      "东风且慢吹落。"
    ], 
    "rhythmic": "隔浦莲・隔浦莲近拍"
  }, 
  {
    "author": "杨无咎", 
    "paragraphs": [
      "水寒江静。", 
      "浸一抹、青山影。", 
      "楼外指点渔村近。", 
      "笛声谁喷。", 
      "惊起宾鸿阵。", 
      "往事总归眉际恨。", 
      "这相思、□□谁问。", 
      "泪痕空把罗襟印。", 
      "泪应尽。", 
      "争奈情无尽。"
    ], 
    "rhythmic": "品令"
  }, 
  {
    "author": "杨无咎", 
    "paragraphs": [
      "蕙风轻，莺语巧，应喜乍离幽谷。", 
      "飞过北窗前，递晴晓，丽日明透翠帏縠。", 
      "篆台芬馥。", 
      "初睡起、横斜簪玉。", 
      "因甚自觉腰肢瘦，新来又宽裙幅。", 
      "对清镜、无心忺梳裹，谁问著、馀酲带宿。", 
      "寻思前欢往事，似惊回、好梦难续。", 
      "花亭遍倚槛曲。", 
      "厌满眼、争春凡木。", 
      "尽憔悴、过了清明候，愁红惨绿。"
    ], 
    "rhythmic": "阳春"
  }, 
  {
    "author": "杨无咎", 
    "paragraphs": [
      "檐收雨脚，云乍敛、依然又满长空。", 
      "纹蜡焰低，熏炉烬冷，寒衾拥尽重重。", 
      "隔帘栊。", 
      "听撩乱、扑漉春虫。", 
      "晓来见、玉楼珠殿，恍若在蟾宫。", 
      "长爱越水泛舟，蓝关立马，画图中。", 
      "怅望几多诗□，无句可形容。", 
      "谁与问、已经三白，忒是报年丰。", 
      "未应真个，情多老却天公。"
    ], 
    "rhythmic": "白雪"
  }, 
  {
    "author": "杨无咎", 
    "paragraphs": [
      "燕将旧侣。", 
      "呢喃终日相语。", 
      "似惜别离情，知几许。", 
      "谁与度。", 
      "为向人代诉。", 
      "空朝暮。", 
      "谩千言百句。", 
      "怎生会得，争如作个青羽。", 
      "又闻院宇。", 
      "不在当时住。", 
      "飞去无寻处。", 
      "肠万缕。", 
      "寄暴风横雨。"
    ], 
    "rhythmic": "垂丝钓"
  }, 
  {
    "author": "杨无咎", 
    "paragraphs": [
      "玉纤半露。", 
      "香檀低应鼍鼓。", 
      "逸调响穿空，云不度。", 
      "情几许。", 
      "看两眉碧聚。", 
      "为谁诉。", 
      "听敲冰戛玉。", 
      "恨云怨雨。", 
      "声声总在愁处。", 
      "放杯未举。", 
      "倾坐惊相顾。", 
      "应也肠千缕。", 
      "人欲去。", 
      "更画檐细雨。"
    ], 
    "rhythmic": "垂丝钓"
  }, 
  {
    "author": "杨无咎", 
    "paragraphs": [
      "金谷楼中人在，两点眉颦绿。", 
      "叫云穿月，横吹楚山竹。", 
      "怨断忧忆因谁，坐中有客，犹记住、平阳宿。", 
      "泪盈目。", 
      "百转千声相续。", 
      "停杯听难足。", 
      "谩夸天海风涛旧时曲。", 
      "夜深烟惨云愁，倩君沈醉，明日看、梅梢玉。"
    ], 
    "rhythmic": "解蹀躞"
  }, 
  {
    "author": "杨无咎", 
    "paragraphs": [
      "双心小萼。", 
      "瑞炉慢炷轻烟初著。", 
      "清香已透红绡幄。", 
      "底事多情，玉笋更轻掠。", 
      "鬓云侧畔□眉角。", 
      "妆成曾印铅华薄。", 
      "几回殢酒襟怀恶。", 
      "莺舌偷传，低语教人嚼。"
    ], 
    "rhythmic": "醉落魄・一斛珠"
  }, 
  {
    "author": "杨无咎", 
    "paragraphs": [
      "芝兰桃李环围著。", 
      "拥和气、浮帘幕。", 
      "寿斝交飞争满酌。", 
      "一声珠串，数敲牙板，应有梁尘落。", 
      "腰金虽重何曾觉。", 
      "更看悬鱼上麟阁。", 
      "不用祖洲寻灵药。", 
      "平时阴德，几人今日，额手称安乐。"
    ], 
    "rhythmic": "青玉案"
  }, 
  {
    "author": "杨无咎", 
    "paragraphs": [
      "南州独数多名士。", 
      "谁富贵、归桑梓。", 
      "昼锦如公难比似。", 
      "傍湖开径，雨帘云栋，平地居仙子。", 
      "行须勋业超青史。", 
      "再侍宸帏任非次。", 
      "醉袖尽教春酒渍。", 
      "明年此会，寿觞欲举，百拜君王赐。"
    ], 
    "rhythmic": "青玉案"
  }, 
  {
    "author": "杨无咎", 
    "paragraphs": [
      "奇葩珍树丛丛绕。", 
      "望仙隐、蓬莱小。", 
      "前枕湖光秋色晓。", 
      "荷花今岁，也如人意，不逐西风老。", 
      "霞觞献寿频频倒。", 
      "瑞蔼浮空凝不扫。", 
      "定自日边飞诏早。", 
      "芝庭呈秀，桂宫得意，更看明年好。"
    ], 
    "rhythmic": "青玉案"
  }, 
  {
    "author": "杨无咎", 
    "paragraphs": [
      "五云楼阁蓬瀛路。", 
      "空相望、无由去。", 
      "弱水渺茫谁可渡。", 
      "君家徐福，荡舟寻访，却是曾知处。", 
      "群仙应问来何暮。", 
      "说与荣归锦封句。", 
      "句里丁宁天已许。", 
      "要教强健，召还廊庙，永作商岩雨。"
    ], 
    "rhythmic": "青玉案"
  }, 
  {
    "author": "杨无咎", 
    "paragraphs": [
      "锺陵好，佳节庆元正。", 
      "瑞色潜将春共到，台星遥映月初升。", 
      "贤帅为时生。", 
      "人意乐，天宇亦清明。", 
      "淡薄眉腮娇倚暖，依微柳眼喜窥晴。", 
      "和气满江城。"
    ], 
    "rhythmic": "望江南・忆江南"
  }, 
  {
    "author": "杨无咎", 
    "paragraphs": [
      "锺陵好，和气满江城。", 
      "忆昨旌麾初至止，到今政令只宽平。", 
      "仍岁兆丰登。", 
      "称庆旦，遐迩一般情。", 
      "共信我公跻寿考，从来阴德被生灵。", 
      "襦裤听欢声。"
    ], 
    "rhythmic": "望江南・忆江南"
  }, 
  {
    "author": "杨无咎", 
    "paragraphs": [
      "锺陵好，襦裤听欢声。", 
      "薰入管弦增亮响，唤教罗绮亦光荣。", 
      "引满劝金觥。", 
      "谁信是，元自悟长生。", 
      "铃阁才投公事笔，云章惟读道家经。", 
      "家世仰仙卿。"
    ], 
    "rhythmic": "望江南・忆江南"
  }, 
  {
    "author": "杨无咎", 
    "paragraphs": [
      "锺陵好，家世仰仙卿。", 
      "衣带不须藏贝叶，集贤何用化金瓶。", 
      "且欲佐中兴。", 
      "期早晚，丹诏天下庭。", 
      "不许南州犹弭节，促归东府共和羹。", 
      "膏泽遍寰瀛。"
    ], 
    "rhythmic": "望江南・忆江南"
  }, 
  {
    "author": "杨无咎", 
    "paragraphs": [
      "海上楼台，壶中日月，乍觉挈来平地。", 
      "熙熙鸡犬，簇簇僮奴，亦自有登天志。", 
      "知是仙宫，出应亨期，因识前修风味。", 
      "看纵横才美，雍容谈笑，一团和气。", 
      "锺秀处、雪洁霜□，梅清竹瘦，占尽小春佳致。", 
      "笙歌韵溢，锦绣香浓，饮少未妨欢醉。", 
      "好在双椿，伫看丹桂分折，芝庭兰砌。", 
      "向游惟功行，和羹勋业，共传家世。"
    ], 
    "rhythmic": "选冠子"
  }, 
  {
    "author": "杨无咎", 
    "paragraphs": [
      "节物争妍，江山改观，已闻春到萧滩。", 
      "瑞烟和气，葱茜接螺川。", 
      "元是使君诞日，半千运、来踵三贤。", 
      "争相竞，谁知胜地，拜相有前山。", 
      "芳筵。", 
      "开富寿，罗绮间，簪组骈阗。", 
      "正雪梅迎腊，霜月将圆。", 
      "看取霜髯秀颊，人人道、平世神仙。", 
      "调元手，阴功在继，八百定长年。"
    ], 
    "rhythmic": "满庭芳"
  }, 
  {
    "author": "杨无咎", 
    "paragraphs": [
      "炎光欲谢，更几日、薰风吹雨。", 
      "共说是天公，亦嘉神贶，特作澄清海宇。", 
      "灌口擒龙，离堆平水，休问功超前古。", 
      "当中兴、护我边陲，重使四方安堵。", 
      "新府。", 
      "祠庭占得，山川佳处。", 
      "看晓汲双泉，晚除百病，奔走千门万户。", 
      "岁岁生朝，勤勤称颂，可但民无灾苦。", 
      "□愿得、地久天长，佐绍兴□□□。"
    ], 
    "rhythmic": "二郎神"
  }, 
  {
    "author": "杨无咎", 
    "paragraphs": [
      "闰馀有何好，一岁两中秋。", 
      "霁云卷尽，依旧银汉截天流。", 
      "长记芗林堂上，静对小山丛桂，尊俎许从游。", 
      "遥想此时兴，不减上南楼。", 
      "引玉觞，看金饼，水云头。", 
      "醉听哦响，宁羡王粲赋荆州。", 
      "此夕翻成愁绝，未斫广寒丹桂，犹衣敝貂裘。", 
      "万事付谈笑，斗酒且宽忧。"
    ], 
    "rhythmic": "水调歌头"
  }, 
  {
    "author": "杨无咎", 
    "paragraphs": [
      "芗林有何好，花蕊不惊秋。", 
      "千章云木，长见密叶翠光流。", 
      "中有三朝勋旧，早岁辞荣轩冕，归伴赤松游。", 
      "不羡鸳鸯侣，锺听景阳楼。", 
      "问向来。", 
      "麟阁上，凤池头。", 
      "有谁能继，向来解印似苏州。", 
      "自是英姿绝俗，非我与时违异，何用衣羊裘。", 
      "况得长生趣，千岁有怀忧。"
    ], 
    "rhythmic": "水调歌头"
  }, 
  {
    "author": "杨无咎", 
    "paragraphs": [
      "寥亮度弦管，笑语集簪缨。", 
      "又逢华旦争庆，豪杰为时生。", 
      "犹对中秋月影，渐放重阳菊蕊，万宝正西成。", 
      "爽气知多少，天赋满襟灵。", 
      "擅词华，追鲍谢，踵斯冰。", 
      "入趋禁近，出镇藩辅早辞荣。", 
      "休恋平湖佳致，好为苍生重起，归去侍宸庭。", 
      "一德及元□，千载致升平。"
    ], 
    "rhythmic": "水调歌头"
  }, 
  {
    "author": "杨无咎", 
    "paragraphs": [
      "帝里记当日，赐第富相联。", 
      "惟君家最称著，桐木老参天。", 
      "三相勋庸才业，一代风流人物，继世赖君贤。", 
      "自合跻清要，小屈佐平川。", 
      "下车初，逢庆旦，听欢传。", 
      "冰清玉润，仁爱终始被江。", 
      "满泛黄花称寿，细看红萸枝健，和气霭芳筵。", 
      "隔日醉重九，千岁似今年。"
    ], 
    "rhythmic": "水调歌头"
  }, 
  {
    "author": "杨无咎", 
    "paragraphs": [
      "小院春长，整整绣帘低轴。", 
      "异葩幽艳，满千瓶百斛。", 
      "珠钿翠佩，尘袜锦笼环簇。", 
      "日烘风和，奈何芬馥。", 
      "凤髓龙津，觉从前、气味俗。", 
      "夜阑人醉，引春葱兢□。", 
      "只愁飞去，暗与行云相逐。", 
      "月娥好在，为歌新曲。"
    ], 
    "rhythmic": "传言玉女"
  }, 
  {
    "author": "杨无咎", 
    "paragraphs": [
      "料峭寒生，知是那番花信。", 
      "算来都为，惜花人做恨。", 
      "看犹未足，早觉枝头吹尽。", 
      "曲栏幽榭，乱红成阵。", 
      "酾酒花前，试停杯、与细问。", 
      "褪香销粉，问东君怎忍。", 
      "韶华过半，谩赢得、几场春困。", 
      "厌厌空自，为花愁损。"
    ], 
    "rhythmic": "传言玉女"
  }, 
  {
    "author": "杨无咎", 
    "paragraphs": [
      "墙头艳杏花初试。", 
      "绕珍丛、细挼红蕊。", 
      "欲知占尽春明媚。", 
      "诮无意、看桃李。", 
      "持杯准拟花前醉。", 
      "早一叶、两叶飞坠。", 
      "晚来旋旋深无地。", 
      "更听得、东风起。"
    ], 
    "rhythmic": "於中好"
  }, 
  {
    "author": "杨无咎", 
    "paragraphs": [
      "溅溅不住溪流素。", 
      "忆曾记、碧桃红露。", 
      "别来寂寞朝朝暮。", 
      "恨遮乱、当时路。", 
      "仙家岂解空相误。", 
      "嗟尘世、自难知处。", 
      "而今重与春为主。", 
      "尽浪蕊、浮花妒。"
    ], 
    "rhythmic": "於中好"
  }, 
  {
    "author": "杨无咎", 
    "paragraphs": [
      "梅花摘索穿疏竹。", 
      "荫纹禽、喜欢相逐。", 
      "坐中已自清堪掬。", 
      "更潇洒、人如玉。", 
      "新声爱度周郎曲。", 
      "捧霞杯、再三相嘱。", 
      "无情有恨重分北。", 
      "也撩得、双眉蹙。"
    ], 
    "rhythmic": "於中好"
  }, 
  {
    "author": "杨无咎", 
    "paragraphs": [
      "睽离谩久，年华谁信曾换。", 
      "依旧当时似花面。", 
      "幽欢小会，记永夜、杯行无算。", 
      "醉里屡忘归，任虚檐月转。", 
      "能变新声，随语意、悲欢感怨。", 
      "可更馀音寄羌管。", 
      "倦游江浙，问似伊、阿谁会见。", 
      "度已无肠，为伊可断。"
    ], 
    "rhythmic": "瑞云浓"
  }, 
  {
    "author": "杨无咎", 
    "paragraphs": [
      "娟娟□月可庭方。", 
      "窗户进新凉。", 
      "美人为我歌新曲，翻身调、韵超出宫商。", 
      "犀箸细敲，花瓷清响，馀韵绕红梁。", 
      "风流难似我清狂。", 
      "随处占烟光。", 
      "怜君语带京华样，纵娇软、不似吴邦。", 
      "拚了醉眠，不须重唱，真个已无肠。"
    ], 
    "rhythmic": "一丛花"
  }, 
  {
    "author": "杨无咎", 
    "paragraphs": [
      "花里爱姚黄，琼苑旧曾相识。", 
      "不道风流种在，又一枝倾国。", 
      "拟图遮断倚阑人，休教妄攀摘。", 
      "其奈老来情减，负十分春色。"
    ], 
    "rhythmic": "好事近"
  }, 
  {
    "author": "杨无咎", 
    "paragraphs": [
      "恼乱东君，满目千花百卉。", 
      "偏怜处、爱他李。", 
      "莹然风骨，占十分春意。", 
      "休漫说、唐昌观中玉蕊。", 
      "妒雪凝霜，凌红掩翠。", 
      "看不足、可人情味。", 
      "会须移种，向曲栏幽砌。", 
      "愁绿叶成阴，道傍人指。"
    ], 
    "rhythmic": "人娇"
  }, 
  {
    "author": "杨无咎", 
    "paragraphs": [
      "露下天高，最是中秋景胜。", 
      "喜银蟾、十分增晕。", 
      "嫦娥飞下，见雾鬟风鬓。", 
      "念八景园中，画谁能尽。", 
      "慢奏云韶，美斟仙酝。", 
      "清不寐、桂香成阵。", 
      "只愁来夕，又阴晴无准。", 
      "却待约重圆，後期难问。"
    ], 
    "rhythmic": "人娇"
  }, 
  {
    "author": "杨无咎", 
    "paragraphs": [
      "端正纤柔如玉削。", 
      "窄袜宫鞋，暖衬吴绫薄。", 
      "掌上细看才半搦。", 
      "巧偷强夺尝春酌。", 
      "稳称身材轻绰约。", 
      "微步盈盈，未怕香尘觉。", 
      "试问更谁如样脚。", 
      "除非借与嫦娥著。"
    ], 
    "rhythmic": "蝶恋花"
  }, 
  {
    "author": "杨无咎", 
    "paragraphs": [
      "春睡腾腾长过午。", 
      "楚梦云收，雨歇香风度。", 
      "起傍妆台低笑语。", 
      "画檐双鹊尤偷顾。", 
      "笑指遥山微敛处。", 
      "问我清癯，莫是因诗苦。", 
      "不道别来愁几许。", 
      "相逢更忍从头诉。"
    ], 
    "rhythmic": "蝶恋花"
  }, 
  {
    "author": "杨无咎", 
    "paragraphs": [
      "昔在仁皇当极治。", 
      "南极星宫，曾降为嘉瑞。", 
      "犹有画图传好事。", 
      "身材只恐君今是。", 
      "对酒不妨同看戏。", 
      "他日功名，晏子堪为比。", 
      "更愿远孙逢九世。", 
      "安排君在鸡窠里。"
    ], 
    "rhythmic": "蝶恋花"
  }, 
  {
    "author": "杨无咎", 
    "paragraphs": [
      "万里无云秋色静。", 
      "上下天光，共水交辉映。", 
      "坐对冰轮心目莹。", 
      "此身不在尘寰境。", 
      "扑漉文禽飞不定。", 
      "勾引离人，分外添归兴。", 
      "来往悠悠重记省。", 
      "夜阑人散花移影。"
    ], 
    "rhythmic": "蝶恋花"
  }, 
  {
    "author": "杨无咎", 
    "paragraphs": [
      "送人归後酒醒时，睡不稳、衾翻翠缕。", 
      "应将别泪洒西风，尽化作、断肠夜雨。", 
      "卸帆浦溆。", 
      "一种惶两处。", 
      "寻思却是我无情，便不解、寄将梦去。"
    ], 
    "rhythmic": "锯解令"
  }, 
  {
    "author": "杨无咎", 
    "paragraphs": [
      "情难足。", 
      "不堪黄帽催行速。", 
      "催行速。", 
      "扁舟一叶，别愁千斛。", 
      "津亭送客惊相嘱。", 
      "举杯欲唱眉先蹙。", 
      "眉先蹙。", 
      "背人掩面，不能终曲。"
    ], 
    "rhythmic": "忆秦娥"
  }, 
  {
    "author": "杨无咎", 
    "paragraphs": [
      "瑞日凝晖，东风解冻，峭寒犹浅。", 
      "正池馆、梅英粉淡，柳梢金软，兰芽香暖。", 
      "滕城谁种芙蕖满。", 
      "浸银蟾影，一夜万花开遍。", 
      "翠楼朱户，是处重帘竞卷。", 
      "罗绮簇、欢声一片。", 
      "看五马行春旌旆远。", 
      "拥襦裤、千里歌谣，都入太平弦管。", 
      "且莫厌、瑶觞屡劝。", 
      "闻凤诏、催归非晚。", 
      "愿岁岁今夜里，端门侍宴。"
    ], 
    "rhythmic": "倾杯・倾杯乐"
  }, 
  {
    "author": "杨无咎", 
    "paragraphs": [
      "菊暗荷枯，橙黄桔绿，嘉时记得今朝。", 
      "欢蔼十州，香飘万井，春容小试梅梢。", 
      "星昂耀层霄。", 
      "庆诞生元德，出佐明朝。", 
      "雅奏声中，彩旗光里仰英标。", 
      "遐年已卜民谣。", 
      "最招徕瘵俗，洗尽奸骄。", 
      "东府政声，北门治绩，流芳况自迢遥。", 
      "莫惜拚今宵。", 
      "听缓敲牙板，引满金蕉。", 
      "看即泥封峻召，无计驻华镳。"
    ], 
    "rhythmic": "望海潮"
  }, 
  {
    "author": "杨无咎", 
    "paragraphs": [
      "後堂芳树阴阴见。", 
      "疏蝉又还催晚。", 
      "燕守朱门，萤粘翠幕，纹蜡啼红慵剪。", 
      "纱帏半卷。", 
      "记云瑶山，粉融珍簟。", 
      "睡起援毫，戏题新句谩盈卷。", 
      "睽离鳞雁顿阻，似闻频念我，愁绪无限。", 
      "瑞鸭香销，铜壶漏永，谁惜无眠展转。", 
      "蓬山恨远。", 
      "想月好风清，酒登琴荐。", 
      "一曲高歌，为谁眉黛敛。"
    ], 
    "rhythmic": "齐天乐"
  }, 
  {
    "author": "杨无咎", 
    "paragraphs": [
      "疏疏数点黄梅雨。", 
      "殊方又逢重五。", 
      "角黍包金，草蒲泛玉，风物依然荆楚。", 
      "衫裁艾虎。", 
      "更钗凫朱符，臂缠红缕。", 
      "扑粉香绵，唤风绫扇小窗午。", 
      "沈湘人去已远，劝君休对酒，感时怀古。", 
      "慢啭莺喉，轻敲象板，胜读离骚章句。", 
      "荷香暗度。", 
      "渐引入陶陶，醉乡深处。", 
      "卧听江头，画船喧叠鼓。"
    ], 
    "rhythmic": "齐天乐"
  }, 
  {
    "author": "杨无咎", 
    "paragraphs": [
      "去年今日，踪迹留金水。", 
      "乘兴挈朋侪，游赏遍、南峰佳致。", 
      "崇仙岸左，争看竞龙舟，人汹汹，鼓冬冬，不觉金鸟坠。", 
      "而今寂寞，独处山林里。", 
      "欲去恨无因，奈阻隔、川途百里。", 
      "香蒲角黍，对暑悄无言，梅雨细，麦风轻，怅望宽垂泪。"
    ], 
    "rhythmic": "蓦山溪"
  }, 
  {
    "author": "杨无咎", 
    "paragraphs": [
      "天姿雅素，不管群芳妒。", 
      "微笑倚春风，似窥宋、墙头凝伫。", 
      "一春花草，陡觉更无香，悬绣帐，结罗巾，谁更熏沈炷。", 
      "可堪开晚，未放韶光去。", 
      "生怕糁庭阶，直不忍、苍苔散步。", 
      "会须开宴，满摘蘸瑶觞，何况有，绮窗人，娇鬓相宜处。"
    ], 
    "rhythmic": "蓦山溪"
  }, 
  {
    "author": "杨无咎", 
    "paragraphs": [
      "玉英檀蕊，细意凭君看。", 
      "青帝忒多情，费几许、春风暗剪。", 
      "晓来敧枕，不觉嫩香飘，披宿雾，启幽窗，不道开初遍。", 
      "无穷风味，乍可蜂莺占。", 
      "莫遣俗人知，怕毒眼、急须遮断。", 
      "倚墙压架，娇困卧枝头，心绪里，阿谁知，似个人撩乱。"
    ], 
    "rhythmic": "蓦山溪"
  }, 
  {
    "author": "杨无咎", 
    "paragraphs": [
      "蟾宫仙种，几日飘鸳甃。", 
      "密叶绣围栾，似翦出、佳人翠袖。", 
      "叶间金粟，蔌蔌糁枝头，黄菊嫩，碧莲披，独对秋容瘦。", 
      "浓香馥郁，庭户宜熏透。", 
      "十里远随风，又何必、凭阑细嗅。", 
      "明犀一点，暗里为谁通，秋夜永，月华寒，无寐听残漏。"
    ], 
    "rhythmic": "蓦山溪"
  }, 
  {
    "author": "杨无咎", 
    "paragraphs": [
      "见恩荣故里。", 
      "□著贤关，特然超诣。", 
      "满腹诗书，洗膏粱馀味。", 
      "羞挽乌号，换将蓝绶，向广庭亲试。", 
      "磊落胸襟，雍容人物，于今谁比。", 
      "争许才猷，合跻严禁，行看横飞，少将清议。", 
      "喜对生朝，且陶陶欢醉。", 
      "太华莲开，海山桃熟，况是当佳致。", 
      "满引瑶觞，相期眉寿，君家重耳。"
    ], 
    "rhythmic": "醉蓬莱"
  }, 
  {
    "author": "杨无咎", 
    "paragraphs": [
      "正才过七夕，又近中元，素秋时候。", 
      "月皎风高，渐凉生襟袖。", 
      "灏气澄凝，是谁清白，应此□□秀。", 
      "味洗膏粱，才侔沈谢，三朝勋旧。", 
      "好是新来，日临连帅，化格黔黎，政归仁厚。", 
      "早祷群祠，有雨随车骤。", 
      "愿与寰区，共资膏泽，岁岁称眉寿。", 
      "孝感灵泉，涓涓不绝，斟为醇酎。"
    ], 
    "rhythmic": "醉蓬莱"
  }, 
  {
    "author": "杨无咎", 
    "paragraphs": [
      "见禾山凝秀，禾水澄清，地灵境胜。", 
      "天与珍奇，产凌霄峰顶。", 
      "嫩叶森枪，轻尘飞雪，冠中州双井。", 
      "绝品家藏，武陵有客，清奇相称。", 
      "坐列群贤，手呈三味，云逐瓯圆，乳随汤迸。", 
      "珍重殷勤，念文园多病。", 
      "毛孔生香，舌根回味，助苦吟幽兴。", 
      "两腋风生，从教飞到，蓬莱仙境。"
    ], 
    "rhythmic": "醉蓬莱"
  }, 
  {
    "author": "杨无咎", 
    "paragraphs": [
      "杯盘狼藉烛参差。", 
      "欲去未容辞。", 
      "春雪看飞金碾，香云旋涌花瓷。", 
      "雍容四座，矜夸一品，重听新词。", 
      "归路清风生腋，不妨轻拈吟髭。"
    ], 
    "rhythmic": "朝中措"
  }, 
  {
    "author": "杨无咎", 
    "paragraphs": [
      "打窗急听□然汤。", 
      "沈水剩熏香。", 
      "冷暖旋投冰碗，荤膻一洗诗肠。", 
      "酒醒酥魂，茶添胜致，齿颊生凉。", 
      "莫道淡交如此，於中有味尤长。"
    ], 
    "rhythmic": "朝中措"
  }, 
  {
    "author": "杨无咎", 
    "paragraphs": [
      "宝勒嘶归，未教佳客轻辞去。", 
      "姊夫屡鼠。", 
      "笑听殊方语。", 
      "清入回肠，端助诗情苦。", 
      "春风路。", 
      "梦寻何处。", 
      "门掩桃花雨。"
    ], 
    "rhythmic": "点绛唇"
  }, 
  {
    "author": "杨无咎", 
    "paragraphs": [
      "瓦枕藤床，道人劝饮鸡苏水。", 
      "清虽无比。", 
      "何似今宵意。", 
      "红袖传持，别是般情味。", 
      "歌筵起。", 
      "绛纱影里。", 
      "应有吟鞭坠。"
    ], 
    "rhythmic": "点绛唇"
  }, 
  {
    "author": "杨无咎", 
    "paragraphs": [
      "借问嫦娥，当初谁种婆娑树。", 
      "空中呈露。", 
      "不坠凡花数。", 
      "却爱芗林，便似蟾宫住。", 
      "清如许。", 
      "醉看歌舞。", 
      "同在高寒处。"
    ], 
    "rhythmic": "点绛唇"
  }, 
  {
    "author": "杨无咎", 
    "paragraphs": [
      "散策芗林，几回来绕团团树。", 
      "月明风露。", 
      "平地神仙数。", 
      "准拟归来，移近东家住。", 
      "应相许。", 
      "为君起舞。", 
      "直到高寒处。"
    ], 
    "rhythmic": "点绛唇"
  }, 
  {
    "author": "杨无咎", 
    "paragraphs": [
      "婆娑月里枝，隐约空中露。", 
      "拟访嫦娥高处看，一夜心生羽。", 
      "仙种落人间，群艳难俦侣。", 
      "恼乱骚人有底香，欲赋无奇语。"
    ], 
    "rhythmic": "卜算子"
  }, 
  {
    "author": "杨无咎", 
    "paragraphs": [
      "平分月殿香，碎点金盘露。", 
      "占断秋光独自芳，端称觞飞羽。", 
      "谢了却重开，若个花同侣。", 
      "谁识灵心一点通，手拈空无语。"
    ], 
    "rhythmic": "卜算子"
  }, 
  {
    "author": "杨无咎", 
    "paragraphs": [
      "昨夜月初圆，今日春才半。", 
      "自是元君并旦生，岂在称遐算。", 
      "花诰看加封，玉斝休辞满。", 
      "绮席来年谁与同，笑揖麻姑伴。"
    ], 
    "rhythmic": "卜算子"
  }, 
  {
    "author": "杨无咎", 
    "paragraphs": [
      "当初本合蟾宫里。", 
      "谩容易、到尘世。", 
      "表里冰清谁与比。", 
      "占无双两地。", 
      "诜诜已是多孙子。", 
      "看将来、总荣贵。", 
      "岁岁今朝捧瑶觞，劝南园桃李。"
    ], 
    "rhythmic": "滴滴金"
  }, 
  {
    "author": "杨无咎", 
    "paragraphs": [
      "相逢未尽论心素。", 
      "早容易、背人去。", 
      "忆得歌翻断肠句。", 
      "更惺惺言语。", 
      "萋萋芳草迷南浦。", 
      "正风吹、打船雨。", 
      "静听愁声夜无眠，到水村何处。"
    ], 
    "rhythmic": "滴滴金"
  }, 
  {
    "author": "杨无咎", 
    "paragraphs": [
      "李夭桃堆绣。", 
      "正暖日、如熏芳袖。", 
      "流莺恰恰娇啼。", 
      "似为劝、百觞进酒。", 
      "少年未用称遐寿。", 
      "愿来岁、如今时侯。", 
      "相将得意皇都，同携手、上林春昼。"
    ], 
    "rhythmic": "上林春令・一落索"
  }, 
  {
    "author": "杨无咎", 
    "paragraphs": [
      "看灯花尽落。", 
      "更欲换，门外初听剥啄。", 
      "一尊赴谁约。", 
      "甚不知早暮，忒贪欢乐。", 
      "嗔人调谑。", 
      "饮芳容、索强倒恶。", 
      "渐娇慵不语，迷奚带笑，柳柔花弱。", 
      "难藐。", 
      "扶归鸳帐，不褪罗裳，要人求托。", 
      "偷偷弄搦。", 
      "红玉软，暖香薄。", 
      "待酒醒枕臂，同歌新唱，怕晓愁闻画角。", 
      "问昨宵、可㬠归迟，更休道著。"
    ], 
    "rhythmic": "瑞鹤仙"
  }, 
  {
    "author": "杨无咎", 
    "paragraphs": [
      "听梅花再弄。", 
      "残酒醒，无寐寒衾愁拥。", 
      "凄凉谁与共。", 
      "谩赢得，别恨离怀千种。", 
      "拂墙树动。", 
      "更晓来、云阴雨重。", 
      "对伤心好景，回首旧游，恍然如梦。", 
      "欢纵。", 
      "西湖曾是，画舫争驰，绣鞍双控。", 
      "归来夜中。", 
      "要银烛，卸金凤。", 
      "到而今，谁拈花枝同载，谁酌酒杯笑捧。", 
      "但逢花对酒，空祗自歌自送。"
    ], 
    "rhythmic": "瑞鹤仙", 
    "tags": [
      "西湖"
    ]
  }, 
  {
    "author": "杨无咎", 
    "paragraphs": [
      "见兰枯菊悴。", 
      "□寂寞，天与春风来至。", 
      "梅梢弄晴蕊。", 
      "似於人，装点十分和气。", 
      "吴头楚尾。", 
      "听民谣、欢声鼎沸。", 
      "总扶携□手，嬉游鼓腹，顿忘愁悴。", 
      "谁比。", 
      "承流宣化，问俗观风，一时双美。", 
      "笙歌宴启。", 
      "交酬献，尽沈醉。", 
      "□□□，行看宸庭同拜，归向天街并辔。", 
      "对西湖把酒，应须共谈旧治。"
    ], 
    "rhythmic": "瑞鹤仙", 
    "tags": [
      "西湖"
    ]
  }, 
  {
    "author": "杨无咎", 
    "paragraphs": [
      "数文章翰墨。", 
      "前辈远，稍□风流岑寂。", 
      "公才万夫敌。", 
      "嗣家声，不坠江西人物。", 
      "凝脂点漆。", 
      "向鸳行、神峰秀出。", 
      "况襟怀倜傥，词华洒落，未容俦匹。", 
      "均逸。", 
      "妙龄识退，故国怀归，问安亲戚。", 
      "屏风坐隔。", 
      "看除召，在晨夕。", 
      "对生朝，且趁清明时节，痛饮无妨堕帻。", 
      "著莱衣戏舞，千春永如是日。"
    ], 
    "rhythmic": "瑞鹤仙"
  }, 
  {
    "author": "杨无咎", 
    "paragraphs": [
      "海宇澄明，天气宴温，人情物态昭苏。", 
      "喜分付揽辔，来与春俱。", 
      "潇洒兰亭醉墨，丁宁黄石传书。", 
      "到如今几载，不坠风流，世有名儒。", 
      "山川瑞色，樵牧欢声，尽随弦管虚徐。", 
      "判醉笑、频挥玉麈，共□金壶。", 
      "湔祓聊勤大手，谋谟宜佐皇图。", 
      "定知朝暮，未容温席，已促锋车。"
    ], 
    "rhythmic": "雨中花・夜行船"
  }, 
  {
    "author": "杨无咎", 
    "paragraphs": [
      "漠漠云轻，涓涓露重，西风特地飕飕。", 
      "觉良宵初永，袢暑微收。", 
      "乘鹤缑山，浮槎银汉，尚想风流。", 
      "笑人间儿戏，瓜果堆盘，缯彩为楼。", 
      "广庭净扫，露坐披衣，细看新月如钩。", 
      "谁道是、嫦娥不嫁，独守清秋。", 
      "雅有骚人伴侣，长交清影夷犹。", 
      "举杯相属，却应羞杀，呆女痴牛。"
    ], 
    "rhythmic": "雨中花・夜行船"
  }, 
  {
    "author": "杨无咎", 
    "paragraphs": [
      "雨霁云收，风高露冷，银河万里波澄。", 
      "正冰轮初见，玉斧修成。", 
      "还是一年，凭栏望处，对景愁生。", 
      "想姮娥应念，待久西厢，为可中庭。", 
      "翻思皓彩，未如微暗，向人多少深情。", 
      "长记得、墙阴密语，花底潜行。", 
      "饮散频羞烛影，梦馀常怯窗明。", 
      "此时此意，有谁曾问，月白风清。"
    ], 
    "rhythmic": "雨中花・夜行船"
  }, 
  {
    "author": "杨无咎", 
    "paragraphs": [
      "云容掩帐，星辉排烛，待得鹊成桥後。", 
      "匆匆相见夜将阑，更应副、家家乞巧。", 
      "经年怨别，霎时欢会，心事如何可了。", 
      "朝朝暮暮是佳期，乍可在、人间先老。"
    ], 
    "rhythmic": "鹊桥仙"
  }, 
  {
    "author": "杨无咎", 
    "paragraphs": [
      "痴牛呆女，谩恩深情远。", 
      "一岁惟能一相见。", 
      "纵金风玉露，胜却人间，争奈向、雪月花时阻间。", 
      "幽欢犹未足，催度桥归，乌鹊无端便惊散。", 
      "别後欲重来，杳杳银河，空怅望、不胜凄断。", 
      "最可惜、当初泛槎人，甚不问、天边这些磨难。"
    ], 
    "rhythmic": "洞仙歌"
  }, 
  {
    "author": "杨无咎", 
    "paragraphs": [
      "晚风清，淡云卷尽轻罗。", 
      "看银蟾、初离海上，万里碧汉澄波。", 
      "碾云衢、玉轮缓驾，照山影、宝镜新磨。", 
      "光彻庭除，寒生绮席，无聊清兴助吟哦。", 
      "共宴赏、明宵天气，晴晦又知他。", 
      "无眠处，衣濡湛露，目断明河。", 
      "念年来、青云失志，举头羞见嫦娥。", 
      "且高歌、细敲檀板，拚痛饮、频倒金荷。", 
      "断约他年，重挥大手，桂枝须斫最高柯。", 
      "恁时节、清光比似，今夕更应多。", 
      "功名事，到头须在，休用忙呵。"
    ], 
    "rhythmic": "多丽"
  }, 
  {
    "author": "杨无咎", 
    "paragraphs": [
      "西楼天将晚。", 
      "流素月、寒光正满。", 
      "楼上笑揖姮娥，似看罗袜尘生，鬓云风乱。", 
      "珠帘终夕卷。", 
      "判不寐、阑干凭暖。", 
      "好在影落清尊，冷侵香幄，欢馀未教人散。"
    ], 
    "rhythmic": "卓牌子慢・卓牌子"
  }, 
  {
    "author": "杨无咎", 
    "paragraphs": [
      "晓来烟露重，为重阳、增胜致。", 
      "记一年好处，无似此天气。", 
      "东篱白衣至，南陌芳筵启。", 
      "风流曾未远，登临都在眼底。", 
      "人生如寄。", 
      "谩把茱萸看子细。", 
      "击节听高歌，痛饮莫辞醉。", 
      "乌帽任教，颠倒风里坠。", 
      "黄花明日，纵好无情味。"
    ], 
    "rhythmic": "倒垂柳"
  }, 
  {
    "author": "杨无咎", 
    "paragraphs": [
      "霁空如水。", 
      "衬落木坠红，遥山堆翠。", 
      "独立闲阶，数声□度风前，几点雁横云际。", 
      "已凉天气未寒时，问好处、一年谁记。", 
      "笑声里。", 
      "摘得半钗，金蕊来至。", 
      "横斜为插乌纱，更碎揉、泛入金尊琼蚁。", 
      "满酌霞觞，愿人寿百千，可奈此时情味。", 
      "牛山何必独沾衣，对佳节、惟应欢醉。", 
      "看睡起。", 
      "晓蝶也愁花悴。"
    ], 
    "rhythmic": "惜黄花慢"
  }, 
  {
    "author": "杨无咎", 
    "paragraphs": [
      "满城风雨无端恶。", 
      "孤负登高约。", 
      "佳节若为酬，盛与歌呼，胜却秋萧索。", 
      "菊花旋摘揉青萼。", 
      "满满浮杯杓。", 
      "老鬓未侵霜，醉里乌纱，不怕风吹落。"
    ], 
    "rhythmic": "醉花阴"
  }, 
  {
    "author": "杨无咎", 
    "paragraphs": [
      "捧杯不管馀酲恶。", 
      "玉腕宽金约。", 
      "宛转一声清，戛玉敲冰，浑胜鸣弦索。", 
      "朱唇浅破桃花萼。", 
      "重注鸬鹚杓。", 
      "夜永醉归来，细想罗襟，犹有梁尘落。"
    ], 
    "rhythmic": "醉花阴"
  }, 
  {
    "author": "杨无咎", 
    "paragraphs": [
      "楚乡易得天时恶。", 
      "风雨长如约。", 
      "不道有幽人，衣带秋深，犹自悬鹑索。", 
      "招呼朋侣如花萼。", 
      "有酒须同酌。", 
      "世态任凋疏，却爱黄花，不似群花落。"
    ], 
    "rhythmic": "醉花阴"
  }, 
  {
    "author": "杨无咎", 
    "paragraphs": [
      "金铃玉屑嫌非巧。", 
      "生作文鸳小。", 
      "西帝也多情，偷取佳名，分付闲花草。", 
      "渊明手把谁携酒。", 
      "羞把簪乌帽。", 
      "寄与绮窗人，百种妖娆，不似酴醾好。"
    ], 
    "rhythmic": "醉花阴"
  }, 
  {
    "author": "杨无咎", 
    "paragraphs": [
      "淋漓尽日黄梅雨。", 
      "断送春光暮。", 
      "目断向高楼，持酒停歌，无计留春住。", 
      "扑人飞絮浑无数。", 
      "总是添愁绪。", 
      "回首问春风，争得春愁，也解随春去。"
    ], 
    "rhythmic": "醉花阴"
  }, 
  {
    "author": "杨无咎", 
    "paragraphs": [
      "迤逦韶华将半。", 
      "桃杏匀於染。", 
      "又还撩拨、春心倍凄黯。", 
      "准拟□□狂吟，可怜无复当年，酒肠文瞻。", 
      "倦游览。", 
      "憔悴羞窥鸾鉴。", 
      "眉端为谁敛。", 
      "可堪风雨、无情暗亭槛。", 
      "触目千点飞红，问春争得春愁，也随春减。"
    ], 
    "rhythmic": "解蹀躞"
  }, 
  {
    "author": "杨无咎", 
    "paragraphs": [
      "柳暗藏鸦，花深见蝶，物华如绣。", 
      "情多思远，又是一番清瘦。", 
      "忆前回、庭榭来春，个人预约同携手。", 
      "恨迟留，载酒期程，孤负踏青时候。", 
      "搔首。", 
      "双眉暗斗。", 
      "况无似今年，一春晴昼。", 
      "风僝雨僽。", 
      "直得□时迤逗。", 
      "想闲窗、针线倦拈，寂寞细捻酴醾嗅。", 
      "待还家、定自冤人，泪粉盈襟袖。"
    ], 
    "rhythmic": "琐窗寒"
  }, 
  {
    "author": "杨无咎", 
    "paragraphs": [
      "朱帘碧瓦干云际。", 
      "占尽潇滩形势地。", 
      "傍墙人唤状元家，想见华堂融瑞气。", 
      "寿杯莫惜团栾醉。", 
      "跳虎转龟寻旧喜。", 
      "小邦只恐久难留，异日君王重赐第。"
    ], 
    "rhythmic": "玉楼春"
  }, 
  {
    "author": "杨无咎", 
    "paragraphs": [
      "娉婷标格神仙样。", 
      "几日佩环离海上。", 
      "小春只隔一旬期，菊蕊包香犹未放。", 
      "霞觞满酌摇红浪。", 
      "慢引新声云际响。", 
      "玉颜长与姓相宜，寿数三回排第行。"
    ], 
    "rhythmic": "玉楼春"
  }, 
  {
    "author": "杨无咎", 
    "paragraphs": [
      "酒阑未放宾朋散。", 
      "自拈冰芽教旋碾。", 
      "调膏初喜玉成泥，溅沫共惊银作线。", 
      "已知於我情非浅。", 
      "不必宁宁书碗面。", 
      "满尝乞得夜无眠，要听枕边言语软。"
    ], 
    "rhythmic": "玉楼春"
  }, 
  {
    "author": "杨无咎", 
    "paragraphs": [
      "开心暖胃。", 
      "最爱门冬水。", 
      "欲识味中犹有味。", 
      "记取东坡诗意。", 
      "笑看玉笋双传。", 
      "还思此老亲煎。", 
      "归去北窗高卧，清风不用论钱。"
    ], 
    "rhythmic": "清平乐"
  }, 
  {
    "author": "杨无咎", 
    "paragraphs": [
      "花阴转午。", 
      "小院清无暑。", 
      "雪碗冰瓯凝灏露。", 
      "自涤紫毫鸡距。", 
      "麝煤落纸生春。", 
      "只应李卫夫人。", 
      "我亦前身逸少，莫嗔太逼君真。"
    ], 
    "rhythmic": "清平乐"
  }, 
  {
    "author": "杨无咎", 
    "paragraphs": [
      "昨日小春才得信。", 
      "明宵新月初生晕。", 
      "又对寿觞斟九酝。", 
      "香成阵。", 
      "欢声点破梅梢粉。", 
      "琪树长青资玉润。", 
      "鸳鸯不老眠沙稳。", 
      "此去期程知远近。", 
      "君休问。", 
      "山河有尽情无尽。"
    ], 
    "rhythmic": "渔家傲"
  }, 
  {
    "author": "杨无咎", 
    "paragraphs": [
      "菊暗荷枯秋已满。", 
      "枨黄橘绿冬初暖。", 
      "草草杯盘成小宴。", 
      "殷勤劝。", 
      "尊前莫遣霞觞浅。", 
      "两鬓从教霜点半。", 
      "人生最要长为伴。", 
      "举洒岂徒称寿算。", 
      "深深愿。", 
      "来年更看门风换。"
    ], 
    "rhythmic": "渔家傲"
  }, 
  {
    "author": "杨无咎", 
    "paragraphs": [
      "梅晕渐开红蜡垒。", 
      "菊篱尚耀黄金蕊。", 
      "正是小春风物美。", 
      "宜家喜。", 
      "生朝颜巷犹和气。", 
      "古鼎氤氲云缕细。", 
      "霞觞潋滟红鳞起。", 
      "听取殷勤歌里意。", 
      "千秋气。", 
      "北堂同我供甘旨。"
    ], 
    "rhythmic": "渔家傲"
  }, 
  {
    "author": "杨无咎", 
    "paragraphs": [
      "事事无心闲散惯。", 
      "有时独坐溪桥畔。", 
      "雨密波平鱼曼衍。", 
      "鱼曼衍。", 
      "轮轻钓细随风卷。", 
      "忆昔故人为侣伴。", 
      "而今怎奈成疏间。", 
      "水远山长无计见。", 
      "无计见。", 
      "投竿顿觉肠千断。"
    ], 
    "rhythmic": "渔家傲"
  }, 
  {
    "author": "杨无咎", 
    "paragraphs": [
      "穷阴急景暗推迁。", 
      "减绿鬓，捐朱颜。", 
      "利名牵役几时闲。", 
      "又还惊，一岁圆。", 
      "劝君今夕不须眠。", 
      "且满满，泛觥船。", 
      "大家沈醉对芳筵。", 
      "愿新年，胜旧年。"
    ], 
    "rhythmic": "双雁儿"
  }, 
  {
    "author": "杨无咎", 
    "paragraphs": [
      "休惊明日岁华新。", 
      "且喜得，又逢春。", 
      "北堂歌舞奉慈亲。", 
      "愿遐龄，等大椿。", 
      "□□□□□□□。", 
      "□□□，□□□。", 
      "□□□□□□□。", 
      "□□□，□□□。"
    ], 
    "rhythmic": "双雁儿"
  }, 
  {
    "author": "杨无咎", 
    "paragraphs": [
      "新来特特更门地。", 
      "都收拾、山和水。", 
      "看明年、事事都如意。", 
      "迎福禄、俱来至。", 
      "莫管明朝添一岁。", 
      "尽同向、尊前沈醉。", 
      "且唱迎春乐，祝慈母、千秋岁。"
    ], 
    "rhythmic": "迎春乐"
  }, 
  {
    "author": "杨无咎", 
    "paragraphs": [
      "鸳瓦霜明，绣帘烟暖，和气容与。", 
      "云想衣裳，风清环佩，拥翠娥扶步。", 
      "蓬山远别，仙班知是，有客旧同俦侣。", 
      "来到、人间又也，爱他相门荣遇。", 
      "清秋菊在，小春梅绽，正是年华好处。", 
      "酒满瑶觞，歌翻金缕，莫放行云去。", 
      "已随夫贵，仍因儿显，两国看齐楚。", 
      "此时对、生朝听我，却称寿语。"
    ], 
    "rhythmic": "永遇乐"
  }, 
  {
    "author": "杨无咎", 
    "paragraphs": [
      "黄叶缤纷，碧江清浅，锦水秋暮。", 
      "画鼓冬冬，高牙飐飐，离棹无由驻。", 
      "波声笳韵，芦花蓼穗，翻作别离情绪。", 
      "须知道、风流太守，未尝恝情来去。", 
      "那堪对此，来时单骑，去也文鸳得侣。", 
      "绣被熏香，蓬窗听雨，还解知人否。", 
      "一川风月，满堤杨柳，今夜酒醒何处。", 
      "调疏呵，双栖正稳，慢摇去橹。"
    ], 
    "rhythmic": "永遇乐"
  }, 
  {
    "author": "杨无咎", 
    "paragraphs": [
      "风褪柔英，雨肥繁实，又还如豆。", 
      "玉核初成，红腮尚浅，齿软酸微透。", 
      "粉墙低亚，佳人惊见，不管露沾襟袖。", 
      "折一枝、钗头未插，应把手捘频嗅。", 
      "相如病酒，只因思此，免使文君眉皱。", 
      "入鼎调羹，攀林止渴，功业还依旧。", 
      "看看飞燕，衔将春去，又是欲黄时候。", 
      "争如向、金盘满捧，共君对酒。"
    ], 
    "rhythmic": "永遇乐"
  }, 
  {
    "author": "杨无咎", 
    "paragraphs": [
      "荒山藏古寺。", 
      "见傍水梅开，一枝三四。", 
      "兰枯蕙死。", 
      "登临处、慰我魂消惟此。", 
      "可堪红紫。", 
      "曾不解、和羹结子。", 
      "高压尽、百卉千葩，因君合修花史。", 
      "韶华且莫吹残，待浅揾松煤，写教形似。", 
      "此时胸次。", 
      "凝冰雪、洗尽从前尘滓。", 
      "吟安个字。", 
      "判不寐、勾牵幽思。", 
      "谁伴我、香宿蜂媒，光浮月姊。"
    ], 
    "rhythmic": "玉烛新"
  }, 
  {
    "author": "杨无咎", 
    "paragraphs": [
      "平生厌见花时节。", 
      "惟只爱、梅花发。", 
      "破寒迎腊吐幽姿，占断一番清绝。", 
      "照溪印月，带烟和雨，傍竹仍藏雪。", 
      "松煤淡出宜孤洁。", 
      "最嫌把、铅华说。", 
      "暗香销尽欲飘零，须得笛声呜咽。", 
      "这些风味，自家领略，莫与傍人说。"
    ], 
    "rhythmic": "御街行"
  }, 
  {
    "author": "杨无咎", 
    "paragraphs": [
      "傲雪凌霜。", 
      "平欺寒力，搀借春光。", 
      "步绕西湖，兴馀东阁，可奈诗肠。", 
      "娟娟月转回廊。", 
      "悄无处、安排暗香。", 
      "一夜相思，几枝疏影，落在寒窗。"
    ], 
    "rhythmic": "柳梢青", 
    "tags": [
      "西湖"
    ]
  }, 
  {
    "author": "杨无咎", 
    "paragraphs": [
      "雪艳烟痕。", 
      "又要春色来到芳尊。", 
      "却忆年时，月移清影，人立黄昏。", 
      "一番幽思谁论。", 
      "但永夜、空迷梦魂。", 
      "绕遍江南，缭墙深苑，水郭山村。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "茅舍疏篱。", 
      "半飘残雪，斜卧低枝。", 
      "可更相宜，烟笼修竹，月在寒溪。", 
      "亭亭伫立移时。", 
      "判瘦损、无妨为伊。", 
      "谁赋才情，画成幽思，写入新诗。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "月堕霜飞。", 
      "隔窗疏瘦，微见横枝。", 
      "不道寒香，解随羌管，吹到屏帷。", 
      "个中风味谁知。", 
      "睡乍起、乌云任敧。", 
      "嚼蕊挼英，浅颦轻笑，酒半醒时。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "日转墙东。", 
      "几枝寒影，一点香风。", 
      "清不成眠，醉凭诗兴，起绕珍丛。", 
      "平生只个情锺。", 
      "渐老矣、无愁可供。", 
      "最是难忘，倚楼人在，横笛声中。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "玉骨冰肌。", 
      "为谁偏好，特地相宜。", 
      "一段风流，广平休赋，和靖无诗。", 
      "绮窗睡起春迟。", 
      "困无力、菱花笑窥。", 
      "嚼蕊吹香，眉心贴处，鬓畔簪时。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "为爱冰姿，画看不足，吟看不足。", 
      "已恨春催，可堪风里，飞英相逐。", 
      "只应自惜高标，似羞伴、妖红媚绿。", 
      "藏白收香，放他桃李，漫山粗俗。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "水曲山傍。", 
      "寒梢冷蕊，隐映修篁。", 
      "细细吹香，疏疏沈影，恼断回肠。", 
      "为伊驻马横塘。", 
      "漫立尽、烟村夕阳。", 
      "空袅吟鞭，几多诗句，不入思量。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "天付风流。", 
      "相时宜称，著处清幽。", 
      "雪月光中，烟溪影里，松竹梢头。", 
      "却憎吹笛高楼。", 
      "一夜里、教人鬓秋。", 
      "不道明朝，半随风远，半逐波浮。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "屋角墙隅。", 
      "占宽闲处，种两三株。", 
      "月夕烟朝，影侵窗牖，香彻肌肤。", 
      "群芳欲比何如。", 
      "癯儒岂、膏梁共途。", 
      "因事顺心，为花修史，从记中书。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "瑞鸭烟浓。", 
      "晓来弦管，声在霜空。", 
      "却退寒威，借回春色，满苑香风。", 
      "几时人下瑶宫。", 
      "记千载、今朝庆逢。", 
      "满捧瑶觞，芝兰丛里，锦绣光中。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "江月轩中。", 
      "拍堤新涨，绕院熏风。", 
      "深注瑶觞，低歌金缕，声在晴空。", 
      "新词尽索无穷。", 
      "断酩酊、衰颜为红。", 
      "愿得年年，繁枝子满，绿叶阴浓。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "槐夏风清。", 
      "霁天欲晓，武曲增明。", 
      "元是今朝，曾生名将，力佐中兴。", 
      "朝家息马休兵。", 
      "享逸乐、嬉游太平。", 
      "忧国胸襟，平戎材略，分付瑶觥。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "灼灼红榴，垂垂绿柳，庭户清和。", 
      "罗绮香中，十分春酒，几叠高歌。", 
      "遐龄欲问如何。", 
      "记平日、阴功数多。", 
      "千载今朝，笑看池面，龟戏青荷。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "小阁深沈，酒醺香暖，容易眠熟。", 
      "梦入仙源，桃红似火，李莹如玉。", 
      "觉来几许悲凉，记永夜、传杯换烛。", 
      "绣被熏香，宝钗落枕，同论心曲。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "送雁迎鸿，未寒时节，已凉天气。", 
      "针线倦拈，帘帏低卷，别般风味。", 
      "眠梦到山中，共老幼、扶携笑喜。", 
      "桑柘影深，鸡豚香美，家家人醉。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "暴雨生凉。", 
      "做成好梦，飞到伊行。", 
      "几叶芭蕉，数竿修竹，人在南窗。", 
      "傍人笑我恓惶。", 
      "算除是、铁心石肠。", 
      "一自别来，百般宜处，都入思量。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "素书谁托。", 
      "嗟鳞沈雁断，水遥山邈。", 
      "问别来、几许离愁，但只觉衣宽，不禁消薄。", 
      "岁岁年年，又岂是、春光萧索。", 
      "自无心、强陪醉笑，负他满庭花药。", 
      "援琴试弹贺若。", 
      "尽清于别鹤，悲甚霜角。", 
      "怎似得、斜拥檀槽，看小品吟商，玉纤推却。", 
      "旋暖熏炉，更自炷、龙津双萼。", 
      "正怀思、又还夜永，烛花自落。"
    ], 
    "rhythmic": "解连环"
  }, 
  {
    "author": "杨无咎", 
    "paragraphs": [
      "灯月交光，笙簧递响。", 
      "繁华依旧升平样。", 
      "心期休卜紫姑神，文章曾照青藜杖。", 
      "歌落梁尘，酒摇鳞浪。", 
      "暂还南国同邀赏。", 
      "明年侍辇向端门，却瞻日表青霄上。"
    ], 
    "rhythmic": "踏莎行"
  }, 
  {
    "author": "杨无咎", 
    "paragraphs": [
      "梅英粉淡，柳梢金软，兰芽依旧。", 
      "见万家、灯火明如昼。", 
      "正人月、圆时候。", 
      "挨香傍玉偷携手。", 
      "尽轻衫寒透。", 
      "听一声、画角催残漏。", 
      "惜归去、频回首。"
    ], 
    "rhythmic": "探春令"
  }, 
  {
    "author": "杨无咎", 
    "paragraphs": [
      "雪梅风柳，弄金匀粉，峭寒犹浅。", 
      "又还近、三五银蟾满。", 
      "渐玉漏、声初短。", 
      "尊前重约年时伴。", 
      "拈灯词先按。", 
      "便直饶、心似蛾儿撩乱。", 
      "也有春风管。"
    ], 
    "rhythmic": "探春令"
  }, 
  {
    "author": "杨无咎", 
    "paragraphs": [
      "搦儿身分，测儿鞋子、捻儿年纪。", 
      "著一套、时样不肯红，甚打扮、诸馀济。", 
      "回头一笑千娇媚。", 
      "知几多深意。", 
      "奈月华、灯影交相照，诮没个、商量地。"
    ], 
    "rhythmic": "探春令"
  }, 
  {
    "author": "杨无咎", 
    "paragraphs": [
      "东风初到，小梅枝上，又惊春近。", 
      "料天台不比，人间日月，桃萼红英晕。", 
      "刘郎浪迹凭谁问。", 
      "莫因诗瘦损。", 
      "怕桑田变海，仙源重返，老大无人认。"
    ], 
    "rhythmic": "探春令"
  }, 
  {
    "author": "杨无咎", 
    "paragraphs": [
      "风和日薄馀烟嫩，测测透鲛绡。", 
      "相逢且喜，人圆玳席，月满丹霄。", 
      "烂游胜赏，高低灯火，鼎沸笙箫。", 
      "一年三百六十日，愿长似今宵。"
    ], 
    "rhythmic": "人月圆"
  }, 
  {
    "author": "杨无咎", 
    "paragraphs": [
      "月华灯影光相射。", 
      "还是元宵也。", 
      "绮罗如画，笙歌递响，无限风雅。", 
      "闹蛾斜插，轻衫乍试，闲趁尖耍。", 
      "百年三万六千夜，愿长如今夜。"
    ], 
    "rhythmic": "人月圆"
  }, 
  {
    "author": "杨无咎", 
    "paragraphs": [
      "柳腰花貌天然好，聪慧更温柔。", 
      "千娇百媚，一时半霎，不离心头。", 
      "是人总道新来瘦，也著甚来由。", 
      "假饶薄命，因何瘦了，地风流。"
    ], 
    "rhythmic": "眼儿媚"
  }, 
  {
    "author": "杨无咎", 
    "paragraphs": [
      "南州初会遇。", 
      "记惺惺、说底语。", 
      "而今精神□，倾下越风措。", 
      "雍门人独夜，客舍停杯处。", 
      "馀香应未泯，凭君重唱金缕。", 
      "移宫易羽。", 
      "纵有离愁休怨诉。", 
      "客里□凄凉，怕听断肠句。", 
      "情山曲海，君已心相许。", 
      "骖鸾乘月，正好同归去。"
    ], 
    "rhythmic": "倒垂柳"
  }, 
  {
    "author": "杨无咎", 
    "paragraphs": [
      "露宠妆成态，风扶醉里身。", 
      "谩劳驿使走征尘。", 
      "岭外陇头何处、不知春。", 
      "诗思如清水，毫端妙入神。", 
      "可怜徒效越娘颦。", 
      "为问吟哦摹写、几曾真。"
    ], 
    "rhythmic": "南歌子"
  }, 
  {
    "author": "杨无咎", 
    "paragraphs": [
      "小雨疏疏过，长江滚滚流。", 
      "落霞残照晚明楼。", 
      "又是一番重午，身寄南州。", 
      "罗绮纷香陌，鱼龙漾彩舟。", 
      "不堪回首凤池头。", 
      "谁道於今霜鬓，犹自淹留。"
    ], 
    "rhythmic": "南歌子", 
    "tags": [
      "长江"
    ]
  }, 
  {
    "author": "杨无咎", 
    "paragraphs": [
      "波静明如染，山光翠欲流。", 
      "晚来乘兴上章楼。", 
      "楼外谁歌新唱，知有黄州。", 
      "拟泛银可浪，聊乘藕叶舟。", 
      "蓬山应自隐鳌头。", 
      "借问谪仙何在，今为谁留。"
    ], 
    "rhythmic": "南歌子"
  }, 
  {
    "author": "杨无咎", 
    "paragraphs": [
      "笛喷风前曲，歌翻意外声。", 
      "年来老子厌风情。", 
      "可是於君一见、眼双明。", 
      "枕臂听残漏，停杯对短檠。", 
      "直教笔底有文星。", 
      "欲状此时情味、若为成。"
    ], 
    "rhythmic": "南歌子"
  }, 
  {
    "author": "杨无咎", 
    "paragraphs": [
      "巾染乌烟碧，衣拖晓露鲜。", 
      "盈盈风骨小神仙。", 
      "特地勾牵处士、梦巫山。", 
      "星宿罗胸次，牙签弄指端。", 
      "凭君为算小行年。", 
      "试问与伊结得、几生缘。"
    ], 
    "rhythmic": "南歌子"
  }, 
  {
    "author": "杨无咎", 
    "paragraphs": [
      "彩缕牵肠断，明珠暗滴圆。", 
      "从头颗颗手亲穿。", 
      "寄与仙乡同结、此生缘。", 
      "和串拢瑜臂，连云坠雪肩。", 
      "循环密数对沈烟。", 
      "似我真情不断、永相联。"
    ], 
    "rhythmic": "南歌子"
  }, 
  {
    "author": "杨无咎", 
    "paragraphs": [
      "沙上鸥群□戏，云端雁阵斜铺。", 
      "殷勤特为故人书。", 
      "写尽衷肠情素。", 
      "名字纵非俦匹，夤缘自合欢娱。", 
      "尽教涂抹费工夫。", 
      "到底翻成吃醋。"
    ], 
    "rhythmic": "西江月"
  }, 
  {
    "author": "杨无咎", 
    "paragraphs": [
      "态度雪香花瘦，情怀雨润云温。", 
      "故将淡墨写精神。", 
      "记得洗妆馀晕。", 
      "只恐妖娆未似，谁云彼此难分。", 
      "别来憔悴不堪论。", 
      "相对无言有恨。"
    ], 
    "rhythmic": "西江月"
  }, 
  {
    "author": "杨无咎", 
    "paragraphs": [
      "秋深郎未归，月上人初静。", 
      "无语意迟迟，步转梧桐影。", 
      "罗衣宽莫裁，云鬓松还整。", 
      "谁与问相思，立尽清宵永。"
    ], 
    "rhythmic": "生查子"
  }, 
  {
    "author": "杨无咎", 
    "paragraphs": [
      "秋来愁更深，黛拂双蛾浅。", 
      "翠袖怯春寒，修竹萧萧晚。", 
      "此意有谁知，恨与孤鸿远。", 
      "小立背西风，又是重门掩。"
    ], 
    "rhythmic": "生查子"
  }, 
  {
    "author": "杨无咎", 
    "paragraphs": [
      "妖娆百种宜，总在春风面。", 
      "含笑又和嗔，莫作丹青现。", 
      "问著却无言，觑了还回盼。", 
      "底处奈思量，卷了还重展。"
    ], 
    "rhythmic": "生查子"
  }, 
  {
    "author": "杨无咎", 
    "paragraphs": [
      "秋暮。", 
      "永夜西楼，冷月明窗户。", 
      "梦破橹声中，忆在松江路。", 
      "枕试寻曾游处。", 
      "记历历、风光堪数。", 
      "谁与浮家五湖去。", 
      "尽醉眠秋雨。"
    ], 
    "rhythmic": "甘草子"
  }, 
  {
    "author": "杨无咎", 
    "paragraphs": [
      "湖上风光直万金。", 
      "芙蓉并蒂照清深。", 
      "须知花意如人意，好在双心同一心。", 
      "词共唱，酒俱斟。", 
      "夜阑扶醉小亭阴。", 
      "当时比翼连枝愿，未必风流得似今。"
    ], 
    "rhythmic": "鹧鸪天"
  }, 
  {
    "author": "杨无咎", 
    "paragraphs": [
      "休倩傍人为正冠。", 
      "披襟散发最宜闲。", 
      "水云况得平生趣，富贵何曾著眼看。", 
      "低拍棹，称鸣銮。", 
      "一尊长向枕边安。", 
      "夜深贪钓波间月，睡起知他日几竿。"
    ], 
    "rhythmic": "鹧鸪天"
  }, 
  {
    "author": "杨无咎", 
    "paragraphs": [
      "不学真空不学仙。", 
      "不居尘市不居山。", 
      "时沽鲁酒供诗兴，莫管吴霜点鬓斑。", 
      "只麽去，几时还。", 
      "岂知魂梦□□间。", 
      "凭君休作千年调，到处惟□一味闲。"
    ], 
    "rhythmic": "鹧鸪天"
  }, 
  {
    "author": "杨无咎", 
    "paragraphs": [
      "蕙性柔情忒可怜。", 
      "盈盈真是女中仙。", 
      "披图一见春风面，携手疑同玳瑁筵。", 
      "挥象管，擘蛮笺。", 
      "等闲写就碧云篇。", 
      "风流意态犹难画，潇洒襟怀怎许传。"
    ], 
    "rhythmic": "鹧鸪天"
  }, 
  {
    "author": "杨无咎", 
    "paragraphs": [
      "雪後雨儿雨後雪。", 
      "镇日价、长不歇。", 
      "今番为寒忒太切。", 
      "和天地、也来厮鳖。", 
      "睡不著、身心自暗攧。", 
      "这况味、凭谁说。", 
      "枕衾冷得浑似铁。", 
      "只心头、些个热。"
    ], 
    "rhythmic": "天下乐"
  }, 
  {
    "author": "杨无咎", 
    "paragraphs": [
      "同行同坐。", 
      "同携同卧。", 
      "正朝朝暮暮同欢，怎知终有抛亸。", 
      "记江皋惜别，那堪被、流水无情送轻舸。", 
      "有愁万种，恨未说破。", 
      "知重见、甚时可。", 
      "见也浑闲，堪嗟处、山遥水远，音书也无个。", 
      "这眉头、强展依前锁。", 
      "这泪珠、强抆依前堕。", 
      "我平生、不识相思，为伊烦恼忒大。", 
      "你还知麽。", 
      "你知後、我也甘心受催挫。", 
      "又只恐你，背盟誓、似风过。", 
      "共别人、忘著我。", 
      "把洋澜在，都卷尽与，杀不得、这心头火。"
    ], 
    "rhythmic": "玉抱肚"
  }, 
  {
    "author": "杨无咎", 
    "paragraphs": [
      "惆怅红尘千里。", 
      "恨死拨、浮名浮利。", 
      "欠我温存，少伊撋就，两处悬悬地。", 
      "拟待归来伏不是。", 
      "更与问、孤眠子细。", 
      "月照纱窗，晓灯残梦，可㬠恶姿味。"
    ], 
    "rhythmic": "雨中花令"
  }, 
  {
    "author": "杨无咎", 
    "paragraphs": [
      "已是花魁柳冠。", 
      "更绝唱、不容同伴。", 
      "画鼓低敲，红牙随应，著个人勾唤。", 
      "慢引莺喉千样转。", 
      "听过处、几多娇怨。", 
      "换羽移宫，偷声减字，不愿人肠断。"
    ], 
    "rhythmic": "雨中花令"
  }, 
  {
    "author": "杨无咎", 
    "paragraphs": [
      "自是云温雨润。", 
      "诮不解、佯嗔偷闷。", 
      "倾坐精神，人情性，眉际生春晕。", 
      "语带京华清更韵。", 
      "听娅姹、莺喉娇稳。", 
      "别後相思，心头欲见，觅个灯花信。"
    ], 
    "rhythmic": "雨中花令"
  }, 
  {
    "author": "杨无咎", 
    "paragraphs": [
      "不假铅华嫌太白。", 
      "玉搓成、体柔腰搦。", 
      "明月堂深，莲花杯软，情重自斟琼液。", 
      "寄语珷玞休并色。", 
      "信秦城、未教轻易。", 
      "绛阙楼成，蓝桥药就，好吹箫共乘鸾翼。"
    ], 
    "rhythmic": "夜行船"
  }, 
  {
    "author": "杨无咎", 
    "paragraphs": [
      "醉袖轻拢檀板转。", 
      "听声声、晓莺初啭。", 
      "花落江南，柳青客舍，多少旧愁新怨。", 
      "我也寻常听见惯。", 
      "浑不似、这翻撩乱。", 
      "调少情多，语娇声咽，曲与寸肠俱断。"
    ], 
    "rhythmic": "夜行船"
  }, 
  {
    "author": "杨无咎", 
    "paragraphs": [
      "宝髻双垂烟一缕。", 
      "年纪小、未周三五。", 
      "压一精神，出群标格，偏向众中翘楚。", 
      "记得谯门初见处。", 
      "禁不定、乱魂飞去。", 
      "掌托鞋儿，肩拖裙子，悔不做、闲男女。"
    ], 
    "rhythmic": "夜行船"
  }, 
  {
    "author": "杨无咎", 
    "paragraphs": [
      "怪被东风相误。", 
      "落轻帆、暂停烟渚。", 
      "桐树阴森，茅檐潇洒，元是那回来处。", 
      "相与狂朋沽绿醑。", 
      "听胡姬、隔窗言语。", 
      "我既痴迷，君还留恋，明日慢移船去。"
    ], 
    "rhythmic": "夜行船"
  }, 
  {
    "author": "杨无咎", 
    "paragraphs": [
      "夹岸绮罗欢聚。", 
      "看喧喧、彩舟来去。", 
      "晴放湖光，雨添山色，谁识总相宜处。", 
      "输与骚人知胜趣。", 
      "醉临流、戏评坡句。", 
      "若把西湖比西子，这东湖、似东邻女。"
    ], 
    "rhythmic": "夜行船", 
    "tags": [
      "西湖"
    ]
  }, 
  {
    "author": "杨无咎", 
    "paragraphs": [
      "行看不足。", 
      "坐看不足。", 
      "柳条短、斜倚春风，海棠睡、醉敧红玉。", 
      "清堪掬。", 
      "桃李漫山，真成粗俗。", 
      "遥夜几番相属。", 
      "暗魂飞逐。", 
      "深酌酒、低唱新声，密传意、解回娇目。", 
      "知谁福。", 
      "得似风流，可伊心曲。"
    ], 
    "rhythmic": "两同心"
  }, 
  {
    "author": "杨无咎", 
    "paragraphs": [
      "秋水明眸、翠螺堆发。", 
      "却扇坐、羞落庭花，凌波步、尘生罗袜。", 
      "芳心发。", 
      "分付春风，恰当时节。", 
      "渐解愁花怨月。", 
      "忒贪娇劣。", 
      "宁宁地、情态于人，惺惺处、语言低说。", 
      "相思切。", 
      "不见须臾，可堪离别。"
    ], 
    "rhythmic": "两同心"
  }, 
  {
    "author": "杨无咎", 
    "paragraphs": [
      "月可中庭，夜凉初燕。", 
      "见个人人、越格风流，饶济济、入时打扮。", 
      "小从容，不似前回，匆匆得见。", 
      "坐上不禁肠断。", 
      "捧杯深劝。", 
      "争敢望、白雪新声，唯啜得、秋波一眄。", 
      "告从今，休要教人，千呼万唤。"
    ], 
    "rhythmic": "两同心"
  }, 
  {
    "author": "杨无咎", 
    "paragraphs": [
      "枕簟凉生秋早。", 
      "梦魂忒好。", 
      "见玉人、且喜且悲，挨琼脸、厮偎厮抱。", 
      "信言多磨，刚被山禽，一声催晓。", 
      "觉来满船清悄。", 
      "愁恨多少。", 
      "知是我、怜你心微，知是你、与我情厚。", 
      "谢殷勤，不易山遥水远寻到。"
    ], 
    "rhythmic": "两同心"
  }, 
  {
    "author": "杨无咎", 
    "paragraphs": [
      "不禁枕簟新凉。", 
      "夜初长。", 
      "又是惊回好梦、叶敲窗。", 
      "江南望。", 
      "江北望。", 
      "水茫茫。", 
      "赢得一襟清泪、拌馀香。"
    ], 
    "rhythmic": "乌夜啼"
  }, 
  {
    "author": "杨无咎", 
    "paragraphs": [
      "小阁宽如掌。", 
      "占螺浦、山川夷旷。", 
      "千奇万状。", 
      "见云烟收放。", 
      "更永夜、风生明月上。", 
      "用取真成无尽藏。", 
      "谁共赏。", 
      "徙倚抚、危栏吟望。"
    ], 
    "rhythmic": "朝天子"
  }, 
  {
    "author": "杨无咎", 
    "paragraphs": [
      "桂花馥郁清无寐。", 
      "觉身在、广寒宫里。", 
      "忆吾家、妃子旧游，瑞龙脑、暗藏叶底。", 
      "不堪午夜西风起。", 
      "更、万丝斜坠。", 
      "向晓来、却是给孤园，乍惊见、黄金布地。"
    ], 
    "rhythmic": "步蟾宫"
  }, 
  {
    "author": "杨无咎", 
    "paragraphs": [
      "一斑两点从初起。", 
      "这手脚、渐不灵利。", 
      "背人只待暗搔爬，腥臭气、薰天炙地。", 
      "下梢管取好脓水。", 
      "要洁净、怎生堪洗。", 
      "自身作坏匹如闲，更和傍人带累。"
    ], 
    "rhythmic": "步蟾宫"
  }, 
  {
    "author": "杨无咎", 
    "paragraphs": [
      "急雨回风，淡云障日，乘闲携客登楼。", 
      "金桃带叶，玉李含朱，一尊同醉青州。", 
      "福善桥头。", 
      "记檀槽凄绝，春笋纤柔。", 
      "窗外月西流。", 
      "似浔阳、商妇邻舟。", 
      "况得意情怀，倦妆模样，寻思可奈离愁。", 
      "何妨乘逸兴，甚征帆、只抵芦洲。", 
      "月却花羞。", 
      "重见想、欢情更稠。", 
      "问何时，佳期卜夜，如今双鬓惊秋。"
    ], 
    "rhythmic": "长相思"
  }, 
  {
    "author": "杨无咎", 
    "paragraphs": [
      "前山雨歇。", 
      "爱竹树低阴，轩窗无热。", 
      "珠箔半垂，清风细绕，萧萧吹华发。", 
      "珍簟粲枕设。", 
      "珊瑚瘦，琉璃滑。", 
      "永日敧枕，知谁是伴，旧书重揭。", 
      "清绝。", 
      "轻云淡月。", 
      "梦同泛、沧波万叠。", 
      "杯盘狼籍处，相扶就枕，欢笑歌翻雪。", 
      "转棹小溪湾，人家灯火断明灭。", 
      "正携手，无端惊回，槛外数声鶗鴂。"
    ], 
    "rhythmic": "曲江秋"
  }, 
  {
    "author": "杨无咎", 
    "paragraphs": [
      "香消烬歇。", 
      "换沈水重燃，薰炉犹热。", 
      "银汉坠怀，冰轮转影，冷光侵毛发。", 
      "随分且宴设。", 
      "小槽酒，真珠滑。", 
      "渐觉夜阑，乌纱露濡，画帘风揭。", 
      "清绝。", 
      "轻纨弄月。", 
      "缓歌处、眉山怨叠。", 
      "持杯须我醉，香红映脸，双腕凝霜雪。", 
      "饮散晚归来，花梢指点流萤灭。", 
      "睡未稳，东窗渐明，远树又闻鶗鴂。"
    ], 
    "rhythmic": "曲江秋"
  }, 
  {
    "author": "杨无咎", 
    "paragraphs": [
      "鸣鸠怨歇。", 
      "对急雨过云，暗风吹热。", 
      "漠漠稻田，差差柳岸，新沐青丝发。", 
      "楼上素琴设。", 
      "爱流水，随弦滑。", 
      "深炷龙津，浓熏绛帏，博山频揭。", 
      "超绝。", 
      "遥岑吐月。", 
      "照苍茜、重重叠叠。", 
      "恍然身在处，浑疑同泛，花舫波喷雪。", 
      "漾醉魂醒，惊呼不是沤生灭。", 
      "伫望久，空叹无才可赋，厌听。"
    ], 
    "rhythmic": "曲江秋"
  }, 
  {
    "author": "杨无咎", 
    "paragraphs": [
      "小阁清幽，胆瓶高插梅千朵。", 
      "主宾欢坐。", 
      "不速还容我。", 
      "换羽移宫，绝唱谁能和。", 
      "伊知麽。", 
      "暂听些个。", 
      "已觉丝成裹。"
    ], 
    "rhythmic": "点绛唇"
  }, 
  {
    "author": "杨无咎", 
    "paragraphs": [
      "渐近青春，试寻红瓃，经年疏隔。", 
      "小立风前，恍然初见，情如相识。", 
      "为伊只欲颠狂，犹自把、芳心爱惜。", 
      "传与东君，乞怜愁寂，不须要勒。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "嫩蕊商量。", 
      "无穷幽思，如对新妆。", 
      "粉面微红，檀唇羞启，忍笑含香。", 
      "休将春色包藏。", 
      "抵死地、教人断肠。", 
      "莫待开残，却随明月，走上回廊。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "粉墙斜搭。", 
      "被伊勾引，不忘时霎。", 
      "一夜幽香，恼人无寐，可堪开币。", 
      "晓来起看芳丛，只怕里、危梢欲压。", 
      "折向胆瓶，移归芸阁，休薰金鸭。"
    ], 
    "rhythmic": "柳梢青"
  }, 
  {
    "author": "杨无咎", 
    "paragraphs": [
      "目断南枝。", 
      "几回吟绕，长怨开迟。", 
      "雨浥风欺，雪侵霜妒，却恨离披。", 
      "欲调商鼎如期。", 
      "可奈向、骚人自悲。", 
      "赖有毫端，幻成冰彩，长似芳时。"
    ], 
    "rhythmic": "柳梢青"
  }, 
  {
    "author": "曹勋", 
    "paragraphs": [
      "飞金走玉常奔驰。", 
      "日上还西。", 
      "自古待著长绳系。", 
      "算尘心、谩劳役堪悲。", 
      "盘古到此际。", 
      "桑田变海，海复成陆高低。", 
      "噫嘻。", 
      "下土是凡质容仪。", 
      "寿考能消，几日支持。", 
      "念一世。", 
      "真若朝荣暮落难期。", 
      "幸有志、日传得神仙希夷。", 
      "希夷。", 
      "堪为千古人师。"
    ], 
    "rhythmic": "法曲散序・法曲"
  }, 
  {
    "author": "曹勋", 
    "paragraphs": [
      "柱史乘车，青牛驾轭，紫云覆顶，函关令已前知。", 
      "西升稍驻，尹喜虔恭誓。", 
      "求老子。", 
      "亲谈道德微旨。", 
      "五千馀言，俱救末俗，度脱令咸归生理。", 
      "体元机。", 
      "人间方解道术，兼明治身，与国阶梯。", 
      "更有黄庭，专分二境，内外皆举璇题。", 
      "羽客见者，倾诚恳诵合彝仪。", 
      "万神潜礼。", 
      "密奉二经，炷香静默，心无竞，靡端倪。", 
      "得失扫去，意海澄流要体。", 
      "内景防愆失。", 
      "外景忘疲。", 
      "阆风蓬岛岂能移。", 
      "念诵灵辞。", 
      "指群迷。"
    ], 
    "rhythmic": "法曲歌头・法曲"
  }, 
  {
    "author": "曹勋", 
    "paragraphs": [
      "丽景早春时。", 
      "正花漏初迟。", 
      "东君出震，太和应物，恍惚中立丹基。", 
      "天风卦成随象，记合成□□□□□□□必相契。", 
      "三千六百火候，密运精微。", 
      "蒸入肌肤，嫩红潮颊，自然旧容生辉。", 
      "情志。", 
      "鄙凡尘，瑶圃满眼，都看桃李。", 
      "晴云万叠开异色。", 
      "灵光湛湛增秀逸。", 
      "与道合。", 
      "真境丹房，随时沐浴，亦向朝夕。"
    ], 
    "rhythmic": "法曲遍第一・法曲"
  }, 
  {
    "author": "曹勋", 
    "paragraphs": [
      "向虚靖晨起。", 
      "朝元意达，冲漠怡怡。", 
      "三天澄映，九光霁碧，如有鹤舞鸾飞。", 
      "泛空际。", 
      "瑶室明辉。", 
      "动与真期。", 
      "至理常寂，户庭无远，欣欣端比。", 
      "侍宴日在瑶池。", 
      "师友多闲，抱琴沽酒度曲，笑采华芝。", 
      "九节倚筇时。", 
      "何须钓月眠石，寻觅占渊静逸。", 
      "乐修持。", 
      "澹然灵府泳真谛。", 
      "怡养丹光里。", 
      "春已收功，自育火枣交梨。"
    ], 
    "rhythmic": "法曲遍第二・法曲"
  }, 
  {
    "author": "曹勋", 
    "paragraphs": [
      "珠星璧月，昼景夜色相催。", 
      "正阳炎序火府，龙珠蕴照，冰海融澌。", 
      "洞天春常好，日日琪花，琼蕊芳菲。", 
      "绛景无别，惟似琉璃。", 
      "平地环绕清泚。", 
      "火中生莲，会成真物，更取海底龟儿。", 
      "胜热涤暑风，全形莹若冰肌。", 
      "常存道意。", 
      "铄石流金无畏。", 
      "共协混元一气。", 
      "入冲极。", 
      "觉自己。", 
      "乾体还归。"
    ], 
    "rhythmic": "法曲遍第三・法曲"
  }, 
  {
    "author": "曹勋", 
    "paragraphs": [
      "南薰殿阁，卷窗户新翠。", 
      "池沼十顷净，俯桥影横霓。", 
      "龟鱼自乐，潺潺螭口，流水照碧，芰荷绿满长堤。", 
      "柳烟水色，一派涟漪。", 
      "松竹阴中，细风缓引凉吹。", 
      "琴韵响，玉德凤轸，声传瑶徽。", 
      "疏襟曳履。", 
      "或行或凭几。", 
      "待饮彻、玉鼎云英，怎更有炎曦。"
    ], 
    "rhythmic": "法曲第四・法曲"
  }, 
  {
    "author": "曹勋", 
    "paragraphs": [
      "秋容应节，渐肃景入窗扉。", 
      "碧洞连翠微。", 
      "商律回岩桂。", 
      "金精壮盛时。", 
      "拥蟾轮、生素辉。", 
      "启口天为侣，是列仙行缀。", 
      "心均太上，欲度世缘无亏。", 
      "用定力坚持。", 
      "奉真常，惟凝寂。", 
      "忱诚贯斗极。", 
      "赐长生，仍久视。", 
      "洞达虚皇位。", 
      "德寿高与天齐。"
    ], 
    "rhythmic": "法曲入破第一・法曲"
  }, 
  {
    "author": "曹勋", 
    "paragraphs": [
      "清昼静居香冷，风动万年枝。", 
      "凉应兑卦体。", 
      "秋色鸣轻飔。", 
      "冥心运正一。", 
      "御铁牛、耕寸地。", 
      "都种金钱花，秀色照戊己。", 
      "新霜万物凋谢，我常无为。", 
      "冲起浩然气。", 
      "抱冲和，人间世。", 
      "登高共赏宴，泛东篱。", 
      "菊尽醉。", 
      "谁会。", 
      "登高意表、迥出凡尘外。"
    ], 
    "rhythmic": "法曲入破第二・法曲"
  }, 
  {
    "author": "曹勋", 
    "paragraphs": [
      "光铺晓曦。", 
      "云影拂霜低。", 
      "空阔飞鸿过，两三行、向天际。", 
      "晴景乍升，晃疏棂，蜂翅迷。", 
      "密障红炉暖，香缕飘烟细。", 
      "超然坐久，幽径试寻寒梅。", 
      "酥点竹间稀。", 
      "正疏蓓吐南枝。", 
      "微阳动细蕊。", 
      "任斜日、沈澹晖。", 
      "惨惨寒威。", 
      "晚知皓雪欲垂垂。"
    ], 
    "rhythmic": "法曲入破第三・法曲"
  }, 
  {
    "author": "曹勋", 
    "paragraphs": [
      "黄锺正严凛，飞舞屑琼瑰。", 
      "清赏丰年瑞。", 
      "云液喜传杯。", 
      "阴爻会见复，动一阳、生浩气。", 
      "谁问添宫线，炼功在金液。", 
      "晴檐试暖，表里莹如无疵。", 
      "庭柳漏春信，更萱色、侵苔砌。", 
      "优游岁向晚，叹人间时序疾。", 
      "还捧椒觞，羽衣礼无极。"
    ], 
    "rhythmic": "法曲入破第四・法曲"
  }, 
  {
    "author": "曹勋", 
    "paragraphs": [
      "多景推移。", 
      "便似风灯里。", 
      "将尘寰喻，尘里白驹过隙。", 
      "今世过却，来生何处觅。", 
      "失时节。", 
      "生死到来嗟何及。", 
      "勤而行之。", 
      "竞力待与、锺吕相期。", 
      "三千行满，连环脱下已。", 
      "驾青鸾素鹤朝太微。"
    ], 
    "rhythmic": "法曲第五煞・法曲"
  }, 
  {
    "author": "曹勋", 
    "paragraphs": [
      "梅拥繁枝，香飘翠帘，钧奏严陈华宴。", 
      "诚孝感南极，老人星垂眷。", 
      "东朝功崇庆远，享五福、长乐金殿。", 
      "兹时寿协七旬，庆古今来稀见。", 
      "慈颜绿发看更新，玉色粹温，体力加健。", 
      "导引冲和气，觉春生酒面。", 
      "龙章亲献龟台祝，与中宫、同诚欢忭。", 
      "亿万斯年，当蓬莱、海波清浅。"
    ], 
    "rhythmic": "大椿"
  }, 
  {
    "author": "曹勋", 
    "paragraphs": [
      "椒柏称觞，抚寰瀛佳辰，正临端月。", 
      "瑞应屡臻，宫多祥，气候暖回微冽。", 
      "圣母七旬寿，无前、天心昭格。", 
      "溥庆处，坤珍效祉，宴开清切。", 
      "金殿箫韶备设。", 
      "锵钧奏留云，舞容回雪。", 
      "赭袍绣拥，翟同诚，递捧玉杯欢悦。", 
      "愿将亿万喜，祝亿万、从兹无缺。", 
      "太平主，永隆圣孝凤阙。"
    ], 
    "rhythmic": "花心动"
  }, 
  {
    "author": "曹勋", 
    "paragraphs": [
      "和气暖回元日，四海充庭琛贡至。", 
      "仗卫俨东朝，郁郁葱葱，响传环佩。", 
      "凤历无穷，庆慈闱上寿，皇情与天俱喜。", 
      "念永锡难老，在昔难比。", 
      "六宫嫔嫱罗绮。", 
      "奉圣德、坤宁俱备。", 
      "箫韶动钧奏，花似锦，广筵启。", 
      "同祝宴赏处，从教月明风细。", 
      "亿载享温凊，长生久视。"
    ], 
    "rhythmic": "保寿乐"
  }, 
  {
    "author": "曹勋", 
    "paragraphs": [
      "画幕明新晓。", 
      "晴日薄，小春微动花柳。", 
      "宸闱荐祉，东朝诞育，载光坤厚。", 
      "朱颜内鼎丹就。", 
      "喜自得、长生妙有。", 
      "奉冕旒、衣彩坤珍，同耀帕罗珠袖。", 
      "钧奏。", 
      "翠羽帘垂，三千粉色，花明如绣。", 
      "歌声缓引，梁尘暗落，五云凝昼。", 
      "龙香绕斟芳酒。", 
      "尽夜饮、何妨禁漏。", 
      "万万载、常向慈宁，俱献圣寿。"
    ], 
    "rhythmic": "宴清都"
  }, 
  {
    "author": "曹勋", 
    "paragraphs": [
      "凤苑东风软。", 
      "春容早，岁端新律初转。", 
      "宫云丽晓，人日应锺，庆符闺范。", 
      "元妃懿德尊显。", 
      "位四圣、晋芳避辇。", 
      "佐圣主、美化重宣，光被海宇弥远。", 
      "香满。", 
      "帝渥恩隆，歌珠舞雪，俱陈丝管。", 
      "彤闱共悦，天颜有喜，看寿觞亲劝。", 
      "今年外家华焕。", 
      "拥使节、新班侍宴。", 
      "愿万载、永冠椒房，常奉舜殿。"
    ], 
    "rhythmic": "宴清都"
  }, 
  {
    "author": "曹勋", 
    "paragraphs": [
      "霜落鸳鸯，绣隐芙蓉小春节。", 
      "应运看，月魄分辉，坤顺同符，文母徽音芳烈。", 
      "诞育乾坤主，均慈爱、练裙岂别。", 
      "经沙塞、涉履烟尘，瑞色怡然更英发。", 
      "上圣中兴，严恭问寝，宫庭正和悦。", 
      "看寿筵高启，龙香低转，声入霓裳，檀槽新拨。", 
      "翠衮同行乐，钧韶奏、喜盈绛阙。", 
      "倾心愿、亿载慈宁，醉赏闲风月。"
    ], 
    "rhythmic": "一寸金"
  }, 
  {
    "author": "曹勋", 
    "paragraphs": [
      "十月新阳。", 
      "喜桃杏秀发，宫殿春香。", 
      "宝历开图，文母协应时康。", 
      "诞庆欣逢令旦，向花闱、罄列嫔嫱。", 
      "欢荣是九五，侍膳芳筵，翠龙章。", 
      "天心人共喜，拱三钗瑞彩，同捧瑶觞。", 
      "禁中和气，都入法部丝簧。", 
      "一片神仙锦绣，正珠帘、高卷云光。", 
      "遐龄祝亿载，永奉慈颜，地久天长。"
    ], 
    "rhythmic": "国香"
  }, 
  {
    "author": "曹勋", 
    "paragraphs": [
      "红染芙蓉。", 
      "似晓霞丽日，秋满珠宫。", 
      "瑞彩朝来，都做和气葱葱。", 
      "共庆龟台降祉，化均凤历同风。", 
      "升平助阴化，奉养馀闲，翰墨鸾龙。", 
      "群仙移彩仗，尽红妆玉带，乐震霜空。", 
      "响入千岩，芳桂香散房栊。", 
      "劝寿天颜有喜，奉觞雁序雍容。", 
      "蟠桃待从此，岁岁今朝，荐酒瑶锺。"
    ], 
    "rhythmic": "国香"
  }, 
  {
    "author": "曹勋", 
    "paragraphs": [
      "芙蓉凝露青霞护，朝日绮疏风细。", 
      "正是中秋，时候喜逢，中宫葱葱佳气。", 
      "云龙庆会。", 
      "赞真主当阳，辅成天地。", 
      "暇日琴书，暂闲蚕馆见贤志。", 
      "嫔嫱衣罗乍试。", 
      "尽趋椒殿，喜芳绣筵初启。", 
      "酒面腾红，香烟罩碧，恩满六宫金翠。", 
      "何妨绛烛。", 
      "任花玉侧，劝教沈醉。", 
      "凤阙龙楼，夜色凉如水。"
    ], 
    "rhythmic": "齐天乐"
  }, 
  {
    "author": "曹勋", 
    "paragraphs": [
      "阆苑喜新晴。", 
      "正桂华、飘下太清。", 
      "宝凉秋，梦祥明月，天开辅盈成。", 
      "宫闱女职遵慈训，见海宇仪型。", 
      "奉东朝、晨夕趋承。", 
      "化内外、咸知柔顺，已看彤管赋和平。", 
      "宴坤宁。", 
      "香腾金猊，烟暖秘殿彩衣轻。", 
      "六乐丝竹，绕云萦水，总按新声。", 
      "天临帝幄，亲颁寿酒，恩意兼勤。", 
      "雁行缀、宰府殊荣。", 
      "愿万亿斯年，南山并永，坤厚赞尧明。"
    ], 
    "rhythmic": "透碧霄"
  }, 
  {
    "author": "曹勋", 
    "paragraphs": [
      "彩云闲。", 
      "正西瑶阿母，初驻非烟。", 
      "晓空吹静，暑气清度薰弦。", 
      "母仪万国，配帝德、直切天垣。", 
      "阴化从此俱宣。", 
      "六宫内壶，欣拜新班。", 
      "况是关雎咏懿美，奉东朝晨夕，甘旨芳鲜。", 
      "上膺慈训，下齐海宇均欢。", 
      "坤宁暇日，庆盛旦、且款芳筵。", 
      "永赞二圣当天。", 
      "雍和化洽，亿万斯年。"
    ], 
    "rhythmic": "芰荷香"
  }, 
  {
    "author": "曹勋", 
    "paragraphs": [
      "庆云开霁，清华明昼，殿阁风度薰弦。", 
      "电虹敷瑞，应炎运当千。", 
      "端景命、符圣德，三阶正、万国归化，远胜文思睿藻，问鲭寝格中天。", 
      "深严。", 
      "邃启芳筵。", 
      "正花拥绛，瑶殿神仙。", 
      "缓闻钧韶奏下，歌舞云边。", 
      "宫闱罄和气，浃南山。", 
      "罩翠霭、上寿烟。", 
      "祝无疆御历万万年。"
    ], 
    "rhythmic": "玉连环・解连环"
  }, 
  {
    "author": "曹勋", 
    "paragraphs": [
      "绍洪基，抚万宇，中兴宝运符千。", 
      "枢电瑞绕，景命燕及云天。", 
      "挺生真主，平四海、复禹山川。", 
      "班列立、瞻云就日，职贡衣冠。", 
      "欢均鳌禁鸾。", 
      "望花城粉黛，金兽祥烟。", 
      "笙箫缓奏，化国日永留连。", 
      "宝觞亲劝，须纵饮、歌舞韶妍。", 
      "都是祝、南山圣寿，亿万斯年。"
    ], 
    "rhythmic": "夏云峰"
  }, 
  {
    "author": "曹勋", 
    "paragraphs": [
      "碧玉烟塘，绛罗艳卉，朱清炎驭升。", 
      "正应运、真人诞节，宝绪灵光。", 
      "海宇均颁湛露，环佩拱、北极称觞。", 
      "欢声浃，三十六宫，齐奉披香。", 
      "芬芳。", 
      "宝薰如霭，仙仗捧椒扉，秀绕嫔嫱。", 
      "上万寿、双鬟妙舞，一部丝簧。", 
      "花满蓬莱殿里，光照坐、尊俎生凉。", 
      "南山祝，常对化日舒长。"
    ], 
    "rhythmic": "凤凰台上忆吹箫"
  }, 
  {
    "author": "曹勋", 
    "paragraphs": [
      "圣德如尧，圣心如舜，欣逢出震昌期。", 
      "中兴继体，抚有寰瀛，三阳方是炎曦。", 
      "万国朝元，奉崇严宸，咫尺天威。", 
      "瑞色满三墀。", 
      "渐嵩呼、均庆彤闱。", 
      "正金屋妆成，翠围红绕，香霭高散狻猊。", 
      "东朝移雕辇，与坤仪、同奉瑶卮。", 
      "阖殿花明，亿万载、咸歌寿祺。", 
      "视天民，永祈宝历，垂衣端拱无为。"
    ], 
    "rhythmic": "安平乐・安平乐慢"
  }, 
  {
    "author": "曹勋", 
    "paragraphs": [
      "星拱尧眉，日临云幄，晓天初静炎曦。", 
      "香凝翠，花笼禁殿风迟。", 
      "彩山高与云齐。", 
      "奉明主、玉交挥。", 
      "庆天申旦，九州四海，同咏昌时。", 
      "今年麦有双歧。", 
      "别有琅并节，深秀联枝。", 
      "丰世瑞物，嘉祥效祉熙熙。", 
      "坐中莫惜沈醉，仰三圣、玉德光辉。", 
      "献南山寿，严宸万载，永奉垂衣。"
    ], 
    "rhythmic": "夜合花"
  }, 
  {
    "author": "曹勋", 
    "paragraphs": [
      "喜雨薰泛景，翠云低柳。", 
      "正凉生殿阁，梅润晓天，暑风时候。", 
      "应乘乾、彩虹流渚，惊电绕、璇霄枢斗。", 
      "大业辉光，益建火德，梯航四海尽奔走。", 
      "六府焕修，多方平定，寰宇歌元首。", 
      "凝九有。", 
      "三辰拱北，万邦孚佑。", 
      "对祥烟、霁色清和，凤韶九成仪昼。", 
      "听山声、响传呼舞，腾紫府、香浓金兽。", 
      "禁升平，慈闱燕适，衣共上玉觞酒。", 
      "齐奉舜图，南山同永，合殿备金奏。", 
      "祝圣寿。", 
      "圣寿无疆，两仪并久。"
    ], 
    "rhythmic": "绿头鸭・多丽"
  }, 
  {
    "author": "曹勋", 
    "paragraphs": [
      "凉飙应律惊潮韵，晓对彩蟾如水。", 
      "庆霄占梦月，已祥开天地。", 
      "圣主中兴大业，二南化、恭勤辅翊。", 
      "抚宫闱，看仪型，海宇尽成和气。", 
      "禁掖西瑶宴席。", 
      "泛天风、响钧韶空外。", 
      "贵是至尊母，极人间崇贵。", 
      "缓引长生丽曲，翠林正、香传瑞桂。", 
      "向灵华，奉光尧，同万万岁。"
    ], 
    "rhythmic": "赏松菊"
  }, 
  {
    "author": "曹勋", 
    "paragraphs": [
      "小梅凝秀色，泛霁霭晴和，春容初透。", 
      "璇霄降仙格，觉葱葱佳气，先惊花柳。", 
      "芝兰户牖。", 
      "庆禀质、天长地久。", 
      "有当熊避辇，嘉声懿德，六宫居右。", 
      "清昼。", 
      "文箫仪凤，妙舞低云，缓锵钧奏。", 
      "香传绣幄，腾飞雾，上金兽。", 
      "愿千龄遐算，三宫慈爱，长亭兹辰劝酒。", 
      "向瑶台阆苑，芳音永嫔万寿。"
    ], 
    "rhythmic": "瑞鹤仙"
  }, 
  {
    "author": "曹勋", 
    "paragraphs": [
      "翠帘迟晚，龙楼丽日，海宇明新霁。", 
      "枢旋大电，虹流华渚，阳春天气。", 
      "出震乘乾，保民立政，垂衣裳治。", 
      "诞恩均九有，功兼七制，恢图抚、四荒外。", 
      "威动殊邻万里。", 
      "拥衣冠、称觞玉陛。", 
      "虞韶缓度，龙香飞下，晴云如水。", 
      "行见冰天，版图来上，诸侯盟会。", 
      "奉怡颜宴罢，归移宝辇，向瑶池醉。"
    ], 
    "rhythmic": "水龙吟"
  }, 
  {
    "author": "曹勋", 
    "paragraphs": [
      "嫩凉微袅，秋容乍肃，迥觉凉如水。", 
      "重阳已近，岩华增秀，一钩天际。", 
      "香动前星，气横文圃，荣光呈瑞。", 
      "仰宸心密眷，行都正牧，兵民奉、神明治。", 
      "金殿朝回燕适。", 
      "肆武功、文德咸备。", 
      "萧闲翰墨，惟亲书史，不寻罗绮。", 
      "欢动宸严，宴开鹤禁，生朝和气。", 
      "愿青宫布政，龙楼问寝，同千万岁。"
    ], 
    "rhythmic": "水龙吟"
  }, 
  {
    "author": "曹勋", 
    "paragraphs": [
      "傍阶红药，新梢翠竹，榭阁薰风静。", 
      "维神降岳，维熊占梦，姿仪玉聘。", 
      "金殿趋庭，禁严衣彩，寝门温清。", 
      "是宗藩帝子，天潢宝牒，当神武、侍明廷。", 
      "为善先知最乐，咏诗书、存存成性。", 
      "亲师讲道，华挥藻，水云高兴。", 
      "一代荣观，觊尧显舜，古今难并。", 
      "看青华蕊简，松乔比寿，佐南风政。"
    ], 
    "rhythmic": "水龙吟"
  }, 
  {
    "author": "曹勋", 
    "paragraphs": [
      "东风扬暖，渐是春半，海棠丽烟径。", 
      "似蜀锦晴展，翠红交映。", 
      "嫩梢万点胭脂，移西溪、浣花真景。", 
      "雨，黄鹂飞上，数声宜听。", 
      "风定。", 
      "朱阑夜悄，蟾华如水，初照清影。", 
      "喜浓芳满地，暗香难并。", 
      "悄如彩云光中，留翔鸾、静临芳镜。", 
      "携酒去、何妨花边露冷。"
    ], 
    "rhythmic": "月上海棠慢・月上海棠"
  }, 
  {
    "author": "曹勋", 
    "paragraphs": [
      "院静无声。", 
      "天边正、皓月初上重城。", 
      "群木摇落，松路径暖风轻。", 
      "喜揖蟾华当松顶，照榭阁、细影纵横。", 
      "杖策徐步空明里，但襟袖皆清。", 
      "恍若如临异境，漾凤沼岸阔，波净鱼惊。", 
      "气入层汉，疑有素鹤飞鸣。", 
      "夜色徘徊迟宫漏，渐坐久、露湿金茎。", 
      "未忍归去，闻何处、重吹笙。"
    ], 
    "rhythmic": "松梢月"
  }, 
  {
    "author": "曹勋", 
    "paragraphs": [
      "宿雨初晴，花艳迎阳，槛前如绣如绮。", 
      "向晓峭寒轻，真珠十二。", 
      "正朝曦、桃杏暖，透影帘栊烘春霁。", 
      "似暂隔、祥烟香雾，朝仙侣庭际。", 
      "更值迟迟丽日。", 
      "且休约寻芳，与开瑶席。", 
      "未拟上金钩，尽围红遮翠。", 
      "命佳名、坤殿喜，为写新声传新意。", 
      "待向晚、迎香临月须卷起。"
    ], 
    "rhythmic": "隔帘花"
  }, 
  {
    "author": "曹勋", 
    "paragraphs": [
      "宝苑明春，青霞射晚，六幕云闲风静。", 
      "茂林修竹昂霄，素月照人澄莹。", 
      "梅花十顷，递暗香、琼瑶真景。", 
      "散万斛金莲，崇山秀岭，尽开花径。", 
      "真个好、月灯相映。", 
      "真个乐、圣驾游幸。", 
      "四部箫韶，群仙奏乐，万光耀境。", 
      "玉华不夜，向洞天、暖烟回冷。", 
      "好大家、酒色醺醺，任教漏移花影。"
    ], 
    "rhythmic": "东风第一枝"
  }, 
  {
    "author": "曹勋", 
    "paragraphs": [
      "鉴天云敛壶中，昼暖乍喜薰风永。", 
      "轻纱渐试，香罗初褪，梅阴又□。", 
      "广殿窗虚，翠帘卷起，一番清影。", 
      "正新篁绿嫩，池光涨雨，鱼吹浪、燕飞径。", 
      "好是九重邃密，有岚光、烟溪深静。", 
      "升平暇日，长廊别院，笙歌缓整。", 
      "宝辇迟留，玉觞时举，何妨乘兴。", 
      "况一年好处，犹寒未暖，是清和景。"
    ], 
    "rhythmic": "水龙吟"
  }, 
  {
    "author": "曹勋", 
    "paragraphs": [
      "五云开，过夜来、初收几阵梅雨。", 
      "画罗携芳扇，正喜逢重午。", 
      "角黍星团，巧萦臂、龙纹轻缕。", 
      "细祝降福天中，列箫韶歌舞。", 
      "薰风凉殿开处。", 
      "称绡裙雾縠，莲步俦侣。", 
      "翠铺交枝艾，便手香微度。", 
      "菖丝浮玉，向台榭、留连欢聚。", 
      "笑语。", 
      "自有冰姿消烦暑。"
    ], 
    "rhythmic": "夏云峰"
  }, 
  {
    "author": "曹勋", 
    "paragraphs": [
      "烦暑衣襟，乍凉院宇，梧桐吹下新秋。", 
      "望鹊羽、桥成上汉，绿雾初收。", 
      "喜见西南月吐，帘尽卷、玉宇珠楼。", 
      "银潢晚，应是绛河，已度牵牛。", 
      "何妨翠烟深处，佳丽拥缯筵，斗巧嬉游。", 
      "是向夕、穿针竞立，香霭飞浮。", 
      "别有回廊影里，应钿合、钗股空留。", 
      "江天晓，萧萧雨入潮头。"
    ], 
    "rhythmic": "忆吹箫・凤凰台上忆吹箫"
  }, 
  {
    "author": "曹勋", 
    "paragraphs": [
      "秋空过雨静，晚景澄明，天淡如水。", 
      "渐看蟾彩，东山旋升，金饼上云际。", 
      "轻烟散尽，莹皓色、消尘翳。", 
      "倚琼楼，皎若瑶台阆风，翠阑十二。", 
      "正好登临无外。", 
      "满斟与、清光对。", 
      "虽桂华飘下，玉轮移影，归兴犹未。", 
      "待继日同宴赏，听秘乐、广寒宫里。", 
      "惟怕却，明月阴晴未定，且宜欢醉。"
    ], 
    "rhythmic": "尾犯"
  }, 
  {
    "author": "曹勋", 
    "paragraphs": [
      "秋色宫庭，黄花禁篽，西风乍透罗衣。", 
      "龙山意渐爽，瑶砌叶初飞。", 
      "喜天宇、明洁晓晴时。", 
      "翠楼都卷帘帷。", 
      "奉宴赏，菊英环坐，金玉成围。", 
      "凭阑海山万里，登望处，休论戏马台池。", 
      "揽幽芳、泛酒面香凝，携手与、仙姿共游嬉。", 
      "从他纱帽频敧。", 
      "并宝马，何妨归路，月挂天西。"
    ], 
    "rhythmic": "秋蕊香"
  }, 
  {
    "author": "曹勋", 
    "paragraphs": [
      "拱皇图，御宝历，上圣垂衣。", 
      "旰食亲万机。", 
      "海宇熙熙。", 
      "登寿域，瑞霞彩云常捧日。", 
      "花阴麦垅四民齐。", 
      "宫卫仗肃，阆苑瑶池。", 
      "台殿倚晴晖。", 
      "当盛际。", 
      "风俗美。", 
      "寻胜事。", 
      "人物总游嬉。", 
      "太平何处，知不摇征旗摇酒旗。", 
      "四方感格臻上瑞。", 
      "官家闲暇宴芳菲。", 
      "千万岁。", 
      "嘉会明盛时。"
    ], 
    "rhythmic": "十六贤"
  }, 
  {
    "author": "曹勋", 
    "paragraphs": [
      "谷雨初晴，对晓霞乍敛，暖风凝露。", 
      "翠云低映，捧花王留住。", 
      "满阑嫩红贵紫，道尽得、韶光分付。", 
      "禁籞浩荡，天香巧随天步。", 
      "群仙倚春似语。", 
      "遮丽日、更著轻罗深护。", 
      "半开微吐，隐非烟非雾。", 
      "正宜夜阑秉烛，况更有、姚黄娇妒。", 
      "徘徊纵赏，任放蒙蒙柳絮。"
    ], 
    "rhythmic": "金盏倒垂莲"
  }, 
  {
    "author": "曹勋", 
    "paragraphs": [
      "绛罗萦色，茸金丽蕊，秀格压尽群芳。", 
      "人间第一娇妩，深紫轻黄。", 
      "乍过夜来谷雨，盈盈明艳惹天香。", 
      "春风暖，宝幄竞倚，名称花王。", 
      "朝槛五云拥秀，护晓日、偏宜翠幕高张。", 
      "姿露叶，临赏须趁韶光。", 
      "最喜鉴鸾初试，数枝姚魏插宫妆。", 
      "然绛蜡，共花拚醉，莫靳瑶觞。"
    ], 
    "rhythmic": "庆清朝"
  }, 
  {
    "author": "曹勋", 
    "paragraphs": [
      "密幄阴阴，正嘉花嘉木，尽成新翠。", 
      "蕙圃过雨，牡丹初歇，怎见浅深相倚。", 
      "好称花王侍。", 
      "秀层台、重楼明丽。", 
      "九重晓，狂香浩态，暖风轻细。", 
      "堪想诗人赠意。", 
      "喜芳艳卿云，嫩苞金蕊。", 
      "要看秀色，收拾韶华，自做殿春天气。", 
      "与持青梅酒，趁凝伫、晚妆相对。", 
      "且频醉，芳菲向阑可惜。"
    ], 
    "rhythmic": "花心动"
  }, 
  {
    "author": "曹勋", 
    "paragraphs": [
      "玉井生寒，正枫落吴江，冷侵罗幕。", 
      "翠云翦叶，紫锦攒花，暗香遍熏珠阁。", 
      "瑞非兰麝比，氤氲清彻寥廓。", 
      "向燕寝，团团秀色，巧宜围却。", 
      "宝槛浓开对列，蜂共蝶多情，未知花萼。", 
      "爱玩置向窗几，时时更碾，建春浇著。", 
      "最是关情处，惊梦回、酒醒初觉。", 
      "楚梅早，前村任他暗落。"
    ], 
    "rhythmic": "花心动"
  }, 
  {
    "author": "曹勋", 
    "paragraphs": [
      "桃蕊初谢，双燕来後，枝上嫩苞时节。", 
      "绛萼滋浩露，照晓景、裁翦冰绡标格。", 
      "烟传靓质。", 
      "似淡拂、妆成香颊。", 
      "看暖日、催吐繁英，占断上林风月。", 
      "坛边曾见数枝，算应是真仙，故留春色。", 
      "顿觉偏造化，且任他、桃李成蹊谁说。", 
      "晴霁易雪。", 
      "待对饮、清赏无歇。", 
      "更爱惜、留引鹇禽，未须再折。"
    ], 
    "rhythmic": "杏花天慢"
  }, 
  {
    "author": "曹勋", 
    "paragraphs": [
      "禁烟过也，正东风浓拂，来禽奇绝。", 
      "翠叶修条千万点，轻染微红香雪。", 
      "霁景烘云，暖梢吹绽，浩荡春容阔。", 
      "棠阴已静，此花标韵终别。", 
      "犹记宝帖开缄，如何春李，与佳名齐列。", 
      "秀实甘芳莫待看，叶底匀圆堪折。", 
      "且赏琼苞，繁英插鬓，淡伫留风月。", 
      "宜将图画，有时凝想重阅。"
    ], 
    "rhythmic": "念奴娇"
  }, 
  {
    "author": "曹勋", 
    "paragraphs": [
      "中春膏雨歇，雕阑晓，最好海棠时。", 
      "正新梢吐绿，万苞凝露，暖铺云锦，香点胭脂。", 
      "向枝上，绪风开秀色，桃李尽成蹊。", 
      "朱唇晕酒，脸红微透，翠纱轻卷，红映丰肌。", 
      "严宸风光主，临赏处，玉殿丽日迟迟。", 
      "天与造化西蜀，浓艳芳菲。", 
      "待绣帘卷起，欢奉长乐，内梱多闲，同宴椒闱。", 
      "须是对花满酌，不醉无归。"
    ], 
    "rhythmic": "风流子"
  }, 
  {
    "author": "曹勋", 
    "paragraphs": [
      "蜀景风迟，浣花溪边，谁种芬芳。", 
      "天与蔷薇，露华匀脸，繁蕊竞拂娇黄。", 
      "枝上标韵别，浑不染、铅粉红妆。", 
      "念杜陵、曾见时，也为赋篇章。", 
      "如今盛开禁掖，千万朵莺羽，先借朝阳。", 
      "待得君王，看花明艳，都道赭袍同光。", 
      "须趁排宴席，偏宜带、疏雨笼香。", 
      "占上苑，留住春，奉玉觞。"
    ], 
    "rhythmic": "蜀溪春"
  }, 
  {
    "author": "曹勋", 
    "paragraphs": [
      "清明池馆，芳菲渐晚，晴香满架笼永昼。", 
      "翠拥柔条，玉铺繁蕊，袅袅舞低襟袖。", 
      "秀蓓凝浩露，疑挂六铢衣绉。", 
      "檀点芳心，体薰清馥，粉容宜拈春风手。", 
      "肯与芝兰共嗅。", 
      "向夜阑凝月，洞户花、别是素芳依旧。", 
      "翦取长梢，青蛟喷雪，挽住晓云争秀。", 
      "楼上人未去，常恐风欺雨瘦。", 
      "红绡收取，举觞犹喜，窨得醺醺酒。"
    ], 
    "rhythmic": "倚阑人"
  }, 
  {
    "author": "曹勋", 
    "paragraphs": [
      "绛彩娇春，苍筠静锁，掩映夭姿凝露。", 
      "花腮藏翠，高节穿花遮护。", 
      "重重蕊叶相怜，似青帔艳妆神仙侣。", 
      "正武陵溪暗，淇园晓色，宜望中烟雨。", 
      "向暖景、谁见斜枝处。", 
      "喜上苑韶华渐布。", 
      "又似瑞霞低拥，却恐随风飞去。", 
      "要留最妍丽，须且闲凭佳句。", 
      "更秀容、分付徐熙，素屏画图取。"
    ], 
    "rhythmic": "夹竹桃花"
  }, 
  {
    "author": "曹勋", 
    "paragraphs": [
      "照溪流清浅，正万梅都开，峭寒天气。", 
      "才过了元宵，渐昼长禁宇，迤逦佳时。", 
      "断肠枝上雪，残英已、片影初飞。", 
      "苒苒随风，送春到、便烂漫香迟。", 
      "凝睇。", 
      "迎芳菲至。", 
      "觉欣欣桃李，嫩色依微。", 
      "应是有新酸，向嫩梢定须，一点藏枝。", 
      "乍晴还又冷，从尊前、自落轻细。", 
      "寄与高楼，夜笛声、且缓吹。"
    ], 
    "rhythmic": "峭寒轻"
  }, 
  {
    "author": "曹勋", 
    "paragraphs": [
      "喜韶景才回，章台向晓，官柳舒香缕。", 
      "正和烟带雨，遮桃映杏，东君先与。", 
      "乍引柔条萦路。", 
      "娇黄照水，经渭城朝雨。", 
      "翠惹丝垂，玉阑干风静，轻轻搭住。", 
      "到此曾追想，陶潜旧隐，忆隋堤津渡。", 
      "三眠昼永凝露。", 
      "更许黄鹂娇语。", 
      "似怕日暖，飞花成絮，拟雪堆绣户。", 
      "待放教婆娑，如眉处、笼歌舞。"
    ], 
    "rhythmic": "竹马子・竹马儿"
  }, 
  {
    "author": "曹勋", 
    "paragraphs": [
      "凤沼湛碧，莲影明洁，清泛波面。", 
      "素肌鉴玉，烟脸晕红深浅。", 
      "占得薰风弄色，照醉眼、梅妆相间。", 
      "堤上柳垂轻帐，飞尘尽教遮断。", 
      "重重翠荷净，列向横塘暖。", 
      "争映芳草岸。", 
      "画船未桨，清晓最宜遥看。", 
      "似约鸳鸯并侣，又更与、舂锄为伴。", 
      "频宴赏，香成阵、瑶池任晚。"
    ], 
    "rhythmic": "二色莲"
  }, 
  {
    "author": "曹勋", 
    "paragraphs": [
      "芳景到横塘，官柳阴低覆，新过疏雨。", 
      "望处藕花密，映烟汀沙渚。", 
      "波静翠展琉璃，似伫立、飘飘川上女。", 
      "弄晓色，正鲜妆照影，幽香潜度。", 
      "水阁薰风对万姝，共泛泛红绿，闹花深处。", 
      "移棹采初开，嗅金缨留取。", 
      "趁时凝赏池边，预後约、淡云低护。", 
      "未饮且凭阑，更待满、荷珠露。"
    ], 
    "rhythmic": "八音谐"
  }, 
  {
    "author": "曹勋", 
    "paragraphs": [
      "凉飙霁雨。", 
      "万叶吟秋，团团翠深红聚。", 
      "芳桂月中来，应是染、仙禽顶砂匀注。", 
      "晴光助绛色，更都润、丹霄风露。", 
      "连朝看、枝间粟粟，巧裁霞缕。", 
      "烟姿照琼宇。", 
      "上苑移时，根连海山佳处。", 
      "回看碧岩边，薇露过，残黄韵低尘污。", 
      "诗人谩自许。", 
      "道曾向、蟾宫折取。", 
      "斜枝戴，惟称瑶池伴侣。"
    ], 
    "rhythmic": "清风满桂楼"
  }, 
  {
    "author": "曹勋", 
    "paragraphs": [
      "晓云低。", 
      "是残暑渐消，凉意初至。", 
      "翠帘燕去，觉商飙天气。", 
      "凝华吹、动绣额，乍殿阁、金茎风细。", 
      "夜雨笼微阴，满绮窗、疏影响清吹。", 
      "轻飔嫩细透衣。", 
      "想宵长漏迟，香动罗袂。", 
      "戏曾计日，忆宾鸿来期。", 
      "杯盘排备宴适，乍好景、心情先喜。", 
      "待淡月疏烟里，试寻岩桂蕊。"
    ], 
    "rhythmic": "雁侵云慢"
  }, 
  {
    "author": "曹勋", 
    "paragraphs": [
      "风搅长空，冷入寒云，正是严凝初至。", 
      "围炉坐久，珠帘卷起，准拟六花飞砌。", 
      "渐苒苒晴烟，更暗觉、远天开霁。", 
      "阻琼瑶、不舞蓝田，但有蟾华铺地。", 
      "想像如今剡溪，应误幽人访客，轻舟闲舣。", 
      "翠幕登临处，散无限清兴，顿孤沈醉。", 
      "念好景佳时，谩望极、祥霙为瑞。", 
      "却梅花、知我心情，故把飞英飘坠。"
    ], 
    "rhythmic": "锦标归"
  }, 
  {
    "author": "曹勋", 
    "paragraphs": [
      "乍喜惠风初到，上林翠红，竞开时候。", 
      "四吹花香扑鼻，露裁烟染，天地如绣。", 
      "渐觉南薰，总冰绡纱扇避烦昼。", 
      "共游凉亭消暑，细酌轻讴须酒。", 
      "江枫装锦雁横秋，正皓月莹空，翠阑侵斗。", 
      "况素商霜晓，对径菊、金玉芙蓉争秀。", 
      "万里彤云，散飞霙，炉中焰红兽。", 
      "便须点水傍边，最宜著酉。"
    ], 
    "rhythmic": "索酒"
  }, 
  {
    "author": "曹勋", 
    "paragraphs": [
      "列旗常。", 
      "中宵天净，郊丘展采圆苍。", 
      "肇禋三岁礼，圣天子为民，致福穰穰。", 
      "凝旒亲奠玉，粲珠联、星斗垂芒。", 
      "渐月转燔柴，露重烟断坛旁。", 
      "欢康。", 
      "青霞催晓，六乐均调，响逐新阳。", 
      "辇回天仗肃，庆千官抃舞，绣锦成行。", 
      "鸡竿双凤阙，肆颁宣、恩动荣光。", 
      "赞永御，萝图霈泽，常抚殊方。"
    ], 
    "rhythmic": "凤箫吟・芳草"
  }, 
  {
    "author": "曹勋", 
    "paragraphs": [
      "寅杓乍正，瑞云开晓，罩紫府宫殿。", 
      "圣孝虔恭，率宸庭冠剑。", 
      "上徽称、天明地察，奉玉检、璇耀金辉，仰吾君，亲被衮龙，当槛俯旒冕。", 
      "中兴明天子，舜心温凊，示未尝闲燕。", 
      "礼无前比，出渊衷深念。", 
      "赞木父金母至乐，万亿载、日月荣光俱欢忭。", 
      "罗绮管弦开寿宴。"
    ], 
    "rhythmic": "六花飞"
  }, 
  {
    "author": "曹勋", 
    "paragraphs": [
      "禁籞芙蓉秋气凉。", 
      "新枨启待满林霜。", 
      "旨甘初荐摘青黄。", 
      "乍剖金肤藏嫩玉，吴盐兼味发清香。", 
      "圣心此意与天长。"
    ], 
    "rhythmic": "浣溪沙"
  }, 
  {
    "author": "曹勋", 
    "paragraphs": [
      "春到皇居景晏温。", 
      "冰轮驾玉上祥云。", 
      "烛龙衔耀九重门。", 
      "宫掖两仪临舜殿，金莲万斛奉尧尊。", 
      "官家慈孝格乾坤。"
    ], 
    "rhythmic": "浣溪沙"
  }, 
  {
    "author": "曹勋", 
    "paragraphs": [
      "初过西风烟雨微。", 
      "霓光留景正团枝。", 
      "月中新彩与增辉。", 
      "霞影分丹乘浩露，珊瑚秀色满彤墀。", 
      "凉飙吹上赭红衣。"
    ], 
    "rhythmic": "浣溪沙"
  }, 
  {
    "author": "曹勋", 
    "paragraphs": [
      "春晓于飞彩仗明。", 
      "西园嘉瑞格和鸣。", 
      "花王特地献双英。", 
      "并蒂轻黄宜淡淡，联芳竞秀巧盈盈。", 
      "飞琼萼绿两倾城。"
    ], 
    "rhythmic": "浣溪沙"
  }, 
  {
    "author": "曹勋", 
    "paragraphs": [
      "连夜阴云开晓景，中秋胜事偏饶。", 
      "十分晴莹碧天高。", 
      "台升吴岫顶，乐振海门潮。", 
      "桂影一庭香渐远，四并都向今朝。", 
      "宸欢得句付风骚。", 
      "围棋消白日，赏月度清宵。"
    ], 
    "rhythmic": "临江仙"
  }, 
  {
    "author": "曹勋", 
    "paragraphs": [
      "嫩绿阴阴台榭映，南风初送清微。", 
      "扬州花市进芳菲。", 
      "丝头开万朵，玉叶衬繁枝。", 
      "自是诗人佳赠意，花王香借馀姿。", 
      "翠红深展奉瑶卮。", 
      "何妨沈醉赏，天与绊春晖。"
    ], 
    "rhythmic": "临江仙"
  }, 
  {
    "author": "曹勋", 
    "paragraphs": [
      "霞绮浓披翡翠，晨光巧上珊蝴。", 
      "丹林偏许下清都。", 
      "香占深岩烟雨。", 
      "秋到九华宫殿，赭袍红借繁珠。", 
      "广寒桂与世花殊。", 
      "不带人间风露。"
    ], 
    "rhythmic": "西江月"
  }, 
  {
    "author": "曹勋", 
    "paragraphs": [
      "连夜六花飞舞，清晨玉境瑶阶。", 
      "湖山寒雾隐楼台。", 
      "难画西园真态。", 
      "月殿九华同到，雕舆乘兴俱来。", 
      "浮春帘密锦筵开。", 
      "不是山阴访戴。"
    ], 
    "rhythmic": "西江月"
  }, 
  {
    "author": "曹勋", 
    "paragraphs": [
      "西都花市锦云同。", 
      "谷雨贡黄封。", 
      "天心故偏雨露，名品满深宫。", 
      "开国艳，正春融。", 
      "露香中。", 
      "绮罗金殿，醉赏浓春，贵紫娇红。"
    ], 
    "rhythmic": "诉衷情"
  }, 
  {
    "author": "曹勋", 
    "paragraphs": [
      "元夕晴和中禁好，梅影玉阑干。", 
      "峭窄春衫试嫩寒。", 
      "金翠会群仙。", 
      "移下一天星斗璨，喜色动宸颜。", 
      "行乐风光莫放闲。", 
      "月在凤凰山。"
    ], 
    "rhythmic": "武陵春"
  }, 
  {
    "author": "曹勋", 
    "paragraphs": [
      "鸳瓦霜浓，兽炉烟冷，琐窗渐明。", 
      "芙蓉红晕减，疏篁晓风清。", 
      "睡觉犹眠，怯新寒，仍宿酒，尚有馀酲。", 
      "拥闲衾。", 
      "先记早梅糁糁，流水泠泠。", 
      "须记岁月堪惊。", 
      "最难管、苍华满镜生。", 
      "心地常自乐，谁能问枯荣。", 
      "一味情尘、揩摩尽，人间世，更没亏成。", 
      "惟萧散，眠食外，且乐升平。"
    ], 
    "rhythmic": "四槛花"
  }, 
  {
    "author": "曹勋", 
    "paragraphs": [
      "绿结阴浓，渐南风初到、旧家庭院。", 
      "细麦落花，圆荷浮叶，翠径受风新燕。", 
      "乍晴还雨香罗怯，惜柳絮、已将春远。", 
      "最好处，清和气暖，喜拈轻扇。", 
      "好对层轩邃馆。", 
      "供极目晴云，晓江横练。", 
      "煮酒试尝，梅子团青，草草也休辞劝。", 
      "待等闲暇寻胜去，又闲事、有时萦绊。", 
      "且趁取良辰，醉後莫管。"
    ], 
    "rhythmic": "花心动"
  }, 
  {
    "author": "曹勋", 
    "paragraphs": [
      "梅风吹粉，柳影摇金。", 
      "渐看春意入芳林。", 
      "波明草嫩，据征鞍，晚烟沈。", 
      "向野馆、愁绪怎禁。", 
      "过了烧灯，醉别院，阻同寻。", 
      "琐窗还是冷瑶琴。", 
      "灯花灺也，拥春寒，掩闲衾。", 
      "念翠屏、应倚夜深。"
    ], 
    "rhythmic": "胜胜令"
  }, 
  {
    "author": "曹勋", 
    "paragraphs": [
      "红绿烟村惨淡，市井初经虏。", 
      "舍馆人家，凄凄但尘土。", 
      "依旧春色撩人，柳花飞处，犹听几声莺语。", 
      "黯无绪。", 
      "匹马三游四楚。", 
      "行路漫怀古。", 
      "可惜风月，佳时尚羁旅。", 
      "归处应及荼䕷，与插云鬓，此恨醉时分付。"
    ], 
    "rhythmic": "玉蹀躞・解蹀躞"
  }, 
  {
    "author": "曹勋", 
    "paragraphs": [
      "海榴红暖。", 
      "圆荷翠小，榭阁薰风浅。", 
      "真人抚运，云龙相际，真贤载诞。", 
      "鲁国元勋，相门接踵，传家非远。", 
      "辅中兴大业，折冲邻壤，扶红日、上霄汉。", 
      "端是清明重见。", 
      "范陶熔、咸收群彦。", 
      "垂绅正笏，炉烟不动，宸廷闲燕。", 
      "天地平成，父尧子舜，永膺宸眷。", 
      "赐我公岁岁，恩荣锡命，向黄金殿。"
    ], 
    "rhythmic": "水龙吟"
  }, 
  {
    "author": "曹勋", 
    "paragraphs": [
      "晓云阁雨。", 
      "疏梅缀玉，麈尾闻谈吐。", 
      "精忠许国，才华摛锦，尘劳释去。", 
      "六印雄图，百川明辩，苏张谁数。", 
      "有奇谋欲下，阴山族帐，惟英卫、可接武。", 
      "想见临戎丰度。", 
      "慨然定、中原疆土。", 
      "果惊一坐，折冲遐裔，嘉言循古。", 
      "安抚疲民，静摧骄虏，无烦旗鼓。", 
      "看功成、入辅中兴，永佐乾坤主。"
    ], 
    "rhythmic": "水龙吟"
  }, 
  {
    "author": "曹勋", 
    "paragraphs": [
      "野水澄空，远山随眼，笋舆乘兴庐阜。", 
      "天池最极，云溪最隐，翠迷归路。", 
      "三峡两龙翔翥。", 
      "尽半月、犹贪杖屦。", 
      "闲引杯，相赏好处奇处，险处清处。", 
      "凝伫。", 
      "道友重陪，西山胜迹，玉隆风御。", 
      "滕阁下临，晴峰万里，水云千古。", 
      "飞觞且同豪举。", 
      "喜醉客、龙吟度曲。", 
      "待记成佳话，归时从头细数。"
    ], 
    "rhythmic": "宴清都"
  }, 
  {
    "author": "曹勋", 
    "paragraphs": [
      "帝俞赓载下方壶。", 
      "雨随车。", 
      "旷时无。", 
      "尽道南丰，仙骨秀而都。", 
      "光照丹丘人快睹，金騕袅，玉蟾蜍。", 
      "自怜老景病仍癯。", 
      "芘微躯。", 
      "驻安舆。", 
      "暗润赤城，风露喜踟蹰。", 
      "行矣相门还入相，看惠爱，咏猗欤。"
    ], 
    "rhythmic": "江神子・江城子"
  }, 
  {
    "author": "曹勋", 
    "paragraphs": [
      "白氎行缠，青巾包结，几年且混常流。", 
      "寰中谁见，心地自清幽。", 
      "雨散昆仑顶上，香润遍、琼圃无忧。", 
      "灵芽长，如今寒暑，饥渴总何愁。", 
      "诸公，须著力，尘缘扫尽，师旨坚求。", 
      "看天边、飞金走玉难留。", 
      "住个庵儿不大，争恋得、月馆青楼。", 
      "台山里，从人一任，说个好苏州。"
    ], 
    "rhythmic": "满庭芳"
  }, 
  {
    "author": "曹勋", 
    "paragraphs": [
      "玉景明心，木鸡修性，要须和会三家。", 
      "未知头面，何处认摩耶。", 
      "自有身中异境，藏巨浪、一点笼纱。", 
      "升沈际，难将赋得，有限逐无涯。", 
      "时时，须点检，随缘遣性，何更兴嗟。", 
      "那浩然独得，迥绝痕瑕。", 
      "妙占熙风惠日，乘正气、三缕明霞。", 
      "真机运，连环放下，无处不光华。"
    ], 
    "rhythmic": "满庭芳"
  }, 
  {
    "author": "曹勋", 
    "paragraphs": [
      "风搅长空，霜飞平野，冷云常带遥山。", 
      "乱鸦声断，烟霭有无间。", 
      "气与寒威共凛，深绣户、帘幕重关。", 
      "梅枝亚，纤纤秀色，疏影小阑干。", 
      "相携，同好景，窥檐望雪，呵手低鬟。", 
      "笑语里、都言雪意非悭。", 
      "有个红炉暖处，围兽炭、不管宵残。", 
      "从教醉，添香倚玉，门外任清寒。"
    ], 
    "rhythmic": "满庭芳"
  }, 
  {
    "author": "曹勋", 
    "paragraphs": [
      "细柳排空，高榆拥岸，乍觉楚天秋意。", 
      "凉随夜雨，望极长淮，孤馆漫成留滞。", 
      "天净无云，浪痕清影，窗户闲临烟水。", 
      "叹驱驰尘事，殊喜萧散，暂来闲适。", 
      "常思念、圣主垂衣，临朝北顾，泛遣聊宽忧寄。", 
      "轩载揽，虎节严持，谈笑挂帆千里。", 
      "凭仗皇威，滥陪枢管，一语折冲遐裔。", 
      "待归来，瞻对龙颜，须知有喜。"
    ], 
    "rhythmic": "选冠子"
  }, 
  {
    "author": "曹勋", 
    "paragraphs": [
      "秀木撑空，凝云藏岫，处处群山横翠。", 
      "霜风冽面，酒力潜消，征辔暂指天际。", 
      "红叶黄花，水光山色，常爱晓云晴霁。", 
      "念尘埃眯眼，年华易老，觉远行非易。", 
      "常自感、羽客难寻，蓬莱难到，强作林泉活计。", 
      "鱼依密藻，雁过烟空，家信渐遥千里。", 
      "还是关河冷落，斜阳衰草，苇村山驿。", 
      "又鸡声茅店，鸦啼露井重唤起。"
    ], 
    "rhythmic": "选冠子"
  }, 
  {
    "author": "曹勋", 
    "paragraphs": [
      "雪後篱边冷未晴。", 
      "江天浓淡暗还明。", 
      "断续流香传玉蓓。", 
      "心醉。", 
      "临风嗅蕊不胜清。", 
      "映竹幽姿深有思。", 
      "何似。", 
      "照溪真色更多情。", 
      "待得微酸藏傅粉。", 
      "黄嫩。", 
      "湿云潜放雨轻轻。"
    ], 
    "rhythmic": "定风波"
  }, 
  {
    "author": "曹勋", 
    "paragraphs": [
      "晚寒浓，残雪重，春意在何许。", 
      "萼绿仙姿，海上未飞去。", 
      "粲粲玉立丰标，天寒日暮，笑东风、不曾轻付。", 
      "几凝伫。", 
      "闲为写出横斜，无声断肠句。", 
      "常对幽情，何事更重赋。", 
      "待约他日貂裘，玉溪清夜，喷龙吟、月明徐步。"
    ], 
    "rhythmic": "祝英台・祝英台近"
  }, 
  {
    "author": "曹勋", 
    "paragraphs": [
      "半阴未雨。", 
      "霁晓寒、轻烟薄暮。", 
      "乍过了挑青，名园深院，把酒偏宜细步。", 
      "满槛梅花，绕堤溪柳，径暖迁莺相语。", 
      "春澹澹，渐觉清明，相傍小桃才吐。", 
      "凝伫。", 
      "山村水馆，难堪羁旅。", 
      "甚觑著花开，频惊屈指，谩写奚奴丽句。", 
      "幸有家山，青鸾应报，为我整齐歌舞。", 
      "一任待，醉倚群红，花沾酒污。"
    ], 
    "rhythmic": "二郎神"
  }, 
  {
    "author": "曹勋", 
    "paragraphs": [
      "清都山水客，何事入临安。", 
      "珍祠天赐与，半生闲。", 
      "曲池人静，水击赤乌蟠。", 
      "飞上烟岚顶，三缕明霞照晚，时对胎仙。", 
      "圃中有个小庭轩。", 
      "才到便绦然。", 
      "坐来闲看了，篆香残。", 
      "道人活计，休道出尘难。", 
      "归去後、安排著，一緉麻鞋，定期踏遍名山。"
    ], 
    "rhythmic": "满路花・促拍满路花"
  }, 
  {
    "author": "曹勋", 
    "paragraphs": [
      "断虹收霁雨，卷帘幕、与风期。", 
      "正燕子将雏，莺儿弄巧，日影迟迟。", 
      "荼䕷。", 
      "牡丹过也，但游丝、上下网晴晖。", 
      "三月韶华，转头易失，密阴匀齐。", 
      "常思。", 
      "入夏景偏奇。", 
      "是梅雨霏微。", 
      "更乍著轻纱，凉摇素羽，翠点清池。", 
      "还思。", 
      "故山旧隐，想葱茏、翠竹锁窗扉。", 
      "独倚西楼谩久，此怀冷淡谁知。"
    ], 
    "rhythmic": "木兰花慢"
  }, 
  {
    "author": "曹勋", 
    "paragraphs": [
      "公家世德，建凌烟勋业，中兴长策。", 
      "三十年来，皆帝扆殊选，金瓯名迹。", 
      "眷倚江南，澄清一道，遴柬惟公得。", 
      "西清严秘，龙头高动奎壁。", 
      "深殿衣惹天香，皇华原野，接萧萧秋色。", 
      "六管均输行奏课，唐室家声皆识。", 
      "老我相逢，萍蓬飘转，晚景俱头白。", 
      "西山南浦，溯风衰泪横臆。"
    ], 
    "rhythmic": "念奴娇"
  }, 
  {
    "author": "曹勋", 
    "paragraphs": [
      "冰铸雪，赋神情天壤，无伦香泽。", 
      "月女霜娥，直是有如许，清明姿色。", 
      "细玉钗梁，温琼环佩，语好新音发。", 
      "相逢一笑，桂宫连夜寒彻。", 
      "应是第一瑶台，水晶宫殿里，飞升仙列。", 
      "小谪尘寰缘契合，同饮银浆凝结。", 
      "醉里归来，魂清骨醒，乍向层城别。", 
      "晓风吹袂，冷香犹带残月。"
    ], 
    "rhythmic": "念奴娇"
  }, 
  {
    "author": "曹勋", 
    "paragraphs": [
      "五门照日，是真人膺箓，炎图家国。", 
      "二百年来，抚四海安乐，六服承德。", 
      "虎旅横江，胡尘眯眼，恨有中原隔。", 
      "宫城缺处，望来消尽金碧。", 
      "征辔暂款神州，期宽北顾，且驰驱朝夕。", 
      "皓彩流天宁忍见，双阙笼秋月色。", 
      "欲饮无憀，还成长叹，清泪空横臆。", 
      "请缨无路，异时林下犹忆。"
    ], 
    "rhythmic": "念奴娇"
  }, 
  {
    "author": "曹勋", 
    "paragraphs": [
      "春点烟红，露晞新绿，土膏渐香。", 
      "散懒慵情性，寻幽选静，一筇烟雨，几处松篁。", 
      "恨我求闲，已成迟暮，石浅泉甘难屡尝。", 
      "犹堪去，向清风皓月，南涧东冈。", 
      "如今雁断三湘。", 
      "念酒伴、不来梅自芳。", 
      "幸隐居药馆，孙登啸咏，从容云水，无负年光。", 
      "且共山间，琴书朋旧，时饮无何游醉乡。", 
      "归常是，趁前村桑柘，犹挂残阳。"
    ], 
    "rhythmic": "沁园春"
  }, 
  {
    "author": "曹勋", 
    "paragraphs": [
      "五老横峰，二林云衲，自古洞天。", 
      "喷玉龙飞，下三峡水，望香炉暗霭，如起非烟。", 
      "有个真人，拨云峰下，宴坐修真不记年。", 
      "明亭诏，看龙翔凤翥，宸制奎篇。", 
      "君臣际会诚难。", 
      "耸翠阁、频颁宝墨鲜。", 
      "众妙门皆向，微言显启，两朝天德，甘涌神泉。", 
      "道化承平，应稽升举，且向人间寻有缘。", 
      "掀髯笑，做庐山隐逸，大宋神仙。"
    ], 
    "rhythmic": "沁园春", 
    "tags": [
      "庐山"
    ]
  }, 
  {
    "author": "曹勋", 
    "paragraphs": [
      "东风冉冉迟芳昼。", 
      "渐黄缀、疏疏柳。", 
      "为惜春来通安否。", 
      "可能相就，径须图醉，莫问伤春瘦。", 
      "陶然共酌新醅酒。", 
      "咏好句、须还凤楼手。", 
      "唱了新词归来後。", 
      "琐窗香暗，语声和笑，喜入灯花秀。"
    ], 
    "rhythmic": "青玉案"
  }, 
  {
    "author": "曹勋", 
    "paragraphs": [
      "尘埃踏遍长安道。", 
      "念云水、归来好。", 
      "趁得梅花先春到。", 
      "冷云疏雨，暗香寒艳，万玉明清晓。", 
      "青鞋黄帽从渠笑。", 
      "粲十里、冰姿步时绕。", 
      "正怕和风都过了。", 
      "已输高士，锦囊翻句，醉後先倾倒。"
    ], 
    "rhythmic": "青玉案"
  }, 
  {
    "author": "曹勋", 
    "paragraphs": [
      "风流贺监栽培好。", 
      "梅最妍姿巧。", 
      "娟娟占得入时妆。", 
      "秀影横斜香并、彩鸳鸯。", 
      "汉皋解佩当时遇。", 
      "绿满经行处。", 
      "如今清梦已惊残。", 
      "赖向君家窗户、得重看。"
    ], 
    "rhythmic": "虞美人"
  }, 
  {
    "author": "曹勋", 
    "paragraphs": [
      "芙蓉露下闲庭晚。", 
      "犹觉秋容浅。", 
      "惊心莫道岁华赊。", 
      "已有官梅轻放、小春花。", 
      "西风河汉溪流月。", 
      "月下疏疏雪。", 
      "新妆喜是寿阳人。", 
      "鸾鉴不劳呵手、对寒云。"
    ], 
    "rhythmic": "虞美人"
  }, 
  {
    "author": "曹勋", 
    "paragraphs": [
      "谁将春信到长安。", 
      "江南腊向残。", 
      "玉妃何事在人间。", 
      "冰肌莹素颜。", 
      "新月上，怯轻寒。", 
      "香心破紫檀。", 
      "数枝斜傍小亭闲。", 
      "黄昏人倚阑。"
    ], 
    "rhythmic": "阮郎归"
  }, 
  {
    "author": "曹勋", 
    "paragraphs": [
      "玉宸赐得水云身。", 
      "初欣不佩绅。", 
      "烟霞一任著衣巾。", 
      "朝中散袒人。", 
      "湖水静，了无尘。", 
      "语兼天上春。", 
      "道人相见肯情亲。", 
      "银钩墨尚新。"
    ], 
    "rhythmic": "阮郎归"
  }, 
  {
    "author": "曹勋", 
    "paragraphs": [
      "乱山影直危楼起。", 
      "天涯目断雕阑倚。", 
      "寂寞过东风。", 
      "行宫烟雨中。", 
      "长安何处日。", 
      "城郭今寒食。", 
      "谁待翠华归。", 
      "片云天际飞。"
    ], 
    "rhythmic": "菩萨蛮"
  }, 
  {
    "author": "曹勋", 
    "paragraphs": [
      "天台不是登长道。", 
      "浑如弱水烟波渺。", 
      "楼上指归程。", 
      "春风无限情。", 
      "石桥书不到。", 
      "雁阵横空杳。", 
      "愁绪比遥峰。", 
      "依依千万重。"
    ], 
    "rhythmic": "菩萨蛮"
  }, 
  {
    "author": "曹勋", 
    "paragraphs": [
      "琴堂窗户清无暑。", 
      "宫妆争捧黄金注。", 
      "劝我醉秋风。", 
      "难辞两脸红。", 
      "别来三堕叶。", 
      "同是修门客。", 
      "十载叹萍蓬。", 
      "方欣一笑同。"
    ], 
    "rhythmic": "菩萨蛮"
  }, 
  {
    "author": "曹勋", 
    "paragraphs": [
      "去年春破。", 
      "强半途中过。", 
      "日日篷窗眠了坐。", 
      "饱听吴音楚些。", 
      "今年犹在天涯。", 
      "客情触处思家。", 
      "柳密何人深院，竹疏特地桃花。"
    ], 
    "rhythmic": "清平乐"
  }, 
  {
    "author": "曹勋", 
    "paragraphs": [
      "风休雨罢。", 
      "三五春寒夜。", 
      "翠额重帘何妨下。", 
      "一炷非兰非麝。", 
      "红莲开遍吴宫。", 
      "华灯小试房栊。", 
      "客里愁须强遣，从来我辈情锺。"
    ], 
    "rhythmic": "清平乐"
  }, 
  {
    "author": "曹勋", 
    "paragraphs": [
      "春前别後。", 
      "常是双眉皱。", 
      "生怕莺声催残漏。", 
      "梦破闲衾堆绣。", 
      "又还玉露金风。", 
      "秋声先到房栊。", 
      "川上不传尺素，云间犹望飞鸿。"
    ], 
    "rhythmic": "清平乐"
  }, 
  {
    "author": "曹勋", 
    "paragraphs": [
      "秋雨弥空，冷侵窗户琴书润。", 
      "四檐成韵。", 
      "孤坐无人问。", 
      "壮志消沈，喜入清闲运。", 
      "常安分。", 
      "炷烟飘尽。", 
      "更拨馀香烬。"
    ], 
    "rhythmic": "点绛唇"
  }, 
  {
    "author": "曹勋", 
    "paragraphs": [
      "惨惨春阴，画桡寒漾梅风去。", 
      "冷风吹度。", 
      "愁入淮山路。", 
      "歌扇归期，只恐春城暮。", 
      "人何处。", 
      "柳汀烟渚。", 
      "听尽篷窗雨。"
    ], 
    "rhythmic": "点绛唇"
  }, 
  {
    "author": "曹勋", 
    "paragraphs": [
      "晓日浓阴，冷云遮断山无数。", 
      "雁飞筝柱。", 
      "都向愁边去。", 
      "帘影沈沈，一缕芳香度。", 
      "深庭户。", 
      "且寻欢聚。", 
      "雪意还成雨。"
    ], 
    "rhythmic": "点绛唇"
  }, 
  {
    "author": "曹勋", 
    "paragraphs": [
      "昏旦交时，个中已有甘香味。", 
      "咽同真液。", 
      "便觉温温地。", 
      "八一高蟠，光动重楼外。", 
      "但留意。", 
      "自然和气。", 
      "香满昆仑水。"
    ], 
    "rhythmic": "点绛唇"
  }, 
  {
    "author": "曹勋", 
    "paragraphs": [
      "翠袖携持婉有情。", 
      "湘筠犀轴巧装成。", 
      "声随一苇更分明。", 
      "倚竹双丝明玉细，低眉数曲语莺轻。", 
      "转移新韵几多声。"
    ], 
    "rhythmic": "浣溪沙"
  }, 
  {
    "author": "曹勋", 
    "paragraphs": [
      "玉柱檀槽立锦筵。", 
      "低眉信手曲初传。", 
      "凤凰飞上四条弦。", 
      "杨柳已吹三叠韵，何须人在九江船。", 
      "夜凉人与月婵娟。"
    ], 
    "rhythmic": "浣溪沙"
  }, 
  {
    "author": "曹勋", 
    "paragraphs": [
      "霜护云低，竹外斜枝初璀璨，仙风吹堕玉钿新。", 
      "度清芬。", 
      "叹寒冰艳了无尘。", 
      "不占纷纷桃李径，一庭疏影冷摇春。", 
      "月黄昏。"
    ], 
    "rhythmic": "酒泉子"
  }, 
  {
    "author": "曹勋", 
    "paragraphs": [
      "爱景催暄。", 
      "初向晴梢舒玉点，修筠霭霭隔婵娟。", 
      "更清妍。", 
      "东风欲到冷霜天。", 
      "常记孤山残雪路，一枝流水小桥边。", 
      "卧疏烟。"
    ], 
    "rhythmic": "酒泉子"
  }, 
  {
    "author": "曹勋", 
    "paragraphs": [
      "惨惨西风。", 
      "人与两州俱不见，一江残照落霞红。", 
      "橹声中。", 
      "汀花苹草六朝空。", 
      "人向赏心增远恨，闲云犹绕建康宫。", 
      "古今同。"
    ], 
    "rhythmic": "酒泉子"
  }, 
  {
    "author": "曹勋", 
    "paragraphs": [
      "帘幕闲垂。", 
      "密密围毡红兽暖，有人陌上冷征衣。", 
      "未成归。", 
      "檐间鹊语卜归期。", 
      "应是疑人犹驻马，琐窗日影又还西。", 
      "翠眉低。"
    ], 
    "rhythmic": "酒泉子"
  }, 
  {
    "author": "曹勋", 
    "paragraphs": [
      "一封清诏下金鸾。", 
      "临遣讲邻欢。", 
      "谁问火云挥汗，要看易水摇寒。", 
      "何妨谈笑，平生志节，可障狂澜。", 
      "预约黄花前後，殊庭瞻对宸颜。"
    ], 
    "rhythmic": "朝中措"
  }, 
  {
    "author": "曹勋", 
    "paragraphs": [
      "宝筝偏劝酒杯深。", 
      "歌舞乍沈沈。", 
      "秀指十三弦上，挑吟击玉锵金。", 
      "牙台锦面，轻移雁柱，低转新音。", 
      "妙是不须银甲，向人说尽芳心。"
    ], 
    "rhythmic": "朝中措"
  }, 
  {
    "author": "曹勋", 
    "paragraphs": [
      "鸣珂揽辔玉霄东。", 
      "持节散陈红。", 
      "子舍已先多士，一鞭同袅春风。", 
      "西瓯旧治，棠阴秀茂，竹马迎逢。", 
      "正焙行驰金殿，仙班看缀夔龙。"
    ], 
    "rhythmic": "朝中措"
  }, 
  {
    "author": "曹勋", 
    "paragraphs": [
      "弦泛龙香细拨，声回花底莺雏。", 
      "低眉信手巧工夫。", 
      "犹带巫烟楚雨。", 
      "人占东风秀色，花笼宝髻真珠。", 
      "锦绦金凤要人扶。", 
      "只恐乘鸾飞去。"
    ], 
    "rhythmic": "西江月"
  }, 
  {
    "author": "曹勋", 
    "paragraphs": [
      "春绣东风疑早，映檐翠箔低笼。", 
      "氤氲不是梦云空。", 
      "叶密香翻侵冻。", 
      "折桂广寒手段，移来点检珍丛。", 
      "醉归满载紫云浓。", 
      "抱膝庵中仙种。"
    ], 
    "rhythmic": "西江月"
  }, 
  {
    "author": "胡铨", 
    "paragraphs": [
      "银河牛女年年渡。", 
      "相逢未款还忧去。", 
      "珠斗欲阑干。", 
      "盈盈一水间。", 
      "玉人偷拜月。", 
      "苦恨匆匆别。", 
      "此意愿天怜。", 
      "今宵长似年。"
    ], 
    "rhythmic": "菩萨蛮"
  }, 
  {
    "author": "胡铨", 
    "paragraphs": [
      "渭阳佳梦。", 
      "瓦变成璋真妙弄。", 
      "不是勾回。", 
      "汤饼冤家唤得来。", 
      "不分利市。", 
      "要我开尊真倒置。", 
      "试问坡翁。", 
      "此事如何著得侬。"
    ], 
    "rhythmic": "减字木兰花"
  }, 
  {
    "author": "胡铨", 
    "paragraphs": [
      "百年强半。", 
      "高秋犹在天南畔。", 
      "幽怀已被黄花乱。", 
      "更恨银蟾，故向愁人满。", 
      "招呼诗酒颠狂伴。", 
      "羽觞到手判无算。", 
      "浩歌箕踞巾聊岸。", 
      "酒欲醒时，兴在庐仝碗。"
    ], 
    "rhythmic": "醉落魄・一斛珠"
  }, 
  {
    "author": "胡铨", 
    "paragraphs": [
      "千岩竞秀。", 
      "西湖好是春时候。", 
      "谁知梅雪飘零久。", 
      "藏白收香，空袖和羹手。", 
      "天涯万里情难逗。", 
      "眉峰岂为伤春皱。", 
      "片愁未信花能绣。", 
      "若说相思，只恐天应瘦。"
    ], 
    "rhythmic": "醉落魄・一斛珠", 
    "tags": [
      "西湖"
    ]
  }, 
  {
    "author": "胡铨", 
    "paragraphs": [
      "梦绕松江属玉飞。", 
      "秋风莼美更鲈肥。", 
      "不因入海求诗句，万里投荒亦岂宜。", 
      "青箬笠，绿荷衣。", 
      "斜风细雨也须归。", 
      "崖州险似风波海，海里风波有定时。"
    ], 
    "rhythmic": "鹧鸪天"
  }, 
  {
    "author": "胡铨", 
    "paragraphs": [
      "一忆西湖太瘦生。", 
      "十年不到梦曾行。", 
      "空蒙山色烟霏晚，淡沲湖光雾縠轻。", 
      "芳草远，暮云平。", 
      "雨馀空翠入帘明。", 
      "梦回一饷难存济，这错都因自打成。"
    ], 
    "rhythmic": "鹧鸪天", 
    "tags": [
      "西湖"
    ]
  }, 
  {
    "author": "胡铨", 
    "paragraphs": [
      "崖州何有水连空。", 
      "人在浪花中。", 
      "月屿一声横竹，云帆万里雄风。", 
      "多情太守，三千珠履，二肆歌锺。", 
      "日下即归黄霸，海南长想文翁。"
    ], 
    "rhythmic": "朝中措"
  }, 
  {
    "author": "胡铨", 
    "paragraphs": [
      "山浮海上青螺远，决眦归鸿。", 
      "闲倚东风。", 
      "叠叠层云欲荡胸。", 
      "弄琴细写清江引，一洗愁容。", 
      "木杪黄封。", 
      "贤圣都堪日日中。"
    ], 
    "rhythmic": "采桑子"
  }, 
  {
    "author": "胡铨", 
    "paragraphs": [
      "我与梅花真莫逆，别来长恐因循。", 
      "几年不见岭头春。", 
      "栩然蝴蝶梦，魂梦竟非真。", 
      "浪蕊浮花空满眼，愁眉不展长颦。", 
      "此君还似不羁人。", 
      "月边风畔，千里淡相亲。"
    ], 
    "rhythmic": "临江仙"
  }, 
  {
    "author": "胡铨", 
    "paragraphs": [
      "谁念新州人老。", 
      "几度斜阳芳草。", 
      "眼雨欲晴时，梅雨故来相恼。", 
      "休恼。", 
      "休恼。", 
      "今岁荔枝能好。"
    ], 
    "rhythmic": "如梦令"
  }, 
  {
    "author": "胡铨", 
    "paragraphs": [
      "十年目断鲸波阔。", 
      "万里相逢歌怨咽。", 
      "髻鬟春雾翠微重，眉黛秋山烟雨抹。", 
      "小槽旋滴真珠滑。", 
      "断送一生花十八。", 
      "醉中扶上木肠儿，酒醒梦回空对月。"
    ], 
    "rhythmic": "玉楼春"
  }, 
  {
    "author": "胡铨", 
    "paragraphs": [
      "深深花院。", 
      "雨虐风饕遍。", 
      "只欠画屏并羽扇。", 
      "谁领略春风面。", 
      "愁须诗酒相禁。", 
      "少陵底事慵吟。", 
      "不是为梅牵兴，怕渠恼乱春心。"
    ], 
    "rhythmic": "清平乐"
  }, 
  {
    "author": "胡铨", 
    "paragraphs": [
      "宜霜开尽秋光老。", 
      "感节物、愁多少。", 
      "尘事难逢开口笑。", 
      "满林风雨，一江烟水，飒爽惊吹帽。", 
      "玉堂金马何须道。", 
      "且斗取、尊前玉山倒。", 
      "燕寝香清官事了。", 
      "紫萸黄菊，皂罗红袂，花与人俱好。"
    ], 
    "rhythmic": "青玉案"
  }, 
  {
    "author": "胡铨", 
    "paragraphs": [
      "富贵本无心，何事故乡轻别。", 
      "空使猿惊鹤怨，误薜萝风月。", 
      "囊锥刚要出头来，不道甚时节。", 
      "欲驾巾车归去，有豺狼当辙。"
    ], 
    "rhythmic": "好事近"
  }, 
  {
    "author": "俞处", 
    "paragraphs": [
      "残蝉断雁，政西风萧索，夕阳流水。", 
      "落木无边幽眺处，云拥登山屐齿。", 
      "岁月如驰，古今同梦，惟有悲欢异。", 
      "绿尊空对，故人相望千里。", 
      "追念淮海当年，五云行殿，咫尺天颜喜。", 
      "清晓胪传仙仗里，衣染玉龙香细。", 
      "今日天涯，黄花零乱，满眼重阳泪。", 
      "艰难多病，二陵无奈秋思。"
    ], 
    "rhythmic": "“僮至”念奴娇"
  }, 
  {
    "author": "岳飞", 
    "paragraphs": [
      "昨夜寒蛩不住鸣。", 
      "惊回千里梦，已三更。", 
      "起来独自绕阶行。", 
      "人悄悄，帘外月胧明。", 
      "白首为功名。", 
      "旧山松竹老，阻归程。", 
      "欲将心事付瑶琴。", 
      "知音少，弦断有谁听。"
    ], 
    "rhythmic": "小重山"
  }, 
  {
    "author": "岳飞", 
    "paragraphs": [
      "怒发冲冠，凭阑处、潇潇雨歇。", 
      "抬望眼、仰天长啸，壮怀激烈。", 
      "三十功名尘与土，八千里路云和月。", 
      "莫等闲、白了少年头，空悲切。", 
      "靖康耻，犹未雪。", 
      "臣子恨，何时灭。", 
      "驾长车踏破，贺兰山缺。", 
      "壮志饥餐胡虏肉，笑谈渴饮匈奴血。", 
      "待从头、收拾旧山河，朝天阙。"
    ], 
    "rhythmic": "满江红", 
    "tags": [
      "宋词三百首"
    ]
  }, 
  {
    "author": "岳飞", 
    "paragraphs": [
      "遥望中原，荒烟外、许多城郭。", 
      "想当年、花遮柳护，凤楼龙阁。", 
      "万岁山前珠翠绕，蓬壶殿里笙歌作。", 
      "到而今、铁骑满郊畿，风尘恶。", 
      "兵安在，膏锋锷。", 
      "民安在，填沟壑。", 
      "叹江山如故，千村寥落。", 
      "何日请缨提锐旅，一鞭直渡清河洛。", 
      "却归来、再续汉阳游，骑黄鹤。"
    ], 
    "rhythmic": "满江红"
  }, 
  {
    "author": "邵缉", 
    "paragraphs": [
      "落日旌旗，清霜剑戟，塞角声唤严更。", 
      "论兵慷慨，齿颊带风生。", 
      "坐拥貔貅十万，衔枚勇、云槊交横。", 
      "笑谈顷，匈奴授首，千里静欃枪。", 
      "荆襄，人按堵，提壶劝酒，布谷催耕。", 
      "芝夫荛子，歌舞威名。", 
      "好是轻裘缓带，驱营阵、绝漠横行。", 
      "功谁纪，风神宛转，麟阁画丹青。"
    ], 
    "rhythmic": "满庭芳"
  }, 
  {
    "author": "吴芾", 
    "paragraphs": [
      "九月二十六，公相纪生辰。", 
      "橙黄橘绿时候，天气暖於春。", 
      "奎画有堂辉焕，中著台星一点，长伴寿星明。", 
      "衮衮有家庆，未羡古徐卿。", 
      "谢元枢，营绿野，避洪名。", 
      "六年裁剸国事，曾费几精神。", 
      "歇了傅岩霖雨，闲了孤舟野渡，旒冕合知心。", 
      "吾道苟尊尚，元不在蒲轮。"
    ], 
    "rhythmic": "水调歌头"
  }, 
  {
    "author": "孙道绚", 
    "paragraphs": [
      "月光飞入林前屋。", 
      "风策策，度庭竹。", 
      "夜半江城击柝声，动寒梢栖宿。", 
      "等闲老去年华促。", 
      "只有江梅伴幽独。", 
      "梦绕夷门旧家山，恨惊回难续。"
    ], 
    "rhythmic": "滴滴金"
  }, 
  {
    "author": "孙道绚", 
    "paragraphs": [
      "看鸥翻波溅，苹末风轻，水轩消暑。", 
      "云叠奇峰，破桐阴亭午。", 
      "列岫连环，溜泉鸣玉，对幅巾芒履。", 
      "况有清时，风流故人，剧谈挥麈。", 
      "才冠一时，论高两汉，书扇豪踪，吐凤辞语。", 
      "昼锦归来，庆长年老母。", 
      "且尽绿尊，莫怀归兴，听扇歌高举。", 
      "会见登庸，泥封诏下，促朝天去。"
    ], 
    "rhythmic": "醉蓬莱"
  }, 
  {
    "author": "孙道绚", 
    "paragraphs": [
      "栏干六曲天围碧。", 
      "松风亭下梅初白。", 
      "腊尽见春回。", 
      "寒梢花又开。", 
      "曲琼闲不卷。", 
      "沈燎看星转。", 
      "凝伫小徘徊。", 
      "云间征雁来。"
    ], 
    "rhythmic": "菩萨蛮"
  }, 
  {
    "author": "孙道绚", 
    "paragraphs": [
      "雨晴云敛，烟花澹荡，遥山凝碧。", 
      "驱车问征路，赏春风南陌。", 
      "正雨後、梨花幽艳白。", 
      "悔匆匆、过了寒食。", 
      "归家渐春暮，探酴醾消息。"
    ], 
    "rhythmic": "少年游"
  }, 
  {
    "author": "孙道绚", 
    "paragraphs": [
      "秋寂寞。", 
      "秋风夜雨伤离索。", 
      "伤离索。", 
      "老怀无奈，泪珠零落。", 
      "故人一去无期约。", 
      "迟书忽寄西飞鹤。", 
      "西飞鹤。", 
      "故人何在，水村山郭。"
    ], 
    "rhythmic": "忆秦娥"
  }, 
  {
    "author": "孙道绚", 
    "paragraphs": [
      "晚霞红。", 
      "看山迷暮霭，烟暗孤松。", 
      "动翩翩风袂，轻若惊鸿。", 
      "心似鉴，鬓如云，弄清影，月明中。", 
      "谩悲凉，岁冉冉，华潜改衰容。", 
      "前事销凝久，十年光景匆匆。", 
      "念云轩一梦，回首春空。", 
      "彩凤远，玉箫寒，夜悄悄，恨无穷。", 
      "叹黄尘久埋玉，断肠挥泪东风。"
    ], 
    "rhythmic": "醉思仙"
  }, 
  {
    "author": "孙道绚", 
    "paragraphs": [
      "翠柏红蕉影乱。", 
      "月上朱栏一半。", 
      "风自碧空来，吹落歌珠一串。", 
      "不见。", 
      "不见。", 
      "人被绣帘遮断。"
    ], 
    "rhythmic": "如梦令"
  }, 
  {
    "author": "孙道绚", 
    "paragraphs": [
      "悠悠扬扬。", 
      "做尽轻模样。", 
      "半夜萧萧窗外响。", 
      "多在梅边竹上。", 
      "朱楼向晓帘开。", 
      "六花片片飞来。", 
      "无奈熏炉烟雾，腾腾扶上金钗。"
    ], 
    "rhythmic": "清平乐"
  }, 
  {
    "author": "何蓑衣道人", 
    "paragraphs": [
      "在世为仙须有分，不须素食持斋。", 
      "寸丝不著挂形骸。", 
      "蓑衣为伴侣，箬笠作家怀。", 
      "行满三千上界，奉敕宣至金台。", 
      "传言问汝有何哉。", 
      "人生长富贵，阴骘种将来。"
    ], 
    "rhythmic": "临江仙"
  }, 
  {
    "author": "陆凝之", 
    "paragraphs": [
      "东风捏就腰儿细。", 
      "系滴粉裙儿不起。", 
      "从来只惯掌中看，怎忍在、烛花影里。", 
      "酒红应是铅华褪。", 
      "暗蹙损、眉峰双翠。", 
      "夜深点緉绣鞋儿，靠那个、屏风立地。"
    ], 
    "rhythmic": "夜游宫"
  }, 
  {
    "author": "陆凝之", 
    "paragraphs": [
      "远山一带，溯晴空、极目天涯浮白。", 
      "枫落鸦翻谈笑处，不觉云涛横席。", 
      "酒病方苏，睡魔犹殢，一扫无留迹。", 
      "吴帆越棹，恍然飞上空碧。", 
      "长记草赋梁园，凌云笔势，倒三江秋色。", 
      "对此惊心空怅望，老作红尘闲客。", 
      "别浦烟平，小楼人散，回首千波寂。", 
      "西风归路，为君重喷霜笛。"
    ], 
    "rhythmic": "念奴娇"
  }, 
  {
    "author": "史浩", 
    "paragraphs": [
      "霞霄上，有寿乡广袤无际。", 
      "东极沧海，缥缈虚无，蓬莱弱水。", 
      "风生屋浪，鼓楫扬旌，不许凡人得至。", 
      "甚幽邃。", 
      "试右望金枢外。", 
      "西母楼阁，玉阙瑶池。", 
      "万顷琉璃。", 
      "双成倩巧，方朔诙谐。", 
      "来往徜徉，霓裳飘摇宝砌。", 
      "更稀奇。"
    ], 
    "rhythmic": "采莲延遍・采莲令"
  }, 
  {
    "author": "史浩", 
    "paragraphs": [
      "南邻幄丹宫，赤伏显符记。", 
      "朱陵曜绮绣，箕翼炯、瑞光腾起。", 
      "每岁秋分老人见，表皇家、袭庆迎祺。", 
      "天子当膺，无疆万岁。", 
      "北窥玄冥，魁杓拥佳气。", 
      "长拱极、终古无移。", 
      "论南北东西。", 
      "相直何啻千万里。", 
      "信难计。"
    ], 
    "rhythmic": "采莲　遍・采莲令"
  }, 
  {
    "author": "史浩", 
    "paragraphs": [
      "璇穹层云上覆，光景如梭逝。", 
      "惟此过隙缓征辔。", 
      "垂象森列昭回。", 
      "碧落卓然躔度，炳曜更腾辉。", 
      "永永清光晔炜。", 
      "绵四野、金璧为地。", 
      "蕊珠馆，琼玖室，俱高峙。", 
      "千种奇葩，松椿可比。", 
      "暗香幽馥，岁岁长春，阳乌何曾西委。"
    ], 
    "rhythmic": "采莲入破・采莲令"
  }, 
  {
    "author": "史浩", 
    "paragraphs": [
      "遍此境，人乐康，挟难老术，悟长生理。", 
      "尽阿僧祗劫，赤松王令安期。", 
      "彭篯盛矣。", 
      "尚为婴稚。", 
      "鹤算龟龄，绛老休夸甲子。", 
      "鲐背耸、黄发垂髻。", 
      "更童颜，长鼓腹、同游戏。", 
      "真是华胥。", 
      "行有歌，坐有乐，献笑都是神仙，时见群翁启齿。"
    ], 
    "rhythmic": "采莲衮遍・采莲令"
  }
]
