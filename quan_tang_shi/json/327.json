[
    {
        "title": "德宗神武孝文皇帝挽歌詞三首",
        "author": "權德輿",
        "biography": "",
        "paragraphs": [
            "覆露雍熙運，澄清教化源。賡歌凝庶績，羽舞被深恩。",
            "纂業光文祖，貽謀屬孝孫。恭聞留末命，猶是愛元元。",
            "梯航來萬國，玉帛慶三朝。湛露恩方浹，熏風曲正調。",
            "晏車悲鹵簿，廣樂遏簫韶。最愴號弓處，龍髯上紫霄。",
            "常時柏梁宴，今日谷林歸。玉斝恩波遍，靈轀煙雨霏。",
            "喬山森羽騎，渭水擁旌旗。仙馭何由見，耘田鳥自飛。"
        ],
        "notes": [
            ""
        ],
        "volume": "卷三百二十七",
        "no#": 1
    },
    {
        "title": "順宗至德大安孝皇帝挽歌三首",
        "author": "權德輿",
        "biography": "",
        "paragraphs": [
            "十葉開昌運，三辰麗德音。薦功期瘞玉，昭儉每捐金。",
            "解澤皇風遍，虞泉白日沈。仍聞起居注，焚奏感人心。",
            "孝理本憂勤，玄功在嗇神。睿圖傳上嗣，壽酒比家人。",
            "仙馭三清遠，行宮萬象新。小臣司吉從，還扈屬車塵。",
            "候曉傳清蹕，迎風引彩旒。共瞻宮輅出，遙想望陵愁。",
            "弓劍隨雲氣，衣冠奉月遊。空餘駕龍處，搖落鼎湖秋。"
        ],
        "notes": [
            ""
        ],
        "volume": "卷三百二十七",
        "no#": 2
    },
    {
        "title": "昭德皇后挽歌詞",
        "author": "權德輿",
        "biography": "",
        "paragraphs": [
            "淮水源流遠，塗山禮命升。往年求故劍，今夕祔初陵。",
            "鸞鏡金波澀，翬衣玉彩凝。千年子孫慶，孝理在蒸蒸。"
        ],
        "notes": [
            ""
        ],
        "volume": "卷三百二十七",
        "no#": 3
    },
    {
        "title": "大行皇太后挽歌詞三首",
        "author": "權德輿",
        "biography": "",
        "paragraphs": [
            "筮水靈源浚，因山祔禮崇。從龍開ek路，合璧向方中。",
            "殿帳金根出，廞衣玉座空。唯餘文母化，陰德滿公宮。",
            "配禮歸清廟，靈儀出直城。九虞寧厚載，一惠易尊名。",
            "曉漏銅壺澀，秋風羽翣輕。容車攀望處，孺慕切皇情。",
            "哀笳出長信，寶劍入延津。嗚咽宮車進，淒涼祠殿新。",
            "青烏靈兆久，白燕瑞書頻。從此山園夕，金波照玉塵。"
        ],
        "notes": [
            ""
        ],
        "volume": "卷三百二十七",
        "no#": 4
    },
    {
        "title": "惠昭皇太子挽歌詞二首",
        "author": "權德輿",
        "biography": "",
        "paragraphs": [
            "前星落慶霄，薤露逐晨飆。宮仗黃麾出，仙遊紫府遙。",
            "空嗟鳳吹去，無複雞鳴朝。今夜西園月，重輪更寂寥。",
            "東朝聞楚挽，羽翿依稀轉。天歸京兆新，日與長安遠。",
            "蘭芳落故殿，桂影銷空苑。騎吹咽不前，風悲九旗卷。"
        ],
        "notes": [
            ""
        ],
        "volume": "卷三百二十七",
        "no#": 5
    },
    {
        "title": "贈文敬太子挽歌詞二首",
        "author": "權德輿",
        "biography": "",
        "paragraphs": [
            "磐石公封重，瑤山贈禮尊。歸全榮備物，樂善積深恩。",
            "雁沼寒波咽，鸞旌夕吹翻。唯餘西靡樹，千古霸陵原。",
            "銅壺曉漏初，羽翣擁塗車。方外留鴻寶，人間得善書。",
            "清笳悲畫綬，朱邸散長裾。還似緱山駕，飄飄向碧虛。"
        ],
        "notes": [
            ""
        ],
        "volume": "卷三百二十七",
        "no#": 6
    },
    {
        "title": "贈鄭國莊穆公主挽歌二首",
        "author": "權德輿",
        "biography": "",
        "paragraphs": [
            "追飾崇湯沐，遺芳藹禁闈。秋原森羽衛，夜壑掩容輝。",
            "睿藻悲難盡，公宮望不歸。笳簫向煙霧，疑是彩鸞飛。",
            "舊館閉平陽，容車啟壽堂。霜凝蕣英落，風度薤歌長。",
            "淑德圖書在，皇慈禮命彰。淒涼霸川曲，壟樹已成行。"
        ],
        "notes": [
            ""
        ],
        "volume": "卷三百二十七",
        "no#": 7
    },
    {
        "title": "贈魏國憲穆公主挽歌詞二首",
        "author": "權德輿",
        "biography": "",
        "paragraphs": [
            "漢制榮車服，周詩美肅雍。禮尊同姓主，恩錫大名封。",
            "外館留圖史，陰堂閉德容。睿詞悲薤露，千古仰芳蹤。",
            "秦樓曉月殘，鹵簿列材官。紅綬蘭桂歇，粉田風露寒。",
            "凝笳悲駟馬，清鏡掩孤鸞。湣冊徽音在，都人雪涕看。"
        ],
        "notes": [
            ""
        ],
        "volume": "卷三百二十七",
        "no#": 8
    },
    {
        "title": "贈梁國惠康公主挽歌詞二首",
        "author": "權德輿",
        "biography": "",
        "paragraphs": [
            "外館嬪儀貴，中參睿渥深。初笄橫白玉，盛服鏤黃金。",
            "風度簫聲遠，河低婺彩沈。夜台留冊諡，悽愴即徽音。",
            "杳靄異湘川，飄颻駕紫煙。鳳樓人已去，鸞鏡月空懸。",
            "霧濕湯沐地，霜凝脂粉田。音容無處所，應在玉皇前。"
        ],
        "notes": [
            ""
        ],
        "volume": "卷三百二十七",
        "no#": 9
    },
    {
        "title": "故太尉兼中書令贈太師西平王挽詞",
        "author": "權德輿",
        "biography": "",
        "paragraphs": [
            "翊戴推元老，謀猷合大君。河山封故地，金石表新墳。",
            "劍履歸長夜，笳簫咽暮雲。還經誓師處，薤露不堪聞。"
        ],
        "notes": [
            ""
        ],
        "volume": "卷三百二十七",
        "no#": 10
    },
    {
        "title": "故司徒兼侍中贈太傅北平王挽詞",
        "author": "權德輿",
        "biography": "",
        "paragraphs": [
            "授律勳庸盛，居中鼎鼐和。佐時調四氣，盡力淨三河。",
            "忽訪天京兆，空傳漢伏波。今朝麟閣上，偏軫聖情多。"
        ],
        "notes": [
            ""
        ],
        "volume": "卷三百二十七",
        "no#": 11
    },
    {
        "title": "奉和禮部尚書酬楊著作竹亭歌",
        "author": "權德輿",
        "biography": "",
        "paragraphs": [
            "直城朱戶相邐連，九逵丹轂聲闐闐。春官自有花源賞，",
            "煙銷雨過看不足，晴翠鮮飆逗深谷。獨謠一曲泛流霞，",
            "虛齋寂寂清籟吟，幽澗紛紛雜英墜。家承麟趾貴，",
            "風入松，雲歸棟，鴻飛滅處猶目送。蝶舞閒時夢忽成，"
        ],
        "notes": [
            ""
        ],
        "volume": "卷三百二十七",
        "no#": 12
    },
    {
        "title": "奉和張僕射朝天行",
        "author": "權德輿",
        "biography": "",
        "paragraphs": [
            "元侯重寄貞師律，三郡四封今靜謐。丹轂常思闕下來，",
            "周王致理稱申甫，今日賢臣見明主。拜恩稽首紛無已，",
            "昔歲褒衣梁甫吟，當時已有致君心。專城一鼓妖氛靜，",
            "仙醞嘗分玉斝濃，禦閑更輟金羈駿。元正前殿朝君臣，",
            "萬年枝上東風早，佩玉晨趨光景好。塗山已見首諸侯，",
            "雄詞樂職波濤闊，曠度交歡雲霧披。自古全才貴文武，"
        ],
        "notes": [
            ""
        ],
        "volume": "卷三百二十七",
        "no#": 13
    },
    {
        "title": "和李中丞慈恩寺清上人院牡丹花歌",
        "author": "權德輿",
        "biography": "",
        "paragraphs": [
            "澹蕩韶光三月中，牡丹偏自占春風。時過寶地尋香徑，",
            "擢秀全勝珠樹林，結根幸在青蓮域。豔蕊鮮房次第開，",
            "獨坐南台時共美，閑行古刹情何已。花間一曲奏陽春，"
        ],
        "notes": [
            ""
        ],
        "volume": "卷三百二十七",
        "no#": 14
    },
    {
        "title": "錫杖歌送明楚上人歸佛川",
        "author": "權德輿",
        "biography": "",
        "paragraphs": [
            "上人遠自西天竺，頭陀行遍國朝寺。口翻貝葉古字經，",
            "乍來松徑風更寒，遙映霜天月成魄。後夜空山禪誦時，",
            "佛川此去何時回，應真莫便遊天臺。"
        ],
        "notes": [
            ""
        ],
        "volume": "卷三百二十七",
        "no#": 15
    },
    {
        "title": "馬秀才草書歌",
        "author": "權德輿",
        "biography": "",
        "paragraphs": [
            "伯英草聖稱絕倫，後來學者無其人。白眉年少未弱冠，",
            "猶輕昔日墨池學，未許前賢團扇書。豔彩芳姿相點綴，",
            "有時當暑如清秋，滿堂風雨寒颼颼。乍疑崩崖瀑水落，",
            "憶昔謝安問獻之，時人雖見那得知。"
        ],
        "notes": [
            ""
        ],
        "volume": "卷三百二十七",
        "no#": 16
    },
    {
        "title": "離合詩贈張監閣老",
        "author": "權德輿",
        "biography": "",
        "paragraphs": [
            "黃葉從風散，暗嗟時節換。忽見鬢邊霜，勿辭林下觴。",
            "躬行君子道，身負芳名早。帳殿漢官儀，巾車塞垣草。",
            "交情劇斷金，文律每招尋。始知蓬山下，如見古人心。"
        ],
        "notes": [
            ""
        ],
        "volume": "卷三百二十七",
        "no#": 17
    },
    {
        "title": "春日雪酬潘孟陽回文",
        "author": "權德輿",
        "biography": "",
        "paragraphs": [
            "酒杯春醉好，飛雪晚庭閑。久憶同前賞，中林對遠山。"
        ],
        "notes": [
            ""
        ],
        "volume": "卷三百二十七",
        "no#": 18
    },
    {
        "title": "五雜組",
        "author": "權德輿",
        "biography": "",
        "paragraphs": [
            "五雜組，旗亭客。往復還，城南陌。不得已，天涯謫。"
        ],
        "notes": [
            ""
        ],
        "volume": "卷三百二十七",
        "no#": 19
    },
    {
        "title": "數名詩",
        "author": "權德輿",
        "biography": "",
        "paragraphs": [
            "一區揚雄宅，恬然無所欲。二頃季子田，歲晏常自足。",
            "三端固為累，事物反徽束。四體苟不勤，安得豐菽粟。",
            "五侯誠暐曄，榮甚或為辱。六翮未騫翔，虞羅乃相觸。",
            "七人稱作者，杳杳有遐躅。八桂挺奇姿，森森照初旭。",
            "九歌傷澤畔，怨思徒刺促。十翼有格言，幽貞謝浮俗。"
        ],
        "notes": [
            ""
        ],
        "volume": "卷三百二十七",
        "no#": 20
    },
    {
        "title": "星名詩",
        "author": "權德輿",
        "biography": "",
        "paragraphs": [
            "虛懷何所欲，歲晏聊懶逸。雲翼謝翩翻，松心保貞實。",
            "風秋景氣爽，葉落井徑出。陶然美酒酣，所謂幽人吉。",
            "自當輕尺璧，豈複掃一室。安用簪進賢，少微斯可必。"
        ],
        "notes": [
            ""
        ],
        "volume": "卷三百二十七",
        "no#": 21
    },
    {
        "title": "卦名詩",
        "author": "權德輿",
        "biography": "",
        "paragraphs": [
            "節變忽驚春，臨風騁望頻。支頤倦書幌，步履整山巾。",
            "時鳥漸成曲，雜芳隨意新。曙霞連觀闕，綺陌麗咸秦。",
            "天地今交泰，雲雷背遘屯。中孚諒可樂，書此示家人。"
        ],
        "notes": [
            ""
        ],
        "volume": "卷三百二十七",
        "no#": 22
    },
    {
        "title": "藥名詩",
        "author": "權德輿",
        "biography": "",
        "paragraphs": [
            "七澤蘭芳千里春，瀟湘花落石磷磷。",
            "有時浪白微風起，坐釣藤陰不見人。"
        ],
        "notes": [
            ""
        ],
        "volume": "卷三百二十七",
        "no#": 23
    },
    {
        "title": "古人名詩",
        "author": "權德輿",
        "biography": "",
        "paragraphs": [
            "藩宣秉戎寄，衡石崇勢位。年紀信不留，弛張良自愧。",
            "樵蘇則為愜，瓜李斯可畏。不顧榮官尊，每陳豐畝利。",
            "家林類岩巘，負郭躬斂積。忌滿寵生嫌，養蒙恬勝智。",
            "疏鐘皓月曉，晚景丹霞異。澗谷永不諼，山梁冀無累。",
            "頗符生肇學，得展禽尚志。從此直不疑，支離疏世事。"
        ],
        "notes": [
            ""
        ],
        "volume": "卷三百二十七",
        "no#": 24
    },
    {
        "title": "州名詩寄道士",
        "author": "權德輿",
        "biography": "",
        "paragraphs": [
            "金蘭同道義，瓊簡複芝田。平楚白雲合，幽崖丹桂連。",
            "松峰明愛景，石竇納新泉。冀永南山壽，歡隨萬福延。"
        ],
        "notes": [
            ""
        ],
        "volume": "卷三百二十七",
        "no#": 25
    },
    {
        "title": "八音詩",
        "author": "權德輿",
        "biography": "",
        "paragraphs": [
            "金谷盛繁華，涼臺列簪組。石崇留客醉，綠珠當座舞。",
            "絲淚可銷骨，冶容竟何補。竹林諒賢人，滿酌無所苦。",
            "匏居容宴豆，儒室貴環堵。土鼓與汙尊，頤神則為愈。",
            "革道當在早，謙光斯可取。木雁才不才，吾知養生主。"
        ],
        "notes": [
            ""
        ],
        "volume": "卷三百二十七",
        "no#": 26
    },
    {
        "title": "建除詩",
        "author": "權德輿",
        "biography": "",
        "paragraphs": [
            "建節出王都，雄雄大丈夫。除書加右職，騎吏擁前驅。",
            "滿月張繁弱，含霜耀鹿盧。平明躍騕褭，清夜擊珊瑚。",
            "定遠功那比，平津策乃迂。執心思報國，效節在忘軀。",
            "破膽銷丹浦，顰蛾舞綠珠。危冠徒自愛，長轂事應殊。",
            "成績封千室，疇勞使五符。收功輕驃衛，致埋邁黃虞。",
            "開濟今如此，英威古不侔。閉關草玄者，無乃誤為儒。"
        ],
        "notes": [
            ""
        ],
        "volume": "卷三百二十七",
        "no#": 27
    },
    {
        "title": "六府詩",
        "author": "權德輿",
        "biography": "",
        "paragraphs": [
            "金罍映玉俎，賓友紛宴喜。木蘭泛方塘，桂酒啟皓齒。",
            "水榭臨空迥，酣歌當座起。火雲散奇峰，瑤瑟韻清征。",
            "土梗乃虛論，康莊有逸軌。谷成一編書，談笑佐天子。"
        ],
        "notes": [
            ""
        ],
        "volume": "卷三百二十七",
        "no#": 28
    },
    {
        "title": "三婦詩",
        "author": "權德輿",
        "biography": "",
        "paragraphs": [
            "大婦刺繡文，中婦縫羅裙。小婦無所作，嬌歌遏行雲。",
            "丈人且安坐，金爐香正熏。"
        ],
        "notes": [
            ""
        ],
        "volume": "卷三百二十七",
        "no#": 29
    },
    {
        "title": "安語",
        "author": "權德輿",
        "biography": "",
        "paragraphs": [
            "岩岩五嶽鎮方輿，八極廓清氛祲除。",
            "揮金得謝歸裏閭，象床角枕支體舒。"
        ],
        "notes": [
            ""
        ],
        "volume": "卷三百二十七",
        "no#": 30
    },
    {
        "title": "危語",
        "author": "權德輿",
        "biography": "",
        "paragraphs": [
            "被病獨行逢乳虎，狂風駭浪失棹櫓。",
            "舉人看榜聞曉鼓，孱夫孽子遇妒母。"
        ],
        "notes": [
            ""
        ],
        "volume": "卷三百二十七",
        "no#": 31
    },
    {
        "title": "大言",
        "author": "權德輿",
        "biography": "",
        "paragraphs": [
            "華嵩為佩河為帶，南交北朔跬步內。",
            "搏鵬作臘巨鼇鱠，伸舒軼出元氣外。"
        ],
        "notes": [
            ""
        ],
        "volume": "卷三百二十七",
        "no#": 32
    },
    {
        "title": "小言",
        "author": "權德輿",
        "biography": "",
        "paragraphs": [
            "醯雞伺晨駕蚊翼，毫端棘刺分畛域。",
            "蛛絲結構聊蔭息，蟻垤崔嵬不可陟。"
        ],
        "notes": [
            ""
        ],
        "volume": "卷三百二十七",
        "no#": 33
    }
]