[
    {
        "title": "答李昌期",
        "author": "楊洵美",
        "biography": "",
        "paragraphs": [
            "三山載群仙，峨峨鹹浪中。雲衣剪不得，此路安可從。",
            "我生亦何事，出門如飛蓬。白日又黃昏，所悲瑤草空。",
            "蟲聲故鄉夢，枕上禾黍風。吾道如未喪，天運何時通。"
        ],
        "notes": [
            ""
        ],
        "volume": "卷五百一十二",
        "no#": 1
    },
    {
        "title": "宮詞",
        "author": "長孫翱",
        "biography": "",
        "paragraphs": [
            "一道甘泉接禦溝，上皇行處不曾秋。",
            "誰言水是無情物，也到宮前咽不流。"
        ],
        "notes": [
            ""
        ],
        "volume": "卷五百一十二",
        "no#": 2
    },
    {
        "title": "和於中丞登越王樓見寄",
        "author": "盧求",
        "biography": "",
        "paragraphs": [
            "高情推謝守，善政屬綿州。未落紫泥詔，閑登白雪樓。",
            "晴江如送日，寒嶺鎮迎秋。滿壁朝天士，唯予不系舟。"
        ],
        "notes": [
            ""
        ],
        "volume": "卷五百一十二",
        "no#": 3
    },
    {
        "title": "雨",
        "author": "歐陽袞",
        "biography": "",
        "paragraphs": [
            "細雨弄春陰，餘寒入晝深。山姿輕薄霧，煙色澹幽林。",
            "鹿踐莓苔滑，魚牽水荇沈。懷情方未已，清酒漫須斟。"
        ],
        "notes": [
            ""
        ],
        "volume": "卷五百一十二",
        "no#": 4
    },
    {
        "title": "田家",
        "author": "歐陽袞",
        "biography": "",
        "paragraphs": [
            "黯黯日將夕，牛羊村外來。岩阿青氣發，籬落杏花開。",
            "草木應初感，鶬鶊亦已催。晚間春作好，行樂不須猜。"
        ],
        "notes": [
            ""
        ],
        "volume": "卷五百一十二",
        "no#": 5
    },
    {
        "title": "神光寺",
        "author": "歐陽袞",
        "biography": "",
        "paragraphs": [
            "香刹懸青磴，飛樓界碧空。石門棲怖鴿，慈塔繞歸鴻。",
            "有法將心鏡，無名屬性通。從來樂幽寂，尋覓未能窮。"
        ],
        "notes": [
            ""
        ],
        "volume": "卷五百一十二",
        "no#": 6
    },
    {
        "title": "和項斯遊頭陀寺上方",
        "author": "歐陽袞",
        "biography": "",
        "paragraphs": [
            "步入桃源裏，晴花更滿枝。峰回山意曠，林杳竹光遲。",
            "遠寺尋龍藏，名香發雁池。間能將遠語，況及上陽時。"
        ],
        "notes": [
            ""
        ],
        "volume": "卷五百一十二",
        "no#": 7
    },
    {
        "title": "秦原道中",
        "author": "歐陽袞",
        "biography": "",
        "paragraphs": [
            "分險架長瀾，斜梁控夕巒。宿雲依嶺斷，初月入江寒。",
            "緇化秦裘敝，塵驚漢策殘。無言倦行旅，遙路屬時難。"
        ],
        "notes": [
            ""
        ],
        "volume": "卷五百一十二",
        "no#": 8
    },
    {
        "title": "月峰寺憶理公",
        "author": "歐陽袞",
        "biography": "",
        "paragraphs": [
            "共來江海上，清論一宵同。禪榻渾依舊，心期浩已空。",
            "驚春花落樹，聞梵澗搖風。二諦欣咨啟，還應夢寐通。"
        ],
        "notes": [
            ""
        ],
        "volume": "卷五百一十二",
        "no#": 9
    },
    {
        "title": "寄陳去疾進士",
        "author": "歐陽袞",
        "biography": "",
        "paragraphs": [
            "放跡疑辭垢，棲心亦道門。玄言蘿幌馥，詩思竹爐溫。",
            "解帶搖花落，彈琴散鳥喧。江山茲夕意，唯有素交存。"
        ],
        "notes": [
            ""
        ],
        "volume": "卷五百一十二",
        "no#": 10
    },
    {
        "title": "聽郢客歌陽春白雪",
        "author": "歐陽袞",
        "biography": "",
        "paragraphs": [
            "寂聽郢中人，高歌已絕倫。臨風飄白雪，向日奏陽春。",
            "調雅偏盈耳，聲長杳入神。連連貫珠並，嫋嫋遏雲頻。",
            "度曲知難和，凝情想任真。周郎如賞羨，莫使滯芳晨。"
        ],
        "notes": [
            ""
        ],
        "volume": "卷五百一十二",
        "no#": 11
    },
    {
        "title": "南澗寺",
        "author": "歐陽袞",
        "biography": "",
        "paragraphs": [
            "春寺無人亂鳥啼，藤蘿陰磴野僧迷。雲藏古壁遺龍象，",
            "為耽寂樂親禪侶，莫怪閑行費馬蹄。"
        ],
        "notes": [
            ""
        ],
        "volume": "卷五百一十二",
        "no#": 12
    }
]