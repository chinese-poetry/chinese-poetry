[
    {
        "title": "送前汝州李侍禦罷歸宣城",
        "author": "許棠",
        "biography": "",
        "paragraphs": [
            "吟詩早得名，戴豸又加榮。下國閑歸去，他人少此情。",
            "雲移寒嶠出，燒夾夜江明。重引池塘思，還登謝脁城。"
        ],
        "notes": [
            ""
        ],
        "volume": "卷六百零四",
        "no#": 1
    },
    {
        "title": "失題",
        "author": "許棠",
        "biography": "",
        "paragraphs": [
            "獨夜長城下，孤吟近北辰。半天初去雁，窮磧遠來人。",
            "月黯氛埃積，風膻帳幕鄰。惟聞防虜寇，不語暗傷神。"
        ],
        "notes": [
            ""
        ],
        "volume": "卷六百零四",
        "no#": 2
    },
    {
        "title": "送裴拾遺宰下邽",
        "author": "許棠",
        "biography": "",
        "paragraphs": [
            "受謫因廷諫，茲行不出關。直廬辭玉陛，上馬向仙山。",
            "地古桑麻廣，城偏僕禦閑。縣齋高枕臥，猶夢犯天顏。"
        ],
        "notes": [
            ""
        ],
        "volume": "卷六百零四",
        "no#": 3
    },
    {
        "title": "隗囂宮晚望",
        "author": "許棠",
        "biography": "",
        "paragraphs": [
            "西顧伊蘭近，方驚滯極邊。水隨空穀轉，山向夕陽偏。",
            "磧鳥多依地，胡雲不滿天。秋風動衰草，只覺犬羊膻。"
        ],
        "notes": [
            ""
        ],
        "volume": "卷六百零四",
        "no#": 4
    },
    {
        "title": "江上行",
        "author": "許棠",
        "biography": "",
        "paragraphs": [
            "片席隨高鳥，連天積浪間。葦寬雲不匝，風廣雨無閑。",
            "戍影臨孤浦，潮痕在半山。東原歸未得，荏苒滯江關。"
        ],
        "notes": [
            ""
        ],
        "volume": "卷六百零四",
        "no#": 5
    },
    {
        "title": "登山",
        "author": "許棠",
        "biography": "",
        "paragraphs": [
            "信步上鳥道，不知身忽高。近空無世界，當楚見波濤。",
            "頂峭松多瘦，崖懸石盡牢。獼猴呼獨散，隔水向人號。"
        ],
        "notes": [
            ""
        ],
        "volume": "卷六百零四",
        "no#": 6
    },
    {
        "title": "哭宣城元征君",
        "author": "許棠",
        "biography": "",
        "paragraphs": [
            "高眠終不起，遠趣固難知。琴劍今無主，園林舊許誰。",
            "苔封僧坐石，葦漲鶴翹池。後代傳青史，方欽道德垂。"
        ],
        "notes": [
            ""
        ],
        "volume": "卷六百零四",
        "no#": 7
    },
    {
        "title": "寄建州姚員外",
        "author": "許棠",
        "biography": "",
        "paragraphs": [
            "誣譖遭遐謫，明君即自知。鄉遙辭劍外，身獨向天涯。",
            "嶺堠蠻雲積，閩空瘴雨垂。南來終不遂，日探北歸期。"
        ],
        "notes": [
            ""
        ],
        "volume": "卷六百零四",
        "no#": 8
    },
    {
        "title": "送厲校書從事鳳翔",
        "author": "許棠",
        "biography": "",
        "paragraphs": [
            "赴辟依丞相，超榮事豈同。城池當隴右，山水是關中。",
            "日有來巴使，秋高出塞鴻。旬休隨大旆，應到九成宮。"
        ],
        "notes": [
            ""
        ],
        "volume": "卷六百零四",
        "no#": 9
    },
    {
        "title": "春夜同厲文學先輩會宿",
        "author": "許棠",
        "biography": "",
        "paragraphs": [
            "江漢久分路，京關重聚吟。更為他夜約，方盡昔年心。",
            "月隔明河遠，花藏宿鳥深。無眠將及曙，多是說山陰。"
        ],
        "notes": [
            ""
        ],
        "volume": "卷六百零四",
        "no#": 10
    },
    {
        "title": "長安書情",
        "author": "許棠",
        "biography": "",
        "paragraphs": [
            "疏散過閒人，同人不在秦。近來驚白髮，方解惜青春。",
            "僻寺居將遍，權門到絕因。行藏如此輩，何以謂謀身。"
        ],
        "notes": [
            ""
        ],
        "volume": "卷六百零四",
        "no#": 11
    },
    {
        "title": "過故洛城",
        "author": "許棠",
        "biography": "",
        "paragraphs": [
            "七百數還窮，城池一旦空。夕陽唯照草，危堞不勝風。",
            "岸斷河聲別，田荒野色同。去來皆過客，何處問遺宮。"
        ],
        "notes": [
            ""
        ],
        "volume": "卷六百零四",
        "no#": 12
    },
    {
        "title": "寄廬山賈處士",
        "author": "許棠",
        "biography": "",
        "paragraphs": [
            "時泰亦高眠，人皆謂不然。窮經休望辟，餌術止期仙。",
            "彭蠡波涵月，爐峰雪照天。常聞風雨夜，到曉在漁船。"
        ],
        "notes": [
            ""
        ],
        "volume": "卷六百零四",
        "no#": 13
    },
    {
        "title": "下第東歸留別鄭侍郎",
        "author": "許棠",
        "biography": "",
        "paragraphs": [
            "無才副至公，豈是命難通。分合吟詩老，家宜逐浪空。",
            "別心懸闕下，歸念極吳東。唯畏重回日，初情恐不同。"
        ],
        "notes": [
            ""
        ],
        "volume": "卷六百零四",
        "no#": 14
    },
    {
        "title": "泗上早發",
        "author": "許棠",
        "biography": "",
        "paragraphs": [
            "獨起無人見，長河夜泛時。平蕪疑自動，落月似相隨。",
            "楚外離空早，關西去已遲。漁歌聞不絕，卻軫洞庭思。"
        ],
        "notes": [
            ""
        ],
        "volume": "卷六百零四",
        "no#": 15
    },
    {
        "title": "贈天臺僧",
        "author": "許棠",
        "biography": "",
        "paragraphs": [
            "赤城霞外寺，不忘舊登年。石上吟分海，樓中語近天。",
            "重遊空有夢，再隱定無緣。獨夜休行道，星辰靜照禪。"
        ],
        "notes": [
            ""
        ],
        "volume": "卷六百零四",
        "no#": 16
    },
    {
        "title": "冬夜與友人會宿",
        "author": "許棠",
        "biography": "",
        "paragraphs": [
            "君初離雁塞，我久滯雕陰。隔閏俱勞夢，通宵各話心。",
            "禁風吹漏出，原樹映星沉。白晝常多事，無妨到曉吟。"
        ],
        "notes": [
            ""
        ],
        "volume": "卷六百零四",
        "no#": 17
    },
    {
        "title": "送元遂上人歸吳中",
        "author": "許棠",
        "biography": "",
        "paragraphs": [
            "落發在王畿，承恩著紫衣。印心誰受請，講疏自攜歸。",
            "泛浦龍驚錫，禪雲虎繞扉。吳中知久別，庵樹想成圍。"
        ],
        "notes": [
            ""
        ],
        "volume": "卷六百零四",
        "no#": 18
    },
    {
        "title": "贈志空上人",
        "author": "許棠",
        "biography": "",
        "paragraphs": [
            "了了在心中，南宗與北宗。行高無外染，骨瘦是真容。",
            "飯野盂埋雪，禪雲杖倚松。常修不住性，必擬老何峰。"
        ],
        "notes": [
            ""
        ],
        "volume": "卷六百零四",
        "no#": 19
    },
    {
        "title": "邊城晚望",
        "author": "許棠",
        "biography": "",
        "paragraphs": [
            "廣漠杳無窮，孤城四面空。馬行高磧上，日墮迥沙中。",
            "逼曉人移帳，當川樹列風。迢迢河外路，知直去崆峒。"
        ],
        "notes": [
            ""
        ],
        "volume": "卷六百零四",
        "no#": 20
    },
    {
        "title": "汴上暮秋",
        "author": "許棠",
        "biography": "",
        "paragraphs": [
            "獨立長堤上，西風滿客衣。日臨秋草廣，山接遠天微。",
            "岸葉隨波盡，沙雲與鳥飛。秦人寧有素，去意自知歸。"
        ],
        "notes": [
            ""
        ],
        "volume": "卷六百零四",
        "no#": 21
    },
    {
        "title": "春日言懷",
        "author": "許棠",
        "biography": "",
        "paragraphs": [
            "東風萬物新，獨未到幽人。賦命自多蹇，陽和非不均。",
            "五陵三月暮，百越一家貧。早誤閑眠處，無愁異此身。"
        ],
        "notes": [
            ""
        ],
        "volume": "卷六百零四",
        "no#": 22
    },
    {
        "title": "奉天寒食書事",
        "author": "許棠",
        "biography": "",
        "paragraphs": [
            "處處無煙火，人家似暫空。曉林花落雨，寒穀鳥啼風。",
            "故里芳洲外，殘春甸服中。誰知獨西去，步步泣途窮。"
        ],
        "notes": [
            ""
        ],
        "volume": "卷六百零四",
        "no#": 23
    },
    {
        "title": "長安寓居",
        "author": "許棠",
        "biography": "",
        "paragraphs": [
            "貧寄帝城居，交朋日自疏。愁迎離磧雁，夢逐出關書。",
            "經雨蟬聲盡，兼風杵韻餘。誰知江徼塞，所憶在樵漁。"
        ],
        "notes": [
            ""
        ],
        "volume": "卷六百零四",
        "no#": 24
    },
    {
        "title": "寫懷",
        "author": "許棠",
        "biography": "",
        "paragraphs": [
            "此生居此世，堪笑複堪悲。在處有岐路，何人無別離。",
            "長當多難日，愁過少年時。窮達都判了，休閒鑷白髭。"
        ],
        "notes": [
            ""
        ],
        "volume": "卷六百零四",
        "no#": 25
    },
    {
        "title": "白菊",
        "author": "許棠",
        "biography": "",
        "paragraphs": [
            "所尚雪霜姿，非關落帽期。香飄風外別，影到月中疑。",
            "發在林凋後，繁當露冷時。人間稀有此，自古乃無詩。"
        ],
        "notes": [
            ""
        ],
        "volume": "卷六百零四",
        "no#": 26
    },
    {
        "title": "中秋夜對月",
        "author": "許棠",
        "biography": "",
        "paragraphs": [
            "月月勢皆圓，中秋朗最偏。萬方期一夕，到曉是經年。",
            "影蔽星芒盡，光分物狀全。惟應苦吟者，目斷向遙天。"
        ],
        "notes": [
            ""
        ],
        "volume": "卷六百零四",
        "no#": 27
    },
    {
        "title": "陪郢州張員外宴白雪樓",
        "author": "許棠",
        "biography": "",
        "paragraphs": [
            "高情日日閑，多宴雪樓間。灑檻江幹雨，當筵天際山。",
            "帶帆分浪色，駐樂話朝班。豈料羈浮者，樽前得解顏。"
        ],
        "notes": [
            ""
        ],
        "volume": "卷六百零四",
        "no#": 28
    },
    {
        "title": "和薛侍禦題興善寺松",
        "author": "許棠",
        "biography": "",
        "paragraphs": [
            "何年劚到城，滿國響高名。半寺陰常匝，鄰坊景亦清。",
            "代多無朽勢，風定有餘聲。自得天然狀，非同澗底生。"
        ],
        "notes": [
            ""
        ],
        "volume": "卷六百零四",
        "no#": 29
    },
    {
        "title": "題鄭侍郎岩隱十韻",
        "author": "許棠",
        "biography": "",
        "paragraphs": [
            "朝退常歸隱，真修大隱情。園林應得趣，岩谷自為名。",
            "野步難尋寺，閑吟少在城。樹藏幽洞黑，花照遠村明。",
            "海石分湖路，風泉遞雨聲。性高憐散逸，官達厭公卿。",
            "架引藤重長，階延筍迸生。青門無到客，紫閣有來鶯。",
            "物外身雖隱，區中望本清。終難依此境，坐臥避鈞衡。"
        ],
        "notes": [
            ""
        ],
        "volume": "卷六百零四",
        "no#": 30
    },
    {
        "title": "宿靈山蘭若",
        "author": "許棠",
        "biography": "",
        "paragraphs": [
            "江心天半寺，一夕萬緣空。地出浮雲上，星搖積浪中。",
            "滴漚垂閣雨，吹檜送帆風。旦夕聞清磬，唯應是釣翁。"
        ],
        "notes": [
            ""
        ],
        "volume": "卷六百零四",
        "no#": 31
    },
    {
        "title": "親仁裏雙鷺",
        "author": "許棠",
        "biography": "",
        "paragraphs": [
            "雙去雙來日已頻，只應知我是江人。對欹雪頂思尋水，",
            "天然不與凡禽類，傍砌聽吟性自馴。"
        ],
        "notes": [
            ""
        ],
        "volume": "卷六百零四",
        "no#": 32
    },
    {
        "title": "成紀書事二首",
        "author": "許棠",
        "biography": "",
        "paragraphs": [
            "東吳遠別客西秦，懷舊傷時暗灑巾。滿野多成無主塚，",
            "閑與將軍議戎事，伊蘭猶未絕胡塵。",
            "蹉跎遠入犬羊中，荏苒將成白首翁。三楚田園歸未得，",
            "難問開元向前事，依稀猶認隗囂宮。"
        ],
        "notes": [
            ""
        ],
        "volume": "卷六百零四",
        "no#": 33
    },
    {
        "title": "秦中遇友人",
        "author": "許棠",
        "biography": "",
        "paragraphs": [
            "半生南走複西馳，愁過楊朱罷泣岐。遠夢亦羞歸海徼，",
            "旦暮唯聞語征戰，看看已欲廢吟詩。"
        ],
        "notes": [
            ""
        ],
        "volume": "卷六百零四",
        "no#": 34
    },
    {
        "title": "過分水嶺",
        "author": "許棠",
        "biography": "",
        "paragraphs": [
            "隴山高共鳥行齊，瞰險盤空甚躡梯。雲勢崩騰時向背，",
            "此去秦川無別路，隔崖窮穀卻難迷。"
        ],
        "notes": [
            ""
        ],
        "volume": "卷六百零四",
        "no#": 35
    },
    {
        "title": "講德陳情上淮南李僕射八首",
        "author": "許棠",
        "biography": "",
        "paragraphs": [
            "天降賢人佐聖時，自然聲教滿華夷。英明不獨中朝仰，",
            "梁城東下雖經戰，風俗猶傳守舊規。",
            "多朝軒冕冠乾坤，四海皆推聖最尊。楚玉已曾分卞玉，",
            "嘗念蒼生如赤子，九州無處不沾恩。",
            "未領春闈望早清，況聯戎閫控強兵。風威遍佈江山靜，",
            "東南自此全無事，只為期年政已成。",
            "帝念淮壖疫疹頻，牢籠山海委名臣。古來比德由無侶，",
            "多年疲瘵全蘇息，須到謳謠日滿秦。",
            "三紀吟詩望一名，丹霄待得白頭成。已期到老還沾祿，",
            "朱門舊是登龍客，初脫魚鱗膽尚驚。",
            "東來淮海拜旌旟，不把公卿一字書。曾侍晚齋吟對雪，",
            "唯恥舊橋題處在，榮歸無計似相如。",
            "平生南北逐蓬飄，待得名成鬢已凋。寒浦一從拋釣艇，",
            "愁策羸蹄更歸去，亂山流水滿翻潮。",
            "丹霄空把桂枝歸，白首依前著布衣。當路公卿誰見待，",
            "應念無媒居選限，二年須更守漁磯。"
        ],
        "notes": [
            ""
        ],
        "volume": "卷六百零四",
        "no#": 36
    },
    {
        "title": "獻獨孤尚書",
        "author": "許棠",
        "biography": "",
        "paragraphs": [
            "虛拋南楚滯西秦，白首依前衣白身。退鷁已經三十載，",
            "今日鞠躬高旆下，欲傾肝膽杳無因。"
        ],
        "notes": [
            ""
        ],
        "volume": "卷六百零四",
        "no#": 37
    },
    {
        "title": "將過單于",
        "author": "許棠",
        "biography": "",
        "paragraphs": [
            "荒磧連天堡戍稀，日憂蕃寇卻忘機。江山不到處皆到，",
            "並州去路殊迢遞，風雨何當達近畿。"
        ],
        "notes": [
            ""
        ],
        "volume": "卷六百零四",
        "no#": 38
    },
    {
        "title": "貞女祠",
        "author": "許棠",
        "biography": "",
        "paragraphs": [
            "何穴藏貞骨，荒祠見舊顏。精靈應自在，雲雨不相關。",
            "落石泉多咽，無風樹盡閑。唯疑千古後，為瑞向人間。"
        ],
        "notes": [
            ""
        ],
        "volume": "卷六百零四",
        "no#": 39
    },
    {
        "title": "宿華山",
        "author": "許棠",
        "biography": "",
        "paragraphs": [
            "異境良難測，非仙豈合遊。星辰方滿嶽，風雨忽移舟。",
            "噴月泉垂壁，棲松鶴在樓。因知修養處，不必在嵩丘。"
        ],
        "notes": [
            ""
        ],
        "volume": "卷六百零四",
        "no#": 40
    },
    {
        "title": "送張員外西川從事",
        "author": "許棠",
        "biography": "",
        "paragraphs": [
            "為郎不入朝，自是赴嘉招。豸角初離首，金章已在腰。",
            "劍橫陰綠野，棧響近丹霄。迎驛應相續，懸愁去路遙。"
        ],
        "notes": [
            ""
        ],
        "volume": "卷六百零四",
        "no#": 41
    },
    {
        "title": "題慈恩寺元遂上人院",
        "author": "許棠",
        "biography": "",
        "paragraphs": [
            "竹檻匝回廊，城中似外方。月雲開作片，枝鳥立成行。",
            "徑接河源潤，庭容塔影涼。天臺頻去說，誰占最高房。"
        ],
        "notes": [
            ""
        ],
        "volume": "卷六百零四",
        "no#": 42
    },
    {
        "title": "送杜倉曹往滄洲覲叔常侍",
        "author": "許棠",
        "biography": "",
        "paragraphs": [
            "浮陽橫巨浸，南巷擁旌旃。別帶秦城雨，行聞魏國蟬。",
            "磧鴻來每後，朝日見常先。東鄙雲霞廣，高林間水天。"
        ],
        "notes": [
            ""
        ],
        "volume": "卷六百零四",
        "no#": 43
    },
    {
        "title": "雕陰道中作",
        "author": "許棠",
        "biography": "",
        "paragraphs": [
            "五月綏州北，途程少鬱蒸。馬依膻草聚，人抱濁河澄。",
            "跡固長城壘，冤深太子陵。往來經此地，悲苦有誰能。"
        ],
        "notes": [
            ""
        ],
        "volume": "卷六百零四",
        "no#": 44
    },
    {
        "title": "留別從弟郴",
        "author": "許棠",
        "biography": "",
        "paragraphs": [
            "同承太嶽胤，俱值太平時。丹陛懷趨計，滄洲負去期。",
            "久貧成蹭蹬，多病惜支離。宗分兼交分，吾知汝亦知。"
        ],
        "notes": [
            ""
        ],
        "volume": "卷六百零四",
        "no#": 45
    },
    {
        "title": "尋山",
        "author": "許棠",
        "biography": "",
        "paragraphs": [
            "躡履複支筇，深山草木中。隔溪遙避虎，當塢忽聞鐘。",
            "落葉多相似，幽禽半不同。群猱呼卻散，如此異林翁。"
        ],
        "notes": [
            ""
        ],
        "volume": "卷六百零四",
        "no#": 46
    },
    {
        "title": "送徐侍禦充南詔判官",
        "author": "許棠",
        "biography": "",
        "paragraphs": [
            "西去安夷落，乘軺從節行。彤庭傳聖旨，異域化戎情。",
            "瘴路窮巴徼，蠻川過嶠城。地偏風自雜，天漏月稀明。",
            "危棧連空動，長江到底清。笑宜防狒狒，言好聽猩猩。",
            "撫論如敦行，歸情自合盟。回期佩印綬，何更見新正。"
        ],
        "notes": [
            ""
        ],
        "volume": "卷六百零四",
        "no#": 47
    },
    {
        "title": "送省玄上人歸江東",
        "author": "許棠",
        "biography": "",
        "paragraphs": [
            "釋律周儒禮，嚴持用戒身。安禪思剡石，留偈別都人。",
            "雨合吳江黑，潮移海路新。瓶盂自此去，應不更還秦。"
        ],
        "notes": [
            ""
        ],
        "volume": "卷六百零四",
        "no#": 48
    },
    {
        "title": "送劉校書游東魯",
        "author": "許棠",
        "biography": "",
        "paragraphs": [
            "內閣勞讎校，東邦忽縱遊。才偏精二雅，分合遇諸侯。",
            "暗海龜蒙雨，連空趙魏秋。如經麟見處，駐馬瞰荒丘。"
        ],
        "notes": [
            ""
        ],
        "volume": "卷六百零四",
        "no#": 49
    },
    {
        "title": "送金吾侍禦奉使日東",
        "author": "許棠",
        "biography": "",
        "paragraphs": [
            "還鄉兼作使，到日倍榮親。向化雖多國，如公有幾人。",
            "孤山無返照，積水合蒼旻。膝下知難住，金章已系身。"
        ],
        "notes": [
            ""
        ],
        "volume": "卷六百零四",
        "no#": 50
    },
    {
        "title": "題甘露寺",
        "author": "許棠",
        "biography": "",
        "paragraphs": [
            "丹檻拂丹霄，人寰下瞰遙。何年增造化，萬古出塵囂。",
            "地勢盤三楚，江聲換幾朝。滿欄皆異藥，到頂盡飛橋。",
            "澤廣方雲夢，山孤數沃焦。中宵霞始散，經臘木稀凋。",
            "鐸動天風度，窗明海氣消。帶鼙分迥堞，當日辨翻潮。",
            "鳥去沉葭菼，帆來映泬。浮生自多事，無計免回鑣。"
        ],
        "notes": [
            ""
        ],
        "volume": "卷六百零四",
        "no#": 51
    },
    {
        "title": "冬夜懷真裏友人會宿",
        "author": "許棠",
        "biography": "",
        "paragraphs": [
            "靜語與高吟，搜神又爽心。各來依帝裏，相對似山陰。",
            "漏永星河沒，堂寒月彩深。從容不易到，莫惜曙鐘侵。"
        ],
        "notes": [
            ""
        ],
        "volume": "卷六百零四",
        "no#": 52
    },
    {
        "title": "陪友人夏夜對月",
        "author": "許棠",
        "biography": "",
        "paragraphs": [
            "後伏中宵月，高秋滿魄齊。輪移仙掌外，影下玉繩西。",
            "蟬雀飛多誤，星螢出自迷。煩蒸驚頓絕，吟玩畏聞雞。"
        ],
        "notes": [
            ""
        ],
        "volume": "卷六百零四",
        "no#": 53
    },
    {
        "title": "送從弟籌任告成尉",
        "author": "許棠",
        "biography": "",
        "paragraphs": [
            "海上從戎罷，嵩陽佐縣初。故人皆羨去，吾祖舊曾居。",
            "地古多生藥，溪靈不聚魚。唯應尋隱者，閑寺講仙書。"
        ],
        "notes": [
            ""
        ],
        "volume": "卷六百零四",
        "no#": 54
    },
    {
        "title": "秋日陪陸校書遊玉泉",
        "author": "許棠",
        "biography": "",
        "paragraphs": [
            "共愛泉源異，頻來不覺勞。散光垂草細，繁響出風高。",
            "沫滯潭花片，沙遺浴鳥毛。塵間喧與悶，須向此中逃。"
        ],
        "notes": [
            ""
        ],
        "volume": "卷六百零四",
        "no#": 55
    },
    {
        "title": "送防州鄔員外",
        "author": "許棠",
        "biography": "",
        "paragraphs": [
            "千溪與萬嶂，繚繞複崢嶸。太守勞車馬，何從駐旆旌。",
            "椒香近滿郭，漆貨遠通京。唯滌雙塵耳，東南聽政聲。"
        ],
        "notes": [
            ""
        ],
        "volume": "卷六百零四",
        "no#": 56
    },
    {
        "title": "過穆陵關",
        "author": "許棠",
        "biography": "",
        "paragraphs": [
            "荒關無守吏，亦恥白衣過。地廣人耕絕，天寒雁下多。",
            "東西方自感，雨雪更相和。日暮聊攄思，搖鞭一放歌。"
        ],
        "notes": [
            ""
        ],
        "volume": "卷六百零四",
        "no#": 57
    },
    {
        "title": "江上遇友人",
        "author": "許棠",
        "biography": "",
        "paragraphs": [
            "闕下分離日，杏園花半開。江邊相值夜，榆塞雁初來。",
            "坐久河沉鬥，吟長月浸杯。鱸魚非不戀，共有客程催。"
        ],
        "notes": [
            ""
        ],
        "volume": "卷六百零四",
        "no#": 58
    },
    {
        "title": "憶宛陵舊居",
        "author": "許棠",
        "biography": "",
        "paragraphs": [
            "舊憶陵陽北，林園近板橋。江晴帆影滿，野迥鶴聲遙。",
            "島徑通山市，汀扉上海潮。秦城歸去夢，夜夜到漁樵。"
        ],
        "notes": [
            ""
        ],
        "volume": "卷六百零四",
        "no#": 59
    },
    {
        "title": "題聞琴館",
        "author": "許棠",
        "biography": "",
        "paragraphs": [
            "城非宓賤邑，館亦號聞琴。乃是前賢意，常留化俗心。",
            "代公存綠綺，誰更寄清音。此跡應無改，寥寥畢古今。"
        ],
        "notes": [
            ""
        ],
        "volume": "卷六百零四",
        "no#": 60
    },
    {
        "title": "寄江上弟妹",
        "author": "許棠",
        "biography": "",
        "paragraphs": [
            "無成歸未得，不是不謀歸。垂老登雲路，猶勝守釣磯。",
            "大荒身去數，窮海信來稀。孤立皆難進，非關命獨違。"
        ],
        "notes": [
            ""
        ],
        "volume": "卷六百零四",
        "no#": 61
    },
    {
        "title": "題李昌符豐樂幽居",
        "author": "許棠",
        "biography": "",
        "paragraphs": [
            "詩家依闕下，野景似山中。蘭菊俱含露，杉梧為奏風。",
            "破門韋曲對，淺岸禦溝通。莫歎連年屈，君須遇至公。"
        ],
        "notes": [
            ""
        ],
        "volume": "卷六百零四",
        "no#": 62
    },
    {
        "title": "青山晚望",
        "author": "許棠",
        "biography": "",
        "paragraphs": [
            "昔人懷感處，此地倍魂消。四海經搖落，三吳正寂寥。",
            "風移殘燒遠，帆帶夕陽遙。欲繼前賢跡，誰能似隱招。"
        ],
        "notes": [
            ""
        ],
        "volume": "卷六百零四",
        "no#": 63
    },
    {
        "title": "宣城送進士鄭徽赴舉",
        "author": "許棠",
        "biography": "",
        "paragraphs": [
            "長安去是歸，上馬肯沾衣。水國車通少，秦人楚薦稀。",
            "鴻方離北鄙，葉下已西畿。好整丹霄步，知音在紫微。"
        ],
        "notes": [
            ""
        ],
        "volume": "卷六百零四",
        "no#": 64
    },
    {
        "title": "言懷",
        "author": "許棠",
        "biography": "",
        "paragraphs": [
            "萬事不關心，終朝但苦吟。久貧慚負債，漸老愛山深。",
            "日月銷天外，帆檣棄海陰。榮枯應已定，無複系浮沉。"
        ],
        "notes": [
            ""
        ],
        "volume": "卷六百零四",
        "no#": 65
    },
    {
        "title": "汴河十二韻",
        "author": "許棠",
        "biography": "",
        "paragraphs": [
            "昔年開汴水，元應別有由。或兼通楚塞，寧獨為揚州。",
            "直斷平蕪色，橫分積石流。所思千里便，豈計萬方憂。",
            "首甚資功濟，終難弭宴遊。空懷龍舸下，不見錦帆收。",
            "浪倒長汀柳，風欹遠岸樓。奔逾懷許竭，澄澈泗濱休。",
            "路要多行客，魚稀少釣舟。日開天際晚，雁合磧西秋。",
            "一派注滄海，幾人生白頭。常期身事畢，於此泳東浮。"
        ],
        "notes": [
            ""
        ],
        "volume": "卷六百零四",
        "no#": 66
    },
    {
        "title": "旅中送人歸九華",
        "author": "許棠",
        "biography": "",
        "paragraphs": [
            "分與仙山背，多年負翠微。無因隨鹿去，只是送人歸。",
            "頂木晴摩日，根嵐曉潤衣。會於猿鳥外，相對掩高扉。"
        ],
        "notes": [
            ""
        ],
        "volume": "卷六百零四",
        "no#": 67
    },
    {
        "title": "送友人歸江南",
        "author": "許棠",
        "biography": "",
        "paragraphs": [
            "皇州五更鼓，月落西南維。此時有行客，別我孤舟歸。",
            "上國身無主，下第誠可悲。"
        ],
        "notes": [
            ""
        ],
        "volume": "卷六百零四",
        "no#": 68
    },
    {
        "title": "洞庭湖",
        "author": "許棠",
        "biography": "",
        "paragraphs": [
            "空江浩蕩景蕭然，盡日菰蒲泊釣船。青草浪高三月渡，",
            "猶有漁人數家住，不成村落夕陽邊。"
        ],
        "notes": [
            ""
        ],
        "volume": "卷六百零四",
        "no#": 69
    },
    {
        "title": "句",
        "author": "許棠",
        "biography": "",
        "paragraphs": [
            "曉嶂猿開戶，寒湫鹿舐冰。",
            "當空吟待月，到晚坐看山。",
            "一年三領郡，領郡管仙山。"
        ],
        "notes": [
            ""
        ],
        "volume": "卷六百零四",
        "no#": 70
    }
]