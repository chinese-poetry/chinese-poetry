[
    {
        "title": "長信宮中樹",
        "author": "喬知之",
        "biography": "",
        "paragraphs": [
            "婀娜當軒樹，zv茸倚蘭殿。葉豔九春華，香搖五明扇。",
            "餘花鳥弄盡，新葉蟲書遍。零落心自知，芳菲君不見。"
        ],
        "notes": [
            ""
        ],
        "volume": "卷八十一",
        "no#": 1
    },
    {
        "title": "下山逢故夫",
        "author": "喬知之",
        "biography": "",
        "paragraphs": [
            "妾身本薄命，輕棄城南隅。庭前厭芍藥，山上采蘼蕪。",
            "春風罥紈袖，零露濕羅襦。羞將憔悴日，提籠逢故夫。"
        ],
        "notes": [
            ""
        ],
        "volume": "卷八十一",
        "no#": 2
    },
    {
        "title": "巫山高",
        "author": "喬知之",
        "biography": "",
        "paragraphs": [
            "巫山十二峰，參差互隱見。潯陽幾千里，周覽忽已遍。",
            "想像神女姿，摘芳共珍薦。楚雲何逶迤，紅樹日蔥蒨。",
            "楚雲沒湘源，紅樹斷荊門。郢路不可見，況複夜聞猿。"
        ],
        "notes": [
            ""
        ],
        "volume": "卷八十一",
        "no#": 3
    },
    {
        "title": "棄妾篇",
        "author": "喬知之",
        "biography": "",
        "paragraphs": [
            "妾本叢台右，君在雁門陲。悠悠淇水曲，彩燕入桑枝。",
            "不因媒結好，本以容相知。容謝君應去，情移會有離。",
            "還君結縷帶，歸妾織成詩。此物雖輕賤，不用使人嗤。"
        ],
        "notes": [
            ""
        ],
        "volume": "卷八十一",
        "no#": 4
    },
    {
        "title": "苦寒行",
        "author": "喬知之",
        "biography": "",
        "paragraphs": [
            "胡天夜清迥，孤雲獨飄颺。遙裔出雁關，逶迤含晶光。",
            "陰陵久裴回，幽都無多陽。初寒凍巨海，殺氣流大荒。",
            "朔馬飲寒冰，行子履胡霜。路有從役倦，臥死黃沙場。",
            "羈旅因相依，慟之淚沾裳。由來從軍行，賞存不賞亡。",
            "亡者誠已矣，徒令存者傷。"
        ],
        "notes": [
            ""
        ],
        "volume": "卷八十一",
        "no#": 5
    },
    {
        "title": "從軍行",
        "author": "喬知之",
        "biography": "",
        "paragraphs": [
            "南庭結白露，北風掃黃葉。此時鴻雁來，驚鳴催思妾。",
            "曲房理針線，平砧搗文練。鴛綺裁易成，龍鄉信難見。",
            "窈窕九重閨，寂寞十年啼。紗窗白雲宿，羅幌月光棲。",
            "雲月隱微微，夜上流黃機。玉霜凍珠履，金吹薄羅衣。",
            "漢家已得地，君去將何事。宛轉結蠶書，寂寥無雁使。",
            "生平荷恩信，本為榮華進。況複落紅顏，蟬聲催綠鬢。"
        ],
        "notes": [
            ""
        ],
        "volume": "卷八十一",
        "no#": 6
    },
    {
        "title": "擬古贈陳子昂",
        "author": "喬知之",
        "biography": "",
        "paragraphs": [
            "惸惸孤形影，悄悄獨遊心。以此從王事，常與子同衾。",
            "別離三河間，征戰二庭深。胡天夜雨霜，胡雁晨南翔。",
            "節物感離居，同衾違故鄉。南歸日將遠，北方尚蓬飄。",
            "孟秋七月時，相送出外郊。海風吹涼木，邊聲響梢梢。",
            "勤役千萬里，將臨五十年。心事為誰道，抽琴歌坐筵。",
            "一彈再三歎，賓禦淚潺湲。送君竟此曲，從茲長絕弦。"
        ],
        "notes": [
            ""
        ],
        "volume": "卷八十一",
        "no#": 7
    },
    {
        "title": "定情篇",
        "author": "喬知之",
        "biography": "",
        "paragraphs": [
            "共君結新婚，歲寒心未蔔。相與遊春園，各隨情所逐。",
            "君愛菖蒲花，妾感苦寒竹。菖花多豔姿，寒竹有貞葉。",
            "此時妾比君，君心不如妾。簪玉步河堤，妖韶援綠荑。",
            "鳧雁將子游，鶯燕從雙棲。君念春光好，妾向春光啼。",
            "君時不得意，棄妾還金閨。結言本同心，悲歡何未齊。",
            "怨咽前致辭，願得申所悲。人間丈夫易，世路婦難為。",
            "始如經天月，終若流星馳。天月相終始，流星無定期。",
            "長信佳麗人，失意非蛾眉。廬江小吏婦，非關織作遲。",
            "本願長相對，今已長相思。複有遊宦子，結援從梁陳。",
            "燕居崇三朝，去來歷九春。誓心妾終始，蠶桑奉所親。",
            "歸願未克從，黃金贈路人。潔婦懷明義，從泛河之津。",
            "於今千萬年，誰當問水濱。更憶娼家樓，夫婿事封侯。",
            "去時恩灼灼，去罷心悠悠。不憐妾歲晏，十載隴西頭。",
            "以茲常惕惕，百慮恒盈積。由來共結褵，幾人同匪石。",
            "故歲雕梁燕，雙去今來隻。今日玉庭梅，朝紅暮成碧。",
            "碧榮始芬敷，黃葉已淅瀝。何用念芳春，芳春有流易。",
            "何用重歡娛，歡娛俄戚戚。家本巫山陽，歸去路何長。",
            "敘言情未盡，采菉已盈筐。桑榆日及景，物色盈高岡。",
            "下有碧流水，上有丹桂香。桂花不須折，碧流清且潔。",
            "贈君比芳菲，愛惠常不歇。贈君比潺湲，相思無斷絕。",
            "妾有秦家鏡，寶匣裝珠璣。鑒來年二八，不記易陰暉。",
            "妾無光寂寂，委照影依依。今日持為贈，相識莫相違。"
        ],
        "notes": [
            ""
        ],
        "volume": "卷八十一",
        "no#": 8
    },
    {
        "title": "綠珠篇",
        "author": "喬知之",
        "biography": "",
        "paragraphs": [
            "石家金谷重新聲，明珠十斛買娉婷。此日可憐君自許，",
            "意氣雄豪非分理，驕矜勢力橫相干。辭君去君終不忍，"
        ],
        "notes": [
            ""
        ],
        "volume": "卷八十一",
        "no#": 9
    },
    {
        "title": "和李侍郎古意",
        "author": "喬知之",
        "biography": "",
        "paragraphs": [
            "妾家巫山隔漢川，君度南庭向胡苑。高樓迢遞想金天，",
            "自矜夫婿勝王昌，三十曾作侍中郎。一從流落戍漁陽，",
            "由來花葉同一根，今日枝條分兩處。三星差池光照灼，",
            "美人長歎豔容萎，含情收取摧折枝。調絲獨彈聲未移，"
        ],
        "notes": [
            ""
        ],
        "volume": "卷八十一",
        "no#": 10
    },
    {
        "title": "倡女行",
        "author": "喬知之",
        "biography": "",
        "paragraphs": [
            "石榴酒，葡萄漿。蘭桂芳，茱萸香。願君駐金鞍，",
            "莫吹羌笛驚鄰里，不用琵琶喧洞房。且歌新夜曲，"
        ],
        "notes": [
            ""
        ],
        "volume": "卷八十一",
        "no#": 11
    },
    {
        "title": "羸駿篇",
        "author": "喬知之",
        "biography": "",
        "paragraphs": [
            "噴玉長鳴西北來，自言當代是龍媒。萬里鐵關行入貢，",
            "玉勒金鞍荷裝飾，路傍觀者無窮極。小山桂樹比權奇，",
            "去去山川勞日夜，遙遙關塞斷煙霞。山川關塞十年征，",
            "長城日夕苦風霜，中有連年百戰場。搖珂齧勒金羈盡，",
            "大宛蒲海北，滇壑雋崖西。沙平留緩步，路遠闇頻嘶。",
            "從來力盡君須棄，何必尋途我已迷。歲歲年年奔遠道，",
            "楚水澶溪征戰事，吳塞烏江辛苦地。持來報主不辭勞，",
            "只應澶漫歸田裏，萬里低昂任生死。君王倘若不見遺，"
        ],
        "notes": [
            ""
        ],
        "volume": "卷八十一",
        "no#": 12
    },
    {
        "title": "銅雀妓",
        "author": "喬知之",
        "biography": "",
        "paragraphs": [
            "金閣惜分香，鉛華不重妝。空餘歌舞地，猶是為君王。",
            "哀弦調已絕，豔曲不須長。共看西陵暮，秋煙起白楊。"
        ],
        "notes": [
            ""
        ],
        "volume": "卷八十一",
        "no#": 13
    },
    {
        "title": "侍宴應制得分字",
        "author": "喬知之",
        "biography": "",
        "paragraphs": [
            "紫禁肅晴氛，朱樓落曉雲。豫游龍駕轉，天樂鳳簫聞。",
            "竹外仙亭出，花間輦路分。微臣一何幸，詞賦奉明君。"
        ],
        "notes": [
            ""
        ],
        "volume": "卷八十一",
        "no#": 14
    },
    {
        "title": "梨園亭子侍宴",
        "author": "喬知之",
        "biography": "",
        "paragraphs": [
            "年光陌上發，香輦禁中游。草綠鴛鴦殿，花紅翡翠樓。",
            "天杯承露酌，仙管雜風流。今日陪歡豫，皇恩不可酬。"
        ],
        "notes": [
            ""
        ],
        "volume": "卷八十一",
        "no#": 15
    },
    {
        "title": "和蘇員外寓直",
        "author": "喬知之",
        "biography": "",
        "paragraphs": [
            "自昔重為郎，伊人練國章。三旬登建禮，五夜直明光。",
            "墨草尚書奏，衣飄侍禦香。開軒竹氣靜，拂簟蕙風涼。",
            "曉漏離閶闔，鳴鐘出未央。從來宿臺上，天子貴文強。"
        ],
        "notes": [
            ""
        ],
        "volume": "卷八十一",
        "no#": 16
    },
    {
        "title": "哭故人",
        "author": "喬知之",
        "biography": "",
        "paragraphs": [
            "生死久離居，淒涼曆舊廬。歎茲三徑斷，不踐十年餘。",
            "古木巢禽合，荒庭愛客疏。匣留彈罷劍，床積讀殘書。",
            "玉沒終無像，蘭言強問虛。平生不得意，泉路複何如。"
        ],
        "notes": [
            ""
        ],
        "volume": "卷八十一",
        "no#": 17
    },
    {
        "title": "折楊柳",
        "author": "喬知之",
        "biography": "",
        "paragraphs": [
            "可憐濯濯春楊柳，攀折將來就纖手。",
            "妾容與此同盛衰，何必君恩能獨久。"
        ],
        "notes": [
            ""
        ],
        "volume": "卷八十一",
        "no#": 18
    },
    {
        "title": "人日登高",
        "author": "喬侃",
        "biography": "",
        "paragraphs": [
            "僕本多悲者，年來不悟春。登高一遊目，始覺柳條新。",
            "杜陵猶識漢，桃源不辨秦。暫若升雲霧，還似出囂塵。",
            "賴得煙霞氣，淹留攀桂人。"
        ],
        "notes": [
            ""
        ],
        "volume": "卷八十一",
        "no#": 19
    },
    {
        "title": "出塞",
        "author": "喬備",
        "biography": "",
        "paragraphs": [
            "沙場三萬里，猛將五千兵。旌斷冰溪戍，笳吹鐵關城。",
            "陰雲暮下雪，寒日晝無晶。直為懷恩苦，誰知邊塞情。"
        ],
        "notes": [
            ""
        ],
        "volume": "卷八十一",
        "no#": 20
    },
    {
        "title": "長門怨",
        "author": "喬備",
        "biography": "",
        "paragraphs": [
            "秋入長門殿，木落洞房虛。妾思宵徒靜，君恩日更疏。",
            "墜露清金閣，流螢點玉除。還將閨裏恨，遙問馬相如。"
        ],
        "notes": [
            ""
        ],
        "volume": "卷八十一",
        "no#": 21
    }
]