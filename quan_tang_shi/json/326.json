[
    {
        "title": "奉和韋諫議奉送水部家兄上後書情寄諸兄弟仍通簡南宮親舊并呈兩省閣老院長",
        "author": "權德輿",
        "biography": "",
        "paragraphs": [
            "駟牡龍旗慶至今，一門儒服耀華簪。人望皆同照乘寶，",
            "何幸末班陪兩地，陽春欲和意難任。"
        ],
        "notes": [
            ""
        ],
        "volume": "卷三百二十六",
        "no#": 1
    },
    {
        "title": "奉和史館張閣老以許陳二閣長愛弟俱為尚書郎伯仲同時列在南北省會於左掖因而有詠",
        "author": "權德輿",
        "biography": "",
        "paragraphs": [
            "伯仲盡時賢，平輿與潁川。桂枝嘗遍折，棣萼更相鮮。",
            "丹地晨趨並，黃扉夕拜聯。豈如分侍從，來就鳳池邊。"
        ],
        "notes": [
            ""
        ],
        "volume": "卷三百二十六",
        "no#": 2
    },
    {
        "title": "韋賓客宅與諸博士宴集",
        "author": "權德輿",
        "biography": "",
        "paragraphs": [
            "累抗氣身章，湛恩比上庠。賓筵征稷嗣，家法自扶陽。",
            "簪組歡言久，琴壺雅興長。陰嵐冒苔石，輕籟韻風篁。",
            "佩玉三朝貴，揮金百慮忘。因知臥商洛，豈勝白雲鄉。"
        ],
        "notes": [
            ""
        ],
        "volume": "卷三百二十六",
        "no#": 3
    },
    {
        "title": "酬張祕監閣老喜太常中書二閣老與德輿同日遷官相代之作",
        "author": "權德輿",
        "biography": "",
        "paragraphs": [
            "珠樹共飛棲，分封受紫泥。正名推五字，貴仕仰三珪。",
            "繼組心知忝，腰章事頗齊。蓬山有佳句，喜氣在新題。"
        ],
        "notes": [
            ""
        ],
        "volume": "卷三百二十六",
        "no#": 4
    },
    {
        "title": "國子柳博士兼領太常博士，輒申賀贈",
        "author": "權德輿",
        "biography": "",
        "paragraphs": [
            "博士本秦官，求才帖職難。臨風曲台淨，對月璧池寒。",
            "講學分陰重，齋祠曉漏殘。朝衣辨色處，雙綬更宜看。"
        ],
        "notes": [
            ""
        ],
        "volume": "卷三百二十六",
        "no#": 5
    },
    {
        "title": "過隱者湖上所居",
        "author": "權德輿",
        "biography": "",
        "paragraphs": [
            "蝸舍映平湖，皤然一魯儒。唯將酒作聖，不厭穀名愚。",
            "兵法窺黃石，天官辨白榆。行看軟輪起，未可號潛夫。"
        ],
        "notes": [
            ""
        ],
        "volume": "卷三百二十六",
        "no#": 6
    },
    {
        "title": "從叔將軍宅薔薇花開太府韋卿有題壁長句因以和作",
        "author": "權德輿",
        "biography": "",
        "paragraphs": [
            "環列從容蹀躞歸，光風駘蕩發紅薇。鶯藏密葉宜新霽，",
            "名卿洞壑仍相近，佳句新成和者稀。"
        ],
        "notes": [
            ""
        ],
        "volume": "卷三百二十六",
        "no#": 7
    },
    {
        "title": "奉和許閣老霽後慈恩寺杏園看花同用花字口號",
        "author": "權德輿",
        "biography": "",
        "paragraphs": [
            "杏林微雨霽，灼灼滿瑤華。左掖期先至，中園景未斜。",
            "含毫歌白雪，藉草醉流霞。獨限金閨籍，支頤啜茗花。"
        ],
        "notes": [
            ""
        ],
        "volume": "卷三百二十六",
        "no#": 8
    },
    {
        "title": "奉和陳閣老寒食初假當直從東省往集賢因過史館看木瓜花寄張蔣二閣老",
        "author": "權德輿",
        "biography": "",
        "paragraphs": [
            "晝漏沉沉倦瑣闈，西垣東觀閱芳菲。",
            "繁花滿樹似留客，應為主人休浣歸。"
        ],
        "notes": [
            ""
        ],
        "volume": "卷三百二十六",
        "no#": 9
    },
    {
        "title": "晚秋陪崔閣老張祕監閣老苗考功同遊昊天觀時楊閣老新直未滿以詩見寄斐然酬和有愧蕪音",
        "author": "權德輿",
        "biography": "",
        "paragraphs": [
            "方駕遊何許，仙源去似歸。縈回留勝賞，蕭灑出塵機。",
            "泛菊賢人至，燒丹姹女飛。步虛清曉籟，隱幾吸晨暉。",
            "竹徑琅玕合，芝田沆瀣晞。銀鉤三洞字，瑤笥六銖衣。",
            "麗句翻紅藥，佳期限紫微。徒然一相望，郢曲和應稀。"
        ],
        "notes": [
            ""
        ],
        "volume": "卷三百二十六",
        "no#": 10
    },
    {
        "title": "春日同諸公過兵部王尚書林園",
        "author": "權德輿",
        "biography": "",
        "paragraphs": [
            "休沐君相近，時容曳履過。花間留客久，臺上見春多。",
            "松色明金艾，鶯聲雜玉珂。更逢新酒熟，相與藉庭莎。"
        ],
        "notes": [
            ""
        ],
        "volume": "卷三百二十六",
        "no#": 11
    },
    {
        "title": "與沈十九拾遺同遊棲霞寺上方于亮上人院會宿二首",
        "author": "權德輿",
        "biography": "",
        "paragraphs": [
            "攝山標勝絕，暇日諧想矚。縈紆松路深，繚繞雲岩曲。",
            "重樓回樹杪，古像鑿山腹。人遠水木清，地深蘭桂馥。",
            "層台聳金碧，絕頂摩淨綠。下界誠可悲，南朝紛在目。",
            "焚香入古殿，待月出深竹。稍覺天籟清，自傷人世促。",
            "宗雷此相遇，偃放從所欲。清論松枝低，閑吟茗花熟。",
            "一生如土梗，萬慮相桎梏。永願事潛師，窮年此棲宿。",
            "偶來人境外，心賞幸隨君。古殿煙霞夕，深山松桂熏。",
            "岩花點寒溜，石磴掃春雲。清淨諸天近，喧塵下界分。",
            "名僧康寶月，上客沈休文。共宿東林夜，清猿徹曙聞。"
        ],
        "notes": [
            ""
        ],
        "volume": "卷三百二十六",
        "no#": 12
    },
    {
        "title": "題崔山人草堂",
        "author": "權德輿",
        "biography": "",
        "paragraphs": [
            "竹徑茆堂接洞天，閒時麈尾瀨春泉。",
            "世人車馬不知處，時有歸雲到枕邊。"
        ],
        "notes": [
            ""
        ],
        "volume": "卷三百二十六",
        "no#": 13
    },
    {
        "title": "徐孺亭馬上口號",
        "author": "權德輿",
        "biography": "",
        "paragraphs": [
            "湖上荒亭臨水開，龜文篆字積莓苔。",
            "曲江北海今何處，盡逐東流去不回。"
        ],
        "notes": [
            ""
        ],
        "volume": "卷三百二十六",
        "no#": 14
    },
    {
        "title": "哭劉四尚書",
        "author": "權德輿",
        "biography": "",
        "paragraphs": [
            "士友惜賢人，天朝喪守臣。才華推獨步，聲氣幸相親。",
            "理析寰中妙，儒為席上珍。笑言成月旦，風韻挹天真。",
            "丹地膺推擇，青油寄撫循。豈言朝象魏，翻是臥漳濱。",
            "命賜龍泉重，追榮密印陳。撤弦驚物故，庀具見家貧。",
            "牢落風悲笛，汍瀾涕泣巾。只嗟蒿裏月，非複柳營春。",
            "黃絹碑文在，青松隧路新。音容無處所，歸作北邙塵。"
        ],
        "notes": [
            ""
        ],
        "volume": "卷三百二十六",
        "no#": 15
    },
    {
        "title": "張工部至薄寒山下有書無由馳報輤車之至倍切悲懷",
        "author": "權德輿",
        "biography": "",
        "paragraphs": [
            "書來遠自薄寒山，繚繞洮河出古關。",
            "今日難裁秣陵報，薤歌寥落柳車邊。"
        ],
        "notes": [
            ""
        ],
        "volume": "卷三百二十六",
        "no#": 16
    },
    {
        "title": "工部發引日屬傷足臥疾不遂執紼",
        "author": "權德輿",
        "biography": "",
        "paragraphs": [
            "子春傷足日，況有寢門哀。元伯歸全去，無由白馬來。",
            "笳簫裏巷咽，龜筮墓田開。片石潺湲淚，含悲敘史才。"
        ],
        "notes": [
            ""
        ],
        "volume": "卷三百二十六",
        "no#": 17
    },
    {
        "title": "從事淮南府過亡友楊校書舊廳感念愀然",
        "author": "權德輿",
        "biography": "",
        "paragraphs": [
            "故人隨化往，倏忽今六霜。及我就拘限，清風留此堂。",
            "松竹逾映蔚，芝蘭自銷亡。絕弦罷流水，聞笛同山陽。",
            "炯如冰玉姿，粲若鸞鳳章。欲翥摧勁翮，先秋落貞芳。",
            "正平賦鸚鵡，文考頌靈光。二子古不吊，夫君今何傷。",
            "黃墟既杳杳，玄化亦茫茫。豈必限宿草，含淒灑衣裳。"
        ],
        "notes": [
            ""
        ],
        "volume": "卷三百二十六",
        "no#": 18
    },
    {
        "title": "哭李晦群崔季文二處士",
        "author": "權德輿",
        "biography": "",
        "paragraphs": [
            "華封西祝堯，貴壽多男子。二賢無主後，貧賤大壯齒。",
            "未成鴻鵠姿，遽頓驊騮趾。子淵將叔度，自古不得已。"
        ],
        "notes": [
            ""
        ],
        "volume": "卷三百二十六",
        "no#": 19
    },
    {
        "title": "觀葬者",
        "author": "權德輿",
        "biography": "",
        "paragraphs": [
            "塗芻隨晝哭，數裏至松門。貴盡人間禮，寧知逝者魂。",
            "笳簫出古陌，煙雨閉寒原。萬古皆如此，傷心反不言。"
        ],
        "notes": [
            ""
        ],
        "volume": "卷三百二十六",
        "no#": 20
    },
    {
        "title": "成南陽墓",
        "author": "權德輿",
        "biography": "",
        "paragraphs": [
            "枯荄沒古基，駁蘚蔽豐碑。向晚微風起，如聞坐嘯時。"
        ],
        "notes": [
            ""
        ],
        "volume": "卷三百二十六",
        "no#": 21
    },
    {
        "title": "周平西墓",
        "author": "權德輿",
        "biography": "",
        "paragraphs": [
            "英威今寂寞，陳跡對崇丘。壯志清風在，荒墳白日愁。",
            "窮泉那複曉，喬木不知秋。歲歲寒塘側，無人水自流。"
        ],
        "notes": [
            ""
        ],
        "volume": "卷三百二十六",
        "no#": 22
    },
    {
        "title": "蘇小小墓",
        "author": "權德輿",
        "biography": "",
        "paragraphs": [
            "萬古荒墳在，悠然我獨尋。寂寥紅粉盡，冥寞黃泉深。",
            "蔓草映寒水，空郊曖夕陰。風流有佳句，吟眺一傷心。"
        ],
        "notes": [
            ""
        ],
        "volume": "卷三百二十六",
        "no#": 23
    },
    {
        "title": "題柳郎中茅山故居",
        "author": "權德輿",
        "biography": "",
        "paragraphs": [
            "下馬荒階日欲曛，潺潺石溜靜中聞。",
            "鳥啼花落人聲絕，寂寞山窗掩白雲。"
        ],
        "notes": [
            ""
        ],
        "volume": "卷三百二十六",
        "no#": 24
    },
    {
        "title": "哭張十八校書",
        "author": "權德輿",
        "biography": "",
        "paragraphs": [
            "芸閣為郎一命初，桐州寄傲十年餘。魂隨逝水歸何處，",
            "更憶八行前日到，含淒為報秣陵書。"
        ],
        "notes": [
            ""
        ],
        "volume": "卷三百二十六",
        "no#": 25
    },
    {
        "title": "題亡友江畔舊居",
        "author": "權德輿",
        "biography": "",
        "paragraphs": [
            "寥落留三徑，柴扉對楚江。蠨蛸集暗壁，蜥蜴走寒窗。",
            "松蓋欹書幌，苔衣上酒缸。平生斷金契，到此淚成雙。"
        ],
        "notes": [
            ""
        ],
        "volume": "卷三百二十六",
        "no#": 26
    }
]