[
    {
        "title": "寄賈島",
        "author": "姚合",
        "biography": "",
        "paragraphs": [
            "漫向城中住，兒童不識錢。甕頭寒絕酒，灶額曉無煙。",
            "狂發吟如哭，愁來坐似禪。新詩有幾首，旋被世人傳。"
        ],
        "notes": [
            ""
        ],
        "volume": "卷四百九十七",
        "no#": 1
    },
    {
        "title": "寄王度居士",
        "author": "姚合",
        "biography": "",
        "paragraphs": [
            "憔悴王居士，顛狂不稱時。天公與貧病，時輩複輕欺。",
            "茅屋隨年借，盤餐逐日移。棄嫌官似夢，珍重酒如師。",
            "無竹栽蘆看，思山疊石為。靜窗留客話，古寺覓僧棋。",
            "瘦馬寒來死，羸童餓得癡。唯應尋阮籍，心事遠相知。"
        ],
        "notes": [
            ""
        ],
        "volume": "卷四百九十七",
        "no#": 2
    },
    {
        "title": "寄楊茂卿校書",
        "author": "姚合",
        "biography": "",
        "paragraphs": [
            "去年別君時，同宿黎陽城。黃河凍欲合，船入冰罅行。",
            "君為使滑州，我來西入京。丈夫不泣別，旁人歎無情。",
            "到京就省試，落籍先有名。慚辱鄉薦書，忽欲自受刑。",
            "還家豈無路，羞為路人輕。決心住城中，百敗望一成。",
            "腐草眾所棄，猶能化為螢。豈我愚暗身，終久不發明。",
            "所悲道路長，親愛難合併。還如舟與車，奔走各異程。",
            "耳目甚短狹，背面若聾盲。安得學白日，遠見君儀形。"
        ],
        "notes": [
            ""
        ],
        "volume": "卷四百九十七",
        "no#": 3
    },
    {
        "title": "寄杜師義",
        "author": "姚合",
        "biography": "",
        "paragraphs": [
            "出處難相見，同城似異鄉。點兵尋戶籍，燒藥試仙方。",
            "事校千般別，心還一種忙。黃金如化得，相寄亦何妨。"
        ],
        "notes": [
            ""
        ],
        "volume": "卷四百九十七",
        "no#": 4
    },
    {
        "title": "寄陸渾縣尉李景先",
        "author": "姚合",
        "biography": "",
        "paragraphs": [
            "微俸還同請，唯君獨自閑。地偏無驛路，藥賤管仙山。",
            "月色生松裏，泉聲在石間。吟詩複飲酒，何事更相關。"
        ],
        "notes": [
            ""
        ],
        "volume": "卷四百九十七",
        "no#": 5
    },
    {
        "title": "寄酬盧侍禦",
        "author": "姚合",
        "biography": "",
        "paragraphs": [
            "詩新得意恣狂疏，揮手終朝力有餘。",
            "今到詩家渾手戰，欲題名字倩人書。"
        ],
        "notes": [
            ""
        ],
        "volume": "卷四百九十七",
        "no#": 6
    },
    {
        "title": "寄主客張郎中",
        "author": "姚合",
        "biography": "",
        "paragraphs": [
            "年長方慕道，金丹事參差。故園歸未得，秋風思難持。",
            "蹇拙公府棄，朴靜高人知。以我齊杖屨，昏旭詎相離。",
            "吟詩紅葉寺，對酒黃菊籬。所賞未及畢，後遊良有期。",
            "粲粲華省步，屑屑旅客姿。未同山中去，固當殊路岐。"
        ],
        "notes": [
            ""
        ],
        "volume": "卷四百九十七",
        "no#": 7
    },
    {
        "title": "寄鄠縣尉李廓少府",
        "author": "姚合",
        "biography": "",
        "paragraphs": [
            "歲滿休為吏，吟詩著白衣。愛山閑臥久，在世此心稀。",
            "聽鶴向風立，捕魚乘月歸。此君才不及，謬得侍彤闈。"
        ],
        "notes": [
            ""
        ],
        "volume": "卷四百九十七",
        "no#": 8
    },
    {
        "title": "寄紫閣隱者",
        "author": "姚合",
        "biography": "",
        "paragraphs": [
            "自聞憔客說，無計得相尋。幾世傳高臥，全家在一林。",
            "養情書覽苦，采藥路多深。願得為鄰里，誰能說此心。"
        ],
        "notes": [
            ""
        ],
        "volume": "卷四百九十七",
        "no#": 9
    },
    {
        "title": "寄國子楊巨源祭酒",
        "author": "姚合",
        "biography": "",
        "paragraphs": [
            "日日新詩出，城中寫不禁。清高疑對竹，閒雅勝聞琴。",
            "門戶饒秋景，兒童解冷吟。雲山今作主，還借外人尋。"
        ],
        "notes": [
            ""
        ],
        "volume": "卷四百九十七",
        "no#": 10
    },
    {
        "title": "寄永樂長官殷堯藩",
        "author": "姚合",
        "biography": "",
        "paragraphs": [
            "故人為吏隱，高臥簿書間。繞院唯栽藥，逢僧只說山。",
            "此宵歡不接，窮歲信空還。何計相尋去，嚴風雪滿關。"
        ],
        "notes": [
            ""
        ],
        "volume": "卷四百九十七",
        "no#": 11
    },
    {
        "title": "冬夜書事寄兩省閣老",
        "author": "姚合",
        "biography": "",
        "paragraphs": [
            "天寒漸覺雁聲疏，新月微微玉漏初。海嶠只宜今日去，",
            "閣下群公盡高思，誰能攜酒訪貧居。"
        ],
        "notes": [
            ""
        ],
        "volume": "卷四百九十七",
        "no#": 12
    },
    {
        "title": "寄靈一律師",
        "author": "姚合",
        "biography": "",
        "paragraphs": [
            "梵書鈔律千餘紙，淨院焚香獨受持。",
            "童子病來煙火絕，清泉漱口過齋時。"
        ],
        "notes": [
            ""
        ],
        "volume": "卷四百九十七",
        "no#": 13
    },
    {
        "title": "郡中書事寄默然上人",
        "author": "姚合",
        "biography": "",
        "paragraphs": [
            "郡中饒野興，過客亦淹留。看月江樓曉，尋山石徑秋。",
            "意歸何處老，誰免此生愁。長愛東林子，安禪百事休。"
        ],
        "notes": [
            ""
        ],
        "volume": "卷四百九十七",
        "no#": 14
    },
    {
        "title": "寄張徯",
        "author": "姚合",
        "biography": "",
        "paragraphs": [
            "幽處尋書坐，朝朝閉竹扉。山僧封茗寄，野客乞詩歸。",
            "秋卷多唯好，時名屈更肥。明年取前字，杯酒賽春輝。"
        ],
        "notes": [
            ""
        ],
        "volume": "卷四百九十七",
        "no#": 15
    },
    {
        "title": "寄李頻",
        "author": "姚合",
        "biography": "",
        "paragraphs": [
            "閉門常不出，惟覺長庭莎。朋友來看少，詩書臥讀多。",
            "命隨才共薄，愁與醉相和。珍重君名字，新登甲乙科。"
        ],
        "notes": [
            ""
        ],
        "volume": "卷四百九十七",
        "no#": 16
    },
    {
        "title": "寄李群玉",
        "author": "姚合",
        "biography": "",
        "paragraphs": [
            "九衢名與利，無計擾閒人。道遠期輕世，才高貴重身。",
            "石脂稀勝乳，玉粉細於塵。骨換肌膚膩，心靈氣色真。",
            "嵩山高到日，洛水暖如春。居住應安穩，黃金幾灶新。"
        ],
        "notes": [
            ""
        ],
        "volume": "卷四百九十七",
        "no#": 17
    },
    {
        "title": "病中書事寄友人",
        "author": "姚合",
        "biography": "",
        "paragraphs": [
            "終日自纏繞，此身無適緣。萬愁生雨夜，百病湊衰年。",
            "多睡憎明屋，慵行待暖天。瘡頭梳有虱，風耳亂無蟬。",
            "換白方多錯，回金法不全。家貧何所怨，將在老僧邊。"
        ],
        "notes": [
            ""
        ],
        "volume": "卷四百九十七",
        "no#": 18
    },
    {
        "title": "九日寄錢可複",
        "author": "姚合",
        "biography": "",
        "paragraphs": [
            "數杯黃菊酒，千里白雲天。上國名方振，戎州病未痊。",
            "靜愁惟憶醉，閑走不勝眠。惆悵東門別，相逢知幾年。"
        ],
        "notes": [
            ""
        ],
        "volume": "卷四百九十七",
        "no#": 19
    },
    {
        "title": "春日早朝寄劉起居",
        "author": "姚合",
        "biography": "",
        "paragraphs": [
            "九衢寒霧斂，雙闕曙光分。彩仗迎春日，香煙接瑞雪。",
            "佩聲清漏間，天語侍臣聞。莫笑馮唐老，還來謁聖君。"
        ],
        "notes": [
            ""
        ],
        "volume": "卷四百九十七",
        "no#": 20
    },
    {
        "title": "秋日寄李支使",
        "author": "姚合",
        "biography": "",
        "paragraphs": [
            "秋思朝來起，侵人暑稍微。曉眠離北戶，午飯尚生衣。",
            "山靜雲初白，枝高果漸稀。聞君家海上，莫與燕同歸。"
        ],
        "notes": [
            ""
        ],
        "volume": "卷四百九十七",
        "no#": 21
    },
    {
        "title": "寄汴州令狐楚相公",
        "author": "姚合",
        "biography": "",
        "paragraphs": [
            "汴水從今不復渾，秋風鼙鼓動城根。梁園台館關東少，",
            "幾時詔下歸丹闕，還領千官入閣門。"
        ],
        "notes": [
            ""
        ],
        "volume": "卷四百九十七",
        "no#": 22
    },
    {
        "title": "寄東都分司白賓客",
        "author": "姚合",
        "biography": "",
        "paragraphs": [
            "闕下高眠過十旬，南宮印綬乞離身。詩中得意應千首，",
            "竹齋晚起多無事，唯到龍門寺裏頻。"
        ],
        "notes": [
            ""
        ],
        "volume": "卷四百九十七",
        "no#": 23
    },
    {
        "title": "寄裴起居",
        "author": "姚合",
        "biography": "",
        "paragraphs": [
            "千官曉立爐煙裏，立近丹墀是起居。",
            "彩筆專書皇帝語，書成幾卷太平書。"
        ],
        "notes": [
            ""
        ],
        "volume": "卷四百九十七",
        "no#": 24
    },
    {
        "title": "寄狄拾遺，時為魏州從事",
        "author": "姚合",
        "biography": "",
        "paragraphs": [
            "少在兵馬間，長還系戎職。雞飛不得遠，豈要生羽翼。",
            "三年城中游，與君最相識。應知我中腸，不苟念衣食。",
            "主人樹勳名，欲滅天下賊。愚雖乏智謀，願陳一夫力。",
            "人生須氣健，饑凍縛不得。睡當一席寬，覺乃千里窄。",
            "古人不懼死，所懼死無益。至交不可合，一合難離坼。",
            "君嘗相勸勉，苦語毒胸臆。百年心知同，誰限河南北。"
        ],
        "notes": [
            ""
        ],
        "volume": "卷四百九十七",
        "no#": 25
    },
    {
        "title": "金州書事寄山中舊友",
        "author": "姚合",
        "biography": "",
        "paragraphs": [
            "安康雖好郡，刺史是憨翁。買酒終朝飲，吟詩一室空。",
            "自知為政拙，眾亦覺心公。親事星河在，憂人骨肉同。",
            "簿書嵐色裏，鼓角水聲中。井邑神州接，帆檣海路通。",
            "野亭晴帶霧，竹寺夏多風。溉稻長洲白，燒林遠岫紅。",
            "舊山期已失，芳草思何窮。林下無相笑，男兒五馬雄。"
        ],
        "notes": [
            ""
        ],
        "volume": "卷四百九十七",
        "no#": 26
    },
    {
        "title": "寄紫閣無名頭陀",
        "author": "姚合",
        "biography": "",
        "paragraphs": [
            "峭行得如如，誰分聖與愚。不眠知夢妄，無號免人呼。",
            "山海禪皆遍，華夷佛豈殊。何因接師話，清淨在斯須。"
        ],
        "notes": [
            ""
        ],
        "volume": "卷四百九十七",
        "no#": 27
    },
    {
        "title": "寄郁上人",
        "author": "姚合",
        "biography": "",
        "paragraphs": [
            "此生修道淺，愁見未來身。誰為傳真諦，唯應是上人。",
            "自悲年已長，漸覺事難親。不向禪門去，他門無了因。"
        ],
        "notes": [
            ""
        ],
        "volume": "卷四百九十七",
        "no#": 28
    },
    {
        "title": "寄孫路秀才",
        "author": "姚合",
        "biography": "",
        "paragraphs": [
            "幽居鄰里少，江際複山阿。潮去蟬聲出，天晴鶴語多。",
            "老人能步蹇，才子奈貧何。曾見春官語，年來虛甲科。"
        ],
        "notes": [
            ""
        ],
        "volume": "卷四百九十七",
        "no#": 29
    },
    {
        "title": "寄安陸友人",
        "author": "姚合",
        "biography": "",
        "paragraphs": [
            "別路在春色，故人雲夢中。鳥啼三月雨，蝶舞百花風。",
            "煙束遠山碧，霞欹落照紅。想君登此興，回首念飄蓬。"
        ],
        "notes": [
            ""
        ],
        "volume": "卷四百九十七",
        "no#": 30
    },
    {
        "title": "寄馬戴",
        "author": "姚合",
        "biography": "",
        "paragraphs": [
            "天府鹿鳴客，幽山秋未歸。我知方甚愛，眾說以為非。",
            "隔屋聞泉細，和雲見鶴微。新詩此處得，清峭比應稀。"
        ],
        "notes": [
            ""
        ],
        "volume": "卷四百九十七",
        "no#": 31
    },
    {
        "title": "寄賈島，時任普州司倉",
        "author": "姚合",
        "biography": "",
        "paragraphs": [
            "長沙事可悲，普掾罪誰知。千載人空盡，一家冤不移。",
            "吟寒應齒落，才峭自名垂。地遠山重疊，難傳相憶詞。"
        ],
        "notes": [
            ""
        ],
        "volume": "卷四百九十七",
        "no#": 32
    },
    {
        "title": "寄楊工部，聞毗陵舍弟自罨溪入茶山",
        "author": "姚合",
        "biography": "",
        "paragraphs": [
            "採茶溪路好，花影半浮沉。畫舸僧同上，春山客共尋。",
            "芳新生石際，幽嫩在山陰。色是春光染，香驚日氣侵。",
            "試嘗應酒醒，封進定恩深。芳貽千裏外，怡怡太府吟。"
        ],
        "notes": [
            ""
        ],
        "volume": "卷四百九十七",
        "no#": 33
    },
    {
        "title": "寄陝州王司馬",
        "author": "姚合",
        "biography": "",
        "paragraphs": [
            "家寄秦城非本心，偶然頭上有朝簪。自當台直無因醉，",
            "欲知居處堪長久，須向山中學煮金。"
        ],
        "notes": [
            ""
        ],
        "volume": "卷四百九十七",
        "no#": 34
    },
    {
        "title": "寄賈島",
        "author": "姚合",
        "biography": "",
        "paragraphs": [
            "寂寞荒原下，南山只隔籬。家貧唯我並，詩好複誰知。",
            "草色無窮處，蟲聲少盡時。朝昏鼓不到，閑臥益相宜。"
        ],
        "notes": [
            ""
        ],
        "volume": "卷四百九十七",
        "no#": 35
    },
    {
        "title": "寄崔之仁山人",
        "author": "姚合",
        "biography": "",
        "paragraphs": [
            "百門坡上住，石屋兩三間。日月難教老，妻兒乞與閑。",
            "仙經揀客問，藥債煮金還。何計能相訪，終身得在山。"
        ],
        "notes": [
            ""
        ],
        "volume": "卷四百九十七",
        "no#": 36
    },
    {
        "title": "寄嵩岳程光范",
        "author": "姚合",
        "biography": "",
        "paragraphs": [
            "相別何容易，相逢便歲年。客來嫌路遠，誰得到君邊。",
            "嶽色鳥啼裏，鐘聲竹影前。只應訪支遁，時得話詩篇。"
        ],
        "notes": [
            ""
        ],
        "volume": "卷四百九十七",
        "no#": 37
    },
    {
        "title": "洛下夜會寄賈島",
        "author": "姚合",
        "biography": "",
        "paragraphs": [
            "洛下攻詩客，相逢只是吟。夜觴歡稍靜，寒屋坐多深。",
            "烏府偶為吏，滄江長在心。憶君難就寢，燭滅複星沉。"
        ],
        "notes": [
            ""
        ],
        "volume": "卷四百九十七",
        "no#": 38
    },
    {
        "title": "寄華州李中丞",
        "author": "姚合",
        "biography": "",
        "paragraphs": [
            "毛女峰前郡，煙霞氣轉清。庭分靈掌影，窗度瀑泉聲。",
            "蘚徑人稀到，松齋藥自生。常餐亦芝朮，閑客是公卿。",
            "看水逢仙鶴，登樓見帝城。養生非酒病，難隱是詩名。",
            "省署嘗連步，江皋欲獨耕。偶題無六義，聊以達微誠。"
        ],
        "notes": [
            ""
        ],
        "volume": "卷四百九十七",
        "no#": 39
    },
    {
        "title": "病中辱諫議惠甘菊藥苗，因以詩贈",
        "author": "姚合",
        "biography": "",
        "paragraphs": [
            "蕭蕭一畝宮，種菊十餘叢。採摘和芳露，封題寄病翁。",
            "熟宜茶鼎裏，餐稱石甌中。香潔將何比，從來味不同。"
        ],
        "notes": [
            ""
        ],
        "volume": "卷四百九十七",
        "no#": 40
    },
    {
        "title": "舟行書事，寄杭州崔員外",
        "author": "姚合",
        "biography": "",
        "paragraphs": [
            "張頤任酒澆，開眼信花燒。舊國歸何滯，新知別又遙。",
            "夜行篙觸石，晚泊纜依橋。若未重相見，無門解寂寥。"
        ],
        "notes": [
            ""
        ],
        "volume": "卷四百九十七",
        "no#": 41
    },
    {
        "title": "寄元緒上人",
        "author": "姚合",
        "biography": "",
        "paragraphs": [
            "石窗紫蘚牆，此世此清涼。研露題詩潔，消冰煮茗香。",
            "閑雲春影薄，孤磬夜聲長。何計休為吏，從師老草堂。"
        ],
        "notes": [
            ""
        ],
        "volume": "卷四百九十七",
        "no#": 42
    },
    {
        "title": "寄白閣默然",
        "author": "姚合",
        "biography": "",
        "paragraphs": [
            "白閣峰頭雪，城中望亦寒。高僧多默坐，清夜到明看。",
            "世上無諸苦，林間只一餐。嘗聞南北教，所得比師難。"
        ],
        "notes": [
            ""
        ],
        "volume": "卷四百九十七",
        "no#": 43
    },
    {
        "title": "夏日書事寄丘亢處士",
        "author": "姚合",
        "biography": "",
        "paragraphs": [
            "暑天難可度，豈複更持觴。樹裏鳴蟬咽，宮中午漏長。",
            "病夫心益躁，靜者室應涼。幾欲相尋去，紅塵滿路旁。"
        ],
        "notes": [
            ""
        ],
        "volume": "卷四百九十七",
        "no#": 44
    },
    {
        "title": "秋中寄崔道士",
        "author": "姚合",
        "biography": "",
        "paragraphs": [
            "貧居雀喧噪，況乃靜巷陌。夜眠睡不成，空庭聞露滴。",
            "旁有一杯酒，歡然如對客。月光久逾明，照得筆墨白。",
            "平生志舒豁，難可似茲夕。四肢得自便，雖勞不為役。",
            "故人山中住，善治活身策。五穀口不嘗，比僧更閑寂。",
            "我今暫得安，自謂脫幽戚。君身長逍遙，日月爭老得。"
        ],
        "notes": [
            ""
        ],
        "volume": "卷四百九十七",
        "no#": 45
    },
    {
        "title": "寄華州崔中丞",
        "author": "姚合",
        "biography": "",
        "paragraphs": [
            "蓮華峰下郡，仙洞亦難勝。閭裏蒼苔水，虛空瀑布冰。",
            "酒香和藥熟，山峭過雲登。清淨黎人泰，唯憂急詔征。"
        ],
        "notes": [
            ""
        ],
        "volume": "卷四百九十七",
        "no#": 46
    },
    {
        "title": "秋日書事，寄秘書竇少監",
        "author": "姚合",
        "biography": "",
        "paragraphs": [
            "秋氣日騷騷，星星雙鬢毛。涼天吟自遠，清夜夢還高。",
            "林下期同去，人間共是勞。頭巾何所直，且漉甕頭糟。"
        ],
        "notes": [
            ""
        ],
        "volume": "卷四百九十七",
        "no#": 47
    },
    {
        "title": "友人南游不回因寄",
        "author": "姚合",
        "biography": "",
        "paragraphs": [
            "相思春樹綠，千里亦依依。鄠杜月頻滿，瀟湘人不歸。",
            "桂花風畔落，煙草蝶雙飛。一別無消息，水南車跡稀。"
        ],
        "notes": [
            ""
        ],
        "volume": "卷四百九十七",
        "no#": 48
    },
    {
        "title": "早春山居寄城中知己",
        "author": "姚合",
        "biography": "",
        "paragraphs": [
            "陽和潛發蕩寒陰，便使川原景象深。入戶風泉聲瀝瀝，",
            "雖有眼前詩酒興，邀遊爭得稱閒心。"
        ],
        "notes": [
            ""
        ],
        "volume": "卷四百九十七",
        "no#": 49
    },
    {
        "title": "辭白賓客歸後寄",
        "author": "姚合",
        "biography": "",
        "paragraphs": [
            "千騎紅旗不可攀，水頭獨立暮方還。",
            "家人怪我渾如病，尊酒休傾筆硯間。"
        ],
        "notes": [
            ""
        ],
        "volume": "卷四百九十七",
        "no#": 50
    },
    {
        "title": "寄右史李定言",
        "author": "姚合",
        "biography": "",
        "paragraphs": [
            "才歸龍尾含雞舌，更立螭頭運兔毫。",
            "閶闔欲開金漏盡，冕旒初坐禦香高。"
        ],
        "notes": [
            ""
        ],
        "volume": "卷四百九十七",
        "no#": 51
    },
    {
        "title": "寄絳州李使君",
        "author": "姚合",
        "biography": "",
        "paragraphs": [
            "獨施清靜化，千里管橫汾。黎庶應深感，朝廷亦細聞。",
            "心期在黃老，家事是功勳。物外須仙侶，人間要使君。",
            "花多勻地落，山近滿廳雲。戎客無因去，西看白日曛。"
        ],
        "notes": [
            ""
        ],
        "volume": "卷四百九十七",
        "no#": 52
    },
    {
        "title": "寄送盧拱秘書游魏州",
        "author": "姚合",
        "biography": "",
        "paragraphs": [
            "太行山下路，荊棘昨來平。一自開元後，今逢上客行。",
            "地形吞北虜，人事接東京。掃灑氛埃靜，遊從氣概生。",
            "薊門春不豔，淇水暖還清。看野風情遠，尋花酒病成。",
            "官閑身自在，詩逸語縱橫。車馬回應晚，煙光滿去程。"
        ],
        "notes": [
            ""
        ],
        "volume": "卷四百九十七",
        "no#": 53
    },
    {
        "title": "秋晚夜坐寄院中諸曹長",
        "author": "姚合",
        "biography": "",
        "paragraphs": [
            "腰間垂印囊，白髮未歸鄉。還往應相責，朝昏亦自傷。",
            "窮愁山影峭，獨夜漏聲長。寂寞難成寐，寒燈侵曉光。"
        ],
        "notes": [
            ""
        ],
        "volume": "卷四百九十七",
        "no#": 54
    },
    {
        "title": "書懷寄友人",
        "author": "姚合",
        "biography": "",
        "paragraphs": [
            "精心奉北宗，微宦在南宮。舉世勞為適，開門事不窮。",
            "年來複幾日，蟬去又鳴鴻。衰疾誰人問，閒情與酒通。",
            "四鄰寒稍靜，九陌夜方空。知老何山是，思歸愚穀中。"
        ],
        "notes": [
            ""
        ],
        "volume": "卷四百九十七",
        "no#": 55
    },
    {
        "title": "寄無可上人",
        "author": "姚合",
        "biography": "",
        "paragraphs": [
            "十二門中寺，詩僧寺獨幽。多年松色別，後夜磬聲秋。",
            "見世慮皆盡，來生事更修。終須執瓶缽，相逐入牛頭。"
        ],
        "notes": [
            ""
        ],
        "volume": "卷四百九十七",
        "no#": 56
    },
    {
        "title": "寄暉上人",
        "author": "姚合",
        "biography": "",
        "paragraphs": [
            "日出月複沒，悠悠昏與明。修持經幾劫，清淨到今生。",
            "林下知無相，人間苦是情。終期逐師去，不擬老塵纓。"
        ],
        "notes": [
            ""
        ],
        "volume": "卷四百九十七",
        "no#": 57
    },
    {
        "title": "寄李幹",
        "author": "姚合",
        "biography": "",
        "paragraphs": [
            "尋常自怪詩無味，雖被人吟不喜聞。",
            "見說與君同一格，數篇到火卻休焚。"
        ],
        "notes": [
            ""
        ],
        "volume": "卷四百九十七",
        "no#": 58
    },
    {
        "title": "寄賈島浪仙",
        "author": "姚合",
        "biography": "",
        "paragraphs": [
            "悄悄掩門扉，窮窘自維縶。世途已昧履，生計複乖緝。",
            "疏我非常性，端峭爾孤立。往還縱雲久，貧蹇豈自習。",
            "所居率荒野，寧似在京邑。院落夕彌空，蟲聲雁相及。",
            "衣巾半僧施，蔬藥常自拾。凜凜寢席單，翳翳灶煙濕。",
            "頹籬裏人度，敗壁鄰燈入。曉思已暫舒，暮愁還更集。",
            "風淒林葉萎，苔糝行徑澀。海嶠誓同歸，橡栗充朝給。"
        ],
        "notes": [
            ""
        ],
        "volume": "卷四百九十七",
        "no#": 59
    },
    {
        "title": "寄九華費冠卿",
        "author": "姚合",
        "biography": "",
        "paragraphs": [
            "逍遙罾繳外，高鳥與潛魚。闕下無朝籍，林間有詔書。",
            "夜眠青玉洞，曉飯白雲蔬。四海人空老，九華君獨居。",
            "此心誰複識，日與世情疏。"
        ],
        "notes": [
            ""
        ],
        "volume": "卷四百九十七",
        "no#": 60
    },
    {
        "title": "寄不疑上人",
        "author": "姚合",
        "biography": "",
        "paragraphs": [
            "是法修行遍，方棲不二門。隨緣嫌寺著，見性覺經繁。",
            "所歎身將老，始聞師一言。塵沙千萬劫，劫盡佛長存。"
        ],
        "notes": [
            ""
        ],
        "volume": "卷四百九十七",
        "no#": 61
    },
    {
        "title": "寄主客劉郎中",
        "author": "姚合",
        "biography": "",
        "paragraphs": [
            "漢朝共許賈生賢，遷謫還應是宿緣。仰德多時方會面，",
            "清景早朝吟麗思，題詩應費益州箋。"
        ],
        "notes": [
            ""
        ],
        "volume": "卷四百九十七",
        "no#": 62
    },
    {
        "title": "寄周十七起居",
        "author": "姚合",
        "biography": "",
        "paragraphs": [
            "冬冬九陌鼓聲齊，百辟朝天馬亂嘶。月照濃霜寒更遠，",
            "莫笑老人多獨出，晴山荒景覓詩題。"
        ],
        "notes": [
            ""
        ],
        "volume": "卷四百九十七",
        "no#": 63
    },
    {
        "title": "秋夜寄默然上人",
        "author": "姚合",
        "biography": "",
        "paragraphs": [
            "霜月靜幽居，閑吟夢覺初。秋深夜迢遞，年長意蕭疏。",
            "海上歸難遂，人間事盡虛。賴師方便語，漸得識真如。"
        ],
        "notes": [
            ""
        ],
        "volume": "卷四百九十七",
        "no#": 64
    },
    {
        "title": "寄王玄伯",
        "author": "姚合",
        "biography": "",
        "paragraphs": [
            "夜歸曉出滿衣塵，轉覺才名帶累身。",
            "莫覓舊來終日醉，世間杯酒屬閒人。"
        ],
        "notes": [
            ""
        ],
        "volume": "卷四百九十七",
        "no#": 65
    },
    {
        "title": "寄山中友人",
        "author": "姚合",
        "biography": "",
        "paragraphs": [
            "昨秋今複春，役役是非身。海上無歸路，城中作老人。",
            "流年何處在，白日每朝新。聞有長生術，將求未有因。"
        ],
        "notes": [
            ""
        ],
        "volume": "卷四百九十七",
        "no#": 66
    },
    {
        "title": "寄陝府內兄郭冏端公",
        "author": "姚合",
        "biography": "",
        "paragraphs": [
            "蹇鈍無大計，酷嗜進士名。為文性不高，三年住西京。",
            "相府執文柄，念其心專精。薄藝不退辱，特列為門生。",
            "事出自非意，喜常少於驚。春榜四散飛，數日遍八紘。",
            "眼始見花發，耳得聞鳥鳴。免同去年春，兀兀聾與盲。",
            "家寄河朔間，道路出陝城。暌違逾十年，一會豁素誠。",
            "同遊山水窮，狂飲飛大觥。起坐不相離，有若親弟兄。",
            "中外無親疏，所算在其情。久客貴優饒，一醉舊疾平。",
            "家遠歸思切，風雨甚亦行。到茲戀仁賢，淹滯一月程。",
            "新詩忽見示，氣逸言縱橫。纏綿意千里，騷雅文發明。",
            "永晝吟不休，咽喉幹無聲。羈貧重金玉，今日金玉輕。"
        ],
        "notes": [
            ""
        ],
        "volume": "卷四百九十七",
        "no#": 67
    },
    {
        "title": "寄題蔡州蔣亭兼簡田使君",
        "author": "姚合",
        "biography": "",
        "paragraphs": [
            "幾歲亂軍裏，蔣亭名不銷。無人知舊徑，有藥長新苗。",
            "樹宿山禽靜，池通野水遙。何因同此醉，永望思蕭條。"
        ],
        "notes": [
            ""
        ],
        "volume": "卷四百九十七",
        "no#": 68
    },
    {
        "title": "山居寄友人",
        "author": "姚合",
        "biography": "",
        "paragraphs": [
            "獨在山阿裏，朝朝遂性情。曉泉和雨落，秋草上階生。",
            "因客始沽酒，借書方到城。詩情聊自遣，不是趁聲名。"
        ],
        "notes": [
            ""
        ],
        "volume": "卷四百九十七",
        "no#": 69
    },
    {
        "title": "寄崔之仁山人",
        "author": "姚合",
        "biography": "",
        "paragraphs": [
            "不得之仁消息久，秋來體色複何如。苦將杯酒判身病，",
            "幾時身計渾無事，揀取深山一處居。"
        ],
        "notes": [
            ""
        ],
        "volume": "卷四百九十七",
        "no#": 70
    },
    {
        "title": "寄主客劉員外",
        "author": "姚合",
        "biography": "",
        "paragraphs": [
            "蟬稀蟲唧唧，露重思悠悠。靜者多便夜，豪家不見秋。",
            "同歸方欲就，微恙幾時瘳。今日滄江上，何人理釣舟。"
        ],
        "notes": [
            ""
        ],
        "volume": "卷四百九十七",
        "no#": 71
    },
    {
        "title": "山中寄友人",
        "author": "姚合",
        "biography": "",
        "paragraphs": [
            "路岐何渺邈，在客易蹉跎。卻是去家遠，因循住日多。",
            "幾看春草綠，又見塞鴻過。未有進身處，忍教拋薜蘿。"
        ],
        "notes": [
            ""
        ],
        "volume": "卷四百九十七",
        "no#": 72
    },
    {
        "title": "寄友人",
        "author": "姚合",
        "biography": "",
        "paragraphs": [
            "日暮掩重扉，抽簪複解衣。漏聲林下靜，螢色月中微。",
            "秋霽露華結，夜深人語稀。殷勤故山路，誰與我同歸。"
        ],
        "notes": [
            ""
        ],
        "volume": "卷四百九十七",
        "no#": 73
    },
    {
        "title": "寄李餘臥疾",
        "author": "姚合",
        "biography": "",
        "paragraphs": [
            "窮節彌慘栗，我詎自雲樂。伊人嬰疾恙，所對唯苦藥。",
            "寂寞行稍稀，清羸餐自薄。幽齋外浮事，夢寐亦簡略。",
            "雪戶掩複明，風簾卷還落。方持數杯酒，勉子同斟酌。"
        ],
        "notes": [
            ""
        ],
        "volume": "卷四百九十七",
        "no#": 74
    },
    {
        "title": "寄白石師",
        "author": "姚合",
        "biography": "",
        "paragraphs": [
            "白石師何在，師禪白石中。無情雲可比，不食鳥難同。",
            "屨下蒼苔雪，龕前瀑布風。相尋未有計，只是禮虛空。"
        ],
        "notes": [
            ""
        ],
        "volume": "卷四百九十七",
        "no#": 75
    },
    {
        "title": "寄賈島",
        "author": "姚合",
        "biography": "",
        "paragraphs": [
            "疏拙只如此，此身誰與同。高情向酒上，無事在山中。",
            "漸老病難理，久貧吟益空。賴君時訪宿，不避北齋風。"
        ],
        "notes": [
            ""
        ],
        "volume": "卷四百九十七",
        "no#": 76
    },
    {
        "title": "寄默然上人",
        "author": "姚合",
        "biography": "",
        "paragraphs": [
            "晨餐夜複眠，日與月相連。天下誰無病，人間樂是禪。",
            "幾生通佛性，一室但香煙。結得無為社，還應有宿緣。"
        ],
        "notes": [
            ""
        ],
        "volume": "卷四百九十七",
        "no#": 77
    },
    {
        "title": "寄不出院僧",
        "author": "姚合",
        "biography": "",
        "paragraphs": [
            "不行門外地，齋戒得清真。長食施來飯，深居鎖定身。",
            "朝昏常傍佛，起坐省逢人。非獨心常淨，衣無一點塵。"
        ],
        "notes": [
            ""
        ],
        "volume": "卷四百九十七",
        "no#": 78
    },
    {
        "title": "萬年縣中雨夜會宿寄皇甫甸",
        "author": "姚合",
        "biography": "",
        "paragraphs": [
            "縣齋還寂寞，夕雨洗蒼苔。清氣燈微潤，寒聲竹共來。",
            "蟲移上階近，客起到門回。想得吟詩處，唯應對酒杯。"
        ],
        "notes": [
            ""
        ],
        "volume": "卷四百九十七",
        "no#": 79
    },
    {
        "title": "寄舊山隱者",
        "author": "姚合",
        "biography": "",
        "paragraphs": [
            "別君須臾間，曆日兩度新。念彼白日長，複值人事並。",
            "未改當時居，心事如野雲。朝朝恣行坐，百事都不聞。",
            "奈何道未盡，出山最艱辛。奔走衢路間，四枝不屬身。",
            "名在進士場，筆毫爭等倫。我性本樸直，詞理安得文。",
            "縱然自稱心，又不合眾人。以此名字低，不如風中塵。",
            "昨逢賣藥客，雲是居山鄰。說君憶我心，憔悴其形神。",
            "昔是同枝鳥，今作萬里分。萬里亦未遙，喧靜終難群。"
        ],
        "notes": [
            ""
        ],
        "volume": "卷四百九十七",
        "no#": 80
    },
    {
        "title": "新居秋夕寄李廓",
        "author": "姚合",
        "biography": "",
        "paragraphs": [
            "羈滯多共趣，屢屢同室眠。稍暇更訪詣，寧唯候招延。",
            "愧君備蔬藥，識我性所便。罷吏童僕去，灑掃或自專。",
            "古巷人易息，疏迥自江邊。幸當中秋夕，複此無雲天。",
            "月華更漏清，露葉光彩鮮。四鄰亦悄悄，中懷益纏綿。",
            "茲境罕能致，居閑得彌偏。數杯罷複飲，共想山中年。"
        ],
        "notes": [
            ""
        ],
        "volume": "卷四百九十七",
        "no#": 81
    },
    {
        "title": "贈盧大夫將軍",
        "author": "姚合",
        "biography": "",
        "paragraphs": [
            "將軍身在城，詎得虜塵清。釀酒邀閑客，吟詩直禁營。",
            "蒼鷹春不下，戰馬夜空鳴。碣石應無業，皇州獨有名。",
            "上山嫌髀重，拔劍歎衣生。公議今如此，登壇到即行。"
        ],
        "notes": [
            ""
        ],
        "volume": "卷四百九十七",
        "no#": 82
    },
    {
        "title": "贈供奉僧次融",
        "author": "姚合",
        "biography": "",
        "paragraphs": [
            "會解如來意，僧家獨有君。開經對天子，騎馬過聲聞。",
            "本寺遠於日，新詩高似雲。熱時吟一句，涼冷勝秋分。"
        ],
        "notes": [
            ""
        ],
        "volume": "卷四百九十七",
        "no#": 83
    },
    {
        "title": "贈王尊師",
        "author": "姚合",
        "biography": "",
        "paragraphs": [
            "先生自說瀛洲路，多在青松白石間。海岸夜中常見日，",
            "今日偶聞塵外事，朝簪未擲複何顏。"
        ],
        "notes": [
            ""
        ],
        "volume": "卷四百九十七",
        "no#": 84
    },
    {
        "title": "贈常州院僧",
        "author": "姚合",
        "biography": "",
        "paragraphs": [
            "一住毗陵寺，師應只信緣。院貧人施食，窗靜鳥窺禪。",
            "古磬聲難盡，秋燈色更鮮。仍聞開講日，湖上少魚船。"
        ],
        "notes": [
            ""
        ],
        "volume": "卷四百九十七",
        "no#": 85
    },
    {
        "title": "贈盧沙彌小師",
        "author": "姚合",
        "biography": "",
        "paragraphs": [
            "怕見世間事，削頭披佛衣。年小未受戒，會解如老師。",
            "天與出家腸，一食齋不饑。麻履踏雪路，與馬不肯騎。",
            "嫌我身腥膻，似我見戎夷。彼此見會異，對面成別離。",
            "我師文宣王，立教垂書詩。但全仁義心，自然便慈悲。",
            "兩教大體同，無處辨是非。莫以衣服別，到頭不相知。"
        ],
        "notes": [
            ""
        ],
        "volume": "卷四百九十七",
        "no#": 86
    },
    {
        "title": "贈張籍太祝",
        "author": "姚合",
        "biography": "",
        "paragraphs": [
            "絕妙江南曲，淒涼怨女詩。古風無手敵，新語是人知。",
            "飛動應由格，功夫過卻奇。麟台添集卷，樂府換歌詞。",
            "李白應先拜，劉禎必自疑。貧須君子救，病合國家醫。",
            "野客開山借，鄰僧與米炊。甘貧辭聘幣，依選受官資。",
            "多見愁連曉，稀聞債盡時。聖朝文物盛，太祝獨低眉。"
        ],
        "notes": [
            ""
        ],
        "volume": "卷四百九十七",
        "no#": 87
    },
    {
        "title": "贈丘郎中",
        "author": "姚合",
        "biography": "",
        "paragraphs": [
            "繞籬栽杏種黃精，曉侍爐煙暮出城。",
            "萬事將身求總易，學君難得是長生。"
        ],
        "notes": [
            ""
        ],
        "volume": "卷四百九十七",
        "no#": 88
    },
    {
        "title": "贈王建司馬",
        "author": "姚合",
        "biography": "",
        "paragraphs": [
            "久向空門隱，交親亦不知。文高輕古意，官冷似前資。",
            "老覺僧齋健，貧還酒債遲。仙方小字寫，行坐把相隨。"
        ],
        "notes": [
            ""
        ],
        "volume": "卷四百九十七",
        "no#": 89
    },
    {
        "title": "贈任士曹",
        "author": "姚合",
        "biography": "",
        "paragraphs": [
            "憲皇十一祀，共得春闈書。道直淹曹掾，命通侍玉除。",
            "浮生年月促，九陌笑言疏。何計同歸去，滄江有弊廬。"
        ],
        "notes": [
            ""
        ],
        "volume": "卷四百九十七",
        "no#": 90
    },
    {
        "title": "贈劉叉",
        "author": "姚合",
        "biography": "",
        "paragraphs": [
            "自君離海上，垂釣更何人。獨宿空堂雨，閑行九陌塵。",
            "避時曾變姓，救難似嫌身。何處相期宿，咸陽酒市春。"
        ],
        "notes": [
            ""
        ],
        "volume": "卷四百九十七",
        "no#": 91
    },
    {
        "title": "贈僧紹明",
        "author": "姚合",
        "biography": "",
        "paragraphs": [
            "西方清淨路，此路出何門。見說師知處，從來佛不言。",
            "今生多病惱，自曉至黃昏。唯寐方無事，那堪夢亦喧。"
        ],
        "notes": [
            ""
        ],
        "volume": "卷四百九十七",
        "no#": 92
    },
    {
        "title": "贈張質山人",
        "author": "姚合",
        "biography": "",
        "paragraphs": [
            "先生居處僻，荊棘與牆齊。酒好寧論價，詩狂不著題。",
            "燒成度世藥，踏盡上山梯。懶聽閒人語，爭如穀鳥啼。"
        ],
        "notes": [
            ""
        ],
        "volume": "卷四百九十七",
        "no#": 93
    },
    {
        "title": "贈少室山麻襦僧",
        "author": "姚合",
        "biography": "",
        "paragraphs": [
            "只辮麻為衲，此中經幾春。庵前多猛獸，徑小絕行人。",
            "泉近濆瓶履，山深少垢塵。想師正法指，喻我獨迷津。"
        ],
        "notes": [
            ""
        ],
        "volume": "卷四百九十七",
        "no#": 94
    },
    {
        "title": "贈王山人",
        "author": "姚合",
        "biography": "",
        "paragraphs": [
            "賢哲論獨誕，吾宗次定今。詩吟天地廣，覺印果因深。",
            "教演歸恭敬，名標中外欽。既能施六度，了悟達雙林。"
        ],
        "notes": [
            ""
        ],
        "volume": "卷四百九十七",
        "no#": 95
    },
    {
        "title": "贈終南山傅山人",
        "author": "姚合",
        "biography": "",
        "paragraphs": [
            "七十未成事，終南蒼鬢翁。老來詩興苦，貧去酒腸空。",
            "蟠蟄身仍病，鵬摶力未通。已無燒藥本，唯有著書功。",
            "白馬時何晚，青龍歲欲終。生涯枯葉下，家口亂雲中。",
            "潭靜魚驚水，天晴鶴唳風。悲君還姓傅，獨不夢高宗。"
        ],
        "notes": [
            ""
        ],
        "volume": "卷四百九十七",
        "no#": 96
    },
    {
        "title": "使兩浙贈羅隱",
        "author": "姚合",
        "biography": "",
        "paragraphs": [
            "平日時風好涕流，讒書雖盛一名休。寰區歎屈瞻天問，",
            "何當世祖從人望，早以公台命卓侯。"
        ],
        "notes": [
            ""
        ],
        "volume": "卷四百九十七",
        "no#": 97
    }
]