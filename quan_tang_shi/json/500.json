[
    {
        "title": "過張邯鄲莊",
        "author": "姚合",
        "biography": "",
        "paragraphs": [
            "客行長似病，煩熱束四肢。到君讀書堂，忽若逢良醫。",
            "堂前水交流，堂下樹交枝。兩門延風涼，洗我昏濁肌。",
            "與子還往熟，坐臥恣所宜。時時相獻酬，文字當酒卮。",
            "野飯具藜藿，永日亦不饑。苟餐非其所，鱠炙為蒺藜。",
            "時清士人閑，耕作唯文詞。豈獨鄉里薦，當取四海知。"
        ],
        "notes": [
            ""
        ],
        "volume": "卷五百",
        "no#": 1
    },
    {
        "title": "過楊處士幽居",
        "author": "姚合",
        "biography": "",
        "paragraphs": [
            "引水穿風竹，幽聲勝遠溪。裁衣延野客，翦翅養山雞。",
            "酒熟聽琴酌，詩成削樹題。惟愁春氣暖，松下雪和泥。"
        ],
        "notes": [
            ""
        ],
        "volume": "卷五百",
        "no#": 2
    },
    {
        "title": "過李處士山居",
        "author": "姚合",
        "biography": "",
        "paragraphs": [
            "閒居晝掩扉，門柳蔭蔬畦。因病方收藥，尋僧始度溪。",
            "少逢人到戶，時有燕銜泥。蕭灑身無事，名高孰與齊。"
        ],
        "notes": [
            ""
        ],
        "volume": "卷五百",
        "no#": 3
    },
    {
        "title": "過無可僧院",
        "author": "姚合",
        "biography": "",
        "paragraphs": [
            "憶師眠複起，永夜思迢迢。月下門方掩，林中寺更遙。",
            "鐘聲空下界，池色在清宵。終擬修禪觀，窗間卷欲燒。"
        ],
        "notes": [
            ""
        ],
        "volume": "卷五百",
        "no#": 4
    },
    {
        "title": "過稠上人院",
        "author": "姚合",
        "biography": "",
        "paragraphs": [
            "清羸一飯師，閑院亦披衣。應詔常翻譯，修心出是非。",
            "雪中疏磬度，林際晚風歸。蔬食常來此，人間護淨稀。"
        ],
        "notes": [
            ""
        ],
        "volume": "卷五百",
        "no#": 5
    },
    {
        "title": "過不疑上人院",
        "author": "姚合",
        "biography": "",
        "paragraphs": [
            "九經通大義，內典自應精。簾冷連松影，苔深減履聲。",
            "相逢幸此日，相失恐來生。覺路何門去，師須引我行。"
        ],
        "notes": [
            ""
        ],
        "volume": "卷五百",
        "no#": 6
    },
    {
        "title": "過曇花寶上人院",
        "author": "姚合",
        "biography": "",
        "paragraphs": [
            "九陌最幽寺，吾師院複深。煙霜同覆屋，松竹雜成林。",
            "鳥語境彌寂，客來機自沈。早知能到此，應不戴朝簪。"
        ],
        "notes": [
            ""
        ],
        "volume": "卷五百",
        "no#": 7
    },
    {
        "title": "過杜氏江亭",
        "author": "姚合",
        "biography": "",
        "paragraphs": [
            "上國千餘裏，逢春且勝遊。暫聞新鳥戲，似解旅人愁。",
            "野色吞山盡，江煙襯水流。村醪須一醉，無恨滯行舟。"
        ],
        "notes": [
            ""
        ],
        "volume": "卷五百",
        "no#": 8
    },
    {
        "title": "過張雲峰院宿",
        "author": "姚合",
        "biography": "",
        "paragraphs": [
            "不吃胡麻飯，杯中自得仙。隔籬招好客，掃室置芳筵。",
            "家醞香醪嫩，時新異果鮮。夜深唯畏曉，坐穩豈思眠。",
            "棋罷嫌無敵，詩成貴在前。明朝題壁上，誰得眾人傳。"
        ],
        "notes": [
            ""
        ],
        "volume": "卷五百",
        "no#": 9
    },
    {
        "title": "過欽上人院",
        "author": "姚合",
        "biography": "",
        "paragraphs": [
            "有相無相身，唯師說始真。修篁半庭影，清磬幾僧鄰。",
            "古壁丹青落，虛簷鳥雀馴。伊餘求了義，羸馬往來頻。"
        ],
        "notes": [
            ""
        ],
        "volume": "卷五百",
        "no#": 10
    },
    {
        "title": "過無可上人院",
        "author": "姚合",
        "biography": "",
        "paragraphs": [
            "寥寥聽不盡，孤磬與疏鐘。煩惱師長別，清涼我暫逢。",
            "蟻行經古蘚，鶴毳落深松。自想歸時路，塵埃複幾重。"
        ],
        "notes": [
            ""
        ],
        "volume": "卷五百",
        "no#": 11
    },
    {
        "title": "過城南僧院",
        "author": "姚合",
        "biography": "",
        "paragraphs": [
            "寺對遠山起，幽居仍是師。斜陽通暗隙，殘雪落疏籬。",
            "松靜鶴棲定，廊虛鐘盡遲。朝朝趨府吏，來此是相宜。"
        ],
        "notes": [
            ""
        ],
        "volume": "卷五百",
        "no#": 12
    },
    {
        "title": "過靈泉寺",
        "author": "姚合",
        "biography": "",
        "paragraphs": [
            "偶尋靈跡去，幽徑入氳氛。轉壑驚飛鳥，穿山踏亂雲。",
            "水從岩下落，溪向寺前分。釋子遊何處，空堂日漸曛。"
        ],
        "notes": [
            ""
        ],
        "volume": "卷五百",
        "no#": 13
    },
    {
        "title": "過天津橋晴望",
        "author": "姚合",
        "biography": "",
        "paragraphs": [
            "閑立津橋上，寒光動遠林。皇宮對嵩頂，清洛貫城心。",
            "雪路初晴出，人家向晚深。自從王在鎬，天寶至如今。"
        ],
        "notes": [
            ""
        ],
        "volume": "卷五百",
        "no#": 14
    },
    {
        "title": "春日遊慈恩寺",
        "author": "姚合",
        "biography": "",
        "paragraphs": [
            "年長歸何處，青山未有家。賞春無酒飲，多看寺中花。"
        ],
        "notes": [
            ""
        ],
        "volume": "卷五百",
        "no#": 15
    },
    {
        "title": "游天臺上方",
        "author": "姚合",
        "biography": "",
        "paragraphs": [
            "曉上上方高處立，路人羨我此時身。",
            "白雲向我頭上過，我更羨他雲路人。"
        ],
        "notes": [
            ""
        ],
        "volume": "卷五百",
        "no#": 16
    },
    {
        "title": "游終南山",
        "author": "姚合",
        "biography": "",
        "paragraphs": [
            "策杖度溪橋，雲深步數勞。青猿吟嶺際，白鶴坐松梢。",
            "天外浮煙遠，山根野水交。自緣名利系，好此結蓬茆。"
        ],
        "notes": [
            ""
        ],
        "volume": "卷五百",
        "no#": 17
    },
    {
        "title": "游杏溪蘭若",
        "author": "姚合",
        "biography": "",
        "paragraphs": [
            "踏得度溪灣，晨遊暮不還。月明松影路，春滿杏花山。",
            "戲狖跳林末，高僧住石間。未肯離腰組，來此複何顏。"
        ],
        "notes": [
            ""
        ],
        "volume": "卷五百",
        "no#": 18
    },
    {
        "title": "游謝公亭",
        "author": "姚合",
        "biography": "",
        "paragraphs": [
            "行行方避夢，又到謝亭來。舉世皆如此，伊餘何處回。",
            "竹鮮多透石，泉潔亦無苔。坐與僧同語，誰能顧酒杯。"
        ],
        "notes": [
            ""
        ],
        "volume": "卷五百",
        "no#": 19
    },
    {
        "title": "游陽河岸",
        "author": "姚合",
        "biography": "",
        "paragraphs": [
            "終日遊山困，今朝始傍河。尋芳愁路盡，逢景畏人多。",
            "鳥語催沽酒，魚來似聽歌。醉時眠石上，肢體自婆娑。"
        ],
        "notes": [
            ""
        ],
        "volume": "卷五百",
        "no#": 20
    },
    {
        "title": "遊河橋曉望",
        "author": "姚合",
        "biography": "",
        "paragraphs": [
            "閑上津橋立，天涯一望間。秋風波上岸，旭日氣連山。",
            "偶聖今方變，朝宗豈複還。昆侖在蕃界，作將亦何顏。"
        ],
        "notes": [
            ""
        ],
        "volume": "卷五百",
        "no#": 21
    },
    {
        "title": "秋夜月中登天壇",
        "author": "姚合",
        "biography": "",
        "paragraphs": [
            "秋蟾流異彩，齋潔上壇行。天近星辰大，山深世界清。",
            "仙飆石上起，海日夜中明。何計長來此，閑眠過一生。"
        ],
        "notes": [
            ""
        ],
        "volume": "卷五百",
        "no#": 22
    },
    {
        "title": "游昊天玄都觀",
        "author": "姚合",
        "biography": "",
        "paragraphs": [
            "性同相見易，紫府共閑行。陰徑紅桃落，秋壇白石生。",
            "蘚文連竹色，鶴語應松聲。風定藥香細，樹聲泉氣清。",
            "垂簷靈草影，繞壁古山名。圍外坊無禁，歸時踏月明。"
        ],
        "notes": [
            ""
        ],
        "volume": "卷五百",
        "no#": 23
    },
    {
        "title": "同裴起居厲侍禦放朝游曲江",
        "author": "姚合",
        "biography": "",
        "paragraphs": [
            "暑月放朝頻，青槐路絕塵。雨晴江色出，風動草香新。",
            "獨立分幽島，同行得靜人。此歡宜稍滯，此去與誰親。"
        ],
        "notes": [
            ""
        ],
        "volume": "卷五百",
        "no#": 24
    },
    {
        "title": "曉望華清宮",
        "author": "姚合",
        "biography": "",
        "paragraphs": [
            "曉看樓殿更鮮明，遙隔朱欄見鹿行。",
            "武帝自知身不死，教修玉殿號長生。"
        ],
        "notes": [
            ""
        ],
        "volume": "卷五百",
        "no#": 25
    },
    {
        "title": "夏日登樓晚望",
        "author": "姚合",
        "biography": "",
        "paragraphs": [
            "避暑高樓上，平蕪望不窮。鳥窮山色去，人歇樹陰中。",
            "數帶長河水，千條弱柳風。暗思多少事，懶話與芝翁。"
        ],
        "notes": [
            ""
        ],
        "volume": "卷五百",
        "no#": 26
    },
    {
        "title": "霽後登樓",
        "author": "姚合",
        "biography": "",
        "paragraphs": [
            "高樓初霽後，遠望思無窮。雨洗青山淨，春蒸大野融。",
            "碧池舒暖景，弱柳嚲和風。為有登臨興，獨吟落照中。"
        ],
        "notes": [
            ""
        ],
        "volume": "卷五百",
        "no#": 27
    },
    {
        "title": "早夏郡樓宴集",
        "author": "姚合",
        "biography": "",
        "paragraphs": [
            "官散有閒情，登樓步稍輕。窗雲帶雨氣，林鳥雜人聲。",
            "曉日襟前度，微風酒上生。城中會難得，掃壁各書名。"
        ],
        "notes": [
            ""
        ],
        "volume": "卷五百",
        "no#": 28
    },
    {
        "title": "夜宴太僕田卿宅",
        "author": "姚合",
        "biography": "",
        "paragraphs": [
            "故人九寺長，邀我此同歡。永夜開筵靜，中年飲酒難。",
            "微風侵燭影，疊漏過林端。臘後分朝日，天明幾刻殘。"
        ],
        "notes": [
            ""
        ],
        "volume": "卷五百",
        "no#": 29
    },
    {
        "title": "春日同會衛尉崔少卿宅",
        "author": "姚合",
        "biography": "",
        "paragraphs": [
            "詩家會詩客，池閣曉初晴。鳥盡山中語，琴多譜外聲。",
            "映花相勸酒，入洞各題名。疏野常如此，誰人信在城。"
        ],
        "notes": [
            ""
        ],
        "volume": "卷五百",
        "no#": 30
    },
    {
        "title": "軍城夜會",
        "author": "姚合",
        "biography": "",
        "paragraphs": [
            "軍城夜禁樂，飲酒每題詩。坐穩吟難盡，寒多醉較遲。",
            "遠鐘驚漏壓，微月被燈欺。此會誠堪惜，天明是別離。"
        ],
        "notes": [
            ""
        ],
        "volume": "卷五百",
        "no#": 31
    },
    {
        "title": "晦日宴劉值錄事宅",
        "author": "姚合",
        "biography": "",
        "paragraphs": [
            "花落鶯飛深院靜，滿堂賓客盡詩人。",
            "城中杯酒家家有，唯是君家酒送春。"
        ],
        "notes": [
            ""
        ],
        "volume": "卷五百",
        "no#": 32
    },
    {
        "title": "宴光祿田卿宅",
        "author": "姚合",
        "biography": "",
        "paragraphs": [
            "竹裏開華館，珍羞次第嘗。春風酒影動，晴日樂聲長。",
            "久坐難辭醉，衰年亦暫狂。殷勤還繼燭，永夕夢相妨。"
        ],
        "notes": [
            ""
        ],
        "volume": "卷五百",
        "no#": 33
    },
    {
        "title": "會將作崔監東園",
        "author": "姚合",
        "biography": "",
        "paragraphs": [
            "牆北走紅塵，牆東接白雲。山光衣上見，藥氣酒中聞。",
            "此會誠堪惜，窮秋日又曛。人間唯有醉，醉後複何雲。"
        ],
        "notes": [
            ""
        ],
        "volume": "卷五百",
        "no#": 34
    },
    {
        "title": "同諸公會太府韓卿宅",
        "author": "姚合",
        "biography": "",
        "paragraphs": [
            "九寺名卿才思雄，邀歡筆下與杯中。六街鼓絕塵埃息，",
            "即聽雞唱天門曉，吏事相牽西複東。"
        ],
        "notes": [
            ""
        ],
        "volume": "卷五百",
        "no#": 35
    },
    {
        "title": "乞酒",
        "author": "姚合",
        "biography": "",
        "paragraphs": [
            "聞君有美酒，與我正相宜。溢甕清如水，黏杯半似脂。",
            "豈唯消舊病，且要引新詩。況此便便腹，無非是滿卮。"
        ],
        "notes": [
            ""
        ],
        "volume": "卷五百",
        "no#": 36
    },
    {
        "title": "寄衛拾遺乞酒",
        "author": "姚合",
        "biography": "",
        "paragraphs": [
            "老人罷卮酒，不醉已經年。自飲君家酒，一杯三日眠。",
            "味輕花上露，色似洞中泉。莫厭時時寄，須知法未傳。"
        ],
        "notes": [
            ""
        ],
        "volume": "卷五百",
        "no#": 37
    },
    {
        "title": "乞新茶",
        "author": "姚合",
        "biography": "",
        "paragraphs": [
            "嫩綠微黃碧澗春，采時聞道斷葷辛。",
            "不將錢買將詩乞，借問山翁有幾人。"
        ],
        "notes": [
            ""
        ],
        "volume": "卷五百",
        "no#": 38
    },
    {
        "title": "西掖寓直春曉聞殘漏",
        "author": "姚合",
        "biography": "",
        "paragraphs": [
            "直廬仙掖近，春氣曙猶寒。隱隱銀河在，丁丁玉漏殘。",
            "微風飄更切，萬籟雜應難。鳳閣明初啟，雞人唱漸闌。",
            "靜宜來禁裏，清是下雲端。我識朝天路，從容自整冠。"
        ],
        "notes": [
            ""
        ],
        "volume": "卷五百",
        "no#": 39
    },
    {
        "title": "杭州郡齋南亭",
        "author": "姚合",
        "biography": "",
        "paragraphs": [
            "符印懸腰下，東山不得歸。獨行南北近，漸老往還稀。",
            "迸筍侵窗長，驚蟬出樹飛。田田池上葉，長是使君衣。"
        ],
        "notes": [
            ""
        ],
        "volume": "卷五百",
        "no#": 40
    },
    {
        "title": "郡中西園",
        "author": "姚合",
        "biography": "",
        "paragraphs": [
            "西園春欲盡，芳草徑難分。靜語唯幽鳥，閑眠獨使君。",
            "密林生雨氣，古石帶潮文。雖去清秋遠，朝朝見白雲。"
        ],
        "notes": [
            ""
        ],
        "volume": "卷五百",
        "no#": 41
    },
    {
        "title": "杭州官舍偶書",
        "author": "姚合",
        "biography": "",
        "paragraphs": [
            "錢塘刺史謾題詩，貧褊無恩懦少威。春盡酒杯花影在，",
            "無術理人人自理，朝朝漸覺簿書稀。"
        ],
        "notes": [
            ""
        ],
        "volume": "卷五百",
        "no#": 42
    },
    {
        "title": "省直書事",
        "author": "姚合",
        "biography": "",
        "paragraphs": [
            "默默滄江老，官分右掖榮。立朝班近殿，奏直上知名。",
            "曉霧和香氣，晴樓下樂聲。蜀箋金屑膩，月兔筆毫精。",
            "禁樹霏煙覆，宮牆瑞草生。露盤秋更出，玉漏晝還清。",
            "碧蘚無塵染，寒蟬似鳥鳴。竹深雲自宿，天近日先明。",
            "孱懦難封詔，疏愚但擲觥。素餐終日足，寧免眾人輕。"
        ],
        "notes": [
            ""
        ],
        "volume": "卷五百",
        "no#": 43
    },
    {
        "title": "杭州官舍即事",
        "author": "姚合",
        "biography": "",
        "paragraphs": [
            "臨江府署清，閑臥複閑行。苔蘚疏塵色，梧桐出雨聲。",
            "漸除身外事，暗作道家名。更喜仙山近，庭前藥自生。"
        ],
        "notes": [
            ""
        ],
        "volume": "卷五百",
        "no#": 44
    },
    {
        "title": "假日書事呈院中司徒",
        "author": "姚合",
        "biography": "",
        "paragraphs": [
            "十日公府靜，巾櫛起清晨。寒蟬近衰柳，古木似高人。",
            "學佛寧憂老，為儒自喜貧。海山歸未得，芝朮夢中春。"
        ],
        "notes": [
            ""
        ],
        "volume": "卷五百",
        "no#": 45
    },
    {
        "title": "書縣丞舊廳",
        "author": "姚合",
        "biography": "",
        "paragraphs": [
            "宮殿半山上，人家向下居。古廳眠易魘，老吏語多虛。",
            "雨水澆荒竹，溪沙擁廢渠。聖朝收外府，皆是九天除。"
        ],
        "notes": [
            ""
        ],
        "volume": "卷五百",
        "no#": 46
    },
    {
        "title": "縣中秋宿",
        "author": "姚合",
        "biography": "",
        "paragraphs": [
            "鼓絕門方掩，蕭條作吏心。露垂庭際草，螢照竹間禽。",
            "棋罷嫌無月，眠遲聽盡砧。還知未離此，時複更相尋。"
        ],
        "notes": [
            ""
        ],
        "volume": "卷五百",
        "no#": 47
    },
    {
        "title": "夏夜宿江驛",
        "author": "姚合",
        "biography": "",
        "paragraphs": [
            "竹屋臨江岸，清宵興自長。夜深傾北斗，葉落映橫塘。",
            "渚鬧漁歌響，風和角粽香。卻愁南去棹，早晚到瀟湘。"
        ],
        "notes": [
            ""
        ],
        "volume": "卷五百",
        "no#": 48
    },
    {
        "title": "陝城即事",
        "author": "姚合",
        "biography": "",
        "paragraphs": [
            "左右分京闕，黃河與宅連。何功來此地，竊位已經年。",
            "天下才彌小，關中鎮最先。隴山望可見，惆悵是窮邊。"
        ],
        "notes": [
            ""
        ],
        "volume": "卷五百",
        "no#": 49
    }
]