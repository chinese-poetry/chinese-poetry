[
    {
        "title": "酬張少尹秋日鳳翔西郊見寄",
        "author": "耿湋",
        "biography": "",
        "paragraphs": [
            "鼎氣孕河汾，英英濟舊勳。劉生曾任俠，張率自能文。",
            "官佐征西府，名齊將上軍。秋山遙出浦，野鶴暮離群。",
            "遠恨邊笳起，勞歌騎吏聞。廢關人不到，荒戍日空曛。",
            "草木涼初變，陰晴景半分。疊蟬臨積水，亂燕入過雲。",
            "麗藻終思我，衰髯亦為君。閑吟寡和曲，庭葉漸紛紛。"
        ],
        "notes": [
            ""
        ],
        "volume": "卷二百六十九",
        "no#": 1
    },
    {
        "title": "春日書情寄元校書伯和相國元子",
        "author": "耿湋",
        "biography": "",
        "paragraphs": [
            "數歲平津邸，諸生出門時。羈孤力行早，疏賤托身遲。",
            "芳草看無厭，青山到未期。貧居悲老大，春日上茅茨。",
            "衛玠瓊瑤色，玄成鼎鼐姿。友朋漢相府，兄弟謝家詩。",
            "律合聲雖應，勞歌調自悲。流年不可住，惆悵鏡中絲。"
        ],
        "notes": [
            ""
        ],
        "volume": "卷二百六十九",
        "no#": 2
    },
    {
        "title": "奉送崔侍禦和蕃",
        "author": "耿湋",
        "biography": "",
        "paragraphs": [
            "萬里華戎隔，風沙道路秋。新恩明主啟，舊好使臣修。",
            "旌節隨邊草，關山見戍樓。俗殊人左衽，地遠水西流。",
            "日暮冰先合，春深雪未休。無論善長對，博望自封侯。"
        ],
        "notes": [
            ""
        ],
        "volume": "卷二百六十九",
        "no#": 3
    },
    {
        "title": "春日即事",
        "author": "耿湋",
        "biography": "",
        "paragraphs": [
            "芳菲那變易，年鬢自蹉跎。室與千峰對，門唯二仲過。",
            "宦情知己少，生事托人多。草色微風長，鶯聲細雨和。",
            "幾時猶滯拙，終日望恩波。縱欲論相報，無如漂母何。"
        ],
        "notes": [
            ""
        ],
        "volume": "卷二百六十九",
        "no#": 4
    },
    {
        "title": "仙山行",
        "author": "耿湋",
        "biography": "",
        "paragraphs": [
            "深溪人不到，杖策獨緣源。花落尋無徑，雞鳴覺近村。",
            "數翁皆藉草，對弈複傾尊。看畢初為局，歸逢幾世孫。",
            "雲迷入洞處，水引出山門。惆悵歸城郭，樵柯跡尚存。"
        ],
        "notes": [
            ""
        ],
        "volume": "卷二百六十九",
        "no#": 5
    },
    {
        "title": "得替後書懷上第五相公",
        "author": "耿湋",
        "biography": "",
        "paragraphs": [
            "誰語恓惶客，偏承顧盼私。應逾骨肉分，敢忘死生期。",
            "山縣唯荒壘，雲屯盡老師。庖人寧自代，食檗謬相推。",
            "黃綬名空罷，青春鬢又衰。還來掃門處，猶未報恩時。",
            "獨立花飛滿，無言月下遲。不知丞相意，更欲遣何之。"
        ],
        "notes": [
            ""
        ],
        "volume": "卷二百六十九",
        "no#": 6
    },
    {
        "title": "入塞曲",
        "author": "耿湋",
        "biography": "",
        "paragraphs": [
            "將軍帶十圍，重錦制戎衣。猿臂銷弓力，虯須長劍威。",
            "首登平樂宴，新破大宛歸。樓上誅姬笑，門前問客稀。",
            "暮烽玄兔急，秋草紫騮肥。未奉君王詔，高槐晝掩扉。"
        ],
        "notes": [
            ""
        ],
        "volume": "卷二百六十九",
        "no#": 7
    },
    {
        "title": "送姚校書因歸河中",
        "author": "耿湋",
        "biography": "",
        "paragraphs": [
            "十年相見少，一歲又還鄉。去住人惆悵，東西路渺茫。",
            "古陂無茂草，高樹有殘陽。委棄秋來稻，雕疏采後桑。",
            "月輪生舜廟，河水出關牆。明日過閭裏，光輝芸閣郎。"
        ],
        "notes": [
            ""
        ],
        "volume": "卷二百六十九",
        "no#": 8
    },
    {
        "title": "題清源寺",
        "author": "耿湋",
        "biography": "",
        "paragraphs": [
            "儒墨兼宗道，雲泉隱舊廬。盂城今寂寞，輞水自紆餘。",
            "內學銷多累，西林易故居。深房春竹老，細雨夜鐘疏。",
            "陳跡留金地，遺文在石渠。不知登座客，誰得蔡邕書。"
        ],
        "notes": [
            ""
        ],
        "volume": "卷二百六十九",
        "no#": 9
    },
    {
        "title": "奉送蔣尚書兼御史大夫東都留守",
        "author": "耿湋",
        "biography": "",
        "paragraphs": [
            "副相威名重，春卿禮樂崇。錫珪仍拜下，分命遂居東。",
            "高旆翻秋日，清鐃引細風。蟬稀金穀樹，草遍德陽宮。",
            "教用儒門儉，兵依武庫雄。誰雲千載後，周召獨為公。"
        ],
        "notes": [
            ""
        ],
        "volume": "卷二百六十九",
        "no#": 10
    },
    {
        "title": "喜侯十七校書見訪",
        "author": "耿湋",
        "biography": "",
        "paragraphs": [
            "東城獨屏居，有客到吾廬。發廩因舂黍，開畦複剪蔬。",
            "許酣令乞酒，辭窶任無魚。遍出新成句，更通未悟書。",
            "藤絲秋不長，竹粉雨仍餘。誰為須張燭，涼空有望舒。"
        ],
        "notes": [
            ""
        ],
        "volume": "卷二百六十九",
        "no#": 11
    },
    {
        "title": "晚春青門林亭燕集",
        "author": "耿湋",
        "biography": "",
        "paragraphs": [
            "都門連騎出，東野柳如絲。秦苑看山處，王孫逐草時。",
            "歡遊難再得，衰老是前期。林靜鶯啼遠，春深日過遲。",
            "落花今夕思，秉燭古人詩。對酒當為樂，雙杯未可辭。"
        ],
        "notes": [
            ""
        ],
        "volume": "卷二百六十九",
        "no#": 12
    },
    {
        "title": "晚秋東遊寄猗氏第五明府解縣韓明府",
        "author": "耿湋",
        "biography": "",
        "paragraphs": [
            "步出青門去，疏鐘隔上林。四郊多難日，千里獨歸心。",
            "暮鳥聲偏苦，秋雲色易陰。亂墳松柏少，野徑草茅深。",
            "灞涘袁安履，汾南宓賤琴。何由聽白雪，只益淚沾襟。"
        ],
        "notes": [
            ""
        ],
        "volume": "卷二百六十九",
        "no#": 13
    },
    {
        "title": "奉和元承杪秋憶終南舊居",
        "author": "耿湋",
        "biography": "",
        "paragraphs": [
            "白玉郎仍少，羊車上路平。秋風搖遠草，舊業起高情。",
            "亂樹通秦苑，重原接杜城。溪雲隨暮淡，野水帶寒清。",
            "廣樹留峰翠，閑門響葉聲。近樵應已燒，多稼又新成。",
            "解佩從休沐，承家豈退耕。恭侯有遺躅，何事學泉明。"
        ],
        "notes": [
            ""
        ],
        "volume": "卷二百六十九",
        "no#": 14
    },
    {
        "title": "晚夏即事臨南居",
        "author": "耿湋",
        "biography": "",
        "paragraphs": [
            "何須學從宦，其奈本無機。蕙草芳菲歇，青山早晚歸。",
            "廣庭餘落照，高枕對閑扉。樹色迎秋老，蟬聲過雨稀。",
            "艱難逢事異，去就與時違。遙憶衡門外，蒼蒼三徑微。"
        ],
        "notes": [
            ""
        ],
        "volume": "卷二百六十九",
        "no#": 15
    },
    {
        "title": "省試驪珠詩",
        "author": "耿湋",
        "biography": "",
        "paragraphs": [
            "是日重泉下，言探徑寸珠。龍鱗今不逆，魚目也應殊。",
            "掌上星初滿，盤中月正孤。酬恩光莫及，照乘色難逾。",
            "欲問投人否，先論按劍無。儻憐希代價，敢對此冰壺。"
        ],
        "notes": [
            ""
        ],
        "volume": "卷二百六十九",
        "no#": 16
    },
    {
        "title": "元日早朝",
        "author": "耿湋",
        "biography": "",
        "paragraphs": [
            "九陌朝臣滿，三朝候鼓賒。遠珂時接韻，攢炬偶成花。",
            "紫貝為高闕，黃龍建大牙。參差萬戟合，左右八貂斜。",
            "羽扇紛朱檻，金爐隔翠華。微風傳曙漏，曉日上春霞。",
            "環佩聲重疊，蠻夷服等差。樂和天易感，山固壽無涯。",
            "渥澤千年聖，車書四海家。盛明多在位，誰得守蓬麻。"
        ],
        "notes": [
            ""
        ],
        "volume": "卷二百六十九",
        "no#": 17
    },
    {
        "title": "送歸中丞使新羅",
        "author": "耿湋",
        "biography": "",
        "paragraphs": [
            "遠國通王化，儒林得使臣。六君成典冊，萬里奉絲綸。",
            "雲水連孤棹，恩私在一身。悠悠龍節去，渺渺蜃樓新。",
            "望裏行還暮，波中歲又春。昏明看日禦，靈怪問舟人。",
            "城邑分華夏，衣裳擬縉紳。他時禮命畢，歸路勿迷津。"
        ],
        "notes": [
            ""
        ],
        "volume": "卷二百六十九",
        "no#": 18
    },
    {
        "title": "贈興平鄭明府",
        "author": "耿湋",
        "biography": "",
        "paragraphs": [
            "海內兵猶在，關西賦未均。仍勞持斧使，尚宰茂陵人。",
            "遙夜重城掩，清宵片月新。綠琴聽古調，白屋被深仁。",
            "跡與儒生合，心惟靜者親。深情先結契，薄宦早趨塵。",
            "貧病休何日，艱難過此身。悠悠行遠道，冉冉過良辰。",
            "明主知封事，長沮笑問津。棲遑忽相見，欲語淚沾巾。"
        ],
        "notes": [
            ""
        ],
        "volume": "卷二百六十九",
        "no#": 19
    },
    {
        "title": "和王懷州觀西營秋射",
        "author": "耿湋",
        "biography": "",
        "paragraphs": [
            "謝公親校武，草碧露漫漫。落葉停高駕，空林滿從官。",
            "迎籌皆疊鼓，揮箭或移竿。名借三軍勇，功推百中難。",
            "主皮山郡晚，飲算柳營寒。明日開鈴閣，新詩雙玉盤。"
        ],
        "notes": [
            ""
        ],
        "volume": "卷二百六十九",
        "no#": 20
    },
    {
        "title": "晚登虔州即事寄李侍禦",
        "author": "耿湋",
        "biography": "",
        "paragraphs": [
            "章溪與貢水，何事會波瀾。萬里歸人少，孤舟行路難。",
            "春光浮曲浪，暮色隔連灘。花發從南早，江流向北寬。",
            "故交參盛府，新角聳危冠。楚劍期終割，隋珠惜未彈。",
            "酒醒愁轉極，別遠淚初幹。願保喬松質，青青過大寒。"
        ],
        "notes": [
            ""
        ],
        "volume": "卷二百六十九",
        "no#": 21
    },
    {
        "title": "奉和第五相公登鄱陽郡城西樓",
        "author": "耿湋",
        "biography": "",
        "paragraphs": [
            "茂德為邦久，豐貂舊相尊。發生傳雨露，均養助乾坤。",
            "曉肆登樓目，春銷戀闕魂。女牆分吏事，遠道啟津門。",
            "湓浦潮聲盡，鐘陵暮色繁。夕陽移夢土，芳草接湘源。",
            "封內群甿複，兵間百賦存。童牛耕廢畝，壕木繞新村。",
            "野步漁聲溢，荒祠鼓舞喧。高齋成五字，遠岫發孤猿。",
            "一顧承英達，多榮及子孫。家貧仍受賜，身老未酬恩。",
            "屬和瑤華曲，堪將系組綸。"
        ],
        "notes": [
            ""
        ],
        "volume": "卷二百六十九",
        "no#": 22
    },
    {
        "title": "甘泉詩",
        "author": "耿湋",
        "biography": "",
        "paragraphs": [
            "異井甘如醴，深仁遠未涯。氣寒堪破暑，源淨自蠲邪。",
            "修綆懸冰甃，新桐蔭玉沙。帶星凝曉露，拂霧湧秋華。",
            "綠溢涵千仞，清泠飲萬家。何能葛洪宅，終日閉煙霞。"
        ],
        "notes": [
            ""
        ],
        "volume": "卷二百六十九",
        "no#": 23
    },
    {
        "title": "發綿津驛",
        "author": "耿湋",
        "biography": "",
        "paragraphs": [
            "孤舟北去暮心傷，細雨東風春草長。杳杳短亭分水陸，",
            "欲問長安今遠近，初年塞雁有歸行。"
        ],
        "notes": [
            ""
        ],
        "volume": "卷二百六十九",
        "no#": 24
    },
    {
        "title": "塞上曲",
        "author": "耿湋",
        "biography": "",
        "paragraphs": [
            "慣習干戈事鞍馬，初從少小在邊城。身微久屬千夫長，",
            "塞鴻過盡殘陽裏，樓上淒淒暮角聲。"
        ],
        "notes": [
            ""
        ],
        "volume": "卷二百六十九",
        "no#": 25
    },
    {
        "title": "路旁老人",
        "author": "耿湋",
        "biography": "",
        "paragraphs": [
            "老人獨坐倚官樹，欲語潸然淚便垂。陌上歸心無產業，",
            "綠水青山雖似舊，如今貧後複何為。"
        ],
        "notes": [
            ""
        ],
        "volume": "卷二百六十九",
        "no#": 26
    },
    {
        "title": "贈別劉員外長卿",
        "author": "耿湋",
        "biography": "",
        "paragraphs": [
            "清如寒玉直如絲，世故多虞事莫期。建德津亭人別夜，",
            "不學朱雲能折檻，空羞獻納在丹墀。"
        ],
        "notes": [
            ""
        ],
        "volume": "卷二百六十九",
        "no#": 27
    },
    {
        "title": "宿萬固寺因寄嚴補闕",
        "author": "耿湋",
        "biography": "",
        "paragraphs": [
            "曉隨樵客到青冥，因禮山僧宿化城。鐘梵已休初入定。",
            "有無皆離本難名。雲開半夜千林靜，月上中峰萬壑明。",
            "為報故人雷處士，塵心終日自勞生。"
        ],
        "notes": [
            ""
        ],
        "volume": "卷二百六十九",
        "no#": 28
    },
    {
        "title": "岐陽客舍呈張明府",
        "author": "耿湋",
        "biography": "",
        "paragraphs": [
            "逸妻稚子應溝壑，歸路茫茫東去遙。涼葉下時心悄悄，",
            "知己只今何處在，故山無事別漁樵。"
        ],
        "notes": [
            ""
        ],
        "volume": "卷二百六十九",
        "no#": 29
    },
    {
        "title": "奉和李觀察登河中白樓",
        "author": "耿湋",
        "biography": "",
        "paragraphs": [
            "城上高樓飛鳥齊，從公一遂躡丹梯。黃河曲盡流天外，",
            "何心更和陽春奏，況複秋風聞戰鼙。"
        ],
        "notes": [
            ""
        ],
        "volume": "卷二百六十九",
        "no#": 30
    },
    {
        "title": "朝下寄韓舍人",
        "author": "耿湋",
        "biography": "",
        "paragraphs": [
            "侍臣鳴佩出西曹，鸞殿分階翊彩旄。瑞氣迥浮青玉案，",
            "肯念萬年芳樹裏，隨風一葉在蓬蒿。"
        ],
        "notes": [
            ""
        ],
        "volume": "卷二百六十九",
        "no#": 31
    },
    {
        "title": "賀李觀察禱河神降雨",
        "author": "耿湋",
        "biography": "",
        "paragraphs": [
            "質明齋祭北風微，騶馭千群擁廟扉。玉帛才敷雲淡淡，",
            "若出敬亭山下作，何人敢和謝玄暉。"
        ],
        "notes": [
            ""
        ],
        "volume": "卷二百六十九",
        "no#": 32
    },
    {
        "title": "上將行",
        "author": "耿湋",
        "biography": "",
        "paragraphs": [
            "蕭關掃定犬羊群，閉閣層城白日曛。櫪上驊騮嘶鼓角，",
            "誰道古來多簡冊，功臣唯有衛將軍。"
        ],
        "notes": [
            ""
        ],
        "volume": "卷二百六十九",
        "no#": 33
    },
    {
        "title": "許下書情寄張韓二舍人",
        "author": "耿湋",
        "biography": "",
        "paragraphs": [
            "謫宦軍城老更悲，近來頻夜夢丹墀。銀盃乍滅心中火，",
            "故人高步雲衢上，肯念前程杳未期。"
        ],
        "notes": [
            ""
        ],
        "volume": "卷二百六十九",
        "no#": 34
    },
    {
        "title": "九日",
        "author": "耿湋",
        "biography": "",
        "paragraphs": [
            "重陽寒寺滿秋梧，客在南樓顧老夫。步蹇強登遊藻井，",
            "更望尊中菊花酒，殷勤能得幾回沽。"
        ],
        "notes": [
            ""
        ],
        "volume": "卷二百六十九",
        "no#": 35
    },
    {
        "title": "送大谷高少府",
        "author": "耿湋",
        "biography": "",
        "paragraphs": [
            "縣屬並州北近胡，悠悠此別宦仍孤。應知史筆思循吏，",
            "雕殘貴有親仁術，梅福何須去隱吳。"
        ],
        "notes": [
            ""
        ],
        "volume": "卷二百六十九",
        "no#": 36
    },
    {
        "title": "同李端春望",
        "author": "耿湋",
        "biography": "",
        "paragraphs": [
            "二毛羈旅尚迷津，萬井鶯花雨後春。宮闕參差當晚日，",
            "南北東西各自去，年年依舊物華新。"
        ],
        "notes": [
            ""
        ],
        "volume": "卷二百六十九",
        "no#": 37
    },
    {
        "title": "岳祠送薛近貶官",
        "author": "耿湋",
        "biography": "",
        "paragraphs": [
            "枯松老柏仙山下，白帝祠堂枕古逵。遷客無辜祝史告，",
            "度嶺梅花翻向北，回看不見樹南枝。"
        ],
        "notes": [
            ""
        ],
        "volume": "卷二百六十九",
        "no#": 38
    },
    {
        "title": "送友人游江南",
        "author": "耿湋",
        "biography": "",
        "paragraphs": [
            "遠別悠悠白髮新，江潭何處是通津，潮聲偏懼初來客，",
            "汀洲更有南回雁，亂起聯翩北向秦。"
        ],
        "notes": [
            ""
        ],
        "volume": "卷二百六十九",
        "no#": 39
    },
    {
        "title": "長門怨",
        "author": "耿湋",
        "biography": "",
        "paragraphs": [
            "聞道昭陽宴，嚬蛾落葉中。清歌逐寒月，遙夜入深宮。"
        ],
        "notes": [
            ""
        ],
        "volume": "卷二百六十九",
        "no#": 40
    },
    {
        "title": "秋日",
        "author": "耿湋",
        "biography": "",
        "paragraphs": [
            "反照入閭巷，憂來與誰語。古道無人行，秋風動禾黍。"
        ],
        "notes": [
            ""
        ],
        "volume": "卷二百六十九",
        "no#": 41
    },
    {
        "title": "秋夜",
        "author": "耿湋",
        "biography": "",
        "paragraphs": [
            "高秋夜分後，遠客雁來時。寂寞重門掩，無人問所思。"
        ],
        "notes": [
            ""
        ],
        "volume": "卷二百六十九",
        "no#": 42
    },
    {
        "title": "慈恩寺殘春",
        "author": "耿湋",
        "biography": "",
        "paragraphs": [
            "雙林花已盡，葉色占殘芳。若問同遊客，高年最斷腸。"
        ],
        "notes": [
            ""
        ],
        "volume": "卷二百六十九",
        "no#": 43
    },
    {
        "title": "早次眉縣界",
        "author": "耿湋",
        "biography": "",
        "paragraphs": [
            "匹馬曉路歸，悠悠渭川道。晴山向孤城，秋日滿白草。"
        ],
        "notes": [
            ""
        ],
        "volume": "卷二百六十九",
        "no#": 44
    },
    {
        "title": "路傍墓",
        "author": "耿湋",
        "biography": "",
        "paragraphs": [
            "石馬雙雙當古樹，不知何代公侯墓。",
            "墓前靡靡春草深，唯有行人看碑路。"
        ],
        "notes": [
            ""
        ],
        "volume": "卷二百六十九",
        "no#": 45
    },
    {
        "title": "代園中老人",
        "author": "耿湋",
        "biography": "",
        "paragraphs": [
            "傭賃難堪一老身，皤皤力役在青春。",
            "林園手種唯吾事，桃李成陰歸別人。"
        ],
        "notes": [
            ""
        ],
        "volume": "卷二百六十九",
        "no#": 46
    },
    {
        "title": "古意",
        "author": "耿湋",
        "biography": "",
        "paragraphs": [
            "雖言千騎上頭居，一世生離恨有餘。",
            "葉下綺窗銀燭冷，含啼自草錦中書。"
        ],
        "notes": [
            ""
        ],
        "volume": "卷二百六十九",
        "no#": 47
    },
    {
        "title": "涼州詞",
        "author": "耿湋",
        "biography": "",
        "paragraphs": [
            "國使翻翻隨旆旌，隴西岐路足荒城。",
            "氈裘牧馬胡雛小，日暮蕃歌三兩聲。"
        ],
        "notes": [
            ""
        ],
        "volume": "卷二百六十九",
        "no#": 48
    },
    {
        "title": "安邑王校書居",
        "author": "耿湋",
        "biography": "",
        "paragraphs": [
            "秋來池館清，夜聞宮漏聲。迢遞玉山迥，泛灩銀河傾。",
            "琴上松風至，窗裏竹煙生。多君不家食，孰雲事岩耕。"
        ],
        "notes": [
            ""
        ],
        "volume": "卷二百六十九",
        "no#": 49
    },
    {
        "title": "登總持寺閣",
        "author": "耿湋",
        "biography": "",
        "paragraphs": [
            "今日登高閣，三休忽自悲。因知筋力減，不及往年時。",
            "草樹還如舊，山河亦在茲。龍鍾兼老病，更有重來期。"
        ],
        "notes": [
            ""
        ],
        "volume": "卷二百六十九",
        "no#": 50
    },
    {
        "title": "寄錢起",
        "author": "耿湋",
        "biography": "",
        "paragraphs": [
            "草長花落樹，羸病強尋春。無複少年意，空餘華髮新。",
            "青原高見水，白社靜逢人。寄謝南宮客，軒車不見親。"
        ],
        "notes": [
            ""
        ],
        "volume": "卷二百六十九",
        "no#": 51
    },
    {
        "title": "宿青龍寺故曇上人院",
        "author": "耿湋",
        "biography": "",
        "paragraphs": [
            "年深宮院在，閑客自相逢。閉戶臨寒竹，無人有夜鐘。",
            "降龍今已去，巢鶴竟何從。坐見繁星曉，淒涼識舊峰。"
        ],
        "notes": [
            ""
        ],
        "volume": "卷二百六十九",
        "no#": 52
    },
    {
        "title": "新蟬",
        "author": "耿湋",
        "biography": "",
        "paragraphs": [
            "今朝蟬忽鳴，遷客若為情。便覺一年謝，能令萬感生。",
            "微風方滿樹，落日稍沈城。為問同懷者，淒涼聽幾聲。"
        ],
        "notes": [
            ""
        ],
        "volume": "卷二百六十九",
        "no#": 53
    },
    {
        "title": "秋中雨田園即事",
        "author": "耿湋",
        "biography": "",
        "paragraphs": [
            "漠漠重雲暗，蕭蕭密雨垂。為霖淹古道，積日滿荒陂。",
            "五稼何時獲，孤村幾戶炊。亂流發通圃，腐葉著秋枝。",
            "暮爨新樵濕，晨漁舊浦移。空餘去年菊，花發在東籬。"
        ],
        "notes": [
            ""
        ],
        "volume": "卷二百六十九",
        "no#": 54
    },
    {
        "title": "拜新月",
        "author": "耿湋",
        "biography": "",
        "paragraphs": [
            "開簾見新月，便即下階拜。細語人不聞，北風吹裙帶。"
        ],
        "notes": [
            ""
        ],
        "volume": "卷二百六十九",
        "no#": 55
    },
    {
        "title": "客行贈人",
        "author": "耿湋",
        "biography": "",
        "paragraphs": [
            "旅行雖別路，日暮各思歸。欲下今朝淚，知君亦濕衣。"
        ],
        "notes": [
            ""
        ],
        "volume": "卷二百六十九",
        "no#": 56
    },
    {
        "title": "贈山老人",
        "author": "耿湋",
        "biography": "",
        "paragraphs": [
            "白首獨一身，青山為四鄰。雖行故鄉陌，不見故鄉人。"
        ],
        "notes": [
            ""
        ],
        "volume": "卷二百六十九",
        "no#": 57
    },
    {
        "title": "贈胡居士",
        "author": "耿湋",
        "biography": "",
        "paragraphs": [
            "孔融過五十，海內故人稀。相府恩猶在，知君未拂衣。"
        ],
        "notes": [
            ""
        ],
        "volume": "卷二百六十九",
        "no#": 58
    },
    {
        "title": "薦福寺送元偉",
        "author": "耿湋",
        "biography": "",
        "paragraphs": [
            "送客攀花後，尋僧坐竹時。明朝莫回望，青草馬行遲。"
        ],
        "notes": [
            ""
        ],
        "volume": "卷二百六十九",
        "no#": 59
    },
    {
        "title": "觀鄰老栽松",
        "author": "耿湋",
        "biography": "",
        "paragraphs": [
            "雖過老人宅，不解老人心。何事斜陽裏，栽松欲待陰。"
        ],
        "notes": [
            ""
        ],
        "volume": "卷二百六十九",
        "no#": 60
    },
    {
        "title": "哭麹象",
        "author": "耿湋",
        "biography": "",
        "paragraphs": [
            "憶昨秋風起，君曾歎逐臣。何言芳草日，自作九泉人。"
        ],
        "notes": [
            ""
        ],
        "volume": "卷二百六十九",
        "no#": 61
    },
    {
        "title": "哭苗垂",
        "author": "耿湋",
        "biography": "",
        "paragraphs": [
            "舊友無由見，孤墳草欲長。月斜鄰笛盡，車馬出山陽。"
        ],
        "notes": [
            ""
        ],
        "volume": "卷二百六十九",
        "no#": 62
    },
    {
        "title": "題雲際寺故僧院",
        "author": "耿湋",
        "biography": "",
        "paragraphs": [
            "白髮匆匆色，青山草草心。遠公仍下世，從此別東林。"
        ],
        "notes": [
            ""
        ],
        "volume": "卷二百六十九",
        "no#": 63
    },
    {
        "title": "句",
        "author": "耿湋",
        "biography": "",
        "paragraphs": [
            "高樹多涼吹，疏蟬足斷聲。。"
        ],
        "notes": [
            ""
        ],
        "volume": "卷二百六十九",
        "no#": 64
    }
]