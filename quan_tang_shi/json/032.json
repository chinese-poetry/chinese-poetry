[
    {
        "title": "祈谷樂章：肅和",
        "author": "褚亮",
        "biography": "",
        "paragraphs": [
            "履艮斯繩，居中體正。龍運垂祉，昭符啟聖。",
            "式事嚴禋，聿懷嘉慶。惟帝永錫，時皇休命。"
        ],
        "notes": [
            ""
        ],
        "volume": "卷三十二",
        "no#": 1
    },
    {
        "title": "祈谷樂章：雍和",
        "author": "褚亮",
        "biography": "",
        "paragraphs": [
            "殷薦乘春，太壇臨曙。八簋盈和，六瑚登禦。",
            "嘉稷匪歆，德馨斯飫。祝嘏無易，靈心有豫。"
        ],
        "notes": [
            ""
        ],
        "volume": "卷三十二",
        "no#": 2
    },
    {
        "title": "祈谷樂章：舒和",
        "author": "褚亮",
        "biography": "",
        "paragraphs": [
            "玉帛犧牲申敬享，金絲戚羽盛音容。",
            "庶俾億齡禔景福，長欣萬宇洽時邕。"
        ],
        "notes": [
            ""
        ],
        "volume": "卷三十二",
        "no#": 3
    },
    {
        "title": "明堂樂章：肅和",
        "author": "褚亮",
        "biography": "",
        "paragraphs": [
            "象天禦宇，乘時布政。嚴配申虔，宗禋展敬。",
            "樽罍盈列，樹羽交映。玉幣通誠，祚隆皇聖。"
        ],
        "notes": [
            ""
        ],
        "volume": "卷三十二",
        "no#": 4
    },
    {
        "title": "明堂樂章：雍和",
        "author": "褚亮",
        "biography": "",
        "paragraphs": [
            "八牖晨披，五精朝奠。霧凝璿篚，風清金懸。",
            "神滌備全，明粢豐衍。載絜彝俎，陳誠以薦。"
        ],
        "notes": [
            ""
        ],
        "volume": "卷三十二",
        "no#": 5
    },
    {
        "title": "明堂樂章：舒和",
        "author": "褚亮",
        "biography": "",
        "paragraphs": [
            "禦扆合宮承寶曆，席圖重館奉明靈。",
            "偃武修文九圍泰，沉烽靜柝八荒寧。"
        ],
        "notes": [
            ""
        ],
        "volume": "卷三十二",
        "no#": 6
    },
    {
        "title": "雩祀樂章：肅和",
        "author": "褚亮",
        "biography": "",
        "paragraphs": [
            "朱鳥開辰，蒼龍啟映。大帝昭饗，群生展敬。",
            "禮備懷柔，功宣舞詠。旬液應序，年祥葉慶。"
        ],
        "notes": [
            ""
        ],
        "volume": "卷三十二",
        "no#": 7
    },
    {
        "title": "雩祀樂章：雍和",
        "author": "褚亮",
        "biography": "",
        "paragraphs": [
            "紺筵分彩，寶圖吐絢。鳳管晨凝，雲歌曉囀。",
            "肅事蘋藻，虔申桂奠。百谷斯登，萬箱攸薦。"
        ],
        "notes": [
            ""
        ],
        "volume": "卷三十二",
        "no#": 8
    },
    {
        "title": "雩祀樂章：舒和",
        "author": "褚亮",
        "biography": "",
        "paragraphs": [
            "鳳曲登歌調令序，龍雩集舞泛祥風。",
            "彩旞雲回昭睿德，朱幹電發表神功。"
        ],
        "notes": [
            ""
        ],
        "volume": "卷三十二",
        "no#": 9
    },
    {
        "title": "享先農樂章：誠和",
        "author": "褚亮",
        "biography": "",
        "paragraphs": [
            "粒食伊始，農之所先。古今攸賴，是曰人天。",
            "耕斯帝籍，播厥公田。式崇明祀，神其福焉。"
        ],
        "notes": [
            ""
        ],
        "volume": "卷三十二",
        "no#": 10
    },
    {
        "title": "享先農樂章：肅和",
        "author": "褚亮",
        "biography": "",
        "paragraphs": [
            "樽彝既列，瑚簋方薦。歌工載登，幣禮斯奠。",
            "肅肅享祀，顒顒纓弁。神之聽之，福流寰縣。"
        ],
        "notes": [
            ""
        ],
        "volume": "卷三十二",
        "no#": 11
    },
    {
        "title": "享先農樂章：雍和",
        "author": "褚亮",
        "biography": "",
        "paragraphs": [
            "前夕視牲，質明奉俎。沐芳整弁，其儀式序。",
            "盛禮畢陳，嘉樂備舉。歆我懿德，非馨稷黍。"
        ],
        "notes": [
            ""
        ],
        "volume": "卷三十二",
        "no#": 12
    },
    {
        "title": "享先農樂章：舒和",
        "author": "褚亮",
        "biography": "",
        "paragraphs": [
            "羽鑰低昂文綴已，幹戚蹈厲武行初。",
            "望歲祈農神所聽，延祥介福豈雲虛。"
        ],
        "notes": [
            ""
        ],
        "volume": "卷三十二",
        "no#": 13
    },
    {
        "title": "祭神州樂章：肅和",
        "author": "褚亮",
        "biography": "",
        "paragraphs": [
            "大矣坤儀，至哉神縣。包含日域，牢籠月竁。",
            "露絜三清，風調六變。皇祇屆止，式歆恭薦。"
        ],
        "notes": [
            ""
        ],
        "volume": "卷三十二",
        "no#": 14
    },
    {
        "title": "祭神州樂章：雍和",
        "author": "褚亮",
        "biography": "",
        "paragraphs": [
            "泰圻嚴享，陰郊展敬。禮以導神，樂以和性。",
            "黝牲在列，黃琮俯映。九土既平，萬邦貽慶。"
        ],
        "notes": [
            ""
        ],
        "volume": "卷三十二",
        "no#": 15
    },
    {
        "title": "祭神州樂章：舒和",
        "author": "褚亮",
        "biography": "",
        "paragraphs": [
            "坤道降祥和庶品，靈心載德厚群生。",
            "水土既調三極泰，文武畢備九區平。"
        ],
        "notes": [
            ""
        ],
        "volume": "卷三十二",
        "no#": 16
    },
    {
        "title": "祭方丘樂章：順和",
        "author": "褚亮",
        "biography": "",
        "paragraphs": [
            "萬物資以化，交泰屬升平。易從業惟簡，得一道斯寧。",
            "具儀光玉帛，送舞變咸英。黍稷良非貴，明德信惟馨。"
        ],
        "notes": [
            ""
        ],
        "volume": "卷三十二",
        "no#": 17
    },
    {
        "title": "祭方丘樂章：肅和",
        "author": "褚亮",
        "biography": "",
        "paragraphs": [
            "至矣坤德，皇哉地祇。開元統紐，合大承規。",
            "九宮肅列，六典相儀。永言配命，長保無虧。"
        ],
        "notes": [
            ""
        ],
        "volume": "卷三十二",
        "no#": 18
    },
    {
        "title": "祭方丘樂章：雍和",
        "author": "褚亮",
        "biography": "",
        "paragraphs": [
            "柔而能方，直而能敬。厚載以德，大亨以正。",
            "有滌斯牷，有馨斯盛。介茲景福，祚我休慶。"
        ],
        "notes": [
            ""
        ],
        "volume": "卷三十二",
        "no#": 19
    },
    {
        "title": "祭方丘樂章：舒和",
        "author": "褚亮",
        "biography": "",
        "paragraphs": [
            "玉幣牲牷分薦享，羽旄幹戚遞成容。",
            "一德惟寧兩儀泰，三材保合四時邕。"
        ],
        "notes": [
            ""
        ],
        "volume": "卷三十二",
        "no#": 20
    },
    {
        "title": "祭方丘樂章：順和",
        "author": "褚亮",
        "biography": "",
        "paragraphs": [
            "陰祇協贊，厚載方貞。牲幣具舉，簫管備成。",
            "其禮惟肅，其德惟明。神之聽矣，式鑒虔誠。"
        ],
        "notes": [
            ""
        ],
        "volume": "卷三十二",
        "no#": 21
    },
    {
        "title": "臨高臺",
        "author": "褚亮",
        "biography": "",
        "paragraphs": [
            "高臺暫俯臨，飛翼聳輕音。浮光隨日度，漾影逐波深。",
            "回瞰周平野，開懷暢遠襟。獨此三休上，還傷千歲心。"
        ],
        "notes": [
            ""
        ],
        "volume": "卷三十二",
        "no#": 22
    },
    {
        "title": "賦得蜀都",
        "author": "褚亮",
        "biography": "",
        "paragraphs": [
            "列宿光參井，分芒跨梁岷。沉犀對江浦，駟馬入城闉。",
            "英圖多霸跡，曆選有名臣。連騎簪纓滿，含章詞賦新。",
            "得上仙槎路，無待訪嚴遵。"
        ],
        "notes": [
            ""
        ],
        "volume": "卷三十二",
        "no#": 23
    },
    {
        "title": "奉和詠日午",
        "author": "褚亮",
        "biography": "",
        "paragraphs": [
            "曦車日亭午，浮箭未移暉。日光無落照，樹影正中圍。",
            "草萎看稍靡，葉燥望疑稀。晝寢慚經笥，暫解入朝衣。"
        ],
        "notes": [
            ""
        ],
        "volume": "卷三十二",
        "no#": 24
    },
    {
        "title": "奉和望月應魏王教",
        "author": "褚亮",
        "biography": "",
        "paragraphs": [
            "層軒登皎月，流照滿中天。色共梁珠遠，光隨趙璧圓。",
            "落影臨秋扇，虛輪入夜弦。所欣東館裏，預奉西園篇。"
        ],
        "notes": [
            ""
        ],
        "volume": "卷三十二",
        "no#": 25
    },
    {
        "title": "詠花燭",
        "author": "褚亮",
        "biography": "",
        "paragraphs": [
            "蘭徑香風滿，梅梁暖日斜。言是東方騎，來尋南陌車。",
            "靨星臨夜燭，眉月隱輕紗。莫言春稍晚，自有鎮開花。"
        ],
        "notes": [
            ""
        ],
        "volume": "卷三十二",
        "no#": 26
    },
    {
        "title": "在隴頭哭潘學士",
        "author": "褚亮",
        "biography": "",
        "paragraphs": [
            "隴底嗟長別，流襟一慟君。何言幽咽所，更作死生分。",
            "轉蓬飛不息，悲松斷更聞。誰能駐征馬，回首望孤墳。"
        ],
        "notes": [
            ""
        ],
        "volume": "卷三十二",
        "no#": 27
    },
    {
        "title": "奉和禁苑餞別應令",
        "author": "褚亮",
        "biography": "",
        "paragraphs": [
            "大藩初錫瑞，出牧邇皇京。暫以綠車重，言承朱傳榮。",
            "舒桃臨遠騎，垂柳映京營。惠化宣千里，威風動百城。",
            "禁籞芳嘉節，神襟餞送情。金笳催別景，玉管切離聲。",
            "野花開更落，山鳥哢還驚。微臣夙多幸，薄宦奉儲明。",
            "釣台慚作賦，伊水濫聞笙。懷德良知久，酬恩識命輕。"
        ],
        "notes": [
            ""
        ],
        "volume": "卷三十二",
        "no#": 28
    },
    {
        "title": "和禦史韋大夫喜霽之作",
        "author": "褚亮",
        "biography": "",
        "paragraphs": [
            "晴天度旅雁，斜影照殘虹。野淨餘煙盡，山明遠色同。",
            "沙平寒水落，葉脆晚枝空。白簡光朝幰，彤騶出禁中。",
            "息駕游蘭阪，雕文折桂叢。無因輕羽扇，徒自仰仁風。"
        ],
        "notes": [
            ""
        ],
        "volume": "卷三十二",
        "no#": 29
    },
    {
        "title": "晚別樂記室彥",
        "author": "褚亮",
        "biography": "",
        "paragraphs": [
            "窮途屬歲晚，臨水忽分悲。抱影同為客，傷情共此時。",
            "霧色侵虛牖，霜氛冷薄帷。舉袂慘將別，停懷悵不怡。",
            "風嚴征雁遠，雪暗去篷遲。他鄉有岐路，遊子欲何之。"
        ],
        "notes": [
            ""
        ],
        "volume": "卷三十二",
        "no#": 30
    },
    {
        "title": "傷始平李少府正己",
        "author": "褚亮",
        "biography": "",
        "paragraphs": [
            "勞息本相循，悲歡理自均。誰能免玄夜，惜爾正青春。",
            "邁德惟家寶，生才諒國珍。高文綴翡翠，茂學掩麒麟。",
            "述作紛無已，言談妙入神。斷腸雖累月，分手未盈旬。",
            "輔嗣俄長往，顏生即短辰。聲華滿昭代，形影委窮塵。",
            "禪草回中使，生芻引吊賓。同游秘府日，方駕直城闉。",
            "並拜黃圖右，分曹清渭濱。風期嵇呂好，存歿范張親。",
            "虛座憐王述，遺篇慟景純。精靈與毫翰，千祀壽何人。"
        ],
        "notes": [
            ""
        ],
        "volume": "卷三十二",
        "no#": 31
    },
    {
        "title": "秋雁",
        "author": "褚亮",
        "biography": "",
        "paragraphs": [
            "日暮霜風急，羽翮轉難任。為有傳書意，翩翩入上林。"
        ],
        "notes": [
            ""
        ],
        "volume": "卷三十二",
        "no#": 32
    },
    {
        "title": "句",
        "author": "褚亮",
        "biography": "",
        "paragraphs": [
            "神羊既不觸，夕鳥欲依人。"
        ],
        "notes": [
            ""
        ],
        "volume": "卷三十二",
        "no#": 33
    }
]