[
    {
        "title": "南充謝郡客遊澧州留贈宇文中丞",
        "author": "暢當",
        "biography": "",
        "paragraphs": [
            "僕本濩落人，辱當州郡使。量力頗及早，謝歸今即己。",
            "蕭蕭若淩虛，襟帶頓銷靡。車服率然來，涔陽作遊子。",
            "鬱鬱寡開顏，默默獨行李。忽逢平生友，一笑方在此。",
            "秋情寧風日，楚思浩雲水。為語弋林者，冥冥鴻遠矣。"
        ],
        "notes": [
            ""
        ],
        "volume": "卷二百八十七",
        "no#": 1
    },
    {
        "title": "宿報恩寺精舍",
        "author": "暢當",
        "biography": "",
        "paragraphs": [
            "鐘梵送沈景，星多露漸光。風中蘭靡靡，月下樹蒼蒼。",
            "夜殿若山橫，深松如澗涼。羸然虎溪子，遲我一虛床。",
            "杳杳空寂舍，濛濛蓮桂香。擁褐依西壁，紗燈靄中央。"
        ],
        "notes": [
            ""
        ],
        "volume": "卷二百八十七",
        "no#": 2
    },
    {
        "title": "自平陽館赴郡",
        "author": "暢當",
        "biography": "",
        "paragraphs": [
            "晨興平陽館，見月沈江水。溶溶山霧披，肅肅沙鷺起。",
            "奉恩謬符竹，伏軾省頑鄙。何當施教化，愧迎小郡吏。",
            "寥落火耕俗，征途青冥裏。德綏及吾民，不德將鹿矣。",
            "擒奸非性能，多湣會衰齒。恭承共理詔，恒懼墜諸地。"
        ],
        "notes": [
            ""
        ],
        "volume": "卷二百八十七",
        "no#": 3
    },
    {
        "title": "天柱隱所重答江州應物",
        "author": "暢當",
        "biography": "",
        "paragraphs": [
            "寂寞一悵望，秋風山景清。此中惟草色，翻意見人行。",
            "荒徑饒松子，深蘿絕鳥聲。陽崖全帶日，寬嶂偶通耕。",
            "拙昧難容世，貧寒別有情。煩君瓊玖贈，幽懶百無成。"
        ],
        "notes": [
            ""
        ],
        "volume": "卷二百八十七",
        "no#": 4
    },
    {
        "title": "山居酬韋蘇州見寄",
        "author": "暢當",
        "biography": "",
        "paragraphs": [
            "孤柴泄煙處，此中山叟居。觀雲寧有事，耽酒詎知餘。",
            "水定鶴翻去，松歌峰儼如。猶煩使君問，更欲結深廬。"
        ],
        "notes": [
            ""
        ],
        "volume": "卷二百八十七",
        "no#": 5
    },
    {
        "title": "春日過奉誠園",
        "author": "暢當",
        "biography": "",
        "paragraphs": [
            "帝裏陽和日，遊人到禦園。暖催新景氣，春認舊蘭蓀。",
            "詠德先臣沒，成蹊大樹存。見桐猶近井，看柳尚依門。",
            "獻地非更宅，遺忠永奉恩。又期攀桂後，來賞百花繁。"
        ],
        "notes": [
            ""
        ],
        "volume": "卷二百八十七",
        "no#": 6
    },
    {
        "title": "軍中醉飲寄沈八劉叟",
        "author": "暢當",
        "biography": "",
        "paragraphs": [
            "酒渴愛江清，餘酣漱晚汀。軟莎欹坐穩，冷石醉眠醒。",
            "野膳隨行帳，華音發從伶。數杯君不見，都已遣沈冥。"
        ],
        "notes": [
            ""
        ],
        "volume": "卷二百八十七",
        "no#": 7
    },
    {
        "title": "偶宴西蜀摩訶池",
        "author": "暢當",
        "biography": "",
        "paragraphs": [
            "珍木郁清池，風荷左右披。淺觴寧及醉，慢舸不知移。",
            "蔭簟流光冷，凝簪照影欹。胡為獨羈者，雪涕向漣漪。"
        ],
        "notes": [
            ""
        ],
        "volume": "卷二百八十七",
        "no#": 8
    },
    {
        "title": "奉送杜中丞赴洪州",
        "author": "暢當",
        "biography": "",
        "paragraphs": [
            "詔出鳳凰宮，新恩連帥雄。江湖經戰陣，草木待仁風。",
            "豪右貪威愛，紆繁德簡通。多慚君子顧，攀餞路塵中。"
        ],
        "notes": [
            ""
        ],
        "volume": "卷二百八十七",
        "no#": 9
    },
    {
        "title": "九日陪皇甫使君泛江宴赤岸亭",
        "author": "暢當",
        "biography": "",
        "paragraphs": [
            "羈旅逢佳節，逍遙忽見招。同傾菊花酒，緩棹木蘭橈。",
            "平楚堪愁思，長江去寂寥。猿啼不離峽，灘沸鎮如潮。",
            "舉目關山異，傷心鄉國遙。徒言歡滿座，誰覺客魂消。"
        ],
        "notes": [
            ""
        ],
        "volume": "卷二百八十七",
        "no#": 10
    },
    {
        "title": "蒲中道中二首",
        "author": "暢當",
        "biography": "",
        "paragraphs": [
            "蒼蒼中條山，厥形極奇磈。我欲涉其崖，濯足黃河水。",
            "古刹棲柿林，綠陰覆蒼瓦。歲晏來品題，拾葉總堪寫。"
        ],
        "notes": [
            ""
        ],
        "volume": "卷二百八十七",
        "no#": 11
    },
    {
        "title": "登鸛雀樓",
        "author": "暢當",
        "biography": "",
        "paragraphs": [
            "迥臨飛鳥上，高出世塵間。天勢圍平野，河流入斷山。"
        ],
        "notes": [
            ""
        ],
        "volume": "卷二百八十七",
        "no#": 12
    },
    {
        "title": "宿潭上二首",
        "author": "暢當",
        "biography": "",
        "paragraphs": [
            "夜潭有仙舸，與月當水中。嘉賓愛明月，遊子驚秋風。",
            "青蒲野陂水，白露明月天。中夜秋風起，心事坐潸然。"
        ],
        "notes": [
            ""
        ],
        "volume": "卷二百八十七",
        "no#": 13
    },
    {
        "title": "別盧綸",
        "author": "暢當",
        "biography": "",
        "paragraphs": [
            "故交君獨在，又欲與君離。我有新秋淚，非關宋玉悲。"
        ],
        "notes": [
            ""
        ],
        "volume": "卷二百八十七",
        "no#": 14
    },
    {
        "title": "題沈八齋",
        "author": "暢當",
        "biography": "",
        "paragraphs": [
            "江齋一入何亭亭，因寄淪漣心杳冥。",
            "綠綺琴彈白雪引，烏絲絹勒黃庭經。"
        ],
        "notes": [
            ""
        ],
        "volume": "卷二百八十七",
        "no#": 15
    },
    {
        "title": "早春",
        "author": "暢諸",
        "biography": "",
        "paragraphs": [
            "獻歲春猶淺，園林未盡開。雪和新雨落，風帶舊寒來。",
            "聽鳥聞歸雁，看花識早梅。生涯知幾日，更被一年催。"
        ],
        "notes": [
            ""
        ],
        "volume": "卷二百八十七",
        "no#": 16
    }
]