[
    {
        "title": "奉和聖制登驪山矚眺應制",
        "author": "張說",
        "biography": "",
        "paragraphs": [
            "寒山上半空，臨眺盡寰中。是日巡遊處，晴光遠近同。",
            "川明分渭水，樹暗辨新豐。岩壑清音暮，天歌起大風。"
        ],
        "notes": [
            ""
        ],
        "volume": "卷八十七",
        "no#": 1
    },
    {
        "title": "奉和聖制幸白鹿觀應制",
        "author": "張說",
        "biography": "",
        "paragraphs": [
            "洞府寒山曲，天遊日旰回。披雲看石鏡，拂雪上金台。",
            "竹徑龍驂下，松庭鶴轡來。雙童還獻藥，五色耀仙材。"
        ],
        "notes": [
            ""
        ],
        "volume": "卷八十七",
        "no#": 2
    },
    {
        "title": "奉和聖制送金城公主適西蕃應制",
        "author": "張說",
        "biography": "",
        "paragraphs": [
            "青海和親日，潢星出降時。戎王子婿寵，漢國舅家慈。",
            "春野開離宴，雲天起別詞。空彈馬上曲，詎減鳳樓思。"
        ],
        "notes": [
            ""
        ],
        "volume": "卷八十七",
        "no#": 3
    },
    {
        "title": "奉和同皇太子過慈恩寺應制二首",
        "author": "張說",
        "biography": "",
        "paragraphs": [
            "翼翼宸恩永，煌煌福地開。離光升寶殿，震氣繞香台。",
            "上界幡花合，中天伎樂來。願君無量壽，仙樂屢徘徊。",
            "朗朗神居峻，軒軒瑞象威。聖君成願果，太子拂天衣。",
            "至樂三靈會，深仁四皓歸。還聞渦水曲，更繞白雲飛。"
        ],
        "notes": [
            ""
        ],
        "volume": "卷八十七",
        "no#": 4
    },
    {
        "title": "侍宴武三思山第應制賦得風字",
        "author": "張說",
        "biography": "",
        "paragraphs": [
            "梁王池館好，曉日鳳樓通。竹町羅千衛，蘭筵降兩宮。",
            "清歌芳樹下，妙舞落花中。臣覺筵中聽，還如大國風。"
        ],
        "notes": [
            ""
        ],
        "volume": "卷八十七",
        "no#": 5
    },
    {
        "title": "奉和聖制過甯王宅應制",
        "author": "張說",
        "biography": "",
        "paragraphs": [
            "進酒忘憂觀，簫韶喜降臨。帝堯敦族禮，王季友兄心。",
            "竹院龍鳴笛，梧宮鳳繞林。大風將小雅，一字盡千金。"
        ],
        "notes": [
            ""
        ],
        "volume": "卷八十七",
        "no#": 6
    },
    {
        "title": "奉和聖制同玉真公主過大哥山池題石壁應制",
        "author": "張說",
        "biography": "",
        "paragraphs": [
            "綠竹初成苑，丹砂欲化金。乘龍與驂鳳，歌吹滿山林。",
            "爽氣凝情迥，寒光映浦深。忘憂題此觀，為樂賞同心。"
        ],
        "notes": [
            ""
        ],
        "volume": "卷八十七",
        "no#": 7
    },
    {
        "title": "奉和聖制賜王公千秋鏡應制",
        "author": "張說",
        "biography": "",
        "paragraphs": [
            "寶鏡頒神節，凝規寫聖情。千秋題作字，長壽帶為名。",
            "月向天邊下，花從日裏生。不承懸象意，誰辨照心明。"
        ],
        "notes": [
            ""
        ],
        "volume": "卷八十七",
        "no#": 8
    },
    {
        "title": "奉和聖制經鄒魯祭孔子應制",
        "author": "張說",
        "biography": "",
        "paragraphs": [
            "孔聖家鄒魯，儒風藹典墳。龍驂回舊宅，鳳德詠餘芬。",
            "入室神如在，升堂樂似聞。懸知一王法，今日待明君。"
        ],
        "notes": [
            ""
        ],
        "volume": "卷八十七",
        "no#": 9
    },
    {
        "title": "侍宴蘘荷亭應制",
        "author": "張說",
        "biography": "",
        "paragraphs": [
            "回鑾青嶽觀，帳殿紫煙峰。仙路迎三鳥，雲衢駐兩龍。",
            "園林看化塔，壇墠識餘封。山外聞簫管，還如天上逢。"
        ],
        "notes": [
            ""
        ],
        "volume": "卷八十七",
        "no#": 10
    },
    {
        "title": "侍宴滻水賦得濃字",
        "author": "張說",
        "biography": "",
        "paragraphs": [
            "千行發禦柳，一葉下仙筇。青浦宸游至，朱城佳氣濃。",
            "雲霞交暮色，草樹喜春容。藹藹天旗轉，清笳入九重。"
        ],
        "notes": [
            ""
        ],
        "volume": "卷八十七",
        "no#": 11
    },
    {
        "title": "奉和聖制同劉晃喜雨應制",
        "author": "張說",
        "biography": "",
        "paragraphs": [
            "青氣含春雨，知從岱嶽來。行雲避師出，灑雨待車回。",
            "厭浥塵清道，空蒙柳映台。最宜三五夜，晴月九重開。"
        ],
        "notes": [
            ""
        ],
        "volume": "卷八十七",
        "no#": 12
    },
    {
        "title": "奉和聖制觀拔河俗戲應制",
        "author": "張說",
        "biography": "",
        "paragraphs": [
            "今歲好拖鉤，橫街敞禦樓。長繩系日住，貫索挽河流。",
            "鬥力頻催鼓，爭都更上籌。春來百種戲，天意在宜秋。"
        ],
        "notes": [
            ""
        ],
        "volume": "卷八十七",
        "no#": 13
    },
    {
        "title": "奉和聖制途次陝州應制",
        "author": "張說",
        "biography": "",
        "paragraphs": [
            "周召嘗分陝，詩書空複傳。何如萬乘眷，追賞二南篇。",
            "郡帶洪河側，宮臨大道邊。洛城將日近，佳氣滿山川。"
        ],
        "notes": [
            ""
        ],
        "volume": "卷八十七",
        "no#": 14
    },
    {
        "title": "奉和聖制野次喜雪應制",
        "author": "張說",
        "biography": "",
        "paragraphs": [
            "寒更玉漏催，曉色御前開。泱漭雲陰積，氤氳風雪回。",
            "山知銀作甕，宮見璧成台。欲驗豐年象，飄搖仙藻來。"
        ],
        "notes": [
            ""
        ],
        "volume": "卷八十七",
        "no#": 15
    },
    {
        "title": "奉和聖制溫泉言志應制",
        "author": "張說",
        "biography": "",
        "paragraphs": [
            "溫谷媚新豐，驪山橫半空。湯池熏水殿，翠木暖煙宮。",
            "起疾逾仙藥，無私合聖功。始知堯舜德，心與萬人同。"
        ],
        "notes": [
            ""
        ],
        "volume": "卷八十七",
        "no#": 16
    },
    {
        "title": "皇帝降誕日集賢殿賜宴",
        "author": "張說",
        "biography": "",
        "paragraphs": [
            "仲秋金帝起，五日土行昭。瑞表壬寅露，光傳甲子宵。",
            "陰風吹大澤，夢日照昌朝。不獨華封老，千年喜祝堯。"
        ],
        "notes": [
            ""
        ],
        "volume": "卷八十七",
        "no#": 17
    },
    {
        "title": "晦日詔宴永穆公主亭子賦得流字",
        "author": "張說",
        "biography": "",
        "paragraphs": [
            "堂邑山林美，朝恩晦日遊。園亭含淑氣，竹樹繞春流。",
            "舞席千花妓，歌船五彩樓。群歡與王澤，歲歲滿皇州。"
        ],
        "notes": [
            ""
        ],
        "volume": "卷八十七",
        "no#": 18
    },
    {
        "title": "恩制賜食於麗正殿書院宴賦得林字",
        "author": "張說",
        "biography": "",
        "paragraphs": [
            "東壁圖書府，西園翰墨林。誦詩聞國政，講易見天心。",
            "位竊和羹重，恩叨醉酒深。緩歌春興曲，情竭為知音。"
        ],
        "notes": [
            ""
        ],
        "volume": "卷八十七",
        "no#": 19
    },
    {
        "title": "羽林恩召觀禦書王太尉碑",
        "author": "張說",
        "biography": "",
        "paragraphs": [
            "隴首名公石，來承聖劄歸。魚龍生意態，鉤劍動鋩輝。",
            "字得神明保，詞慚少女徽。誰家羽林將，又逐鳳書飛。"
        ],
        "notes": [
            ""
        ],
        "volume": "卷八十七",
        "no#": 20
    },
    {
        "title": "東都酺宴四首",
        "author": "張說",
        "biography": "",
        "paragraphs": [
            "重華升寶曆，軒帝眇閒居。政成天子孝，俗返上皇初。",
            "忘味因觀樂，歡心寄合酺。自憐疲馬意，戀戀主恩餘。",
            "朱城塵曀滅，翠幕景情開。震震靈鼉起，翔翔舞鳳來。",
            "雕盤裝草樹，綺乘結樓臺。共喜光華日，酣歌捧玉杯。",
            "曉月調金闕，朝暾對玉盤。爭馳群鳥散，鬥伎百花團。",
            "遇聖人知幸，承恩物自歡。洛橋將舉燭，醉舞拂歸鞍。",
            "愷宴惟今席，餘歡殊未窮。入雲歌嫋嫋，向日伎叢叢。",
            "駛管催酣興，留關待曲終。長安若為樂，應與萬方同。"
        ],
        "notes": [
            ""
        ],
        "volume": "卷八十七",
        "no#": 21
    },
    {
        "title": "道家四首奉敕撰",
        "author": "張說",
        "biography": "",
        "paragraphs": [
            "金壇啟曙闈，真氣肅微微。落月銜仙竇，初霞拂羽衣。",
            "香隨龍節下，雲逐鳳簫飛。暫住蓬萊戲，千年始一歸。",
            "窈窕流精觀，深沉紫翠庭。金奩調上藥，寶案讀仙經。",
            "作賦看神雨，乘槎辨客星。只應謝人俗，輕舉托雲輧。",
            "金爐承道訣，玉牒啟玄機。雲逐笙歌度，星流宮殿飛。",
            "乘風嬉浩蕩，窺月弄光輝。唯有三山鶴，應同千載歸。",
            "道記開中籙，真官表上清。焚香三鳥至，煉藥九仙成。",
            "天上靈書下，空中妙伎迎。迎來出煙霧，渺渺戲蓬瀛。"
        ],
        "notes": [
            ""
        ],
        "volume": "卷八十七",
        "no#": 22
    },
    {
        "title": "鳳樓尋勝地",
        "author": "張說",
        "biography": "",
        "paragraphs": [
            "西掖持醇酒，東山就白雲。開軒綠池映，命席紫蘭芬。",
            "舞度花為伴，鶯來管作群。太平多樂事，春物共氛氳。"
        ],
        "notes": [
            ""
        ],
        "volume": "卷八十七",
        "no#": 23
    },
    {
        "title": "幽州夜飲",
        "author": "張說",
        "biography": "",
        "paragraphs": [
            "涼風吹夜雨，蕭瑟動寒林。正有高堂宴，能忘遲暮心。",
            "軍中宜劍舞，塞上重笳音。不作邊城將，誰知恩遇深。"
        ],
        "notes": [
            ""
        ],
        "volume": "卷八十七",
        "no#": 24
    },
    {
        "title": "崔禮部園亭得深字",
        "author": "張說",
        "biography": "",
        "paragraphs": [
            "窈窕留清館，虛徐步晚陰。水連伊闕近，樹接夏陽深。",
            "柳蔓憐垂拂，藤梢愛上尋。訝君軒蓋侶，非複俗人心。"
        ],
        "notes": [
            ""
        ],
        "volume": "卷八十七",
        "no#": 25
    },
    {
        "title": "送鄭大夫惟忠從公主入蕃",
        "author": "張說",
        "biography": "",
        "paragraphs": [
            "鳳吹遙將斷，龍旗送欲還。傾都邀節使，傳酌緩離顏。",
            "春磧沙連海，秋城月對關。和戎因賞魏，定遠莫辭班。"
        ],
        "notes": [
            ""
        ],
        "volume": "卷八十七",
        "no#": 26
    },
    {
        "title": "送崔二長史日知赴潞州",
        "author": "張說",
        "biography": "",
        "paragraphs": [
            "東山懷臥理，南省悵悲翁。共見前途促，何知後會同。",
            "莫輕一筵宴，明日半成空。況爾新離闕，思歸迷夢中。"
        ],
        "notes": [
            ""
        ],
        "volume": "卷八十七",
        "no#": 27
    },
    {
        "title": "同賀八送兗公赴荊州",
        "author": "張說",
        "biography": "",
        "paragraphs": [
            "疇昔同聲友，騫飛出鳳池。風雲一蕩薄，日月屢參差。",
            "此別黃葉下，前期安可知。誰憐楚南樹，不為歲寒移。"
        ],
        "notes": [
            ""
        ],
        "volume": "卷八十七",
        "no#": 28
    },
    {
        "title": "餞唐州高使君",
        "author": "張說",
        "biography": "",
        "paragraphs": [
            "常時好閑獨，朋舊少相過。及爾宣風去，方嗟別日多。",
            "淮流春晼晚，江海路蹉跎。百歲屢分散，歡言複幾何。"
        ],
        "notes": [
            ""
        ],
        "volume": "卷八十七",
        "no#": 29
    },
    {
        "title": "送王晙自羽林赴永昌令",
        "author": "張說",
        "biography": "",
        "paragraphs": [
            "將星移北洛，神雨避東京。為負剛腸譽，還追強項名。",
            "白雲向伊闕，黃葉散昆明。多謝弦歌宰，稀聞桴鼓聲。"
        ],
        "notes": [
            ""
        ],
        "volume": "卷八十七",
        "no#": 30
    },
    {
        "title": "同王僕射山亭餞岑廣武羲得言字",
        "author": "張說",
        "biography": "",
        "paragraphs": [
            "聞道長岑令，奮翼宰旅門。長安東陌上，送客滿朱軒。",
            "琴爵留佳境，山池借好園。茲遊恨不見，別尾碼離言。"
        ],
        "notes": [
            ""
        ],
        "volume": "卷八十七",
        "no#": 31
    },
    {
        "title": "送任禦史江南發糧以賑河北百姓",
        "author": "張說",
        "biography": "",
        "paragraphs": [
            "河朔人無歲，荊南義廩開。將興泛舟役，必仗濟川才。",
            "夜月臨江浦，春雲曆楚台。調饑坐相望，繡服幾時回。"
        ],
        "notes": [
            ""
        ],
        "volume": "卷八十七",
        "no#": 32
    },
    {
        "title": "送王尚一嚴嶷二侍禦赴司馬都督軍",
        "author": "張說",
        "biography": "",
        "paragraphs": [
            "漢掖通沙塞，邊兵護草腓。將行司馬令，助以鐵冠威。",
            "白露鷹初下，黃塵騎欲飛。明年春酒熟，留酌二星歸。"
        ],
        "notes": [
            ""
        ],
        "volume": "卷八十七",
        "no#": 33
    },
    {
        "title": "送李問政河北簡兵",
        "author": "張說",
        "biography": "",
        "paragraphs": [
            "鬥酒貽朋愛，躊躕出禦溝。依然四牡別，更想八龍遊。",
            "密親仕燕冀，連年邇寇讎。因君閱河朔，垂淚語幽州。"
        ],
        "notes": [
            ""
        ],
        "volume": "卷八十七",
        "no#": 34
    },
    {
        "title": "送薛植入京",
        "author": "張說",
        "biography": "",
        "paragraphs": [
            "青組言從史，鴻都忽見求。款言人向老，飲別歲方秋。",
            "仿佛長安陌，平生是舊遊。何時複相遇，宛在水中流。"
        ],
        "notes": [
            ""
        ],
        "volume": "卷八十七",
        "no#": 35
    },
    {
        "title": "相州前池別許鄭二判官景先神力",
        "author": "張說",
        "biography": "",
        "paragraphs": [
            "數步圓塘水，雙鴻戢羽儀。一飛喬木上，一返故林垂。",
            "澹泊含秋景，虛明抱夜規。無因留絕翰，雲海意差池。"
        ],
        "notes": [
            ""
        ],
        "volume": "卷八十七",
        "no#": 36
    },
    {
        "title": "嶽州宴別潭州王熊二首",
        "author": "張說",
        "biography": "",
        "paragraphs": [
            "絲管清且哀，一曲傾一杯。氣將然諾重，心向友朋開。",
            "古木無生意，寒雲若死灰。贈君芳杜草，為植建章台。",
            "縉雲連省閣，溝水遽西東。然諾心猶在，榮華歲不同。",
            "孤城臨楚塞，遠樹入秦宮。誰念三千里，江潭一老翁。"
        ],
        "notes": [
            ""
        ],
        "volume": "卷八十七",
        "no#": 37
    },
    {
        "title": "廣州蕭都督入朝過嶽州宴餞得冬字",
        "author": "張說",
        "biography": "",
        "paragraphs": [
            "孤城抱大江，節使往朝宗。果是台中舊，依然水上逢。",
            "京華遙比日，疲老颯如冬。竊羨能言鳥，銜恩向九重。"
        ],
        "notes": [
            ""
        ],
        "volume": "卷八十七",
        "no#": 38
    },
    {
        "title": "岳州別姚司馬紹之制許歸侍",
        "author": "張說",
        "biography": "",
        "paragraphs": [
            "和玉悲無已，長沙宦不成。天從扇枕願，人遂倚門情。",
            "方外懷司馬，江東憶步兵。問君棲泊處，空嶺夜猿驚。"
        ],
        "notes": [
            ""
        ],
        "volume": "卷八十七",
        "no#": 39
    },
    {
        "title": "送岳州李十從軍桂州",
        "author": "張說",
        "biography": "",
        "paragraphs": [
            "送客之江上，其人美且才。風波萬里闊，故舊十年來。",
            "劍拔蛟隨斷，弓張鳥自摧。陽橋書落落，驛馬定先回。"
        ],
        "notes": [
            ""
        ],
        "volume": "卷八十七",
        "no#": 40
    },
    {
        "title": "岳州別趙國公王十一琚入朝",
        "author": "張說",
        "biography": "",
        "paragraphs": [
            "昔濫貂蟬長，同承雨露霏。今參魚鱉守，望美洞庭歸。",
            "浦樹懸秋影，江雲燒落輝。離魂似征帆，恒往帝鄉飛。"
        ],
        "notes": [
            ""
        ],
        "volume": "卷八十七",
        "no#": 41
    },
    {
        "title": "嶽州別子均",
        "author": "張說",
        "biography": "",
        "paragraphs": [
            "離筵非燕喜，別酒正銷魂。念汝猶童孺，嗟予隔遠藩。",
            "津亭拔心草，江路斷腸猿。他日將何見，愁來獨倚門。"
        ],
        "notes": [
            ""
        ],
        "volume": "卷八十七",
        "no#": 42
    },
    {
        "title": "端州別高六戩",
        "author": "張說",
        "biography": "",
        "paragraphs": [
            "異壤同羈竄，途中喜共過。愁多時舉酒，勞罷或長歌。",
            "南海風潮壯，西江瘴癘多。於焉複分手，此別傷如何。"
        ],
        "notes": [
            ""
        ],
        "volume": "卷八十七",
        "no#": 43
    },
    {
        "title": "南中別蔣五岑向青州",
        "author": "張說",
        "biography": "",
        "paragraphs": [
            "老親依北海，賤子棄南荒。有淚皆成血，無聲不斷腸。",
            "此中逢故友，彼地送還鄉。願作楓林葉，隨君度洛陽。"
        ],
        "notes": [
            ""
        ],
        "volume": "卷八十七",
        "no#": 44
    },
    {
        "title": "南中別陳七李十",
        "author": "張說",
        "biography": "",
        "paragraphs": [
            "二年共遊處，一旦各西東。請君聊駐馬，看我轉征蓬。",
            "畫鷁愁南海，離駒思北風。何時似春雁，雙入上林中。"
        ],
        "notes": [
            ""
        ],
        "volume": "卷八十七",
        "no#": 45
    },
    {
        "title": "南中別王陵成崇",
        "author": "張說",
        "biography": "",
        "paragraphs": [
            "握手與君別，歧路贈一言。曹卿禮公子，楚媼饋王孫。",
            "倏爾生六翮，翻飛戾九門。常懷客鳥意，會答主人恩。"
        ],
        "notes": [
            ""
        ],
        "volume": "卷八十七",
        "no#": 46
    },
    {
        "title": "嶺南送使",
        "author": "張說",
        "biography": "",
        "paragraphs": [
            "秋雁逢春返，流人何日歸。將余去國淚，灑子入鄉衣。",
            "饑狖啼相聚，愁猿喘更飛。南中不可問，書此示京畿。"
        ],
        "notes": [
            ""
        ],
        "volume": "卷八十七",
        "no#": 47
    },
    {
        "title": "幽州別陰長河行先",
        "author": "張說",
        "biography": "",
        "paragraphs": [
            "惠好交情重，辛勤世事多。荊南久為別，薊北遠來過。",
            "寄目雲中鳥，留歡酒上歌。影移春複間，遲暮兩如何。"
        ],
        "notes": [
            ""
        ],
        "volume": "卷八十七",
        "no#": 48
    },
    {
        "title": "和朱使欣道峽似巫山之作",
        "author": "張說",
        "biography": "",
        "paragraphs": [
            "江如曉天淨，石似暮霞張。征帆一流覽，宛若巫山陽。",
            "楚客思歸路，秦人謫異鄉。猿鳴孤月夜，再使淚沾裳。"
        ],
        "notes": [
            ""
        ],
        "volume": "卷八十七",
        "no#": 49
    },
    {
        "title": "和朱使欣二首",
        "author": "張說",
        "biography": "",
        "paragraphs": [
            "南土多為寇，西江盡畏途。山行阻篁竹，水宿礙萑蒲。",
            "使越才應有，征蠻力豈無。空傳人贈劍，不見虎銜珠。",
            "江勢連山遠，天涯此夜愁。霜空極天靜，寒月帶江流。",
            "思起南征棹，文高北望樓。自憐如墜葉，泛泛侶仙舟。"
        ],
        "notes": [
            ""
        ],
        "volume": "卷八十七",
        "no#": 50
    },
    {
        "title": "過庾信宅",
        "author": "張說",
        "biography": "",
        "paragraphs": [
            "蘭成追宋玉，舊宅偶詞人。筆湧江山氣，文驕雲雨神。",
            "包胥非救楚，隨會反留秦。獨有東陽守，來嗟古樹春。"
        ],
        "notes": [
            ""
        ],
        "volume": "卷八十七",
        "no#": 51
    },
    {
        "title": "盧巴驛聞張禦史張判官欲到不得待留贈之",
        "author": "張說",
        "biography": "",
        "paragraphs": [
            "旅竄南方遠，傳聞北使來。舊庭知玉樹，合浦識珠胎。",
            "白髮因愁改，丹心托夢回。皇恩若再造，為憶不然灰。"
        ],
        "notes": [
            ""
        ],
        "volume": "卷八十七",
        "no#": 52
    },
    {
        "title": "南中贈高六戩",
        "author": "張說",
        "biography": "",
        "paragraphs": [
            "北極辭明代，南溟宅放臣。丹誠由義盡，白髮帶愁新。",
            "鳥墜炎洲氣，花飛洛水春。平生歌舞席，誰憶不歸人。"
        ],
        "notes": [
            ""
        ],
        "volume": "卷八十七",
        "no#": 53
    },
    {
        "title": "嶽州山城",
        "author": "張說",
        "biography": "",
        "paragraphs": [
            "山城豐日暇，閉戶見天心。東曠迎朝色，西樓引夕陰。",
            "書觀千載近，學靜二毛深。忽有南風至，吹君堂上琴。"
        ],
        "notes": [
            ""
        ],
        "volume": "卷八十七",
        "no#": 54
    },
    {
        "title": "和尹懋秋夜遊灉湖",
        "author": "張說",
        "biography": "",
        "paragraphs": [
            "灉湖佳可遊，既近複能幽。林裏棲精舍，山間轉去舟。",
            "雁飛江月冷，猿嘯野風秋。不是迷鄉客，尋奇處處留。"
        ],
        "notes": [
            ""
        ],
        "volume": "卷八十七",
        "no#": 55
    },
    {
        "title": "與趙冬曦尹懋子均登南樓",
        "author": "張說",
        "biography": "",
        "paragraphs": [
            "危樓瀉洞湖，積水照城隅。命駕邀漁火，通家引鳳雛。",
            "山晴紅蕊匝，洲曉綠苗鋪。舉目思鄉縣，春光定不殊。"
        ],
        "notes": [
            ""
        ],
        "volume": "卷八十七",
        "no#": 56
    },
    {
        "title": "遊灉湖上寺",
        "author": "張說",
        "biography": "",
        "paragraphs": [
            "湖上奇峰積，山中芳樹春。何知絕世境，來遇賞心人。",
            "清舊岩前樂，呦嚶鳥獸馴。靜言觀聽裏，萬法自成輪。"
        ],
        "notes": [
            ""
        ],
        "volume": "卷八十七",
        "no#": 57
    },
    {
        "title": "晦日",
        "author": "張說",
        "biography": "",
        "paragraphs": [
            "晦日嫌春淺，江浦看湔衣。道傍花欲合，枝上鳥猶稀。",
            "共憶浮橋晚，無人不醉歸。寄書題此日，雁過洛陽飛。"
        ],
        "notes": [
            ""
        ],
        "volume": "卷八十七",
        "no#": 58
    },
    {
        "title": "湘州九日城北亭子",
        "author": "張說",
        "biography": "",
        "paragraphs": [
            "西楚茱萸節，南淮戲馬台。甯知沅水上，複有菊花杯。",
            "亭帳憑高出，親朋自遠來。短歌將急景，同使興情催。"
        ],
        "notes": [
            ""
        ],
        "volume": "卷八十七",
        "no#": 59
    },
    {
        "title": "翻著葛巾呈趙尹",
        "author": "張說",
        "biography": "",
        "paragraphs": [
            "昔日接z5倒，今我葛巾翻。宿酒何時醒，形骸不復存。",
            "忽聞有嘉客，躧步出閑門。桃花春徑滿，誤識武陵源。"
        ],
        "notes": [
            ""
        ],
        "volume": "卷八十七",
        "no#": 60
    },
    {
        "title": "戲題草樹",
        "author": "張說",
        "biography": "",
        "paragraphs": [
            "忽驚石榴樹，遠出渡江來。戲問芭蕉葉，何愁心不開。",
            "微霜拂宮桂，淒吹掃庭槐。榮盛更如此，慚君獨見哀。"
        ],
        "notes": [
            ""
        ],
        "volume": "卷八十七",
        "no#": 61
    },
    {
        "title": "嶽州贈廣平公宋大夫",
        "author": "張說",
        "biography": "",
        "paragraphs": [
            "亞相本時英，歸來複國楨。朝推長孺直，野慕隱之清。",
            "傳節還閩嶂，皇華入漢京。甯思江上老，歲晏獨無成。"
        ],
        "notes": [
            ""
        ],
        "volume": "卷八十七",
        "no#": 62
    },
    {
        "title": "和魏僕射還鄉",
        "author": "張說",
        "biography": "",
        "paragraphs": [
            "富貴還鄉國，光華滿舊林。秋風樹不靜，君子歎何深。",
            "故老空懸劍，鄰交日散金。眾芳搖落盡，獨有歲寒心。"
        ],
        "notes": [
            ""
        ],
        "volume": "卷八十七",
        "no#": 63
    },
    {
        "title": "和張監觀赦",
        "author": "張說",
        "biography": "",
        "paragraphs": [
            "日禦臨雙闕，天街儼百神。雷茲作解氣，歲複建寅春。",
            "喜候開星驛，歡聲發市人。金環能作賦，來入管弦聲。"
        ],
        "notes": [
            ""
        ],
        "volume": "卷八十七",
        "no#": 64
    },
    {
        "title": "寄天臺司馬道士",
        "author": "張說",
        "biography": "",
        "paragraphs": [
            "世上求真客，天臺去不還。傳聞有仙要，夢寐在茲山。",
            "朱闕青霞斷，瑤堂紫月閑。何時枉飛鶴，笙吹接人間。"
        ],
        "notes": [
            ""
        ],
        "volume": "卷八十七",
        "no#": 65
    },
    {
        "title": "下江南向夔州",
        "author": "張說",
        "biography": "",
        "paragraphs": [
            "天明江霧歇，洲浦棹歌來。綠水逶迤去，青山相向開。",
            "城臨蜀帝祀，雲接楚王台。舊知巫山上，遊子共徘徊。"
        ],
        "notes": [
            ""
        ],
        "volume": "卷八十七",
        "no#": 66
    },
    {
        "title": "還至端州驛前與高六別處",
        "author": "張說",
        "biography": "",
        "paragraphs": [
            "舊館分江日，淒然望落暉。相逢傳旅食，臨別換征衣。",
            "昔記山川是，今傷人代非。往來皆此路，生死不同歸。"
        ],
        "notes": [
            ""
        ],
        "volume": "卷八十七",
        "no#": 67
    },
    {
        "title": "四月一日過江赴荊州",
        "author": "張說",
        "biography": "",
        "paragraphs": [
            "春色沅湘盡，三年客始回。夏雲隨北帆，同日過江來。",
            "水漫荊門出，山平郢路開。比肩羊叔子，千載豈無才。"
        ],
        "notes": [
            ""
        ],
        "volume": "卷八十七",
        "no#": 68
    },
    {
        "title": "湘州北亭",
        "author": "張說",
        "biography": "",
        "paragraphs": [
            "人務南亭少，風煙北院多。山花迷徑路，池水拂藤蘿。",
            "萍散魚時躍，林幽鳥任歌。悠然白雲意，乘興抱琴過。"
        ],
        "notes": [
            ""
        ],
        "volume": "卷八十七",
        "no#": 69
    },
    {
        "title": "荊州亭入朝",
        "author": "張說",
        "biography": "",
        "paragraphs": [
            "巫山雲雨峽，湘水洞庭波。九辨人猶擯，三秋雁始過。",
            "旃裘吳地盡，髫薦楚言多。不果朝宗願，其如江漢何。"
        ],
        "notes": [
            ""
        ],
        "volume": "卷八十七",
        "no#": 70
    },
    {
        "title": "嶽州守歲",
        "author": "張說",
        "biography": "",
        "paragraphs": [
            "除夜清樽滿，寒庭燎火多。舞衣連臂拂，醉坐合聲歌。",
            "至樂都忘我，冥心自委和。今年只如此，來歲知如何。"
        ],
        "notes": [
            ""
        ],
        "volume": "卷八十七",
        "no#": 71
    },
    {
        "title": "詠塵",
        "author": "張說",
        "biography": "",
        "paragraphs": [
            "仙浦生羅襪，神京染素衣。裨山期益峻，照日幸增輝。",
            "夕伴龍媒合，朝遊鳳輦歸。獨憐範甑下，思繞畫梁飛。"
        ],
        "notes": [
            ""
        ],
        "volume": "卷八十七",
        "no#": 72
    },
    {
        "title": "闕題",
        "author": "張說",
        "biography": "",
        "paragraphs": [
            "婚禮知無賀，承家歎有輝。親迎驥子躍，吉兆鳳雛飛。",
            "溫席開華扇，梁門換褧衣。遙思桃李日，應賦采蘋歸。"
        ],
        "notes": [
            ""
        ],
        "volume": "卷八十七",
        "no#": 73
    },
    {
        "title": "深渡驛",
        "author": "張說",
        "biography": "",
        "paragraphs": [
            "旅泊青山夜，荒庭白露秋。洞房懸月影，高枕聽江流。",
            "猿響寒岩樹，螢飛古驛樓。他鄉對搖落，並覺起離憂。"
        ],
        "notes": [
            ""
        ],
        "volume": "卷八十七",
        "no#": 74
    },
    {
        "title": "惠文太子挽歌二首",
        "author": "張說",
        "biography": "",
        "paragraphs": [
            "碣館英靈在，瑤山美諡尊。剪桐悲曩戲，攻玉愴新恩。",
            "宮仗傳馳道，朝衣送國門。千秋谷門外，明月照西園。",
            "梁國深文雅，淮王愛道仙。帝歡同宴日，神奪上賓年。",
            "旒旐飛行樹，帷宮宿野煙。指言君愛弟，揮淚滿山川。"
        ],
        "notes": [
            ""
        ],
        "volume": "卷八十七",
        "no#": 75
    },
    {
        "title": "節義太子楊妃挽歌二首",
        "author": "張說",
        "biography": "",
        "paragraphs": [
            "西華三公族，東闈五可才。玉環初受慶，金玦反逢災。",
            "桂殿花空落，桐園月自開。朝雲將暮雨，長繞望思台。",
            "昔日三朝路，逶迤四望車。繡腰長命綺，隱髻連枝花。",
            "今春戾園樹，索然無歲華。共傷千載後，惟號一王家。"
        ],
        "notes": [
            ""
        ],
        "volume": "卷八十七",
        "no#": 76
    },
    {
        "title": "韋譙公挽歌二首",
        "author": "張說",
        "biography": "",
        "paragraphs": [
            "五瑞分王國，雙珠映後家。文飛書上鳳，武結笥中蛇。",
            "出豫榮前馬，回鸞喪後車。袞衣將錫命，泉路有光華。",
            "國騁雙騏驥，庭儀兩鳳凰。將星連相位，玉樹伴金鄉。",
            "歌舞侯家豔，軒裘戚裏光。安知杜陵下，碑版已相望。"
        ],
        "notes": [
            ""
        ],
        "volume": "卷八十七",
        "no#": 77
    },
    {
        "title": "右丞相蘇公挽歌二首",
        "author": "張說",
        "biography": "",
        "paragraphs": [
            "王宰丹青化，春卿禮樂才。緇衣傳舊職，華袞贈新哀。",
            "路泣群官送，山嘶駟馬回。佳辰無白日，賓閣有青苔。",
            "門歌出野田，冠帶寢窮泉。萬事皆身外，平生尚目前。",
            "西垣紫泥綍，東嶽白雲篇。自惜同聲處，從今遂絕弦。"
        ],
        "notes": [
            ""
        ],
        "volume": "卷八十七",
        "no#": 78
    },
    {
        "title": "崔尚書挽詞",
        "author": "張說",
        "biography": "",
        "paragraphs": [
            "相宅隆坤寶，承家占海封。庭中男執雁，門外女乘龍。",
            "鳴玉遊三省，摐金侍九重。一朝賓客散，留劍在青松。"
        ],
        "notes": [
            ""
        ],
        "volume": "卷八十七",
        "no#": 79
    },
    {
        "title": "右侍郎集賢院學士徐公挽詞二首",
        "author": "張說",
        "biography": "",
        "paragraphs": [
            "才美臨淄北，名高淮海東。羽儀三省遍，漁獵五車通。",
            "玉殿孤新榜，珠英落舊叢。徒懸一寶劍，何處訪徐公。",
            "歎息書林友，才華天下選。並賦三陽宮，集詩集賢殿。",
            "具物衣如在，咄嗟長不見。既哀薤露詞，豈忘平生眷。"
        ],
        "notes": [
            ""
        ],
        "volume": "卷八十七",
        "no#": 80
    },
    {
        "title": "崔司業挽歌二首",
        "author": "張說",
        "biography": "",
        "paragraphs": [
            "海岱英靈氣，膠庠禮樂資。風流滿天下，人物擅京師。",
            "疾起揚雄賦，魂遊謝客詩。從今好文主，遺恨不同時。",
            "象設存華館，威儀下墓田。鳳池傷舊草，麟史泣遺編。",
            "帷蓋墟煙沒，幹旌隴日懸。古來埋玉樹，流恨滿山川。"
        ],
        "notes": [
            ""
        ],
        "volume": "卷八十七",
        "no#": 81
    },
    {
        "title": "李工部挽歌三首",
        "author": "張說",
        "biography": "",
        "paragraphs": [
            "錦帳為郎日，金門待詔時。楊宮先上賦，柏殿幾連詩。",
            "瞬息琴歌斷，淒涼簫挽悲。那堪霸陵岸，回首望京師。",
            "宅兆西陵上，平生雅志從。城臨丹闕近，山望白雲重。",
            "會葬知元伯，看碑識蔡邕。無由接神理，揮涕向青松。",
            "常時好賓客，永日對弦歌。是日歸泉下，傷心無奈何。",
            "墓庭人已散，祭處鳥來過。碑石生苔蘚，榮名豈複多。"
        ],
        "notes": [
            ""
        ],
        "volume": "卷八十七",
        "no#": 82
    },
    {
        "title": "贈工部尚書馮公挽歌三首",
        "author": "張說",
        "biography": "",
        "paragraphs": [
            "忠鯁難為事，平生盡畏途。如弦心自直，秀木勢恒孤。",
            "詔葬南陵道，神遊北斗樞。貴門傳萬石，餘慶在雙珠。",
            "爵位題龍旐，威儀出鳳城。路傍人泣送，門外馬嘶迎。",
            "萬事非吾有，千悲是世情。昔焉稱夏日，今也諡冬卿。",
            "窅然長夜台，舉世可哀哉。泉戶一朝閉，松風四面來。",
            "石碑填駁蘚，珠服聚塵埃。誰言遼東鶴，千年往復回。"
        ],
        "notes": [
            ""
        ],
        "volume": "卷八十七",
        "no#": 83
    },
    {
        "title": "徐高禦挽歌",
        "author": "張說",
        "biography": "",
        "paragraphs": [
            "蒲密遙千載，鳴琴始一追。公卿傳世范，仁義續靈基。",
            "不待南游祿，何先北帝期。玉棺從此閉，金鼎代相欺。"
        ],
        "notes": [
            ""
        ],
        "volume": "卷八十七",
        "no#": 84
    },
    {
        "title": "奉和聖制春日幸望春宮應制",
        "author": "張說",
        "biography": "",
        "paragraphs": [
            "別館芳菲上苑東，飛花澹蕩禦筵紅。城臨渭水天河靜，",
            "春園既醉心和樂，共識皇恩造化同。"
        ],
        "notes": [
            ""
        ],
        "volume": "卷八十七",
        "no#": 85
    },
    {
        "title": "侍宴隆慶池應制",
        "author": "張說",
        "biography": "",
        "paragraphs": [
            "靈池月滿直城隈，黻帳天臨禦路開。東沼初陽疑吐出，",
            "願似金堤青草馥，長承瑤水白雲杯。"
        ],
        "notes": [
            ""
        ],
        "volume": "卷八十七",
        "no#": 86
    },
    {
        "title": "奉和聖制春日出苑應制",
        "author": "張說",
        "biography": "",
        "paragraphs": [
            "禁林豔裔發青陽，春望逍遙出畫堂。雨洗亭皋千畝綠，",
            "睿賞歡承天保定，遒文更睹日重光。"
        ],
        "notes": [
            ""
        ],
        "volume": "卷八十七",
        "no#": 87
    },
    {
        "title": "扈從溫泉宮獻詩",
        "author": "張說",
        "biography": "",
        "paragraphs": [
            "溫泉啟蟄氣氛氳，渭浦歸鴻日數群。騎仗聯聯環北極，",
            "不知遠夢華胥國，何如親奉帝堯君。"
        ],
        "notes": [
            ""
        ],
        "volume": "卷八十七",
        "no#": 88
    },
    {
        "title": "三月三日詔宴定昆池宮莊賦得筵字",
        "author": "張說",
        "biography": "",
        "paragraphs": [
            "鳳凰樓下對天泉，鸚鵡洲中匝管弦。舊識平陽佳麗地，",
            "不降玉人觀禊飲，誰令醉舞拂賓筵。"
        ],
        "notes": [
            ""
        ],
        "volume": "卷八十七",
        "no#": 89
    },
    {
        "title": "先天應令",
        "author": "張說",
        "biography": "",
        "paragraphs": [
            "三陽麗景早芳辰，四序嘉園物候新。梅花百般障行路，",
            "唯願聖主南山壽，何愁不賞萬年春。"
        ],
        "notes": [
            ""
        ],
        "volume": "卷八十七",
        "no#": 90
    },
    {
        "title": "舞馬千秋萬歲樂府詞三首",
        "author": "張說",
        "biography": "",
        "paragraphs": [
            "金天誕聖千秋節，玉醴還分萬壽觴。試聽紫騮歌樂府，",
            "歲歲相傳指樹日，翩翩來伴慶雲翔。",
            "聖皇至德與天齊，天馬來儀自海西。腕足徐行拜兩膝，",
            "更有銜杯終宴曲，垂頭掉尾醉如泥。",
            "遠聽明君愛逸才，玉鞭金翅引龍媒。不因茲白人間有，",
            "莫言闕下桃花舞，別有河中蘭葉開。"
        ],
        "notes": [
            ""
        ],
        "volume": "卷八十七",
        "no#": 91
    },
    {
        "title": "同趙侍禦巴陵早春作",
        "author": "張說",
        "biography": "",
        "paragraphs": [
            "江上春來早可觀，巧將春物妒餘寒。水苔共繞留烏石，",
            "意隨北雁雲飛去，直待南州蕙草殘。"
        ],
        "notes": [
            ""
        ],
        "volume": "卷八十七",
        "no#": 92
    },
    {
        "title": "灉湖山寺",
        "author": "張說",
        "biography": "",
        "paragraphs": [
            "空山寂曆道心生，虛穀迢遙野鳥聲。禪室從來塵外賞，",
            "若使巢由知此意，不將蘿薜易簪纓。"
        ],
        "notes": [
            ""
        ],
        "volume": "卷八十七",
        "no#": 93
    },
    {
        "title": "幽州新歲作",
        "author": "張說",
        "biography": "",
        "paragraphs": [
            "去歲荊南梅似雪，今年薊北雪如梅。共知人事何常定，",
            "遙遙西向長安日，願上南山壽一杯。"
        ],
        "notes": [
            ""
        ],
        "volume": "卷八十七",
        "no#": 94
    }
]