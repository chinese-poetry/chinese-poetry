[
    {
        "title": "南陽送客",
        "author": "李白",
        "biography": "",
        "paragraphs": [
            "鬥酒勿為薄，寸心貴不忘。坐惜故人去，偏令遊子傷。",
            "離顏怨芳草，春思結垂楊。揮手再三別，臨岐空斷腸。"
        ],
        "notes": [
            ""
        ],
        "volume": "卷一百七十五",
        "no#": 1
    },
    {
        "title": "送張舍人之江東",
        "author": "李白",
        "biography": "",
        "paragraphs": [
            "張翰江東去，正值秋風時。天清一雁遠，海闊孤帆遲。",
            "白日行欲暮，滄波杳難期。吳洲如見月，千里幸相思。"
        ],
        "notes": [
            ""
        ],
        "volume": "卷一百七十五",
        "no#": 2
    },
    {
        "title": "送王屋山人魏萬還王屋",
        "author": "李白",
        "biography": "",
        "paragraphs": [
            "仙人東方生，浩蕩弄雲海。沛然乘天遊，獨往失所在。",
            "魏侯繼大名，本家聊攝城。卷舒入元化，跡與古賢並。",
            "十三弄文史，揮筆如振綺。辯折田巴生，心齊魯連子。",
            "西涉清洛源，頗驚人世喧。采秀臥王屋，因窺洞天門。",
            "朅來遊嵩峰，羽客何雙雙。朝攜月光子，暮宿玉女窗。",
            "鬼谷上窈窕，龍潭下奔潈。東浮汴河水，訪我三千里。",
            "逸興滿吳雲，飄颻浙江汜。揮手杭越間，樟亭望潮還。",
            "濤卷海門石，雲橫天際山。白馬走素車，雷奔駭心顏。",
            "遙聞會稽美，且度耶溪水。萬壑與千岩，崢嶸鏡湖裏。",
            "秀色不可名，清輝滿江城。人游月邊去，舟在空中行。",
            "此中久延佇，入剡尋王許。笑讀曹娥碑，沉吟黃絹語。",
            "天臺連四明，日入向國清。五峰轉月色，百里行松聲。",
            "靈溪咨沿越，華頂殊超忽。石樑橫青天，側足履半月。",
            "忽然思永嘉，不憚海路賒。掛席曆海嶠，回瞻赤城霞。",
            "赤城漸微沒，孤嶼前嶢兀。水續萬古流，亭空千霜月。",
            "縉雲川谷難，石門最可觀。瀑布掛北斗，莫窮此水端。",
            "噴壁灑素雪，空蒙生晝寒。卻思惡溪去，寧懼惡溪惡。",
            "咆哮七十灘，水石相噴薄。路創李北海，岩開謝康樂。",
            "松風和猿聲，搜索連洞壑。徑出梅花橋，雙溪納歸潮。",
            "落帆金華岸，赤松若可招。沈約八詠樓，城西孤岧嶢。",
            "岧嶢四荒外，曠望群川會。雲卷天地開，波連浙西大。",
            "亂流新安口，北指嚴光瀨。釣台碧雲中，邈與蒼嶺對。",
            "稍稍來吳都，裴回上姑蘇。煙綿橫九疑，漭蕩見五湖。",
            "目極心更遠，悲歌但長籲。回橈楚江濱，揮策揚子津。",
            "身著日本裘，昂藏出風塵。五月造我語，知非儓儗人。",
            "相逢樂無限，水石日在眼。徒幹五諸侯，不致百金產。",
            "吾友揚子雲，弦歌播清芬。雖為江寧宰，好與山公群。",
            "乘興但一行，且知我愛君。君來幾何時，仙台應有期。",
            "東窗綠玉樹，定長三五枝。至今天壇人，當笑爾歸遲。",
            "我苦惜遠別，茫然使心悲。黃河若不斷，白首長相思。"
        ],
        "notes": [
            ""
        ],
        "volume": "卷一百七十五",
        "no#": 3
    },
    {
        "title": "送當塗趙少府赴長蘆",
        "author": "李白",
        "biography": "",
        "paragraphs": [
            "我來揚都市，送客回輕舠。因誇楚太子，便睹廣陵濤。",
            "仙尉趙家玉，英風淩四豪。維舟至長蘆，目送煙雲高。",
            "搖扇對酒樓，持袂把蟹螯。前途倘相思，登嶽一長謠。"
        ],
        "notes": [
            ""
        ],
        "volume": "卷一百七十五",
        "no#": 4
    },
    {
        "title": "送友人尋越中山水",
        "author": "李白",
        "biography": "",
        "paragraphs": [
            "聞道稽山去，偏宜謝客才。千岩泉灑落，萬壑樹縈回。",
            "東海橫秦望，西陵繞越台。湖清霜鏡曉，濤白雪山來。",
            "八月枚乘筆，三吳張翰杯。此中多逸興，早晚向天臺。"
        ],
        "notes": [
            ""
        ],
        "volume": "卷一百七十五",
        "no#": 5
    },
    {
        "title": "送族弟凝之滁求婚崔氏",
        "author": "李白",
        "biography": "",
        "paragraphs": [
            "與爾情不淺，忘筌已得魚。玉台掛寶鏡，持此意何如。",
            "坦腹東床下，由來志氣疏。遙知向前路，擲果定盈車。"
        ],
        "notes": [
            ""
        ],
        "volume": "卷一百七十五",
        "no#": 6
    },
    {
        "title": "送友人游梅湖",
        "author": "李白",
        "biography": "",
        "paragraphs": [
            "送君游梅湖，應見梅花發。有使寄我來，無令紅芳歇。",
            "暫行新林浦，定醉金陵月。莫惜一雁書，音塵坐胡越。"
        ],
        "notes": [
            ""
        ],
        "volume": "卷一百七十五",
        "no#": 7
    },
    {
        "title": "送崔十二遊天竺寺",
        "author": "李白",
        "biography": "",
        "paragraphs": [
            "還聞天竺寺，夢想懷東越。每年海樹霜，桂子落秋月。",
            "送君遊此地，已屬流芳歇。待我來歲行，相隨浮溟渤。"
        ],
        "notes": [
            ""
        ],
        "volume": "卷一百七十五",
        "no#": 8
    },
    {
        "title": "送楊山人歸天臺",
        "author": "李白",
        "biography": "",
        "paragraphs": [
            "客有思天臺，東行路超忽。濤落浙江秋，沙明浦陽月。",
            "今游方厭楚，昨夢先歸越。且盡秉燭歡，無辭淩晨發。",
            "我家小阮賢，剖竹赤城邊。詩人多見重，官燭未曾然。",
            "興引登山屐，情催泛海船。石橋如可度，攜手弄雲煙。"
        ],
        "notes": [
            ""
        ],
        "volume": "卷一百七十五",
        "no#": 9
    },
    {
        "title": "送溫處士歸黃山白鵝峰舊居",
        "author": "李白",
        "biography": "",
        "paragraphs": [
            "黃山四千仞，三十二蓮峰。丹崖夾石柱，菡萏金芙蓉。",
            "伊昔升絕頂，下窺天目松。仙人煉玉處，羽化留餘蹤。",
            "亦聞溫伯雪，獨往今相逢。采秀辭五嶽，攀岩曆萬重。",
            "歸休白鵝嶺，渴飲丹砂井。鳳吹我時來，雲車爾當整。",
            "去去陵陽東，行行芳桂叢。回溪十六度，碧嶂盡晴空。",
            "他日還相訪，乘橋躡彩虹。"
        ],
        "notes": [
            ""
        ],
        "volume": "卷一百七十五",
        "no#": 10
    },
    {
        "title": "送方士趙叟之東平",
        "author": "李白",
        "biography": "",
        "paragraphs": [
            "長桑曉洞視，五藏無全牛。趙叟得秘訣，還從方士游。",
            "西過獲麟台，為我吊孔丘。念別複懷古，潸然空淚流。"
        ],
        "notes": [
            ""
        ],
        "volume": "卷一百七十五",
        "no#": 11
    },
    {
        "title": "送韓准、裴政、孔巢父還山",
        "author": "李白",
        "biography": "",
        "paragraphs": [
            "獵客張兔罝，不能掛龍虎。所以青雲人，高歌在岩戶。",
            "韓生信英彥，裴子含清真。孔侯複秀出，俱與雲霞親。",
            "峻節淩遠松，同衾臥磐石。斧冰嗽寒泉，三子同二屐。",
            "時時或乘興，往往雲無心。出山揖牧伯，長嘯輕衣簪。",
            "昨宵夢裏還，雲弄竹溪月。今晨魯東門，帳飲與君別。",
            "雪崖滑去馬，蘿徑迷歸人。相思若煙草，曆亂無冬春。"
        ],
        "notes": [
            ""
        ],
        "volume": "卷一百七十五",
        "no#": 12
    },
    {
        "title": "送楊少府赴選",
        "author": "李白",
        "biography": "",
        "paragraphs": [
            "大國置衡鏡，准平天地心。群賢無邪人，朗鑒窮情深。",
            "吾君詠南風，袞冕彈鳴琴。時泰多美士，京國會纓簪。",
            "山苗落澗底，幽松出高岑。夫子有盛才，主司得球琳。",
            "流水非鄭曲，前行遇知音。衣工剪綺繡，一誤傷千金。",
            "何惜刀尺餘，不裁寒女衾。我非彈冠者，感別但開襟。",
            "空谷無白駒，賢人豈悲吟。大道安棄物，時來或招尋。",
            "爾見山吏部，當應無陸沉。"
        ],
        "notes": [
            ""
        ],
        "volume": "卷一百七十五",
        "no#": 13
    },
    {
        "title": "對雪奉餞任城六父秩滿歸京",
        "author": "李白",
        "biography": "",
        "paragraphs": [
            "龍虎謝鞭策，鵷鸞不司晨。君看海上鶴，何似籠中鶉。",
            "獨用天地心，浮雲乃吾身。雖將簪組狎，若與煙霞親。",
            "季父有英風，白眉超常倫。一官即夢寐，脫屣歸西秦。",
            "竇公敞華筵，墨客盡來臻。燕歌落胡雁，郢曲回陽春。",
            "征馬百度嘶，游車動行塵。躊躇未忍去，戀此四座人。",
            "餞離駐高駕，惜別空殷勤。何時竹林下，更與步兵鄰。"
        ],
        "notes": [
            ""
        ],
        "volume": "卷一百七十五",
        "no#": 14
    },
    {
        "title": "魯郡堯祠送吳五之琅琊",
        "author": "李白",
        "biography": "",
        "paragraphs": [
            "堯沒三千歲，青松古廟存。送行奠桂酒，拜舞清心魂。",
            "日色促歸人，連歌倒芳樽。馬嘶俱醉起，分手更何言。"
        ],
        "notes": [
            ""
        ],
        "volume": "卷一百七十五",
        "no#": 15
    },
    {
        "title": "魯郡堯祠送竇明府薄華還西京",
        "author": "李白",
        "biography": "",
        "paragraphs": [
            "朝策犁眉騧，舉鞭力不堪。強扶愁疾向何處，",
            "笑誇故人指絕境，山光水色青于藍。廟中往往來擊鼓，",
            "銀鞍繡轂往復回，簸林蹶石鳴風雷。遠煙空翠時明滅，",
            "深沉百丈洞海底，那知不有蛟龍蟠。",
            "君不見綠珠潭水流東海，綠珠紅粉沉光彩。",
            "綠珠樓下花滿園，今日曾無一枝在。昨夜秋聲閶闔來，",
            "生前一笑輕九鼎，魏武何悲銅雀台。我歌白雲倚窗牖，",
            "酒中樂酣宵向分，舉觴酹堯堯可聞。",
            "何不令皋繇擁篲橫八極，直上青天揮浮雲。",
            "高陽小飲真瑣瑣，山公酩酊何如我。竹林七子去道賒，",
            "爾向西秦我東越，暫向瀛洲訪金闕。藍田太白若可期，"
        ],
        "notes": [
            ""
        ],
        "volume": "卷一百七十五",
        "no#": 16
    },
    {
        "title": "金鄉送韋八之西京",
        "author": "李白",
        "biography": "",
        "paragraphs": [
            "客自長安來，還歸長安去。狂風吹我心，西掛咸陽樹。",
            "此情不可道，此別何時遇。望望不見君，連山起煙霧。"
        ],
        "notes": [
            ""
        ],
        "volume": "卷一百七十五",
        "no#": 17
    },
    {
        "title": "送薛九被讒去魯",
        "author": "李白",
        "biography": "",
        "paragraphs": [
            "宋人不辨玉，魯賤東家丘。我笑薛夫子，胡為兩地遊。",
            "黃金消眾口，白璧竟難投。梧桐生蒺藜，綠竹乏佳實。",
            "鳳凰宿誰家，遂與群雞匹。田家養老馬，窮士歸其門。",
            "蛾眉笑躃者，賓客去平原。卻斬美人首，三千還駿奔。",
            "毛公一挺劍，楚趙兩相存。孟嘗習狡兔，三窟賴馮諼。",
            "信陵奪兵符，為用侯生言。春申一何愚，刎首為李園。",
            "賢哉四公子，撫掌黃泉裏。借問笑何人，笑人不好士。",
            "爾去且勿喧，桃李竟何言。沙丘無漂母，誰肯飯王孫。"
        ],
        "notes": [
            ""
        ],
        "volume": "卷一百七十五",
        "no#": 18
    },
    {
        "title": "單父東樓秋夜送族弟沈之秦",
        "author": "李白",
        "biography": "",
        "paragraphs": [
            "爾從咸陽來，問我何勞苦。沐猴而冠不足言，",
            "坐來黃葉落四五，北斗已掛西城樓。絲桐感人弦亦絕，",
            "明日鬥酒別，惆悵清路塵。遙望長安日，不見長安人。",
            "長安宮闕九天上，此地曾經為近臣。一朝複一朝，",
            "折翮翻飛隨轉蓬，聞弦墜虛下霜空。聖朝久棄青雲士，"
        ],
        "notes": [
            ""
        ],
        "volume": "卷一百七十五",
        "no#": 19
    },
    {
        "title": "送族弟凝至晏堌",
        "author": "李白",
        "biography": "",
        "paragraphs": [
            "雪滿原野白，戎裝出盤遊。揮鞭布獵騎，四顧登高丘。",
            "兔起馬足間，蒼鷹下平疇。喧呼相馳逐，取樂銷人憂。",
            "舍此戒禽荒，微聲列齊謳。鳴雞發晏堌，別雁驚淶溝。",
            "西行有東音，寄與長河流。"
        ],
        "notes": [
            ""
        ],
        "volume": "卷一百七十五",
        "no#": 20
    },
    {
        "title": "魯城北郭曲腰桑下送張子還嵩陽",
        "author": "李白",
        "biography": "",
        "paragraphs": [
            "送別枯桑下，凋葉落半空。我行懵道遠，爾獨知天風。",
            "誰念張仲蔚，還依蒿與蓬。何時一杯酒，更與李膺同。"
        ],
        "notes": [
            ""
        ],
        "volume": "卷一百七十五",
        "no#": 21
    }
]