[
    {
        "title": "吟",
        "author": "九華山白衣",
        "biography": "",
        "paragraphs": [
            "澗水潺潺聲不絕，溪壟茫茫野花發。",
            "自去自來人不知，歸時唯對空山月。"
        ],
        "notes": [
            ""
        ],
        "volume": "卷八百六十六",
        "no#": 1
    },
    {
        "title": "詩",
        "author": "田達誠宅鬼",
        "biography": "",
        "paragraphs": [
            "天然與我一靈通，還與人間事不同。",
            "要識吾家真姓字，天地南頭一段紅。"
        ],
        "notes": [
            ""
        ],
        "volume": "卷八百六十六",
        "no#": 2
    },
    {
        "title": "秋夜吟",
        "author": "長安中鬼",
        "biography": "",
        "paragraphs": [
            "六街鼓歇行人絕，九衢茫茫室有月。——",
            "九衢生人何勞勞，長安土盡槐根高。——"
        ],
        "notes": [
            ""
        ],
        "volume": "卷八百六十六",
        "no#": 3
    },
    {
        "title": "題窗上詩",
        "author": "隔窗鬼",
        "biography": "",
        "paragraphs": [
            "何人窗下讀書聲，南斗闌幹北斗橫。",
            "千里思家歸不得，春風腸斷石頭城。"
        ],
        "notes": [
            ""
        ],
        "volume": "卷八百六十六",
        "no#": 4
    },
    {
        "title": "柱上詩",
        "author": "巴陵館鬼",
        "biography": "",
        "paragraphs": [
            "爺娘送我青楓根，不記青楓幾回落。",
            "當時手刺衣上花，今日為灰不堪著。"
        ],
        "notes": [
            ""
        ],
        "volume": "卷八百六十六",
        "no#": 5
    },
    {
        "title": "留別安鳳",
        "author": "徐侃",
        "biography": "",
        "paragraphs": [
            "君寄長安久，恥不還故鄉。我別長安去，切在慰高堂。",
            "不意與離恨，泉下亦難忘。"
        ],
        "notes": [
            ""
        ],
        "volume": "卷八百六十六",
        "no#": 6
    },
    {
        "title": "附：安鳳贈別徐侃",
        "author": "安鳳",
        "biography": "",
        "paragraphs": [
            "一自離鄉國，十年在咸秦。泣盡卞和血，不逢一故人。",
            "今日舊友別，羞此漂泊身。離情吟詩處，麻衣掩淚頻。",
            "淚別各分袂，且及來年春。"
        ],
        "notes": [
            ""
        ],
        "volume": "卷八百六十六",
        "no#": 7
    },
    {
        "title": "述懷",
        "author": "商山客死生",
        "biography": "",
        "paragraphs": [
            "家住驛北路，百里無四鄰。往來不相問，寂寂山家春。",
            "南岡夜蕭蕭，青松與白楊。家人應有夢，遠客已無腸。",
            "白草寒露裏，亂山明月中。是夕苦吟罷，寒燭與君同。"
        ],
        "notes": [
            ""
        ],
        "volume": "卷八百六十六",
        "no#": 8
    },
    {
        "title": "續鄭郊吟",
        "author": "塚中人",
        "biography": "",
        "paragraphs": [
            "塚上兩竿竹，風吹常嫋嫋。——鄭郊",
            "下有百年人，長眠不知曉。——塚中人"
        ],
        "notes": [
            ""
        ],
        "volume": "卷八百六十六",
        "no#": 9
    },
    {
        "title": "題壁",
        "author": "崇聖寺鬼",
        "biography": "",
        "paragraphs": [
            "禁煙佳節同遊此，正值酴醿夾岸香。",
            "緬首十年前往事，強吟風景亂愁腸。",
            "策馬暫尋原上路，落花芳草尚依然。",
            "家亡國破一場夢，惆悵又逢寒食天。"
        ],
        "notes": [
            ""
        ],
        "volume": "卷八百六十六",
        "no#": 10
    },
    {
        "title": "血書詩",
        "author": "任彥思家鬼",
        "biography": "",
        "paragraphs": [
            "物類易遷變，我行人不見。珍重任彥思，相別日已遠。"
        ],
        "notes": [
            ""
        ],
        "volume": "卷八百六十六",
        "no#": 11
    },
    {
        "title": "贈馬植",
        "author": "峽中白衣",
        "biography": "",
        "paragraphs": [
            "截竹為筒作笛吹，鳳凰池上鳳凰飛。",
            "勞君更向黔南去，即是陶鈞萬類時。"
        ],
        "notes": [
            ""
        ],
        "volume": "卷八百六十六",
        "no#": 12
    },
    {
        "title": "題芭蕉葉上",
        "author": "張仁寶",
        "biography": "",
        "paragraphs": [
            "寒食家家盡禁煙，野棠風墜小花鈿。",
            "如今空有孤魂夢，半在嘉陵半錦川。"
        ],
        "notes": [
            ""
        ],
        "volume": "卷八百六十六",
        "no#": 13
    },
    {
        "title": "官坡館聯句",
        "author": "崔常侍",
        "biography": "",
        "paragraphs": [
            "床頭錦衾班複班，架上朱衣殷複殷。",
            "空庭朗月閑複閑，夜長路遠山複山。"
        ],
        "notes": [
            ""
        ],
        "volume": "卷八百六十六",
        "no#": 14
    },
    {
        "title": "亡後見形詩",
        "author": "李煜",
        "biography": "",
        "paragraphs": [
            "異國非所志，煩勞殊清閒。驚濤千萬里，無乃見鐘山。"
        ],
        "notes": [
            ""
        ],
        "volume": "卷八百六十六",
        "no#": 15
    },
    {
        "title": "同鹿門少年馬紹隆冥遊詩：同望荊門",
        "author": "龐德公",
        "biography": "",
        "paragraphs": [
            "千年故國歲華奔，一柱高臺已斷魂。",
            "唯有峴亭清夜月，與君長嘯學蘇門。"
        ],
        "notes": [
            ""
        ],
        "volume": "卷八百六十六",
        "no#": 16
    },
    {
        "title": "同鹿門少年馬紹隆冥遊詩：憶荊南",
        "author": "龐德公",
        "biography": "",
        "paragraphs": [
            "高名宋玉遺閑麗，作賦蘭成絕盛才。",
            "誰似遼東千歲鶴，倚天華表卻歸來。"
        ],
        "notes": [
            ""
        ],
        "volume": "卷八百六十六",
        "no#": 17
    },
    {
        "title": "貽常夷詩",
        "author": "朱均",
        "biography": "",
        "paragraphs": [
            "平生遊城郭，殂沒委荒榛。自我辭人世，不知秋與春。",
            "牛羊久來牧，松柏幾成薪。分絕車馬好，甘隨狐兔群。",
            "何處清風至，君子幸為鄰。烈烈盛名德，依依佇良賓。",
            "千年何旦暮，一室動人神。喬木如在望，通衢良易遵。",
            "高門儻無隔，向與析龍津。"
        ],
        "notes": [
            ""
        ],
        "volume": "卷八百六十六",
        "no#": 18
    },
    {
        "title": "空館夜歌",
        "author": "夷陵女郎",
        "biography": "",
        "paragraphs": [
            "明月清風，良宵會同。星河易翻，歡娛不終。",
            "綠樽翠杓，為君斟酌。今夕不飲，何時歡樂。",
            "楊柳楊柳，嫋嫋隨風急。西樓美人春夢長，",
            "玉戶金缸，願陪君王。邯鄲宮中，金石絲簧。",
            "衛女秦娥，左右成行。紈縞繽紛，翠眉紅妝。",
            "王歡顧盼，為王歌舞。願得君歡，常無災苦。"
        ],
        "notes": [
            ""
        ],
        "volume": "卷八百六十六",
        "no#": 19
    },
    {
        "title": "贈夫詩三首",
        "author": "孔氏",
        "biography": "",
        "paragraphs": [
            "不忿成故人，掩涕每盈巾。死生今有隔，相見永無因。",
            "匣裏殘妝粉，留將與後人。黃泉無用處，恨作塚中塵。",
            "有意懷男女，無情亦任君。欲知腸斷處，明月照孤墳。"
        ],
        "notes": [
            ""
        ],
        "volume": "卷八百六十六",
        "no#": 20
    },
    {
        "title": "答夫詩二首",
        "author": "張氏",
        "biography": "",
        "paragraphs": [
            "不分殊幽顯，那堪異古今。陰陽徒自隔，聚散兩難心。",
            "蘭階兔月斜，銀燭半含花。自憐長夜客，泉路以為家。"
        ],
        "notes": [
            ""
        ],
        "volume": "卷八百六十六",
        "no#": 21
    },
    {
        "title": "附：唐晅悼妻詩",
        "author": "唐晅",
        "biography": "",
        "paragraphs": [
            "寢室悲長簟，妝樓泣鏡臺。獨悲桃李節，不共夜泉開。",
            "魂兮若有感，仿佛夢中來。",
            "常時華堂靜，笑語度更籌。恍惚人事改，冥寞委荒丘。",
            "陽原歌薤露，陰壑惜藏舟。清夜妝台月，空想畫眉愁。"
        ],
        "notes": [
            ""
        ],
        "volume": "卷八百六十六",
        "no#": 22
    },
    {
        "title": "贈妻詩",
        "author": "唐晅",
        "biography": "",
        "paragraphs": [
            "嶧陽桐半死，延津劍一沈。如何宿昔內，空負百年心。"
        ],
        "notes": [
            ""
        ],
        "volume": "卷八百六十六",
        "no#": 23
    },
    {
        "title": "贈姊",
        "author": "韋璜",
        "biography": "",
        "paragraphs": [
            "修短各有分，浮華亦非真。斷腸泉壤下，幽憂難具陳。",
            "淒淒白楊風，日暮堪愁人。"
        ],
        "notes": [
            ""
        ],
        "volume": "卷八百六十六",
        "no#": 24
    },
    {
        "title": "贈夫二首",
        "author": "韋璜",
        "biography": "",
        "paragraphs": [
            "不得長相守，青春夭蕣華。舊遊今永已，泉路卻為家。",
            "早知離別切人心，悔作從來恩愛深。",
            "黃泉冥寞雖長逝，白日屏帷還重尋。"
        ],
        "notes": [
            ""
        ],
        "volume": "卷八百六十六",
        "no#": 25
    },
    {
        "title": "贈嫂",
        "author": "韋璜",
        "biography": "",
        "paragraphs": [
            "赤心用盡為相知，慮後防前只定疑。",
            "案牘可申生節目，桃符雖聖欲何為。"
        ],
        "notes": [
            ""
        ],
        "volume": "卷八百六十六",
        "no#": 26
    },
    {
        "title": "與獨孤穆冥會詩",
        "author": "臨淄縣主",
        "biography": "",
        "paragraphs": [
            "江都昔喪亂，闕下多構兵。豺虎恣吞噬，干戈日縱橫。",
            "逆徒自外至，半夜開重城。膏血浸宮殿，刀槍倚簷楹。",
            "今知從逆者，乃是公與卿。白刃汙黃屋，邦家遂因傾。",
            "疾風知勁草，世亂識忠臣。哀哀獨孤公，臨死乃結纓。",
            "天地既板蕩，雲雷時未亨。今者二百載，幽懷猶未平。",
            "山河風月古，陵寢露煙青。君子秉祖德，方垂忠烈名。",
            "華軒一惠顧，土室以為榮。丈夫立志操，存沒感其情。",
            "求義若可托，誰能抱幽貞。",
            "皇天昔降禍，隋室若綴旒。患難在雙闕，干戈連九州。",
            "出門皆凶豎，所向多逆謀。白日忽然暮，頹波不可收。",
            "望夷既結釁，宗社亦貽羞。溫室兵始合，宮闈血已流。",
            "憫哉吹簫子，悲啼下鳳樓。霜刃徒見逼，玉笄不可求。",
            "羅襦遺侍者，粉黛成仇讎。邦國已淪覆，餘生誓不留。",
            "英英將軍祖，獨以社稷憂。丹血濺黼扆，豐肌染戈矛。",
            "今來見禾黍，盡日悲宗周。玉樹已寂寞，泉台千萬秋。",
            "感茲一顧重，願以死節酬。幽顯儻不昧，終焉契綢繆。",
            "平陽縣中樹，久作廣陵塵。不意何郎至，黃泉重見春。",
            "金閨久無主，羅袂坐生塵。願作吹簫伴，同為騎鳳人。",
            "朱軒下長路，青草啟孤墳。猶勝陽臺上，空看朝暮雲。",
            "露草芊芊，頹塋未遷。自我居此，於今幾年。與君先祖，",
            "俟君之北，攜手同歸。",
            "伊彼維揚，在天一方。驅馬悠悠，忽來異鄉。情通幽顯，",
            "惟子之故，不遑淹留。"
        ],
        "notes": [
            ""
        ],
        "volume": "卷八百六十六",
        "no#": 27
    },
    {
        "title": "與李章武贈答詩",
        "author": "王氏婦",
        "biography": "",
        "paragraphs": [
            "怨鴦綺，知結幾千絲。別後尋交頸，應傷未別時。",
            "撚指環，相思見環重相憶。願君永持玩，迴圈無終極。",
            "河漢已傾斜，神魂欲超越。願郎更回抱，終天從此訣。",
            "分從幽顯隔，豈謂有佳期。寧辭重重別，所歎去何之。",
            "昔辭懷後會，今別便終天。新悲與舊恨，千古閉窮泉。",
            "後期杳無約，前恨已相尋。別路無行信，何因得寄心。",
            "水不西歸月暫圓，令人惆悵古城邊。蕭條明早分岐路，"
        ],
        "notes": [
            ""
        ],
        "volume": "卷八百六十六",
        "no#": 28
    },
    {
        "title": "附：李助為章武賦",
        "author": "李助",
        "biography": "",
        "paragraphs": [
            "石沈遼海闊，劍別楚天長。會合知無日，離心滿夕陽。"
        ],
        "notes": [
            ""
        ],
        "volume": "卷八百六十六",
        "no#": 29
    },
    {
        "title": "與曾季衡冥會詩",
        "author": "王麗真",
        "biography": "",
        "paragraphs": [
            "五原分袂真吳越燕拆鶯離芳草歇年少煙花處處春北邙空恨清秋月",
            "莎草青青雁欲歸玉腮珠淚灑臨岐雲鬟飄去香風盡愁見鶯啼紅樹枝"
        ],
        "notes": [
            ""
        ],
        "volume": "卷八百六十六",
        "no#": 30
    },
    {
        "title": "贈段何",
        "author": "客戶裏女子",
        "biography": "",
        "paragraphs": [
            "樂廣清羸經幾年，姹娘相托不論錢。",
            "輕盈妙質歸何處，惆悵碧樓紅玉鈿。"
        ],
        "notes": [
            ""
        ],
        "volume": "卷八百六十六",
        "no#": 31
    },
    {
        "title": "湖城廳吟",
        "author": "密陀僧",
        "biography": "",
        "paragraphs": [
            "黃帝上天時，鼎湖元在茲。七十二玉女，化作黃金芝。"
        ],
        "notes": [
            ""
        ],
        "volume": "卷八百六十六",
        "no#": 32
    },
    {
        "title": "謝王軒",
        "author": "西施",
        "biography": "",
        "paragraphs": [
            "妾自吳宮還越國，素衣千載無人識。",
            "當時心比金石堅，今日為君堅不得。"
        ],
        "notes": [
            ""
        ],
        "volume": "卷八百六十六",
        "no#": 33
    },
    {
        "title": "附：王軒題西施石詩",
        "author": "王軒",
        "biography": "",
        "paragraphs": [
            "嶺上千峰秀，江邊細草春。今逢浣紗石，不見浣紗人。"
        ],
        "notes": [
            ""
        ],
        "volume": "卷八百六十六",
        "no#": 34
    },
    {
        "title": "附：軒詩",
        "author": "王軒",
        "biography": "",
        "paragraphs": [
            "佳人去千載，溪山久寂寞。野水浮白煙，岩花自開落。",
            "猿鳥舊清音，風月閑樓閣。無語立斜陽，幽情入天幕。"
        ],
        "notes": [
            ""
        ],
        "volume": "卷八百六十六",
        "no#": 35
    },
    {
        "title": "西施詩",
        "author": "西施",
        "biography": "",
        "paragraphs": [
            "高花岩外曉相鮮，幽鳥雨中啼不歇。",
            "紅雲飛過大江西，從此人間怨風月。"
        ],
        "notes": [
            ""
        ],
        "volume": "卷八百六十六",
        "no#": 36
    },
    {
        "title": "附：軒詩",
        "author": "王軒",
        "biography": "",
        "paragraphs": [
            "當時計拙笑將軍，何事安邦賴美人。",
            "一自仙葩入吳國，從茲越國更無春。"
        ],
        "notes": [
            ""
        ],
        "volume": "卷八百六十六",
        "no#": 37
    },
    {
        "title": "西施詩",
        "author": "西施",
        "biography": "",
        "paragraphs": [
            "雲霞出沒群峰外，鷗鳥浮沈一水間。",
            "一自越兵齊振地，夢魂不到虎丘山。"
        ],
        "notes": [
            ""
        ],
        "volume": "卷八百六十六",
        "no#": 38
    },
    {
        "title": "與蕭曠冥會詩",
        "author": "甄後",
        "biography": "",
        "paragraphs": [
            "玉箸凝腮憶魏宮，朱弦一弄洗清風。",
            "明晨追賞應愁寂，沙渚煙銷翠羽空。"
        ],
        "notes": [
            ""
        ],
        "volume": "卷八百六十六",
        "no#": 39
    },
    {
        "title": "與蕭曠冥會詩",
        "author": "織綃女",
        "biography": "",
        "paragraphs": [
            "織綃泉底少歡娛，更勸蕭郎盡酒壺。",
            "愁見玉琴彈別鶴，又將清淚滴真珠。"
        ],
        "notes": [
            ""
        ],
        "volume": "卷八百六十六",
        "no#": 40
    },
    {
        "title": "與蕭曠冥會詩",
        "author": "蕭曠",
        "biography": "",
        "paragraphs": [
            "紅蘭吐豔間夭桃，自喜尋芳數已遭。",
            "珠佩鵲橋從此斷，遙天空恨碧雲高。"
        ],
        "notes": [
            ""
        ],
        "volume": "卷八百六十六",
        "no#": 41
    },
    {
        "title": "五原夜吟",
        "author": "沙磧女子",
        "biography": "",
        "paragraphs": [
            "雲鬟消盡轉蓬稀，埋骨窮荒失所依。",
            "牧馬不嘶沙月白，孤魂空逐雁南飛。"
        ],
        "notes": [
            ""
        ],
        "volume": "卷八百六十六",
        "no#": 42
    },
    {
        "title": "與顏浚冥會詩",
        "author": "陳宮妃嬪",
        "biography": "",
        "paragraphs": [
            "秋草荒台響夜蛩，白楊凋盡減悲風。",
            "彩箋曾擘欺江總，綺閣塵消玉樹空。",
            "寶閣排雲稱望仙，五雲高豔擁朝天。",
            "清溪猶有當時月，應照瓊花綻綺筵。",
            "素魄初圓恨翠娥，繁華濃豔竟如何。",
            "南朝唯有長江水，依舊門前作逝波。",
            "簫管清吟怨麗華，秋江寒月綺窗斜。",
            "慚非後主題箋客，得見臨春閣上花。"
        ],
        "notes": [
            ""
        ],
        "volume": "卷八百六十六",
        "no#": 43
    },
    {
        "title": "驛樓誦詩",
        "author": "湘中女子",
        "biography": "",
        "paragraphs": [
            "紅樹醉秋色，碧溪彈夜弦。佳期不可再，風雨杳如年。"
        ],
        "notes": [
            ""
        ],
        "volume": "卷八百六十六",
        "no#": 44
    },
    {
        "title": "贈楊蘊中",
        "author": "薛濤",
        "biography": "",
        "paragraphs": [
            "玉漏聲長燈耿耿，東牆西牆時見影。",
            "月明窗外子規啼，忍使孤魂愁夜永。"
        ],
        "notes": [
            ""
        ],
        "volume": "卷八百六十六",
        "no#": 45
    },
    {
        "title": "葬後見形詩",
        "author": "張太華",
        "biography": "",
        "paragraphs": [
            "獨臥經秋墮鬢蟬，白楊風起不成眠。",
            "尋思往日椒房寵，淚濕夜襟損翠鈿。"
        ],
        "notes": [
            ""
        ],
        "volume": "卷八百六十六",
        "no#": 46
    },
    {
        "title": "謝李若沖",
        "author": "張太華",
        "biography": "",
        "paragraphs": [
            "符吏匆匆叩夜扃，便隨金簡出幽冥。",
            "蒙師薦拔恩非淺，領得生神九過經。"
        ],
        "notes": [
            ""
        ],
        "volume": "卷八百六十六",
        "no#": 47
    },
    {
        "title": "幽恨詩",
        "author": "安邑坊女",
        "biography": "",
        "paragraphs": [
            "蔔得上峽日，秋江風浪多。巴陵一夜雨，腸斷木蘭歌。"
        ],
        "notes": [
            ""
        ],
        "volume": "卷八百六十六",
        "no#": 48
    },
    {
        "title": "和檢詩",
        "author": "韋檢亡姬",
        "biography": "",
        "paragraphs": [
            "春雨濛濛不見天，家家門外柳和煙。",
            "如今腸斷空垂淚，歡笑重追別有年。"
        ],
        "notes": [
            ""
        ],
        "volume": "卷八百六十六",
        "no#": 49
    },
    {
        "title": "附：檢悼亡姬詩",
        "author": "韋檢",
        "biography": "",
        "paragraphs": [
            "寶劍化龍歸碧落，嫦娥隨月下黃泉。",
            "一杯酒向青春晚，寂寞書窗恨獨眠。"
        ],
        "notes": [
            ""
        ],
        "volume": "卷八百六十六",
        "no#": 50
    },
    {
        "title": "夢後自題",
        "author": "韋檢",
        "biography": "",
        "paragraphs": [
            "白浪漫漫去不回，浮雲飛盡日西頹。",
            "始皇陵上千年樹，銀鴨金鳧也變灰。"
        ],
        "notes": [
            ""
        ],
        "volume": "卷八百六十六",
        "no#": 51
    },
    {
        "title": "與夫同詠詩",
        "author": "蘇檢妻",
        "biography": "",
        "paragraphs": [
            "楚水準如鏡，周回白鳥飛。金陵幾多地，一去不知歸。"
        ],
        "notes": [
            ""
        ],
        "volume": "卷八百六十六",
        "no#": 52
    },
    {
        "title": "與夫同詠詩",
        "author": "蘇檢",
        "biography": "",
        "paragraphs": [
            "還吳東去過澄城，樓上清風酒半醒。",
            "想得到家春已暮，海棠千樹已凋零。"
        ],
        "notes": [
            ""
        ],
        "volume": "卷八百六十六",
        "no#": 53
    },
    {
        "title": "冥會詩",
        "author": "宮嬪",
        "biography": "",
        "paragraphs": [
            "爭不逢人話此身，此身長夜不知春。",
            "自從國破家亡後，隴上惟添芳草新。",
            "休說人間恨戀多，況逢佳客此相過。",
            "堂中縱有千般樂，爭及陽春一曲歌。",
            "幽谷窮花似妾身，縱懷香豔吐無因。",
            "多情公子能相訪，應解回風暫借春。",
            "恩情未足曉光催，數朵眠花未得開。",
            "卻羨一雙金扼臂，得隨人世出將來。"
        ],
        "notes": [
            ""
        ],
        "volume": "卷八百六十六",
        "no#": 54
    },
    {
        "title": "與謝翱贈答詩",
        "author": "金車美人",
        "biography": "",
        "paragraphs": [
            "陽臺後會杳無期，碧樹煙深玉漏遲。",
            "半夜香風滿庭月，花前空賦別離詩。",
            "相思無路莫相思，風裏花開只片時。",
            "惆悵金閨卻歸去，曉鶯啼斷綠楊枝。",
            "一紙華箋灑碧雲，餘香猶在墨猶新。空添滿目淒涼事，",
            "紅閨更有堪愁處，窗上蟲絲幾上塵。",
            "惆悵佳期一夢中，武陵春色盡成空。欲知離別偏堪恨，",
            "雙輪暫與王孫駐，明日西馳又向東。"
        ],
        "notes": [
            ""
        ],
        "volume": "卷八百六十六",
        "no#": 55
    },
    {
        "title": "贈朋詩",
        "author": "魏朋妻",
        "biography": "",
        "paragraphs": [
            "孤墳臨清江，每睹白日晚。松影搖長風，蟾光落岩甸。",
            "故鄉千里餘，親戚罕相見。望望空雲山，哀哀淚如霰。",
            "恨為泉台客，複此異鄉縣。願言敦疇昔，勿以棄疵賤。"
        ],
        "notes": [
            ""
        ],
        "volume": "卷八百六十六",
        "no#": 56
    },
    {
        "title": "題明月堂二首",
        "author": "劉氏亡婦",
        "biography": "",
        "paragraphs": [
            "蟬鬢驚秋華髮新，可憐紅隙盡埃塵。",
            "西山一夢何年覺，明月堂前不見人。",
            "玉鉤風急響丁東，回首西山似夢中。",
            "明月堂前人不到，庭前一夜老秋風。"
        ],
        "notes": [
            ""
        ],
        "volume": "卷八百六十六",
        "no#": 57
    },
    {
        "title": "詩",
        "author": "故台城妓",
        "biography": "",
        "paragraphs": [
            "歌罷玉樓月，舞殘金縷衣。勻鈿收迸節，斂黛別重闈。",
            "網斷蛛猶織，梁春燕不歸。那堪回首處，江步野棠飛。"
        ],
        "notes": [
            ""
        ],
        "volume": "卷八百六十六",
        "no#": 58
    },
    {
        "title": "金陵詞",
        "author": "故台城妓",
        "biography": "",
        "paragraphs": [
            "宮中細草香紅濕，宮內纖腰碧窗泣。",
            "唯有虹梁春燕雛，猶傍珠簾玉鉤立。"
        ],
        "notes": [
            ""
        ],
        "volume": "卷八百六十六",
        "no#": 59
    },
    {
        "title": "示宋善威",
        "author": "無名女鬼",
        "biography": "",
        "paragraphs": [
            "月落三株樹，日映九重天。良夜歡宴罷，暫別庚申年。"
        ],
        "notes": [
            ""
        ],
        "volume": "卷八百六十六",
        "no#": 60
    },
    {
        "title": "詩",
        "author": "無名鬼",
        "biography": "",
        "paragraphs": [
            "江上檣竿一百尺，山中樓臺十二重。",
            "山僧樓上望江上，指點檣竿笑殺儂。",
            "仙人未必便仙去，還在人間人不知。",
            "手把白須從兩鹿，相逢卻問姓名誰。"
        ],
        "notes": [
            ""
        ],
        "volume": "卷八百六十六",
        "no#": 61
    },
    {
        "title": "句",
        "author": "穠華",
        "biography": "",
        "paragraphs": [
            "柏堂新成樂未央，回來回去繞裴郎。"
        ],
        "notes": [
            ""
        ],
        "volume": "卷八百六十六",
        "no#": 62
    },
    {
        "title": "句",
        "author": "張守中",
        "biography": "",
        "paragraphs": [
            "薄命蘇秦頻去國，多情潘嶽旋興悲。",
            "今夜若棲芳草徑，為傳幽意達王孫。"
        ],
        "notes": [
            ""
        ],
        "volume": "卷八百六十六",
        "no#": 63
    },
    {
        "title": "句",
        "author": "無名鬼",
        "biography": "",
        "paragraphs": [
            "芫花半落，松風晚清。"
        ],
        "notes": [
            ""
        ],
        "volume": "卷八百六十六",
        "no#": 64
    }
]