[
    {
        "title": "登翅頭山題儼公石壁",
        "author": "包融",
        "biography": "",
        "paragraphs": [
            "晨登翅頭山，山曛黃霧起。卻瞻迷向背，直下失城市。",
            "暾日銜東郊，朝光生邑裏。掃除諸煙氛，照出眾樓雉。",
            "青為洞庭山，白是太湖水。蒼茫遠郊樹，倏忽不相似。",
            "萬象以區別，森然共盈幾。坐令開心胸，漸覺落塵滓。",
            "北岩千餘仞，結廬誰家子。願陪中峰遊，朝暮白雲裏。"
        ],
        "notes": [
            ""
        ],
        "volume": "卷一百一十四",
        "no#": 1
    },
    {
        "title": "阮公嘯台",
        "author": "包融",
        "biography": "",
        "paragraphs": [
            "荒台森荊杞，蒙籠無上路。傳是古人跡，阮公長嘯處。",
            "至今清風來，時時動林樹。逝者共已遠，升攀想遺趣。",
            "靜然荒榛門，久之若有悟。靈光未歇滅，千載知仰慕。"
        ],
        "notes": [
            ""
        ],
        "volume": "卷一百一十四",
        "no#": 2
    },
    {
        "title": "酬忠公林亭",
        "author": "包融",
        "biography": "",
        "paragraphs": [
            "江外有真隱，寂居歲已侵。結廬近西術，種樹久成陰。",
            "人跡乍及戶，車聲遙隔林。自言解塵事，咫尺能輜塵。",
            "為道豈廬霍，會靜由吾心。方秋院木落，仰望日蕭森。",
            "持我興來趣，采菊行相尋。塵念到門盡，遠情對君深。",
            "一談入理窟，再索破幽襟。安得山中信，致書移尚禽。"
        ],
        "notes": [
            ""
        ],
        "volume": "卷一百一十四",
        "no#": 3
    },
    {
        "title": "送國子張主簿",
        "author": "包融",
        "biography": "",
        "paragraphs": [
            "湖岸纜初解，鶯啼別離處。遙見舟中人，時時一回顧。",
            "坐悲芳歲晚，花落青軒樹。春夢隨我心，悠揚逐君去。"
        ],
        "notes": [
            ""
        ],
        "volume": "卷一百一十四",
        "no#": 4
    },
    {
        "title": "和陳校書省中玩雪",
        "author": "包融",
        "biography": "",
        "paragraphs": [
            "芸閣朝來雪，飄颻正滿空。褰開明月下，校理落花中。",
            "色向懷鉛白，光因翰簡融。能令草玄者，回思入流風。"
        ],
        "notes": [
            ""
        ],
        "volume": "卷一百一十四",
        "no#": 5
    },
    {
        "title": "和崔會稽詠王兵曹廳前湧泉勢城中字",
        "author": "包融",
        "biography": "",
        "paragraphs": [
            "茂德來征應，流泉入詠歌。含靈符上善，作字表中和。",
            "有草恒垂露，無風欲偃波。為看人共水，清白定誰多。"
        ],
        "notes": [
            ""
        ],
        "volume": "卷一百一十四",
        "no#": 6
    },
    {
        "title": "賦得岸花臨水發",
        "author": "包融",
        "biography": "",
        "paragraphs": [
            "笑笑傍溪花，叢叢逐岸斜。朝開川上日，夜發浦中霞。",
            "照灼如臨鏡，zv茸勝浣紗。春來武陵道，幾樹落仙家。"
        ],
        "notes": [
            ""
        ],
        "volume": "卷一百一十四",
        "no#": 7
    },
    {
        "title": "武陵桃源送人",
        "author": "包融",
        "biography": "",
        "paragraphs": [
            "武陵川徑入幽遐，中有雞犬秦人家。",
            "先時見者為誰耶，源水今流桃複花。"
        ],
        "notes": [
            ""
        ],
        "volume": "卷一百一十四",
        "no#": 8
    },
    {
        "title": "和薦福寺英公新構禪堂",
        "author": "丁仙芝",
        "biography": "",
        "paragraphs": [
            "上人久棄世，中道自忘筌。寂照出群有，了心清眾緣。",
            "所以於此地，築館開青蓮。果藥羅砌下，煙虹垂戶前。",
            "咒中灑甘露，指處流香泉。禪遠目無事，體清宵不眠。",
            "枳聞廬山法，松入漢陽禪。一枕西山外，虛舟常浩然。"
        ],
        "notes": [
            ""
        ],
        "volume": "卷一百一十四",
        "no#": 9
    },
    {
        "title": "贈朱中書",
        "author": "丁仙芝",
        "biography": "",
        "paragraphs": [
            "十年種田濱五湖，十年遭澇盡為蕪。頻年井稅常不足，",
            "而我守道不遷業，誰能肯敢效此事。紫微侍郎白虎殿，",
            "會應憐爾居素約，可即長年守貧賤。"
        ],
        "notes": [
            ""
        ],
        "volume": "卷一百一十四",
        "no#": 10
    },
    {
        "title": "戲贈姚侍禦",
        "author": "丁仙芝",
        "biography": "",
        "paragraphs": [
            "繁霜曉幕鳴柏烏，待子獸炭然金爐。重門啟鎖紫髯胡。",
            "新披驄馬隴西駒，頭戴獬豸急晨趨。明光殿前見天子，"
        ],
        "notes": [
            ""
        ],
        "volume": "卷一百一十四",
        "no#": 11
    },
    {
        "title": "餘杭醉歌贈吳山人",
        "author": "丁仙芝",
        "biography": "",
        "paragraphs": [
            "曉幕紅襟燕，春城白項烏。只來梁上語，不向府中趨。",
            "城頭坎坎鼓聲曙，滿庭新種櫻桃樹。桃花昨夜撩亂開，",
            "酒後留君待明月，還將明月送君回。"
        ],
        "notes": [
            ""
        ],
        "volume": "卷一百一十四",
        "no#": 12
    },
    {
        "title": "京中守歲",
        "author": "丁仙芝",
        "biography": "",
        "paragraphs": [
            "守歲多然燭，通宵莫掩扉。客愁當暗滿，春色向明歸。",
            "玉鬥巡初匝，銀河落漸微。開正獻歲酒，千里間庭闈。"
        ],
        "notes": [
            ""
        ],
        "volume": "卷一百一十四",
        "no#": 13
    },
    {
        "title": "渡揚子江",
        "author": "丁仙芝",
        "biography": "",
        "paragraphs": [
            "桂楫中流望，空波兩畔明。林開揚子驛，山出潤州城。",
            "海盡邊陰靜，江寒朔吹生。更聞風葉下，淅瀝度秋聲。"
        ],
        "notes": [
            ""
        ],
        "volume": "卷一百一十四",
        "no#": 14
    },
    {
        "title": "長寧公主舊山池",
        "author": "丁仙芝",
        "biography": "",
        "paragraphs": [
            "平陽舊池館，寂寞使人愁。座卷流黃簟，簾垂白玉鉤。",
            "庭閑花自落，門閉水空流。追想吹簫處，應隨仙鶴遊。"
        ],
        "notes": [
            ""
        ],
        "volume": "卷一百一十四",
        "no#": 15
    },
    {
        "title": "剡溪館聞笛",
        "author": "丁仙芝",
        "biography": "",
        "paragraphs": [
            "夜久聞羌笛，寥寥虛客堂。山空響不散，溪靜曲宜長。",
            "草木生邊氣，城池泛夕涼。虛然異風出，仿佛宿平陽。"
        ],
        "notes": [
            ""
        ],
        "volume": "卷一百一十四",
        "no#": 16
    },
    {
        "title": "越裳貢白雉",
        "author": "丁仙芝",
        "biography": "",
        "paragraphs": [
            "聖哲承休運，伊夔列上臺。覃恩丹徼遠，入貢素翬來。",
            "北闕欣初見，南枝顧未回。斂容殘雪淨，矯翼片雲開。",
            "馴擾將無懼，翻飛幸不猜。甘從上林裏，飲啄自徘徊。"
        ],
        "notes": [
            ""
        ],
        "volume": "卷一百一十四",
        "no#": 17
    },
    {
        "title": "江南曲五首",
        "author": "丁仙芝",
        "biography": "",
        "paragraphs": [
            "長幹斜路北，近浦是兒家。有意來相訪，明朝出浣紗。",
            "發向橫塘口，船開值急流。知郎舊時意，且請攏船頭。",
            "昨暝逗南陵，風聲波浪阻。入浦不逢人，歸家誰信汝。",
            "未曉已成妝，乘潮去茫茫。因從京口渡，使報邵陵王。",
            "始下芙蓉樓，言發琅琊岸。急為打船開，惡許傍人見。"
        ],
        "notes": [
            ""
        ],
        "volume": "卷一百一十四",
        "no#": 18
    },
    {
        "title": "句",
        "author": "丁仙芝",
        "biography": "",
        "paragraphs": [
            "窮花常閉戶，秋城聞擣衣。",
            "樹回早秋色，川長遲落暉。"
        ],
        "notes": [
            ""
        ],
        "volume": "卷一百一十四",
        "no#": 19
    },
    {
        "title": "石橋琪樹",
        "author": "蔡隱丘",
        "biography": "",
        "paragraphs": [
            "山上天將近，人間路漸遙。誰當雲裏見，知欲渡仙橋。"
        ],
        "notes": [
            ""
        ],
        "volume": "卷一百一十四",
        "no#": 20
    },
    {
        "title": "句",
        "author": "蔡隱丘",
        "biography": "",
        "paragraphs": [
            "整巾千嶂聳，曳履百泉鳴。"
        ],
        "notes": [
            ""
        ],
        "volume": "卷一百一十四",
        "no#": 21
    },
    {
        "title": "奉和扈從溫泉宮承恩賜浴",
        "author": "蔡希周",
        "biography": "",
        "paragraphs": [
            "天行雲從指驪宮，浴日餘波錫詔同。彩殿氤氳擁香溜，",
            "自憐遇坎便能止，願托仙槎路未通。"
        ],
        "notes": [
            ""
        ],
        "volume": "卷一百一十四",
        "no#": 22
    },
    {
        "title": "同家兄題渭南王公別業",
        "author": "蔡希寂",
        "biography": "",
        "paragraphs": [
            "好閑知在家，退跡何必深。不出人境外，蕭條江海心。",
            "軒車自來往，空名對清陰。川涘將釣玉，鄉亭期散金。",
            "素暉射流瀨，翠色綿森林。曾為詩書癖，寧惟耕稼任。",
            "吾兄許微尚，枉道來相尋。朝慶老萊服，夕閑安道琴。",
            "文章遙頌美，寤寐增所欽。既鬱蒼生望，明時豈陸沉。"
        ],
        "notes": [
            ""
        ],
        "volume": "卷一百一十四",
        "no#": 23
    },
    {
        "title": "登福先寺上方然公禪室",
        "author": "蔡希寂",
        "biography": "",
        "paragraphs": [
            "名都標佛刹，梵構臨河幹。舉目上方峻，森森青翠攢。",
            "步登諸劫盡，忽造浮雲端。當暑敞扃闥，卻嫌絺綌寒。",
            "禪房最高頂，靜者殊閑安。疏雨向空城，數峰簾外盤。",
            "午鐘振衣坐，招我同一餐。真味雜飴露，眾香唯茝蘭。",
            "晚來恣偃俯，茶果仍留歡。"
        ],
        "notes": [
            ""
        ],
        "volume": "卷一百一十四",
        "no#": 24
    },
    {
        "title": "陝中作",
        "author": "蔡希寂",
        "biography": "",
        "paragraphs": [
            "西別秦關近，東行陝服長。川原餘讓畔，歌吹憶遺棠。",
            "河水流城下，山雲起路傍。更憐棲泊處，池館繞林篁。"
        ],
        "notes": [
            ""
        ],
        "volume": "卷一百一十四",
        "no#": 25
    },
    {
        "title": "洛陽客舍逢祖詠留宴",
        "author": "蔡希寂",
        "biography": "",
        "paragraphs": [
            "綿綿鐘漏洛陽城，客舍貧居絕送迎。",
            "逢君貰酒因成醉，醉後焉知世上情。"
        ],
        "notes": [
            ""
        ],
        "volume": "卷一百一十四",
        "no#": 26
    },
    {
        "title": "贈張敬微",
        "author": "蔡希寂",
        "biography": "",
        "paragraphs": [
            "大河東北望桃林，雜樹冥冥結翠陰。",
            "不知君作神仙尉，特訝行來雲霧深。"
        ],
        "notes": [
            ""
        ],
        "volume": "卷一百一十四",
        "no#": 27
    },
    {
        "title": "江風行",
        "author": "張潮",
        "biography": "",
        "paragraphs": [
            "婿貧如珠玉，婿富如埃塵。貧時不忘舊，富日多寵新。",
            "妾本富家女，與君為偶匹。惠好一何深，中門不曾出。",
            "妾有繡衣裳，葳蕤金縷光。念君貧且賤，易此從遠方。",
            "遠方三千里，思君心未已。日暮情更來，空望去時水。",
            "孟夏麥始秀，江上多南風。商賈歸欲盡，君今尚巴東。",
            "巴東有巫山，窈窕神女顏。常恐游此方，果然不知還。"
        ],
        "notes": [
            ""
        ],
        "volume": "卷一百一十四",
        "no#": 28
    },
    {
        "title": "襄陽行",
        "author": "張潮",
        "biography": "",
        "paragraphs": [
            "玉盤轉明珠，君心無定準。昨見襄陽客，剩說襄陽好無盡。",
            "襄漢水，峴山垂，漢水東流風北吹。只言一世長嬌寵，",
            "尚如匣中劍，分形會同處。是君婦，識君情，",
            "襄陽傳近大堤北，君到襄陽莫回惑。大堤諸女兒，"
        ],
        "notes": [
            ""
        ],
        "volume": "卷一百一十四",
        "no#": 29
    },
    {
        "title": "採蓮詞",
        "author": "張潮",
        "biography": "",
        "paragraphs": [
            "朝出沙頭日正紅，晚來雲起半江中。",
            "賴逢鄰女曾相識，並著蓮舟不畏風。"
        ],
        "notes": [
            ""
        ],
        "volume": "卷一百一十四",
        "no#": 30
    },
    {
        "title": "江南行",
        "author": "張潮",
        "biography": "",
        "paragraphs": [
            "茨菰葉爛別西灣，蓮子花開猶未還。",
            "妾夢不離江水上，人傳郎在鳳凰山。"
        ],
        "notes": [
            ""
        ],
        "volume": "卷一百一十四",
        "no#": 31
    },
    {
        "title": "長幹行",
        "author": "張潮",
        "biography": "",
        "paragraphs": [
            "憶昔深閨裏，煙塵不曾識。嫁與長幹人，沙頭候風色。",
            "五月南風興，思君下巴陵。八月西風起，想君發揚子。",
            "去來悲如何，見少離別多。湘潭幾日到，妾夢越風波。",
            "昨夜狂風度，吹折江頭樹。淼淼暗無邊，行人在何處。",
            "北客真三公，朱衣滿江中。薄暮來投宿，數朝不肯東。",
            "好乘浮雲驄，佳期蘭渚東。鴛鴦綠浦上，翡翠錦屏中。",
            "自憐十五餘，顏色桃花紅。那作商人婦，愁水複愁風。"
        ],
        "notes": [
            ""
        ],
        "volume": "卷一百一十四",
        "no#": 32
    },
    {
        "title": "句",
        "author": "張潮",
        "biography": "",
        "paragraphs": [
            "寒林苞晚橘，風絮露垂楊。"
        ],
        "notes": [
            ""
        ],
        "volume": "卷一百一十四",
        "no#": 33
    },
    {
        "title": "遊棲霞寺",
        "author": "張翬",
        "biography": "",
        "paragraphs": [
            "躋險入幽林，翠微含竹殿。泉聲無休歇，山色時隱見。",
            "潮來雜風雨，梅落成霜霰。一從方外遊，頓覺塵心變。"
        ],
        "notes": [
            ""
        ],
        "volume": "卷一百一十四",
        "no#": 34
    },
    {
        "title": "絕句",
        "author": "張翬",
        "biography": "",
        "paragraphs": [
            "茫茫煙水上，日暮陰雲飛。孤坐正愁緒，湖南誰擣衣。"
        ],
        "notes": [
            ""
        ],
        "volume": "卷一百一十四",
        "no#": 35
    },
    {
        "title": "潘司馬別業",
        "author": "周瑀",
        "biography": "",
        "paragraphs": [
            "門對青山近，汀牽綠草長。寒深包晚橘，風緊落垂楊。",
            "湖畔聞漁唱，天邊數雁行。蕭然有高士，清思滿書堂。"
        ],
        "notes": [
            ""
        ],
        "volume": "卷一百一十四",
        "no#": 36
    },
    {
        "title": "送潘三入京",
        "author": "周瑀",
        "biography": "",
        "paragraphs": [
            "故人嗟此別，相送出煙坰。柳色分官路，荷香入水亭。",
            "離歌未盡曲，酌酒共忘形。把手河橋上，孤山日暮青。"
        ],
        "notes": [
            ""
        ],
        "volume": "卷一百一十四",
        "no#": 37
    },
    {
        "title": "臨川山行",
        "author": "周瑀",
        "biography": "",
        "paragraphs": [
            "朝見青山雪，暮見青山雲。雲山無斷絕，秋思日紛紛。"
        ],
        "notes": [
            ""
        ],
        "volume": "卷一百一十四",
        "no#": 38
    },
    {
        "title": "清溪館作",
        "author": "談戭",
        "biography": "",
        "paragraphs": [
            "指途清溪裏，左右唯深林。雲蔽望鄉處，雨愁為客心。",
            "遇人多物役，聽鳥時幽音。何必滄浪水，庶茲浣塵襟。"
        ],
        "notes": [
            ""
        ],
        "volume": "卷一百一十四",
        "no#": 39
    },
    {
        "title": "句",
        "author": "談戭",
        "biography": "",
        "paragraphs": [
            "清清江潭樹，日夕增所思。"
        ],
        "notes": [
            ""
        ],
        "volume": "卷一百一十四",
        "no#": 40
    },
    {
        "title": "塞上",
        "author": "殷遙",
        "biography": "",
        "paragraphs": [
            "萬里隤城在，三邊虜氣衰。沙填孤嶂角，燒斷故關碑。",
            "馬色經寒慘，雕聲帶晚悲。將軍正閒暇，留客換歌辭。"
        ],
        "notes": [
            ""
        ],
        "volume": "卷一百一十四",
        "no#": 41
    },
    {
        "title": "送友人下第歸省",
        "author": "殷遙",
        "biography": "",
        "paragraphs": [
            "君此蔔行日，高堂應夢歸。莫將和氏淚，滴著老萊衣。",
            "岳雨連河細，田禽出麥飛。到家調膳後，吟好送斜暉。"
        ],
        "notes": [
            ""
        ],
        "volume": "卷一百一十四",
        "no#": 42
    },
    {
        "title": "送杜士瞻楚州覲省",
        "author": "殷遙",
        "biography": "",
        "paragraphs": [
            "風流與才思，俱似晉時人。淮月歸心促，江花入興新。",
            "雲深滄海暮，柳暗白門春。共道官猶小，憐君孝養親。"
        ],
        "notes": [
            ""
        ],
        "volume": "卷一百一十四",
        "no#": 43
    },
    {
        "title": "友人山亭",
        "author": "殷遙",
        "biography": "",
        "paragraphs": [
            "故人雖薄宦，往往涉清溪。鑿牖對山月，褰裳拂澗霓。",
            "遊魚逆水上，宿鳥向風棲。一見桃花發，能令秦漢迷。"
        ],
        "notes": [
            ""
        ],
        "volume": "卷一百一十四",
        "no#": 44
    },
    {
        "title": "春晚山行",
        "author": "殷遙",
        "biography": "",
        "paragraphs": [
            "寂曆青山晚，山行趣不稀。野花成子落，江燕引雛飛。",
            "暗草熏苔徑，晴楊掃石磯。俗人猶語此，餘亦轉忘歸。"
        ],
        "notes": [
            ""
        ],
        "volume": "卷一百一十四",
        "no#": 45
    },
    {
        "title": "寄張征古",
        "author": "沈如筠",
        "biography": "",
        "paragraphs": [
            "寂曆遠山意，微冥半空碧。綠蘿無冬春，彩雲竟朝夕。",
            "張子海內奇，久為岩中客。聖君當夢想，安得老松石。"
        ],
        "notes": [
            ""
        ],
        "volume": "卷一百一十四",
        "no#": 46
    },
    {
        "title": "閨怨二首",
        "author": "沈如筠",
        "biography": "",
        "paragraphs": [
            "雁盡書難寄，愁多夢不成。願隨孤月影，流照伏波營。",
            "隴底嗟長別，流襟一動君。何言幽咽所，更作死生分。"
        ],
        "notes": [
            ""
        ],
        "volume": "卷一百一十四",
        "no#": 47
    },
    {
        "title": "寄天臺司馬道士",
        "author": "沈如筠",
        "biography": "",
        "paragraphs": [
            "河洲花豔爚，庭樹光彩蒨。白雲天臺山，可思不可見。"
        ],
        "notes": [
            ""
        ],
        "volume": "卷一百一十四",
        "no#": 48
    },
    {
        "title": "句",
        "author": "沈如筠",
        "biography": "",
        "paragraphs": [
            "思酸寒雁斷，淅瀝秋樹空。",
            "漁陽燕舊都，美女花不如。"
        ],
        "notes": [
            ""
        ],
        "volume": "卷一百一十四",
        "no#": 49
    },
    {
        "title": "詠黃鶯",
        "author": "孫處玄",
        "biography": "",
        "paragraphs": [
            "欲囀聲猶澀，將飛羽未調。高風不借便，何處得遷喬。"
        ],
        "notes": [
            ""
        ],
        "volume": "卷一百一十四",
        "no#": 50
    },
    {
        "title": "失題",
        "author": "孫處玄",
        "biography": "",
        "paragraphs": [
            "漢家輕壯士，無狀殺彭王。一遇風塵起，令誰守四方。"
        ],
        "notes": [
            ""
        ],
        "volume": "卷一百一十四",
        "no#": 51
    },
    {
        "title": "句",
        "author": "孫處玄",
        "biography": "",
        "paragraphs": [
            "殘花與露落，墜葉隨風翻。",
            "日側南澗幽，風凝北林暮。"
        ],
        "notes": [
            ""
        ],
        "volume": "卷一百一十四",
        "no#": 52
    },
    {
        "title": "折楊柳",
        "author": "徐延壽",
        "biography": "",
        "paragraphs": [
            "大道連國門，東西種楊柳。葳蕤君不見，嫋娜垂來久。",
            "緣枝棲暝禽，雄去雌獨吟。餘花怨春盡，微月起秋陰。",
            "坐望窗中蝶，起攀枝上葉。好風吹長條，婀娜何如妾。",
            "妾見柳園新，高樓四五春。莫吹胡塞曲，愁殺隴頭人。"
        ],
        "notes": [
            ""
        ],
        "volume": "卷一百一十四",
        "no#": 53
    },
    {
        "title": "南州行",
        "author": "徐延壽",
        "biography": "",
        "paragraphs": [
            "搖艇至南國，國門連大江。中洲西邊岸，數步一垂楊。",
            "金釧越溪女，羅衣胡粉香。織縑春捲幔，采蕨暝提筐。",
            "弄瑟嬌垂幌，迎人笑下堂。河頭浣衣處，無數紫鴛鴦。"
        ],
        "notes": [
            ""
        ],
        "volume": "卷一百一十四",
        "no#": 54
    },
    {
        "title": "人日剪綵",
        "author": "徐延壽",
        "biography": "",
        "paragraphs": [
            "閨婦持刀坐，自憐裁剪新。葉催情綴色，花寄手成春。",
            "帖燕留妝戶，黏雞待餉人。擎來問夫婿，何處不如真。"
        ],
        "notes": [
            ""
        ],
        "volume": "卷一百一十四",
        "no#": 55
    },
    {
        "title": "南中感懷",
        "author": "樊晃",
        "biography": "",
        "paragraphs": [
            "南路蹉跎客未回，常嗟物候暗相催。",
            "四時不變江頭草，十月先開嶺上梅。"
        ],
        "notes": [
            ""
        ],
        "volume": "卷一百一十四",
        "no#": 56
    },
    {
        "title": "句",
        "author": "樊晃",
        "biography": "",
        "paragraphs": [
            "巧裁蟬鬢畏風吹，盡作蛾眉恐人妒。"
        ],
        "notes": [
            ""
        ],
        "volume": "卷一百一十四",
        "no#": 57
    }
]