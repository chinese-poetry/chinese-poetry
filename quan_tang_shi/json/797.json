[
    {
        "title": "離別難",
        "author": "武后宮人",
        "biography": "",
        "paragraphs": [
            "此別難重陳，花飛複戀人。來時梅覆雪，去日柳含春。",
            "物候催行客，歸途淑氣新。剡川今已遠，魂夢暗相親。"
        ],
        "notes": [
            ""
        ],
        "volume": "卷七百九十七",
        "no#": 1
    },
    {
        "title": "袍中詩",
        "author": "開元宮人",
        "biography": "",
        "paragraphs": [
            "沙場征戍客，寒苦若為眠。戰袍經手作，知落阿誰邊。",
            "蓄意多添線，含情更著綿。今生已過也，結取後生緣。"
        ],
        "notes": [
            ""
        ],
        "volume": "卷七百九十七",
        "no#": 2
    },
    {
        "title": "題洛苑梧葉上",
        "author": "天寶宮人",
        "biography": "",
        "paragraphs": [
            "舊寵悲秋扇，新恩寄早春。聊題一片葉，將寄接流人。"
        ],
        "notes": [
            ""
        ],
        "volume": "卷七百九十七",
        "no#": 3
    },
    {
        "title": "又題",
        "author": "天寶宮人",
        "biography": "",
        "paragraphs": [
            "一葉題詩出禁城，誰人酬和獨含情。",
            "自嗟不及波中葉，蕩漾乘春取次行。"
        ],
        "notes": [
            ""
        ],
        "volume": "卷七百九十七",
        "no#": 4
    },
    {
        "title": "題花葉詩",
        "author": "德宗宮人",
        "biography": "",
        "paragraphs": [
            "一入深宮裏，無由得見春。題詩花葉上，寄與接流人。"
        ],
        "notes": [
            ""
        ],
        "volume": "卷七百九十七",
        "no#": 5
    },
    {
        "title": "題紅葉",
        "author": "宣宗宮人",
        "biography": "",
        "paragraphs": [
            "流水何太急，深宮盡日閑。殷勤謝紅葉，好去到人間。"
        ],
        "notes": [
            ""
        ],
        "volume": "卷七百九十七",
        "no#": 6
    },
    {
        "title": "金鎖詩",
        "author": "僖宗宮人",
        "biography": "",
        "paragraphs": [
            "玉燭制袍夜，金刀呵手裁。鎖寄千里客，鎖心終不開。"
        ],
        "notes": [
            ""
        ],
        "volume": "卷七百九十七",
        "no#": 7
    },
    {
        "title": "隨駕遊青城",
        "author": "李舜弦",
        "biography": "",
        "paragraphs": [
            "因隨八馬上仙山，頓隔塵埃物象閑。",
            "只恐西追王母宴，卻憂難得到人間。"
        ],
        "notes": [
            ""
        ],
        "volume": "卷七百九十七",
        "no#": 8
    },
    {
        "title": "蜀宮應制",
        "author": "李舜弦",
        "biography": "",
        "paragraphs": [
            "濃樹禁花開後庭，飲筵中散酒微醒。",
            "濛濛雨草瑤階濕，鐘曉愁吟獨倚屏。"
        ],
        "notes": [
            ""
        ],
        "volume": "卷七百九十七",
        "no#": 9
    },
    {
        "title": "釣魚不得",
        "author": "李舜弦",
        "biography": "",
        "paragraphs": [
            "盡日池邊釣錦鱗，芰荷香裏暗消魂。",
            "依稀縱有尋香餌，知是金鉤不肯吞。"
        ],
        "notes": [
            ""
        ],
        "volume": "卷七百九十七",
        "no#": 10
    },
    {
        "title": "宮詞",
        "author": "李玉簫",
        "biography": "",
        "paragraphs": [
            "鴛鴦瓦上瞥然聲，晝寢宮娥夢裏驚。",
            "元是我王金彈子，海棠花下打流鶯。"
        ],
        "notes": [
            ""
        ],
        "volume": "卷七百九十七",
        "no#": 11
    },
    {
        "title": "太平詩",
        "author": "金真德",
        "biography": "",
        "paragraphs": [
            "大唐開鴻業，巍巍皇猷昌。止戈戎衣定，修文繼百王。",
            "統天崇雨施，理物體含章。深仁諧日月，撫運邁時康。",
            "幡旗既赫赫，鉦鼓何鍠鍠。外夷違命者，翦覆被大殃。",
            "和風凝宇宙，遐邇競呈祥。四時調玉燭，七曜巡萬方。",
            "維嶽降宰輔，維帝用忠良。三五咸一德，昭我皇家唐。"
        ],
        "notes": [
            ""
        ],
        "volume": "卷七百九十七",
        "no#": 12
    },
    {
        "title": "句",
        "author": "寶曆宮人",
        "biography": "",
        "paragraphs": [
            "寶帳香重重，一雙紅芙蓉。"
        ],
        "notes": [
            ""
        ],
        "volume": "卷七百九十七",
        "no#": 13
    }
]