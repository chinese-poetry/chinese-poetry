[
    {
        "title": "代宛轉歌二首",
        "author": "劉方平",
        "biography": "",
        "paragraphs": [
            "星參差，明月二八燈五枝。黃鶴瑤琴將別去，",
            "曉將近，黃姑織女銀河盡。九華錦衾無複情，"
        ],
        "notes": [
            ""
        ],
        "volume": "卷二百五十一",
        "no#": 1
    },
    {
        "title": "烏棲曲二首",
        "author": "劉方平",
        "biography": "",
        "paragraphs": [
            "蛾眉曼臉傾城國，鳴環動佩新相識。",
            "銀漢斜臨白玉堂，芙蓉行障掩燈光。",
            "畫舸雙艚錦為纜，芙蓉花發蓮葉暗。",
            "門前月色映橫塘，感郎中夜度瀟湘。"
        ],
        "notes": [
            ""
        ],
        "volume": "卷二百五十一",
        "no#": 2
    },
    {
        "title": "巫山高",
        "author": "劉方平",
        "biography": "",
        "paragraphs": [
            "楚國巫山秀，清猿日夜啼。萬重春樹合，十二碧峰齊。",
            "峽出朝雲下，江來暮雨西。陽臺歸路直，不畏向家迷。"
        ],
        "notes": [
            ""
        ],
        "volume": "卷二百五十一",
        "no#": 3
    },
    {
        "title": "巫山神女",
        "author": "劉方平",
        "biography": "",
        "paragraphs": [
            "神女藏難識，巫山秀莫群。今宵為大雨，昨日作孤雲。",
            "散漫愁巴峽，徘徊戀楚君。先王為立廟，春樹幾氛氳。"
        ],
        "notes": [
            ""
        ],
        "volume": "卷二百五十一",
        "no#": 4
    },
    {
        "title": "梅花落",
        "author": "劉方平",
        "biography": "",
        "paragraphs": [
            "新歲芳梅樹，繁花四面同。春風吹漸落，一夜幾枝空。",
            "少婦今如此，長城恨不窮。莫將遼海雪，來比後庭中。"
        ],
        "notes": [
            ""
        ],
        "volume": "卷二百五十一",
        "no#": 5
    },
    {
        "title": "銅雀妓",
        "author": "劉方平",
        "biography": "",
        "paragraphs": [
            "遺令奉君王，嚬蛾強一妝。歲移陵樹色，恩在舞衣香。",
            "玉座生秋氣，銅台下夕陽。淚痕沾井幹，舞袖為誰長。"
        ],
        "notes": [
            ""
        ],
        "volume": "卷二百五十一",
        "no#": 6
    },
    {
        "title": "秋夜思",
        "author": "劉方平",
        "biography": "",
        "paragraphs": [
            "旅夢何時盡，征途望每賒。晚秋淮上水，新月楚人家。",
            "猿嘯空山近，鴻飛極浦斜。明朝南岸去，言折桂枝花。"
        ],
        "notes": [
            ""
        ],
        "volume": "卷二百五十一",
        "no#": 7
    },
    {
        "title": "秋夜泛舟",
        "author": "劉方平",
        "biography": "",
        "paragraphs": [
            "林塘夜發舟，蟲響荻颼颼。萬影皆因月，千聲各為秋。",
            "歲華空複晚，鄉思不堪愁。西北浮雲外，伊川何處流。"
        ],
        "notes": [
            ""
        ],
        "volume": "卷二百五十一",
        "no#": 8
    },
    {
        "title": "折楊枝",
        "author": "劉方平",
        "biography": "",
        "paragraphs": [
            "官渡初楊柳，風來亦動搖。武昌行路好，應為最長條。",
            "葉映黃鸝夕，花繁白雪朝。年年攀折意，流恨入纖腰。"
        ],
        "notes": [
            ""
        ],
        "volume": "卷二百五十一",
        "no#": 9
    },
    {
        "title": "班婕妤",
        "author": "劉方平",
        "biography": "",
        "paragraphs": [
            "夕殿別君王，宮深月似霜。人幽在長信，螢出向昭陽。",
            "露浥紅蘭濕，秋凋碧樹傷。惟當合歡扇，從此篋中藏。"
        ],
        "notes": [
            ""
        ],
        "volume": "卷二百五十一",
        "no#": 10
    },
    {
        "title": "新春",
        "author": "劉方平",
        "biography": "",
        "paragraphs": [
            "南陌春風早，東鄰曙色斜。一花開楚國，雙燕入盧家。",
            "眠罷梳雲髻，妝成上錦車。誰知如昔日，更浣越溪紗。"
        ],
        "notes": [
            ""
        ],
        "volume": "卷二百五十一",
        "no#": 11
    },
    {
        "title": "寄嚴八判官",
        "author": "劉方平",
        "biography": "",
        "paragraphs": [
            "洛陽新月動秋砧，瀚海沙場天半陰。出塞能全仲叔策，",
            "懷袖未傳三歲字，相思空作隴頭吟。"
        ],
        "notes": [
            ""
        ],
        "volume": "卷二百五十一",
        "no#": 12
    },
    {
        "title": "秋夜寄皇甫冉鄭豐",
        "author": "劉方平",
        "biography": "",
        "paragraphs": [
            "洛陽清夜白雲歸，城裏長河列宿稀。秋後見飛千里雁，",
            "借問客書何所寄，用心不啻兩鄉違。"
        ],
        "notes": [
            ""
        ],
        "volume": "卷二百五十一",
        "no#": 13
    },
    {
        "title": "寄隴右嚴判官",
        "author": "劉方平",
        "biography": "",
        "paragraphs": [
            "副相西征重，蒼生屬望晨。還同周薄伐，不取漢和親。",
            "虜陣摧枯易，王師決勝頻。高旗臨鼓角，太白靜風塵。",
            "赤狄爭歸化，青羌已請臣。遙傳閫外美，盛選幕中賓。",
            "玉劍光初發，冰壺色自真。忠貞期報主，章服豈榮身。",
            "邊草含風綠，征鴻過月新。胡笳長出塞，隴水半歸秦。",
            "絕漠多來往，連年厭苦辛。路經西漢雪，家擲後園春。",
            "誰念煙雲裏，深居汝潁濱。一叢黃菊地，九日白衣人。",
            "松葉疏開嶺，桃花密映津。縑書若有寄，為訪許由鄰。"
        ],
        "notes": [
            ""
        ],
        "volume": "卷二百五十一",
        "no#": 14
    },
    {
        "title": "擬娼樓節怨",
        "author": "劉方平",
        "biography": "",
        "paragraphs": [
            "上苑離離鶯度，昆明冪冪蒲生。",
            "時光春華可惜，何須對鏡含情。"
        ],
        "notes": [
            ""
        ],
        "volume": "卷二百五十一",
        "no#": 15
    },
    {
        "title": "採蓮曲",
        "author": "劉方平",
        "biography": "",
        "paragraphs": [
            "落日晴江裏，荊歌豔楚腰。採蓮從小慣，十五即乘潮。"
        ],
        "notes": [
            ""
        ],
        "volume": "卷二百五十一",
        "no#": 16
    },
    {
        "title": "長信宮",
        "author": "劉方平",
        "biography": "",
        "paragraphs": [
            "夢裏君王近，宮中河漢高。秋風能再熱，團扇不辭勞。"
        ],
        "notes": [
            ""
        ],
        "volume": "卷二百五十一",
        "no#": 17
    },
    {
        "title": "京兆眉",
        "author": "劉方平",
        "biography": "",
        "paragraphs": [
            "新作蛾眉樣，誰將月裏同。有來凡幾日，相效滿城中。"
        ],
        "notes": [
            ""
        ],
        "volume": "卷二百五十一",
        "no#": 18
    },
    {
        "title": "春雪",
        "author": "劉方平",
        "biography": "",
        "paragraphs": [
            "飛雪帶春風，裴回亂繞空。君看似花處，偏在洛陽東。"
        ],
        "notes": [
            ""
        ],
        "volume": "卷二百五十一",
        "no#": 19
    },
    {
        "title": "望夫石",
        "author": "劉方平",
        "biography": "",
        "paragraphs": [
            "佳人成古石，蘚駁覆花黃。猶有春山杏，枝枝似薄妝。"
        ],
        "notes": [
            ""
        ],
        "volume": "卷二百五十一",
        "no#": 20
    },
    {
        "title": "送別",
        "author": "劉方平",
        "biography": "",
        "paragraphs": [
            "華亭霽色滿今朝，雲裏檣竿去轉遙。",
            "莫怪山前深複淺，清淮一日兩回潮。"
        ],
        "notes": [
            ""
        ],
        "volume": "卷二百五十一",
        "no#": 21
    },
    {
        "title": "夜月",
        "author": "劉方平",
        "biography": "",
        "paragraphs": [
            "更深月色半人家，北斗闌幹南斗斜。",
            "今夜偏知春氣暖，蟲聲新透綠窗紗。"
        ],
        "notes": [
            ""
        ],
        "volume": "卷二百五十一",
        "no#": 22
    },
    {
        "title": "春怨",
        "author": "劉方平",
        "biography": "",
        "paragraphs": [
            "紗窗日落漸黃昏，金屋無人見淚痕。",
            "寂寞空庭春欲晚，梨花滿地不開門。"
        ],
        "notes": [
            ""
        ],
        "volume": "卷二百五十一",
        "no#": 23
    },
    {
        "title": "代春怨",
        "author": "劉方平",
        "biography": "",
        "paragraphs": [
            "朝日殘鶯伴妾啼，開簾只見草萋萋。",
            "庭前時有東風入，楊柳千條盡向西。"
        ],
        "notes": [
            ""
        ],
        "volume": "卷二百五十一",
        "no#": 24
    }
]