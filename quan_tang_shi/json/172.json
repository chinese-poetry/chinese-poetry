[
    {
        "title": "安陸白兆山桃花岩寄劉侍禦綰",
        "author": "李白",
        "biography": "",
        "paragraphs": [
            "雲臥三十年，好閑複愛仙。蓬壺雖冥絕，鸞鶴心悠然。",
            "歸來桃花岩，得憩雲窗眠。對嶺人共語，飲潭猿相連。",
            "時升翠微上，邈若羅浮巔。兩岑抱東壑，一嶂橫西天。",
            "樹雜日易隱，崖傾月難圓。芳草換野色，飛蘿搖春煙。",
            "入遠構石室，選幽開上田。獨此林下意，杳無區中緣。",
            "永辭霜台客，千載方來旋。"
        ],
        "notes": [
            ""
        ],
        "volume": "卷一百七十二",
        "no#": 1
    },
    {
        "title": "淮南臥病書懷，寄蜀中趙征君蕤",
        "author": "李白",
        "biography": "",
        "paragraphs": [
            "吳會一浮雲，飄如遠行客。功業莫從就，歲光屢奔迫。",
            "良圖俄棄捐，衰疾乃綿劇。古琴藏虛匣，長劍掛空壁。",
            "楚冠懷鐘儀，越吟比莊舄。國門遙天外，鄉路遠山隔。",
            "朝憶相如台，夜夢子雲宅。旅情初結緝，秋氣方寂曆。",
            "風入松下清，露出草間白。故人不可見，幽夢誰與適。",
            "寄書西飛鴻，贈爾慰離析。"
        ],
        "notes": [
            ""
        ],
        "volume": "卷一百七十二",
        "no#": 2
    },
    {
        "title": "寄弄月溪吳山人",
        "author": "李白",
        "biography": "",
        "paragraphs": [
            "嘗聞龐德公，家住洞湖水。終身棲鹿門，不入襄陽市。",
            "夫君弄明月，滅景清淮裏。高蹤邈難追，可與古人比。",
            "清揚杳莫睹，白雲空望美。待我辭人間，攜手訪松子。"
        ],
        "notes": [
            ""
        ],
        "volume": "卷一百七十二",
        "no#": 3
    },
    {
        "title": "秋山寄衛尉張卿及王征君",
        "author": "李白",
        "biography": "",
        "paragraphs": [
            "何以折相贈，白花青桂枝。月華若夜雪，見此令人思。",
            "雖然剡溪興，不異山陰時。明發懷二子，空吟招隱詩。"
        ],
        "notes": [
            ""
        ],
        "volume": "卷一百七十二",
        "no#": 4
    },
    {
        "title": "望終南山，寄紫閣隱者",
        "author": "李白",
        "biography": "",
        "paragraphs": [
            "出門見南山，引領意無限。秀色難為名，蒼翠日在眼。",
            "有時白雲起，天際自舒卷。心中與之然，托興每不淺。",
            "何當造幽人，滅跡棲絕巘。"
        ],
        "notes": [
            ""
        ],
        "volume": "卷一百七十二",
        "no#": 5
    },
    {
        "title": "夕霽杜陵登樓，寄韋繇",
        "author": "李白",
        "biography": "",
        "paragraphs": [
            "浮陽滅霽景，萬物生秋容。登樓送遠目，伏檻觀群峰。",
            "原野曠超緬，關河紛雜重。清暉映竹日，翠色明雲松。",
            "蹈海寄遐想，還山迷舊蹤。徒然迫晚暮，未果諧心胸。",
            "結桂空佇立，折麻恨莫從。思君達永夜，長樂聞疏鐘。"
        ],
        "notes": [
            ""
        ],
        "volume": "卷一百七十二",
        "no#": 6
    },
    {
        "title": "秋夜宿龍門香山寺奉寄王方城十七丈奉國瑩上人從弟幼成令問",
        "author": "李白",
        "biography": "",
        "paragraphs": [
            "朝發汝海東，暮棲龍門中。水寒夕波急，木落秋山空。",
            "望極九霄迥，賞幽萬壑通。目皓沙上月，心清松下風。",
            "玉鬥橫網戶，銀河耿花宮。興在趣方逸，歡餘情未終。",
            "鳳駕憶王子，虎溪懷遠公。桂枝坐蕭瑟，棣華不復同。",
            "流恨寄伊水，盈盈焉可窮。"
        ],
        "notes": [
            ""
        ],
        "volume": "卷一百七十二",
        "no#": 7
    },
    {
        "title": "春日獨坐，寄鄭明府",
        "author": "李白",
        "biography": "",
        "paragraphs": [
            "燕麥青青遊子悲，河堤弱柳郁金枝。長條一拂春風去，",
            "情人道來竟不來，何人共醉新豐酒。"
        ],
        "notes": [
            ""
        ],
        "volume": "卷一百七十二",
        "no#": 8
    },
    {
        "title": "寄淮南友人",
        "author": "李白",
        "biography": "",
        "paragraphs": [
            "紅顏悲舊國，青歲歇芳洲。不待金門詔，空持寶劍遊。",
            "海雲迷驛道，江月隱鄉樓。複作淮南客，因逢桂樹留。"
        ],
        "notes": [
            ""
        ],
        "volume": "卷一百七十二",
        "no#": 9
    },
    {
        "title": "沙丘城下寄杜甫",
        "author": "李白",
        "biography": "",
        "paragraphs": [
            "我來竟何事，高臥沙丘城。城邊有古樹，日夕連秋聲。",
            "魯酒不可醉，齊歌空複情。思君若汶水，浩蕩寄南征。"
        ],
        "notes": [
            ""
        ],
        "volume": "卷一百七十二",
        "no#": 10
    },
    {
        "title": "聞丹丘子於城北營石門幽居中有高鳳遺跡僕離羣遠懷亦有棲遁之志因敘舊以寄之",
        "author": "李白",
        "biography": "",
        "paragraphs": [
            "春華滄江月，秋色碧海雲。離居盈寒暑，對此長思君。",
            "思君楚水南，望君淮山北。夢魂雖飛來，會面不可得。",
            "疇昔在嵩陽，同衾臥羲皇。綠蘿笑簪紱，丹壑賤岩廊。",
            "晚途各分析，乘興任所適。僕在雁門關，君為峨眉客。",
            "心懸萬里外，影滯兩鄉隔。長劍複歸來，相逢洛陽陌。",
            "陌上何喧喧，都令心意煩。迷津覺路失，托勢隨風翻。",
            "以茲謝朝列，長嘯歸故園。故園恣閒逸，求古散縹帙。",
            "久欲入名山，婚娶殊未畢。人生信多故，世事豈惟一。",
            "念此憂如焚，悵然若有失。聞君臥石門，宿昔契彌敦。",
            "方從桂樹隱，不羨桃花源。高風起遐曠，幽人跡複存。",
            "松風清瑤瑟，溪月湛芳樽。安居偶佳賞，丹心期此論。"
        ],
        "notes": [
            ""
        ],
        "volume": "卷一百七十二",
        "no#": 11
    },
    {
        "title": "淮陰書懷，寄王宗成",
        "author": "李白",
        "biography": "",
        "paragraphs": [
            "沙墩至梁苑，二十五長亭。大舶夾雙櫓，中流鵝鸛鳴。",
            "雲天掃空碧，川嶽涵餘清。飛鳧從西來，適與佳興並。",
            "眷言王喬舄，婉孌故人情。複此親懿會，而增交道榮。",
            "沿洄且不定，飄忽悵徂征。暝投淮陰宿，欣得漂母迎。",
            "鬥酒烹黃雞，一餐感素誠。予為楚壯士，不是魯諸生。",
            "有德必報之，千金恥為輕。緬書羈孤意，遠寄棹歌聲。"
        ],
        "notes": [
            ""
        ],
        "volume": "卷一百七十二",
        "no#": 12
    },
    {
        "title": "聞王昌齡左遷龍標，遙有此寄",
        "author": "李白",
        "biography": "",
        "paragraphs": [
            "楊花落盡子規啼，聞道龍標過五溪。",
            "我寄愁心與明月，隨風直到夜郎西。"
        ],
        "notes": [
            ""
        ],
        "volume": "卷一百七十二",
        "no#": 13
    },
    {
        "title": "寄王屋山人孟大融",
        "author": "李白",
        "biography": "",
        "paragraphs": [
            "我昔東海上，勞山餐紫霞。親見安期公，食棗大如瓜。",
            "中年謁漢主，不愜還歸家。朱顏謝春輝，白髮見生涯。",
            "所期就金液，飛步登雲車。願隨夫子天壇上，"
        ],
        "notes": [
            ""
        ],
        "volume": "卷一百七十二",
        "no#": 14
    },
    {
        "title": "憶舊遊，寄譙郡元參軍",
        "author": "李白",
        "biography": "",
        "paragraphs": [
            "憶昔洛陽董糟丘，為余天津橋南造酒樓。",
            "黃金白璧買歌笑，一醉累月輕王侯。海內賢豪青雲客，",
            "我向淮南攀桂枝，君留洛北愁夢思。不忍別，還相隨。",
            "相隨迢迢訪仙城，三十六曲水回縈。一溪初入千花明，",
            "紫陽之真人，邀我吹玉笙。餐霞樓上動仙樂，",
            "手持錦袍覆我身，我醉橫眠枕其股。當筵意氣淩九霄，",
            "五月相呼度太行，摧輪不道羊腸苦。行來北涼歲月深，",
            "時時出向城西曲，晉祠流水如碧玉。浮舟弄水簫鼓鳴，",
            "紅妝欲醉宜斜日，百尺清潭寫翠娥。翠娥嬋娟初月輝，",
            "此時行樂難再遇，西遊因獻長楊賦。北闕青雲不可期，",
            "問餘別恨知多少，落花春暮爭紛紛。言亦不可盡，"
        ],
        "notes": [
            ""
        ],
        "volume": "卷一百七十二",
        "no#": 15
    },
    {
        "title": "月夜江行，寄崔員外宗之",
        "author": "李白",
        "biography": "",
        "paragraphs": [
            "飄飄江風起，蕭颯海樹秋。登艫美清夜，掛席移輕舟。",
            "月隨碧山轉，水合青天流。杳如星河上，但覺雲林幽。",
            "歸路方浩浩，徂川去悠悠。徒悲蕙草歇，複聽菱歌愁。",
            "岸曲迷後浦，沙明瞰前洲。懷君不可見，望遠增離憂。"
        ],
        "notes": [
            ""
        ],
        "volume": "卷一百七十二",
        "no#": 16
    },
    {
        "title": "宿白鷺洲，寄楊江寧",
        "author": "李白",
        "biography": "",
        "paragraphs": [
            "朝別朱雀門，暮棲白鷺洲。波光搖海月，星影入城樓。",
            "望美金陵宰，如思瓊樹憂。徒令魂入夢，翻覺夜成秋。",
            "綠水解人意，為餘西北流。因聲玉琴裏，蕩漾寄君愁。"
        ],
        "notes": [
            ""
        ],
        "volume": "卷一百七十二",
        "no#": 17
    },
    {
        "title": "新林浦阻風，寄友人",
        "author": "李白",
        "biography": "",
        "paragraphs": [
            "潮水定可信，天風難與期。清晨西北轉，薄暮東南吹。",
            "以此難掛席，佳期益相思。海月破圓影，菰蔣生綠池。",
            "昨日北湖梅，開花已滿枝。今朝東門柳，夾道垂青絲。",
            "歲物忽如此，我來定幾時。紛紛江上雪，草草客中悲。",
            "明發新林浦，空吟謝脁詩。"
        ],
        "notes": [
            ""
        ],
        "volume": "卷一百七十二",
        "no#": 18
    },
    {
        "title": "寄韋南陵冰，余江上乘興訪之遇尋顏尚書笑有此贈",
        "author": "李白",
        "biography": "",
        "paragraphs": [
            "南船正東風，北船來自緩。江上相逢借問君，",
            "堂上三千珠履客，甕中百斛金陵春。恨我阻此樂，"
        ],
        "notes": [
            ""
        ],
        "volume": "卷一百七十二",
        "no#": 19
    },
    {
        "title": "題情深樹，寄象公",
        "author": "李白",
        "biography": "",
        "paragraphs": [
            "腸斷枝上猿，淚添山下樽。白雲見我去，亦為我飛翻。"
        ],
        "notes": [
            ""
        ],
        "volume": "卷一百七十二",
        "no#": 20
    },
    {
        "title": "北山獨酌，寄韋六",
        "author": "李白",
        "biography": "",
        "paragraphs": [
            "巢父將許由，未聞買山隱。道存跡自高，何憚去人近。",
            "紛吾下茲嶺，地閑喧亦泯。門橫群岫開，水鑿眾泉引。",
            "屏高而在雲，竇深莫能准。川光晝昏凝，林氣夕淒緊。",
            "于焉摘朱果，兼得養玄牝。坐月觀寶書，拂霜弄瑤軫。",
            "傾壺事幽酌，顧影還獨盡。念君風塵遊，傲爾令自哂。"
        ],
        "notes": [
            ""
        ],
        "volume": "卷一百七十二",
        "no#": 21
    },
    {
        "title": "寄當塗趙少府炎",
        "author": "李白",
        "biography": "",
        "paragraphs": [
            "晚登高樓望，木落雙江清。寒山饒積翠，秀色連州城。",
            "目送楚雲盡，心悲胡雁聲。相思不可見，回首故人情。"
        ],
        "notes": [
            ""
        ],
        "volume": "卷一百七十二",
        "no#": 22
    },
    {
        "title": "寄東魯二稚子",
        "author": "李白",
        "biography": "",
        "paragraphs": [
            "吳地桑葉綠，吳蠶已三眠。我家寄東魯，誰種龜陰田。",
            "春事已不及，江行複茫然。南風吹歸心，飛墮酒樓前。",
            "樓東一株桃，枝葉拂青煙。此樹我所種，別來向三年。",
            "桃今與樓齊，我行尚未旋。嬌女字平陽，折花倚桃邊。",
            "折花不見我，淚下如流泉。小兒名伯禽，與姊亦齊肩。",
            "雙行桃樹下，撫背複誰憐。念此失次第，肝腸日憂煎。",
            "裂素寫遠意，因之汶陽川。"
        ],
        "notes": [
            ""
        ],
        "volume": "卷一百七十二",
        "no#": 23
    },
    {
        "title": "獨酌清溪江石上，寄權昭夷",
        "author": "李白",
        "biography": "",
        "paragraphs": [
            "我攜一樽酒，獨上江祖石。自從天地開，更長幾千尺。",
            "舉杯向天笑，天回日西照。永願坐此石，長垂嚴陵釣。",
            "寄謝山中人，可與爾同調。"
        ],
        "notes": [
            ""
        ],
        "volume": "卷一百七十二",
        "no#": 24
    },
    {
        "title": "禪房懷友人岑倫",
        "author": "李白",
        "biography": "",
        "paragraphs": [
            "嬋娟羅浮月，搖豔桂水雲。美人竟獨往，而我安得群。",
            "一朝語笑隔，萬里歡情分。沉吟彩霞沒，夢寐群芳歇。",
            "歸鴻渡三湘，遊子在百粵。邊塵染衣劍，白日凋華髮。",
            "春風變楚關，秋聲落吳山。草木結悲緒，風沙淒苦顏。",
            "朅來已永久，頹思如迴圈。飄飄限江裔，想像空留滯。",
            "離憂每醉心，別淚徒盈袂。坐愁青天末，出望黃雲蔽。",
            "目極何悠悠，梅花南嶺頭。空長滅征鳥，水闊無還舟。",
            "寶劍終難托，金囊非易求。歸來倘有問，桂樹山之幽。"
        ],
        "notes": [
            ""
        ],
        "volume": "卷一百七十二",
        "no#": 25
    }
]