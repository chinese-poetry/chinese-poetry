[
    {
        "title": "越女詞",
        "author": "鮑溶",
        "biography": "",
        "paragraphs": [
            "越女芙蓉妝，浣紗清淺水。忽驚春心曉，不敢思君子。",
            "君子縱我思，寧來浣溪裏。"
        ],
        "notes": [
            ""
        ],
        "volume": "卷四百八十六",
        "no#": 1
    },
    {
        "title": "弄玉詞二首",
        "author": "鮑溶",
        "biography": "",
        "paragraphs": [
            "素女結念飛天行，白玉參差鳳凰聲，天仙借女雙翅猛。",
            "五燈繞身生，入煙去無影。",
            "三清弄玉秦公女，嫁得天上人。瓊簫碧月喚朱雀，"
        ],
        "notes": [
            ""
        ],
        "volume": "卷四百八十六",
        "no#": 2
    },
    {
        "title": "山行經樵翁",
        "author": "鮑溶",
        "biography": "",
        "paragraphs": [
            "我心勞我身，遠道誰與論。心如木中火，憂至常自燔。",
            "披訪結恩地，世人輕報恩。女無良媒識，知入何人門。",
            "寒日行深山，路由穀中村。田翁樵采熟，男女謳吟喧。",
            "借問身命謀，上言愧乾坤。時清公賦薄，力勤地利繁。",
            "下念草木年，坐家見重孫。舉案饋賓客，糟漿盈陶尊。",
            "醉閑鹿裘暖，白髮舞軒軒。仰羨太古人，餘將破行轅。",
            "遑遑問身事，師友難為言。離歌又行去，落日低寒泉。"
        ],
        "notes": [
            ""
        ],
        "volume": "卷四百八十六",
        "no#": 3
    },
    {
        "title": "途中旅思二首",
        "author": "鮑溶",
        "biography": "",
        "paragraphs": [
            "喔喔雞鳴曉，蕭蕭馬辭櫪。草草名利區，居人少於客。",
            "生期三萬日，童耄半虛擲。修短命半中，憂歡複相敵。",
            "朝提黃金爵，暮造青松宅。來往日相悲，北邙田土窄。",
            "峨峨西天嶽，錦繡明翠壁。中有不死鄉，千年無人跡。",
            "心期周太子，下馬拜虛碧。鶴駕如可從，他年執煙策。",
            "星出方問宿，睡眼始朦朧。天光見地色，上路車幢幢。",
            "時物既老大，眾山何枯空。青冥見古柏，寥朗聞疏鴻。",
            "獨步天地間，無因為君忠。白毛尋人憂，生此頭髮中。",
            "躍馬非壯歲，報恩無高功。斯言化為火，日夜焚深衷。"
        ],
        "notes": [
            ""
        ],
        "volume": "卷四百八十六",
        "no#": 4
    },
    {
        "title": "舊鏡",
        "author": "鮑溶",
        "biography": "",
        "paragraphs": [
            "嬋娟本家鏡，與妾歸君子。每憶並照時，相逢明月裏。",
            "春風忽分影，白日難依倚。珠粉不結花，玉璫寧輝耳。",
            "心期不可見，不保長如此。華髮一欺人，青銅化為鬼。",
            "良人有歸日，肯學妖桃李。瑤匣若浮雲，冥冥藏玉水。",
            "侍兒不遣照，恐學孤鸞死。"
        ],
        "notes": [
            ""
        ],
        "volume": "卷四百八十六",
        "no#": 5
    },
    {
        "title": "宿悟空寺贈僧",
        "author": "鮑溶",
        "biography": "",
        "paragraphs": [
            "勞者謠燭蛾，致身何營營。雪山本師在，心地如鏡清。",
            "往與本師別，人間買浮名。朝光畏不久，內火燒人情。",
            "迷路喜未遠，宿留化人城。前心宛如此，了了隨靜生。",
            "維持薝蔔花，卻與前心行。"
        ],
        "notes": [
            ""
        ],
        "volume": "卷四百八十六",
        "no#": 6
    },
    {
        "title": "感興",
        "author": "鮑溶",
        "biography": "",
        "paragraphs": [
            "幽人無近跡，別易會則稀。黃鶴亦姓丁，寥寥何處飛。",
            "時見海上山，繞雲心依依。諒無馭風術，中路愁虛歸。",
            "童發慕道心，壯年墮塵機。白日不饒我，如今事皆非。",
            "群羊化石盡，雙鳧與我違。□岳黃金富，軒轅曉霞衣。",
            "誰令日在眼，容色煙雲微。"
        ],
        "notes": [
            ""
        ],
        "volume": "卷四百八十六",
        "no#": 7
    },
    {
        "title": "秋思",
        "author": "鮑溶",
        "biography": "",
        "paragraphs": [
            "楚客秋更悲，皇皇無聲地。時無無事人，我命與身異。",
            "良時如飛鳥，回掌成故事。蹉跎秋定還，凝冽堅冰至。",
            "人生不期老，華髮誰能避。感此惜壯年，壯年少為貴。",
            "我生雖努力，榮途難自致。徒為擊角歌，且慚雕劍字。",
            "吾師罕言命，感激潛傷思。"
        ],
        "notes": [
            ""
        ],
        "volume": "卷四百八十六",
        "no#": 8
    },
    {
        "title": "客途逢鄉人旋別",
        "author": "鮑溶",
        "biography": "",
        "paragraphs": [
            "驚鴻一斷行，天遠會無因。無因忽相會，感歎若有神。",
            "我鄉路三千，百里一主人。一宿獨何戀，何況舊鄉鄰。",
            "牢落歲華晏，相憐客中貧。迎霜君衣暖，與我同一身。",
            "誰在天日下，此生能不勤。青萍寄流水，安得長相親。",
            "明發更遠道，山河重苦辛。"
        ],
        "notes": [
            ""
        ],
        "volume": "卷四百八十六",
        "no#": 9
    },
    {
        "title": "隋帝陵下",
        "author": "鮑溶",
        "biography": "",
        "paragraphs": [
            "白露沾衣隋主宮，雲亭月館楚淮東。盤龍樓艦浮冤水，",
            "傷心近似驪山路，陵樹無根秋草中。"
        ],
        "notes": [
            ""
        ],
        "volume": "卷四百八十六",
        "no#": 10
    },
    {
        "title": "洛陽春望",
        "author": "鮑溶",
        "biography": "",
        "paragraphs": [
            "五鳳樓南望洛陽，龍門回合抱蒼蒼。受朝前殿雲霞暖，",
            "東人猶憶時巡禮，願覲元和日月光。"
        ],
        "notes": [
            ""
        ],
        "volume": "卷四百八十六",
        "no#": 11
    },
    {
        "title": "始見二毛",
        "author": "鮑溶",
        "biography": "",
        "paragraphs": [
            "玄發迎憂光色闌，衰華因鏡強相看。百川赴海返潮易，",
            "顏生豈是光陰晚，余亦何人不自寬。"
        ],
        "notes": [
            ""
        ],
        "volume": "卷四百八十六",
        "no#": 12
    },
    {
        "title": "巫山懷古",
        "author": "鮑溶",
        "biography": "",
        "paragraphs": [
            "十二峰巒鬥翠微，石煙花霧犯容輝。青春楚女妒雲老，",
            "誰傷宋玉千年後，留得青山辨是非。"
        ],
        "notes": [
            ""
        ],
        "volume": "卷四百八十六",
        "no#": 13
    },
    {
        "title": "郊天回",
        "author": "鮑溶",
        "biography": "",
        "paragraphs": [
            "日動蕭煙上泰壇，帝從黃道整和鑾。風前貔武回雕仗，",
            "始知報本終朝禮，舊典時巡只自難。"
        ],
        "notes": [
            ""
        ],
        "volume": "卷四百八十六",
        "no#": 14
    },
    {
        "title": "溫泉宮",
        "author": "鮑溶",
        "biography": "",
        "paragraphs": [
            "憶昔開元天地平，武皇十月幸華清。山蒸陰火雲三素，",
            "仍聞老叟垂黃發，猶說龍髯縹緲情。"
        ],
        "notes": [
            ""
        ],
        "volume": "卷四百八十六",
        "no#": 15
    },
    {
        "title": "寄歸",
        "author": "鮑溶",
        "biography": "",
        "paragraphs": [
            "塞草黃來見雁稀，隴雲白後少人歸。新絲強入未衰鬢，",
            "更看出獵相思苦，不射秋田朝雉飛。"
        ],
        "notes": [
            ""
        ],
        "volume": "卷四百八十六",
        "no#": 16
    },
    {
        "title": "贈遠",
        "author": "鮑溶",
        "biography": "",
        "paragraphs": [
            "辛苦關西車騎官，幾年旌節客河蘭。金泥舞虎精神暗，",
            "莫勞雁足傳書信，願向淩煙閣上看。"
        ],
        "notes": [
            ""
        ],
        "volume": "卷四百八十六",
        "no#": 17
    },
    {
        "title": "九日與友人登高",
        "author": "鮑溶",
        "biography": "",
        "paragraphs": [
            "雲木疏黃秋滿川，茱萸風裏一尊前。幾回為客逢佳節，",
            "古來醉樂皆難得，留取窮通付上天。"
        ],
        "notes": [
            ""
        ],
        "volume": "卷四百八十六",
        "no#": 18
    },
    {
        "title": "贈楊煉師",
        "author": "鮑溶",
        "biography": "",
        "paragraphs": [
            "柴煙衣上繡春雲，清隱山書小篆文。",
            "明月在天將鳳管，夜深吹向玉晨君。"
        ],
        "notes": [
            ""
        ],
        "volume": "卷四百八十六",
        "no#": 19
    },
    {
        "title": "玉清壇",
        "author": "鮑溶",
        "biography": "",
        "paragraphs": [
            "上陽宮裏女，玉色楚人多。西信無因得，東游奈樂何。"
        ],
        "notes": [
            ""
        ],
        "volume": "卷四百八十六",
        "no#": 20
    },
    {
        "title": "答客",
        "author": "鮑溶",
        "biography": "",
        "paragraphs": [
            "竹間深路馬驚嘶，獨入蓬門半似迷。",
            "勞問圃人終歲事，桔槔聲裏雨春畦。"
        ],
        "notes": [
            ""
        ],
        "volume": "卷四百八十六",
        "no#": 21
    },
    {
        "title": "隋宮",
        "author": "鮑溶",
        "biography": "",
        "paragraphs": [
            "柳塘煙起日西斜，竹浦風回雁弄沙。",
            "煬帝春遊古城在，壞宮芳草滿人家。"
        ],
        "notes": [
            ""
        ],
        "volume": "卷四百八十六",
        "no#": 22
    },
    {
        "title": "送僧文江",
        "author": "鮑溶",
        "biography": "",
        "paragraphs": [
            "吳王劍池上，禪子石房深。久慕白雲性，忽勞青玉音。",
            "孤高知勝鶴，清雅似聞琴。此韻書珍重，煩師出定吟。"
        ],
        "notes": [
            ""
        ],
        "volume": "卷四百八十六",
        "no#": 23
    },
    {
        "title": "古意",
        "author": "鮑溶",
        "biography": "",
        "paragraphs": [
            "重錦化為泥，翦刀誤人事。夜裁遠道書，翦破相思字。",
            "妾心不自信，遠道終難寄。客心固多疑，肯信非人意。",
            "萬里不言遠，歸書長相次。可即由此書，空房□忌諱。"
        ],
        "notes": [
            ""
        ],
        "volume": "卷四百八十六",
        "no#": 24
    },
    {
        "title": "山中冬思二首",
        "author": "鮑溶",
        "biography": "",
        "paragraphs": [
            "山深先冬寒，敗葉與林齊。門巷非世路，何人念窮棲。",
            "哀風破山起，夕雪誤鳴雞。巢鳥侵旦出，饑猿無聲啼。",
            "晨興動煙火，開雲伐冰溪。老木寒更瘦，陰雲晴亦低。",
            "我貧自求力，顏色常低迷。時思靈台下，遊子正淒淒。",
            "雪壯冰亦堅，凍澗如平地。幽人毛褐暖，笑就糟床醉。",
            "喚人空谷應，開火寒猿至。拾薪煮秋栗，看鼎書古字。",
            "忽憶南澗遊，衣巾多雲氣。露腳尋逸僧，諮量意中事。"
        ],
        "notes": [
            ""
        ],
        "volume": "卷四百八十六",
        "no#": 25
    },
    {
        "title": "讀史",
        "author": "鮑溶",
        "biography": "",
        "paragraphs": [
            "鬼書報秦亡，天地亦雲閉。赤龍吟大野，老母哭白帝。",
            "蒼蒼無白日，項氏徒先濟。六合已姓劉，鴻門事難制。",
            "坑降嬴政在，衣錦人望替。宿昔見漢兵，龍蛇滿旌棨。",
            "始矜山可拔，終歎騅不逝。區區亞父心，未究天人際。",
            "蕭張馬無汗，盛業垂千世。"
        ],
        "notes": [
            ""
        ],
        "volume": "卷四百八十六",
        "no#": 26
    },
    {
        "title": "冬夜答客",
        "author": "鮑溶",
        "biography": "",
        "paragraphs": [
            "冬日誠可愛，不如夜漏多。幸君霜露裏，車馬犯寒過。",
            "學耕不逢年，稂莠敗黍禾。豈唯親賓散，鳥鼠移巢窠。",
            "獨見青松心，淩霜庇柔蘿。壯日賤若此，留恩意如何。",
            "因憶古丈夫，一言重山河。臨風彈楚劍，為子奏燕歌。"
        ],
        "notes": [
            ""
        ],
        "volume": "卷四百八十六",
        "no#": 27
    },
    {
        "title": "宿吳興道中苕村",
        "author": "鮑溶",
        "biography": "",
        "paragraphs": [
            "浮客倦長道，秋深夜如年。久行惜日月，常起雞鳴前。",
            "夕計今日程，息車在苕川。霜中水南寺，金磬泠泠然。",
            "疇昔此林下，歸心巢頂禪。身依寤昏寐，智月生虛圓。",
            "羈旅違我程，去留難雙全。觀身話往事，如夢游青天。",
            "明發止賓從，寄聲琴上弦。聊書越人意，此曲名思仙。"
        ],
        "notes": [
            ""
        ],
        "volume": "卷四百八十六",
        "no#": 28
    },
    {
        "title": "代楚老酬主人",
        "author": "鮑溶",
        "biography": "",
        "paragraphs": [
            "流水為我鄉，扁舟為我宅。二毛去天遠，幾日人間客。",
            "曈曈銜山景，渺渺翔雲跡。從時無定心，病處不暖席。",
            "煩君問岐路，為我生淒戚。百年衣食身，未死皆有役。",
            "曾傷無遺嗣，縱有複何益。終古北邙山，樵人賣松柏。"
        ],
        "notes": [
            ""
        ],
        "volume": "卷四百八十六",
        "no#": 29
    },
    {
        "title": "沛中懷古",
        "author": "鮑溶",
        "biography": "",
        "paragraphs": [
            "煙蕪歌風台，此是赤帝鄉。赤帝今已矣，大風邈淒涼。",
            "惟昔仗孤劍，十年朝八荒。人言生處樂，萬乘巡東方。",
            "高臺何巍巍，行殿起中央。興言萬代事，四坐沾衣裳。",
            "我為異代臣，酌水祀先王。撫事複懷昔，臨風獨彷徨。"
        ],
        "notes": [
            ""
        ],
        "volume": "卷四百八十六",
        "no#": 30
    },
    {
        "title": "夏日華山別韓博士愈",
        "author": "鮑溶",
        "biography": "",
        "paragraphs": [
            "別地泰華陰，孤亭潼關口。夏日可畏時，望山易遲久。",
            "暫因車馬倦，一逐雲先後。碧霞氣爭寒，黃鳥語相誘。",
            "三峰多異態，迥舉仙人手。天晴捧日輪，月夕弄星斗。",
            "幽疑白帝近，明見黃河走。遠心不期來，真境非吾有。",
            "鳥鳴草木下，日息天地右。躑躅因風松，青冥謝仙叟。",
            "不知無聲淚，中感一顏厚。青霄上何階，別劍空朗扣。",
            "故鄉此關外，身與名相守。跡比斷根蓬，憂如長飲酒。",
            "生離抱多恨，方寸安可受。咫尺岐路分，蒼煙蔽回首。"
        ],
        "notes": [
            ""
        ],
        "volume": "卷四百八十六",
        "no#": 31
    },
    {
        "title": "春日言懷",
        "author": "鮑溶",
        "biography": "",
        "paragraphs": [
            "湛湛琴前酒，期自賞青春。胡為緘笑語，深念不思身。",
            "寂寂花舞多，嚶嚶鳥言頻。心悲兄弟遠，願見相似人。",
            "江界田土卑，競來東作勤。歲寒虛盡力，家外無強親。",
            "杳窅青雲望，無途同苦辛。"
        ],
        "notes": [
            ""
        ],
        "volume": "卷四百八十六",
        "no#": 32
    },
    {
        "title": "題吳征君岩居",
        "author": "鮑溶",
        "biography": "",
        "paragraphs": [
            "堯澤潤天下，許由心不知。真風存綿綿，常與達者期。",
            "有道吾不仕，有生吾不欺。澹然靈府中，獨見太古時。",
            "地脈發醴泉，岩根生靈芝。天文若通會，星影應離離。",
            "亭亭傅氏岩，何獨萬古思。"
        ],
        "notes": [
            ""
        ],
        "volume": "卷四百八十六",
        "no#": 33
    },
    {
        "title": "雲溪竹園翁",
        "author": "鮑溶",
        "biography": "",
        "paragraphs": [
            "硠硠雲溪裏，翠竹和雲生。古泉積澗深，竦竦如刻成。",
            "楚客臥雲老，世間無姓名。因茲千畝業，以代雙牛耕。",
            "亂林不可留，寸莖不可輕。風暖鬥出地，仰齊故年莖。",
            "幽室結白茅，密葉羅眾清。照水寒澹蕩，對山綠崢嶸。",
            "蒼松含古貌，秋桂儼白英。相看受天風，深夜戛擊聲。"
        ],
        "notes": [
            ""
        ],
        "volume": "卷四百八十六",
        "no#": 34
    },
    {
        "title": "竊覽都官李郎中和李舍人益酬張舍人弘靜夏夜寓直思聞雅琴見寄",
        "author": "鮑溶",
        "biography": "",
        "paragraphs": [
            "朝草天子奏，夜語思憂琴。因聲含香氣，其韻流水音。",
            "仙樂朱鳳意，靈芝紫鸞心。翻然遠求友，豈獨雙歸林。",
            "松吹暑中冷，星花池上深。倘俾有聲樂，請以絲和金。"
        ],
        "notes": [
            ""
        ],
        "volume": "卷四百八十六",
        "no#": 35
    },
    {
        "title": "長安言懷",
        "author": "鮑溶",
        "biography": "",
        "paragraphs": [
            "殷殷生念厚，戚戚勞者多。二時晝夜等，百歲詎幾何。",
            "日下文翰苑，側身識經過。千慮恐一失，翔陽已蹉跎。",
            "臨觴翦眾憂，靜寄絲桐歌。思歸繞十指，五聲不相和。",
            "暮天還巢翼，明日隕葉柯。高謝岩谷人，鹿衣帶女蘿。",
            "生不去親愛，浮名若風波。誰令不及此，親愛隔山河。"
        ],
        "notes": [
            ""
        ],
        "volume": "卷四百八十六",
        "no#": 36
    },
    {
        "title": "秋思三首",
        "author": "鮑溶",
        "biography": "",
        "paragraphs": [
            "胡風吹雁翼，遠別無人鄉。君近雁來處，幾回斷君腸。",
            "昔奉千日書，撫心怨星霜。無書又千日，世路重茫茫。",
            "燕國有佳麗，蛾眉富春光。自然君歸晚，花落君空堂。",
            "君其若不然，歲晚雙鴛鴦。",
            "顧兔蝕殘月，幽光不如星。女兒晚事夫，顏色同秋螢。",
            "秋日邊馬思，武夫不遑甯。燕歌易水怨，劍舞蛟龍腥。",
            "風折連枝樹，水翻無蒂萍。立身多門戶，何必燕山銘。",
            "生世不如鳥，雙雙比翼翎。",
            "季秋天地閑，萬物生意足。我憂長於生，安得及草木。",
            "試從古人願，致酒歌秉燭。燕趙皆世人，詎能長似玉。",
            "俯憐老期近，仰視日車速。蕭颯禦風君，魂夢願相逐。",
            "百年夜銷半，端為重纓束。"
        ],
        "notes": [
            ""
        ],
        "volume": "卷四百八十六",
        "no#": 37
    },
    {
        "title": "歸雁",
        "author": "鮑溶",
        "biography": "",
        "paragraphs": [
            "南國春早暖，渚蒲正月生。東風吹雁心，上下和樂聲。",
            "繞水半空去，拂雲偕相迎。如防失群怨，預有侵夜驚。",
            "渺邈天外影，支離塞中鶯。自顧摧頹羽，偏感南北情。",
            "乍甘煙霧勞，不顧龍沙榮。雖樂未歸意，終不能自鳴。",
            "喜去春月滿，歸來秋風清。啼餘碧窗夢，望斷陰山行。",
            "不及瑤wG燕，寄身金宮楹。"
        ],
        "notes": [
            ""
        ],
        "volume": "卷四百八十六",
        "no#": 38
    },
    {
        "title": "悲湘靈",
        "author": "鮑溶",
        "biography": "",
        "paragraphs": [
            "山上涼雲收，日斜川風止。娥皇五十弦，秋深漢江水。",
            "初因無象外，牽感百憂裏。霜露結瑤華，煙波勞玉指。",
            "將隨落葉去，又繞疏蘋起。哀響雲合來，清餘桐半死。",
            "女顏萬歲後，豈複嬋娟子。不道神無悲，那能久如此。",
            "魂魄無不之，九山徒相似。沒沒竟不從，唯傷遠人耳。",
            "斑斑淚篁下，恐有學瑟鬼。"
        ],
        "notes": [
            ""
        ],
        "volume": "卷四百八十六",
        "no#": 39
    },
    {
        "title": "聞蟬",
        "author": "鮑溶",
        "biography": "",
        "paragraphs": [
            "高蟬旦夕唳，景物浮涼氣。木葉漸驚年，錦字因絡緯。",
            "稍斷當窗夢，更淒臨水意。清香筍蒂風，曉露蓮花淚。",
            "餘引未全歇，凝悲尋迥至。星井欲望河，月扇看藏笥。",
            "誰念因聲感，放歌寫人事。"
        ],
        "notes": [
            ""
        ],
        "volume": "卷四百八十六",
        "no#": 40
    },
    {
        "title": "懷幽期",
        "author": "鮑溶",
        "biography": "",
        "paragraphs": [
            "清砧擊霜天外發，楚僧期到石上月。寒峰深虛獨繞盡，",
            "眼界行處不著我，天花下來惟有香，我今胡為寄他鄉。"
        ],
        "notes": [
            ""
        ],
        "volume": "卷四百八十六",
        "no#": 41
    },
    {
        "title": "思琴高",
        "author": "鮑溶",
        "biography": "",
        "paragraphs": [
            "琴仙人，得仙去。萬古釣龍空有處，我持曲鉤思白魚。",
            "仙溪綠盡含空虛，天鈞蹤跡無遺餘。燒香寄影在岩樹，"
        ],
        "notes": [
            ""
        ],
        "volume": "卷四百八十六",
        "no#": 42
    },
    {
        "title": "得儲道士書",
        "author": "鮑溶",
        "biography": "",
        "paragraphs": [
            "嬋娟春盡暮心秋，鄰里同年半白頭。",
            "為問蓬萊近消息，海波平靜好東遊。"
        ],
        "notes": [
            ""
        ],
        "volume": "卷四百八十六",
        "no#": 43
    },
    {
        "title": "寒夜吟",
        "author": "鮑溶",
        "biography": "",
        "paragraphs": [
            "九衢金吾夜行行，上宮玉漏遙分明。霜飆乘陰掃地起，",
            "羅幕畫堂深皎潔，蘭煙對酒客幾人。獸火揚光二三月，"
        ],
        "notes": [
            ""
        ],
        "volume": "卷四百八十六",
        "no#": 44
    },
    {
        "title": "採蓮曲二首",
        "author": "鮑溶",
        "biography": "",
        "paragraphs": [
            "弄舟朅來南塘水，荷葉映身摘蓮子。暑衣清淨鴛鴦喜，",
            "採蓮朅來水無風，蓮潭如鑒松如龍。夏衫短袖交斜紅，"
        ],
        "notes": [
            ""
        ],
        "volume": "卷四百八十六",
        "no#": 45
    },
    {
        "title": "玉山謠奉送王隱者",
        "author": "鮑溶",
        "biography": "",
        "paragraphs": [
            "鳳凰城南玉山高，石腳聳立爭雄豪。攢峰胎玉氣色潤，",
            "有客師事金身仙，用金買得山中田。閑開玉水灌芝草，",
            "水玉丁東不可聞，冰華皎潔應如待。秋風引吾歌去來，"
        ],
        "notes": [
            ""
        ],
        "volume": "卷四百八十六",
        "no#": 46
    },
    {
        "title": "岐路",
        "author": "鮑溶",
        "biography": "",
        "paragraphs": [
            "北風送微寒，徒侶勤遠征。憂人席不暖，殘月馬上明。",
            "飄飄岐路間，長見日初生。重嶂曉色淺，疏猿寒啼清。",
            "人間多岐路，常恐終身行。回見四方人，車輪無留聲。",
            "空穀亦堪隱，下田非懶耕。古人有遺訓，飽食非親榮。",
            "我生禮義鄉，少小見太平。聖賢猶羈旅，況複非其名。"
        ],
        "notes": [
            ""
        ],
        "volume": "卷四百八十六",
        "no#": 47
    },
    {
        "title": "隴頭水",
        "author": "鮑溶",
        "biography": "",
        "paragraphs": [
            "隴頭水，千古不堪聞。生歸蘇屬國，死別李將軍。",
            "細響風凋草，清哀雁落雲。"
        ],
        "notes": [
            ""
        ],
        "volume": "卷四百八十六",
        "no#": 48
    },
    {
        "title": "沙上月",
        "author": "鮑溶",
        "biography": "",
        "paragraphs": [
            "黃昏潮落南沙明，月光涵沙秋雪清。",
            "水文不上煙不蕩，平平玉田冷空曠。"
        ],
        "notes": [
            ""
        ],
        "volume": "卷四百八十六",
        "no#": 49
    },
    {
        "title": "贈李黯將軍",
        "author": "鮑溶",
        "biography": "",
        "paragraphs": [
            "細柳連營石塹牢，平安狼火赤星高。岩雲入角雕龍爽，",
            "聖人唯有河湟恨，寰海無虞在一勞。"
        ],
        "notes": [
            ""
        ],
        "volume": "卷四百八十六",
        "no#": 50
    },
    {
        "title": "人日陪宣州範中丞傳正與範侍禦宴",
        "author": "鮑溶",
        "biography": "",
        "paragraphs": [
            "人日春風綻早梅，謝家兄弟看花來。吳姬對客歌千曲，",
            "流光易去歡難得，莫厭頻頻上此台。"
        ],
        "notes": [
            ""
        ],
        "volume": "卷四百八十六",
        "no#": 51
    },
    {
        "title": "古鑒",
        "author": "鮑溶",
        "biography": "",
        "paragraphs": [
            "古鑒含靈氣象和，蛟龍盤鼻護金波。隱山道士未曾識，",
            "世間縱有應難比，十斛明珠酬未多。"
        ],
        "notes": [
            ""
        ],
        "volume": "卷四百八十六",
        "no#": 52
    },
    {
        "title": "送王煉師",
        "author": "鮑溶",
        "biography": "",
        "paragraphs": [
            "聖母祠堂藥樹香，邑君承命薦椒漿。風雲大感精神地，",
            "野人久會神仙事，敢奏歌鐘慶萬箱。"
        ],
        "notes": [
            ""
        ],
        "volume": "卷四百八十六",
        "no#": 53
    },
    {
        "title": "寄張十七校書李仁行秀才",
        "author": "鮑溶",
        "biography": "",
        "paragraphs": [
            "去年八月此佳辰，池上閑閑四五人。久行月影愁迷夢，",
            "今年此日何由見，蓬戶蕭條對病身。"
        ],
        "notes": [
            ""
        ],
        "volume": "卷四百八十六",
        "no#": 54
    },
    {
        "title": "送王損之秀才赴舉",
        "author": "鮑溶",
        "biography": "",
        "paragraphs": [
            "青門佩蘭客，淮水誓風流。名在鄉書貢，心期月殿遊。",
            "平沙大河急，細雨二陵秋。感此添離恨，年光不少留。"
        ],
        "notes": [
            ""
        ],
        "volume": "卷四百八十六",
        "no#": 55
    },
    {
        "title": "舊鏡",
        "author": "鮑溶",
        "biography": "",
        "paragraphs": [
            "團團銅鏡似潭水，心愛玉顏私自親。",
            "一經離別少年改，難與清光相見新。"
        ],
        "notes": [
            ""
        ],
        "volume": "卷四百八十六",
        "no#": 56
    },
    {
        "title": "憶郊天",
        "author": "鮑溶",
        "biography": "",
        "paragraphs": [
            "憶向郊壇望武皇，九軍旗帳下南方。六龍日馭天行健，",
            "至今滿耳簫韶曲，徒羨瑤池舞鳳凰。"
        ],
        "notes": [
            ""
        ],
        "volume": "卷四百八十六",
        "no#": 57
    },
    {
        "title": "期盡",
        "author": "鮑溶",
        "biography": "",
        "paragraphs": [
            "魚鎖生衣門不開，玉筐金月共塵埃。",
            "青山石婦千年望，雷雨曾知來不來。"
        ],
        "notes": [
            ""
        ],
        "volume": "卷四百八十六",
        "no#": 58
    },
    {
        "title": "晚山蟬",
        "author": "鮑溶",
        "biography": "",
        "paragraphs": [
            "山蟬秋晚妨人語，客子驚心馬亦嘶。能閱幾時新碧樹，"
        ],
        "notes": [
            ""
        ],
        "volume": "卷四百八十六",
        "no#": 59
    },
    {
        "title": "秋暮送裴垍員外刺婺州",
        "author": "鮑溶",
        "biography": "",
        "paragraphs": [
            "婺女星邊氣不秋，金華山水似瀛州。",
            "含香太守心清淨，去與神仙日日游。"
        ],
        "notes": [
            ""
        ],
        "volume": "卷四百八十六",
        "no#": 60
    },
    {
        "title": "寄薛膺昆季",
        "author": "鮑溶",
        "biography": "",
        "paragraphs": [
            "楚山清洛兩無期，夢裏春風玉樹枝。",
            "何況芙蓉樓上客，海門江月亦相思。"
        ],
        "notes": [
            ""
        ],
        "volume": "卷四百八十六",
        "no#": 61
    },
    {
        "title": "楊真人籙中像",
        "author": "鮑溶",
        "biography": "",
        "paragraphs": [
            "畫中留得清虛質，人世難逢白鶴身。",
            "應見茅盈哀老弟，為持金籙救生人。"
        ],
        "notes": [
            ""
        ],
        "volume": "卷四百八十六",
        "no#": 62
    },
    {
        "title": "寄盧給事汀吳員外丹",
        "author": "鮑溶",
        "biography": "",
        "paragraphs": [
            "姓丁黃鶴遼東去，客倩仙翁海上人。",
            "聞道姓名多改變，只今偕是聖朝臣。"
        ],
        "notes": [
            ""
        ],
        "volume": "卷四百八十六",
        "no#": 63
    },
    {
        "title": "懷王直秀才",
        "author": "鮑溶",
        "biography": "",
        "paragraphs": [
            "鄉無竹圃為三徑，貧寄鄰家已二年。",
            "惟有素風身未墜，世間開口不言錢。"
        ],
        "notes": [
            ""
        ],
        "volume": "卷四百八十六",
        "no#": 64
    },
    {
        "title": "贈真公影堂",
        "author": "鮑溶",
        "biography": "",
        "paragraphs": [
            "舊房西壁畫支公，昨暮今晨色不同。",
            "遠客閒心無處所，獨添香火望虛空。"
        ],
        "notes": [
            ""
        ],
        "volume": "卷四百八十六",
        "no#": 65
    },
    {
        "title": "贈僧戒休",
        "author": "鮑溶",
        "biography": "",
        "paragraphs": [
            "風行露宿不知貧，明月為心又是身。",
            "欲問月中無我法，無人無我問何人。"
        ],
        "notes": [
            ""
        ],
        "volume": "卷四百八十六",
        "no#": 66
    },
    {
        "title": "秋夜懷紫閣峰僧",
        "author": "鮑溶",
        "biography": "",
        "paragraphs": [
            "滿山雨色應難見，隔澗經聲又不聞。",
            "紫閣夜深多入定，石台誰為掃秋雲。"
        ],
        "notes": [
            ""
        ],
        "volume": "卷四百八十六",
        "no#": 67
    },
    {
        "title": "酬江公見寄",
        "author": "鮑溶",
        "biography": "",
        "paragraphs": [
            "曾答雁門偈，為憐同社人。多慚惠休句，偕得此陽春。"
        ],
        "notes": [
            ""
        ],
        "volume": "卷四百八十六",
        "no#": 68
    },
    {
        "title": "送羅侍禦歸西台",
        "author": "鮑溶",
        "biography": "",
        "paragraphs": [
            "歸台新柱史，辭府舊英髦。勸酒蓮幕貴，望塵驄馬高。",
            "詩情分繡段，劍彩拂霜毫。此舉關風化，誰雲別恨勞。"
        ],
        "notes": [
            ""
        ],
        "volume": "卷四百八十六",
        "no#": 69
    },
    {
        "title": "宿水亭",
        "author": "鮑溶",
        "biography": "",
        "paragraphs": [
            "雕楹彩檻壓通波，魚鱗碧幕銜曲玉。",
            "夜深星月伴芙蓉，如在廣寒宮裏宿。"
        ],
        "notes": [
            ""
        ],
        "volume": "卷四百八十六",
        "no#": 70
    },
    {
        "title": "寄峨嵋山楊煉師",
        "author": "鮑溶",
        "biography": "",
        "paragraphs": [
            "道士夜誦蕊珠經，白鶴下繞香煙聽。",
            "夜移經盡人上鶴，仙風吹入秋冥冥。"
        ],
        "notes": [
            ""
        ],
        "volume": "卷四百八十六",
        "no#": 71
    },
    {
        "title": "寄海陵韓長官",
        "author": "鮑溶",
        "biography": "",
        "paragraphs": [
            "吏散重門印不開，玉琴招鶴舞裴回。",
            "野人為此多東望，雲雨仍從海上來。"
        ],
        "notes": [
            ""
        ],
        "volume": "卷四百八十六",
        "no#": 72
    },
    {
        "title": "淮南臥病感路群侍禦訪別",
        "author": "鮑溶",
        "biography": "",
        "paragraphs": [
            "西台禦史重難言，落木疏籬繞病魂。",
            "一望青雲感驄馬，款行黃草出柴門。"
        ],
        "notes": [
            ""
        ],
        "volume": "卷四百八十六",
        "no#": 73
    },
    {
        "title": "題禪定寺集公竹院",
        "author": "鮑溶",
        "biography": "",
        "paragraphs": [
            "公門得休靜，禪寺少逢迎。任客看花醉，隨僧入竹行。",
            "歸時常犯夜，雲裏有經聲。"
        ],
        "notes": [
            ""
        ],
        "volume": "卷四百八十六",
        "no#": 74
    },
    {
        "title": "風箏",
        "author": "鮑溶",
        "biography": "",
        "paragraphs": [
            "何響與天通，瑤箏掛望中。彩弦非觸指，錦瑟忽聞風。",
            "雁柱虛連勢，鸞歌且墜空。夜和霜擊磬，晴引鳳歸桐。",
            "幽咽誰生怨，清泠自匪躬。秦姬收寶匣，搔首不成功。"
        ],
        "notes": [
            ""
        ],
        "volume": "卷四百八十六",
        "no#": 75
    }
]