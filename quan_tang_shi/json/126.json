[
    {
        "title": "奉和聖制賜史供奉曲江宴應制",
        "author": "王維",
        "biography": "",
        "paragraphs": [
            "侍從有鄒枚，瓊筵就水開。言陪柏梁宴，新下建章來。",
            "對酒山河滿，移舟草樹回。天文同麗日，駐景惜行杯。"
        ],
        "notes": [
            ""
        ],
        "volume": "卷一百二十六",
        "no#": 1
    },
    {
        "title": "從岐王過楊氏別業應教",
        "author": "王維",
        "biography": "",
        "paragraphs": [
            "楊子談經所，淮王載酒過。興闌啼鳥換，坐久落花多。",
            "徑轉回銀燭，林開散玉珂。嚴城時未啟，前路擁笙歌。"
        ],
        "notes": [
            ""
        ],
        "volume": "卷一百二十六",
        "no#": 2
    },
    {
        "title": "從岐王夜宴衛家山池應教",
        "author": "王維",
        "biography": "",
        "paragraphs": [
            "座客香貂滿，宮娃綺幔張。澗花輕粉色，山月少燈光。",
            "積翠紗窗暗，飛泉繡戶涼。還將歌舞出，歸路莫愁長。"
        ],
        "notes": [
            ""
        ],
        "volume": "卷一百二十六",
        "no#": 3
    },
    {
        "title": "早朝",
        "author": "王維",
        "biography": "",
        "paragraphs": [
            "柳暗百花明，春深五鳳城。城烏睥睨曉，宮井轆轤聲。",
            "方朔金門侍，班姬玉輦迎。仍聞遣方士，東海訪蓬瀛。"
        ],
        "notes": [
            ""
        ],
        "volume": "卷一百二十六",
        "no#": 4
    },
    {
        "title": "同崔員外秋宵寓直",
        "author": "王維",
        "biography": "",
        "paragraphs": [
            "建禮高秋夜，承明候曉過。九門寒漏徹，萬井曙鐘多。",
            "月迥藏珠鬥，雲消出絳河。更慚衰朽質，南陌共鳴珂。"
        ],
        "notes": [
            ""
        ],
        "volume": "卷一百二十六",
        "no#": 5
    },
    {
        "title": "輞川閒居贈裴秀才迪",
        "author": "王維",
        "biography": "",
        "paragraphs": [
            "寒山轉蒼翠，秋水日潺湲。倚杖柴門外，臨風聽暮蟬。",
            "渡頭餘落日，墟裏上孤煙。複值接輿醉，狂歌五柳前。"
        ],
        "notes": [
            ""
        ],
        "volume": "卷一百二十六",
        "no#": 6
    },
    {
        "title": "寄荊州張丞相",
        "author": "王維",
        "biography": "",
        "paragraphs": [
            "所思竟何在，悵望深荊門。舉世無相識，終身思舊恩。",
            "方將與農圃，藝植老丘園。目盡南飛雁，何由寄一言。"
        ],
        "notes": [
            ""
        ],
        "volume": "卷一百二十六",
        "no#": 7
    },
    {
        "title": "冬晚對雪憶胡居士家",
        "author": "王維",
        "biography": "",
        "paragraphs": [
            "寒更傳曉箭，清鏡覽衰顏。隔牖風驚竹，開門雪滿山。",
            "灑空深巷靜，積素廣庭閑。借問袁安舍，翛然尚閉關。"
        ],
        "notes": [
            ""
        ],
        "volume": "卷一百二十六",
        "no#": 8
    },
    {
        "title": "和尹諫議史館山池",
        "author": "王維",
        "biography": "",
        "paragraphs": [
            "雲館接天居，霓裳侍玉除。春池百子外，芳樹萬年餘。",
            "洞有仙人籙，山藏太史書。君恩深漢帝，且莫上空虛。"
        ],
        "notes": [
            ""
        ],
        "volume": "卷一百二十六",
        "no#": 9
    },
    {
        "title": "奉和楊駙馬六郎秋夜即事",
        "author": "王維",
        "biography": "",
        "paragraphs": [
            "高樓月似霜，秋夜郁金堂。對坐彈盧女，同看舞鳳凰。",
            "少兒多送酒，小玉更焚香。結束平陽騎，明朝入建章。"
        ],
        "notes": [
            ""
        ],
        "volume": "卷一百二十六",
        "no#": 10
    },
    {
        "title": "酬虞部蘇員外過藍田別業不見留之作",
        "author": "王維",
        "biography": "",
        "paragraphs": [
            "貧居依谷口，喬木帶荒村。石路枉回駕，山家誰候門。",
            "漁舟膠凍浦，獵火燒寒原。唯有白雲外，疏鐘聞夜猿。"
        ],
        "notes": [
            ""
        ],
        "volume": "卷一百二十六",
        "no#": 11
    },
    {
        "title": "酬比部楊員外暮宿琴台朝躋書閣率爾見贈之作",
        "author": "王維",
        "biography": "",
        "paragraphs": [
            "舊簡拂塵看，鳴琴候月彈。桃源迷漢姓，松樹有秦官。",
            "空穀歸人少，青山背日寒。羨君棲隱處，遙望白雲端。"
        ],
        "notes": [
            ""
        ],
        "volume": "卷一百二十六",
        "no#": 12
    },
    {
        "title": "酬嚴少尹徐舍人見過不遇",
        "author": "王維",
        "biography": "",
        "paragraphs": [
            "公門暇日少，窮巷故人稀。偶值乘籃輿，非關避白衣。",
            "不知炊黍谷，誰解掃荊扉。君但傾茶碗，無妨騎馬歸。"
        ],
        "notes": [
            ""
        ],
        "volume": "卷一百二十六",
        "no#": 13
    },
    {
        "title": "酬張少府",
        "author": "王維",
        "biography": "",
        "paragraphs": [
            "晚年唯好靜，萬事不關心。自顧無長策，空知返舊林。",
            "松風吹解帶，山月照彈琴。君問窮通理，漁歌入浦深。"
        ],
        "notes": [
            ""
        ],
        "volume": "卷一百二十六",
        "no#": 14
    },
    {
        "title": "酬賀四贈葛巾之作",
        "author": "王維",
        "biography": "",
        "paragraphs": [
            "野巾傳惠好，茲貺重兼金。嘉此幽棲物，能齊隱吏心。",
            "早朝方暫掛，晚沐複來簪。坐覺囂塵遠，思君共入林。"
        ],
        "notes": [
            ""
        ],
        "volume": "卷一百二十六",
        "no#": 15
    },
    {
        "title": "送丘為落第歸江東",
        "author": "王維",
        "biography": "",
        "paragraphs": [
            "憐君不得意，況複柳條春。為客黃金盡，還家白髮新。",
            "五湖三畝宅，萬里一歸人。知爾不能薦，羞稱獻納臣。"
        ],
        "notes": [
            ""
        ],
        "volume": "卷一百二十六",
        "no#": 16
    },
    {
        "title": "送李判官赴東江",
        "author": "王維",
        "biography": "",
        "paragraphs": [
            "聞道皇華使，方隨皂蓋臣。封章通左語，冠冕化文身。",
            "樹色分揚子，潮聲滿富春。遙知辨璧吏，恩到泣珠人。"
        ],
        "notes": [
            ""
        ],
        "volume": "卷一百二十六",
        "no#": 17
    },
    {
        "title": "送封太守",
        "author": "王維",
        "biography": "",
        "paragraphs": [
            "忽解羊頭削，聊馳熊首轓。揚舲發夏口，按節向吳門。",
            "帆映丹陽郭，楓攢赤岸村。百城多候吏，露冕一何尊。"
        ],
        "notes": [
            ""
        ],
        "volume": "卷一百二十六",
        "no#": 18
    },
    {
        "title": "送嚴秀才還蜀",
        "author": "王維",
        "biography": "",
        "paragraphs": [
            "寧親為令子，似舅即賢甥。別路經花縣，還鄉入錦城。",
            "山臨青塞斷，江向白雲平。獻賦何時至，明君憶長卿。"
        ],
        "notes": [
            ""
        ],
        "volume": "卷一百二十六",
        "no#": 19
    },
    {
        "title": "送張判官赴河西",
        "author": "王維",
        "biography": "",
        "paragraphs": [
            "單車曾出塞，報國敢邀勳。見逐張征虜，今思霍冠軍。",
            "沙平連白雲，蓬捲入黃雲。慷慨倚長劍，高歌一送君。"
        ],
        "notes": [
            ""
        ],
        "volume": "卷一百二十六",
        "no#": 20
    },
    {
        "title": "送岐州源長史歸",
        "author": "王維",
        "biography": "",
        "paragraphs": [
            "握手一相送，心悲安可論。秋風正蕭索，客散孟嘗門。",
            "故驛通槐裏，長亭下槿原。征西舊旌節，從此向河源。"
        ],
        "notes": [
            ""
        ],
        "volume": "卷一百二十六",
        "no#": 21
    },
    {
        "title": "送張道士歸山",
        "author": "王維",
        "biography": "",
        "paragraphs": [
            "先生何處去，王屋訪茅君。別婦留丹訣，驅雞入白雲。",
            "人間若剩住，天上複離群。當作遼城鶴，仙歌使爾聞。"
        ],
        "notes": [
            ""
        ],
        "volume": "卷一百二十六",
        "no#": 22
    },
    {
        "title": "同崔興宗送衡岳瑗公南歸",
        "author": "王維",
        "biography": "",
        "paragraphs": [
            "言從石菌閣，新下穆陵關。獨向池陽去，白雲留故山。",
            "綻衣秋日裏，洗缽古松間。一施傳心法，唯將戒定還。"
        ],
        "notes": [
            ""
        ],
        "volume": "卷一百二十六",
        "no#": 23
    },
    {
        "title": "送錢少府還藍田",
        "author": "王維",
        "biography": "",
        "paragraphs": [
            "草色日向好，桃源人去稀。手持平子賦，目送老萊衣。",
            "每候山櫻發，時同海燕歸。今年寒食酒，應是返柴扉。"
        ],
        "notes": [
            ""
        ],
        "volume": "卷一百二十六",
        "no#": 24
    },
    {
        "title": "送丘為往唐州",
        "author": "王維",
        "biography": "",
        "paragraphs": [
            "宛洛有風塵，君行多苦辛。四愁連漢水，百口寄隨人。",
            "槐色陰清晝，楊花惹暮春。朝端肯相送，天子繡衣臣。"
        ],
        "notes": [
            ""
        ],
        "volume": "卷一百二十六",
        "no#": 25
    },
    {
        "title": "送元中丞轉運江淮",
        "author": "王維",
        "biography": "",
        "paragraphs": [
            "薄賦歸天府，輕徭賴使臣。歡沾賜帛老，恩及卷綃人。",
            "去問珠官俗，來經石砝春。東南禦亭上，莫使有風塵。"
        ],
        "notes": [
            ""
        ],
        "volume": "卷一百二十六",
        "no#": 26
    },
    {
        "title": "送崔九興宗游蜀",
        "author": "王維",
        "biography": "",
        "paragraphs": [
            "送君從此去，轉覺故人稀。徒禦猶回首，田園方掩扉。",
            "出門當旅食，中路授寒衣。江漢風流地，遊人何歲歸。"
        ],
        "notes": [
            ""
        ],
        "volume": "卷一百二十六",
        "no#": 27
    },
    {
        "title": "送崔興宗",
        "author": "王維",
        "biography": "",
        "paragraphs": [
            "已恨親皆遠，誰憐友複稀。君王未西顧，遊宦盡東歸。",
            "塞迥山河淨，天長雲樹微。方同菊花節，相待洛陽扉。"
        ],
        "notes": [
            ""
        ],
        "volume": "卷一百二十六",
        "no#": 28
    },
    {
        "title": "送平澹然判官",
        "author": "王維",
        "biography": "",
        "paragraphs": [
            "不識陽關路，新從定遠侯。黃雲斷春色，畫角起邊愁。",
            "瀚海經年到，交河出塞流。須令外國使，知飲月氏頭。"
        ],
        "notes": [
            ""
        ],
        "volume": "卷一百二十六",
        "no#": 29
    },
    {
        "title": "送劉司直赴安西",
        "author": "王維",
        "biography": "",
        "paragraphs": [
            "絕域陽關道，胡沙與塞塵。三春時有雁，萬里少行人。",
            "苜蓿隨天馬，葡萄逐漢臣。當令外國懼，不敢覓和親。"
        ],
        "notes": [
            ""
        ],
        "volume": "卷一百二十六",
        "no#": 30
    },
    {
        "title": "送趙都督赴代州得青字",
        "author": "王維",
        "biography": "",
        "paragraphs": [
            "天官動將星，漢上柳條青。萬里鳴刁鬥，三軍出井陘。",
            "忘身辭鳳闕，報國取龍庭。豈學書生輩，窗間老一經。"
        ],
        "notes": [
            ""
        ],
        "volume": "卷一百二十六",
        "no#": 31
    },
    {
        "title": "送方城韋明府",
        "author": "王維",
        "biography": "",
        "paragraphs": [
            "遙思葭菼際，寥落楚人行。高鳥長淮水，平蕪故郢城。",
            "使車聽雉乳，縣鼓應雞鳴。若見州從事，無嫌手板迎。"
        ],
        "notes": [
            ""
        ],
        "volume": "卷一百二十六",
        "no#": 32
    },
    {
        "title": "送李員外賢郎",
        "author": "王維",
        "biography": "",
        "paragraphs": [
            "少年何處去，負米上銅梁。借問阿戎父，知為童子郎。",
            "魚箋請詩賦，橦布作衣裳。薏苡扶衰病，歸來幸可將。"
        ],
        "notes": [
            ""
        ],
        "volume": "卷一百二十六",
        "no#": 33
    },
    {
        "title": "送梓州李使君",
        "author": "王維",
        "biography": "",
        "paragraphs": [
            "萬壑樹參天，千山響杜鵑。山中一夜雨，樹杪百重泉。",
            "漢女輸橦布，巴人訟芋田。文翁翻教授，不敢依先賢。"
        ],
        "notes": [
            ""
        ],
        "volume": "卷一百二十六",
        "no#": 34
    },
    {
        "title": "送張五諲歸宣城",
        "author": "王維",
        "biography": "",
        "paragraphs": [
            "五湖千萬里，況複五湖西。漁浦南陵郭，人家春穀溪。",
            "欲歸江淼淼，未到草萋萋。憶想蘭陵鎮，可宜猿更啼。"
        ],
        "notes": [
            ""
        ],
        "volume": "卷一百二十六",
        "no#": 35
    },
    {
        "title": "送友人南歸",
        "author": "王維",
        "biography": "",
        "paragraphs": [
            "萬里春應盡，三江雁亦稀。連天漢水廣，孤客郢城歸。",
            "鄖國稻苗秀，楚人菰米肥。懸知倚門望，遙識老萊衣。"
        ],
        "notes": [
            ""
        ],
        "volume": "卷一百二十六",
        "no#": 36
    },
    {
        "title": "送賀遂員外外甥",
        "author": "王維",
        "biography": "",
        "paragraphs": [
            "南國有歸舟，荊門溯上流。蒼茫葭菼外，雲水與昭丘。",
            "檣帶城烏去，江連暮雨愁。猿聲不可聽，莫待楚山秋。"
        ],
        "notes": [
            ""
        ],
        "volume": "卷一百二十六",
        "no#": 37
    },
    {
        "title": "送楊長史赴果州",
        "author": "王維",
        "biography": "",
        "paragraphs": [
            "褒斜不容幰，之子去何之。鳥道一千里，猿聲十二時。",
            "官橋祭酒客，山木女郎祠。別後同明月，君應聽子規。"
        ],
        "notes": [
            ""
        ],
        "volume": "卷一百二十六",
        "no#": 38
    },
    {
        "title": "送邢桂州",
        "author": "王維",
        "biography": "",
        "paragraphs": [
            "鐃吹喧京口，風波下洞庭。赭圻將赤岸，擊汰複揚舲。",
            "日落江湖白，潮來天地青。明珠歸合浦，應逐使臣星。"
        ],
        "notes": [
            ""
        ],
        "volume": "卷一百二十六",
        "no#": 39
    },
    {
        "title": "送宇文三赴河西充行軍司馬",
        "author": "王維",
        "biography": "",
        "paragraphs": [
            "橫吹雜繁笳，邊風卷塞沙。還聞田司馬，更逐李輕車。",
            "蒲類成秦地，莎車屬漢家。當令犬戎國，朝聘學昆邪。"
        ],
        "notes": [
            ""
        ],
        "volume": "卷一百二十六",
        "no#": 40
    },
    {
        "title": "送孫二",
        "author": "王維",
        "biography": "",
        "paragraphs": [
            "郊外誰相送，夫君道術親。書生鄒魯客，才子洛陽人。",
            "祖席依寒草，行車起暮塵。山川何寂寞，長望淚沾巾。"
        ],
        "notes": [
            ""
        ],
        "volume": "卷一百二十六",
        "no#": 41
    },
    {
        "title": "送崔三往密州覲省",
        "author": "王維",
        "biography": "",
        "paragraphs": [
            "南陌去悠悠，東郊不少留。同懷扇枕戀，獨念倚門愁。",
            "路繞天山雪，家臨海樹秋。魯連功未報，且莫蹈滄洲。"
        ],
        "notes": [
            ""
        ],
        "volume": "卷一百二十六",
        "no#": 42
    },
    {
        "title": "送孟六歸襄陽",
        "author": "王維",
        "biography": "",
        "paragraphs": [
            "杜門不復出，久與世情疏。以此為良策，勸君歸舊廬。",
            "醉歌田舍酒，笑讀古人書。好是一生事，無勞獻子虛。"
        ],
        "notes": [
            ""
        ],
        "volume": "卷一百二十六",
        "no#": 43
    },
    {
        "title": "初出濟州別城中故人",
        "author": "王維",
        "biography": "",
        "paragraphs": [
            "微官易得罪，謫去濟川陰。執政方持法，明君照此心。",
            "閭閻河潤上，井邑海雲深。縱有歸來日，各愁年鬢侵。"
        ],
        "notes": [
            ""
        ],
        "volume": "卷一百二十六",
        "no#": 44
    },
    {
        "title": "與盧象集朱家",
        "author": "王維",
        "biography": "",
        "paragraphs": [
            "主人能愛客，終日有逢迎。貰得新豐酒，複聞秦女箏。",
            "柳條疏客舍，槐葉下秋城。語笑且為樂，吾將達此生。"
        ],
        "notes": [
            ""
        ],
        "volume": "卷一百二十六",
        "no#": 45
    },
    {
        "title": "登裴秀才迪小台",
        "author": "王維",
        "biography": "",
        "paragraphs": [
            "端居不出戶，滿目望雲山。落日鳥邊下，秋原人外閑。",
            "遙知遠林際，不見此簷間。好客多乘月，應門莫上關。"
        ],
        "notes": [
            ""
        ],
        "volume": "卷一百二十六",
        "no#": 46
    },
    {
        "title": "游李山人所居因題屋壁",
        "author": "王維",
        "biography": "",
        "paragraphs": [
            "世上皆如夢，狂來止自歌。問年松樹老，有地竹林多。",
            "藥倩韓康賣，門容尚子過。翻嫌枕席上，無那白雲何。"
        ],
        "notes": [
            ""
        ],
        "volume": "卷一百二十六",
        "no#": 47
    },
    {
        "title": "過崔駙馬山池",
        "author": "王維",
        "biography": "",
        "paragraphs": [
            "畫樓吹笛妓，金碗酒家胡。錦石稱貞女，青松學大夫。",
            "脫貂貰桂醑，射雁與山廚。聞道高陽會，愚公穀正愚。"
        ],
        "notes": [
            ""
        ],
        "volume": "卷一百二十六",
        "no#": 48
    },
    {
        "title": "過福禪師蘭若",
        "author": "王維",
        "biography": "",
        "paragraphs": [
            "岩壑轉微徑，雲林隱法堂。羽人飛奏樂，天女跪焚香。",
            "竹外峰偏曙，藤陰水更涼。欲知禪坐久，行路長春芳。"
        ],
        "notes": [
            ""
        ],
        "volume": "卷一百二十六",
        "no#": 49
    },
    {
        "title": "過香積寺",
        "author": "王維",
        "biography": "",
        "paragraphs": [
            "不知香積寺，數裏入雲峰。古木無人徑，深山何處鐘。",
            "泉聲咽危石，日色冷青松。薄暮空潭曲，安禪制毒龍。"
        ],
        "notes": [
            ""
        ],
        "volume": "卷一百二十六",
        "no#": 50
    },
    {
        "title": "過感化寺曇興上人山院",
        "author": "王維",
        "biography": "",
        "paragraphs": [
            "暮持筇竹杖，相待虎溪頭。催客聞山響，歸房逐水流。",
            "野花叢發好，穀鳥一聲幽。夜坐空林寂，松風直似秋。"
        ],
        "notes": [
            ""
        ],
        "volume": "卷一百二十六",
        "no#": 51
    },
    {
        "title": "夏日過青龍寺謁操禪師",
        "author": "王維",
        "biography": "",
        "paragraphs": [
            "龍鍾一老翁，徐步謁禪宮。欲問義心義，遙知空病空。",
            "山河天眼裏，世界法身中。莫怪銷炎熱，能生大地風。"
        ],
        "notes": [
            ""
        ],
        "volume": "卷一百二十六",
        "no#": 52
    },
    {
        "title": "登辨覺寺",
        "author": "王維",
        "biography": "",
        "paragraphs": [
            "竹徑從初地，蓮峰出化城。窗中三楚盡，林上九江平。",
            "軟草承趺坐，長松響梵聲。空居法雲外，觀世得無生。"
        ],
        "notes": [
            ""
        ],
        "volume": "卷一百二十六",
        "no#": 53
    },
    {
        "title": "喜祖三至留宿",
        "author": "王維",
        "biography": "",
        "paragraphs": [
            "門前洛陽客，下馬拂征衣。不枉故人駕，平生多掩扉。",
            "行人返深巷，積雪帶餘暉。早歲同袍者，高車何處歸。"
        ],
        "notes": [
            ""
        ],
        "volume": "卷一百二十六",
        "no#": 54
    },
    {
        "title": "黎拾遺昕裴秀才迪見過秋夜對雨之作",
        "author": "王維",
        "biography": "",
        "paragraphs": [
            "促織鳴已急，輕衣行向重。寒燈坐高館，秋雨聞疏鐘。",
            "白法調狂象，玄言問老龍。何人顧蓬徑，空愧求羊蹤。"
        ],
        "notes": [
            ""
        ],
        "volume": "卷一百二十六",
        "no#": 55
    },
    {
        "title": "慕容承攜素饌見過",
        "author": "王維",
        "biography": "",
        "paragraphs": [
            "紗帽烏皮幾，閒居懶賦詩。門看五柳識，年算六身知。",
            "靈壽君王賜，雕胡弟子炊。空勞酒食饌，持底解人頤。"
        ],
        "notes": [
            ""
        ],
        "volume": "卷一百二十六",
        "no#": 56
    },
    {
        "title": "晚春嚴少尹與諸公見過",
        "author": "王維",
        "biography": "",
        "paragraphs": [
            "松菊荒三徑，圖書共五車。烹葵邀上客，看竹到貧家。",
            "鵲乳先春草，鶯啼過落花。自憐黃發暮，一倍惜年華。"
        ],
        "notes": [
            ""
        ],
        "volume": "卷一百二十六",
        "no#": 57
    },
    {
        "title": "鄭果州相過",
        "author": "王維",
        "biography": "",
        "paragraphs": [
            "麗日照殘春，初晴草木新。床前磨鏡客，樹下灌園人。",
            "五馬驚窮巷，雙童逐老身。中廚辦粗飯，當恕阮家貧。"
        ],
        "notes": [
            ""
        ],
        "volume": "卷一百二十六",
        "no#": 58
    },
    {
        "title": "山居秋暝",
        "author": "王維",
        "biography": "",
        "paragraphs": [
            "空山新雨後，天氣晚來秋。明月松間照，清泉石上流。",
            "竹喧歸浣女，蓮動下漁舟。隨意春芳歇，王孫自可留。"
        ],
        "notes": [
            ""
        ],
        "volume": "卷一百二十六",
        "no#": 59
    },
    {
        "title": "終南別業",
        "author": "王維",
        "biography": "",
        "paragraphs": [
            "中歲頗好道，晚家南山陲。興來每獨往，勝事空自知。",
            "行到水窮處，坐看雲起時。偶然值林叟，談笑無還期。"
        ],
        "notes": [
            ""
        ],
        "volume": "卷一百二十六",
        "no#": 60
    },
    {
        "title": "歸嵩山作",
        "author": "王維",
        "biography": "",
        "paragraphs": [
            "清川帶長薄，車馬去閑閑。流水如有意，暮禽相與還。",
            "荒城臨古渡，落日滿秋山。迢遞嵩高下，歸來且閉關。"
        ],
        "notes": [
            ""
        ],
        "volume": "卷一百二十六",
        "no#": 61
    },
    {
        "title": "歸輞川作",
        "author": "王維",
        "biography": "",
        "paragraphs": [
            "谷口疏鐘動，漁樵稍欲稀。悠然遠山暮，獨向白雲歸。",
            "菱蔓弱難定，楊花輕易飛。東皋春草色，惆悵掩柴扉。"
        ],
        "notes": [
            ""
        ],
        "volume": "卷一百二十六",
        "no#": 62
    },
    {
        "title": "韋給事山居",
        "author": "王維",
        "biography": "",
        "paragraphs": [
            "幽尋得此地，詎有一人曾。大壑隨階轉，群山入戶登。",
            "庖廚出深竹，印綬隔垂藤。即事辭軒冕，誰雲病未能。"
        ],
        "notes": [
            ""
        ],
        "volume": "卷一百二十六",
        "no#": 63
    },
    {
        "title": "山居即事",
        "author": "王維",
        "biography": "",
        "paragraphs": [
            "寂寞掩柴扉，蒼茫對落暉。鶴巢松樹遍，人訪蓽門稀。",
            "綠竹含新粉，紅蓮落故衣。渡頭煙火起，處處采菱歸。"
        ],
        "notes": [
            ""
        ],
        "volume": "卷一百二十六",
        "no#": 64
    },
    {
        "title": "終南山",
        "author": "王維",
        "biography": "",
        "paragraphs": [
            "太乙近天都，連山接海隅。白雲回望合，青靄入看無。",
            "分野中峰變，陰晴眾壑殊。欲投人處宿，隔水問樵夫。"
        ],
        "notes": [
            ""
        ],
        "volume": "卷一百二十六",
        "no#": 65
    },
    {
        "title": "輞川閒居",
        "author": "王維",
        "biography": "",
        "paragraphs": [
            "一從歸白社，不復到青門。時倚簷前樹，遠看原上村。",
            "青菰臨水拔，白鳥向山翻。寂寞於陵子，桔槔方灌園。"
        ],
        "notes": [
            ""
        ],
        "volume": "卷一百二十六",
        "no#": 66
    },
    {
        "title": "春園即事",
        "author": "王維",
        "biography": "",
        "paragraphs": [
            "宿雨乘輕屐，春寒著弊袍。開畦分白水，間柳發紅桃。",
            "草際成棋局，林端舉桔槔。還持鹿皮幾，日暮隱蓬蒿。"
        ],
        "notes": [
            ""
        ],
        "volume": "卷一百二十六",
        "no#": 67
    },
    {
        "title": "淇上田園即事",
        "author": "王維",
        "biography": "",
        "paragraphs": [
            "屏居淇水上，東野曠無山。日隱桑柘外，河明閭井間。",
            "牧童望村去，獵犬隨人還。靜者亦何事，荊扉乘晝關。"
        ],
        "notes": [
            ""
        ],
        "volume": "卷一百二十六",
        "no#": 68
    },
    {
        "title": "涼州郊外游望",
        "author": "王維",
        "biography": "",
        "paragraphs": [
            "野老才三戶，邊村少四鄰。婆娑依裏社，簫鼓賽田神。",
            "灑酒澆芻狗，焚香拜木人。女巫紛屢舞，羅襪自生塵。"
        ],
        "notes": [
            ""
        ],
        "volume": "卷一百二十六",
        "no#": 69
    },
    {
        "title": "觀獵",
        "author": "王維",
        "biography": "",
        "paragraphs": [
            "風勁角弓鳴，將軍獵渭城。草枯鷹眼疾，雪盡馬蹄輕。",
            "忽過新豐市，還歸細柳營。回看射雕處，千里暮雲平。"
        ],
        "notes": [
            ""
        ],
        "volume": "卷一百二十六",
        "no#": 70
    },
    {
        "title": "春日上方即事",
        "author": "王維",
        "biography": "",
        "paragraphs": [
            "好讀高僧傳，時看辟谷方。鳩形將刻仗，龜殼用支床。",
            "柳色青山映，梨花夕鳥藏。北窗桃李下，閑坐但焚香。"
        ],
        "notes": [
            ""
        ],
        "volume": "卷一百二十六",
        "no#": 71
    },
    {
        "title": "漢江臨泛",
        "author": "王維",
        "biography": "",
        "paragraphs": [
            "楚塞三湘接，荊門九派通。江流天地外，山色有無中。",
            "郡邑浮前浦，波瀾動遠空。襄陽好風日，留醉與山翁。"
        ],
        "notes": [
            ""
        ],
        "volume": "卷一百二十六",
        "no#": 72
    },
    {
        "title": "泛前陂",
        "author": "王維",
        "biography": "",
        "paragraphs": [
            "秋空自明迥，況複遠人間。暢以沙際鶴，兼之雲外山。",
            "澄波澹將夕，清月皓方閑。此夜任孤棹，夷猶殊未還。"
        ],
        "notes": [
            ""
        ],
        "volume": "卷一百二十六",
        "no#": 73
    },
    {
        "title": "登河北城樓作",
        "author": "王維",
        "biography": "",
        "paragraphs": [
            "井邑傅岩上，客亭雲霧間。高城眺落日，極浦映蒼山。",
            "岸火孤舟宿，漁家夕鳥還。寂寥天地暮，心與廣川閑。"
        ],
        "notes": [
            ""
        ],
        "volume": "卷一百二十六",
        "no#": 74
    },
    {
        "title": "千塔主人",
        "author": "王維",
        "biography": "",
        "paragraphs": [
            "逆旅逢佳節，征帆未可前。窗臨汴河水，門渡楚人船。",
            "雞犬散墟落，桑榆蔭遠田。所居人不見，枕席生雲煙。"
        ],
        "notes": [
            ""
        ],
        "volume": "卷一百二十六",
        "no#": 75
    },
    {
        "title": "使至塞上",
        "author": "王維",
        "biography": "",
        "paragraphs": [
            "單車欲問邊，屬國過居延。征蓬出漢塞，歸雁入胡天。",
            "大漠孤煙直，長河落日圓。蕭關逢候吏，都護在燕然。"
        ],
        "notes": [
            ""
        ],
        "volume": "卷一百二十六",
        "no#": 76
    },
    {
        "title": "晚春歸思",
        "author": "王維",
        "biography": "",
        "paragraphs": [
            "新妝可憐色，落日卷羅帷。爐氣清珍簟，牆陰上玉墀。",
            "春蟲飛網戶，暮雀隱花枝。向晚多愁思，閑窗桃李時。"
        ],
        "notes": [
            ""
        ],
        "volume": "卷一百二十六",
        "no#": 77
    },
    {
        "title": "戲題示蕭氏甥",
        "author": "王維",
        "biography": "",
        "paragraphs": [
            "憐爾解臨池，渠爺未學詩。老夫何足似，弊宅倘因之。",
            "蘆筍穿荷葉，菱花罥雁兒。郗公不易勝，莫著外家欺。"
        ],
        "notes": [
            ""
        ],
        "volume": "卷一百二十六",
        "no#": 78
    },
    {
        "title": "秋夜獨坐",
        "author": "王維",
        "biography": "",
        "paragraphs": [
            "獨坐悲雙鬢，空堂欲二更。雨中山果落，燈下草蟲鳴。",
            "白髮終難變，黃金不可成。欲知除老病，唯有學無生。"
        ],
        "notes": [
            ""
        ],
        "volume": "卷一百二十六",
        "no#": 79
    },
    {
        "title": "待儲光羲不至",
        "author": "王維",
        "biography": "",
        "paragraphs": [
            "重門朝已啟，起坐聽車聲。要欲聞清佩，方將出戶迎。",
            "晚鐘鳴上苑，疏雨過春城。了自不相顧，臨堂空複情。"
        ],
        "notes": [
            ""
        ],
        "volume": "卷一百二十六",
        "no#": 80
    },
    {
        "title": "聽宮鶯",
        "author": "王維",
        "biography": "",
        "paragraphs": [
            "春樹繞宮牆，宮鶯囀曙光。忽驚啼暫斷，移處弄還長。",
            "隱葉棲承露，攀花出未央。遊人未應返，為此始思鄉。"
        ],
        "notes": [
            ""
        ],
        "volume": "卷一百二十六",
        "no#": 81
    },
    {
        "title": "雜詩",
        "author": "王維",
        "biography": "",
        "paragraphs": [
            "雙燕初命子，五桃新作花。王昌是東舍，宋玉次西家。",
            "小小能織綺，時時出浣紗。親勞使君問，南陌駐香車。"
        ],
        "notes": [
            ""
        ],
        "volume": "卷一百二十六",
        "no#": 82
    },
    {
        "title": "留別錢起",
        "author": "王維",
        "biography": "",
        "paragraphs": [
            "卑棲卻得性，每與白雲歸。徇祿仍懷橘，看山免采薇。",
            "暮禽先去馬，新月待開扉。霄漢時回首，知音青瑣闈。"
        ],
        "notes": [
            ""
        ],
        "volume": "卷一百二十六",
        "no#": 83
    },
    {
        "title": "留別丘為",
        "author": "王維",
        "biography": "",
        "paragraphs": [
            "歸鞍白雲外，繚繞出前山。今日又明日，自知心不閑。",
            "親勞簪組送，欲趁鶯花還。一步一回首，遲遲向近關。"
        ],
        "notes": [
            ""
        ],
        "volume": "卷一百二十六",
        "no#": 84
    },
    {
        "title": "愚公穀三首",
        "author": "王維",
        "biography": "",
        "paragraphs": [
            "愚穀與誰去，唯將黎子同。非須一處住，不那兩心空。",
            "甯問春將夏，誰論西複東。不知吾與子，若個是愚公。",
            "吾家愚穀裏，此谷本來平。雖則行無跡，還能回應聲。",
            "不隨雲色暗，只待日光明。緣底名愚穀，都由愚所成。",
            "借問愚公穀，與君聊一尋。不尋翻到谷，此穀不離心。",
            "行處曾無險，看時豈有深。寄言塵世客，何處欲歸臨。"
        ],
        "notes": [
            ""
        ],
        "volume": "卷一百二十六",
        "no#": 85
    },
    {
        "title": "酬慕容十一",
        "author": "王維",
        "biography": "",
        "paragraphs": [
            "行行西陌返，駐幰問車公。挾轂雙官騎，應門五尺僮。",
            "老年如塞北，強起離牆東。為報壺丘子，來人道姓蒙。"
        ],
        "notes": [
            ""
        ],
        "volume": "卷一百二十六",
        "no#": 86
    },
    {
        "title": "過始皇墓",
        "author": "王維",
        "biography": "",
        "paragraphs": [
            "古墓成蒼嶺，幽宮象紫台。星辰七曜隔，河漢九泉開。",
            "有海人寧渡，無春雁不回。更聞松韻切，疑是大夫哀。"
        ],
        "notes": [
            ""
        ],
        "volume": "卷一百二十六",
        "no#": 87
    },
    {
        "title": "恭懿太子挽歌五首",
        "author": "王維",
        "biography": "",
        "paragraphs": [
            "何悟藏環早，才知拜璧年。翀天王子去，對日聖君憐。",
            "樹轉宮猶出，笳悲馬不前。雖蒙絕馳道，京兆別開阡。",
            "蘭殿新恩切，椒宮夕臨幽。白雲隨鳳管，明月在龍樓。",
            "人向青山哭，天臨渭水愁。雞鳴常問膳，今恨玉京留。",
            "騎吹淩霜發，旌旗夾路陳。凱容金節護，冊命玉符新。",
            "傅母悲香褓，君家擁畫輪。射熊今夢帝，秤象問何人。",
            "蒼舒留帝寵，子晉有仙才。五歲過人智，三天使鶴催。",
            "心悲陽祿館，目斷望思台。若道長安近，何為更不來。",
            "西望昆池闊，東瞻下杜平。山朝豫章館，樹轉鳳凰城。",
            "五校連旗色，千門疊鼓聲。金環如有驗，還向畫堂生。"
        ],
        "notes": [
            ""
        ],
        "volume": "卷一百二十六",
        "no#": 88
    },
    {
        "title": "故太子太師徐公挽歌四首",
        "author": "王維",
        "biography": "",
        "paragraphs": [
            "功德冠群英，彌綸有大名。軒皇用風後，傅說是星精。",
            "就第優遺老，來朝詔不名。留侯常辟穀，何苦不長生。",
            "謀猷為相國，翊戴奉宸輿。劍履升前殿，貂蟬托後車。",
            "齊侯疏土宇，漢室賴圖書。僻處留田宅，仍才十頃餘。",
            "舊裏趨庭日，新年置酒辰。聞詩鸞渚客，獻賦鳳樓人。",
            "北首辭明主，東堂哭大臣。猶思禦朱輅，不惜汙車茵。",
            "久踐中台座，終登上將壇。誰言斷車騎，空憶盛衣冠。",
            "風日咸陽慘，笳簫渭水寒。無人當便闕，應罷太師官。"
        ],
        "notes": [
            ""
        ],
        "volume": "卷一百二十六",
        "no#": 89
    },
    {
        "title": "故西河郡杜太守挽歌三首",
        "author": "王維",
        "biography": "",
        "paragraphs": [
            "天上去西征，雲中護北平。生擒白馬將，連破黑雕城。",
            "忽見芻靈苦，徒聞竹使榮。空留左氏傳，誰繼卜商名。",
            "返葬金符守，同歸石窌妻。卷衣悲畫翟，持翣待鳴雞。",
            "容衛都人慘，山川駟馬嘶。猶聞隴上客，相對哭征西。",
            "塗芻去國門，秘器出東園。太守留金印，夫人罷錦軒。",
            "旌旗轉衰木，簫鼓上寒原。墳樹應西靡，長思魏闕恩。"
        ],
        "notes": [
            ""
        ],
        "volume": "卷一百二十六",
        "no#": 90
    },
    {
        "title": "故南陽夫人樊氏挽歌",
        "author": "王維",
        "biography": "",
        "paragraphs": [
            "錦衣餘翟茀，繡轂罷魚軒。淑女詩長在，夫人法尚存。",
            "凝笳隨曉旆，行哭向秋原。歸去將何見，誰能返戟門。"
        ],
        "notes": [
            ""
        ],
        "volume": "卷一百二十六",
        "no#": 91
    },
    {
        "title": "達奚侍郎夫人寇氏挽詞二首",
        "author": "王維",
        "biography": "",
        "paragraphs": [
            "束帶將朝日，鳴環映牖辰。能令諫明主，相勸識賢人。",
            "遺掛空留壁，回文日覆塵。金蠶將畫柳，何處更知春。",
            "女史悲彤管，夫人罷錦軒。蔔塋占二室，行哭度千門。",
            "秋日光能淡，寒川波自翻。一朝成萬古，松柏暗平原。"
        ],
        "notes": [
            ""
        ],
        "volume": "卷一百二十六",
        "no#": 92
    },
    {
        "title": "《送孫秀才",
        "author": "王維",
        "biography": "",
        "paragraphs": [
            "帝城風日好，況複建平家。玉枕雙文簟，金盤五色瓜。",
            "山中無魯酒，松下飯胡麻。莫厭田家苦，歸期遠複賒。"
        ],
        "notes": [
            ""
        ],
        "volume": "卷一百二十六",
        "no#": 93
    }
]