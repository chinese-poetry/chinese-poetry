[
    {
        "title": "南海亂石山作",
        "author": "杜審言",
        "biography": "",
        "paragraphs": [
            "漲海積稽天，群山高嶪地。相傳稱亂石，圖典失其事。",
            "懸危悉可驚，大小都不類。乍將雲島極，還與星河次。",
            "上聳忽如飛，下臨仍欲墜。朝暾赩丹紫，夜魄炯青翠。",
            "穹崇霧雨蓄，幽隱靈仙閟。萬尋掛鶴巢，千丈垂猿臂。",
            "昔去景風涉，今來姑洗至。觀此得詠歌，長時想精異。"
        ],
        "notes": [
            ""
        ],
        "volume": "卷六十二",
        "no#": 1
    },
    {
        "title": "送和西蕃使",
        "author": "杜審言",
        "biography": "",
        "paragraphs": [
            "使出鳳凰池，京師陽春晚。聖朝尚邊策，詔諭兵戈偃。",
            "拜手明光殿，搖心上林苑。種落逾青羌，關山度赤阪。",
            "疆場及無事，雅歌而餐飯。寧獨錫和戎，更當封定遠。"
        ],
        "notes": [
            ""
        ],
        "volume": "卷六十二",
        "no#": 2
    },
    {
        "title": "蓬萊三殿侍宴奉敕詠終南山應制",
        "author": "杜審言",
        "biography": "",
        "paragraphs": [
            "北斗掛城邊，南山倚殿前。雲標金闕迥，樹杪玉堂懸。",
            "半嶺通佳氣，中峰繞瑞煙。小臣持獻壽，長此戴堯天。"
        ],
        "notes": [
            ""
        ],
        "volume": "卷六十二",
        "no#": 3
    },
    {
        "title": "望春亭侍游應詔",
        "author": "杜審言",
        "biography": "",
        "paragraphs": [
            "帝出明光殿，天臨太液池。堯樽隨步輦，舜樂繞行麾。",
            "萬壽禎祥獻，三春景物滋。小臣同酌海，歌頌答無為。"
        ],
        "notes": [
            ""
        ],
        "volume": "卷六十二",
        "no#": 4
    },
    {
        "title": "宿羽亭侍宴應制",
        "author": "杜審言",
        "biography": "",
        "paragraphs": [
            "步輦千門出，離宮二月開。風光新柳報，宴賞落花催。",
            "碧水搖空閣，青山繞吹台。聖情留晚興，歌管送餘杯。"
        ],
        "notes": [
            ""
        ],
        "volume": "卷六十二",
        "no#": 5
    },
    {
        "title": "歲夜安樂公主滿月侍宴應制",
        "author": "杜審言",
        "biography": "",
        "paragraphs": [
            "戚裏生昌胤，天杯宴重臣。畫樓初滿月，香殿早迎春。",
            "睿作堯君寶，孫謀梁國珍。明朝元會日，萬壽樂章陳。"
        ],
        "notes": [
            ""
        ],
        "volume": "卷六十二",
        "no#": 6
    },
    {
        "title": "奉和七夕侍宴兩儀殿應制",
        "author": "杜審言",
        "biography": "",
        "paragraphs": [
            "一年銜別怨，七夕始言歸。斂淚開星靨，微步動雲衣。",
            "天回兔欲落，河曠鵲停飛。那堪盡此夜，複往弄殘機。"
        ],
        "notes": [
            ""
        ],
        "volume": "卷六十二",
        "no#": 7
    },
    {
        "title": "大酺",
        "author": "杜審言",
        "biography": "",
        "paragraphs": [
            "聖後乘幹日，皇明禦曆辰。紫宮初啟坐，蒼璧正臨春。",
            "雷雨垂膏澤，金錢贈下人。詔酺歡賞遍，交泰睹惟新。"
        ],
        "notes": [
            ""
        ],
        "volume": "卷六十二",
        "no#": 8
    },
    {
        "title": "賦得妾薄命",
        "author": "杜審言",
        "biography": "",
        "paragraphs": [
            "草綠長門掩，苔青永巷幽。寵移新愛奪，淚落故情留。",
            "啼鳥驚殘夢，飛花攪獨愁。自憐春色罷，團扇複迎秋。"
        ],
        "notes": [
            ""
        ],
        "volume": "卷六十二",
        "no#": 9
    },
    {
        "title": "和韋承慶過義陽公主山池五首",
        "author": "杜審言",
        "biography": "",
        "paragraphs": [
            "野興城中發，朝英物外求。情懸朱紱望，契動赤泉遊。",
            "海燕巢書閣，山雞舞畫樓。雨餘清晚夏，共坐北岩幽。",
            "徑轉危峰逼，橋回缺岸妨。玉泉移酒味，石髓換粳香。",
            "綰霧青絲弱，牽風紫蔓長。猶言宴樂少，別向後池塘。",
            "攜琴繞碧沙，搖筆弄青霞。杜若幽庭草，芙蓉曲沼花。",
            "宴游成野客，形勝得仙家。往往留仙步，登攀日易斜。",
            "攢石當軒倚，懸泉度牖飛。鹿麛沖妓席，鶴子曳童衣。",
            "園果嘗難遍，池蓮摘未稀。捲簾唯待月，應在醉中歸。",
            "賞玩期他日，高深愛此時。池分八水背，峰作九山疑。",
            "地靜魚偏逸，人閑鳥欲欺。青溪留別興，更與白雲期。"
        ],
        "notes": [
            ""
        ],
        "volume": "卷六十二",
        "no#": 10
    },
    {
        "title": "和晉陵陸丞早春遊望",
        "author": "杜審言",
        "biography": "",
        "paragraphs": [
            "獨有宦遊人，偏驚物候新。雲霞出海曙，梅柳渡江春。",
            "淑氣催黃鳥，晴光轉綠蘋。忽聞歌古調，歸思欲沾巾。"
        ],
        "notes": [
            ""
        ],
        "volume": "卷六十二",
        "no#": 11
    },
    {
        "title": "秋夜宴臨津鄭明府宅",
        "author": "杜審言",
        "biography": "",
        "paragraphs": [
            "行止皆無地，招尋獨有君。酒中堪累月，身外即浮雲。",
            "露白宵鐘徹，風清曉漏聞。坐攜餘興往，還似未離群。"
        ],
        "notes": [
            ""
        ],
        "volume": "卷六十二",
        "no#": 12
    },
    {
        "title": "和康五庭芝望月有懷",
        "author": "杜審言",
        "biography": "",
        "paragraphs": [
            "明月高秋迥，愁人獨夜看。暫將弓並曲，翻與扇俱團。",
            "霧濯清輝苦，風飄素影寒。羅衣一此鑒，頓使別離難。"
        ],
        "notes": [
            ""
        ],
        "volume": "卷六十二",
        "no#": 13
    },
    {
        "title": "登襄陽城",
        "author": "杜審言",
        "biography": "",
        "paragraphs": [
            "旅客三秋至，層城四望開。楚山橫地出，漢水接天回。",
            "冠蓋非新裏，章華即舊台。習池風景異，歸路滿塵埃。"
        ],
        "notes": [
            ""
        ],
        "volume": "卷六十二",
        "no#": 14
    },
    {
        "title": "旅寓安南",
        "author": "杜審言",
        "biography": "",
        "paragraphs": [
            "交趾殊風候，寒遲暖複催。仲冬山果熟，正月野花開。",
            "積雨生昏霧，輕霜下震雷。故鄉逾萬里，客思倍從來。"
        ],
        "notes": [
            ""
        ],
        "volume": "卷六十二",
        "no#": 15
    },
    {
        "title": "春日懷歸",
        "author": "杜審言",
        "biography": "",
        "paragraphs": [
            "心是傷歸望，春歸異往年。河山鑒魏闕，桑梓憶秦川。",
            "花雜芳園鳥，風和綠野煙。更懷歡賞地，車馬婁橋邊。"
        ],
        "notes": [
            ""
        ],
        "volume": "卷六十二",
        "no#": 16
    },
    {
        "title": "代張侍禦傷美人",
        "author": "杜審言",
        "biography": "",
        "paragraphs": [
            "二八泉扉掩，帷屏寵愛空。淚痕宵夜燭，愁緒亂春風。",
            "巧笑人疑在，新妝曲未終。應憐脂粉氣，留著舞衣中。"
        ],
        "notes": [
            ""
        ],
        "volume": "卷六十二",
        "no#": 17
    },
    {
        "title": "送高郎中北使",
        "author": "杜審言",
        "biography": "",
        "paragraphs": [
            "北狄願和親，東京發使臣。馬銜邊地雪，衣染異方塵。",
            "歲月催行旅，恩榮變苦辛。歌鐘期重錫，拜手落花春。"
        ],
        "notes": [
            ""
        ],
        "volume": "卷六十二",
        "no#": 18
    },
    {
        "title": "都尉山亭",
        "author": "杜審言",
        "biography": "",
        "paragraphs": [
            "紫藤縈葛藟，綠刺罥薔薇。下釣看魚躍，探巢畏鳥飛。",
            "葉疏荷已晚，枝亞果新肥。勝跡都無限，只應伴月歸。"
        ],
        "notes": [
            ""
        ],
        "volume": "卷六十二",
        "no#": 19
    },
    {
        "title": "夏日過鄭七山齋",
        "author": "杜審言",
        "biography": "",
        "paragraphs": [
            "共有樽中好，言尋穀口來。薜蘿山徑入，荷芰水亭開。",
            "日氣含殘雨，雲陰送晚雷。洛陽鐘鼓至，車馬系遲回。"
        ],
        "notes": [
            ""
        ],
        "volume": "卷六十二",
        "no#": 20
    },
    {
        "title": "送崔融",
        "author": "杜審言",
        "biography": "",
        "paragraphs": [
            "君王行出將，書記遠從征。祖帳連河闕，軍麾動洛城。",
            "旌旃朝朔氣，笳吹夜邊聲。坐覺煙塵掃，秋風古北平。"
        ],
        "notes": [
            ""
        ],
        "volume": "卷六十二",
        "no#": 21
    },
    {
        "title": "經行嵐州",
        "author": "杜審言",
        "biography": "",
        "paragraphs": [
            "北地春光晚，邊城氣候寒。往來花不發，新舊雪仍殘。",
            "水作琴中聽，山疑畫裏看。自驚牽遠役，艱險促征鞍。"
        ],
        "notes": [
            ""
        ],
        "volume": "卷六十二",
        "no#": 22
    },
    {
        "title": "重九日宴江陰",
        "author": "杜審言",
        "biography": "",
        "paragraphs": [
            "蟋蟀期歸晚，茱萸節候新。降霜青女月，送酒白衣人。",
            "高興要長壽，卑棲隔近臣。龍沙即此地，舊俗坐為鄰。"
        ],
        "notes": [
            ""
        ],
        "volume": "卷六十二",
        "no#": 23
    },
    {
        "title": "除夜有懷",
        "author": "杜審言",
        "biography": "",
        "paragraphs": [
            "故節當歌守，新年把燭迎。冬氛戀虯箭，春色候雞鳴。",
            "興盡聞壺覆，宵闌見鬥橫。還將萬億壽，更謁九重城。"
        ],
        "notes": [
            ""
        ],
        "volume": "卷六十二",
        "no#": 24
    },
    {
        "title": "晦日宴游",
        "author": "杜審言",
        "biography": "",
        "paragraphs": [
            "日晦隨蓂莢，春情著杏花。解紳宜就水，張幕會連沙。",
            "歌管風輕度，池台日半斜。更看金穀騎，爭向石崇家。"
        ],
        "notes": [
            ""
        ],
        "volume": "卷六十二",
        "no#": 25
    },
    {
        "title": "七夕",
        "author": "杜審言",
        "biography": "",
        "paragraphs": [
            "白露含明月，青霞斷絳河。天街七襄轉，閣道二神過。",
            "袨服鏘環佩，香筵拂綺羅。年年今夜盡，機杼別情多。"
        ],
        "notes": [
            ""
        ],
        "volume": "卷六十二",
        "no#": 26
    },
    {
        "title": "守歲侍宴應制",
        "author": "杜審言",
        "biography": "",
        "paragraphs": [
            "季冬除夜接新年，帝子王孫捧禦筵。宮闕星河低拂樹，",
            "欲向正元歌萬壽，暫留歡賞寄春前。"
        ],
        "notes": [
            ""
        ],
        "volume": "卷六十二",
        "no#": 27
    },
    {
        "title": "大酺",
        "author": "杜審言",
        "biography": "",
        "paragraphs": [
            "毗陵震澤九州通，士女歡娛萬國同。伐鼓撞鐘驚海上，",
            "火德雲官逢道泰，天長地久屬年豐。"
        ],
        "notes": [
            ""
        ],
        "volume": "卷六十二",
        "no#": 28
    },
    {
        "title": "春日京中有懷",
        "author": "杜審言",
        "biography": "",
        "paragraphs": [
            "今年游寓獨游秦，愁思看春不當春。上林苑裏花徒發，",
            "寄語洛城風日道，明年春色倍還人。"
        ],
        "notes": [
            ""
        ],
        "volume": "卷六十二",
        "no#": 29
    },
    {
        "title": "扈從出長安應制",
        "author": "杜審言",
        "biography": "",
        "paragraphs": [
            "分野都畿列，時乘六禦均。京師舊西幸，洛道此東巡。",
            "文物驅三統，聲名走百神。龍旗縈漏夕，鳳輦拂鉤陳。",
            "撫跡地靈古，遊情皇鑒新。山追散馬日，水憶釣魚人。",
            "禹食傳中使，堯樽遍下臣。省方稱國阜，問道識風淳。",
            "歲晚天行吉，年豐景從親。歡娛包歷代，宇宙忽疑春。"
        ],
        "notes": [
            ""
        ],
        "volume": "卷六十二",
        "no#": 30
    },
    {
        "title": "春日江津游望",
        "author": "杜審言",
        "biography": "",
        "paragraphs": [
            "旅客搖邊思，春江弄晚晴。煙銷垂柳弱，霧卷落花輕。",
            "飛棹乘空下，回流向日平。鳥啼移幾處，蝶舞亂相迎。",
            "忽歎人皆濁，堤防水至清。谷王常不讓，深可戒中盈。"
        ],
        "notes": [
            ""
        ],
        "volume": "卷六十二",
        "no#": 31
    },
    {
        "title": "泛舟送鄭卿入京",
        "author": "杜審言",
        "biography": "",
        "paragraphs": [
            "帝坐蓬萊殿，恩追社稷臣。長安遙向日，宗伯正乘春。",
            "相宅開基地，傾都送別人。行舟縈淥水，列戟滿紅塵。",
            "酒助歡娛洽，風催景氣新。此時光乃命，誰為惜無津。"
        ],
        "notes": [
            ""
        ],
        "volume": "卷六十二",
        "no#": 32
    },
    {
        "title": "度石門山",
        "author": "杜審言",
        "biography": "",
        "paragraphs": [
            "石門千仞斷，迸水落遙空。道束懸崖半，橋欹絕澗中。",
            "仰攀人屢息，直下騎才通。泥擁奔蛇徑，雲埋伏獸叢。",
            "星躔牛鬥北，地脈象牙東。開塞隨行變，高深觸望同。",
            "江聲連驟雨，日氣抱殘虹。未改朱明律，先含白露風。",
            "堅貞深不憚，險澀諒難窮。有異登臨賞，徒為造化功。"
        ],
        "notes": [
            ""
        ],
        "volume": "卷六十二",
        "no#": 33
    },
    {
        "title": "贈崔融二十韻",
        "author": "杜審言",
        "biography": "",
        "paragraphs": [
            "十年俱薄宦，萬里各他方。雲天斷書劄，風土異炎涼。",
            "太息幽蘭紫，勞歌奇樹黃。日疑懷叔度，夜似憶真長。",
            "北使從江表，東歸在洛陽。相逢慰疇昔，相對敘存亡。",
            "草深窮巷毀，竹盡故園荒。雅節君彌固，衰顏餘自傷。",
            "人事盈虛改，交遊寵辱妨。雀羅爭去翟，鶴氅競尋王。",
            "思極歡娛至，朋情詎可忘。琴樽橫宴席，岩穀臥詞場。",
            "連騎追佳賞，城中及路傍。三川宿雨霽，四月晚花芳。",
            "複此開懸榻，寧唯入後堂。興酣鴝鵒舞，言洽鳳凰翔。",
            "高選俄遷職，嚴程已飭裝。撫躬銜道義，攜手戀輝光。",
            "玉振先推美，金銘舊所防。忽嗟離別易，行役共時康。"
        ],
        "notes": [
            ""
        ],
        "volume": "卷六十二",
        "no#": 34
    },
    {
        "title": "贈蘇味道",
        "author": "杜審言",
        "biography": "",
        "paragraphs": [
            "北地寒應苦，南庭戍未歸。邊聲亂羌笛，朔氣卷戎衣。",
            "雨雪關山暗，風霜草木稀。胡兵戰欲盡，虜騎獵猶肥。",
            "雁塞何時入，龍城幾度圍。據鞍雄劍動，插筆羽書飛。",
            "輿駕還京邑，朋游滿帝畿。方期來獻凱，歌舞共春輝。"
        ],
        "notes": [
            ""
        ],
        "volume": "卷六十二",
        "no#": 35
    },
    {
        "title": "和李大夫嗣真奉使存撫河東",
        "author": "杜審言",
        "biography": "",
        "paragraphs": [
            "六位乾坤動，三微歷數遷。謳歌移火德，圖讖在金天。",
            "子月開階統，房星受命年。禎符龍馬出，寶籙鳳凰傳。",
            "地即交風雨，都仍蔔澗瀍。明堂唯禦極，清廟乃尊先。",
            "不宰神功運，無為大象懸。八荒平物土，四海接人煙。",
            "已屬群生泰，猶言至道偏。璽書傍問俗，旌節近推賢。",
            "秩比司空位，官臨禦史員。雄詞執刀筆，直諫罷樓船。",
            "國有大臣器，朝加小會筵。將行備禮樂，送別仰神仙。",
            "城闕周京轉，關河陝服連。稍觀汾水曲，俄指絳台前。",
            "姑射聊長望，平陽遂宛然。舜耕餘草木，禹鑿舊山川。",
            "昔出諸侯上，無何霸業全。中軍歸戰敵，外府絕兵權。",
            "隱隱帝鄉遠，瞻瞻肅命虔。西河偃風俗，東壁掛星躔。",
            "井邑枌榆社，陵園松柏田。榮光晴掩代，佳氣曉侵燕。",
            "雨霈鴻私滌，風行睿旨宣。煢嫠訪疾苦，屠釣采貞堅。",
            "人樂逢刑措，時康洽賞延。賜逾秦氏級，恩倍漢家錢。",
            "擁傳咸翹首，稱觴競比肩。拜迎彌道路，舞詠溢郊鄽。",
            "殺氣西衡白，窮陰北暝玄。飛霜遙渡海，殘月迥臨邊。",
            "緬邈朝廷問，周流朔塞旋。興來探馬策，俊發抱龍泉。",
            "學總八千卷，文傾三百篇。澄清得使者，作頌有人焉。",
            "莫以崇班閡，而雲勝托捐。偉材何磊落，陋質幾翩翾。",
            "江海寧為讓，巴渝轉自牽。一聞歌聖道，助曲荷陶甄。"
        ],
        "notes": [
            ""
        ],
        "volume": "卷六十二",
        "no#": 36
    },
    {
        "title": "贈蘇綰書記",
        "author": "杜審言",
        "biography": "",
        "paragraphs": [
            "知君書記本翩翩，為許從戎赴朔邊。",
            "紅粉樓中應計日，燕支山下莫經年。"
        ],
        "notes": [
            ""
        ],
        "volume": "卷六十二",
        "no#": 37
    },
    {
        "title": "渡湘江",
        "author": "杜審言",
        "biography": "",
        "paragraphs": [
            "遲日園林悲昔遊，今春花鳥作邊愁。",
            "獨憐京國人南竄，不似湘江水北流。"
        ],
        "notes": [
            ""
        ],
        "volume": "卷六十二",
        "no#": 38
    },
    {
        "title": "戲贈趙使君美人",
        "author": "杜審言",
        "biography": "",
        "paragraphs": [
            "紅粉青娥映楚雲，桃花馬上石榴裙。",
            "羅敷獨向東方去，謾學他家作使君。"
        ],
        "notes": [
            ""
        ],
        "volume": "卷六十二",
        "no#": 39
    }
]