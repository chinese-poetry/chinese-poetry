[
    {
        "title": "題洛陽縣壁",
        "author": "李兼",
        "biography": "",
        "paragraphs": [
            "猾吏畏服，縣妖破膽。好錄政聲，聞於御覽。"
        ],
        "notes": [
            ""
        ],
        "volume": "卷八百七十三",
        "no#": 1
    },
    {
        "title": "題書卷後語",
        "author": "杜兼",
        "biography": "",
        "paragraphs": [
            "倩俸寫來手自校，汝曹讀之知聖道，墜之鬻之為不孝。"
        ],
        "notes": [
            ""
        ],
        "volume": "卷八百七十三",
        "no#": 2
    },
    {
        "title": "題李陽冰玉箸篆詞",
        "author": "舒元輿",
        "biography": "",
        "paragraphs": [
            "斯去千年，冰生唐時。冰複去矣，後來者誰？",
            "後千年有人，誰能待之。後千年無人，篆止於斯。",
            "嗚呼主人，為吾寶之。"
        ],
        "notes": [
            ""
        ],
        "volume": "卷八百七十三",
        "no#": 3
    },
    {
        "title": "判誤書紙背",
        "author": "裴諝",
        "biography": "",
        "paragraphs": [
            "這畔似那畔，那畔似這畔。",
            "我也不辭與你判，笑殺門前著靴漢。"
        ],
        "notes": [
            ""
        ],
        "volume": "卷八百七十三",
        "no#": 4
    },
    {
        "title": "又判爭貓兒狀",
        "author": "裴諝",
        "biography": "",
        "paragraphs": [
            "貓兒不識主，傍家搦老鼠。兩家不須爭，將來與裴諝。"
        ],
        "notes": [
            ""
        ],
        "volume": "卷八百七十三",
        "no#": 5
    },
    {
        "title": "斷僧通狀",
        "author": "李翱",
        "biography": "",
        "paragraphs": [
            "上歲童子，二十受戒。君王不朝，父母不拜。",
            "口稱貧道，有錢放債。量決十下，牒出東界。"
        ],
        "notes": [
            ""
        ],
        "volume": "卷八百七十三",
        "no#": 6
    },
    {
        "title": "判僧雲晏五人聚賭喧諍語",
        "author": "韓滉",
        "biography": "",
        "paragraphs": [
            "正法何曾執貝，空門不積餘財。白日既能賭博，",
            "並付江神收管，波中便是泉台。"
        ],
        "notes": [
            ""
        ],
        "volume": "卷八百七十三",
        "no#": 7
    },
    {
        "title": "判道士黃山隱",
        "author": "皇甫大夫",
        "biography": "",
        "paragraphs": [
            "道士黃山隱，輕人複重財。太山將比甑，東海只容杯。",
            "綠綬藏雲帔，烏巾換鹿胎。黃泉六個鬼，今夜待君來。"
        ],
        "notes": [
            ""
        ],
        "volume": "卷八百七十三",
        "no#": 8
    },
    {
        "title": "碾驢鞍判",
        "author": "羅紹威",
        "biography": "",
        "paragraphs": [
            "鄴城大道甚寬，何故駕車碾鞍？",
            "領韝驢漢子科決，待駕車漢子喜歡。"
        ],
        "notes": [
            ""
        ],
        "volume": "卷八百七十三",
        "no#": 9
    },
    {
        "title": "批州符",
        "author": "蕭結",
        "biography": "",
        "paragraphs": [
            "秧開五葉，蠶長三眠。人皆忙迫，劃甚閑船。"
        ],
        "notes": [
            ""
        ],
        "volume": "卷八百七十三",
        "no#": 10
    },
    {
        "title": "判部民訴主簿牒",
        "author": "王魯",
        "biography": "",
        "paragraphs": [
            "汝雖打草，吾已驚蛇。"
        ],
        "notes": [
            ""
        ],
        "volume": "卷八百七十三",
        "no#": 11
    },
    {
        "title": "戲為冥吏判",
        "author": "伶人",
        "biography": "",
        "paragraphs": [
            "焦湖百里，一任作獺。"
        ],
        "notes": [
            ""
        ],
        "volume": "卷八百七十三",
        "no#": 12
    },
    {
        "title": "自狀",
        "author": "張翱",
        "biography": "",
        "paragraphs": [
            "有張翱兮，寓止淮陰。來綺席兮，放恣胸襟。"
        ],
        "notes": [
            ""
        ],
        "volume": "卷八百七十三",
        "no#": 13
    },
    {
        "title": "刺左右膊詩",
        "author": "趙武建",
        "biography": "",
        "paragraphs": [
            "野鴨灘頭宿，朝朝被鶻梢。忽驚飛入水，留命到今朝。"
        ],
        "notes": [
            ""
        ],
        "volume": "卷八百七十三",
        "no#": 14
    },
    {
        "title": "刺左臂膊詩",
        "author": "宋元素",
        "biography": "",
        "paragraphs": [
            "昔日已前家未貧，苦將錢物結交親。",
            "如今失路尋知己，行盡關山無一人。"
        ],
        "notes": [
            ""
        ],
        "volume": "卷八百七十三",
        "no#": 15
    },
    {
        "title": "刺左右膊句",
        "author": "張幹",
        "biography": "",
        "paragraphs": [
            "生不怕京兆尹，死不畏閻羅王。"
        ],
        "notes": [
            ""
        ],
        "volume": "卷八百七十三",
        "no#": 16
    }
]