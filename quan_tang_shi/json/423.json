[
    {
        "title": "奉和浙西大夫李德裕述夢四十韻大夫本題言贈於夢中詩賦以寄一二僚友故今所和者亦止述翰苑舊遊而已次本韻",
        "author": "元稹",
        "biography": "",
        "paragraphs": [
            "聞有池塘什，還因夢寐遭。攀禾工類蔡，詠豆敏過曹。",
            "莊蝶玄言秘，羅禽藻思高。戈矛排筆陣，貔虎讓文韜。",
            "彩繢鸞凰頸，權奇驥騄髦。神樞千里應，華袞一言褒。",
            "李廣留飛箭，王祥得佩刀。傳乘司隸馬，繼染翰林毫。",
            "辨穎□超脫，詞鋒豈足櫜。金剛錐透玉，鑌鐵劍吹毛。",
            "顧我曾陪附，思君正郁陶。近酬新樂錄，仍寄續離騷。",
            "阿閣偏隨鳳，方壺共跨鼇。借騎銀杏葉，橫賜錦垂萄。",
            "冰井分珍果，金瓶貯禦醪。獨辭珠有戒，廉取玉非叨。",
            "麥紙侵紅點，蘭燈焰碧高。代予言不易，承聖旨偏勞。",
            "繞月同棲鵲，驚風比夜獒。吏傳開鎖契，神撼引鈴絛。",
            "渥澤深難報，危心過自操。犯顏誠懇懇，騰口懼忉忉。",
            "佩寵雖緺綬，安貧尚葛袍。賓親多謝絕，延薦必英豪。",
            "分阻杯盤會，閑隨寺觀遨。祇園一林杏，仙洞萬株桃。",
            "澥海滄波減，昆明劫火熬。未陪登鶴駕，已訃墮烏號。",
            "痛淚過江浪，冤聲出海濤。尚看恩詔濕，已夢壽宮牢。",
            "再造承天寶，新持濟巨篙。猶憐弊簪履，重委舊旌旄。",
            "北望心彌苦，西回首屢搔。九霄難就日，兩浙僅容舠。",
            "暮竹寒窗影，衰楊古郡濠。魚蝦集橘市，鶴鸛起亭皋。",
            "朽刃休沖鬥，良弓枉在弢。早彎摧虎兕，便鑄墾蓬蒿。",
            "漁艇宜孤棹，樓船稱萬艘。量材分用處，終不學滔滔。"
        ],
        "notes": [
            ""
        ],
        "volume": "卷四百二十三",
        "no#": 1
    },
    {
        "title": "自述",
        "author": "元稹",
        "biography": "",
        "paragraphs": [
            "延英引對碧衣郎，江硯宣毫各別床。",
            "天子下簾親考試，宮人手裏過茶湯。"
        ],
        "notes": [
            ""
        ],
        "volume": "卷四百二十三",
        "no#": 2
    },
    {
        "title": "春分投簡陽明洞天作",
        "author": "元稹",
        "biography": "",
        "paragraphs": [
            "中分春一半，今日半春徂。老惜光陰甚，慵牽興緒孤。",
            "偶成投秘簡，聊得泛平湖。郡邑移仙界，山川展畫圖。",
            "旌旗遮嶼浦，士女滿闉闍。似木吳兒勁，如花越女姝。",
            "牛儂驚力直，蠶妾笑睢盱。怪我攜章甫，嘲人托鷓鴣。",
            "閭閻隨地勝，風俗與華殊。跣足沿流婦，丫頭避役奴。",
            "雕題雖少有，雞卜尚多巫。鄉味尤珍蛤，家神愛事烏。",
            "舟船通海嶠，田種繞城隅。櫛比千艘合，袈裟萬頃鋪。",
            "亥茶闐小市，漁父隔深蘆。日腳斜穿浪，雲根遠曳蒲。",
            "凝風花氣度，新雨草芽蘇。粉壞梅辭萼，紅含杏綴珠。",
            "薅餘秧漸長，燒後葑猶枯。綠綟高懸柳，青錢密辮榆。",
            "馴鷗眠淺瀨，驚雉迸平蕪。水靜王餘見，山空謝豹呼。",
            "燕狂捎蛺蝶，螟掛集蒲盧。淺碧鶴新卵，深黃鵝嫩雛。",
            "村扉以白板，寺壁耀赬糊。禹廟才離郭，陳莊恰半途。",
            "石帆何峭嶢，龍瑞本縈紆。穴為探符坼，潭因失箭刳。",
            "堤形彎熨斗，峰勢踴香爐。幢蓋迎三洞，煙霞貯一壺。",
            "桃枝蟠複直，桑樹亞還扶。鱉解稱從事，松堪作大夫。",
            "榮光飄殿閣，虛籟合笙竽。庭狎仙翁鹿，池游縣令鳧。",
            "君心除健羨，扣寂入虛無。岡蹋翻星紀，章飛動帝樞。",
            "東皇提白日，北斗下玄都。騎吏裙皆紫，科車幰盡朱。",
            "地侯鞭社伯，海若跨天吳。霧噴雷公怒，煙揚灶鬼趨。",
            "投壺憐玉女，噀飯笑麻姑。果實經千歲，衣裳重六銖。",
            "瓊杯傳素液，金匕進雕胡。掌裏承來露，柈中釣得鱸。",
            "菌生悲局促，柯爛覺須臾。稊米休言聖，醯雞益伏愚。",
            "鼓鼙催暝色，簪組縛微軀。遂別真徒侶，還來世路衢。",
            "題詩歎城郭，揮手謝妻孥。幸有桃源近，全家肯去無。"
        ],
        "notes": [
            ""
        ],
        "volume": "卷四百二十三",
        "no#": 3
    },
    {
        "title": "春遊",
        "author": "元稹",
        "biography": "",
        "paragraphs": [
            "酒戶年年減，山行漸漸難。欲終心懶慢，轉恐興闌散。",
            "鏡水波猶冷，稽峰雪尚殘。不能辜物色，乍可怯春寒。",
            "遠目傷千里，新年思萬端。無人知此意，閑憑小欄幹。"
        ],
        "notes": [
            ""
        ],
        "volume": "卷四百二十三",
        "no#": 4
    },
    {
        "title": "除夜酬樂天",
        "author": "元稹",
        "biography": "",
        "paragraphs": [
            "引儺綏旆亂毿毿，戲罷人歸思不堪。虛漲火塵龜浦北，",
            "莫道明朝始添歲，今年春在歲前三。"
        ],
        "notes": [
            ""
        ],
        "volume": "卷四百二十三",
        "no#": 5
    },
    {
        "title": "酬樂天初冬早寒見寄",
        "author": "元稹",
        "biography": "",
        "paragraphs": [
            "乍起衣猶冷，微吟帽半欹。霜凝南屋瓦，雞唱後園枝。",
            "洛水碧雲曉，吳宮黃葉時。兩傳千里意，書劄不如詩。"
        ],
        "notes": [
            ""
        ],
        "volume": "卷四百二十三",
        "no#": 6
    },
    {
        "title": "酬白樂天杏花園",
        "author": "元稹",
        "biography": "",
        "paragraphs": [
            "劉郎不用閑惆悵，且作花間共醉人。",
            "算得貞元舊朝士，幾人同見太和春。"
        ],
        "notes": [
            ""
        ],
        "volume": "卷四百二十三",
        "no#": 7
    },
    {
        "title": "過東都別樂天二首",
        "author": "元稹",
        "biography": "",
        "paragraphs": [
            "君應怪我留連久，我欲與君辭別難。",
            "白頭徒侶漸稀少，明日恐君無此歡。",
            "自識君來三度別，這回白盡老髭須。",
            "戀君不去君須會，知得後回相見無。"
        ],
        "notes": [
            ""
        ],
        "volume": "卷四百二十三",
        "no#": 8
    },
    {
        "title": "逢白公",
        "author": "元稹",
        "biography": "",
        "paragraphs": [
            "遠路事無限，相逢唯一言。月色照榮辱，長安千萬門。"
        ],
        "notes": [
            ""
        ],
        "volume": "卷四百二十三",
        "no#": 9
    },
    {
        "title": "酬白太傅",
        "author": "元稹",
        "biography": "",
        "paragraphs": [
            "太空秋色涼，獨鳥下微陽。三徑池塘靜，六街車馬忙。",
            "漸能高酒戶，始是入詩狂。官冷且無事，追陪慎莫忘。"
        ],
        "notes": [
            ""
        ],
        "volume": "卷四百二十三",
        "no#": 10
    },
    {
        "title": "和嚴給事聞唐昌觀玉蕊花下有遊仙",
        "author": "元稹",
        "biography": "",
        "paragraphs": [
            "弄玉潛過玉樹時，不教青鳥出花枝。",
            "的應未有諸人覺，只是嚴郎不得知。"
        ],
        "notes": [
            ""
        ],
        "volume": "卷四百二十三",
        "no#": 11
    },
    {
        "title": "贈毛仙翁",
        "author": "元稹",
        "biography": "",
        "paragraphs": [
            "仙駕初從蓬海來，相逢又說向天臺。一言親授希微訣，",
            "花前揮手迢遙去，目斷霓旌不可陪。"
        ],
        "notes": [
            ""
        ],
        "volume": "卷四百二十三",
        "no#": 12
    },
    {
        "title": "八月十四日夜玩月",
        "author": "元稹",
        "biography": "",
        "paragraphs": [
            "猶欠一宵輪未滿，紫霞紅襯碧雲端。",
            "誰能喚得姮娥下，引向堂前子細看。"
        ],
        "notes": [
            ""
        ],
        "volume": "卷四百二十三",
        "no#": 13
    },
    {
        "title": "寒食夜",
        "author": "元稹",
        "biography": "",
        "paragraphs": [
            "紅染桃花雪壓梨，玲瓏雞子鬥贏時。",
            "今年不是明寒食，暗地秋千別有期。"
        ],
        "notes": [
            ""
        ],
        "volume": "卷四百二十三",
        "no#": 14
    },
    {
        "title": "三月三十日程氏館餞杜十四歸京",
        "author": "元稹",
        "biography": "",
        "paragraphs": [
            "江春今日盡，程館祖筵開。我正南冠縶，君尋北路回。",
            "謀身誠太拙，從宦苦無媒。處困方明命，遭時不在才。",
            "逾年長倚玉，連夜共銜杯。涸溜沾濡沫，餘光照死灰。",
            "行看鴻欲翥，敢憚酒相催。拍逐飛觥絕，香隨舞袖來。",
            "消梨拋五遍，娑葛fg三台。已許尊前倒，臨風淚莫頹。"
        ],
        "notes": [
            ""
        ],
        "volume": "卷四百二十三",
        "no#": 15
    },
    {
        "title": "酬張秘書因寄馬贈詩",
        "author": "元稹",
        "biography": "",
        "paragraphs": [
            "丞相功高厭武名，牽將戰馬寄儒生。四蹄荀距藏雖盡，",
            "勸君還卻司空著，莫遣衙參傍子城。"
        ],
        "notes": [
            ""
        ],
        "volume": "卷四百二十三",
        "no#": 16
    },
    {
        "title": "戲酬副使中丞見示四韻",
        "author": "元稹",
        "biography": "",
        "paragraphs": [
            "莫恨暫櫜鞬，交遊幾個全。眼明相見日，肺病欲秋天。",
            "五馬虛盈櫪，雙蛾浪滿船。可憐俱老大，無處用閒錢。"
        ],
        "notes": [
            ""
        ],
        "volume": "卷四百二十三",
        "no#": 17
    },
    {
        "title": "贈柔之",
        "author": "元稹",
        "biography": "",
        "paragraphs": [
            "窮冬到鄉國，正歲別京華。自恨風塵眼，常看遠地花。",
            "碧幢還照曜，紅粉莫咨嗟。嫁得浮雲婿，相隨即是家。"
        ],
        "notes": [
            ""
        ],
        "volume": "卷四百二十三",
        "no#": 18
    },
    {
        "title": "修龜山魚池示眾僧",
        "author": "元稹",
        "biography": "",
        "paragraphs": [
            "勸爾諸僧好護持，不須垂釣引青絲。",
            "雲山莫厭看經坐，便是浮生得道時。"
        ],
        "notes": [
            ""
        ],
        "volume": "卷四百二十三",
        "no#": 19
    },
    {
        "title": "寄贈薛濤",
        "author": "元稹",
        "biography": "",
        "paragraphs": [
            "錦江滑膩蛾眉秀，幻出文君與薛濤。言語巧偷鸚鵡舌，",
            "別後相思隔煙水，菖蒲花發五雲高。"
        ],
        "notes": [
            ""
        ],
        "volume": "卷四百二十三",
        "no#": 20
    },
    {
        "title": "贈劉采春",
        "author": "元稹",
        "biography": "",
        "paragraphs": [
            "新妝巧樣畫雙蛾，謾裏常州透額羅。正面偷勻光滑笏，",
            "更有惱人腸斷處，選詞能唱望夫歌。"
        ],
        "notes": [
            ""
        ],
        "volume": "卷四百二十三",
        "no#": 21
    },
    {
        "title": "醉題東武",
        "author": "元稹",
        "biography": "",
        "paragraphs": [
            "役役行人事，紛紛碎簿書。功夫兩衙盡，留滯七年餘。",
            "病痛梅天發，親情海岸疏。因循未歸得，不是憶鱸魚。"
        ],
        "notes": [
            ""
        ],
        "volume": "卷四百二十三",
        "no#": 22
    },
    {
        "title": "崔徽歌",
        "author": "元稹",
        "biography": "",
        "paragraphs": [
            "崔徽本不是娼家，教歌按舞娼家長。使君知有不自由，",
            "為徽持此謝敬中，以死報郎為□□。"
        ],
        "notes": [
            ""
        ],
        "volume": "卷四百二十三",
        "no#": 23
    },
    {
        "title": "一字至七字詩：茶",
        "author": "元稹",
        "biography": "",
        "paragraphs": [
            "茶，香葉，嫩芽。慕詩客，愛僧家。碾雕白玉，"
        ],
        "notes": [
            ""
        ],
        "volume": "卷四百二十三",
        "no#": 24
    },
    {
        "title": "句",
        "author": "元稹",
        "biography": "",
        "paragraphs": [
            "兒歌楊柳葉，妾拂石榴花。",
            "松門待制應全遠，藥樹監搜可得知。（《文昌雜錄》",
            "雲：唐宣政殿為正衙，殿庭東西有四松，松下待制官",
            "立班之地，舊圖猶存。殿門外有藥樹，監察禦史監搜",
            "之位在焉。唐制：百官入宮殿門，必搜，監察所掌也。",
            "至太和元年，監搜始停）",
            "髻鬟峨峨高一尺，門前立地看春風。（《李娃行》，"
        ],
        "notes": [
            ""
        ],
        "volume": "卷四百二十三",
        "no#": 25
    }
]