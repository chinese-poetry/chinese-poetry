[
    {
        "title": "春日",
        "author": "宋雍",
        "biography": "",
        "paragraphs": [
            "輕花細葉滿林端，昨夜春風曉色寒。",
            "黃鳥不堪愁裏聽，綠楊宜向雨中看。"
        ],
        "notes": [
            ""
        ],
        "volume": "卷七百七十一",
        "no#": 1
    },
    {
        "title": "失題",
        "author": "宋雍",
        "biography": "",
        "paragraphs": [
            "斜雨飛絲織晚風，疏簾半卷野亭空。",
            "荷花開盡秋光晚，零落殘紅綠沼中。"
        ],
        "notes": [
            ""
        ],
        "volume": "卷七百七十一",
        "no#": 2
    },
    {
        "title": "古意",
        "author": "戴休珽",
        "biography": "",
        "paragraphs": [
            "窮秋朔風起，滄海愁陰漲。虜騎掠河南，漢兵屯灞上。",
            "羽書驚沙漠，刁鬥喧亭障。關塞何蒼茫，遙烽遞相望。",
            "弱齡負奇節，俠客多招訪。投筆棄繻生，提戈逐飛將。",
            "拔劍照霜白，怒髮衝冠壯。會立萬里功，視君封侯相。"
        ],
        "notes": [
            ""
        ],
        "volume": "卷七百七十一",
        "no#": 3
    },
    {
        "title": "勖曹生",
        "author": "盧鉟",
        "biography": "",
        "paragraphs": [
            "桑扈交飛百舌忙，祖亭聞樂倍思鄉。尊前有恨慚卑宦，",
            "遊蜂采掇何時已，只恐多言議短長。"
        ],
        "notes": [
            ""
        ],
        "volume": "卷七百七十一",
        "no#": 4
    },
    {
        "title": "琴歌",
        "author": "趙摶",
        "biography": "",
        "paragraphs": [
            "綠琴制自桐孫枝，十年窗下無人知。清聲不與眾樂雜，",
            "琴聲若似琵琶聲，賣與時人應已久。玉徽冷落無光彩，",
            "向曾守貧貧不徹，賤價與人人不別。前回忍淚卻收來，",
            "真龍不聖土龍聖，鳳凰啞舌鴟梟鳴。何殊此琴哀怨苦，",
            "知君立身待分義，驅喝風雷在平地。一生從事不因人，",
            "莫辭憔悴與買取，為君一曲號青春。"
        ],
        "notes": [
            ""
        ],
        "volume": "卷七百七十一",
        "no#": 5
    },
    {
        "title": "廢長行",
        "author": "趙摶",
        "biography": "",
        "paragraphs": [
            "紫牙鏤合方如鬥，二十四星銜月口。貴人迷此華筵中，",
            "門前有吏嚇孤窮，欲訴門深抱冤哭。耳厭人催坐衙早，",
            "何當化局為明鏡，掛在高堂辨邪正。何當化子作筆鋒，"
        ],
        "notes": [
            ""
        ],
        "volume": "卷七百七十一",
        "no#": 6
    },
    {
        "title": "玉女詞",
        "author": "張安石",
        "biography": "",
        "paragraphs": [
            "綺薦銀屏空積塵，柳眉桃臉暗銷春。",
            "不須更學陽臺女，為雨為雲趁惱人。"
        ],
        "notes": [
            ""
        ],
        "volume": "卷七百七十一",
        "no#": 7
    },
    {
        "title": "苦別",
        "author": "張安石",
        "biography": "",
        "paragraphs": [
            "向前不信別離苦，而今自到別離處。",
            "兩行粉淚紅闌幹，一朵芙蕖帶殘露。"
        ],
        "notes": [
            ""
        ],
        "volume": "卷七百七十一",
        "no#": 8
    },
    {
        "title": "石城",
        "author": "蔣吉",
        "biography": "",
        "paragraphs": [
            "系纜石城下，恣吟懷暫開。江人橈艇子，將謂莫愁來。"
        ],
        "notes": [
            ""
        ],
        "volume": "卷七百七十一",
        "no#": 9
    },
    {
        "title": "漢東道中",
        "author": "蔣吉",
        "biography": "",
        "paragraphs": [
            "九十九岡遙，天寒雪未消。羸童牽瘦馬，不敢過危橋。"
        ],
        "notes": [
            ""
        ],
        "volume": "卷七百七十一",
        "no#": 10
    },
    {
        "title": "高溪有懷",
        "author": "蔣吉",
        "biography": "",
        "paragraphs": [
            "駐馬高溪側，旅人千里情。雁山山下水，還作此泉聲。"
        ],
        "notes": [
            ""
        ],
        "volume": "卷七百七十一",
        "no#": 11
    },
    {
        "title": "寄進士賈希",
        "author": "蔣吉",
        "biography": "",
        "paragraphs": [
            "恨苦淚不落，耿然東北心。空囊與瘦馬，羈絏意應深。"
        ],
        "notes": [
            ""
        ],
        "volume": "卷七百七十一",
        "no#": 12
    },
    {
        "title": "出塞",
        "author": "蔣吉",
        "biography": "",
        "paragraphs": [
            "瘦馬羸童行背秦，暮鴉撩亂入殘雲。",
            "北風吹起寒營角，直至榆關人盡聞。"
        ],
        "notes": [
            ""
        ],
        "volume": "卷七百七十一",
        "no#": 13
    },
    {
        "title": "旅泊",
        "author": "蔣吉",
        "biography": "",
        "paragraphs": [
            "霜月正高鸚鵡洲，美人清唱發紅樓。",
            "鄉心暗逐秋江水，直到吳山腳下流。"
        ],
        "notes": [
            ""
        ],
        "volume": "卷七百七十一",
        "no#": 14
    },
    {
        "title": "次青雲驛",
        "author": "蔣吉",
        "biography": "",
        "paragraphs": [
            "馬轉櫟林山鳥飛，商溪流水背殘暉。",
            "行人幾在青雲路，底事風塵猶滿衣。"
        ],
        "notes": [
            ""
        ],
        "volume": "卷七百七十一",
        "no#": 15
    },
    {
        "title": "大庾驛有懷",
        "author": "蔣吉",
        "biography": "",
        "paragraphs": [
            "一囊書重百餘斤，郵吏甯知去計貧。",
            "莫訝偏吟望鄉句，明朝便見嶺南人。"
        ],
        "notes": [
            ""
        ],
        "volume": "卷七百七十一",
        "no#": 16
    },
    {
        "title": "題商山修路僧院",
        "author": "蔣吉",
        "biography": "",
        "paragraphs": [
            "此地修行山幾枯，草堂生計只瓶盂。",
            "支郎既解除艱險，試看人心平得無。"
        ],
        "notes": [
            ""
        ],
        "volume": "卷七百七十一",
        "no#": 17
    },
    {
        "title": "題長安僧院",
        "author": "蔣吉",
        "biography": "",
        "paragraphs": [
            "出門爭走九衢塵，總是浮生不了身。",
            "惟有水田衣下客，大家忙處作閒人。"
        ],
        "notes": [
            ""
        ],
        "volume": "卷七百七十一",
        "no#": 18
    },
    {
        "title": "次商於感舊寄盧中丞",
        "author": "蔣吉",
        "biography": "",
        "paragraphs": [
            "昔年簪組隘丘門，今日旌幢一院存。",
            "何事商於淚如雨，小儒偏受陸家恩。"
        ],
        "notes": [
            ""
        ],
        "volume": "卷七百七十一",
        "no#": 19
    },
    {
        "title": "樵翁",
        "author": "蔣吉",
        "biography": "",
        "paragraphs": [
            "獨入深山信腳行，慣當貙虎不曾驚。",
            "路傍花發無心看，惟見枯枝刮眼明。"
        ],
        "notes": [
            ""
        ],
        "volume": "卷七百七十一",
        "no#": 20
    },
    {
        "title": "四老廟",
        "author": "蔣吉",
        "biography": "",
        "paragraphs": [
            "無端舍釣學幹名，不得溪山養性情。",
            "自省此身非達者，今朝羞拜四先生。"
        ],
        "notes": [
            ""
        ],
        "volume": "卷七百七十一",
        "no#": 21
    },
    {
        "title": "昭君塚",
        "author": "蔣吉",
        "biography": "",
        "paragraphs": [
            "曾為漢帝眼中人，今作狂胡陌上塵。",
            "身死不知多少載，塚花猶帶洛陽春。"
        ],
        "notes": [
            ""
        ],
        "volume": "卷七百七十一",
        "no#": 22
    },
    {
        "title": "聞歌竹枝",
        "author": "蔣吉",
        "biography": "",
        "paragraphs": [
            "巡堤聽唱竹枝詞，正是月高風靜時。",
            "獨向東南人不會，弟兄俱在楚江湄。"
        ],
        "notes": [
            ""
        ],
        "volume": "卷七百七十一",
        "no#": 23
    },
    {
        "title": "重門曲",
        "author": "周濆",
        "biography": "",
        "paragraphs": [
            "憔悴容華怯對春，寂寥宮殿鎖閑門。",
            "此身卻羨宮中樹，不失芳時雨露恩。"
        ],
        "notes": [
            ""
        ],
        "volume": "卷七百七十一",
        "no#": 24
    },
    {
        "title": "山下水",
        "author": "周濆",
        "biography": "",
        "paragraphs": [
            "背雲沖石出深山，淺碧泠泠一帶寒。",
            "不獨有聲流出此，會歸滄海助波瀾。"
        ],
        "notes": [
            ""
        ],
        "volume": "卷七百七十一",
        "no#": 25
    },
    {
        "title": "逢鄰女",
        "author": "周濆",
        "biography": "",
        "paragraphs": [
            "日高鄰女笑相逢，慢束羅裙半露胸。",
            "莫向秋池照綠水，參差羞殺白芙蓉。"
        ],
        "notes": [
            ""
        ],
        "volume": "卷七百七十一",
        "no#": 26
    },
    {
        "title": "廢宅",
        "author": "周濆",
        "biography": "",
        "paragraphs": [
            "牢落畫堂空鎖塵，荒涼庭樹暗消春。",
            "豪家莫笑此中事，曾見此中人笑人。"
        ],
        "notes": [
            ""
        ],
        "volume": "卷七百七十一",
        "no#": 27
    }
]