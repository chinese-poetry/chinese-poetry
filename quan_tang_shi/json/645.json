[
    {
        "title": "春風",
        "author": "李鹹用",
        "biography": "",
        "paragraphs": [
            "青帝使和氣，吹噓萬國中。發生寧有異，先後自難同。",
            "輦草不消力，岩花應費功。年年三十騎，飄入玉蟾宮。"
        ],
        "notes": [
            ""
        ],
        "volume": "卷六百四十五",
        "no#": 1
    },
    {
        "title": "自愧",
        "author": "李鹹用",
        "biography": "",
        "paragraphs": [
            "多負懸弧禮，危時隱薜蘿。有心明俎豆，無力執干戈。",
            "壯士難移節，貞松不改柯。纓塵徒自滿，欲濯待清波。"
        ],
        "notes": [
            ""
        ],
        "volume": "卷六百四十五",
        "no#": 2
    },
    {
        "title": "夜吟",
        "author": "李鹹用",
        "biography": "",
        "paragraphs": [
            "白兔輪當午，儒家業敢慵。竹軒吟未已，錦帳夢應重。",
            "落筆思成虎，懸梭待化龍。景清神自爽，風遞遠樓鐘。"
        ],
        "notes": [
            ""
        ],
        "volume": "卷六百四十五",
        "no#": 3
    },
    {
        "title": "昭君",
        "author": "李咸用",
        "biography": "",
        "paragraphs": [
            "古帝修文德，蠻夷莫敢侵。不知桃李貌，能轉虎狼心。",
            "日暮邊風急，程遙磧雪深。千秋青塚骨，留怨在胡琴。"
        ],
        "notes": [
            ""
        ],
        "volume": "卷六百四十五",
        "no#": 4
    },
    {
        "title": "秋夕",
        "author": "李鹹用",
        "biography": "",
        "paragraphs": [
            "寥廓秋雲薄，空庭月影微。樹寒棲鳥密，砌冷夜蛩稀。",
            "曉鼓軍容肅，疏鐘客夢歸。吟餘何所憶，聖主尚宵衣。"
        ],
        "notes": [
            ""
        ],
        "volume": "卷六百四十五",
        "no#": 5
    },
    {
        "title": "秋日與友生言別",
        "author": "李鹹用",
        "biography": "",
        "paragraphs": [
            "利名心未已，離別恨難休。為個文儒業，致多岐路愁。",
            "數花籬菊晚，片葉井梧秋。又決出門計，一尊期少留。"
        ],
        "notes": [
            ""
        ],
        "volume": "卷六百四十五",
        "no#": 6
    },
    {
        "title": "邊城聽角",
        "author": "李鹹用",
        "biography": "",
        "paragraphs": [
            "戍樓鳴畫角，寒露滴金槍。細引雲成陣，高催雁著行。",
            "喚回邊將夢，吹薄曉蟾光。未遂終軍志，何勞思故鄉。"
        ],
        "notes": [
            ""
        ],
        "volume": "卷六百四十五",
        "no#": 7
    },
    {
        "title": "秋日訪同人",
        "author": "李鹹用",
        "biography": "",
        "paragraphs": [
            "忽憶金蘭友，攜琴去自由。遠尋寒澗碧，深入亂山秋。",
            "見後卻無語，別來長獨愁。幸逢三五夕，露坐對冥搜。"
        ],
        "notes": [
            ""
        ],
        "volume": "卷六百四十五",
        "no#": 8
    },
    {
        "title": "寄楚瓊上人",
        "author": "李鹹用",
        "biography": "",
        "paragraphs": [
            "遙知無事日，靜對五峰秋。鳥隔寒煙語，泉和夕照流。",
            "憑欄疏磬盡，瞑目遠雲收。幾句出人意，風高白雪浮。"
        ],
        "notes": [
            ""
        ],
        "volume": "卷六百四十五",
        "no#": 9
    },
    {
        "title": "游寺",
        "author": "李鹹用",
        "biography": "",
        "paragraphs": [
            "無家自身在，時得到蓮宮。秋覺暑衣薄，老知塵世空。",
            "幽情憐水石，野性任萍蓬。是處堪閑坐，與僧行止同。"
        ],
        "notes": [
            ""
        ],
        "volume": "卷六百四十五",
        "no#": 10
    },
    {
        "title": "春日",
        "author": "李鹹用",
        "biography": "",
        "paragraphs": [
            "浩蕩東風裏，裴回無所親。危城三面水，古樹一邊春。",
            "衰世難修道，花時不稱貧。滔滔天下者，何處問通津。"
        ],
        "notes": [
            ""
        ],
        "volume": "卷六百四十五",
        "no#": 11
    },
    {
        "title": "論交",
        "author": "李鹹用",
        "biography": "",
        "paragraphs": [
            "行虧何必富，節在不妨貧。易得笑言友，難逢終始人。",
            "松篁貞管鮑，桃李豔張陳。少見歲寒後，免為霜雪塵。"
        ],
        "notes": [
            ""
        ],
        "volume": "卷六百四十五",
        "no#": 12
    },
    {
        "title": "秋興",
        "author": "李鹹用",
        "biography": "",
        "paragraphs": [
            "木葉亂飛盡，故人猶未還。心雖游紫闕，時合在青山。",
            "近寺僧鄰靜，臨池鶴對閑。兵戈如未息，名位莫相關。"
        ],
        "notes": [
            ""
        ],
        "volume": "卷六百四十五",
        "no#": 13
    },
    {
        "title": "山居",
        "author": "李鹹用",
        "biography": "",
        "paragraphs": [
            "草堂書一架，苔徑竹千竿。難世投誰是，清貧且自安。",
            "鄰居皆學稼，客至亦無官。焦尾何人聽，涼宵對月彈。"
        ],
        "notes": [
            ""
        ],
        "volume": "卷六百四十五",
        "no#": 14
    },
    {
        "title": "遣興",
        "author": "李鹹用",
        "biography": "",
        "paragraphs": [
            "風細酒初醒，憑欄別有情。蟬稀秋樹瘦，雨盡晚雲輕。",
            "旅鬢一絲出，鄉心寸火生。子牟魂欲斷，何日是升平。"
        ],
        "notes": [
            ""
        ],
        "volume": "卷六百四十五",
        "no#": 15
    },
    {
        "title": "待旦",
        "author": "李鹹用",
        "biography": "",
        "paragraphs": [
            "簷靜燕雛語，窗虛蟾影過。時情因客老，歸夢入秋多。",
            "蔽日群山霧，滔天四海波。吾皇思壯士，誰應大風歌。"
        ],
        "notes": [
            ""
        ],
        "volume": "卷六百四十五",
        "no#": 16
    },
    {
        "title": "送從兄坤載",
        "author": "李鹹用",
        "biography": "",
        "paragraphs": [
            "忍淚不敢下，恐兄情更傷。別離當亂世，骨肉在他鄉。",
            "語盡意不盡，路長愁更長。那堪回首處，殘照滿衣裳。"
        ],
        "notes": [
            ""
        ],
        "volume": "卷六百四十五",
        "no#": 17
    },
    {
        "title": "惜別",
        "author": "李咸用",
        "biography": "",
        "paragraphs": [
            "細雨妝行色，霏霏入戶來。須知相識喜，卻是別愁媒。",
            "白刃方盈國，黃金不上臺。俱為鄒魯士，何處免塵埃。"
        ],
        "notes": [
            ""
        ],
        "volume": "卷六百四十五",
        "no#": 18
    },
    {
        "title": "早秋遊山寺",
        "author": "李鹹用",
        "biography": "",
        "paragraphs": [
            "閑臥雲岩穩，攀緣笑戲猱。靜于諸境靜，高卻眾山高。",
            "至理無言了，浮生一夢勞。清風朝複暮，四海自波濤。"
        ],
        "notes": [
            ""
        ],
        "volume": "卷六百四十五",
        "no#": 19
    },
    {
        "title": "秋日疾中寄諸同志",
        "author": "李咸用",
        "biography": "",
        "paragraphs": [
            "閒居無勝事，公幹臥來心。門靜秋風晚，人稀古巷深。",
            "花疏籬菊色，葉減井梧陰。賴有斯文在，時時得強尋。"
        ],
        "notes": [
            ""
        ],
        "volume": "卷六百四十五",
        "no#": 20
    },
    {
        "title": "贈山僧",
        "author": "李咸用",
        "biography": "",
        "paragraphs": [
            "榮枯雖在目，名利不關身。高出城隍寺，野為雲鶴鄰。",
            "松聲寒後遠，潭色雨餘新。豈住空空裏，空空亦是塵。"
        ],
        "notes": [
            ""
        ],
        "volume": "卷六百四十五",
        "no#": 21
    },
    {
        "title": "宿隱者居",
        "author": "李鹹用",
        "biography": "",
        "paragraphs": [
            "永日連清夜，因君識躁君。竹扉難掩月，岩樹易延雲。",
            "曙鳥枕前起，寒泉夢裏聞。又須隨計吏，雞鶴迥然分。"
        ],
        "notes": [
            ""
        ],
        "volume": "卷六百四十五",
        "no#": 22
    },
    {
        "title": "送錢契明尊師歸廬山",
        "author": "李鹹用",
        "biography": "",
        "paragraphs": [
            "瘦倚青竹杖，爐峰指欲歸。霜黏行日屨，風暖到時衣。",
            "憑檻雲還在，攀松鶴不飛。何曾有別恨，楊柳自依依。"
        ],
        "notes": [
            ""
        ],
        "volume": "卷六百四十五",
        "no#": 23
    },
    {
        "title": "送進士劉松",
        "author": "李鹹用",
        "biography": "",
        "paragraphs": [
            "滔滔皆魯客，難得是心知。到寺多同步，遊山未失期。",
            "雲低春雨後，風細暮鐘時。忽別垂楊岸，遙遙望所之。"
        ],
        "notes": [
            ""
        ],
        "volume": "卷六百四十五",
        "no#": 24
    },
    {
        "title": "贈任肅",
        "author": "李咸用",
        "biography": "",
        "paragraphs": [
            "玄發難姑息，青雲有路岐。莫言多事日，虛擲少年時。",
            "松色雪中出，人情難後知。聖朝公道在，中鵠勿差池。"
        ],
        "notes": [
            ""
        ],
        "volume": "卷六百四十五",
        "no#": 25
    },
    {
        "title": "題陳正字山居",
        "author": "李鹹用",
        "biography": "",
        "paragraphs": [
            "怪來忘祿位，習學近瀟湘。見處雲山好，吟中歲月長。",
            "花光籠晚雨，樹影浸寒塘。幾日憑欄望，歸心自不忙。"
        ],
        "notes": [
            ""
        ],
        "volume": "卷六百四十五",
        "no#": 26
    },
    {
        "title": "贈來進士鵬",
        "author": "李鹹用",
        "biography": "",
        "paragraphs": [
            "語玄人不到，星漢在靈空。若使無良遇，虛言有至公。",
            "月明千嶠雪，灘急五更風。此際若吟力，分將造化功。"
        ],
        "notes": [
            ""
        ],
        "volume": "卷六百四十五",
        "no#": 27
    },
    {
        "title": "送曹稅",
        "author": "李鹹用",
        "biography": "",
        "paragraphs": [
            "摻袂向春風，何時約再逢。若教相見密，肯恨別離重。",
            "芳草漁家路，殘陽水寺鐘。落帆當此處，吟興不應慵。"
        ],
        "notes": [
            ""
        ],
        "volume": "卷六百四十五",
        "no#": 28
    },
    {
        "title": "贈來鵬",
        "author": "李鹹用",
        "biography": "",
        "paragraphs": [
            "默坐非關悶，凝情只在詩。庭閑花落後，山靜月明時。",
            "答客言多簡，尋僧步稍遲。既同和氏璧，終有玉人知。"
        ],
        "notes": [
            ""
        ],
        "volume": "卷六百四十五",
        "no#": 29
    },
    {
        "title": "途中作",
        "author": "李鹹用",
        "biography": "",
        "paragraphs": [
            "瘦馬倦行役，斜陽勸著鞭。野橋寒樹亞，山店暮雲連。",
            "退鷁風雖急，攀龍志已堅。路人休莫笑，百里有時賢。"
        ],
        "notes": [
            ""
        ],
        "volume": "卷六百四十五",
        "no#": 30
    },
    {
        "title": "秋晚",
        "author": "李鹹用",
        "biography": "",
        "paragraphs": [
            "斜陽山雨外，秋色思無窮。柳葉飄幹翠，楓枝撼碎紅。",
            "鬢毛看似雪，生計尚如蓬。不及樵童樂，蒹葭一笛風。"
        ],
        "notes": [
            ""
        ],
        "volume": "卷六百四十五",
        "no#": 31
    },
    {
        "title": "曉望",
        "author": "李鹹用",
        "biography": "",
        "paragraphs": [
            "露驚松上鶴，曉色動扶桑。碧浪催人老，紅輪照物忙。",
            "世情隨日變，利路與天長。好駕觥船去，陶陶入醉鄉。"
        ],
        "notes": [
            ""
        ],
        "volume": "卷六百四十五",
        "no#": 32
    },
    {
        "title": "寄友生",
        "author": "李鹹用",
        "biography": "",
        "paragraphs": [
            "交情應不變，何事久離群。圓月思同步，寒泉憶共聞。",
            "雪霜松色在，風雨雁行分。每見人來說，窗前改舊文。"
        ],
        "notes": [
            ""
        ],
        "volume": "卷六百四十五",
        "no#": 33
    },
    {
        "title": "江行",
        "author": "李鹹用",
        "biography": "",
        "paragraphs": [
            "瀟湘無事後，征棹複嘔啞。高岫留斜照，歸鴻背落霞。",
            "魚殘沙岸草，蝶寄洑流槎。共說干戈苦，汀洲減釣家。"
        ],
        "notes": [
            ""
        ],
        "volume": "卷六百四十五",
        "no#": 34
    },
    {
        "title": "題王氏山居",
        "author": "李鹹用",
        "biography": "",
        "paragraphs": [
            "簷有煙嵐色，地多松竹風。自言離亂後，不到鼓鼙中。",
            "徑柳拂雲綠，山櫻帶雪紅。南邊青嶂下，時見采芝翁。"
        ],
        "notes": [
            ""
        ],
        "volume": "卷六百四十五",
        "no#": 35
    },
    {
        "title": "送別",
        "author": "李鹹用",
        "biography": "",
        "paragraphs": [
            "別意說難盡，離杯深莫辭。長歌終此席，一笑又何時。",
            "棹入寒潭急，帆當落照遲。遠書如不寄，無以慰相思。"
        ],
        "notes": [
            ""
        ],
        "volume": "卷六百四十五",
        "no#": 36
    },
    {
        "title": "覽文僧卷",
        "author": "李鹹用",
        "biography": "",
        "paragraphs": [
            "雖無先聖耳，異代得聞韶。怪石難為古，奇花不敢妖。",
            "調高非郢雪，思靜礙箕瓢。未可重吟過，雲山興轉饒。"
        ],
        "notes": [
            ""
        ],
        "volume": "卷六百四十五",
        "no#": 37
    },
    {
        "title": "望仰山憶玄泰上人",
        "author": "李鹹用",
        "biography": "",
        "paragraphs": [
            "晴嵐凝片碧，知在此中禪。見面定何日，無書已一年。",
            "高秋關靜夢，良夜入新篇。仰德心如是，清風不我傳。"
        ],
        "notes": [
            ""
        ],
        "volume": "卷六百四十五",
        "no#": 38
    },
    {
        "title": "聞泉",
        "author": "李鹹用",
        "biography": "",
        "paragraphs": [
            "淅淅夢初驚，幽窗枕簟清。更無人共聽，只有月空明。",
            "急想穿岩曲，低應過石平。欲將琴強寫，不是自然聲。"
        ],
        "notes": [
            ""
        ],
        "volume": "卷六百四十五",
        "no#": 39
    },
    {
        "title": "酬鄭進士九江新居見寄",
        "author": "李鹹用",
        "biography": "",
        "paragraphs": [
            "躡屐扣柴關，因成盡日閑。獨聽黃鳥語，深似白雲間。",
            "萍沼寬于井，莎城綠當山。前期招我作，此景得吟還。"
        ],
        "notes": [
            ""
        ],
        "volume": "卷六百四十五",
        "no#": 40
    },
    {
        "title": "九江和人贈陳生",
        "author": "李鹹用",
        "biography": "",
        "paragraphs": [
            "天畏斯文墜，憑君助素風。意深皆可補，句逸不因功。",
            "暮替雲愁遠，秋驚月占空。寄家當瀑布，時得笑言同。"
        ],
        "notes": [
            ""
        ],
        "volume": "卷六百四十五",
        "no#": 41
    },
    {
        "title": "登樓值雨二首",
        "author": "李鹹用",
        "biography": "",
        "paragraphs": [
            "共訝高樓望，匡廬色已空。白雲橫野闊，遮嶽與天同。",
            "數點雨入酒，滿襟香在風。遠江吟得出，方下郡齋東。",
            "江徼多佳景，秋吟興未窮。送來松檻雨，半是蓼花風。",
            "浪猛驚翹鷺，煙昏叫斷鴻。不知今夜客，幾處臥鳴篷。"
        ],
        "notes": [
            ""
        ],
        "volume": "卷六百四十五",
        "no#": 42
    },
    {
        "title": "送趙舒處士歸廬山",
        "author": "李鹹用",
        "biography": "",
        "paragraphs": [
            "歸岫香爐碧，行吟步益遲。諸侯師不得，樵客偶相隨。",
            "思舊江雲斷，談玄嶽月移。只應張野輩，異代作心知。"
        ],
        "notes": [
            ""
        ],
        "volume": "卷六百四十五",
        "no#": 43
    },
    {
        "title": "僧院薔薇",
        "author": "李鹹用",
        "biography": "",
        "paragraphs": [
            "客引擎茶看，離披曬錦紅。不緣開淨域，爭忍負春風。",
            "小片當吟落，清香入定空。何人來此植，應固惱休公。"
        ],
        "notes": [
            ""
        ],
        "volume": "卷六百四十五",
        "no#": 44
    },
    {
        "title": "友生攜修睦上人詩見訪",
        "author": "李鹹用",
        "biography": "",
        "paragraphs": [
            "雪中敲竹戶，袖出嶽僧詩。語盡景皆活，吟闌角獨吹。",
            "意如將俗背，業必少人知。共約冰銷日，雲邊訪所思。"
        ],
        "notes": [
            ""
        ],
        "volume": "卷六百四十五",
        "no#": 45
    },
    {
        "title": "冬夕喜友生至",
        "author": "李鹹用",
        "biography": "",
        "paragraphs": [
            "天涯行欲遍，此夜故人情。鄉國別來久，干戈還未平。",
            "燈殘偏有焰，雪甚卻無聲。多少新聞見，應須語到明。"
        ],
        "notes": [
            ""
        ],
        "volume": "卷六百四十五",
        "no#": 46
    },
    {
        "title": "牡丹",
        "author": "李鹹用",
        "biography": "",
        "paragraphs": [
            "少見南人識，識來嗟複驚。始知春有色，不信爾無情。",
            "恐是天地媚，暫隨雲雨生。緣何絕尤物，更可比妍明。"
        ],
        "notes": [
            ""
        ],
        "volume": "卷六百四十五",
        "no#": 47
    },
    {
        "title": "送春",
        "author": "李鹹用",
        "biography": "",
        "paragraphs": [
            "四時為第一，一歲一重來。好景應難勝，餘花虛自開。",
            "相思九個月，得信數枝梅。不向東門送，還成負酒杯。"
        ],
        "notes": [
            ""
        ],
        "volume": "卷六百四十五",
        "no#": 48
    },
    {
        "title": "送邊將",
        "author": "李咸用",
        "biography": "",
        "paragraphs": [
            "天驕頻犯塞，鐵騎又征西。臣節輕鄉土，雄心生鼓鼙。",
            "地寒花不豔，沙遠日難低。漸喜秋弓健，雕翻白草齊。"
        ],
        "notes": [
            ""
        ],
        "volume": "卷六百四十五",
        "no#": 49
    },
    {
        "title": "春晴",
        "author": "李鹹用",
        "biography": "",
        "paragraphs": [
            "簷滴春膏絕，憑欄晚吹生。良朋在何處，高樹忽流鶯。",
            "游寺期應定，尋芳步已輕。新詩吟未穩，遲日又西傾。"
        ],
        "notes": [
            ""
        ],
        "volume": "卷六百四十五",
        "no#": 50
    },
    {
        "title": "冬夜與修睦上人宿遠公亭，寄南嶽玄泰禪師",
        "author": "李咸用",
        "biography": "",
        "paragraphs": [
            "丈室掩孤燈，更深霰雹增。相看雲夢客，共憶祝融僧。",
            "語合茶忘味，吟欹卷有棱。楚南山水秀，行止豈無憑。"
        ],
        "notes": [
            ""
        ],
        "volume": "卷六百四十五",
        "no#": 51
    },
    {
        "title": "落花",
        "author": "李鹹用",
        "biography": "",
        "paragraphs": [
            "拾得移時看，重思造化功。如何飄麗景，不似遇春風。",
            "滿地餘香在，繁枝一夜空。只應公子見，先憶墜樓紅。"
        ],
        "notes": [
            ""
        ],
        "volume": "卷六百四十五",
        "no#": 52
    },
    {
        "title": "寄嵩陽隱者",
        "author": "李鹹用",
        "biography": "",
        "paragraphs": [
            "昔年江上別，初入亂離中。我住匡山北，君之少室東。",
            "信來經險道，詩半憶皇風。何事猶高臥，岩邊夢未通。"
        ],
        "notes": [
            ""
        ],
        "volume": "卷六百四十五",
        "no#": 53
    },
    {
        "title": "早蟬",
        "author": "李鹹用",
        "biography": "",
        "paragraphs": [
            "門柳不連野，乍聞為早蟬。遊人無定處，入耳更應先。",
            "暫默斜陽雨，重吟遠岸煙。前年湘竹裏，風激繞離筵。"
        ],
        "notes": [
            ""
        ],
        "volume": "卷六百四十五",
        "no#": 54
    },
    {
        "title": "酬蘊微",
        "author": "李咸用",
        "biography": "",
        "paragraphs": [
            "白衣經亂世，相遇一開顏。得句禪思外，論交野步間。",
            "舉朝無舊識，入眼只青山。幾度斜陽寺，訪君還獨還。"
        ],
        "notes": [
            ""
        ],
        "volume": "卷六百四十五",
        "no#": 55
    },
    {
        "title": "萱草",
        "author": "李鹹用",
        "biography": "",
        "paragraphs": [
            "芳草比君子，詩人情有由。只應憐雅態，未必解忘憂。",
            "積雨莎庭小，微風蘚砌幽。莫言開太晚，猶勝菊花秋。"
        ],
        "notes": [
            ""
        ],
        "volume": "卷六百四十五",
        "no#": 56
    },
    {
        "title": "訪友人不遇",
        "author": "李鹹用",
        "biography": "",
        "paragraphs": [
            "出門無至友，動即到君家。空掩一庭竹，去看何寺花。",
            "短僮應捧杖，稚女學擎茶。吟罷留題處，苔階日影斜。"
        ],
        "notes": [
            ""
        ],
        "volume": "卷六百四十五",
        "no#": 57
    },
    {
        "title": "苔",
        "author": "李鹹用",
        "biography": "",
        "paragraphs": [
            "幾年風雨跡，疊在石孱顏。生處景長靜，看來情盡閑。",
            "吟亭侵壞壁，藥院掩空關。每憶東行徑，移筇獨自還。"
        ],
        "notes": [
            ""
        ],
        "volume": "卷六百四十五",
        "no#": 58
    },
    {
        "title": "紅薇",
        "author": "李咸用",
        "biography": "",
        "paragraphs": [
            "春雨有五色，灑來花旋成。欲留池上景，別染草中英。",
            "畫出看還欠，蓪為插未輕。王孫多好事，攜酒寄吟傾。"
        ],
        "notes": [
            ""
        ],
        "volume": "卷六百四十五",
        "no#": 59
    },
    {
        "title": "別所知",
        "author": "李鹹用",
        "biography": "",
        "paragraphs": [
            "有路有西東，天涯自恨同。卻須深酌酒，況不比飄蓬。",
            "帆冒新秋雨，鼓傳微浪風。閏牽寒氣早，何浦值賓鴻。"
        ],
        "notes": [
            ""
        ],
        "volume": "卷六百四十五",
        "no#": 60
    },
    {
        "title": "小雪",
        "author": "李鹹用",
        "biography": "",
        "paragraphs": [
            "散漫陰風裏，天涯不可收。壓松猶未得，撲石暫能留。",
            "閣靜縈吟思，途長拂旅愁。崆峒山北面，早想玉成丘。"
        ],
        "notes": [
            ""
        ],
        "volume": "卷六百四十五",
        "no#": 61
    },
    {
        "title": "和修睦上人聽猿",
        "author": "李鹹用",
        "biography": "",
        "paragraphs": [
            "禪客聞猶苦，是聲應是啼。自然無穩夢，何必到巴溪。",
            "疏雨灑不歇，回風吹暫低。此宵秋欲半，山在二林西。"
        ],
        "notes": [
            ""
        ],
        "volume": "卷六百四十五",
        "no#": 62
    },
    {
        "title": "庭竹",
        "author": "李鹹用",
        "biography": "",
        "paragraphs": [
            "嫩綠與老碧，森然庭砌中。坐銷三伏景，吟起數竿風。",
            "葉影重還密，梢聲遠或通。更期春共看，桃映小花紅。"
        ],
        "notes": [
            ""
        ],
        "volume": "卷六百四十五",
        "no#": 63
    },
    {
        "title": "早行",
        "author": "李鹹用",
        "biography": "",
        "paragraphs": [
            "家國三千里，中宵算去程。困才成蝶夢，行不待雞鳴。",
            "馬首搖殘月，鴉群起古城。發來經幾堠，村寺遠鐘聲。"
        ],
        "notes": [
            ""
        ],
        "volume": "卷六百四十五",
        "no#": 64
    },
    {
        "title": "哭所知",
        "author": "李鹹用",
        "biography": "",
        "paragraphs": [
            "朝作青雲士，暮為玄夜人。風燈無定度，露薤亦逡巡。",
            "乘馬驚新塚，書帷擺舊塵。只應從此去，何處福生民。"
        ],
        "notes": [
            ""
        ],
        "volume": "卷六百四十五",
        "no#": 65
    },
    {
        "title": "分題雪霽望爐峰",
        "author": "李鹹用",
        "biography": "",
        "paragraphs": [
            "雪霽上庭除，爐峰勢轉孤。略無煙作帶，獨有影沈湖。",
            "冷觸歸鴻急，明凝落照俱。□□□□□，□□□□□。"
        ],
        "notes": [
            ""
        ],
        "volume": "卷六百四十五",
        "no#": 66
    },
    {
        "title": "雪十二韻",
        "author": "李鹹用",
        "biography": "",
        "paragraphs": [
            "六出凝陰氣，同雲指上天。結時風乍急，集處霰長先。",
            "草穗翹祥燕，陂樁葉白蓮。犬狂南陌上，竹醉小池前。",
            "樵徑花黏屨，漁舟玉帖舷。陣經暘谷薄，勢想朔方偏。",
            "樓面光搖錫，籬頭曉列錢。石苔青鹿臥，殿網素蛾穿。",
            "嘶馬應思塞，蹲烏似為燕。童癡為獸捏，僧愛用茶煎。",
            "念物希周穆，含毫愧惠連。吟闌餘興逸，還憶剡溪船。"
        ],
        "notes": [
            ""
        ],
        "volume": "卷六百四十五",
        "no#": 67
    },
    {
        "title": "廬山",
        "author": "李鹹用",
        "biography": "",
        "paragraphs": [
            "非岳不言嶽，此山通嶽言。高人居亂世，幾處滿前軒。",
            "秀作神仙宅，靈為風雨根。餘陰鋪楚甸，一柱表吳門。",
            "靜得八公侶，雄臨九子尊。對猶青熨眼，到必冷凝魂。",
            "勢受重湖讓，形難七澤吞。黑岩藏晝電，紫霧泛朝暾。",
            "蓮墮甯唯華，玉焚堪小昆。倒松微發罅，飛瀑遠成痕。",
            "疊見雲容襯，棱收雪氣昏。裁詩曾困謝，作賦偶無孫。",
            "流礙星光撇，驚沖雁陣翻。峰奇寒倚劍，泉曲旋如盆。",
            "草短分雛雉，林明露擲猿。秋楓紅葉散，春石谷雷奔。",
            "月好虎溪路，煙深栗裏源。醉吟長易醒，夢去亦銷煩。",
            "有覺南方重，無疑厚地掀。輕揚聞舊俗，端用鎮元元。"
        ],
        "notes": [
            ""
        ],
        "volume": "卷六百四十五",
        "no#": 68
    },
    {
        "title": "和吳處士題村叟壁",
        "author": "李鹹用",
        "biography": "",
        "paragraphs": [
            "因閱鄉居景，歸心寸火然。吾家依碧嶂，小檻枕清川。",
            "遠雨籠孤戍，斜陽隔斷煙。沙虛遺虎跡，水洑聚蛟涎。",
            "糲曲芟汀蓼，甘茶挈石泉。霜朝巡栗樹，風夜探漁船。",
            "戲日魚呈腹，翹灘鷺並肩。棋尋磐石淨，酒傍野花妍。",
            "器以鋤為利，家惟竹直錢。飯香同豆熟，湯暖摘松煎。",
            "睡島鳧藏足，攀藤狖凍拳。淺茅鳴鬥雉，曲枿嘯寒鳶。",
            "秋果楂梨澀，晨羞筍蕨鮮。衣蓑留冷閣，席草種閒田。",
            "椎髻擔鋪餉，龐眉識稔年。嚇鷹芻戴笠，驅犢筱充鞭。",
            "不重官于社，常尊食作天。穀深青靄蔽，峰迥白雲纏。",
            "每憶關魂夢，長誇表愛憐。覽君書壁句，誘我率成篇。"
        ],
        "notes": [
            ""
        ],
        "volume": "卷六百四十五",
        "no#": 69
    },
    {
        "title": "謝友生遺端溪硯瓦",
        "author": "李鹹用",
        "biography": "",
        "paragraphs": [
            "尋常濡翰次，恨不到端溪。得自新知己，如逢舊解攜。",
            "玩餘輕照乘，謝欲等懸黎。靜對勝凡客，閑窺憶好題。",
            "媧天補剩石，昆劍切來泥。著指痕猶濕，停旬水未低。",
            "呵雲潤柱礎，筆彩飲虹霓。鵒眼工諳謬，羊肝士乍刲。",
            "連澌光比鏡，囚墨膩於cD。書信成池黑，吟須到日西。",
            "正誇憂盜竊，將隱怯攀躋。捧受同交印，矜持過秉珪。",
            "草顛終近旭，懶癖必無嵇。用合緣鸚鵡，珍應負會稽。",
            "貞姿還落落，寒韻落淒淒。風月情相半，煙花思豈迷。",
            "宜從方袋挈，枉把短行批。淺小金為鬥，泓澄玉作堤。",
            "遇人依我惜，想爾與天齊。□□□□□，行時只獨齎。"
        ],
        "notes": [
            ""
        ],
        "volume": "卷六百四十五",
        "no#": 70
    },
    {
        "title": "和殷衙推春霖即事",
        "author": "李咸用",
        "biography": "",
        "paragraphs": [
            "東風吹暖雨，潤下不能休。古道雲橫白，移時客共愁。",
            "綠沈莎似藻，紅泛葉為舟。忽起江湖興，疑鄰畎澮流。",
            "此時無勝會，何處滯奇遊。陣急如酣戰，點粗成亂漚。",
            "竹因添灑落，松得長颼飀。花慘閒庭晚，蘭深曲徑幽。",
            "絲牽汀鳥足，線掛嶽猿頭。天地昏同醉，寰區浩欲浮。",
            "柳眉低帶泣，蒲劍銳初抽。石燕翻空重，蟲羅綴滴稠。",
            "荷傾蛟淚盡，岩拆電鞭收。豈直望堯喜，卻懷微禹憂。",
            "樹滋堪采菌，磯沒懶垂鉤。腥覺聞龍氣，寒宜擁豹裘。",
            "名膏那作沴，思稔必通侯。蚌鷸徒喧競，笙歌罷獻酬。",
            "山川藏秀媚，草木逞調柔。極目非吾意，行吟獨下樓。"
        ],
        "notes": [
            ""
        ],
        "volume": "卷六百四十五",
        "no#": 71
    }
]