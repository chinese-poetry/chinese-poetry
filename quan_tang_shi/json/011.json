[
    {
        "title": "郊廟歌辭：五郊樂章：黃帝宮音",
        "author": "不詳",
        "biography": "",
        "paragraphs": [
            "黃中正位，含章居貞。既長六律，兼和五聲。",
            "畢陳萬舞，乃薦斯牲。神其下降，永祚休平。"
        ],
        "notes": [
            ""
        ],
        "volume": "卷一十一",
        "no#": 1
    },
    {
        "title": "郊廟歌辭：五郊樂章：肅和",
        "author": "不詳",
        "biography": "",
        "paragraphs": [
            "眇眇方輿，蒼蒼圜蓋。至哉樞紐，宅中圖大。",
            "氣調四序，風和萬籟。祚我明德，時雍道泰。"
        ],
        "notes": [
            ""
        ],
        "volume": "卷一十一",
        "no#": 2
    },
    {
        "title": "郊廟歌辭：五郊樂章：雍和",
        "author": "不詳",
        "biography": "",
        "paragraphs": [
            "金縣夕肆，玉俎朝陳。饗薦黃道，芬流紫宸。",
            "乃誠乃敬，載享載禋。崇薦斯在，惟皇是賓。"
        ],
        "notes": [
            ""
        ],
        "volume": "卷一十一",
        "no#": 3
    },
    {
        "title": "郊廟歌辭：五郊樂章：舒和",
        "author": "不詳",
        "biography": "",
        "paragraphs": [
            "禦征乘宮出郊甸，安歌率舞遞將迎。",
            "自有雲門符帝賞，猶持雷鼓答天成。"
        ],
        "notes": [
            ""
        ],
        "volume": "卷一十一",
        "no#": 4
    },
    {
        "title": "郊廟歌辭：五郊樂章：青帝角音",
        "author": "不詳",
        "biography": "",
        "paragraphs": [
            "鶴雲旦起，鳥星昏集。律候新風，陽開初蟄。",
            "至德可饗，行潦斯挹。錫以無疆，蒸人乃粒。"
        ],
        "notes": [
            ""
        ],
        "volume": "卷一十一",
        "no#": 5
    },
    {
        "title": "郊廟歌辭：五郊樂章：肅和",
        "author": "不詳",
        "biography": "",
        "paragraphs": [
            "玄鳥司春，蒼龍登歲。節物變柳，光風轉蕙。",
            "瑤席降神，朱弦饗帝。誠備祝嘏，禮殫珪幣。"
        ],
        "notes": [
            ""
        ],
        "volume": "卷一十一",
        "no#": 6
    },
    {
        "title": "郊廟歌辭：五郊樂章：雍和",
        "author": "不詳",
        "biography": "",
        "paragraphs": [
            "大樂稀音，至誠簡禮。文物棣棣，聲明濟濟。",
            "六變有成，三登無體。乃眷豐潔，恩覃愷悌。"
        ],
        "notes": [
            ""
        ],
        "volume": "卷一十一",
        "no#": 7
    },
    {
        "title": "郊廟歌辭：五郊樂章：舒和",
        "author": "不詳",
        "biography": "",
        "paragraphs": [
            "笙歌鑰舞屬年韶，鷺鼓鳧鐘展時豫。",
            "調露初迎綺春節，承雲遽踐蒼霄馭。"
        ],
        "notes": [
            ""
        ],
        "volume": "卷一十一",
        "no#": 8
    },
    {
        "title": "郊廟歌辭：五郊樂章：赤帝征音",
        "author": "不詳",
        "biography": "",
        "paragraphs": [
            "青陽告謝，朱明戒序。延長是祈，敬陳椒醑。",
            "博碩斯薦，笙鏞備舉。庶盡肅恭，非馨稷黍。"
        ],
        "notes": [
            ""
        ],
        "volume": "卷一十一",
        "no#": 9
    },
    {
        "title": "郊廟歌辭：五郊樂章：肅和",
        "author": "不詳",
        "biography": "",
        "paragraphs": [
            "離位克明，火中宵見。峰雲暮起，景風晨扇。",
            "木槿初榮，含桃可薦。芬馥百品，鏗鏘三變。"
        ],
        "notes": [
            ""
        ],
        "volume": "卷一十一",
        "no#": 10
    },
    {
        "title": "郊廟歌辭：五郊樂章：雍和",
        "author": "不詳",
        "biography": "",
        "paragraphs": [
            "昭昭丹陸，奕奕炎方。禮陳牲幣，樂備篪簧。",
            "瓊羞溢俎，玉醑浮觴。恭惟正直，歆此馨香。"
        ],
        "notes": [
            ""
        ],
        "volume": "卷一十一",
        "no#": 11
    },
    {
        "title": "郊廟歌辭：五郊樂章：舒和",
        "author": "不詳",
        "biography": "",
        "paragraphs": [
            "千里溫風飄絳羽，十枝炎景剩朱幹。",
            "陳觴薦俎歌三獻，拊石摐金會七盤。"
        ],
        "notes": [
            ""
        ],
        "volume": "卷一十一",
        "no#": 12
    },
    {
        "title": "郊廟歌辭：五郊樂章：白帝商音",
        "author": "不詳",
        "biography": "",
        "paragraphs": [
            "白藏應節，天高氣清。歲功既阜，庶類收成。",
            "萬方靜謐，九土和平。馨香是薦，受祚聰明。"
        ],
        "notes": [
            ""
        ],
        "volume": "卷一十一",
        "no#": 13
    },
    {
        "title": "郊廟歌辭：五郊樂章：肅和",
        "author": "不詳",
        "biography": "",
        "paragraphs": [
            "金行在節，素靈居正。氣肅霜嚴，林凋草勁。",
            "豺祭隼擊，潦收川鏡。九谷已登，萬箱流詠。"
        ],
        "notes": [
            ""
        ],
        "volume": "卷一十一",
        "no#": 14
    },
    {
        "title": "郊廟歌辭：五郊樂章：雍和",
        "author": "不詳",
        "biography": "",
        "paragraphs": [
            "律應西成，氣躔南呂。珪幣咸列，笙竽備舉。",
            "苾苾蘭羞，芬芬桂醑。式資宴貺，用調霜序。"
        ],
        "notes": [
            ""
        ],
        "volume": "卷一十一",
        "no#": 15
    },
    {
        "title": "郊廟歌辭：五郊樂章：舒和",
        "author": "不詳",
        "biography": "",
        "paragraphs": [
            "璿儀氣爽驚緹鑰，玉呂灰飛含素商。",
            "鳴鞞奏管芳羞薦，會舞安歌葆眊揚。"
        ],
        "notes": [
            ""
        ],
        "volume": "卷一十一",
        "no#": 16
    },
    {
        "title": "郊廟歌辭：五郊樂章：黑帝羽音",
        "author": "不詳",
        "biography": "",
        "paragraphs": [
            "嚴冬季月，星回風厲。享祀報功，方祚來歲。"
        ],
        "notes": [
            ""
        ],
        "volume": "卷一十一",
        "no#": 17
    },
    {
        "title": "郊廟歌辭：五郊樂章：肅和",
        "author": "不詳",
        "biography": "",
        "paragraphs": [
            "律回玉管，星周金度。次極陽烏，紀窮陰兔。",
            "火林霰雪，陽泉凝冱。八蠟已登，三農息務。"
        ],
        "notes": [
            ""
        ],
        "volume": "卷一十一",
        "no#": 18
    },
    {
        "title": "郊廟歌辭：五郊樂章：雍和",
        "author": "不詳",
        "biography": "",
        "paragraphs": [
            "陽月斯紀，應鐘在候。載潔牲牷，爰登俎豆。",
            "既高既遠，無聲無臭。靜言格思，惟神保佑。"
        ],
        "notes": [
            ""
        ],
        "volume": "卷一十一",
        "no#": 19
    },
    {
        "title": "郊廟歌辭：五郊樂章：舒和",
        "author": "不詳",
        "biography": "",
        "paragraphs": [
            "執鑰持羽初終曲，朱幹玉戚始分行。",
            "七德九功咸已暢，明靈降福具穰穰。"
        ],
        "notes": [
            ""
        ],
        "volume": "卷一十一",
        "no#": 20
    },
    {
        "title": "郊廟歌辭：五郊樂章：黃郊迎神",
        "author": "不詳",
        "biography": "",
        "paragraphs": [
            "朱明季序，黃郊王辰。厚以載物，甘以養人。",
            "毓金為體，稟火成身。宮音式奏，奏以迎神。"
        ],
        "notes": [
            ""
        ],
        "volume": "卷一十一",
        "no#": 21
    },
    {
        "title": "郊廟歌辭：五郊樂章：送神",
        "author": "不詳",
        "biography": "",
        "paragraphs": [
            "春末冬暮，徂夏杪秋。土王四月，時季一周。",
            "黍稷已享，籩豆宜收。送神有樂，神其賜休。"
        ],
        "notes": [
            ""
        ],
        "volume": "卷一十一",
        "no#": 22
    },
    {
        "title": "郊廟歌辭：五郊樂章：青郊迎神",
        "author": "不詳",
        "biography": "",
        "paragraphs": [
            "緹幕移候，青郊啟蟄。淑景遲遲，和風習習。",
            "璧玉宵備，旌旄曙立。張樂以迎，帝神其入。"
        ],
        "notes": [
            ""
        ],
        "volume": "卷一十一",
        "no#": 23
    },
    {
        "title": "郊廟歌辭：五郊樂章：送神",
        "author": "不詳",
        "biography": "",
        "paragraphs": [
            "文物流彩，聲明動色。人竭其恭，靈昭其飭。",
            "歆薦不已，垂禎無極。送禮有章，惟神還軾。"
        ],
        "notes": [
            ""
        ],
        "volume": "卷一十一",
        "no#": 24
    },
    {
        "title": "郊廟歌辭：五郊樂章：赤郊迎神",
        "author": "不詳",
        "biography": "",
        "paragraphs": [
            "青陽節謝，朱明候改。靡草凋華，含桃流彩。",
            "簴列鐘磬，筵陳脯醢。樂以迎神，神其如在。"
        ],
        "notes": [
            ""
        ],
        "volume": "卷一十一",
        "no#": 25
    },
    {
        "title": "郊廟歌辭：五郊樂章：送神",
        "author": "不詳",
        "biography": "",
        "paragraphs": [
            "炎精式降，蒼生攸仰。羞列豆籩，酒陳犧象。",
            "昭祀有應，冥期不爽。送樂張音，惟靈之往。"
        ],
        "notes": [
            ""
        ],
        "volume": "卷一十一",
        "no#": 26
    },
    {
        "title": "郊廟歌辭：五郊樂章：白郊迎神",
        "author": "不詳",
        "biography": "",
        "paragraphs": [
            "序移玉律，節應金商。天嚴殺氣，吹警秋方。",
            "槱燎既積，稷奠並芳。樂以迎奏，庶降神光。"
        ],
        "notes": [
            ""
        ],
        "volume": "卷一十一",
        "no#": 27
    },
    {
        "title": "郊廟歌辭：五郊樂章：送神",
        "author": "不詳",
        "biography": "",
        "paragraphs": [
            "祀遵五禮，時屬三秋。人懷肅敬，靈降禎休。",
            "奠歆旨酒，薦享珍羞。載張送樂，神其上游。"
        ],
        "notes": [
            ""
        ],
        "volume": "卷一十一",
        "no#": 28
    },
    {
        "title": "郊廟歌辭：五郊樂章：黑郊迎神",
        "author": "不詳",
        "biography": "",
        "paragraphs": [
            "玄英戒序，黑郊臨候。掌禮陳彝，司筵執豆。",
            "寒氛斂色，冱泉凝漏。樂以迎神，八音斯奏。"
        ],
        "notes": [
            ""
        ],
        "volume": "卷一十一",
        "no#": 29
    },
    {
        "title": "郊廟歌辭：五郊樂章：送神",
        "author": "不詳",
        "biography": "",
        "paragraphs": [
            "北郊時冽，南陸輝處。奠本虔誠，獻彌恭慮。",
            "上延祉福，下承歡豫。廣樂送神，神其整馭。"
        ],
        "notes": [
            ""
        ],
        "volume": "卷一十一",
        "no#": 30
    },
    {
        "title": "郊廟歌辭：朝日樂章：肅和",
        "author": "不詳",
        "biography": "",
        "paragraphs": [
            "惟聖格天，惟明饗日。帝郊肆類，王宮戒吉。",
            "珪奠春舒，鐘歌曉溢。禮雲克備，斯文有秩。"
        ],
        "notes": [
            ""
        ],
        "volume": "卷一十一",
        "no#": 31
    },
    {
        "title": "郊廟歌辭：朝日樂章：雍和",
        "author": "不詳",
        "biography": "",
        "paragraphs": [
            "晨儀式薦，明祀惟光。神物爰止，靈暉載揚。",
            "玄端肅事，紫幄興祥。福履攸假，于昭允王。"
        ],
        "notes": [
            ""
        ],
        "volume": "卷一十一",
        "no#": 32
    },
    {
        "title": "郊廟歌辭：朝日樂章：舒和",
        "author": "不詳",
        "biography": "",
        "paragraphs": [
            "崇牙樹羽延調露，旋宮扣律掩承雲。",
            "誕敷懿德昭神武，載集豐功表睿文。"
        ],
        "notes": [
            ""
        ],
        "volume": "卷一十一",
        "no#": 33
    },
    {
        "title": "郊廟歌辭：朝日樂章：迎神",
        "author": "不詳",
        "biography": "",
        "paragraphs": [
            "太陽朝序，王宮有儀。蟠桃彩駕，細柳光馳。",
            "軒祥表合，漢曆彰奇。禮和樂備，神其降斯。"
        ],
        "notes": [
            ""
        ],
        "volume": "卷一十一",
        "no#": 34
    },
    {
        "title": "郊廟歌辭：朝日樂章：送神",
        "author": "不詳",
        "biography": "",
        "paragraphs": [
            "五齊兼酌，百羞具陳。樂終廣奏，禮畢崇禋。",
            "明鑒萬宇，照臨兆人。永流洪慶，式動曦輪。"
        ],
        "notes": [
            ""
        ],
        "volume": "卷一十一",
        "no#": 35
    },
    {
        "title": "郊廟歌辭：夕月樂章：肅和",
        "author": "不詳",
        "biography": "",
        "paragraphs": [
            "測妙為神，通微曰聖。坎祀貽則，郊禋展敬。",
            "璧薦登光，金歌動映。以載嘉德，以流曾慶。"
        ],
        "notes": [
            ""
        ],
        "volume": "卷一十一",
        "no#": 36
    },
    {
        "title": "郊廟歌辭：夕月樂章：雍和",
        "author": "不詳",
        "biography": "",
        "paragraphs": [
            "朏晨爭舉，天宗禮辟。夜典涼秋，陰明湛夕。",
            "有z0斯旨，有牲斯碩。穆穆其暉，穰穰是積。卷11_3《郊廟歌辭。夕月樂章。舒和》",
            "合吹八風金奏動，分容萬舞玉鞘驚。",
            "詞昭茂典光前列，夕曜乘功表盛明。"
        ],
        "notes": [
            ""
        ],
        "volume": "卷一十一",
        "no#": 37
    },
    {
        "title": "郊廟歌辭：祀九宮貴神樂章：豫和",
        "author": "不詳",
        "biography": "",
        "paragraphs": [
            "於昭上穹，臨下有光。羽翼五佐，周流八荒。",
            "誰其饗之，時文對揚。虞經夏典，茲禮未遑。",
            "黑帝旋馭，青躔導日。金籙上玄，玉堂初吉。",
            "鉤陳夕次，鑾和先蹕。藹藹群靈，昭昭咸秩。",
            "帝臨中壇，受厘元神。皇靈萃止，羽旄肅陳。",
            "攝提運衡，招搖移輪。光光宇宙，電耀雷震。",
            "夜如何其，明星煌煌。天清容衛，露結壇場。",
            "樹羽幢幢，佩玉鏘鏘。凝精駐目，瞻望神光。",
            "九位既肅，萬靈畢會。天門啟扃，日馭飛蓋。",
            "煥兮棽離，儐兮暗靄。如山之福，惟聖時對。",
            "崇崇泰壇，靈具臨兮。鏗鍠大樂，振動心兮。",
            "神之降矣，卿雲鬱兮。神之至止，清風肅兮。"
        ],
        "notes": [
            ""
        ],
        "volume": "卷一十一",
        "no#": 38
    },
    {
        "title": "郊廟歌辭：祀九宮貴神樂章：太和",
        "author": "不詳",
        "biography": "",
        "paragraphs": [
            "帝在靈壇，大明登光。天回雲粹，穆穆皇皇。",
            "金奏九夏，圭陳八薌。曠哉動植，如熙春陽。"
        ],
        "notes": [
            ""
        ],
        "volume": "卷一十一",
        "no#": 39
    },
    {
        "title": "郊廟歌辭：祀九宮貴神樂章：肅和",
        "author": "不詳",
        "biography": "",
        "paragraphs": [
            "歌工既奏，神位既秩。天符眾星，運行太一。",
            "聲和十管，氣應中律。肅肅明廷，介茲元吉。"
        ],
        "notes": [
            ""
        ],
        "volume": "卷一十一",
        "no#": 40
    },
    {
        "title": "郊廟歌辭：祀九宮貴神樂章：雍和",
        "author": "不詳",
        "biography": "",
        "paragraphs": [
            "俎豆有踐，黃流在尊。九宮之祀，三代莫存。",
            "樂變六宮，壇開八門。聖皇昭對，佑我黎元。"
        ],
        "notes": [
            ""
        ],
        "volume": "卷一十一",
        "no#": 41
    },
    {
        "title": "郊廟歌辭：祀九宮貴神樂章：壽和",
        "author": "不詳",
        "biography": "",
        "paragraphs": [
            "時文哲後，肅事嚴禋。馨我明德，享於貴神。",
            "大庖載盈，旨酒斯醇。精意所屬，期於利人。"
        ],
        "notes": [
            ""
        ],
        "volume": "卷一十一",
        "no#": 42
    },
    {
        "title": "郊廟歌辭：祀九宮貴神樂章：福和",
        "author": "不詳",
        "biography": "",
        "paragraphs": [
            "祀既雲畢，明靈告旋。禮洽和應，神歆福延。",
            "動植咸若，陰陽不愆。錫茲純嘏，天子萬年。"
        ],
        "notes": [
            ""
        ],
        "volume": "卷一十一",
        "no#": 43
    },
    {
        "title": "郊廟歌辭：祀九宮貴神樂章：舒和",
        "author": "不詳",
        "biography": "",
        "paragraphs": [
            "羽鑰既闋幹戚陳，八音克諧六變新。",
            "愉貴神兮般以樂，保皇祚兮萬斯春。"
        ],
        "notes": [
            ""
        ],
        "volume": "卷一十一",
        "no#": 44
    },
    {
        "title": "郊廟歌辭：祀九宮貴神樂章：凱安",
        "author": "不詳",
        "biography": "",
        "paragraphs": [
            "盛德陳萬舞，威棱暢九垓。風雲交律候，日月麗昭回。",
            "行慶休祥發，乘和春氣來。百神肅臨享，蕩蕩天門開。"
        ],
        "notes": [
            ""
        ],
        "volume": "卷一十一",
        "no#": 45
    },
    {
        "title": "郊廟歌辭：祀九宮貴神樂章：肅和",
        "author": "不詳",
        "biography": "",
        "paragraphs": [
            "精意嚴恭，明祠豐潔。獻酬既備，俎豆斯撤。",
            "日麗天儀，風和樂節。事光祀典，福覃有截。"
        ],
        "notes": [
            ""
        ],
        "volume": "卷一十一",
        "no#": 46
    },
    {
        "title": "郊廟歌辭：祀九宮貴神樂章：豫和",
        "author": "不詳",
        "biography": "",
        "paragraphs": [
            "享申百禮，慶洽百靈。上排閶闔，洞入杳冥。",
            "奠玉高壇，燔柴廣庭。神之降福，萬國咸寧。"
        ],
        "notes": [
            ""
        ],
        "volume": "卷一十一",
        "no#": 47
    },
    {
        "title": "郊廟歌辭：祀風師樂章：迎神",
        "author": "包佶",
        "biography": "",
        "paragraphs": [
            "太皞禦氣，句芒肇功。蒼龍青旗，爰候祥風。",
            "律以和應，神以感通。鼎俎修蚃，時惟禮崇。"
        ],
        "notes": [
            ""
        ],
        "volume": "卷一十一",
        "no#": 48
    },
    {
        "title": "郊廟歌辭：祀風師樂章：奠幣登歌",
        "author": "包佶",
        "biography": "",
        "paragraphs": [
            "旨酒告絜，青蘋應候。禮陳瑤幣，樂獻金奏。",
            "彈弦自昔，解凍惟舊。仰瞻肸蚃，群祥來湊。"
        ],
        "notes": [
            ""
        ],
        "volume": "卷一十一",
        "no#": 49
    },
    {
        "title": "郊廟歌辭：祀風師樂章：迎俎酌獻",
        "author": "包佶",
        "biography": "",
        "paragraphs": [
            "德盛昭臨，迎拜巽方。爰候發生，式薦馨香。",
            "酌醴具舉，工歌載揚。神歆六律，恩降百祥。"
        ],
        "notes": [
            ""
        ],
        "volume": "卷一十一",
        "no#": 50
    },
    {
        "title": "郊廟歌辭：祀風師樂章：亞獻終獻",
        "author": "包佶",
        "biography": "",
        "paragraphs": [
            "膋薌備，玉帛陳。風動物，樂感神。",
            "三獻終，百神臻。草木榮，天下春。"
        ],
        "notes": [
            ""
        ],
        "volume": "卷一十一",
        "no#": 51
    },
    {
        "title": "郊廟歌辭：祀風師樂章：送神",
        "author": "包佶",
        "biography": "",
        "paragraphs": [
            "微穆敷華能應節，飄揚發彩宜行慶。送迎靈駕神心享，",
            "永望翠蓋逐流雲，自茲率土調春令。"
        ],
        "notes": [
            ""
        ],
        "volume": "卷一十一",
        "no#": 52
    },
    {
        "title": "郊廟歌辭：祀雨師樂章：迎神",
        "author": "包佶",
        "biography": "",
        "paragraphs": [
            "陟降左右，誠達幽圜。作解之功，樂惟有年。",
            "雲輧戾止，灑霧飄煙。惟馨展禮，爰列豆籩。"
        ],
        "notes": [
            ""
        ],
        "volume": "卷一十一",
        "no#": 53
    },
    {
        "title": "郊廟歌辭：祀雨師樂章：奠幣登歌",
        "author": "包佶",
        "biography": "",
        "paragraphs": [
            "歲正朱明，禮布元制。惟樂能感，與神合契。",
            "陰霧離披，靈馭搖裔。膏澤之慶，期於稔歲。"
        ],
        "notes": [
            ""
        ],
        "volume": "卷一十一",
        "no#": 54
    },
    {
        "title": "郊廟歌辭：祀雨師樂章：迎俎酌獻",
        "author": "包佶",
        "biography": "",
        "paragraphs": [
            "陽開幽蟄，躬奉鬱鬯。禮備節應，震來靈降。",
            "動植求聲，飛沉允望。時康氣茂，惟神之貺。"
        ],
        "notes": [
            ""
        ],
        "volume": "卷一十一",
        "no#": 55
    },
    {
        "title": "郊廟歌辭：祀雨師樂章：亞獻終獻",
        "author": "包佶",
        "biography": "",
        "paragraphs": [
            "奠既備，獻將終。神行令，瑞飛空。",
            "迎幹德，祈歲功。乘煙燎，儼從風。"
        ],
        "notes": [
            ""
        ],
        "volume": "卷一十一",
        "no#": 56
    },
    {
        "title": "郊廟歌辭：祀雨師樂章：送神",
        "author": "包佶",
        "biography": "",
        "paragraphs": [
            "整駕升車望寥廓，垂陰薦祉蕩昏氛。饗時靈貺僾如在。",
            "樂罷餘聲遙可聞。飲福陳誠禮容備，撤俎終獻曙光分。",
            "跪拜臨壇結空想，年年應節候油雲。"
        ],
        "notes": [
            ""
        ],
        "volume": "卷一十一",
        "no#": 57
    }
]