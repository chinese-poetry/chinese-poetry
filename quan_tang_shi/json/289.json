[
    {
        "title": "長安春夜宿開元觀",
        "author": "楊憑",
        "biography": "",
        "paragraphs": [
            "霓裳下晚煙，留客杏花前。遍問人寰事，新從洞府天。",
            "長松皆掃月，老鶴不知年。為說蓬瀛路，雲濤幾處連。"
        ],
        "notes": [
            ""
        ],
        "volume": "卷二百八十九",
        "no#": 1
    },
    {
        "title": "晚泊江戍",
        "author": "楊憑",
        "biography": "",
        "paragraphs": [
            "旅棹依遙戍，清湘急晚流。若為南浦宿，逢此北風秋。",
            "雲月孤鴻晚，關山幾路愁。年年不得意，零落對滄洲。"
        ],
        "notes": [
            ""
        ],
        "volume": "卷二百八十九",
        "no#": 2
    },
    {
        "title": "巴江雨夜",
        "author": "楊憑",
        "biography": "",
        "paragraphs": [
            "五嶺天無雁，三巴客問津。紛紛輕漢暮，漠漠暗江春。",
            "青草連湖岸，繁花憶楚人。芳菲無限路，幾夜月明新。"
        ],
        "notes": [
            ""
        ],
        "volume": "卷二百八十九",
        "no#": 3
    },
    {
        "title": "邊塞行",
        "author": "楊憑",
        "biography": "",
        "paragraphs": [
            "九原臨得水，雙足是重城。獨許為儒老，相憐從騎行。",
            "細叢榆塞迥，高點雁山晴。聖主嗤炎漢，無心自勒兵。"
        ],
        "notes": [
            ""
        ],
        "volume": "卷二百八十九",
        "no#": 4
    },
    {
        "title": "樂遊園望月",
        "author": "楊憑",
        "biography": "",
        "paragraphs": [
            "炎靈全盛地，明月半秋時。今古人同望，盈虧節暗移。",
            "彩凝雙月迥，輪度八川遲。共惜鳴珂去，金波送酒卮。"
        ],
        "notes": [
            ""
        ],
        "volume": "卷二百八十九",
        "no#": 5
    },
    {
        "title": "千葉桃花",
        "author": "楊憑",
        "biography": "",
        "paragraphs": [
            "千葉桃花勝百花，孤榮春晚駐年華。",
            "若教避俗秦人見，知向河源舊侶誇。"
        ],
        "notes": [
            ""
        ],
        "volume": "卷二百八十九",
        "no#": 6
    },
    {
        "title": "春中泛舟",
        "author": "楊憑",
        "biography": "",
        "paragraphs": [
            "仙郎歸奏過湘東，正值三湘二月中。",
            "惆悵滿川桃杏醉，醉看還與曲江同。"
        ],
        "notes": [
            ""
        ],
        "volume": "卷二百八十九",
        "no#": 7
    },
    {
        "title": "雨中怨秋",
        "author": "楊憑",
        "biography": "",
        "paragraphs": [
            "辭家遠客愴秋風，千里寒雲與斷蓬。",
            "日暮隔山投古寺，鐘聲何處雨濛濛。"
        ],
        "notes": [
            ""
        ],
        "volume": "卷二百八十九",
        "no#": 8
    },
    {
        "title": "秋日獨游曲江",
        "author": "楊憑",
        "biography": "",
        "paragraphs": [
            "信馬閑過憶所親，秋山行盡路無塵。",
            "主人莫惜松陰醉，還有千錢沽酒人。"
        ],
        "notes": [
            ""
        ],
        "volume": "卷二百八十九",
        "no#": 9
    },
    {
        "title": "寄別",
        "author": "楊憑",
        "biography": "",
        "paragraphs": [
            "晚煙洲霧並蒼蒼，河雁驚飛不作行。",
            "回旆轉舟行數裏，歌聲猶自逐清湘。"
        ],
        "notes": [
            ""
        ],
        "volume": "卷二百八十九",
        "no#": 10
    },
    {
        "title": "邊情",
        "author": "楊憑",
        "biography": "",
        "paragraphs": [
            "新種如今屢請和，玉關邊上幸無他。",
            "欲知北海苦辛處，看取節毛餘幾多。"
        ],
        "notes": [
            ""
        ],
        "volume": "卷二百八十九",
        "no#": 11
    },
    {
        "title": "早發湘中",
        "author": "楊憑",
        "biography": "",
        "paragraphs": [
            "按節鳴笳中貴催，紅旌白旆滿船開。",
            "迎愁湓浦登城望，西見荊門積水來。"
        ],
        "notes": [
            ""
        ],
        "volume": "卷二百八十九",
        "no#": 12
    },
    {
        "title": "海榴",
        "author": "楊憑",
        "biography": "",
        "paragraphs": [
            "海榴殷色透簾櫳，看盛看衰意欲同。",
            "若許三英隨五馬，便將濃豔鬥繁紅。"
        ],
        "notes": [
            ""
        ],
        "volume": "卷二百八十九",
        "no#": 13
    },
    {
        "title": "春情",
        "author": "楊憑",
        "biography": "",
        "paragraphs": [
            "暮雨朝雲幾日歸，如絲如霧濕人衣。",
            "三湘二月春光早，莫逐狂風繚亂飛。"
        ],
        "notes": [
            ""
        ],
        "volume": "卷二百八十九",
        "no#": 14
    },
    {
        "title": "送客往荊州",
        "author": "楊憑",
        "biography": "",
        "paragraphs": [
            "巴丘過日又登城，雲水湘東一日平。",
            "若愛春秋繁露學，正逢元凱鎮南荊。"
        ],
        "notes": [
            ""
        ],
        "volume": "卷二百八十九",
        "no#": 15
    },
    {
        "title": "贈馬煉師",
        "author": "楊憑",
        "biography": "",
        "paragraphs": [
            "心嫌碧落更何從，月帔花冠冰雪容。",
            "行雨若迷歸處路，近南惟見祝融峰。"
        ],
        "notes": [
            ""
        ],
        "volume": "卷二百八十九",
        "no#": 16
    },
    {
        "title": "湘江泛舟",
        "author": "楊憑",
        "biography": "",
        "paragraphs": [
            "湘川洛浦三千里，地角天涯南北遙。",
            "除卻同傾百壺外，不愁誰奈兩魂銷。"
        ],
        "notes": [
            ""
        ],
        "volume": "卷二百八十九",
        "no#": 17
    },
    {
        "title": "送別",
        "author": "楊憑",
        "biography": "",
        "paragraphs": [
            "江岸梅花雪不如，看君驛馭向南徐。",
            "相聞不必因來雁，雲裏飛輧落素書。"
        ],
        "notes": [
            ""
        ],
        "volume": "卷二百八十九",
        "no#": 18
    },
    {
        "title": "贈竇牟",
        "author": "楊憑",
        "biography": "",
        "paragraphs": [
            "直用天才眾卻瞋，應欺李杜久為塵。",
            "南荒不死中華老，別玉翻同西國人。"
        ],
        "notes": [
            ""
        ],
        "volume": "卷二百八十九",
        "no#": 19
    }
]