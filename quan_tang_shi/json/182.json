[
    {
        "title": "與元丹丘方城寺談玄作",
        "author": "李白",
        "biography": "",
        "paragraphs": [
            "茫茫大夢中，惟我獨先覺。騰轉風火來，假合作容貌。",
            "滅除昏疑盡，領略入精要。澄慮觀此身，因得通寂照。",
            "郎悟前後際，始知金仙妙。幸逢禪居人，酌玉坐相召。",
            "彼我俱若喪，雲山豈殊調。清風生虛空，明月見談笑。",
            "怡然青蓮宮，永願恣遊眺。"
        ],
        "notes": [
            ""
        ],
        "volume": "卷一百八十二",
        "no#": 1
    },
    {
        "title": "尋高鳳石門山中元丹丘",
        "author": "李白",
        "biography": "",
        "paragraphs": [
            "尋幽無前期，乘興不覺遠。蒼崖渺難涉，白日忽欲晚。",
            "未窮三四山，已曆千萬轉。寂寂聞猿愁，行行見雲收。",
            "高松來好月，空穀宜清秋。溪深古雪在，石斷寒泉流。",
            "峰巒秀中天，登眺不可盡。丹丘遙相呼，顧我忽而哂。",
            "遂造窮穀間，始知靜者閑。留歡達永夜，清曉方言還。"
        ],
        "notes": [
            ""
        ],
        "volume": "卷一百八十二",
        "no#": 2
    },
    {
        "title": "安州般若寺水閣納涼，喜遇薛員外乂",
        "author": "李白",
        "biography": "",
        "paragraphs": [
            "翛然金園賞，遠近含晴光。樓臺成海氣，草木皆天香。",
            "忽逢青雲士，共解丹霞裳。水退池上熱，風生松下涼。",
            "吞討破萬象，搴窺臨眾芳。而我遺有漏，與君用無方。",
            "心垢都已滅，永言題禪房。"
        ],
        "notes": [
            ""
        ],
        "volume": "卷一百八十二",
        "no#": 3
    },
    {
        "title": "魯中都東樓醉起作",
        "author": "李白",
        "biography": "",
        "paragraphs": [
            "昨日東樓醉，還應倒接z5。阿誰扶上馬，不省下樓時。"
        ],
        "notes": [
            ""
        ],
        "volume": "卷一百八十二",
        "no#": 4
    },
    {
        "title": "對酒醉題屈突明府廳",
        "author": "李白",
        "biography": "",
        "paragraphs": [
            "陶令八十日，長歌歸去來。故人建昌宰，借問幾時回。",
            "風落吳江雪，紛紛入酒杯。山翁今已醉，舞袖為君開。"
        ],
        "notes": [
            ""
        ],
        "volume": "卷一百八十二",
        "no#": 5
    },
    {
        "title": "月下獨酌四首",
        "author": "李白",
        "biography": "",
        "paragraphs": [
            "花間一壺酒，獨酌無相親。舉杯邀明月，對影成三人。",
            "月既不解飲，影徒隨我身。暫伴月將影，行樂須及春。",
            "我歌月裴回，我舞影零亂。醒時同交歡，醉後各分散。",
            "永結無情遊，相期邈雲漢。",
            "天若不愛酒，酒星不在天。地若不愛酒，地應無酒泉。",
            "天地既愛酒，愛酒不愧天。已聞清比聖，複道濁如賢。",
            "賢聖既已飲，何必求神仙。三杯通大道，一鬥合自然。",
            "但得酒中趣，勿為醒者傳。",
            "三月咸陽城，千花晝如錦。誰能春獨愁，對此徑須飲。",
            "窮通與修短，造化夙所稟。一樽齊死生，萬事固難審。",
            "醉後失天地，兀然就孤枕。不知有吾身，此樂最為甚。",
            "窮愁千萬端，美酒三百杯。愁多酒雖少，酒傾愁不來。",
            "所以知酒聖，酒酣心自開。辭粟臥首陽，屢空饑顏回。",
            "當代不樂飲，虛名安用哉。蟹螯即金液，糟丘是蓬萊。",
            "且須飲美酒，乘月醉高臺。"
        ],
        "notes": [
            ""
        ],
        "volume": "卷一百八十二",
        "no#": 6
    },
    {
        "title": "春歸終南山松龕舊隱",
        "author": "李白",
        "biography": "",
        "paragraphs": [
            "我來南山陽，事事不異昔。卻尋溪中水，還望岩下石。",
            "薔薇緣東窗，女蘿繞北壁。別來能幾日，草木長數尺。",
            "且複命酒樽，獨酌陶永夕。"
        ],
        "notes": [
            ""
        ],
        "volume": "卷一百八十二",
        "no#": 7
    },
    {
        "title": "冬夜醉宿龍門，覺起言志",
        "author": "李白",
        "biography": "",
        "paragraphs": [
            "醉來脫寶劍，旅憩高堂眠。中夜忽驚覺，起立明燈前。",
            "開軒聊直望，曉雪河冰壯。哀哀歌苦寒，鬱鬱獨惆悵。",
            "傅說版築臣，李斯鷹犬人。欻起匡社稷，甯複長艱辛。",
            "而我胡為者，歎息龍門下。富貴未可期，殷憂向誰寫。",
            "去去淚滿襟，舉聲梁甫吟。青雲當自致，何必求知音。"
        ],
        "notes": [
            ""
        ],
        "volume": "卷一百八十二",
        "no#": 8
    },
    {
        "title": "尋山僧不遇作",
        "author": "李白",
        "biography": "",
        "paragraphs": [
            "石徑入丹壑，松門閉青苔。閑階有鳥跡，禪室無人開。",
            "窺窗見白拂，掛壁生塵埃。使我空歎息，欲去仍裴回。",
            "香雲遍山起，花雨從天來。已有空樂好，況聞青猿哀。",
            "了然絕世事，此地方悠哉。"
        ],
        "notes": [
            ""
        ],
        "volume": "卷一百八十二",
        "no#": 9
    },
    {
        "title": "過汪氏別業二首",
        "author": "李白",
        "biography": "",
        "paragraphs": [
            "遊山誰可遊，子明與浮丘。疊嶺礙河漢，連峰橫鬥牛。",
            "汪生面北阜，池館清且幽。我來感意氣，捶炰列珍羞。",
            "掃石待歸月，開池漲寒流。酒酣益爽氣，為樂不知秋。",
            "疇昔未識君，知君好賢才。隨山起館宇，鑿石營池台。",
            "星火五月中，景風從南來。數枝石榴發，一丈荷花開。",
            "恨不當此時，相過醉金罍。我行值木落，月苦清猿哀。",
            "永夜達五更，吳歈送瓊杯。酒酣欲起舞，四座歌相催。",
            "日出遠海明，軒車且裴回。更游龍潭去，枕石拂莓苔。"
        ],
        "notes": [
            ""
        ],
        "volume": "卷一百八十二",
        "no#": 10
    },
    {
        "title": "待酒不至",
        "author": "李白",
        "biography": "",
        "paragraphs": [
            "玉壺系青絲，沽酒來何遲。山花向我笑，正好銜杯時。",
            "晚酌東窗下，流鶯複在茲。春風與醉客，今日乃相宜。"
        ],
        "notes": [
            ""
        ],
        "volume": "卷一百八十二",
        "no#": 11
    },
    {
        "title": "獨酌",
        "author": "李白",
        "biography": "",
        "paragraphs": [
            "春草如有意，羅生玉堂陰。東風吹愁來，白髮坐相侵。",
            "獨酌勸孤影，閑歌面芳林。長松爾何知，蕭瑟為誰吟。",
            "手舞石上月，膝橫花間琴。過此一壺外，悠悠非我心。"
        ],
        "notes": [
            ""
        ],
        "volume": "卷一百八十二",
        "no#": 12
    },
    {
        "title": "友人會宿",
        "author": "李白",
        "biography": "",
        "paragraphs": [
            "滌蕩千古愁，留連百壺飲。良宵宜清談，皓月未能寢。",
            "醉來臥空山，天地即衾枕。"
        ],
        "notes": [
            ""
        ],
        "volume": "卷一百八十二",
        "no#": 13
    },
    {
        "title": "春日獨酌二首",
        "author": "李白",
        "biography": "",
        "paragraphs": [
            "東風扇淑氣，水木榮春暉。白日照綠草，落花散且飛。",
            "孤雲還空山，眾鳥各已歸。彼物皆有托，吾生獨無依。",
            "對此石上月，長醉歌芳菲。",
            "我有紫霞想，緬懷滄洲間。思對一壺酒，澹然萬事閑。",
            "橫琴倚高松，把酒望遠山。長空去鳥沒，落日孤雲還。",
            "但恐光景晚，宿昔成秋顏。"
        ],
        "notes": [
            ""
        ],
        "volume": "卷一百八十二",
        "no#": 14
    },
    {
        "title": "金陵江上遇蓬池隱者",
        "author": "李白",
        "biography": "",
        "paragraphs": [
            "心愛名山遊，身隨名山遠。羅浮麻姑台，此去或未返。",
            "遇君蓬池隱，就我石上飯。空言不成歡，強笑惜日晚。",
            "綠水向雁門，黃雲蔽龍山。歎息兩客鳥，裴回吳越間。",
            "共語一執手，留連夜將久。解我紫綺裘，且換金陵酒。",
            "酒來笑複歌，興酣樂事多。水影弄月色，清光奈愁何。",
            "明晨掛帆席，離恨滿滄波。"
        ],
        "notes": [
            ""
        ],
        "volume": "卷一百八十二",
        "no#": 15
    },
    {
        "title": "月夜聽盧子順彈琴",
        "author": "李白",
        "biography": "",
        "paragraphs": [
            "閑坐夜明月，幽人彈素琴。忽聞悲風調，宛若寒松吟。",
            "白雪亂纖手，綠水清虛心。鐘期久已沒，世上無知音。"
        ],
        "notes": [
            ""
        ],
        "volume": "卷一百八十二",
        "no#": 16
    },
    {
        "title": "清溪半夜聞笛",
        "author": "李白",
        "biography": "",
        "paragraphs": [
            "羌笛梅花引，吳溪隴水情。寒山秋浦月，腸斷玉關聲。"
        ],
        "notes": [
            ""
        ],
        "volume": "卷一百八十二",
        "no#": 17
    },
    {
        "title": "日夕山中忽然有懷",
        "author": "李白",
        "biography": "",
        "paragraphs": [
            "久臥青山雲，遂為青山客。山深雲更好，賞弄終日夕。",
            "月銜樓間峰，泉漱階下石。素心自此得，真趣非外惜。",
            "鼯啼桂方秋，風滅籟歸寂。緬思洪崖術，欲往滄海隔。",
            "雲車來何遲，撫幾空歎息。"
        ],
        "notes": [
            ""
        ],
        "volume": "卷一百八十二",
        "no#": 18
    },
    {
        "title": "夏日山中",
        "author": "李白",
        "biography": "",
        "paragraphs": [
            "懶搖白羽扇，裸體青林中。脫巾掛石壁，露頂灑松風。"
        ],
        "notes": [
            ""
        ],
        "volume": "卷一百八十二",
        "no#": 19
    },
    {
        "title": "山中與幽人對酌",
        "author": "李白",
        "biography": "",
        "paragraphs": [
            "兩人對酌山花開，一杯一杯複一杯。",
            "我醉欲眠卿且去，明朝有意抱琴來。"
        ],
        "notes": [
            ""
        ],
        "volume": "卷一百八十二",
        "no#": 20
    },
    {
        "title": "春日醉起言志",
        "author": "李白",
        "biography": "",
        "paragraphs": [
            "處世若大夢，胡為勞其生。所以終日醉，頹然臥前楹。",
            "覺來盼庭前，一鳥花間鳴。借問此何時，春風語流鶯。",
            "感之欲歎息，對酒還自傾。浩歌待明月，曲盡已忘情。"
        ],
        "notes": [
            ""
        ],
        "volume": "卷一百八十二",
        "no#": 21
    },
    {
        "title": "廬山東林寺夜懷",
        "author": "李白",
        "biography": "",
        "paragraphs": [
            "我尋青蓮宇，獨往謝城闕。霜清東林鐘，水白虎溪月。",
            "天香生虛空，天樂鳴不歇。宴坐寂不動，大千入毫髮。",
            "湛然冥真心，曠劫斷出沒。"
        ],
        "notes": [
            ""
        ],
        "volume": "卷一百八十二",
        "no#": 22
    },
    {
        "title": "尋雍尊師隱居",
        "author": "李白",
        "biography": "",
        "paragraphs": [
            "群峭碧摩天，逍遙不記年。撥雲尋古道，倚石聽流泉。",
            "花暖青牛臥，松高白鶴眠。語來江色暮，獨自下寒煙。"
        ],
        "notes": [
            ""
        ],
        "volume": "卷一百八十二",
        "no#": 23
    },
    {
        "title": "與史郎中欽聽黃鶴樓上吹笛",
        "author": "李白",
        "biography": "",
        "paragraphs": [
            "一為遷客去長沙，西望長安不見家。",
            "黃鶴樓中吹玉笛，江城五月落梅花。"
        ],
        "notes": [
            ""
        ],
        "volume": "卷一百八十二",
        "no#": 24
    },
    {
        "title": "對酒",
        "author": "李白",
        "biography": "",
        "paragraphs": [
            "勸君莫拒杯，春風笑人來。桃李如舊識，傾花向我開。",
            "流鶯啼碧樹，明月窺金罍。昨日朱顏子，今日白髮催。",
            "棘生石虎殿，鹿走姑蘇台。自古帝王宅，城闕閉黃埃。",
            "君若不飲酒，昔人安在哉。"
        ],
        "notes": [
            ""
        ],
        "volume": "卷一百八十二",
        "no#": 25
    },
    {
        "title": "醉題王漢陽廳",
        "author": "李白",
        "biography": "",
        "paragraphs": [
            "我似鷓鴣鳥，南遷懶北飛。時尋漢陽令，取醉月中歸。"
        ],
        "notes": [
            ""
        ],
        "volume": "卷一百八十二",
        "no#": 26
    },
    {
        "title": "嘲王曆陽不肯飲酒",
        "author": "李白",
        "biography": "",
        "paragraphs": [
            "地白風色寒，雪花大如手。笑殺陶淵明，不飲杯中酒。",
            "浪撫一張琴，虛栽五株柳。空負頭上巾，吾于爾何有。"
        ],
        "notes": [
            ""
        ],
        "volume": "卷一百八十二",
        "no#": 27
    },
    {
        "title": "獨坐敬亭山",
        "author": "李白",
        "biography": "",
        "paragraphs": [
            "眾鳥高飛盡，孤雲獨去閑。相看兩不厭，只有敬亭山。"
        ],
        "notes": [
            ""
        ],
        "volume": "卷一百八十二",
        "no#": 28
    },
    {
        "title": "自遣",
        "author": "李白",
        "biography": "",
        "paragraphs": [
            "對酒不覺暝，落花盈我衣。醉起步溪月，鳥還人亦稀。"
        ],
        "notes": [
            ""
        ],
        "volume": "卷一百八十二",
        "no#": 29
    },
    {
        "title": "訪戴天山道士不遇",
        "author": "李白",
        "biography": "",
        "paragraphs": [
            "犬吠水聲中，桃花帶雨濃。樹深時見鹿，溪午不聞鐘。",
            "野竹分青靄，飛泉掛碧峰。無人知所去，愁倚兩三松。"
        ],
        "notes": [
            ""
        ],
        "volume": "卷一百八十二",
        "no#": 30
    },
    {
        "title": "秋日與張少府、楚城韋公藏書高齋作",
        "author": "李白",
        "biography": "",
        "paragraphs": [
            "日下空庭暮，城荒古跡餘。地形連海盡，天影落江虛。",
            "舊賞人雖隔，新知樂未疏。彩雲思作賦，丹壁間藏書。",
            "楂擁隨流葉，萍開出水魚。夕來秋興滿，回首意何如。"
        ],
        "notes": [
            ""
        ],
        "volume": "卷一百八十二",
        "no#": 31
    },
    {
        "title": "秋夜獨坐懷故山",
        "author": "李白",
        "biography": "",
        "paragraphs": [
            "小隱慕安石，遠遊學屈平。天書訪江海，雲臥起咸京。",
            "入侍瑤池宴，出陪玉輦行。誇胡新賦作，諫獵短書成。",
            "但奉紫霄顧，非邀青史名。莊周空說劍，墨翟恥論兵。",
            "拙薄遂疏絕，歸閒事耦耕。顧無蒼生望，空愛紫芝榮。",
            "寥落暝霞色，微茫舊壑情。秋山綠蘿月，今夕為誰明。"
        ],
        "notes": [
            ""
        ],
        "volume": "卷一百八十二",
        "no#": 32
    },
    {
        "title": "憶崔郎中宗之游南陽遺吾孔子琴，撫之潸然感舊",
        "author": "李白",
        "biography": "",
        "paragraphs": [
            "昔在南陽城，唯餐獨山蕨。憶與崔宗之，白水弄素月。",
            "時過菊潭上，縱酒無休歇。泛此黃金花，頹然清歌發。",
            "一朝摧玉樹，生死殊飄忽。留我孔子琴，琴存人已歿。",
            "誰傳廣陵散，但哭邙山骨。泉戶何時明，長掃狐兔窟。"
        ],
        "notes": [
            ""
        ],
        "volume": "卷一百八十二",
        "no#": 33
    },
    {
        "title": "憶東山二首",
        "author": "李白",
        "biography": "",
        "paragraphs": [
            "不向東山久，薔薇幾度花。白雲還自散，明月落誰家。",
            "我今攜謝妓，長嘯絕人群。欲報東山客，開關掃白雲。"
        ],
        "notes": [
            ""
        ],
        "volume": "卷一百八十二",
        "no#": 34
    },
    {
        "title": "望月有懷",
        "author": "李白",
        "biography": "",
        "paragraphs": [
            "清泉映疏鬆，不知幾千古。寒月搖清波，流光入窗戶。",
            "對此空長吟，思君意何深。無因見安道，興盡愁人心。"
        ],
        "notes": [
            ""
        ],
        "volume": "卷一百八十二",
        "no#": 35
    },
    {
        "title": "對酒憶賀監二首",
        "author": "李白",
        "biography": "",
        "paragraphs": [
            "四明有狂客，風流賀季真。長安一相見，呼我謫仙人。",
            "昔好杯中物，翻為松下塵。金龜換酒處，卻憶淚沾巾。",
            "狂客歸四明，山陰道士迎。敕賜鏡湖水，為君台沼榮。",
            "人亡餘故宅，空有荷花生。念此杳如夢，淒然傷我情。"
        ],
        "notes": [
            ""
        ],
        "volume": "卷一百八十二",
        "no#": 36
    },
    {
        "title": "重憶一首",
        "author": "李白",
        "biography": "",
        "paragraphs": [
            "欲向江東去，定將誰舉杯。稽山無賀老，卻棹酒船回。"
        ],
        "notes": [
            ""
        ],
        "volume": "卷一百八十二",
        "no#": 37
    },
    {
        "title": "春滯沅湘有懷山中",
        "author": "李白",
        "biography": "",
        "paragraphs": [
            "沅湘春色還，風暖煙草綠。古之傷心人，於此腸斷續。",
            "予非懷沙客，但美采菱曲。所願歸東山，寸心於此足。"
        ],
        "notes": [
            ""
        ],
        "volume": "卷一百八十二",
        "no#": 38
    },
    {
        "title": "落日憶山中",
        "author": "李白",
        "biography": "",
        "paragraphs": [
            "雨後煙景綠，晴天散餘霞。東風隨春歸，發我枝上花。",
            "花落時欲暮，見此令人嗟。願遊名山去，學道飛丹砂。"
        ],
        "notes": [
            ""
        ],
        "volume": "卷一百八十二",
        "no#": 39
    },
    {
        "title": "憶秋浦桃花舊游，時竄夜郎",
        "author": "李白",
        "biography": "",
        "paragraphs": [
            "桃花春水生，白石今出沒。搖盪女蘿枝，半搖青天月。",
            "不知舊行徑，初拳幾枝蕨。三載夜郎還，于茲煉金骨。"
        ],
        "notes": [
            ""
        ],
        "volume": "卷一百八十二",
        "no#": 40
    }
]