[
    {
        "title": "奉和聖制夏日游石淙山",
        "author": "姚崇",
        "biography": "",
        "paragraphs": [
            "二室三塗光地險，均霜揆日處天中。石泉石鏡恒留月，",
            "別有祥煙伴佳氣，能隨輕輦共蔥蔥。"
        ],
        "notes": [
            ""
        ],
        "volume": "卷六十四",
        "no#": 1
    },
    {
        "title": "故洛陽城侍宴應制",
        "author": "姚崇",
        "biography": "",
        "paragraphs": [
            "遊豫停仙蹕，登臨對晚晴。川鳧連倒影，岩鳥應虛聲。",
            "野奏風成曲，山居雲作纓。今朝丘壑上，高興小蓬瀛。"
        ],
        "notes": [
            ""
        ],
        "volume": "卷六十四",
        "no#": 2
    },
    {
        "title": "春日洛陽城侍宴",
        "author": "姚崇",
        "biography": "",
        "paragraphs": [
            "南山開寶曆，北渚對芳蹊。的曆風梅度，參差露草低。",
            "堯樽臨上席，舜樂下前溪。任重由來醉，乘酣志轉迷。"
        ],
        "notes": [
            ""
        ],
        "volume": "卷六十四",
        "no#": 3
    },
    {
        "title": "秋夜望月",
        "author": "姚崇",
        "biography": "",
        "paragraphs": [
            "明月有餘鑒，羈人殊未安。桂含秋樹晚，波入夜池寒。",
            "灼灼雲枝淨，光光草露團。所思迷所在，長望獨長歎。"
        ],
        "notes": [
            ""
        ],
        "volume": "卷六十四",
        "no#": 4
    },
    {
        "title": "夜渡江",
        "author": "姚崇",
        "biography": "",
        "paragraphs": [
            "夜渚帶浮煙，蒼茫晦遠天。舟輕不覺動，纜急始知牽。",
            "聽草遙尋岸，聞香暗識蓮。唯看孤帆影，常似客心懸。"
        ],
        "notes": [
            ""
        ],
        "volume": "卷六十四",
        "no#": 5
    },
    {
        "title": "奉和聖制龍池篇",
        "author": "姚崇",
        "biography": "",
        "paragraphs": [
            "恭聞帝裏生靈沼，應報明君鼎業新。既協翠泉光寶命，",
            "獨有前池一小雁，叨承舊惠入天津。"
        ],
        "notes": [
            ""
        ],
        "volume": "卷六十四",
        "no#": 6
    },
    {
        "title": "句",
        "author": "姚崇",
        "biography": "",
        "paragraphs": [
            "扇掩將雛曲，釵承墮馬鬟。（見《海錄碎事》，"
        ],
        "notes": [
            ""
        ],
        "volume": "卷六十四",
        "no#": 7
    },
    {
        "title": "奉和禦制璟與張說源幹曜同日上官命宴都堂賜詩應制",
        "author": "宋璟",
        "biography": "",
        "paragraphs": [
            "丞相邦之重，非賢諒不居。老臣慵且憊，何德以當諸。",
            "厚秩先為忝，崇班複此除。太常陳禮樂，中掖降簪裾。",
            "聖酒山河潤，仙文象緯舒。冒恩懷寵錫，陳力省空虛。",
            "郭隗慚無駿，馮諼愧有魚。不知周勃者，榮幸定何如。"
        ],
        "notes": [
            ""
        ],
        "volume": "卷六十四",
        "no#": 8
    },
    {
        "title": "奉和聖制同二相已下群官樂遊園宴",
        "author": "宋璟",
        "biography": "",
        "paragraphs": [
            "侍飲終酺會，承恩續勝遊。戴天惟慶倖，選地即殊尤。",
            "北向祗雙闕，南臨賞一丘。曲江新溜暖，上苑雜花稠。",
            "亹亹韶弦屢，戔戔賁帛周。醉歸填畛陌，榮耀接軒裘。"
        ],
        "notes": [
            ""
        ],
        "volume": "卷六十四",
        "no#": 9
    },
    {
        "title": "奉和聖制送張說巡邊",
        "author": "宋璟",
        "biography": "",
        "paragraphs": [
            "帝道薄存兵，王師尚有征。是關司馬法，爰命總戎行。",
            "畫閫崇威信，分麾盛寵榮。聚觀方結轍，出祖遂傾城。",
            "聖酒江河潤，天詞象緯明。德風邊草偃，勝氣朔雲平。",
            "宰國推良器，為軍挹壯聲。至和常得體，不戰即亡精。",
            "以智泉寧竭，其徐海自清。遲還廟堂坐，贈別故人情。"
        ],
        "notes": [
            ""
        ],
        "volume": "卷六十四",
        "no#": 10
    },
    {
        "title": "奉和聖制答張說扈從南出雀鼠谷",
        "author": "宋璟",
        "biography": "",
        "paragraphs": [
            "秦地雄西夏，並州近北胡。禹行山啟路，舜在邑為都。",
            "忽視寒暄隔，深思險易殊。四時宗伯敘，六義宰臣鋪。",
            "征作宮常應，星環日每紆。盛哉逢道合，良以致亨衢。"
        ],
        "notes": [
            ""
        ],
        "volume": "卷六十四",
        "no#": 11
    },
    {
        "title": "蒲津迎駕",
        "author": "宋璟",
        "biography": "",
        "paragraphs": [
            "回鑾下蒲阪，飛旆指秦京。洛上黃雲送，關中紫氣迎。",
            "霞朝看馬色，月曉聽雞鳴。防拒連山險，長橋壓水準。",
            "省方知化洽，察俗覺時清。天下長無事，空餘襟帶名。"
        ],
        "notes": [
            ""
        ],
        "volume": "卷六十四",
        "no#": 12
    },
    {
        "title": "送蘇尚書赴益州",
        "author": "宋璟",
        "biography": "",
        "paragraphs": [
            "我望風煙接，君行霰雪飛。園亭若有送，楊柳最依依。"
        ],
        "notes": [
            ""
        ],
        "volume": "卷六十四",
        "no#": 13
    }
]