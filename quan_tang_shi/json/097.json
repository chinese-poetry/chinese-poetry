[
    {
        "title": "陪幸韋嗣立山莊",
        "author": "沈佺期",
        "biography": "",
        "paragraphs": [
            "臺階好赤松，別業對青峰。茆室承三顧，花源接九重。",
            "虹旗縈秀木，鳳輦拂疏筇。徑直千官擁，溪長萬騎容。",
            "水堂開禹膳，山閣獻堯鐘。皇鑒清居遠，天文睿獎濃。",
            "岩泉他夕夢，漁釣往年逢。共榮丞相府，偏降逸人封。"
        ],
        "notes": [
            ""
        ],
        "volume": "卷九十七",
        "no#": 1
    },
    {
        "title": "扈從出長安應制",
        "author": "沈佺期",
        "biography": "",
        "paragraphs": [
            "漢宅規模壯，周都景命隆。西賓讓東主，法駕幸天中。",
            "太史占星應，春官奏日同。旌門起長樂，帳殿出新豐。",
            "翕習黃山下，紆徐清渭東。金麾張畫月，珠幰戴松風。",
            "是節嚴陰始，寒郊散野蓬。薄霜沾上路，殘雪繞離宮。",
            "賜帛矜耆老，褰旒問小童。複除恩載洽，望秩禮新崇。",
            "臣忝承明召，多慚獻賦雄。"
        ],
        "notes": [
            ""
        ],
        "volume": "卷九十七",
        "no#": 2
    },
    {
        "title": "初冬從幸漢故青門應制",
        "author": "沈佺期",
        "biography": "",
        "paragraphs": [
            "漢王建都邑，渭水對青門。朝市俱東逝，墳陵共北原。",
            "荒涼蕭相闕，蕪沒邵平園。全盛今何在，英雄難重論。",
            "故基仍嶽立，遺堞尚雲屯。當極土功壯，安知人力煩。",
            "天遊戒東首，懷昔駐龍軒。何必金湯固，無如道德藩。",
            "微臣諒多幸，參乘偶殊恩。預此陳古事，敢奏興亡言。"
        ],
        "notes": [
            ""
        ],
        "volume": "卷九十七",
        "no#": 3
    },
    {
        "title": "昆明池侍宴應制",
        "author": "沈佺期",
        "biography": "",
        "paragraphs": [
            "武帝伐昆明，穿池習五兵。水同河漢在，館有豫章名。",
            "我後光天德，垂衣文教成。黷兵非帝念，勞物豈皇情。",
            "春仗過鯨沼，雲旗出鳳城。靈魚銜寶躍，仙女廢機迎。",
            "柳拂旌門暗，蘭依帳殿生。還如流水曲，日晚棹歌清。"
        ],
        "notes": [
            ""
        ],
        "volume": "卷九十七",
        "no#": 4
    },
    {
        "title": "白蓮花亭侍宴應制",
        "author": "沈佺期",
        "biography": "",
        "paragraphs": [
            "九日陪天仗，三秋幸禁林。霜威變綠樹，雲氣落青岑。",
            "水殿黃花合，山亭絳葉深。朱旗夾小徑，寶馬駐清潯。",
            "苑吏收寒果，饔人膳野禽。承歡不覺暝，遙響素秋砧。"
        ],
        "notes": [
            ""
        ],
        "volume": "卷九十七",
        "no#": 5
    },
    {
        "title": "仙萼池亭侍宴應制",
        "author": "沈佺期",
        "biography": "",
        "paragraphs": [
            "步輦尋丹嶂，行宮在翠微。川長看鳥滅，穀轉聽猿稀。",
            "天磴扶階迥，雲泉透戶飛。閑花開石竹，幽葉吐薔薇。",
            "徑狹難留騎，亭寒欲進衣。白龜來獻壽，仙吹返彤闈。"
        ],
        "notes": [
            ""
        ],
        "volume": "卷九十七",
        "no#": 6
    },
    {
        "title": "奉和晦日駕幸昆明池應制",
        "author": "沈佺期",
        "biography": "",
        "paragraphs": [
            "法駕乘春轉，神池象漢回。雙星移舊石，孤月隱殘灰。",
            "戰鷁逢時去，恩魚望幸來。山花緹綺繞，堤柳幔城開。",
            "思逸橫汾唱，歡留宴鎬杯。微臣雕朽質，羞睹豫章材。"
        ],
        "notes": [
            ""
        ],
        "volume": "卷九十七",
        "no#": 7
    },
    {
        "title": "奉和聖制幸禮部尚書竇希玠宅",
        "author": "沈佺期",
        "biography": "",
        "paragraphs": [
            "北闕垂旒暇，南宮聽履回。天臨翔鳳轉，恩向躍龍開。",
            "蘭氣熏仙帳，榴花引禦杯。水從金穴吐，雲是玉衣來。",
            "池影搖歌席，林香散舞臺。不知行漏晚，清蹕尚裴徊。"
        ],
        "notes": [
            ""
        ],
        "volume": "卷九十七",
        "no#": 8
    },
    {
        "title": "釣竿篇",
        "author": "沈佺期",
        "biography": "",
        "paragraphs": [
            "朝日斂紅煙，垂竿向綠川。人疑天上坐，魚似鏡中懸。",
            "避楫時驚透，猜鉤每誤牽。湍危不理轄，潭靜欲留船。",
            "釣玉君徒尚，征金我未賢。為看芳餌下，貪得會無筌。"
        ],
        "notes": [
            ""
        ],
        "volume": "卷九十七",
        "no#": 9
    },
    {
        "title": "和戶部岑尚書參跡樞揆",
        "author": "沈佺期",
        "biography": "",
        "paragraphs": [
            "大君制六合，良佐參萬機。大業永開泰，臣道日光輝。",
            "鹽梅和鼎食，家聲眾所歸。漢章題楚劍，鄭武襲緇衣。",
            "理識當朝遠，文華振古希。風雲神契合，舟楫道心微。",
            "廟堂喜容與，時物遞芳菲。禦柳垂仙掖，公槐覆禮闈。",
            "昔陪鵷鷺後，今望鶤鵬飛。徒禦清風頌，巴歌聊自揮。"
        ],
        "notes": [
            ""
        ],
        "volume": "卷九十七",
        "no#": 10
    },
    {
        "title": "同李舍人冬日集安樂公主山池",
        "author": "沈佺期",
        "biography": "",
        "paragraphs": [
            "嘗聞天女貴，家即帝宮連。亭插宜春果，山沖太液泉。",
            "橋低烏鵲夜，台起鳳凰年。故事猶如此，新圖更可憐。",
            "紫岩妝閣透，青嶂妓樓懸。峰奪香爐巧，池偷明鏡圓。",
            "梅花寒待雪，桂葉晚留煙。興盡方投轄，金聲還複傳。"
        ],
        "notes": [
            ""
        ],
        "volume": "卷九十七",
        "no#": 11
    },
    {
        "title": "酬蘇員外味道夏晚寓直省中見贈",
        "author": "沈佺期",
        "biography": "",
        "paragraphs": [
            "並命登仙閣，分曹直禮闈。大官供宿膳，侍史護朝衣。",
            "卷幔天河入，開窗月露微。小池殘暑退，高樹早涼歸。",
            "冠劍無時釋，軒車待漏飛。明朝題漢柱，三署有光輝。"
        ],
        "notes": [
            ""
        ],
        "volume": "卷九十七",
        "no#": 12
    },
    {
        "title": "和韋舍人早朝",
        "author": "沈佺期",
        "biography": "",
        "paragraphs": [
            "閶闔連雲起，岩廊拂霧開。玉珂龍影度，珠履雁行來。",
            "長樂宵鐘盡，明光曉奏催。一經推舊德，五字擢英才。",
            "儼若神仙去，紛從霄漢回。千春奉休曆，分禁喜趨陪。"
        ],
        "notes": [
            ""
        ],
        "volume": "卷九十七",
        "no#": 13
    },
    {
        "title": "自考功員外授給事中",
        "author": "沈佺期",
        "biography": "",
        "paragraphs": [
            "南省推丹地，東曹拜瑣闈。惠移雙管筆，恩降五時衣。",
            "出入宜真選，遭逢每濫飛。器慚公理拙，才謝子雲微。",
            "案牘遺常禮，朋僚隔等威。上臺行揖讓，中禁動光輝。",
            "旭日千門起，初春八舍歸。贈蘭聞宿昔，談樹隱芳菲。",
            "何幸鹽梅處，唯憂對問機。省躬知任重，甯止冒榮非。"
        ],
        "notes": [
            ""
        ],
        "volume": "卷九十七",
        "no#": 14
    },
    {
        "title": "和元舍人萬頃臨池玩月戲為新體",
        "author": "沈佺期",
        "biography": "",
        "paragraphs": [
            "春風搖碧樹，秋霧卷丹台。複有相宜夕，池清月正開。",
            "玉流含吹動，金魄度雲來。熠爚光如沸，翩翾景若摧。",
            "半環投積草，碎璧聚流杯。夜久平無煥，天晴皎未隤。",
            "鏡將池作匣，珠以岸為胎。有美司言暇，高興獨悠哉。",
            "揮翰初難擬，飛名豈易陪。夜光殊在握，了了見沉灰。"
        ],
        "notes": [
            ""
        ],
        "volume": "卷九十七",
        "no#": 15
    },
    {
        "title": "酬楊給事兼見贈台中",
        "author": "沈佺期",
        "biography": "",
        "paragraphs": [
            "子雲推辨博，公理擅詞雄。始自尚書省，旋聞給事中。",
            "言從溫室秘，籍向瑣闈通。顧我叨郎署，慚無草奏功。",
            "分曹八舍斷，解袂五時空。宿昔陪餘論，平生賴擊蒙。",
            "神仙應東掖，雲霧限南宮。忽枉瓊瑤贈，長歌蘭渚風。"
        ],
        "notes": [
            ""
        ],
        "volume": "卷九十七",
        "no#": 16
    },
    {
        "title": "九真山淨居寺謁無礙上人",
        "author": "沈佺期",
        "biography": "",
        "paragraphs": [
            "大士生天竺，分身化日南。人中出煩惱，山下即伽藍。",
            "小澗香為刹，危峰石作龕。候禪青鴿乳，窺講白猿參。",
            "藤愛雲間壁，花憐石下潭。泉行幽供好，林掛浴衣堪。",
            "弟子哀無識，醫王惜未談。機疑聞不二，蒙昧即朝三。",
            "欲究因緣理，聊寬放棄慚。超然虎溪夕，雙樹下虛嵐。"
        ],
        "notes": [
            ""
        ],
        "volume": "卷九十七",
        "no#": 17
    },
    {
        "title": "夜遊",
        "author": "沈佺期",
        "biography": "",
        "paragraphs": [
            "今夕重門啟，遊春得夜芳。月華連晝色，燈影雜星光。",
            "南陌青絲騎，東鄰紅粉妝。管弦遙辨曲，羅綺暗聞香。",
            "人擁行歌路，車攢鬥舞場。經過猶未已，鐘鼓出長楊。"
        ],
        "notes": [
            ""
        ],
        "volume": "卷九十七",
        "no#": 18
    },
    {
        "title": "登瀛州南城樓寄遠",
        "author": "沈佺期",
        "biography": "",
        "paragraphs": [
            "層城起麗譙，憑覽出重霄。茲地多形勝，中天宛寂寥。",
            "四榮摩鸛鶴，百拱厲風飆。北際燕王館，東連秦帝橋。",
            "晴光七郡滿，春色兩河遙。傲睨非吾土，躊躇適遠囂。",
            "離居欲有贈，春草寄長謠。"
        ],
        "notes": [
            ""
        ],
        "volume": "卷九十七",
        "no#": 19
    },
    {
        "title": "塞北二首",
        "author": "沈佺期",
        "biography": "",
        "paragraphs": [
            "虜障天驕起，秦城地脈分。柏壇飛五將，梅吹動三軍。",
            "鋒刃奔濤色，旌旗焰火文。朔風吹汗漫，飄礫灑轒轀。",
            "海氣如秋雨，邊峰似夏雲。二庭無歲月，百戰有功勳。",
            "形影隨魚貫，音書在雁群。歸來拜天子，凱樂助南熏。",
            "胡騎犯邊埃，風從醜上來。五原烽火急，六郡羽書催。",
            "冰壯飛狐冷，霜濃候雁哀。將軍朝授鉞，戰士夜銜枚。",
            "紫塞金河裏，蔥山鐵勒隈。蓮花秋劍發，桂葉曉旗開。",
            "秘略三軍動，妖氛百戰摧。何言投筆去，終作勒銘回。"
        ],
        "notes": [
            ""
        ],
        "volume": "卷九十七",
        "no#": 20
    },
    {
        "title": "李員外秦援宅觀妓",
        "author": "沈佺期",
        "biography": "",
        "paragraphs": [
            "盈盈粉署郎，五日宴春光。選客虛前館，征聲遍後堂。",
            "玉釵翠羽飾，羅袖鬱金香。拂黛隨時廣，挑鬟出意長。",
            "囀歌遙合態，度舞暗成行。巧落梅庭裏，斜光映曉妝。"
        ],
        "notes": [
            ""
        ],
        "volume": "卷九十七",
        "no#": 21
    },
    {
        "title": "送韋商州弼",
        "author": "沈佺期",
        "biography": "",
        "paragraphs": [
            "會府應文昌，商山鎮國陽。聞君監郡史，暫罷尚書郎。",
            "王事嗟相失，人情貴不忘。累年同畫省，四海接文場。",
            "點翰芳春色，傳杯明月光。故交從此去，遙憶紫芝香。"
        ],
        "notes": [
            ""
        ],
        "volume": "卷九十七",
        "no#": 22
    },
    {
        "title": "夏日梁王席送張岐州",
        "author": "沈佺期",
        "biography": "",
        "paragraphs": [
            "秦雞常下雍，周鳳昔鳴岐。此地推雄撫，惟良寄在斯。",
            "家傳七豹貴，人擅八龍奇。高傳生光彩，長林歎別離。",
            "天人開祖席，朝寀候征麾。翠帟當郊敞，彤幨向野披。",
            "芃芃秋麥盛，苒苒夏條垂。奏計何時入，臺階望羽儀。"
        ],
        "notes": [
            ""
        ],
        "volume": "卷九十七",
        "no#": 23
    },
    {
        "title": "夏日都門送司馬員外逸客孫員外佺北征",
        "author": "沈佺期",
        "biography": "",
        "paragraphs": [
            "二庭追虜騎，六月動周師。廟略天人授，軍麾相國持。",
            "複言征二妙，才命重當時。畫省連征橐，橫門共別詞。",
            "雲迎出塞馬，風卷度河旗。計日方夷寇，旋聞杕杜詩。"
        ],
        "notes": [
            ""
        ],
        "volume": "卷九十七",
        "no#": 24
    },
    {
        "title": "送盧管記仙客北伐",
        "author": "沈佺期",
        "biography": "",
        "paragraphs": [
            "羽檄西北飛，交城日夜圍。廟堂盛征選，戎幕生光輝。",
            "雁行度函谷，馬首向金微。湛湛山川暮，蕭蕭涼氣稀。",
            "餞途予憫默，赴敵子英威。今日楊朱淚，無將灑鐵衣。"
        ],
        "notes": [
            ""
        ],
        "volume": "卷九十七",
        "no#": 25
    },
    {
        "title": "移禁司刑",
        "author": "沈佺期",
        "biography": "",
        "paragraphs": [
            "疇昔參鄉賦，中年忝吏途。丹唇曾學史，白首不成儒。",
            "天子開昌籙，群生偶大爐。散材仍葺廈，弱羽遽摶扶。",
            "寵邁乘軒鶴，榮過食稻鳧。何功游畫省，何德理黃樞。",
            "吊影慚非據，傾心事遠圖。盜泉寧止渴，惡木匪投軀。",
            "任直翻多毀，安身遂少徒。一朝逢糾謬，三省竟無虞。",
            "白簡初心屈，黃紗始望孤。患平終不怒，持劾每相驅。",
            "埋劍誰當辨，偷金以自誣。誘言雖委答，流議亦真符。",
            "首夏方憂圄，高秋獨向隅。嚴城看熠耀，圜戶對蜘蛛。",
            "累餉唯妻子，披冤是友于。物情牽倚伏，人事限榮枯。",
            "門客心誰在，鄰交跡倘無。撫襟雙涕落，危坐日憂趨。",
            "聖旨垂明德，冤囚豈濫誅。會希恩免理，終望罪矜愚。",
            "司寇宜哀獄，台庭幸恤辜。漢皇虛詔上，容有報恩珠。"
        ],
        "notes": [
            ""
        ],
        "volume": "卷九十七",
        "no#": 26
    },
    {
        "title": "入鬼門關",
        "author": "沈佺期",
        "biography": "",
        "paragraphs": [
            "昔傳瘴江路，今到鬼門關。土地無人老，流移幾客還。",
            "自從別京洛，頹鬢與衰顏。夕宿含沙裏，晨行岡路間。",
            "馬危千仞穀，舟險萬重灣。問我投何地，西南盡百蠻。"
        ],
        "notes": [
            ""
        ],
        "volume": "卷九十七",
        "no#": 27
    },
    {
        "title": "三日獨坐驩州思憶舊游",
        "author": "沈佺期",
        "biography": "",
        "paragraphs": [
            "兩京多節物，三日最遨遊。麗日風徐卷，香塵雨暫收。",
            "紅桃初下地，綠柳半垂溝。童子成春服，宮人罷射韝。",
            "禊堂通漢苑，解席繞秦樓。束皙言談妙，張華史漢遒。",
            "無亭不駐馬，何浦不橫舟。舞鑰千門度，帷屏百道流。",
            "金丸向鳥落，芳餌接魚投。濯穢憐清淺，迎祥樂獻酬。",
            "靈芻陳欲棄，神藥曝應休。誰念招魂節，翻為禦魅囚。",
            "朋從天外盡，心賞日南求。銅柱威丹徼，朱崖鎮火陬。",
            "炎蒸連曉夕，瘴癘滿冬秋。西水何時貸，南方詎可留。",
            "無人對爐酒，寧緩去鄉憂。"
        ],
        "notes": [
            ""
        ],
        "volume": "卷九十七",
        "no#": 28
    },
    {
        "title": "從驩州廨宅移住山間水亭贈蘇使君",
        "author": "沈佺期",
        "biography": "",
        "paragraphs": [
            "遇坎即乘流，西南到火洲。鬼門應苦夜，瘴浦不宜秋。",
            "歲貸胸穿老，朝飛鼻飲頭。死生離骨肉，榮辱間朋遊。",
            "棄置一身在，平生萬事休。鷹鸇遭誤逐，豺虎怯真投。",
            "憶昨京華子，傷今邊地囚。願陪鸚鵡樂，希並鷓鴣留。",
            "日月渝鄉思，煙花換客愁。幸逢蘇伯玉，回借水亭幽。",
            "山柏張青蓋，江蕉卷綠油。乘閑無火宅，因放有漁舟。",
            "適越心當是，居夷跡可求。古來堯禪舜，何必罪驩兜。"
        ],
        "notes": [
            ""
        ],
        "volume": "卷九十七",
        "no#": 29
    },
    {
        "title": "赦到不得歸題江上石",
        "author": "沈佺期",
        "biography": "",
        "paragraphs": [
            "家住東京裏，身投南海西。風煙萬里隔，朝夕幾行啼。",
            "聖主謳歌洽，賢臣法令齊。忽聞銅柱使，走馬報金雞。",
            "棄市沾皇渥，投荒漏紫泥。魂疲山鶴路，心醉跕鳶溪。",
            "天鑒誅元惡，宸慈恤遠黎。五方思寄刃，萬姓喜然臍。",
            "自幼輸丹懇，何嘗玷白圭。承言竄遐魅，雪枉間深狴。",
            "墳壟無由謁，京華豈重躋。炎方誰謂廣，地盡覺天低。",
            "百卉雜殊怪，昆蟲理賴暌。閉藏元不蟄，搖落反生荑。",
            "瘧瘴因茲苦，窮愁益複迷。火雲蒸毒霧，陽雨濯陰霓。",
            "周乘安交趾，王恭輯畫題。少寬窮涸鮒，猶湣觸藩羝。",
            "配宅鄰州廨，斑苗接野畦。山空聞鬥象，江靜見遊犀。",
            "翰墨思諸季，裁縫憶老妻。小兒應離褓，幼女未攀笄。",
            "夢蝶翻無定，蓍龜詎有倪。誰能竟此曲，曲盡氣酸嘶。"
        ],
        "notes": [
            ""
        ],
        "volume": "卷九十七",
        "no#": 30
    },
    {
        "title": "答魑魅代書寄家人",
        "author": "沈佺期",
        "biography": "",
        "paragraphs": [
            "魑魅來相問，君何失帝鄉。龍鍾辭北闕，蹭蹬守南荒。",
            "覽鏡憐雙鬢，沾衣惜萬行。抱愁那去國，將老更垂裳。",
            "影答餘他歲，恩私宦洛陽。三春給事省，五載尚書郎。",
            "黃閣遊鸞署，青縑禦史香。扈巡行太液，陪宴坐明光。",
            "渭北升高苑，河南祓禊場。煙花恒獻賦，泉石每稱觴。",
            "暇日從休浣，高車映道傍。迎賓就丞相，選士謁昭王。",
            "侍寵言猶得，承歡謂不忘。一朝貽厚譴，五宅竟同防。",
            "凶豎曾驅策，權豪豈易當。款顏因侍從，接武在文章。",
            "且懼威非rP，寧知心是狼。身猶納履誤，情為覆盆傷。",
            "可歎緣成業，非關行昧藏。喜逢今改旦，正朔複歸唐。",
            "河讖隨龍馬，天書逐鳳凰。朝容欣舊則，宸化美初綱。",
            "告善雕旌建，收冤錦旆張。宰臣更獻納，郡守各明揚。",
            "禮樂移三統，舟車會八方。雲沙降白遂，秦隴獻燒當。",
            "三赦重天造，千推極國詳。大招思複楚，於役限維桑。",
            "漲海緣真臘，崇山壓古棠。雕題飛棟宇，儋耳間衣裳。",
            "伏枕神餘劣，加餐力未強。空庭遊翡翠，窮巷倚桄榔。",
            "緣體分殊昔，回眸宛異常。吉凶恒委鄭，年壽會詢唐。",
            "家本傳清白，官移重掛床。上京無薄產，故里絕窮莊。",
            "碧玉先時費，蒼頭此自將。興言歎家口，何處待贏糧。",
            "計吏從都出，傳聞大小康。降除沾二弟，離拆已三房。",
            "劍外懸銷骨，荊南預斷腸。音塵黃耳間，夢想白眉良。",
            "複此單棲鶴，銜雛願遠翔。何堪萬里外，雲海已溟茫。",
            "戚屬甘胡越，聲名任秕糠。由來休憤命，命也信蒼蒼。",
            "獨坐尋周易，清晨詠老莊。此中因悟道，無問入倡狂。"
        ],
        "notes": [
            ""
        ],
        "volume": "卷九十七",
        "no#": 31
    },
    {
        "title": "度安海入龍編",
        "author": "沈佺期",
        "biography": "",
        "paragraphs": [
            "我來交趾郡，南與貫胸連。四氣分寒少，三光置日偏。",
            "尉佗曾馭國，翁仲久遊泉。邑屋遺甿在，魚鹽舊產傳。",
            "越人遙捧翟，漢將下看鳶。北斗崇山掛，南風漲海牽。",
            "別離頻破月，容鬢驟催年。昆弟推由命，妻孥割付緣。",
            "夢來魂尚擾，愁委疾空纏。虛道崩城淚，明心不應天。"
        ],
        "notes": [
            ""
        ],
        "volume": "卷九十七",
        "no#": 32
    },
    {
        "title": "從崇山向越常",
        "author": "沈佺期",
        "biography": "",
        "paragraphs": [
            "朝發崇山下，暮坐越常陰。西從杉穀度，北上竹溪深。",
            "竹溪道明水，杉谷古崇岑。差池將不合，繚繞複相尋。",
            "桂葉藏金嶼，藤花閉石林。天窗虛的的，雲竇下沉沉。",
            "造化功偏厚，真仙跡每臨。豈徒探怪異，聊欲緩歸心。"
        ],
        "notes": [
            ""
        ],
        "volume": "卷九十七",
        "no#": 33
    },
    {
        "title": "哭蘇眉州崔司業二公",
        "author": "沈佺期",
        "biography": "",
        "paragraphs": [
            "渙汗天中發，伶俜海外旋。長沙遇太守，問舊幾人全。",
            "國寶亡雙傑，天才喪兩賢。大名齊弱歲，高德並中年。",
            "禮樂羊叔子，文章王仲宣。相看尚玄鬢，相次入黃泉。",
            "流放蠻陬闊，鄉關帝裏偏。親朋雲霧擁，生死歲時傳。",
            "崔昔揮宸翰，蘇嘗濟巨川。絳衣陪下列，黃閣謬差肩。",
            "及此俱冥昧，雲誰敘播遷。隼輿懷舊轍，鱣館想虛筵。",
            "家愛方休杵，皇慈更撤縣。銘旌西蜀路，騎吹北邙田。",
            "隴樹應秋矣，江帆故杳然。罷琴明月夜，留劍白雲天。",
            "涕泗湘潭水，淒涼衡嶠煙。古來修短分，神理竟難筌。"
        ],
        "notes": [
            ""
        ],
        "volume": "卷九十七",
        "no#": 34
    },
    {
        "title": "哭道士劉無得",
        "author": "沈佺期",
        "biography": "",
        "paragraphs": [
            "聞有玄都客，成仙不易祈。蓬萊向清淺，桃杏欲芳菲。",
            "縮地黃泉出，升天白日飛。少微星夜落，高掌露朝晞。",
            "吐甲龍應出，銜符鳥自歸。國人思負局，天子惜被衣。",
            "花月留丹洞，琴笙閣翠微。嗟來子桑扈，爾獨返於幾。"
        ],
        "notes": [
            ""
        ],
        "volume": "卷九十七",
        "no#": 35
    },
    {
        "title": "寒食",
        "author": "沈佺期",
        "biography": "",
        "paragraphs": [
            "普天皆滅焰，匝地盡藏煙。不知何處火，來就客心然。"
        ],
        "notes": [
            ""
        ],
        "volume": "卷九十七",
        "no#": 36
    },
    {
        "title": "回波詞",
        "author": "沈佺期",
        "biography": "",
        "paragraphs": [
            "回波爾時佺期，流向嶺外生歸。",
            "身名已蒙齒錄，袍笏未複牙緋。"
        ],
        "notes": [
            ""
        ],
        "volume": "卷九十七",
        "no#": 37
    },
    {
        "title": "上巳日祓禊渭濱應制",
        "author": "沈佺期",
        "biography": "",
        "paragraphs": [
            "寶馬香車清渭濱，紅桃碧柳禊堂春。",
            "皇情尚憶垂竿佐，天祚先呈捧劍人。"
        ],
        "notes": [
            ""
        ],
        "volume": "卷九十七",
        "no#": 38
    },
    {
        "title": "奉和幸韋嗣立山莊應制",
        "author": "沈佺期",
        "biography": "",
        "paragraphs": [
            "東山朝日翠屏開，北闕晴空彩仗來。",
            "喜遇天文七曜動，少微今夜近三台。"
        ],
        "notes": [
            ""
        ],
        "volume": "卷九十七",
        "no#": 39
    },
    {
        "title": "夜宴安樂公主宅",
        "author": "沈佺期",
        "biography": "",
        "paragraphs": [
            "濯龍門外主家親，鳴鳳樓中天上人。",
            "自有金杯迎甲夜，還將綺席代陽春。"
        ],
        "notes": [
            ""
        ],
        "volume": "卷九十七",
        "no#": 40
    },
    {
        "title": "苑中遇雪應制",
        "author": "沈佺期",
        "biography": "",
        "paragraphs": [
            "北闕彤雲掩曙霞，東風吹雪舞仙家。",
            "瓊章定少千人和，銀樹長芳六出花。"
        ],
        "notes": [
            ""
        ],
        "volume": "卷九十七",
        "no#": 41
    },
    {
        "title": "餞唐永昌",
        "author": "沈佺期",
        "biography": "",
        "paragraphs": [
            "洛陽舊有神明宰，輦轂由來天地中。",
            "餘邑政成何足貴，因君取則四方同。"
        ],
        "notes": [
            ""
        ],
        "volume": "卷九十七",
        "no#": 42
    },
    {
        "title": "獄中聞駕幸長安二首",
        "author": "沈佺期",
        "biography": "",
        "paragraphs": [
            "傳聞聖旨向秦京，誰念羈囚滯洛城。",
            "扈從由來是方朔，為申冤氣在長平。",
            "無事今朝來下獄，誰期十月是橫河。",
            "君看鷹隼俱堪擊，為報蜘蛛收網羅。"
        ],
        "notes": [
            ""
        ],
        "volume": "卷九十七",
        "no#": 43
    },
    {
        "title": "邙山",
        "author": "沈佺期",
        "biography": "",
        "paragraphs": [
            "北邙山上列墳塋，萬古千秋對洛城。",
            "城中日夕歌鐘起，山上唯聞松柏聲。"
        ],
        "notes": [
            ""
        ],
        "volume": "卷九十七",
        "no#": 44
    },
    {
        "title": "句",
        "author": "沈佺期",
        "biography": "",
        "paragraphs": [
            "周原五稼起，雲海百川歸。願此零陵燕，長隨征旆飛。"
        ],
        "notes": [
            ""
        ],
        "volume": "卷九十七",
        "no#": 45
    }
]