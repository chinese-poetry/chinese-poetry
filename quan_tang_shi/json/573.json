[
    {
        "title": "送令狐綯相公",
        "author": "賈島",
        "biography": "",
        "paragraphs": [
            "梁園趨戟節，海草幾枯春。風水難遭便，差池未振鱗。",
            "姓名猶語及，門館阻何因。苦擬修文卷，重擎獻匠人。",
            "吟看青島處，朝退赤墀晨。根愛杉栽活，枝憐雪霰新。",
            "綴篇嗟調逸，不和揣才貧。早晚還霖雨，滂沱洗月輪。",
            "揠苗方滅裂，成器待陶鈞。困阪思回顧，迷邦輒問津。",
            "數行望外劄，絕句握中珍。是日榮遊汴，當時怯往陳。",
            "鴻舂乖漢爵，楨病臥漳濱。嶽整五千仞，雲惟一片身。",
            "故山離未死，秋水宿經旬。下第能無恧，高科恐有神。",
            "罷耕田料廢，省釣岸應榛。慷慨知音在，誰能淚墮巾。"
        ],
        "notes": [
            ""
        ],
        "volume": "卷五百七十三",
        "no#": 1
    },
    {
        "title": "寄滄州李尚書",
        "author": "賈島",
        "biography": "",
        "paragraphs": [
            "滄溟深絕闊，西岸郭東門。戈者羅夷鳥，桴人思嶠猿。",
            "威棱高臘冽，煦育極春溫。陂澱封疆內，蒹葭壁壘根。",
            "搖鞞邊地脈，愁箭虎狼魂。水縣賣紗市，鹽田煮海村。",
            "枝條分禦葉，家世食唐恩。武可縱橫講，功從戰伐論。",
            "天涯生月片，嶼頂湧泉源。非是泥池物，方因雷雨尊。",
            "沉謀藏未露，鄰境帖無喧。青塚驕回鶻，蕭關陷葉蕃。",
            "何時霖歲旱，早晚雪邦冤。迢遞瞻旌纛，浮陽寄詠言。"
        ],
        "notes": [
            ""
        ],
        "volume": "卷五百七十三",
        "no#": 2
    },
    {
        "title": "逢舊識",
        "author": "賈島",
        "biography": "",
        "paragraphs": [
            "幾歲阻干戈，今朝勸酒歌。羨君無白髮，走馬過黃河。",
            "舊宅兵燒盡，新宮日奏多。妖星還有角，數尺鐵重磨。"
        ],
        "notes": [
            ""
        ],
        "volume": "卷五百七十三",
        "no#": 3
    },
    {
        "title": "崇聖寺斌公房",
        "author": "賈島",
        "biography": "",
        "paragraphs": [
            "近來惟一食，樹下掩禪扉。落日寒山磬，多年壞衲衣。",
            "白須長更剃，青靄遠還歸。仍說遊南嶽，經行是息機。"
        ],
        "notes": [
            ""
        ],
        "volume": "卷五百七十三",
        "no#": 4
    },
    {
        "title": "送李傅侍郎劍南行營",
        "author": "賈島",
        "biography": "",
        "paragraphs": [
            "走馬從邊事，新恩受外台。勇看雙節出，期破八蠻回。",
            "許國家無戀，盤江棧不摧。移軍刁鬥逐，報捷劍門開。",
            "角咽獼猴叫，鼙幹霹靂來。去年新甸邑，猶滯佐時才。"
        ],
        "notes": [
            ""
        ],
        "volume": "卷五百七十三",
        "no#": 5
    },
    {
        "title": "別徐明府",
        "author": "賈島",
        "biography": "",
        "paragraphs": [
            "抱琴非本意，生事偶相縈。口尚袁安節，身無子賤名。",
            "地寒春雪盛，山淺夕風輕。百戰餘荒野，千夫漸耦耕。",
            "一杯宜獨夜，孤客戀交情。明日疲驂去，蕭條過古城。"
        ],
        "notes": [
            ""
        ],
        "volume": "卷五百七十三",
        "no#": 6
    },
    {
        "title": "岐下送友人歸襄陽",
        "author": "賈島",
        "biography": "",
        "paragraphs": [
            "蹉跎隨泛梗，羈旅到西州。舉翮籠中鳥，知心海上鷗。",
            "山光分首暮，草色向家秋。若更登高峴，看碑定淚流。"
        ],
        "notes": [
            ""
        ],
        "volume": "卷五百七十三",
        "no#": 7
    },
    {
        "title": "送友人游蜀",
        "author": "賈島",
        "biography": "",
        "paragraphs": [
            "萬岑深積翠，路向此中難。欲暮多羈思，因高莫遠看。",
            "卓家人寂寞，揚子業凋殘。唯有岷江水，悠悠帶月寒。"
        ],
        "notes": [
            ""
        ],
        "volume": "卷五百七十三",
        "no#": 8
    },
    {
        "title": "送鄭少府",
        "author": "賈島",
        "biography": "",
        "paragraphs": [
            "江岸一相見，空令惜此分。夕陽行帶月，酌水少留君。",
            "野地初燒草，荒山過雪雲。明年還調集，蟬可在家聞。"
        ],
        "notes": [
            ""
        ],
        "volume": "卷五百七十三",
        "no#": 9
    },
    {
        "title": "子規",
        "author": "賈島",
        "biography": "",
        "paragraphs": [
            "遊魂自相叫，寧複記前身。飛過鄰家月，聲連野路春。",
            "夢邊催曉急，愁處送風頻。自有沾花血，相和雨滴新。"
        ],
        "notes": [
            ""
        ],
        "volume": "卷五百七十三",
        "no#": 10
    },
    {
        "title": "送僧歸天臺",
        "author": "賈島",
        "biography": "",
        "paragraphs": [
            "辭秦經越過，歸寺海西峰。石澗雙流水，山門九裏松。",
            "曾聞清禁漏，卻聽赤城鐘。妙宇研磨講，應齊智者蹤。"
        ],
        "notes": [
            ""
        ],
        "volume": "卷五百七十三",
        "no#": 11
    },
    {
        "title": "讓糾曹上樂使君",
        "author": "賈島",
        "biography": "",
        "paragraphs": [
            "戰戰複兢兢，猶如履薄冰。雖然叨一掾，還似說三乘。",
            "瓶汲南溪水，書來北嶽僧。戇愚兼抱疾，權紀不相應。"
        ],
        "notes": [
            ""
        ],
        "volume": "卷五百七十三",
        "no#": 12
    },
    {
        "title": "贈友人",
        "author": "賈島",
        "biography": "",
        "paragraphs": [
            "五字詩成卷，清新韻具偕。不同狂客醉，自伴律僧齋。",
            "春別和花樹，秋辭帶月淮。卻歸登第日，名近榜頭排。"
        ],
        "notes": [
            ""
        ],
        "volume": "卷五百七十三",
        "no#": 13
    },
    {
        "title": "送雍陶及第歸成都甯親",
        "author": "賈島",
        "biography": "",
        "paragraphs": [
            "不唯詩著籍，兼又賦知名。議論於題稱，春秋對問精。",
            "半應陰騭與，全賴有司平。歸去峰巒眾，別來松桂生。",
            "漲江流水品，當道白雲坑。勿以攻文捷，而將學劍輕。",
            "制衣新濯錦，開醞舊燒罌。同日升科士，誰同膝下榮。"
        ],
        "notes": [
            ""
        ],
        "volume": "卷五百七十三",
        "no#": 14
    },
    {
        "title": "謝令狐綯相公賜衣九事",
        "author": "賈島",
        "biography": "",
        "paragraphs": [
            "長江飛鳥外，主簿跨驢歸。逐客寒前夜，元戎予厚衣。",
            "雪來松更綠，霜降月彌輝。即日調殷鼎，朝分是與非。"
        ],
        "notes": [
            ""
        ],
        "volume": "卷五百七十三",
        "no#": 15
    },
    {
        "title": "送金州鑒周上人",
        "author": "賈島",
        "biography": "",
        "paragraphs": [
            "地必尋天目，溪仍住若耶。帆隨風便發，月不要雲遮。",
            "極浦浮霜雁，回潮落海查。峨嵋省春上，立雪指流沙。"
        ],
        "notes": [
            ""
        ],
        "volume": "卷五百七十三",
        "no#": 16
    },
    {
        "title": "送譚遠上人",
        "author": "賈島",
        "biography": "",
        "paragraphs": [
            "下視白雲時，山房蓋樹皮。垂枝松落子，側頂鶴聽棋。",
            "清淨從沙劫，中終未日欹。金光明本行，同侍出峨嵋。"
        ],
        "notes": [
            ""
        ],
        "volume": "卷五百七十三",
        "no#": 17
    },
    {
        "title": "新年",
        "author": "賈島",
        "biography": "",
        "paragraphs": [
            "嗟以龍鍾身，如何歲複新。石門思隱久，銅鏡強窺頻。",
            "花發新移樹，心知故國春。誰能平此恨，豈是北宗人。"
        ],
        "notes": [
            ""
        ],
        "volume": "卷五百七十三",
        "no#": 18
    },
    {
        "title": "送僧",
        "author": "賈島",
        "biography": "",
        "paragraphs": [
            "出家從丱歲，解論造玄門。不惜揮談柄，誰能聽至言。",
            "中時山果熟，後夏竹陰繁。此去逢何日，峨嵋曉複昏。"
        ],
        "notes": [
            ""
        ],
        "volume": "卷五百七十三",
        "no#": 19
    },
    {
        "title": "送姚杭州",
        "author": "賈島",
        "biography": "",
        "paragraphs": [
            "白雲峰下城，日夕白雲生。人老江波釣，田侵海樹耕。",
            "吳山鐘入越，蓮葉吹搖旌。詩異石門思，濤來向越迎。"
        ],
        "notes": [
            ""
        ],
        "volume": "卷五百七十三",
        "no#": 20
    },
    {
        "title": "夜集田卿宅",
        "author": "賈島",
        "biography": "",
        "paragraphs": [
            "朗詠高齋下，如將古調彈。翻鴻向桂水，來雪渡桑幹。",
            "滴滴玉漏曙，翛翛竹籟殘。曩年曾宿此，亦值五陵寒。"
        ],
        "notes": [
            ""
        ],
        "volume": "卷五百七十三",
        "no#": 21
    },
    {
        "title": "寄山友長孫棲嶠",
        "author": "賈島",
        "biography": "",
        "paragraphs": [
            "此時氣蕭颯，琴院可應關。鶴似君無事，風吹雨遍山。",
            "松生青石上，泉落白雲間。有徑連高頂，心期相與還。"
        ],
        "notes": [
            ""
        ],
        "volume": "卷五百七十三",
        "no#": 22
    },
    {
        "title": "酬厲玄",
        "author": "賈島",
        "biography": "",
        "paragraphs": [
            "我來從北鄙，子省涉西陵。白髮初相識，秋山擬共登。",
            "鄰居帝城雨，會宿禦溝冰。未報見貽作，耿然中夜興。"
        ],
        "notes": [
            ""
        ],
        "volume": "卷五百七十三",
        "no#": 23
    },
    {
        "title": "送劉式洛中覲省",
        "author": "賈島",
        "biography": "",
        "paragraphs": [
            "晴峰三十六，侍立上春台。同宿別離恨，共看星月回。",
            "野鶯臨苑語，河棹曆江來。便寄相思劄，緘封花下開。"
        ],
        "notes": [
            ""
        ],
        "volume": "卷五百七十三",
        "no#": 24
    },
    {
        "title": "送空公往金州",
        "author": "賈島",
        "biography": "",
        "paragraphs": [
            "七百里山水，手中楖栗粗。松生師坐石，潭滌祖傳盂。",
            "長擬老嶽嶠，又聞思海湖。惠能同俗姓，不是嶺南盧。"
        ],
        "notes": [
            ""
        ],
        "volume": "卷五百七十三",
        "no#": 25
    },
    {
        "title": "贈紹明上人",
        "author": "賈島",
        "biography": "",
        "paragraphs": [
            "未住青雲室，中秋獨往年。上方嵩若寺，下視雨和煙。",
            "祖豈無言去，心因斷臂傳。不知能已後，更有幾燈然。"
        ],
        "notes": [
            ""
        ],
        "volume": "卷五百七十三",
        "no#": 26
    },
    {
        "title": "贈弘泉上人",
        "author": "賈島",
        "biography": "",
        "paragraphs": [
            "洗足下藍嶺，古師精進同。心知溪卉長，居此玉林空。",
            "西殿宵燈磬，東林曙雨風。舊峰鄰太白，石座雨苔蒙。"
        ],
        "notes": [
            ""
        ],
        "volume": "卷五百七十三",
        "no#": 27
    },
    {
        "title": "送宣皎上人游太白",
        "author": "賈島",
        "biography": "",
        "paragraphs": [
            "剃髮鬢無雪，去年三十三。山過春草寺，磬度落花潭。",
            "得句才鄰約，論宗意在南。峰靈疑懶下，蒼翠太虛參。"
        ],
        "notes": [
            ""
        ],
        "volume": "卷五百七十三",
        "no#": 28
    },
    {
        "title": "病起",
        "author": "賈島",
        "biography": "",
        "paragraphs": [
            "高丘歸未得，空自責遲回。身事豈能遂，蘭花又已開。",
            "病令新作少，雨阻故人來。燈下南華卷，袪愁當酒杯。"
        ],
        "notes": [
            ""
        ],
        "volume": "卷五百七十三",
        "no#": 29
    },
    {
        "title": "送殷侍禦赴同州",
        "author": "賈島",
        "biography": "",
        "paragraphs": [
            "馮翊蒲西郡，沙岡擁地形。中條全離嶽，清渭半和涇。",
            "夜暮眠明月，秋深至洞庭。猶來交辟士，事別偃林扃。"
        ],
        "notes": [
            ""
        ],
        "volume": "卷五百七十三",
        "no#": 30
    },
    {
        "title": "送沈鶴",
        "author": "賈島",
        "biography": "",
        "paragraphs": [
            "家楚婿于秦，攜妻雲養親。陸行千裏外，風卷一帆新。",
            "夜泊疏山雨，秋吟搗藥輪。蕪城登眺作，才動廣陵人。"
        ],
        "notes": [
            ""
        ],
        "volume": "卷五百七十三",
        "no#": 31
    },
    {
        "title": "秋夜仰懷錢孟二公琴客會",
        "author": "賈島",
        "biography": "",
        "paragraphs": [
            "月色四時好，秋光君子知。南山昨夜雨，為我寫清規。",
            "獨鶴聳寒骨，高杉韻細颸。仙家縹緲弄，仿佛此中期。"
        ],
        "notes": [
            ""
        ],
        "volume": "卷五百七十三",
        "no#": 32
    },
    {
        "title": "贈李金州",
        "author": "賈島",
        "biography": "",
        "paragraphs": [
            "綺裏祠前後，山程踐白雲。溯流隨大旆，登岸見全軍。",
            "曉角吹人夢，秋風卷雁群。霧開方露日，漢水底沙分。"
        ],
        "notes": [
            ""
        ],
        "volume": "卷五百七十三",
        "no#": 33
    },
    {
        "title": "酬姚合校書",
        "author": "賈島",
        "biography": "",
        "paragraphs": [
            "因貧行遠道，得見舊交遊。美酒易傾盡，好詩難卒酬。",
            "公堂朝共到，私第夜相留。不覺入關晚，別來林木秋。"
        ],
        "notes": [
            ""
        ],
        "volume": "卷五百七十三",
        "no#": 34
    },
    {
        "title": "送獨孤馬二秀才居明月山讀書",
        "author": "賈島",
        "biography": "",
        "paragraphs": [
            "濯志俱高潔，儒科慕冉顏。家辭臨水郡，雨到讀書山。",
            "棲鳥棕花上，聲鐘礫閣間。寂寥窗戶外，時見一舟還。"
        ],
        "notes": [
            ""
        ],
        "volume": "卷五百七十三",
        "no#": 35
    },
    {
        "title": "病蟬",
        "author": "賈島",
        "biography": "",
        "paragraphs": [
            "病蟬飛不得，向我掌中行。拆翼猶能薄，酸吟尚極清。",
            "露華凝在腹，塵點誤侵睛。黃雀並鳶鳥，俱懷害爾情。"
        ],
        "notes": [
            ""
        ],
        "volume": "卷五百七十三",
        "no#": 36
    },
    {
        "title": "青門裏作",
        "author": "賈島",
        "biography": "",
        "paragraphs": [
            "燕存鴻已過，海內幾人愁。欲問南宗理，將歸北嶽修。",
            "若無攀桂分，只是臥雲休。泉樹一為別，依稀三十秋。"
        ],
        "notes": [
            ""
        ],
        "volume": "卷五百七十三",
        "no#": 37
    },
    {
        "title": "盧秀才南台",
        "author": "賈島",
        "biography": "",
        "paragraphs": [
            "居在青門裏，台當千萬岑。下因岡助勢，上有樹交陰。",
            "陵遠根才近，空長畔可尋。新晴登嘯處，驚起宿枝禽。"
        ],
        "notes": [
            ""
        ],
        "volume": "卷五百七十三",
        "no#": 38
    },
    {
        "title": "寄李輈侍郎",
        "author": "賈島",
        "biography": "",
        "paragraphs": [
            "終過盟津書，分明夢不虛。人從清渭別，地隔太行餘。",
            "賓幕誰嫌靜，公門但晏如。櫑鞞幹霹靂，斜漢濕蟾蜍。",
            "追琢垂今後，敦龐得古初。井臺憐操築，漳岸想丕疏。",
            "亦翼鏗瑉佩，終當直石渠。此身多抱疾，幽裏近營居。",
            "憶漱蘇門澗，經浮楚澤瀦。松栽侵古影，葷斷尚芹菹。",
            "語嘿曾延接，心源離滓淤。誰言姓琴氏，獨跨角生魚。"
        ],
        "notes": [
            ""
        ],
        "volume": "卷五百七十三",
        "no#": 39
    },
    {
        "title": "寄令狐綯相公",
        "author": "賈島",
        "biography": "",
        "paragraphs": [
            "驢駿勝羸馬，東川路匪賒。一緘論賈誼，三蜀寄嚴家。",
            "澄澈霜江水，分明露石沙。話言聲及政，棧閣穀離斜。",
            "自著衣偏暖，誰憂雪六花。裹裳留闊襆，防患與通茶。",
            "山館中宵起，星河殘月華。雙僮前日雇，數口向天涯。",
            "良樂知騏驥，張雷驗鏌鋣。謙光賢將相，別紙聖龍蛇。",
            "豈有斯言玷，應無白璧瑕。不妨圓魄裏，人亦指蝦蟆。"
        ],
        "notes": [
            ""
        ],
        "volume": "卷五百七十三",
        "no#": 40
    },
    {
        "title": "再投李益常侍",
        "author": "賈島",
        "biography": "",
        "paragraphs": [
            "何處初投刺，當時赴尹京。淹留花柳變，然諾肺腸傾。",
            "避暑蟬移樹，高眠雁過城。人家嵩嶽色，公府洛河聲。",
            "聯句逢秋盡，嘗茶見月生。新衣裁白苧，思從曲江行。"
        ],
        "notes": [
            ""
        ],
        "volume": "卷五百七十三",
        "no#": 41
    },
    {
        "title": "積雪",
        "author": "賈島",
        "biography": "",
        "paragraphs": [
            "昔屬時霖滯，今逢臘雪多。南猜飄桂渚，北訝雨交河。",
            "盡滅平蕪色，彌重古木柯。空中離白氣，島外下滄波。",
            "隱者迷樵道，朝人冷玉珂。夕繁仍晝密，漏間複鐘和。",
            "想積高嵩頂，新秋皎月過。"
        ],
        "notes": [
            ""
        ],
        "volume": "卷五百七十三",
        "no#": 42
    },
    {
        "title": "過楊道士居",
        "author": "賈島",
        "biography": "",
        "paragraphs": [
            "先生修道處，茆屋遠囂氛。叩齒坐明月，支頤望白雲。",
            "精神含藥色，衣服帶霞紋。無話瀛洲路，多年別少君。"
        ],
        "notes": [
            ""
        ],
        "volume": "卷五百七十三",
        "no#": 43
    },
    {
        "title": "贈僧",
        "author": "賈島",
        "biography": "",
        "paragraphs": [
            "亂山秋木穴，裏有靈蛇藏。鐵錫掛臨海，石樓聞異香。",
            "出塵頭未白，入定衲凝霜。莫話五湖事，令人心欲狂。"
        ],
        "notes": [
            ""
        ],
        "volume": "卷五百七十三",
        "no#": 44
    },
    {
        "title": "送友人游塞",
        "author": "賈島",
        "biography": "",
        "paragraphs": [
            "飄蓬多塞下，君見益潸然。迥磧沙銜日，長河水接天。",
            "夜泉行客火，曉戍向京煙。少結相思恨，佳期芳草前。"
        ],
        "notes": [
            ""
        ],
        "volume": "卷五百七十三",
        "no#": 45
    },
    {
        "title": "思游邊友人",
        "author": "賈島",
        "biography": "",
        "paragraphs": [
            "凝愁對孤燭，昨日飲離杯。葉下故人去，天中新雁來。",
            "連沙秋草薄，帶雪暮山開。苑北紅塵道，何時見遠回。"
        ],
        "notes": [
            ""
        ],
        "volume": "卷五百七十三",
        "no#": 46
    },
    {
        "title": "秋暮寄友人",
        "author": "賈島",
        "biography": "",
        "paragraphs": [
            "寥落關河暮，霜風樹葉低。遠天垂地外，寒日下峰西。",
            "有志煙霞切，無家歲月迷。清宵話白閣，已負十年棲。"
        ],
        "notes": [
            ""
        ],
        "volume": "卷五百七十三",
        "no#": 47
    },
    {
        "title": "寄令狐綯相公",
        "author": "賈島",
        "biography": "",
        "paragraphs": [
            "官高頻敕授，老免把犁鋤。一主長江印，三封東省書。",
            "不無濠上思，唯食圃中蔬。夢幻將泡影，浮生事只如。"
        ],
        "notes": [
            ""
        ],
        "volume": "卷五百七十三",
        "no#": 48
    },
    {
        "title": "和孟逸人林下道情",
        "author": "賈島",
        "biography": "",
        "paragraphs": [
            "四氣相陶鑄，中庸道豈銷。夏雲生此日，春色盡今朝。",
            "陋巷貧無悶，毗耶疾未調。已栽天末柏，合抱豈非遙。"
        ],
        "notes": [
            ""
        ],
        "volume": "卷五百七十三",
        "no#": 49
    },
    {
        "title": "宿姚少府北齋",
        "author": "賈島",
        "biography": "",
        "paragraphs": [
            "石溪同夜泛，複此北齋期。鳥絕吏歸後，蛩鳴客臥時。",
            "鎖城涼雨細，開印曙鐘遲。憶此漳川岸，如今是別離。"
        ],
        "notes": [
            ""
        ],
        "volume": "卷五百七十三",
        "no#": 50
    },
    {
        "title": "雪晴晚望",
        "author": "賈島",
        "biography": "",
        "paragraphs": [
            "倚杖望晴雪，溪雲幾萬重。樵人歸白屋，寒日下危峰。",
            "野火燒岡草，斷煙生石鬆。卻回山寺路，聞打暮天鐘。"
        ],
        "notes": [
            ""
        ],
        "volume": "卷五百七十三",
        "no#": 51
    },
    {
        "title": "送崔嶠遊瀟湘",
        "author": "賈島",
        "biography": "",
        "paragraphs": [
            "功烈尚書孫，琢磨風雅言。渡河山鑿處，陟峴漢灘喧。",
            "夢想吟天目，宵同話石門。楓林葉欲下，極浦月清暾。"
        ],
        "notes": [
            ""
        ],
        "volume": "卷五百七十三",
        "no#": 52
    },
    {
        "title": "寄朱錫珪",
        "author": "賈島",
        "biography": "",
        "paragraphs": [
            "遠泊與誰同，來從古木中。長江人釣月，曠野火燒風。",
            "夢澤吞楚大，閩山厄海叢。此時檣底水，濤起屈原通。"
        ],
        "notes": [
            ""
        ],
        "volume": "卷五百七十三",
        "no#": 53
    },
    {
        "title": "馬戴居華山因寄",
        "author": "賈島",
        "biography": "",
        "paragraphs": [
            "玉女洗頭盆，孤高不可言。瀑流蓮嶽頂，河注華山根。",
            "絕雀林藏鶻，無人境有猿。秋蟾才過雨，石上古松門。"
        ],
        "notes": [
            ""
        ],
        "volume": "卷五百七十三",
        "no#": 54
    },
    {
        "title": "寄胡遇",
        "author": "賈島",
        "biography": "",
        "paragraphs": [
            "一自殘春別，經炎複到涼。螢從枯樹出，蛩入破階藏。",
            "落葉書勝紙，閑砧坐當床。東門因送客，相訪也何妨。"
        ],
        "notes": [
            ""
        ],
        "volume": "卷五百七十三",
        "no#": 55
    },
    {
        "title": "送李戎扶侍往壽安",
        "author": "賈島",
        "biography": "",
        "paragraphs": [
            "二千餘裏路，一半是波濤。未曉著衣起，出城逢日高。",
            "關山多寇盜，扶侍帶弓刀。臨別不揮淚，誰知心郁陶。"
        ],
        "notes": [
            ""
        ],
        "volume": "卷五百七十三",
        "no#": 56
    },
    {
        "title": "送孫逸人",
        "author": "賈島",
        "biography": "",
        "paragraphs": [
            "衣屢猶同俗，妻兒亦宛然。不餐能累月，無病已多年。",
            "是藥皆諳性，令人漸信仙。杖頭書數卷，荷入翠微煙。"
        ],
        "notes": [
            ""
        ],
        "volume": "卷五百七十三",
        "no#": 57
    },
    {
        "title": "寄華山僧",
        "author": "賈島",
        "biography": "",
        "paragraphs": [
            "遙知白石室，松柏隱朦朧。月落看心次，雲生閉目中。",
            "五更鐘隔岳，萬尺水懸空。苔蘚嵌岩所，依稀有徑通。"
        ],
        "notes": [
            ""
        ],
        "volume": "卷五百七十三",
        "no#": 58
    },
    {
        "title": "送李登少府",
        "author": "賈島",
        "biography": "",
        "paragraphs": [
            "伊陽耽酒尉，朗詠醉醒新。應見嵩山裏，明年躑躅春。",
            "一千尋樹直，三十六峰鄰。流水潺潺處，堅貞玉澗瑉。"
        ],
        "notes": [
            ""
        ],
        "volume": "卷五百七十三",
        "no#": 59
    },
    {
        "title": "易州過郝逸人居",
        "author": "賈島",
        "biography": "",
        "paragraphs": [
            "每逢詞翰客，邀我共尋君。果見閒居賦，未曾流俗聞。",
            "也知鄰市井，宛似出囂氛。卻笑巢由輩，何須隱白雲。"
        ],
        "notes": [
            ""
        ],
        "volume": "卷五百七十三",
        "no#": 60
    },
    {
        "title": "酬鄠縣李廓少府見寄",
        "author": "賈島",
        "biography": "",
        "paragraphs": [
            "稍憐公事退，複遇夕陽時。北朔霜凝竹，南山水入籬。",
            "吟懷滄海侶，空問白雲師。恨不相從去，心惟野鶴知。"
        ],
        "notes": [
            ""
        ],
        "volume": "卷五百七十三",
        "no#": 61
    },
    {
        "title": "淨業寺與前鄠縣李廓少府同宿",
        "author": "賈島",
        "biography": "",
        "paragraphs": [
            "來從城上峰，京寺暮相逢。往往語複默，微微雨灑松。",
            "家貧初罷吏，年長畏聞蛩。前日猶拘束，披衣起曉鐘。"
        ],
        "notes": [
            ""
        ],
        "volume": "卷五百七十三",
        "no#": 62
    },
    {
        "title": "送南卓歸京",
        "author": "賈島",
        "biography": "",
        "paragraphs": [
            "殘春別鏡陂，罷郡未霜髭。行李逢炎暑，山泉滿路岐。",
            "雲藏巢鶴樹，風觸囀鶯枝。三省同虛位，雙旌帶去思。",
            "入城宵夢後，待漏月沉時。長策並忠告，從容寫玉墀。"
        ],
        "notes": [
            ""
        ],
        "volume": "卷五百七十三",
        "no#": 63
    },
    {
        "title": "臥疾走筆酬韓愈書問",
        "author": "賈島",
        "biography": "",
        "paragraphs": [
            "一臥三四旬，數書惟獨君。願為出海月，不作歸山雲。",
            "身上衣頻寄，甌中物亦分。欲知強健否，病鶴未離群。"
        ],
        "notes": [
            ""
        ],
        "volume": "卷五百七十三",
        "no#": 64
    },
    {
        "title": "長孫霞李溟自紫閣白閣二峰見訪",
        "author": "賈島",
        "biography": "",
        "paragraphs": [
            "寂寞吾廬貧，同來二閣人。所論唯野事，招作住雲鄰。",
            "古寺期秋宿，平林散早春。漱流今已矣，巢許豈堯臣。"
        ],
        "notes": [
            ""
        ],
        "volume": "卷五百七十三",
        "no#": 65
    },
    {
        "title": "送惟一遊清涼寺",
        "author": "賈島",
        "biography": "",
        "paragraphs": [
            "去有巡台侶，荒溪眾樹分。瓶殘秦地水，錫入晉山雲。",
            "秋月離喧見，寒泉出定聞。人間臨欲別，旬日雨紛紛。"
        ],
        "notes": [
            ""
        ],
        "volume": "卷五百七十三",
        "no#": 66
    },
    {
        "title": "鄭尚書新開涪江二首",
        "author": "賈島",
        "biography": "",
        "paragraphs": [
            "岸鑿青山破，江開白浪寒。日沉源出海，春至草生灘。",
            "梓匠防波溢，蓬仙畏水幹。從今疏決後，任雨滯峰巒。",
            "不侵南畝務，已拔北江流。涪水方移岸，潯陽有到舟。",
            "潭澄初搗藥，波動乍垂鉤。山可疏三裏，從知曆億秋。"
        ],
        "notes": [
            ""
        ],
        "volume": "卷五百七十三",
        "no#": 67
    },
    {
        "title": "寄喬侍郎",
        "author": "賈島",
        "biography": "",
        "paragraphs": [
            "大寧猶未到，曾渡北浮橋。曉出爬船寺，手擎紫栗條。",
            "差池不相見，悵望至今朝。近日營家計，繩懸一小瓢。"
        ],
        "notes": [
            ""
        ],
        "volume": "卷五百七十三",
        "no#": 68
    },
    {
        "title": "送去華法師",
        "author": "賈島",
        "biography": "",
        "paragraphs": [
            "在越居何寺，東南水路歸。秋江洗一缽，寒日曬三衣。",
            "默聽鴻聲盡，行看葉影飛。囊中無寶貨，船戶夜扃稀。"
        ],
        "notes": [
            ""
        ],
        "volume": "卷五百七十三",
        "no#": 69
    },
    {
        "title": "送蔡京",
        "author": "賈島",
        "biography": "",
        "paragraphs": [
            "躍蹄歸魯日，帶漏別秦星。易折芳條桂，難窮邃義經。",
            "登封多泰嶽，巡狩遍滄溟。家在何林下，梁山翠滿庭。"
        ],
        "notes": [
            ""
        ],
        "volume": "卷五百七十三",
        "no#": 70
    },
    {
        "title": "慈恩寺上座院",
        "author": "賈島",
        "biography": "",
        "paragraphs": [
            "未委衡山色，何如對塔峰。曩宵曾宿此，今夕值秋濃。",
            "羽族棲煙竹，寒流帶月鐘。井甘源起異，泉湧漬苔封。"
        ],
        "notes": [
            ""
        ],
        "volume": "卷五百七十三",
        "no#": 71
    },
    {
        "title": "題朱慶餘所居",
        "author": "賈島",
        "biography": "",
        "paragraphs": [
            "天寒吟竟曉，古屋瓦生松。寄信船一隻，隔鄉山萬重。",
            "樹來沙岸鳥，窗度雪樓鐘。每憶江中嶼，更看城上峰。"
        ],
        "notes": [
            ""
        ],
        "volume": "卷五百七十三",
        "no#": 72
    },
    {
        "title": "送黃知新歸安南",
        "author": "賈島",
        "biography": "",
        "paragraphs": [
            "池亭沉飲遍，非獨曲江花。地遠路穿海，春歸冬到家。",
            "火山難下雪，瘴土不生茶。知決移來計，相逢期尚賒。"
        ],
        "notes": [
            ""
        ],
        "volume": "卷五百七十三",
        "no#": 73
    },
    {
        "title": "贈胡禪歸",
        "author": "賈島",
        "biography": "",
        "paragraphs": [
            "自是根機鈍，非關夏臘深。秋來江上寺，夜坐嶺南心。",
            "井鑿山含月，風吹磬出林。祖師攜只履，去路杳難尋。"
        ],
        "notes": [
            ""
        ],
        "volume": "卷五百七十三",
        "no#": 74
    },
    {
        "title": "元日女道士受籙",
        "author": "賈島",
        "biography": "",
        "paragraphs": [
            "元日更新夜，齋身稱淨衣。數星連鬥出，萬里斷雲飛。",
            "霜下磬聲在，月高壇影微。立聽師語了，左肘系符歸。"
        ],
        "notes": [
            ""
        ],
        "volume": "卷五百七十三",
        "no#": 75
    },
    {
        "title": "重與彭兵曹",
        "author": "賈島",
        "biography": "",
        "paragraphs": [
            "故人在城裏，休寄海邊書。漸去老不遠，別來情豈疏。",
            "硯冰催臘日，山雀到貧居。每有平戎計，官家別敕除。"
        ],
        "notes": [
            ""
        ],
        "volume": "卷五百七十三",
        "no#": 76
    },
    {
        "title": "贈莊上人",
        "author": "賈島",
        "biography": "",
        "paragraphs": [
            "不語焚香坐，心知道已成。流年衰此世，定力見他生。",
            "暮雪餘春冷，寒燈續晝明。尋常五侯至，敢望下階迎。"
        ],
        "notes": [
            ""
        ],
        "volume": "卷五百七十三",
        "no#": 77
    },
    {
        "title": "落第東歸逢僧伯陽",
        "author": "賈島",
        "biography": "",
        "paragraphs": [
            "相逢須語笑，人世別離頻。曉至長侵月，思鄉動隔春。",
            "見僧心暫靜，從俗事多迍。宇宙詩名小，山河客路新。",
            "翠桐猶入爨，清鏡未辭塵。逸足思奔驥，隨群且退鱗。",
            "宴乖紅杏寺，愁在綠楊津。老病難為樂，開眉賴故人。"
        ],
        "notes": [
            ""
        ],
        "volume": "卷五百七十三",
        "no#": 78
    },
    {
        "title": "皇甫主簿期遊山不及赴",
        "author": "賈島",
        "biography": "",
        "paragraphs": [
            "休官匹馬在，新意入山中。更住應難遂，前期恨不同。",
            "集蟬苔樹僻，留客雨堂空。深夜誰相訪，惟當清淨翁。"
        ],
        "notes": [
            ""
        ],
        "volume": "卷五百七十三",
        "no#": 79
    },
    {
        "title": "宿成湘林下",
        "author": "賈島",
        "biography": "",
        "paragraphs": [
            "相訪夕陽時，千株木未衰。石泉流出穀，山雨滴棲鴟。",
            "漏向燈聽數，酒因客寢遲。今宵不盡興，更有月明期。"
        ],
        "notes": [
            ""
        ],
        "volume": "卷五百七十三",
        "no#": 80
    },
    {
        "title": "喜雍陶至",
        "author": "賈島",
        "biography": "",
        "paragraphs": [
            "今朝笑語同，幾日百憂中。鳥度劍門靜，蠻歸瀘水空。",
            "步霜吟菊畔，待月坐林東。且莫孤此興，勿論窮與通。"
        ],
        "notes": [
            ""
        ],
        "volume": "卷五百七十三",
        "no#": 81
    },
    {
        "title": "酬胡遇",
        "author": "賈島",
        "biography": "",
        "paragraphs": [
            "麗句傳人口，科名立可圖。移居見山燒，買樹帶巢烏。",
            "遊遠風濤急，吟清雪月孤。卻思初識面，仍未有多須。"
        ],
        "notes": [
            ""
        ],
        "volume": "卷五百七十三",
        "no#": 82
    },
    {
        "title": "宿慈恩寺郁公房",
        "author": "賈島",
        "biography": "",
        "paragraphs": [
            "病身來寄宿，自掃一床閑。反照臨江磬，新秋過雨山。",
            "竹陰移冷月，荷氣帶禪關。獨住天臺意，方從內請還。"
        ],
        "notes": [
            ""
        ],
        "volume": "卷五百七十三",
        "no#": 83
    },
    {
        "title": "送褚山人歸日本",
        "author": "賈島",
        "biography": "",
        "paragraphs": [
            "懸帆待秋水，去入杳冥間。東海幾年別，中華此日還。",
            "岸遙生白髮，波盡露青山。隔水相思在，無書也是閑。"
        ],
        "notes": [
            ""
        ],
        "volume": "卷五百七十三",
        "no#": 84
    },
    {
        "title": "寄韓湘",
        "author": "賈島",
        "biography": "",
        "paragraphs": [
            "過嶺行多少，潮州漲滿川。花開南去後，水凍北歸前。",
            "望鷺吟登閣，聽猿淚滴船。相思堪面話，不著尺書傳。"
        ],
        "notes": [
            ""
        ],
        "volume": "卷五百七十三",
        "no#": 85
    },
    {
        "title": "雨夜寄馬戴",
        "author": "賈島",
        "biography": "",
        "paragraphs": [
            "芳林杏花樹，花落子西東。今夕曲江雨，寒催朔北風。",
            "鄉書滄海絕，隱路翠微通。寂寂相思際，孤釭殘漏中。"
        ],
        "notes": [
            ""
        ],
        "volume": "卷五百七十三",
        "no#": 86
    },
    {
        "title": "喜無可上人遊山回",
        "author": "賈島",
        "biography": "",
        "paragraphs": [
            "一食複何如，尋山無定居。相逢新夏滿，不見半年餘。",
            "聽話龍潭雪，休傳鳥道書。別來還似舊，白髮日高梳。"
        ],
        "notes": [
            ""
        ],
        "volume": "卷五百七十三",
        "no#": 87
    },
    {
        "title": "寄毗陵徹公",
        "author": "賈島",
        "biography": "",
        "paragraphs": [
            "身依吳寺老，黃葉幾回看。早講林霜在，孤禪隙月殘。",
            "井通潮浪遠，鐘與角聲寒。已有南遊約，誰言禮謁難。"
        ],
        "notes": [
            ""
        ],
        "volume": "卷五百七十三",
        "no#": 88
    },
    {
        "title": "送韋瓊校書",
        "author": "賈島",
        "biography": "",
        "paragraphs": [
            "賓佐兼歸覲，此行江漢心。別離從闕下，道路向山陰。",
            "孤嶼消寒沫，空城滴夜霖。若邪溪畔寺，秋色共誰尋。"
        ],
        "notes": [
            ""
        ],
        "volume": "卷五百七十三",
        "no#": 89
    },
    {
        "title": "寄劉侍禦",
        "author": "賈島",
        "biography": "",
        "paragraphs": [
            "衣多苔蘚痕，猶擬更趨門。自夏雖無病，經秋不過原。",
            "積泉留岱鳥，疊岫隔巴猿。琴月西齋集，如今豈複言。"
        ],
        "notes": [
            ""
        ],
        "volume": "卷五百七十三",
        "no#": 90
    },
    {
        "title": "送穆少府知眉州",
        "author": "賈島",
        "biography": "",
        "paragraphs": [
            "劍門倚青漢，君昔未曾過。日暮行人少，山深異鳥多。",
            "猿啼和峽雨，棧盡到江波。一路白雲裏，飛泉灑薜蘿。"
        ],
        "notes": [
            ""
        ],
        "volume": "卷五百七十三",
        "no#": 91
    },
    {
        "title": "二月晦日留別鄠中友人",
        "author": "賈島",
        "biography": "",
        "paragraphs": [
            "立馬柳花裏，別君當酒酣。春風漸向北，雲雁不飛南。",
            "明曉日初一，今年月又三。鞭羸去暮色，遠嶽起煙嵐。"
        ],
        "notes": [
            ""
        ],
        "volume": "卷五百七十三",
        "no#": 92
    },
    {
        "title": "送李校書赴吉期",
        "author": "賈島",
        "biography": "",
        "paragraphs": [
            "筮算重重吉，良期詎可遷。不同牛女夜，是配鳳凰年。",
            "佩玉春風裏，題章蠟燭前。詩書與箴訓，夫哲又妻賢。"
        ],
        "notes": [
            ""
        ],
        "volume": "卷五百七十三",
        "no#": 93
    },
    {
        "title": "宿孤館",
        "author": "賈島",
        "biography": "",
        "paragraphs": [
            "落日投村戍，愁生為客途。寒山晴後綠，秋月夜來孤。",
            "橘樹千株在，漁家一半無。自知風水靜，舟系岸邊蘆。"
        ],
        "notes": [
            ""
        ],
        "volume": "卷五百七十三",
        "no#": 94
    },
    {
        "title": "哭宗密禪師",
        "author": "賈島",
        "biography": "",
        "paragraphs": [
            "鳥道雪岑巔，師亡誰去禪。幾塵增滅後，樹色改生前。",
            "層塔當松吹，殘蹤傍野泉。唯嗟聽經虎，時到壞庵邊。"
        ],
        "notes": [
            ""
        ],
        "volume": "卷五百七十三",
        "no#": 95
    },
    {
        "title": "宿山寺",
        "author": "賈島",
        "biography": "",
        "paragraphs": [
            "眾岫聳寒色，精廬向此分。流星透疏木，走月逆行雲。",
            "絕頂人來少，高松鶴不群。一僧年八十，世事未曾聞。"
        ],
        "notes": [
            ""
        ],
        "volume": "卷五百七十三",
        "no#": 96
    },
    {
        "title": "送友人如邊",
        "author": "賈島",
        "biography": "",
        "paragraphs": [
            "去日重陽後，前程菊正芳。行車輾秋嶽，落葉墜寒霜。",
            "雲入漢天白，風高磧色黃。蒲輪待恐晚，求薦向諸方。"
        ],
        "notes": [
            ""
        ],
        "volume": "卷五百七十三",
        "no#": 97
    },
    {
        "title": "題竹谷上人院",
        "author": "賈島",
        "biography": "",
        "paragraphs": [
            "禪庭高鳥道，回望極川原。樵徑連峰頂，石泉通竹根。",
            "木深猶積雪，山淺未聞猿。欲別塵中苦，願師貽一言。"
        ],
        "notes": [
            ""
        ],
        "volume": "卷五百七十三",
        "no#": 98
    },
    {
        "title": "京北原作",
        "author": "賈島",
        "biography": "",
        "paragraphs": [
            "登原見城闕，策蹇思炎天。日午路中客，槐花風處蟬。",
            "遠山秦木上，清渭漢陵前。何事居人世，皆從名利牽。"
        ],
        "notes": [
            ""
        ],
        "volume": "卷五百七十三",
        "no#": 99
    },
    {
        "title": "寄江上人",
        "author": "賈島",
        "biography": "",
        "paragraphs": [
            "紫閣舊房在，新家中嶽東。煙波千里隔，消息一朝通。",
            "寒日汀洲路，秋晴島嶼風。分明杜陵葉，別後兩經紅。"
        ],
        "notes": [
            ""
        ],
        "volume": "卷五百七十三",
        "no#": 100
    },
    {
        "title": "送僧歸太白山",
        "author": "賈島",
        "biography": "",
        "paragraphs": [
            "堅冰連夏處，太白接青天。雲塞石房路，峰明雨外巔。",
            "夜禪臨虎穴，寒漱撇龍泉。後會不期日，相逢應信緣。"
        ],
        "notes": [
            ""
        ],
        "volume": "卷五百七十三",
        "no#": 101
    },
    {
        "title": "暮過山村",
        "author": "賈島",
        "biography": "",
        "paragraphs": [
            "數裏聞寒水，山家少四鄰。怪禽啼曠野，落日恐行人。",
            "初月未終夕，邊烽不過秦。蕭條桑柘外，煙火漸相親。"
        ],
        "notes": [
            ""
        ],
        "volume": "卷五百七十三",
        "no#": 102
    },
    {
        "title": "鷺鷥",
        "author": "賈島",
        "biography": "",
        "paragraphs": [
            "求魚未得食，沙岸往來行。島月獨棲影，暮天寒過聲。",
            "墮巢因木折，失侶遇弦驚。頻向煙霄望，吾知爾去程。"
        ],
        "notes": [
            ""
        ],
        "volume": "卷五百七十三",
        "no#": 103
    },
    {
        "title": "內道場僧弘紹",
        "author": "賈島",
        "biography": "",
        "paragraphs": [
            "麟德燃香請，長安春幾回。夜閑同像寂，晝定為吾開。",
            "講罷松根老，經浮海水來。六年雙足履，只步院中苔。"
        ],
        "notes": [
            ""
        ],
        "volume": "卷五百七十三",
        "no#": 104
    },
    {
        "title": "蔣亭和蔡湘州",
        "author": "賈島",
        "biography": "",
        "paragraphs": [
            "蔣宅為亭榭，蔡城東郭門。潭連秦相井，松老漢朝根。",
            "已積蒼苔遍，何曾舊徑存。高齋無事後，時複一攜尊。"
        ],
        "notes": [
            ""
        ],
        "volume": "卷五百七十三",
        "no#": 105
    },
    {
        "title": "光州王建使君水亭作",
        "author": "賈島",
        "biography": "",
        "paragraphs": [
            "楚水臨軒積，澄鮮一畝餘。柳根連岸盡，荷葉出萍初。",
            "極浦清相似，幽禽到不虛。夕陽庭際眺，槐雨滴疏疏。"
        ],
        "notes": [
            ""
        ],
        "volume": "卷五百七十三",
        "no#": 106
    },
    {
        "title": "留別光州王使君建",
        "author": "賈島",
        "biography": "",
        "paragraphs": [
            "杜陵千裏外，期在末秋歸。既見林花落，須防木葉飛。",
            "楚從何地盡，淮隔數峰微。回首餘霞失，斜陽照客衣。"
        ],
        "notes": [
            ""
        ],
        "volume": "卷五百七十三",
        "no#": 107
    },
    {
        "title": "宿姚合宅寄張司業籍",
        "author": "賈島",
        "biography": "",
        "paragraphs": [
            "閑宵因集會，柱史話先生。身愛無一事，心期往四明。",
            "松枝影搖動，石磬響寒清。誰伴南齋宿，月高霜滿城。"
        ],
        "notes": [
            ""
        ],
        "volume": "卷五百七十三",
        "no#": 108
    },
    {
        "title": "哭張籍",
        "author": "賈島",
        "biography": "",
        "paragraphs": [
            "精靈歸恍惚，石磬韻曾聞。即日是前古，誰人耕此墳。",
            "舊遊孤棹遠，故域九江分。本欲蓬瀛去，餐芝禦白雲。"
        ],
        "notes": [
            ""
        ],
        "volume": "卷五百七十三",
        "no#": 109
    },
    {
        "title": "靈准上人院",
        "author": "賈島",
        "biography": "",
        "paragraphs": [
            "掩扉當太白，臘數等松椿。禁漏來遙夜，山泉落近鄰。",
            "經聲終卷曉，草色幾芽春。海內知名士，交遊准上人。"
        ],
        "notes": [
            ""
        ],
        "volume": "卷五百七十三",
        "no#": 110
    },
    {
        "title": "寄柳舍人宗元",
        "author": "賈島",
        "biography": "",
        "paragraphs": [
            "格與功俱造，何人意不降。一宵三夢柳，孤泊九秋江。",
            "擢第名重列，沖天字幾雙。誓為仙者僕，側執馭風幢。"
        ],
        "notes": [
            ""
        ],
        "volume": "卷五百七十三",
        "no#": 111
    },
    {
        "title": "送玄岩上人歸西蜀",
        "author": "賈島",
        "biography": "",
        "paragraphs": [
            "玉壘山中寺，幽深勝概多。藥成彭祖搗，頂受七輪摩。",
            "去臘催今夏，流光等逝波。會當依糞掃，五嶽遍頭陀。"
        ],
        "notes": [
            ""
        ],
        "volume": "卷五百七十三",
        "no#": 112
    },
    {
        "title": "寄宋州田中丞",
        "author": "賈島",
        "biography": "",
        "paragraphs": [
            "古郡近南徐，關河萬里餘。相思深夜後，未答去秋書。",
            "自別知音少，難忘識面初。舊山期已久，門掩數畦蔬。"
        ],
        "notes": [
            ""
        ],
        "volume": "卷五百七十三",
        "no#": 113
    },
    {
        "title": "送朱休歸劍南",
        "author": "賈島",
        "biography": "",
        "paragraphs": [
            "劍南歸受賀，太學賦聲雄。山路長江岸，朝陽十月中。",
            "芽新抽雪茗，枝重集猿楓。卓氏琴台廢，深蕪想徑通。"
        ],
        "notes": [
            ""
        ],
        "volume": "卷五百七十三",
        "no#": 114
    },
    {
        "title": "寄長武朱尚書",
        "author": "賈島",
        "biography": "",
        "paragraphs": [
            "不日即登壇，槍旗一萬竿。角吹邊月沒，鼓絕爆雷殘。",
            "中國今如此，西荒可取難。白衣思請謁，徒步在長安。"
        ],
        "notes": [
            ""
        ],
        "volume": "卷五百七十三",
        "no#": 115
    },
    {
        "title": "送皇甫侍禦",
        "author": "賈島",
        "biography": "",
        "paragraphs": [
            "曉鐘催早期，自是赴嘉招。舟泊湘江闊，田收楚澤遙。",
            "雁驚起衰草，猿渴下寒條。來使黔南日，時應問寂寥。"
        ],
        "notes": [
            ""
        ],
        "volume": "卷五百七十三",
        "no#": 116
    },
    {
        "title": "郊居即事",
        "author": "賈島",
        "biography": "",
        "paragraphs": [
            "住此園林久，其如未是家。葉書傳野意，簷溜煮胡茶。",
            "雨後逢行鷺，更深聽遠蛙。自然還往裏，多是愛煙霞。"
        ],
        "notes": [
            ""
        ],
        "volume": "卷五百七十三",
        "no#": 117
    },
    {
        "title": "夜集姚合宅期可公不至",
        "author": "賈島",
        "biography": "",
        "paragraphs": [
            "公堂秋雨夜，已是念園林。何事疾病日，重論山水心。",
            "孤燈明臘後，微雪下更深。釋子乖來約，泉西寒磬音。"
        ],
        "notes": [
            ""
        ],
        "volume": "卷五百七十三",
        "no#": 118
    },
    {
        "title": "喜李餘自蜀至",
        "author": "賈島",
        "biography": "",
        "paragraphs": [
            "迢遞岷峨外，西南驛路高。幾程尋嶮棧，獨宿聽寒濤。",
            "白鳥飛還立，青猿斷更號。往來從此過，詞體近風騷。"
        ],
        "notes": [
            ""
        ],
        "volume": "卷五百七十三",
        "no#": 119
    },
    {
        "title": "王侍禦南原莊",
        "author": "賈島",
        "biography": "",
        "paragraphs": [
            "買得足雲地，新栽藥數窠。峰頭盤一徑，原下注雙河。",
            "春寺閑眠久，晴台獨上多。南齋宿雨後，仍許重來麼。"
        ],
        "notes": [
            ""
        ],
        "volume": "卷五百七十三",
        "no#": 120
    },
    {
        "title": "送康秀才",
        "author": "賈島",
        "biography": "",
        "paragraphs": [
            "俱為落第年，相識落花前。酒瀉兩三盞，詩吟十數篇。",
            "行岐逢塞雨，嘶馬上津船。樹影高堂下，回時應有蟬。"
        ],
        "notes": [
            ""
        ],
        "volume": "卷五百七十三",
        "no#": 121
    },
    {
        "title": "送僧",
        "author": "賈島",
        "biography": "",
        "paragraphs": [
            "此生披衲過，在世得身閑。日午遊都市，天寒往華山。",
            "言歸文字外，意出有無間。仙掌雲邊樹，巢禽時出關。"
        ],
        "notes": [
            ""
        ],
        "volume": "卷五百七十三",
        "no#": 122
    },
    {
        "title": "寄魏少府",
        "author": "賈島",
        "biography": "",
        "paragraphs": [
            "來時乖面別，終日使人慚。易記卷中句，難忘燈下談。",
            "濕苔粘樹癭，瀑布濺房庵。音信如相惠，移居古井南。"
        ],
        "notes": [
            ""
        ],
        "volume": "卷五百七十三",
        "no#": 123
    },
    {
        "title": "原居即事言懷贈孫員外",
        "author": "賈島",
        "biography": "",
        "paragraphs": [
            "出入土門偏，秋深石色泉。徑通原上草，地接水中蓮。",
            "采菌依餘枿，拾薪逢刈田。鑷撏白髮斷，兵阻尺書傳。",
            "避路來華省，抄詩上彩箋。高齋久不到，猶喜未經年。"
        ],
        "notes": [
            ""
        ],
        "volume": "卷五百七十三",
        "no#": 124
    },
    {
        "title": "登樓",
        "author": "賈島",
        "biography": "",
        "paragraphs": [
            "秋日登高望，涼風吹海初。山川明已久，河漢沒無餘。",
            "遠近涯寥夐，高低中太虛。賦因王閣筆，思比謝遊疏。"
        ],
        "notes": [
            ""
        ],
        "volume": "卷五百七十三",
        "no#": 125
    },
    {
        "title": "上樂使君救康成公",
        "author": "賈島",
        "biography": "",
        "paragraphs": [
            "曾夢諸侯笑，康囚議脫枷。千根池裏藕，一朵火中花。"
        ],
        "notes": [
            ""
        ],
        "volume": "卷五百七十三",
        "no#": 126
    },
    {
        "title": "昆明池泛舟",
        "author": "賈島",
        "biography": "",
        "paragraphs": [
            "一枝青竹榜，泛泛綠萍裏。不見釣魚人，漸入秋塘水。"
        ],
        "notes": [
            ""
        ],
        "volume": "卷五百七十三",
        "no#": 127
    },
    {
        "title": "送僧",
        "author": "賈島",
        "biography": "",
        "paragraphs": [
            "大內曾持論，天南化俗行。舊房山雪在，春草岳陽生。",
            "曉了蓮經義，堪任寶蓋迎。王侯皆護法，何寺講鐘鳴。"
        ],
        "notes": [
            ""
        ],
        "volume": "卷五百七十三",
        "no#": 128
    },
    {
        "title": "送劉知新往襄陽",
        "author": "賈島",
        "biography": "",
        "paragraphs": [
            "此別誠堪恨，荊襄是舊遊。眼光懸欲落，心緒亂難收。",
            "花木三層寺，煙波五相樓。因君兩地去，長使夢悠悠。"
        ],
        "notes": [
            ""
        ],
        "volume": "卷五百七十三",
        "no#": 129
    },
    {
        "title": "寄慈恩寺郁上人",
        "author": "賈島",
        "biography": "",
        "paragraphs": [
            "中秋期夕望，虛室省相容。北斗生清漏，南山出碧重。",
            "露寒鳩宿竹，鴻過月圓鐘。此夜情應切，衡陽舊住峰。"
        ],
        "notes": [
            ""
        ],
        "volume": "卷五百七十三",
        "no#": 130
    }
]