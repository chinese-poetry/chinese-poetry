[
    {
        "title": "敬酬陳掾親家翁秋夜有贈",
        "author": "儲光羲",
        "biography": "",
        "paragraphs": [
            "大姬配胡公，位乃三恪賓。盛德百代祀，斯言良不泯。",
            "敬仲為齊卿，當國名益震。仲舉登宰輔，太丘榮縉紳。",
            "武皇受瑤圖，爵土封其新。繁祉既驟集，裔孫生賢臣。",
            "特達逾珪璋，節操方松筠。雲漢一矯翼，天池三振鱗。",
            "曳裾朝赤墀，酌醴侍紫宸。大君錫車馬，時複過平津。",
            "言則廣臺階，道亦資天均。清秋忽高興，震藻若有神。",
            "曜曜趨宮廷，洸洸邁徐陳。鎬京既賜第，門巷交朱輪。",
            "方將襲伊皋，永以崇夏殷。宗黨無遠近，敬恭依仁人。",
            "雪盡宇宙暄，雁歸滄海春。沉吟白華頌，帝闥降絲綸。",
            "驛騎及蕪城，相逢在郊鄄。別離曠南北，譴謫罹苦辛。",
            "晝游還荊吳，迷方客咸秦。惟賢慧重義，男女期嘉姻。",
            "梧桐生朝陽，鶗鴂鳴蕭晨。豈不畏時暮，坎壈無與鄰。",
            "中夜涼風來，顧我闕音塵。瓊瑤不遐棄，寤寐如日新。"
        ],
        "notes": [
            ""
        ],
        "volume": "卷一百三十八",
        "no#": 1
    },
    {
        "title": "蘇十三瞻登玉泉寺峰入寺中見贈作",
        "author": "儲光羲",
        "biography": "",
        "paragraphs": [
            "慶門疊華組，盛列鐘英彥。貞信發天姿，文明葉邦選。",
            "為情貴深遠，作德齊隱見。別業在春山，懷歸出芳甸。",
            "逖聽多時友，招邀及浮賤。朝沿霸水窮，暮矚藍田遍。",
            "百花照阡陌，萬木森鄉縣。澗淨綠蘿深，岩暄新鳥轉。",
            "依然造華薄，豁爾開靈院。淹留火禁辰，愉樂弦歌宴。",
            "肅肅列樽俎，鏘鏘引纓弁。天籟激微風，陽光轢奔箭。",
            "以茲小人腹，不勝君子饌。是日既低迷，中宵方眄眩。",
            "枕上思獨往，胸中理交戰。碧雲暗雨來，舊原芳色變。",
            "歡然自此絕，心賞何由見。鴻蒙已笑雲，列缺仍揮電。",
            "忽與去人遠，俄逢歸者便。想像玉泉宮，依稀明月殿。",
            "峰巒若登陟，水木以遊衍。息心幸自忘，點翰仍留眷。",
            "恨無荊文璧，以答丹青絢。"
        ],
        "notes": [
            ""
        ],
        "volume": "卷一百三十八",
        "no#": 2
    },
    {
        "title": "酬李處士山中見贈",
        "author": "儲光羲",
        "biography": "",
        "paragraphs": [
            "厥初遊太學，相與極周旋。含采共朝暮，知言同古先。",
            "孟陽題劍閣，子雲獻甘泉。斯須曠千里，婉娩將十年。",
            "今來豔陽月，好鳥鳴翩翩。同聲既求友，不肖亦懷賢。",
            "引領遲芳信，果枉瑤華篇。成頌非其德，高文徒自妍。",
            "聲塵邈超越，比興起孤絕。始信郢中人，乃能歌白雪。",
            "跂予北堂夜，搖筆酬明哲。綠竹動清風，層軒靜華月。",
            "想像南山下，恬然謝朝列。猶恐鶗鴂鳴，坐看芳草歇。",
            "邀以青松色，同之白華潔。永願登龍門，相將持此節。"
        ],
        "notes": [
            ""
        ],
        "volume": "卷一百三十八",
        "no#": 3
    },
    {
        "title": "同諸公秋日游昆明池思古",
        "author": "儲光羲",
        "biography": "",
        "paragraphs": [
            "僕人理車騎，西出金光逵。蒼蒼白帝郊，我將游靈池。",
            "太陰連晦朔，雨與天根違。淒風披田原，橫汙益山陂。",
            "農畯盡顛沛，顧望稼穡悲。皇靈惻群甿，神政張天維。",
            "坤紀戮屏翳，元綱扶逶迤。回塘清滄流，大曜懸金暉。",
            "秋色浮渾沌，清光隨漣漪。豫章盡莓苔，柳杞成枯枝。",
            "驟聞漢天子，征彼西南夷。伐棘開洪淵，秉旄訓我師。",
            "震雲靈鼉鼓，照水蛟龍旗。銳士千萬人，猛氣如熊羆。",
            "刑罰一以正，干戈自有儀。坐作河漢傾，進退樓船飛。",
            "羽發鴻雁落，檜動芙蓉披。峨峨三雲宮，肅肅振旅歸。",
            "惡德忽小丑，器用窮地貲。上兵貴伐謀，此道不能為。",
            "籲哉蒸人苦，始曰征伐非。穆穆軒轅朝，耀德守方陲。",
            "君臣日安閒，遠近無怨思。石鯨既蹭蹬，女牛亦流離。",
            "猵獺遊渚隅，葭蘆生漘湄。坎埳四十裏，填遊今已微。",
            "江伯方翱翔，天吳亟往來。桑榆慘無色，佇立暮霏霏。",
            "老幼樵木還，賓從回鞿羈。帝夢鮮魚索，明月當報時。"
        ],
        "notes": [
            ""
        ],
        "volume": "卷一百三十八",
        "no#": 4
    },
    {
        "title": "同諸公登慈恩寺塔",
        "author": "儲光羲",
        "biography": "",
        "paragraphs": [
            "金祠起真宇，直上青雲垂。地靜我亦閑，登之秋清時。",
            "蒼蕪宜春苑，片碧昆明池。誰道天漢高，逍遙方在茲。",
            "虛形賓太極，攜手行翠微。雷雨傍杳冥，鬼神中躨跜。",
            "靈變在倏忽，莫能窮天涯。冠上閶闔開，履下鴻雁飛。",
            "宮室低邐迤，群山小參差。俯仰宇宙空，庶隨了義歸。",
            "崱屴非大廈，久居亦以危。"
        ],
        "notes": [
            ""
        ],
        "volume": "卷一百三十八",
        "no#": 5
    },
    {
        "title": "同諸公秋霽曲江俯見南山",
        "author": "儲光羲",
        "biography": "",
        "paragraphs": [
            "天靜終南高，俯映江水明。有若蓬萊下，淺深見澄瀛。",
            "群峰懸中流，石壁如瑤瓊。魚龍隱蒼翠，鳥獸遊清泠。",
            "菰蒲林下秋，薜荔波中輕。山戛浴蘭址，水若居雲屏。",
            "嵐氣浮渚宮，孤光隨曜靈。陰陰豫章館，宛宛百花亭。",
            "大君及群臣，宴樂方嚶鳴。吾党二三子，蕭辰怡性情。",
            "逍遙滄洲時，乃在長安城。"
        ],
        "notes": [
            ""
        ],
        "volume": "卷一百三十八",
        "no#": 6
    },
    {
        "title": "同諸公送李雲南伐蠻",
        "author": "儲光羲",
        "biography": "",
        "paragraphs": [
            "昆明濱滇池，蠢爾敢逆常。天星耀鈇鑕，吊彼西南方。",
            "塚宰統元戎，太守齒軍行。囊括千萬里，矢謨在廟堂。",
            "耀耀金虎符，一息到炎荒。搜兵自交趾，茇舍出瀘陽。",
            "群山高嶄岩，淩越如鳥翔。封豕驟跧伏，巨象遙披攘。",
            "回溪深天淵，揭厲逾舟梁。玄武掃孤蜮，蛟龍除方良。",
            "雷霆隨神兵，硼磕動穹蒼。斬伐若草木，系縲同犬羊。",
            "餘醜隱弭河，啁啾亂行藏。君子惡薄險，王師恥重傷。",
            "廣車設罝梁，太白收光芒。邊吏靜縣道，新書行紀綱。",
            "劍關掉鞅歸，武弁朝建章。龍樓加命服，獬豸擁秋霜。",
            "邦人頌靈旗，側聽何洋洋。京觀在七德，休哉我神皇。"
        ],
        "notes": [
            ""
        ],
        "volume": "卷一百三十八",
        "no#": 7
    },
    {
        "title": "奉和韋判官獻侍郎叔除河東採訪使",
        "author": "儲光羲",
        "biography": "",
        "paragraphs": [
            "天卿小塚宰，道大名亦大。醜正在權臣，建旟千裏外。",
            "楚山俯江漢，汴水連譙沛。兩持方伯珪，再轉諸侯蓋。",
            "恬淡輕黜陟，優遊邈千載。幹象變台衡，群賢盡交泰。",
            "聿徠股肱郡，河嶽即襟帶。盛德滋冀方，仁風清汾澮。",
            "四封盡高足，相府軺車最。超超青雲器，婉婉竹林會。",
            "賤士敢知言，成頌文明代。燕雀依大廈，期之保貞悔。"
        ],
        "notes": [
            ""
        ],
        "volume": "卷一百三十八",
        "no#": 8
    },
    {
        "title": "同王十三維哭殷遙",
        "author": "儲光羲",
        "biography": "",
        "paragraphs": [
            "生理無不盡，念君在中年。遊道雖未深，舉世莫能賢。",
            "筮仕苦貧賤，為客少田園。膏腴不可求，乃在許西偏。",
            "四鄰盡桑柘，咫尺開牆垣。內艱未及虞，形影隨化遷。",
            "茅茨俯苫蓋，雙殯兩楹間。時聞孤女號，迥出陌與阡。",
            "慈烏亂飛鳴，猛獸亦以跧。故人王夫子，靜念無生篇。",
            "哀樂久已絕，聞之將泫然。太陽蔽空虛，雨雪浮蒼山。",
            "迢遞親靈櫬，顧予悲絕弦。處順與安時，及此乃空言。"
        ],
        "notes": [
            ""
        ],
        "volume": "卷一百三十八",
        "no#": 9
    },
    {
        "title": "貽丁主簿仙芝別",
        "author": "儲光羲",
        "biography": "",
        "paragraphs": [
            "赫赫明天子，翹翹群秀才。昭昭皇宇廣，隱隱雲門開。",
            "搖曳君初起，聯翩予複來。茲年不得意，相命遊靈台。",
            "驊騮多逸氣，琳琅有清響。聯行擊水飛，獨影淩虛上。",
            "關河施芳聽，江海徼新賞。斂衽歸故山，敷言播天壤。",
            "雲峰雖有異，楚越幸相親。既別複遊處，道深情更殷。",
            "下愚忝聞見，上德猶邅迍。偃仰東城曲，樓遲依水濱。",
            "脫巾從會府，結綬歸海裔。親知送河門，邦族迎江澨。",
            "夫子安恬淡，他人悵迢遞。飛艎既眇然，洲渚徒虧蔽。",
            "人謀固無准，天德諒難知。高名處下位，逸翮棲卑枝。",
            "去去水中沚，搖搖天一涯。蓬壺不可見，來泛躍龍池。"
        ],
        "notes": [
            ""
        ],
        "volume": "卷一百三十八",
        "no#": 10
    },
    {
        "title": "京口送別王四誼",
        "author": "儲光羲",
        "biography": "",
        "paragraphs": [
            "江上楓林秋，江中秋水流。清晨惜分袂，秋日尚同舟。",
            "落潮洗魚浦，傾荷枕驛樓。明年菊花熟，洛東泛觴遊。"
        ],
        "notes": [
            ""
        ],
        "volume": "卷一百三十八",
        "no#": 11
    },
    {
        "title": "同房憲部應旋",
        "author": "儲光羲",
        "biography": "",
        "paragraphs": [
            "衡山法王子，慧見息諸苦。落發自南州，燕居在西土。",
            "養正不因晦，得中寧患旅。曠然長虛閑，即理寄行補。",
            "四句了自性，一音亦非取。橘柚故園枝，隨人植庭戶。",
            "我地少安住，念天時啟處。憲卿文昌歸，愉悅來晤語。",
            "車騎踐香草，僕人沐花雨。長風散繁雲，萬里靜天宇。",
            "起滅信易覺，清真知有所。逍遙高殿陰，六月無炎暑。",
            "微言發新偈，粲粲如懸圃。直心視惠光，在此大法鼓。"
        ],
        "notes": [
            ""
        ],
        "volume": "卷一百三十八",
        "no#": 12
    },
    {
        "title": "奉別長史庾公太守徐公應召",
        "author": "儲光羲",
        "biography": "",
        "paragraphs": [
            "烈風起江漢，白浪忽如山。方伯驟勤王，杞人亦憂天。",
            "酆鎬頃霾晦，雲龍召我賢。車騎北艱苦，艅艎西溯沿。",
            "水靈靜湍瀨，猛獸趨後先。龍樓開新陽，萬里出雲間。",
            "宇宙既焜耀，崇德濟巨川。受命在神宗，振兵猶軒轅。",
            "煌煌逾涿鹿，穆穆更坤元。明王朝太階，遠邇望嘉言。",
            "遊子淡何思，江湖將永年。"
        ],
        "notes": [
            ""
        ],
        "volume": "卷一百三十八",
        "no#": 13
    },
    {
        "title": "獄中貽姚張薛李鄭柳諸公",
        "author": "儲光羲",
        "biography": "",
        "paragraphs": [
            "直道時莫親，起羞見讒口。輿人是非怪，西子言有咎。",
            "誣善不足悲，失聽一何醜。大來敢遐望，小往且虛受。",
            "中夜囹圄深，初秋縲絏久。疏螢出暗草，朔風鳴衰柳。",
            "河漢低在戶，蠨蛸垂向牖。雁聲遠天末，涼氣生霽後。",
            "負戶愁讀書，劍光忿沖鬥。哀哀害神理，惻惻傷慈母。",
            "妻子垂涕泣，家僮日奔走。書詞苦人吏，饋食勞交友。",
            "寒服猶未成，繁霜漸將厚。吉凶問詹尹，倚伏信北叟。",
            "鬼哭知己冤，鳥言誠所誘。諸公深惠愛，朝夕相左右。",
            "束濕雖欲操，鉤金庶無負。傷羅念搖翮，踠足思驤首。",
            "瑾瑜頗匿瑕，邦國方含垢。眷言出深阱，永日常攜手。"
        ],
        "notes": [
            ""
        ],
        "volume": "卷一百三十八",
        "no#": 14
    },
    {
        "title": "貽鼓吹李丞，時信安王北伐，李公王之所器者也",
        "author": "儲光羲",
        "biography": "",
        "paragraphs": [
            "北伐昧天造，王師示有征。轅門統元律，帝室命宗英。",
            "靈威方首事，仗鉞按邊城。膏雨被春草，黃雲浮太清。",
            "文儒托後乘，武旅趨前旌。出車發西洛，營軍臨北平。",
            "曰予深固陋，志氣頗縱橫。嘗思驃騎幕，願逐嫖姚兵。",
            "惟賢美無度，海內依揚聲。河間舊相許，車騎日逢迎。",
            "折節下謀士，深心論客卿。忠言雖未列，庶以知君誠。"
        ],
        "notes": [
            ""
        ],
        "volume": "卷一百三十八",
        "no#": 15
    },
    {
        "title": "貽王侍禦出臺掾丹陽",
        "author": "儲光羲",
        "biography": "",
        "paragraphs": [
            "高高琅琊台，台下生菌簵。照車十二乘，光彩不足諭。",
            "既當少微星，複隱高山霧。金丘華陽下，仙伯養晦處。",
            "茅茨對三峰，梧桐開一路。神溪繞皋陸，樵牧自成趣。",
            "時登青冥遊，若從天江度。墟裏獻薇蕨，群公致衣縷。",
            "深沉複清淨，偃仰視太素。猛獸識賓僕，赬霞知早暮。",
            "峨峨雲龍開，忽有方伯遇。達人無不可，壯志且馳騖。",
            "融泄長雞鳴，演紛大鵬翥。赤墀高崱屴，一見如三顧。",
            "禮服正邦祀，刑冠肅王度。三辰明昭代，光啟玄元祚。",
            "章台收杞梓，太液滿鵷鷺。豐澤耀純仁，八方晏黔庶。",
            "沉沉閶闔起，殷殷蓬萊曙。旌戟儼成行，雞人傳發煦。",
            "翔翼一如鶚，百辟莫不懼。清廟奉烝嘗，靈山扈鑾輅。",
            "天街時蹴踘，直指宴梐枑。四月純陽初，雷雨始奮豫，",
            "析ds增廣運，直道有好惡。回跡清憲台，傳騎東南去。",
            "列城異疇昔，近餞寡徒禦。纏綿西關道，婉孌新豐樹。",
            "伊洛不敢息，淮河任沿溯。鄉亭茱萸津，先後非疏附。",
            "炎時方怵惕，有若踐霜露。惆悵長岑長，寂寞梁王傅。",
            "紛吾家延州，結友在童孺。岑陽沐天德，邦邑持民務。",
            "躑躅望朝陰，如何複淪誤。牙曠三千里，擊轅非所慕。",
            "秋濤聯滄溟，舟楫湊北固。江汜日綿眇，朝夕空寐寤。",
            "中洞松栝新，東皋阡陌故。餘輝方焜耀，可以歡邑聚。",
            "南華在濠上，誰辯魏王瓠。登陟芙蓉樓，為我時一賦。"
        ],
        "notes": [
            ""
        ],
        "volume": "卷一百三十八",
        "no#": 16
    },
    {
        "title": "貽劉高士別",
        "author": "儲光羲",
        "biography": "",
        "paragraphs": [
            "夙駕出東城，城傍早霞散。初日照龍闕，峨峨在天半。",
            "壯哉麗百常，美矣崇兩觀。俯視趨朝客，簪佩何璀璨。",
            "而我送將歸，裴回霸陵岸。北雲去吳越，南雁離江漢。",
            "伊昔蹈丘園，翩翩理文翰。高談閔仲叔，逸氣劉公幹。",
            "每言竹柏貞，嘗輕朝市玩。山晝猿狖靜，溪曛魚鳥亂。",
            "寧止臥崆峒，直雲期汗漫。聖君既理曆，族士咸炳煥。",
            "矯首來天池，振羽泛漪瀾。元淑命不達，伯鸞吟可歎。",
            "東去姑蘇台，乃過陟陽館。舍轡函關道，浮舟滄海畔。",
            "耳目曠暄涼，懷抱盈悲惋。沉沉青歲晚，靄靄秋雲換。",
            "自言永遁棲，無複從羈絆。揮手謝知己，知己莫能贊。"
        ],
        "notes": [
            ""
        ],
        "volume": "卷一百三十八",
        "no#": 17
    },
    {
        "title": "山中貽崔六琪華",
        "author": "儲光羲",
        "biography": "",
        "paragraphs": [
            "恍惚登高嶺，裴回看落日。遙想仲長園，如親幼安室。",
            "春渚菖蒲登，山中撥穀鳴。相思不道遠，太息未知情。",
            "意君來此地，時複疏林薄。中夜掃閑門，迎晨閉菌閣。",
            "屣履清池上，家童奉信歸。憂隨落花散，目送歸雲飛。",
            "故交在天末，心知複千里。無人暫往來，獨作中林士。"
        ],
        "notes": [
            ""
        ],
        "volume": "卷一百三十八",
        "no#": 18
    },
    {
        "title": "貽餘處士",
        "author": "儲光羲",
        "biography": "",
        "paragraphs": [
            "故園至新浦，遙複未百里。北望是他邦，紛吾即遊士。",
            "潮來津門啟，罷楫信流水。客意乃成歡，舟人亦相喜。",
            "遲遲菱荇上，泛泛菰蒲裏。漸聞商旅喧，猶見鳧鷖起。",
            "市亭忽雲構，方物如山峙。吳王昔喪元，隋帝又滅祀。",
            "停艫一以眺，太息興亡理。秋苑故池田，宮門新柳杞。",
            "我行苦炎月，乃及清昊始。此地日逢迎，終思隱君子。",
            "莫言異舒卷，形音在心耳。"
        ],
        "notes": [
            ""
        ],
        "volume": "卷一百三十八",
        "no#": 19
    },
    {
        "title": "劉先生閒居",
        "author": "儲光羲",
        "biography": "",
        "paragraphs": [
            "高第後歸道，乃居玉華宮。逍遙人間世，不異浮丘公。",
            "甘寢何秉羽，出門忽從戎。方將遊昆侖，又欲小崆峒。",
            "進退既在我，歸來長安中。焚香東海君，侍坐西山童。",
            "善行無轍跡，吾亦安能窮。但見神色閑，中心如虛空。",
            "期之比天老，真德輔帝鴻。"
        ],
        "notes": [
            ""
        ],
        "volume": "卷一百三十八",
        "no#": 20
    },
    {
        "title": "京口題崇上人山亭",
        "author": "儲光羲",
        "biography": "",
        "paragraphs": [
            "清旦曆香岩，岩徑紆複直。花林開宿霧，遊目清霄極。",
            "分明窗戶中，遠近山川色。金沙童子戲，香飯諸天食。",
            "叫叫海鴻聲，軒軒江燕翼。寄言清淨者，閭閻徒自踣。"
        ],
        "notes": [
            ""
        ],
        "volume": "卷一百三十八",
        "no#": 21
    },
    {
        "title": "朝邑蔡主簿期不會二首",
        "author": "儲光羲",
        "biography": "",
        "paragraphs": [
            "下位日趨走，久之賓會疏。空遲偶詞賦，所愧比園廬。",
            "朝念池上酌，暮逢林下書。方將固封守，暫欲混畋漁。",
            "衰柳隱長路，秋雲滿太虛。遙遙望左右，日入未回車。",
            "日入清風至，知君在西偏。車輿既成列，賓僕複能賢。",
            "迢遞下墟阪，逍遙看井田。蒼山起暮雨，極浦浮長煙。",
            "服義大如志，交歡數盡年。寧言十餘裏，不見空來還。"
        ],
        "notes": [
            ""
        ],
        "volume": "卷一百三十八",
        "no#": 22
    },
    {
        "title": "鞏城南河作寄徐三景暉",
        "author": "儲光羲",
        "biography": "",
        "paragraphs": [
            "初年雨候遲，鞏洛河流小。搖搖芳草岸，屢見春山曉。",
            "清露洗雲林，輕波戲魚鳥。唯言故人遠，不念鄉川眇。",
            "舟楫去瀠回，湍漵行奔峭。寄書千里路，莫道南鴻少。"
        ],
        "notes": [
            ""
        ],
        "volume": "卷一百三十八",
        "no#": 23
    },
    {
        "title": "貽閻處士防卜居終南",
        "author": "儲光羲",
        "biography": "",
        "paragraphs": [
            "春風搖雜樹，言別還江汜。堅冰生綠潭，又客三千里。",
            "兆夢唯顏色，懸情乃文史。滌耳貴清言，披歡遲玉趾。",
            "秦城疑舊廬，佇立問焉如。稚子跪而說，還山將隱居。",
            "竹林既深遠，松宇複清虛。跡迥事多逸，心安趣有餘。",
            "石門動高韻，草堂新著書。鶱飛久超絕，蹇足空躊躇。",
            "猶有昔時意，望君當照車。驅車當六國，何以須潛默。",
            "聖主常征賢，群公每舉德。此時方獨往，身志將何欲。",
            "願謝山中人，回車首歸躅。"
        ],
        "notes": [
            ""
        ],
        "volume": "卷一百三十八",
        "no#": 24
    },
    {
        "title": "新豐作貽殷四校書",
        "author": "儲光羲",
        "biography": "",
        "paragraphs": [
            "漢皇思舊邑，秦地作新豐。南出華陽路，西分長樂宮。",
            "安知天地久，不與昔年同。雞犬暮聲合，城池秋霽空。",
            "紛吾從此去，望極咸陽中。不見芸香閣，徒思文雅雄。"
        ],
        "notes": [
            ""
        ],
        "volume": "卷一百三十八",
        "no#": 25
    },
    {
        "title": "華陽作貽祖三詠",
        "author": "儲光羲",
        "biography": "",
        "paragraphs": [
            "朝行敷水上，暮出華山東。高館宿初靜，長亭秋轉空。",
            "日餘久淪汩，重此聞霜風。淅瀝入溪樹，颼飀驚夕鴻。",
            "淒然望伊洛，如見息陽宮。舊識無高位，新知盡固窮。",
            "夫君獨輕舉，遠近善文雄。豈念千里駕，崎嶇秦塞中。"
        ],
        "notes": [
            ""
        ],
        "volume": "卷一百三十八",
        "no#": 26
    },
    {
        "title": "貽袁三拾遺謫作",
        "author": "儲光羲",
        "biography": "",
        "paragraphs": [
            "傾蓋洛之濱，依然心事親。龍門何以峻，曾是好詞人。",
            "珥筆朝文陛，含章諷紫宸。帝城多壯觀，被服長如春。",
            "天子儉為德，而能清約身。公卿盡虛位，天下自趣塵。",
            "如君物望美，令德聲何已。高帝黜儒生，文皇謫才子。",
            "朝廷非不盛，譴謫良難恃。路出大江陰，川行碧峰裏。",
            "斯言徒自玷，白玉豈為滓。希聲盡眾人，深識唯知己。",
            "知己怨生離，悠悠天一涯。寸心因夢斷，孤憤為年移。",
            "花滿芙蓉闕，春深朝夕池。空令千萬里，長望白雲垂。"
        ],
        "notes": [
            ""
        ],
        "volume": "卷一百三十八",
        "no#": 27
    },
    {
        "title": "洛中貽朝校書衡，朝即日本人也",
        "author": "儲光羲",
        "biography": "",
        "paragraphs": [
            "萬國朝天中，東隅道最長。吾生美無度，高駕仕春坊。",
            "出入蓬山裏，逍遙伊水傍。伯鸞游太學，中夜一相望。",
            "落日懸高殿，秋風入洞房。屢言相去遠，不覺生朝光。"
        ],
        "notes": [
            ""
        ],
        "volume": "卷一百三十八",
        "no#": 28
    },
    {
        "title": "貽崔太祝",
        "author": "儲光羲",
        "biography": "",
        "paragraphs": [
            "天都分禮閣，肅肅臨清渠。春山照前屏，高槐蔭內除。",
            "惟賢尚廩祿，弟去兄來居。文雅更驤首，風流信有餘。",
            "中年幸從事，乃遇兩吹噓。何以知君子，交情複淡如。"
        ],
        "notes": [
            ""
        ],
        "volume": "卷一百三十八",
        "no#": 29
    },
    {
        "title": "貽王處士子文",
        "author": "儲光羲",
        "biography": "",
        "paragraphs": [
            "春草生洞渚，春風入上林。春皋有黃鶴，撫翮未揚音。",
            "王屋嘗嘉遁，伊川複陸沉。張弦鶤雞弄，閉室蓬蒿深。",
            "避地歌三樂，遊山賦九吟。大君思左右，無乃化黃金。"
        ],
        "notes": [
            ""
        ],
        "volume": "卷一百三十八",
        "no#": 30
    },
    {
        "title": "獻華陰羅丞別",
        "author": "儲光羲",
        "biography": "",
        "paragraphs": [
            "華山薄游者，玄發當青春。道德同仙吏，尊卑即丈人。",
            "縣城俯京路，獲見官舍裏。淹留瓊樹枝，謔浪春泉水。",
            "昔餘在天目，總角奉遊從。寒暑遞來往，今複蓮花峰。",
            "別情無遠近，道別方愁予。孰想古人言，乃知悲風雨。"
        ],
        "notes": [
            ""
        ],
        "volume": "卷一百三十八",
        "no#": 31
    },
    {
        "title": "閒居",
        "author": "儲光羲",
        "biography": "",
        "paragraphs": [
            "薄游何所愧，所愧在閒居。親故不來往，中園時讀書。",
            "步欄滴餘雪，春塘抽新蒲。梧桐漸覆井，時鳥自相呼。",
            "悠然念故鄉，乃在天一隅。安得如浮雲，來往方須臾。"
        ],
        "notes": [
            ""
        ],
        "volume": "卷一百三十八",
        "no#": 32
    },
    {
        "title": "送恂上人還吳",
        "author": "儲光羲",
        "biography": "",
        "paragraphs": [
            "洛城本天邑，洛水即天池。君王既行幸，法子複來儀。",
            "虛室香花滿，清川楊柳垂。乘閑道歸去，遠意誰能知。"
        ],
        "notes": [
            ""
        ],
        "volume": "卷一百三十八",
        "no#": 33
    },
    {
        "title": "送周十一",
        "author": "儲光羲",
        "biography": "",
        "paragraphs": [
            "秋風隕群木，眾草下嚴霜。複問子何如，自言之帝鄉。",
            "豈無親所愛，將欲濟時康。握手別征駕，返悲岐路長。"
        ],
        "notes": [
            ""
        ],
        "volume": "卷一百三十八",
        "no#": 34
    },
    {
        "title": "新豐主人",
        "author": "儲光羲",
        "biography": "",
        "paragraphs": [
            "新豐主人新酒熟，舊客還歸舊堂宿。滿酌香含北砌花，",
            "醉來忘卻巴陵道，夢中疑是洛陽城。"
        ],
        "notes": [
            ""
        ],
        "volume": "卷一百三十八",
        "no#": 35
    },
    {
        "title": "登戲馬台作",
        "author": "儲光羲",
        "biography": "",
        "paragraphs": [
            "君不見宋公仗鉞誅燕後，英雄踴躍爭趨走。",
            "小會衣冠呂梁壑，大征甲卒碻磝口。天門神武樹元勳，",
            "居人滿目市朝變，霸業猶存齊楚甸。泗水南流桐柏川，",
            "少年自古未得意，日暮蕭條登古台。"
        ],
        "notes": [
            ""
        ],
        "volume": "卷一百三十八",
        "no#": 36
    },
    {
        "title": "貽從軍行",
        "author": "儲光羲",
        "biography": "",
        "paragraphs": [
            "取勝小非用，來朝明光殿。東平不足先，夢出鳳林間。",
            "夢還滄海闕，萬里盡陰色。豈為我離別。馬上吹笛起寒風，"
        ],
        "notes": [
            ""
        ],
        "volume": "卷一百三十八",
        "no#": 37
    },
    {
        "title": "酬李壺關奉使行縣憶諸公",
        "author": "儲光羲",
        "biography": "",
        "paragraphs": [
            "青楓江上滄浪吟，白月宮中鸚鵡林。非有淨清心，",
            "去時能憶竹園游，來時莫忘桃園記。"
        ],
        "notes": [
            ""
        ],
        "volume": "卷一百三十八",
        "no#": 38
    },
    {
        "title": "薔薇",
        "author": "儲光羲",
        "biography": "",
        "paragraphs": [
            "嫋嫋長數尋，青青不作林。一莖獨秀當庭心，",
            "枝上鶯嬌不畏人，葉底蛾飛自相亂。秦家女兒愛芳菲，",
            "蒲萄架上朝光滿，楊柳園中暝鳥飛。連袂踏歌從此去，"
        ],
        "notes": [
            ""
        ],
        "volume": "卷一百三十八",
        "no#": 39
    },
    {
        "title": "同張侍禦宴北樓",
        "author": "儲光羲",
        "biography": "",
        "paragraphs": [
            "今之太守古諸侯，出入雙旌垂七旒。朝覽干戈時聽訟，",
            "良宵清淨方高會，繡服光輝聯皂蓋。魚龍恍惚階墀下，",
            "蒼蒼低月半遙城，落落疏星滿太清。不分開襟悲楚奏，",
            "期君武節朝龍闕，餘亦翱翔歸玉京。"
        ],
        "notes": [
            ""
        ],
        "volume": "卷一百三十八",
        "no#": 40
    }
]