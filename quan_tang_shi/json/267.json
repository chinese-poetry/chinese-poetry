[
    {
        "title": "夢後吟",
        "author": "顧況",
        "biography": "",
        "paragraphs": [
            "醉中還有夢，身外已無心。明鏡唯知老，青山何處深。"
        ],
        "notes": [
            ""
        ],
        "volume": "卷二百六十七",
        "no#": 1
    },
    {
        "title": "題靈山寺",
        "author": "顧況",
        "biography": "",
        "paragraphs": [
            "覺地本隨身，靈山重結因。如何戰鳥佛，不化捕魚人。"
        ],
        "notes": [
            ""
        ],
        "volume": "卷二百六十七",
        "no#": 2
    },
    {
        "title": "題元陽觀舊讀書房贈李范",
        "author": "顧況",
        "biography": "",
        "paragraphs": [
            "此觀十年游，此房千里宿。還來舊窗下，更取君書讀。"
        ],
        "notes": [
            ""
        ],
        "volume": "卷二百六十七",
        "no#": 3
    },
    {
        "title": "永嘉",
        "author": "顧況",
        "biography": "",
        "paragraphs": [
            "東甌傳舊俗，風日江邊好。何處樂神聲，夷歌出煙島。"
        ],
        "notes": [
            ""
        ],
        "volume": "卷二百六十七",
        "no#": 4
    },
    {
        "title": "青弋江",
        "author": "顧況",
        "biography": "",
        "paragraphs": [
            "淒清回泊夜，淪波激石響。村邊草市橋，月下罟師網。"
        ],
        "notes": [
            ""
        ],
        "volume": "卷二百六十七",
        "no#": 5
    },
    {
        "title": "聽山鷓鴣",
        "author": "顧況",
        "biography": "",
        "paragraphs": [
            "誰家無春酒，何處無春鳥。夜宿桃花村，踏歌接天曉。"
        ],
        "notes": [
            ""
        ],
        "volume": "卷二百六十七",
        "no#": 6
    },
    {
        "title": "山徑柳",
        "author": "顧況",
        "biography": "",
        "paragraphs": [
            "宛轉若遊絲，淺深栽綠崦。年年立春後，即被啼鶯占。"
        ],
        "notes": [
            ""
        ],
        "volume": "卷二百六十七",
        "no#": 7
    },
    {
        "title": "石上藤",
        "author": "顧況",
        "biography": "",
        "paragraphs": [
            "空山無鳥跡，何物如人意。委曲結繩文，離披草書字。"
        ],
        "notes": [
            ""
        ],
        "volume": "卷二百六十七",
        "no#": 8
    },
    {
        "title": "薜荔庵",
        "author": "顧況",
        "biography": "",
        "paragraphs": [
            "薜荔作禪庵，重疊庵邊樹。空山徑欲絕，也有人知處。"
        ],
        "notes": [
            ""
        ],
        "volume": "卷二百六十七",
        "no#": 9
    },
    {
        "title": "芙蓉榭",
        "author": "顧況",
        "biography": "",
        "paragraphs": [
            "風擺蓮衣幹，月背鳥巢寒。文魚翻亂葉，翠羽上危欄。"
        ],
        "notes": [
            ""
        ],
        "volume": "卷二百六十七",
        "no#": 10
    },
    {
        "title": "欹松漪",
        "author": "顧況",
        "biography": "",
        "paragraphs": [
            "湛湛碧漣漪，老松欹側臥。悠揚綠蘿影，下拂波紋破。"
        ],
        "notes": [
            ""
        ],
        "volume": "卷二百六十七",
        "no#": 11
    },
    {
        "title": "焙茶塢",
        "author": "顧況",
        "biography": "",
        "paragraphs": [
            "新茶已上焙，舊架憂生醭。旋旋續新煙，呼兒劈寒木。"
        ],
        "notes": [
            ""
        ],
        "volume": "卷二百六十七",
        "no#": 12
    },
    {
        "title": "彈琴谷",
        "author": "顧況",
        "biography": "",
        "paragraphs": [
            "穀中誰彈琴，琴響穀冥寂。因君扣商調，草蟲驚暗壁。"
        ],
        "notes": [
            ""
        ],
        "volume": "卷二百六十七",
        "no#": 13
    },
    {
        "title": "白鷺汀",
        "author": "顧況",
        "biography": "",
        "paragraphs": [
            "靃靡汀草碧，淋森鷺毛白。夜起沙月中，思量捕魚策。"
        ],
        "notes": [
            ""
        ],
        "volume": "卷二百六十七",
        "no#": 14
    },
    {
        "title": "千松嶺",
        "author": "顧況",
        "biography": "",
        "paragraphs": [
            "終日吟天風，有時天籟止。問渠何旨意，恐落凡人耳。"
        ],
        "notes": [
            ""
        ],
        "volume": "卷二百六十七",
        "no#": 15
    },
    {
        "title": "黃菊灣",
        "author": "顧況",
        "biography": "",
        "paragraphs": [
            "時菊凝曉露，露華滴秋灣。仙人釀酒熟，醉裏飛空山。"
        ],
        "notes": [
            ""
        ],
        "volume": "卷二百六十七",
        "no#": 16
    },
    {
        "title": "臨平湖",
        "author": "顧況",
        "biography": "",
        "paragraphs": [
            "采藕平湖上，藕泥封藕節。船影入荷香，莫沖蓮柄折。"
        ],
        "notes": [
            ""
        ],
        "volume": "卷二百六十七",
        "no#": 17
    },
    {
        "title": "山春洞",
        "author": "顧況",
        "biography": "",
        "paragraphs": [
            "引燭踏仙泥，時時亂乳燕。不知何道士，手把靈書卷。"
        ],
        "notes": [
            ""
        ],
        "volume": "卷二百六十七",
        "no#": 18
    },
    {
        "title": "石竇泉",
        "author": "顧況",
        "biography": "",
        "paragraphs": [
            "吹沙複噴石，曲折仍圓旋。野客漱流時，杯粘落花片。"
        ],
        "notes": [
            ""
        ],
        "volume": "卷二百六十七",
        "no#": 19
    },
    {
        "title": "古仙壇",
        "author": "顧況",
        "biography": "",
        "paragraphs": [
            "遠山誰放燒，疑是壇邊醮。仙人錯下山，拍手壇邊笑。"
        ],
        "notes": [
            ""
        ],
        "volume": "卷二百六十七",
        "no#": 20
    },
    {
        "title": "題山頂寺",
        "author": "顧況",
        "biography": "",
        "paragraphs": [
            "遙聞林下語，知是經行所。日暮香風時，諸天散花雨。"
        ],
        "notes": [
            ""
        ],
        "volume": "卷二百六十七",
        "no#": 21
    },
    {
        "title": "天寶題壁",
        "author": "顧況",
        "biography": "",
        "paragraphs": [
            "五十餘年別，伶俜道不行。卻來書處在，惆悵似前生。"
        ],
        "notes": [
            ""
        ],
        "volume": "卷二百六十七",
        "no#": 22
    },
    {
        "title": "哭李別駕",
        "author": "顧況",
        "biography": "",
        "paragraphs": [
            "故人行跡滅，秋草向南悲。不欲頻回步，孀妻正哭時。"
        ],
        "notes": [
            ""
        ],
        "volume": "卷二百六十七",
        "no#": 23
    },
    {
        "title": "春雨不聞百舌",
        "author": "顧況",
        "biography": "",
        "paragraphs": [
            "百舌春來啞，愁人共待晴。不關秋水事，飲恨亦無聲。"
        ],
        "notes": [
            ""
        ],
        "volume": "卷二百六十七",
        "no#": 24
    },
    {
        "title": "憶鄱陽舊游",
        "author": "顧況",
        "biography": "",
        "paragraphs": [
            "悠悠南國思，夜向江南泊。楚客斷腸時，月明楓子落。"
        ],
        "notes": [
            ""
        ],
        "volume": "卷二百六十七",
        "no#": 25
    },
    {
        "title": "春懷",
        "author": "顧況",
        "biography": "",
        "paragraphs": [
            "園鶯啼已倦，樹樹隕香紅。不是春相背，當由己自翁。"
        ],
        "notes": [
            ""
        ],
        "volume": "卷二百六十七",
        "no#": 26
    },
    {
        "title": "洛陽陌二首",
        "author": "顧況",
        "biography": "",
        "paragraphs": [
            "鶯聲滿禦堤，堤柳拂絲齊。風送名花落，香紅襯馬蹄。",
            "珂佩逐鳴騶，王孫結伴游。金丸落飛鳥，乘興醉青樓。"
        ],
        "notes": [
            ""
        ],
        "volume": "卷二百六十七",
        "no#": 27
    },
    {
        "title": "寄淮上柳十三",
        "author": "顧況",
        "biography": "",
        "paragraphs": [
            "葦蕭中辟戶，相映綠淮流。莫訝春潮闊，鷗邊可泊舟。"
        ],
        "notes": [
            ""
        ],
        "volume": "卷二百六十七",
        "no#": 28
    },
    {
        "title": "送李泌",
        "author": "顧況",
        "biography": "",
        "paragraphs": [
            "昔別吳堤雨，春帆去較遲。江波千里綠，□□□□□。"
        ],
        "notes": [
            ""
        ],
        "volume": "卷二百六十七",
        "no#": 29
    },
    {
        "title": "山中夜宿",
        "author": "顧況",
        "biography": "",
        "paragraphs": [
            "涼月掛層峰，蘿林落葉重。掩關深畏虎，風起撼長松。"
        ],
        "notes": [
            ""
        ],
        "volume": "卷二百六十七",
        "no#": 30
    },
    {
        "title": "登樓",
        "author": "顧況",
        "biography": "",
        "paragraphs": [
            "高閣成長望，江流雁叫哀。淒涼故吳事，麋鹿走荒台。"
        ],
        "notes": [
            ""
        ],
        "volume": "卷二百六十七",
        "no#": 31
    },
    {
        "title": "江上",
        "author": "顧況",
        "biography": "",
        "paragraphs": [
            "江清白鳥斜，蕩槳罥蘋花。聽唱菱歌晚，回塘月照沙。"
        ],
        "notes": [
            ""
        ],
        "volume": "卷二百六十七",
        "no#": 32
    },
    {
        "title": "溪上",
        "author": "顧況",
        "biography": "",
        "paragraphs": [
            "採蓮溪上女，舟小怯搖風。驚起鴛鴦宿，水雲撩亂紅。"
        ],
        "notes": [
            ""
        ],
        "volume": "卷二百六十七",
        "no#": 33
    },
    {
        "title": "田家",
        "author": "顧況",
        "biography": "",
        "paragraphs": [
            "帶水摘禾穗，夜搗具晨炊。縣帖取社長，嗔怪見官遲。"
        ],
        "notes": [
            ""
        ],
        "volume": "卷二百六十七",
        "no#": 34
    },
    {
        "title": "宿山中僧",
        "author": "顧況",
        "biography": "",
        "paragraphs": [
            "不爇香爐煙，蒲團坐如鐵。嘗想同夜禪，風墮松頂雪。"
        ],
        "notes": [
            ""
        ],
        "volume": "卷二百六十七",
        "no#": 35
    },
    {
        "title": "梅灣",
        "author": "顧況",
        "biography": "",
        "paragraphs": [
            "白石盤盤磴，清香樹樹梅。山深不吟賞，辜負委蒼苔。"
        ],
        "notes": [
            ""
        ],
        "volume": "卷二百六十七",
        "no#": 36
    },
    {
        "title": "思歸",
        "author": "顧況",
        "biography": "",
        "paragraphs": [
            "不能經綸大經，甘作草莽閑臣。",
            "青瑣應須長別，白雲漫與相親。"
        ],
        "notes": [
            ""
        ],
        "volume": "卷二百六十七",
        "no#": 37
    },
    {
        "title": "歸山作",
        "author": "顧況",
        "biography": "",
        "paragraphs": [
            "心事數莖白髮，生涯一片青山。",
            "空林有雪相待，古道無人獨還。"
        ],
        "notes": [
            ""
        ],
        "volume": "卷二百六十七",
        "no#": 38
    },
    {
        "title": "過山農家",
        "author": "顧況",
        "biography": "",
        "paragraphs": [
            "板橋人渡泉聲，茅簷日午雞鳴。",
            "莫嗔焙茶煙暗，卻喜曬穀天晴。"
        ],
        "notes": [
            ""
        ],
        "volume": "卷二百六十七",
        "no#": 39
    },
    {
        "title": "代佳人贈別",
        "author": "顧況",
        "biography": "",
        "paragraphs": [
            "萬里行人欲渡溪，千行珠淚滴為泥。",
            "已成殘夢隨君去，猶有驚烏半夜啼。"
        ],
        "notes": [
            ""
        ],
        "volume": "卷二百六十七",
        "no#": 40
    },
    {
        "title": "憶故園",
        "author": "顧況",
        "biography": "",
        "paragraphs": [
            "惆悵多山人複稀，杜鵑啼處淚沾衣。",
            "故園此去千餘裏，春夢猶能夜夜歸。"
        ],
        "notes": [
            ""
        ],
        "volume": "卷二百六十七",
        "no#": 41
    },
    {
        "title": "題葉道士山房",
        "author": "顧況",
        "biography": "",
        "paragraphs": [
            "水邊垂柳赤欄橋，洞裏仙人碧玉簫。",
            "近得麻姑音信否，潯陽江上不通潮。"
        ],
        "notes": [
            ""
        ],
        "volume": "卷二百六十七",
        "no#": 42
    },
    {
        "title": "送李秀才入京",
        "author": "顧況",
        "biography": "",
        "paragraphs": [
            "五湖秋葉滿行船，八月靈槎欲上天。",
            "君向長安餘適越，獨登秦望望秦川。"
        ],
        "notes": [
            ""
        ],
        "volume": "卷二百六十七",
        "no#": 43
    },
    {
        "title": "越中席上看弄老人",
        "author": "顧況",
        "biography": "",
        "paragraphs": [
            "不到山陰十二春，鏡中相見白頭新。",
            "此生不復為年少，今日從他弄老人。"
        ],
        "notes": [
            ""
        ],
        "volume": "卷二百六十七",
        "no#": 44
    },
    {
        "title": "聽劉安唱歌",
        "author": "顧況",
        "biography": "",
        "paragraphs": [
            "子夜新聲何處傳，悲翁更憶太平年。",
            "即今法曲無人唱，已逐霓裳飛上天。"
        ],
        "notes": [
            ""
        ],
        "volume": "卷二百六十七",
        "no#": 45
    },
    {
        "title": "櫻桃曲",
        "author": "顧況",
        "biography": "",
        "paragraphs": [
            "百舌猶來上苑花，遊人獨自憶京華。",
            "遙知寢廟嘗新後，敕賜櫻桃向幾家。"
        ],
        "notes": [
            ""
        ],
        "volume": "卷二百六十七",
        "no#": 46
    },
    {
        "title": "山中",
        "author": "顧況",
        "biography": "",
        "paragraphs": [
            "野人愛向山中宿，況在葛洪丹井西。",
            "庭前有個長松樹，夜半子規來上啼。"
        ],
        "notes": [
            ""
        ],
        "volume": "卷二百六十七",
        "no#": 47
    },
    {
        "title": "贈朱放",
        "author": "顧況",
        "biography": "",
        "paragraphs": [
            "野客歸時無四鄰，黔婁別久案常貧。",
            "漁樵舊路不堪入，何處空山猶有人。"
        ],
        "notes": [
            ""
        ],
        "volume": "卷二百六十七",
        "no#": 48
    },
    {
        "title": "江村亂後",
        "author": "顧況",
        "biography": "",
        "paragraphs": [
            "江村日暮尋遺老，江水東流橫浩浩。",
            "竹裏閑窗不見人，門前舊路生青草。"
        ],
        "notes": [
            ""
        ],
        "volume": "卷二百六十七",
        "no#": 49
    },
    {
        "title": "望簡寂觀",
        "author": "顧況",
        "biography": "",
        "paragraphs": [
            "青嶂青溪直複斜，白雞白犬到人家。",
            "仙人住在最高處，向晚春泉流白花。"
        ],
        "notes": [
            ""
        ],
        "volume": "卷二百六十七",
        "no#": 50
    },
    {
        "title": "五兩歌送張夏",
        "author": "顧況",
        "biography": "",
        "paragraphs": [
            "竿頭五兩風褭褭，水上雲帆逐飛鳥。",
            "送君初出揚州時，靄靄曈曈江溢曉。"
        ],
        "notes": [
            ""
        ],
        "volume": "卷二百六十七",
        "no#": 51
    },
    {
        "title": "臨海所居三首",
        "author": "顧況",
        "biography": "",
        "paragraphs": [
            "此是昔年征戰處，曾經永日絕人行。",
            "千家寂寂對流水，唯有汀洲春草生。",
            "此去臨溪不是遙，樓中望見赤城標。",
            "不知疊嶂重霞裏，更有何人度石橋。",
            "家在雙峰蘭若邊，一聲秋磬發孤煙。",
            "山連極浦鳥飛盡，月上青林人未眠。"
        ],
        "notes": [
            ""
        ],
        "volume": "卷二百六十七",
        "no#": 52
    },
    {
        "title": "聽角思歸",
        "author": "顧況",
        "biography": "",
        "paragraphs": [
            "故園黃葉滿青苔，夢後城頭曉角哀。",
            "此夜斷腸人不見，起行殘日影徘徊。"
        ],
        "notes": [
            ""
        ],
        "volume": "卷二百六十七",
        "no#": 53
    },
    {
        "title": "酬柳相公",
        "author": "顧況",
        "biography": "",
        "paragraphs": [
            "天下如今已太平，相公何事喚狂生。",
            "個身恰似籠中鶴，東望滄溟叫數聲。"
        ],
        "notes": [
            ""
        ],
        "volume": "卷二百六十七",
        "no#": 54
    },
    {
        "title": "題明霞台",
        "author": "顧況",
        "biography": "",
        "paragraphs": [
            "野人本自不求名，欲向山中過一生。",
            "莫嫌憔悴無知己，別有煙霞似弟兄。"
        ],
        "notes": [
            ""
        ],
        "volume": "卷二百六十七",
        "no#": 55
    },
    {
        "title": "哭絢法師",
        "author": "顧況",
        "biography": "",
        "paragraphs": [
            "楚客停橈欲問誰，白沙江草麹塵絲。",
            "生公手種殿前樹，唯有花開鶗鴂悲。"
        ],
        "notes": [
            ""
        ],
        "volume": "卷二百六十七",
        "no#": 56
    },
    {
        "title": "送柳宜城葬",
        "author": "顧況",
        "biography": "",
        "paragraphs": [
            "鳴笳已逐春風咽，匹馬猶依舊路嘶。",
            "遙望柳家門外樹，恐聞黃鳥向人啼。"
        ],
        "notes": [
            ""
        ],
        "volume": "卷二百六十七",
        "no#": 57
    },
    {
        "title": "宮詞五首",
        "author": "顧況",
        "biography": "",
        "paragraphs": [
            "禁柳煙中聞曉烏，風吹玉漏盡銅壺。",
            "內官先向蓬萊殿，金合開香瀉禦爐。",
            "玉樓天半起笙歌，風送宮嬪笑語和。",
            "月殿影開聞夜漏，水精簾卷近銀河。",
            "玉階容衛宿千官，風獵青旗曉仗寒。",
            "侍女先來薦瓊蕊，露漿新下九霄盤。",
            "九重天樂降神仙，步舞分行踏錦筵。",
            "嘈囋一聲鐘鼓歇，萬人樓下拾金錢。",
            "金吾持戟護新簷，天樂聲傳萬姓瞻。",
            "樓上美人相倚看，紅妝透出水精簾。"
        ],
        "notes": [
            ""
        ],
        "volume": "卷二百六十七",
        "no#": 58
    },
    {
        "title": "尋桃花嶺潘三姑台",
        "author": "顧況",
        "biography": "",
        "paragraphs": [
            "桃花嶺上覺天低，人上青山馬隔溪。",
            "行到三姑學仙處，還如劉阮二郎迷。"
        ],
        "notes": [
            ""
        ],
        "volume": "卷二百六十七",
        "no#": 59
    },
    {
        "title": "夜中望仙觀",
        "author": "顧況",
        "biography": "",
        "paragraphs": [
            "日暮銜花飛鳥還，月明溪上見青山。",
            "遙知玉女窗前樹，不是仙人不得攀。"
        ],
        "notes": [
            ""
        ],
        "volume": "卷二百六十七",
        "no#": 60
    },
    {
        "title": "送李侍禦往吳興",
        "author": "顧況",
        "biography": "",
        "paragraphs": [
            "世間只有情難說，今夜應無不醉人。",
            "若向洞庭山下過，暗知澆瀝聖姑神。"
        ],
        "notes": [
            ""
        ],
        "volume": "卷二百六十七",
        "no#": 61
    },
    {
        "title": "奉和韓晉公晦日呈諸判官",
        "author": "顧況",
        "biography": "",
        "paragraphs": [
            "江南無處不聞歌，晦日中軍樂更多。",
            "不是風光催柳色，卻緣威令動陽和。"
        ],
        "notes": [
            ""
        ],
        "volume": "卷二百六十七",
        "no#": 62
    },
    {
        "title": "子規",
        "author": "顧況",
        "biography": "",
        "paragraphs": [
            "杜宇冤亡積有時，年年啼血動人悲。",
            "若教恨魄皆能化，何樹何山著子規。"
        ],
        "notes": [
            ""
        ],
        "volume": "卷二百六十七",
        "no#": 63
    },
    {
        "title": "海鷗詠",
        "author": "顧況",
        "biography": "",
        "paragraphs": [
            "萬里飛來為客鳥，曾蒙丹鳳借枝柯。",
            "一朝鳳去梧桐死，滿目鴟鳶奈爾何。"
        ],
        "notes": [
            ""
        ],
        "volume": "卷二百六十七",
        "no#": 64
    },
    {
        "title": "贈韋清將軍",
        "author": "顧況",
        "biography": "",
        "paragraphs": [
            "身執金吾主禁兵，腰間寶劍重橫行。",
            "接輿亦是狂歌者，更就將軍乞一聲。"
        ],
        "notes": [
            ""
        ],
        "volume": "卷二百六十七",
        "no#": 65
    },
    {
        "title": "贈僧二首",
        "author": "顧況",
        "biography": "",
        "paragraphs": [
            "家住義興東舍溪，溪邊莎草雨無泥。",
            "上人一向心入定，春鳥年年空自啼。",
            "出頭皆是新年少，何處能容老病翁。",
            "更把浮榮喻生滅，世間無事不虛空。"
        ],
        "notes": [
            ""
        ],
        "volume": "卷二百六十七",
        "no#": 66
    },
    {
        "title": "登樓望水",
        "author": "顧況",
        "biography": "",
        "paragraphs": [
            "鳥啼花發柳含煙，擲卻風光憶少年。",
            "更上高樓望江水，故鄉何處一歸船。"
        ],
        "notes": [
            ""
        ],
        "volume": "卷二百六十七",
        "no#": 67
    },
    {
        "title": "湖中",
        "author": "顧況",
        "biography": "",
        "paragraphs": [
            "青草湖邊日色低，黃茅嶂裏鷓鴣啼。",
            "丈夫飄蕩今如此，一曲長歌楚水西。"
        ],
        "notes": [
            ""
        ],
        "volume": "卷二百六十七",
        "no#": 68
    },
    {
        "title": "歲日作",
        "author": "顧況",
        "biography": "",
        "paragraphs": [
            "不覺老將春共至，更悲攜手幾人全。",
            "還丹寂寞羞明鏡，手把屠蘇讓少年。"
        ],
        "notes": [
            ""
        ],
        "volume": "卷二百六十七",
        "no#": 69
    },
    {
        "title": "山中贈客",
        "author": "顧況",
        "biography": "",
        "paragraphs": [
            "山中好處無人別，澗梅偽作山中雪。",
            "野客相逢夜不眠，山中童子燒松節。"
        ],
        "notes": [
            ""
        ],
        "volume": "卷二百六十七",
        "no#": 70
    },
    {
        "title": "王郎中妓席五詠：箜篌",
        "author": "顧況",
        "biography": "",
        "paragraphs": [
            "玉作搔頭金步搖，高張苦調響連宵。",
            "欲知寫盡相思夢，度水尋雲不用橋。"
        ],
        "notes": [
            ""
        ],
        "volume": "卷二百六十七",
        "no#": 71
    },
    {
        "title": "王郎中妓席五詠：舞",
        "author": "顧況",
        "biography": "",
        "paragraphs": [
            "汗浥新裝畫不成，絲催急節舞衣輕。",
            "落花繞樹疑無影，回雪從風暗有情。"
        ],
        "notes": [
            ""
        ],
        "volume": "卷二百六十七",
        "no#": 72
    },
    {
        "title": "王郎中妓席五詠：歌",
        "author": "顧況",
        "biography": "",
        "paragraphs": [
            "柳拂青樓花滿衣，能歌宛轉世應稀。",
            "空中幾處聞清響，欲繞行雲不遣飛。"
        ],
        "notes": [
            ""
        ],
        "volume": "卷二百六十七",
        "no#": 73
    },
    {
        "title": "王郎中妓席五詠：箏",
        "author": "顧況",
        "biography": "",
        "paragraphs": [
            "秦聲楚調怨無窮，隴水胡笳咽複通。",
            "莫遣黃鶯花裏囀，參差撩亂妒春風。"
        ],
        "notes": [
            ""
        ],
        "volume": "卷二百六十七",
        "no#": 74
    },
    {
        "title": "王郎中妓席五詠：笙",
        "author": "顧況",
        "biography": "",
        "paragraphs": [
            "欲寫人間離別心，須聽鳴鳳似龍吟。",
            "江南曲盡歸何處，洞水山雲知淺深。"
        ],
        "notes": [
            ""
        ],
        "volume": "卷二百六十七",
        "no#": 75
    },
    {
        "title": "送李山人還玉溪",
        "author": "顧況",
        "biography": "",
        "paragraphs": [
            "好鳥共鳴臨水樹，幽人獨欠買山錢。",
            "若為種得千竿竹，引取君家一眼泉。"
        ],
        "notes": [
            ""
        ],
        "volume": "卷二百六十七",
        "no#": 76
    },
    {
        "title": "送少微上人還鹿門",
        "author": "顧況",
        "biography": "",
        "paragraphs": [
            "少微不向吳中隱，為個生緣在鹿門。",
            "行入漢江秋月色，襄陽耆舊幾人存。"
        ],
        "notes": [
            ""
        ],
        "volume": "卷二百六十七",
        "no#": 77
    },
    {
        "title": "宿昭應",
        "author": "顧況",
        "biography": "",
        "paragraphs": [
            "武帝祈靈太乙壇，新豐樹色繞千官。",
            "那知今夜長生殿，獨閉山門月影寒。"
        ],
        "notes": [
            ""
        ],
        "volume": "卷二百六十七",
        "no#": 78
    },
    {
        "title": "題琅邪上方",
        "author": "顧況",
        "biography": "",
        "paragraphs": [
            "東晉王家在此溪，南朝樹色隔窗低。",
            "碑沈字滅昔人遠，谷鳥猶向寒花啼。"
        ],
        "notes": [
            ""
        ],
        "volume": "卷二百六十七",
        "no#": 79
    },
    {
        "title": "安仁港口望仙人城",
        "author": "顧況",
        "biography": "",
        "paragraphs": [
            "樓臺采翠遠分明，聞說仙家在此城。",
            "欲上仙城無路上，水邊花裏有人聲。"
        ],
        "notes": [
            ""
        ],
        "volume": "卷二百六十七",
        "no#": 80
    },
    {
        "title": "寄秘書包監",
        "author": "顧況",
        "biography": "",
        "paragraphs": [
            "一別長安路幾千，遙知舊日主人憐。",
            "賈生只是三年謫，獨自無才已四年。"
        ],
        "notes": [
            ""
        ],
        "volume": "卷二百六十七",
        "no#": 81
    },
    {
        "title": "小孤山",
        "author": "顧況",
        "biography": "",
        "paragraphs": [
            "古廟楓林江水邊，寒鴉接飯雁橫天。",
            "大孤山遠小孤出，月照洞庭歸客船。"
        ],
        "notes": [
            ""
        ],
        "volume": "卷二百六十七",
        "no#": 82
    },
    {
        "title": "送李秀才游嵩山",
        "author": "顧況",
        "biography": "",
        "paragraphs": [
            "嵩山石壁掛飛流，無限神仙在上頭。",
            "采得新詩題石壁，老人惆悵不同游。"
        ],
        "notes": [
            ""
        ],
        "volume": "卷二百六十七",
        "no#": 83
    },
    {
        "title": "從剡溪至赤城",
        "author": "顧況",
        "biography": "",
        "paragraphs": [
            "靈溪宿處接靈山，窈映高樓向月閑。",
            "夜半鶴聲殘夢裏，猶疑琴曲洞房間。"
        ],
        "notes": [
            ""
        ],
        "volume": "卷二百六十七",
        "no#": 84
    },
    {
        "title": "葉上題詩從苑中流出",
        "author": "顧況",
        "biography": "",
        "paragraphs": [
            "花落深宮鶯亦悲，上陽宮女斷腸時。",
            "君恩不閉東流水，葉上題詩寄與誰。"
        ],
        "notes": [
            ""
        ],
        "volume": "卷二百六十七",
        "no#": 85
    },
    {
        "title": "崦裏桃花",
        "author": "顧況",
        "biography": "",
        "paragraphs": [
            "崦裏桃花逢女冠，林間杏葉落仙壇。",
            "老人方授上清籙，夜聽步虛山月寒。"
        ],
        "notes": [
            ""
        ],
        "volume": "卷二百六十七",
        "no#": 86
    },
    {
        "title": "聽子規",
        "author": "顧況",
        "biography": "",
        "paragraphs": [
            "棲霞山中子規鳥，口邊血出啼不了。",
            "山僧後夜初出定，聞似不聞山月曉。"
        ],
        "notes": [
            ""
        ],
        "volume": "卷二百六十七",
        "no#": 87
    },
    {
        "title": "竹枝曲",
        "author": "顧況",
        "biography": "",
        "paragraphs": [
            "帝子蒼梧不復歸，洞庭葉下荊雲飛。",
            "巴人夜唱竹枝後，腸斷曉猿聲漸稀。"
        ],
        "notes": [
            ""
        ],
        "volume": "卷二百六十七",
        "no#": 88
    },
    {
        "title": "尋僧二首",
        "author": "顧況",
        "biography": "",
        "paragraphs": [
            "方丈玲瓏花竹閑，已將心印出人間。",
            "家家門外長安道，何處相逢是寶山。",
            "彌天釋子本高情，往往山中獨自行。",
            "莫怪狂人游楚國，蓮花只在淤泥生。"
        ],
        "notes": [
            ""
        ],
        "volume": "卷二百六十七",
        "no#": 89
    },
    {
        "title": "桃花曲",
        "author": "顧況",
        "biography": "",
        "paragraphs": [
            "魏帝宮人舞鳳樓，隋家天子泛龍舟。",
            "君王夜醉春眠晏，不覺桃花逐水流。"
        ],
        "notes": [
            ""
        ],
        "volume": "卷二百六十七",
        "no#": 90
    },
    {
        "title": "贈遠",
        "author": "顧況",
        "biography": "",
        "paragraphs": [
            "暫出河邊思遠道，卻來窗下聽新鶯。",
            "故人一別幾時見，春草還從舊處生。"
        ],
        "notes": [
            ""
        ],
        "volume": "卷二百六十七",
        "no#": 91
    },
    {
        "title": "早春思歸有唱竹枝歌者坐中下淚",
        "author": "顧況",
        "biography": "",
        "paragraphs": [
            "渺渺春生楚水波，楚人齊唱竹枝歌。",
            "與君皆是思歸客，拭淚看花奈老何。"
        ],
        "notes": [
            ""
        ],
        "volume": "卷二百六十七",
        "no#": 92
    },
    {
        "title": "送郭秀才",
        "author": "顧況",
        "biography": "",
        "paragraphs": [
            "故人曾任丹徒令，買得青山擬獨耕。",
            "不作草堂招遠客，卻將垂柳借啼鶯。"
        ],
        "notes": [
            ""
        ],
        "volume": "卷二百六十七",
        "no#": 93
    },
    {
        "title": "宮詞",
        "author": "顧況",
        "biography": "",
        "paragraphs": [
            "長樂宮連上苑春，玉樓金殿豔歌新。",
            "君門一入無由出，唯有宮鶯得見人。"
        ],
        "notes": [
            ""
        ],
        "volume": "卷二百六十七",
        "no#": 94
    },
    {
        "title": "悼稚",
        "author": "顧況",
        "biography": "",
        "paragraphs": [
            "稚子比來騎竹馬，猶疑只在屋東西。",
            "莫言道者無悲事，曾聽巴猿向月啼。"
        ],
        "notes": [
            ""
        ],
        "volume": "卷二百六十七",
        "no#": 95
    },
    {
        "title": "山僧蘭若",
        "author": "顧況",
        "biography": "",
        "paragraphs": [
            "絕頂茅庵老此生，寒雲孤木伴經行。",
            "世人那得知幽徑，遙向青峰禮磬聲。"
        ],
        "notes": [
            ""
        ],
        "volume": "卷二百六十七",
        "no#": 96
    },
    {
        "title": "句",
        "author": "顧況",
        "biography": "",
        "paragraphs": [
            "崦合桃花水，窗鳴柳穀泉。",
            "頹垣化為陂，陸地堪乘舟。",
            "汀洲渺渺江籬短，疑是疑非兩斷腸。",
            "巫峽朝雲暮不歸，洞庭春水晴空滿。",
            "龍吟四澤欲興雨，鳳引九雛警宿烏。",
            "新婦磯邊月明，女兒浦口潮平。"
        ],
        "notes": [
            ""
        ],
        "volume": "卷二百六十七",
        "no#": 97
    }
]