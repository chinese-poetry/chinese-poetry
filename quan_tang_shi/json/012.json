[
    {
        "title": "郊廟歌辭：祭方丘樂章：順和",
        "author": "不詳",
        "biography": "",
        "paragraphs": [
            "萬方資以化，交泰屬升平。易從業惟簡，得一道斯寧。",
            "具儀光玉帛，送舞變咸英。黍稷良非貴，明德信惟馨。"
        ],
        "notes": [
            ""
        ],
        "volume": "卷一十二",
        "no#": 1
    },
    {
        "title": "郊廟歌辭：祭方丘樂章：肅和",
        "author": "不詳",
        "biography": "",
        "paragraphs": [
            "至矣坤德，皇哉地祇。開元統紐，合大承規。",
            "九宮肅列，六典相儀。永言配命，長保無虧。"
        ],
        "notes": [
            ""
        ],
        "volume": "卷一十二",
        "no#": 2
    },
    {
        "title": "郊廟歌辭：祭方丘樂章：雍和",
        "author": "不詳",
        "biography": "",
        "paragraphs": [
            "柔而能方，直而能敬。載厚以德，大亨以正。",
            "有滌斯牷，有馨斯盛。介茲景福，祚我休慶。"
        ],
        "notes": [
            ""
        ],
        "volume": "卷一十二",
        "no#": 3
    },
    {
        "title": "郊廟歌辭：祭方丘樂章：舒和",
        "author": "不詳",
        "biography": "",
        "paragraphs": [
            "玉幣牲牷分薦享，羽旄幹戚遞成容。",
            "一德惟寧兩儀泰，三才保合四時邕。"
        ],
        "notes": [
            ""
        ],
        "volume": "卷一十二",
        "no#": 4
    },
    {
        "title": "郊廟歌辭：祭方丘樂章：順和",
        "author": "不詳",
        "biography": "",
        "paragraphs": [
            "陰祇協贊，厚載方貞。牲幣具舉，簫管備成。",
            "其禮惟肅，其德惟明。神之聽矣，式鑒虔誠。"
        ],
        "notes": [
            ""
        ],
        "volume": "卷一十二",
        "no#": 5
    },
    {
        "title": "郊廟歌辭：武后大享拜洛樂章：昭和",
        "author": "不詳",
        "biography": "",
        "paragraphs": [
            "九玄眷命，三聖基隆。奉承先旨，明台畢功。",
            "宗祀展敬，冀表深衷。永昌帝業，式播淳風。"
        ],
        "notes": [
            ""
        ],
        "volume": "卷一十二",
        "no#": 6
    },
    {
        "title": "郊廟歌辭：武后大享拜洛樂章：致和",
        "author": "不詳",
        "biography": "",
        "paragraphs": [
            "神功不測兮運陰陽，包藏萬宇兮孕八荒。",
            "天符既出兮帝業昌，願臨明祀兮降禎祥。"
        ],
        "notes": [
            ""
        ],
        "volume": "卷一十二",
        "no#": 7
    },
    {
        "title": "郊廟歌辭：武后大享拜洛樂章：咸和",
        "author": "不詳",
        "biography": "",
        "paragraphs": [
            "坎澤祠容備舉，坤壇祭典爰申。靈眷遙行秘躅，",
            "方期交際懸應。"
        ],
        "notes": [
            ""
        ],
        "volume": "卷一十二",
        "no#": 8
    },
    {
        "title": "郊廟歌辭：武后大享拜洛樂章：九和",
        "author": "不詳",
        "biography": "",
        "paragraphs": [
            "祗荷坤德，欽若干靈。慚惕罔置，興居匪寧。",
            "恭崇禮則，肅奉儀形。惟憑展敬，敢薦非馨。"
        ],
        "notes": [
            ""
        ],
        "volume": "卷一十二",
        "no#": 9
    },
    {
        "title": "郊廟歌辭：武后大享拜洛樂章：顯和",
        "author": "不詳",
        "biography": "",
        "paragraphs": [
            "菲躬承睿顧，薄德忝坤儀。幹幹遵後命，翼翼奉先規。",
            "撫俗勤雖切，還淳化尚虧。未能弘至道，何以契明祇。"
        ],
        "notes": [
            ""
        ],
        "volume": "卷一十二",
        "no#": 10
    },
    {
        "title": "郊廟歌辭：武后大享拜洛樂章：顯和",
        "author": "不詳",
        "biography": "",
        "paragraphs": [
            "顧德有慚虛菲，明祇屢降禎符。汜水初呈秘象，"
        ],
        "notes": [
            ""
        ],
        "volume": "卷一十二",
        "no#": 11
    },
    {
        "title": "郊廟歌辭：武后大享拜洛樂章：昭和",
        "author": "不詳",
        "biography": "",
        "paragraphs": [
            "舒陰致養，合大資生。德以恒固，功由永貞。",
            "升歌薦序，垂幣翹誠。虹開玉照，鳳引金聲。"
        ],
        "notes": [
            ""
        ],
        "volume": "卷一十二",
        "no#": 12
    },
    {
        "title": "郊廟歌辭：武后大享拜洛樂章：敬和",
        "author": "不詳",
        "biography": "",
        "paragraphs": [
            "蘭俎既升，蘋羞可薦。金石載設，咸英已變。",
            "林澤斯總，山川是遍。敢用敷誠，實惟忘倦。"
        ],
        "notes": [
            ""
        ],
        "volume": "卷一十二",
        "no#": 13
    },
    {
        "title": "郊廟歌辭：武后大享拜洛樂章：齊和",
        "author": "不詳",
        "biography": "",
        "paragraphs": [
            "沈潛演貺分三極，廣大凝禎總萬方。",
            "既薦羽旌文化啟，還呈幹戚武威揚。"
        ],
        "notes": [
            ""
        ],
        "volume": "卷一十二",
        "no#": 14
    },
    {
        "title": "郊廟歌辭：武后大享拜洛樂章：德和",
        "author": "不詳",
        "biography": "",
        "paragraphs": [
            "夕惕司龍契，晨兢當鳳扆。崇儒習舊規，偃伯循先旨。",
            "絕壤飛冠蓋，遐區麗山水。幸承三聖餘，忻屬千年始。"
        ],
        "notes": [
            ""
        ],
        "volume": "卷一十二",
        "no#": 15
    },
    {
        "title": "郊廟歌辭：武后大享拜洛樂章：禋和",
        "author": "不詳",
        "biography": "",
        "paragraphs": [
            "百禮崇容，千官肅事。靈降無兆，神凝有粹。",
            "奠享咸周，威儀畢備。奏夏登列，歌雍徹肆。"
        ],
        "notes": [
            ""
        ],
        "volume": "卷一十二",
        "no#": 16
    },
    {
        "title": "郊廟歌辭：武后大享拜洛樂章：通和",
        "author": "不詳",
        "biography": "",
        "paragraphs": [
            "皇皇靈眷，穆穆神心。暫動凝質，還歸積陰。",
            "功玄樞紐，理寂高深。銜恩佩德，聳志翹襟。"
        ],
        "notes": [
            ""
        ],
        "volume": "卷一十二",
        "no#": 17
    },
    {
        "title": "郊廟歌辭：武后大享拜洛樂章：歸和",
        "author": "不詳",
        "biography": "",
        "paragraphs": [
            "言旋雲洞兮躡煙途，永寧中宇兮安下都。",
            "包涵動植兮順榮枯，長貽寶貺兮贊璿圖。"
        ],
        "notes": [
            ""
        ],
        "volume": "卷一十二",
        "no#": 18
    },
    {
        "title": "郊廟歌辭：武后大享拜洛樂章：又歸和",
        "author": "不詳",
        "biography": "",
        "paragraphs": [
            "調雲闋兮神座興，驂雲駕兮儼將升。",
            "騰絳霄兮垂景佑，翹丹懇兮荷休征。"
        ],
        "notes": [
            ""
        ],
        "volume": "卷一十二",
        "no#": 19
    },
    {
        "title": "郊廟歌辭：祭方丘樂章：順和",
        "author": "不詳",
        "biography": "",
        "paragraphs": [
            "坤厚載物，德柔垂祉。九域咸雍，四溟為紀。",
            "敬因良節，虔修陰祀。廣樂式張，靈其降止。"
        ],
        "notes": [
            ""
        ],
        "volume": "卷一十二",
        "no#": 20
    },
    {
        "title": "郊廟歌辭：祭方丘樂章：金奏",
        "author": "不詳",
        "biography": "",
        "paragraphs": [
            "坤元至德，品物資生。神凝博厚，道協高明。",
            "列鎮五嶽，環流四瀛。于何不載，萬寶斯成。"
        ],
        "notes": [
            ""
        ],
        "volume": "卷一十二",
        "no#": 21
    },
    {
        "title": "郊廟歌辭：祭方丘樂章：順和",
        "author": "不詳",
        "biography": "",
        "paragraphs": [
            "樂備金石，禮光尊俎。大享爰終，洪休是舉。",
            "雨零感節，雲飛應序。纓紱載辭，皇靈具舉。"
        ],
        "notes": [
            ""
        ],
        "volume": "卷一十二",
        "no#": 22
    },
    {
        "title": "郊廟歌辭：祭汾陰樂章：順和",
        "author": "韓思複",
        "biography": "",
        "paragraphs": [
            "大樂和暢，殷薦明神。一降通感，八變必臻。",
            "有求斯應，無德不親。降靈醉止，休征萬人。"
        ],
        "notes": [
            ""
        ],
        "volume": "卷一十二",
        "no#": 23
    },
    {
        "title": "郊廟歌辭：祭汾陰樂章：太簇角",
        "author": "盧從願",
        "biography": "",
        "paragraphs": [
            "坤元載物，陽樂發生。播殖資始，品匯咸亨。",
            "列俎棋布，方壇砥平。神歆禋祀，後德惟明。"
        ],
        "notes": [
            ""
        ],
        "volume": "卷一十二",
        "no#": 24
    },
    {
        "title": "郊廟歌辭：祭汾陰樂章：姑洗征",
        "author": "劉晃",
        "biography": "",
        "paragraphs": [
            "大君出震，有事郊禋。齋戒既肅，馨香畢陳。",
            "樂和禮備，候暖風春。恭惟降福，實賴明神。"
        ],
        "notes": [
            ""
        ],
        "volume": "卷一十二",
        "no#": 25
    },
    {
        "title": "郊廟歌辭：祭汾陰樂章：南呂羽",
        "author": "韓休",
        "biography": "",
        "paragraphs": [
            "于穆浚哲，維清緝熙。肅事昭配，永言孝思。",
            "滌濯靜嘉，馨香在茲。神之聽之，用受福厘。"
        ],
        "notes": [
            ""
        ],
        "volume": "卷一十二",
        "no#": 26
    },
    {
        "title": "郊廟歌辭：祭汾陰樂章：太和",
        "author": "王晙",
        "biography": "",
        "paragraphs": [
            "于穆聖皇，六葉重光。太原刻頌，後土疏場。",
            "寶鼎呈符，歊雲孕祥。禮樂備矣，降福穰穰。"
        ],
        "notes": [
            ""
        ],
        "volume": "卷一十二",
        "no#": 27
    },
    {
        "title": "郊廟歌辭：祭汾陰樂章：肅和",
        "author": "崔玄童",
        "biography": "",
        "paragraphs": [
            "聿修嚴配，展事禋宗。祥符寶鼎，禮備黃琮。",
            "祝詞以信，明德惟聰。介茲景福，永永無窮。"
        ],
        "notes": [
            ""
        ],
        "volume": "卷一十二",
        "no#": 28
    },
    {
        "title": "郊廟歌辭：祭汾陰樂章：雍和",
        "author": "賈曾",
        "biography": "",
        "paragraphs": [
            "蠲我饎餴，絜我膋薌。有豆孔碩，為羞既臧。",
            "至誠無昧，精意惟芳。神其醉止，欣欣樂康。"
        ],
        "notes": [
            ""
        ],
        "volume": "卷一十二",
        "no#": 29
    },
    {
        "title": "郊廟歌辭：祭汾陰樂章：壽和",
        "author": "蘇頲",
        "biography": "",
        "paragraphs": [
            "禮物斯具，樂章乃陳。誰其作主，皇考聖真。",
            "對越在天，聖明佐神。窅然汾上，厚澤如春。"
        ],
        "notes": [
            ""
        ],
        "volume": "卷一十二",
        "no#": 30
    },
    {
        "title": "郊廟歌辭：祭汾陰樂章：舒和",
        "author": "何鸞",
        "biography": "",
        "paragraphs": [
            "樂奏雲闋，禮章載虔。禋宗於地，昭假於天。",
            "惟馨薦矣，既醉歆焉。神之降福，永永萬年。"
        ],
        "notes": [
            ""
        ],
        "volume": "卷一十二",
        "no#": 31
    },
    {
        "title": "郊廟歌辭：祭汾陰樂章：凱安",
        "author": "蔣挺",
        "biography": "",
        "paragraphs": [
            "維歲之吉，維辰之良。聖君紱冕，肅事壇場。",
            "大禮已備，大樂斯張。神其醉止，降福無疆。"
        ],
        "notes": [
            ""
        ],
        "volume": "卷一十二",
        "no#": 32
    },
    {
        "title": "郊廟歌辭：祭汾陰樂章：順和",
        "author": "源光裕",
        "biography": "",
        "paragraphs": [
            "方丘既膳，嘉饗載謐。齊敬畢誠，陶匏貴質。",
            "秀畢豐薦，芳俎盈實。永永福流，其升如日。"
        ],
        "notes": [
            ""
        ],
        "volume": "卷一十二",
        "no#": 33
    },
    {
        "title": "郊廟歌辭：禪社首樂章：順和",
        "author": "不詳",
        "biography": "",
        "paragraphs": [
            "至哉含柔德，萬物資以生。常順稱厚載，流謙通變盈。",
            "聖心事能察，增廣陳厥誠。黃祇僾如在，泰折俟咸亨。"
        ],
        "notes": [
            ""
        ],
        "volume": "卷一十二",
        "no#": 34
    },
    {
        "title": "郊廟歌辭：禪社首樂章：太和",
        "author": "不詳",
        "biography": "",
        "paragraphs": [
            "肅我成命，于昭黃祇。裘冕而祀，陟降在斯。",
            "五音克備，八音聿施。緝熙肆靖，厥心匪離。"
        ],
        "notes": [
            ""
        ],
        "volume": "卷一十二",
        "no#": 35
    },
    {
        "title": "郊廟歌辭：禪社首樂章：肅和",
        "author": "不詳",
        "biography": "",
        "paragraphs": [
            "黃祇是祗，我其夙夜。寅畏誠絜，匪遑寧舍。",
            "禮以琮玉，薦厥茅藉。念茲降康，胡寧克暇。"
        ],
        "notes": [
            ""
        ],
        "volume": "卷一十二",
        "no#": 36
    },
    {
        "title": "郊廟歌辭：禪社首樂章：雍和",
        "author": "不詳",
        "biography": "",
        "paragraphs": [
            "夙夜宥密，不敢寧宴。五齊既陳，八音在縣。",
            "粢盛以潔，房俎斯薦。惟德惟馨，尚茲克遍。"
        ],
        "notes": [
            ""
        ],
        "volume": "卷一十二",
        "no#": 37
    },
    {
        "title": "郊廟歌辭：禪社首樂章：壽和",
        "author": "不詳",
        "biography": "",
        "paragraphs": [
            "惟以明發，有懷載殷。樂盈而反，禮順其禋。",
            "立清以獻，薦欲是親。于穆不已，裒對斯臻。"
        ],
        "notes": [
            ""
        ],
        "volume": "卷一十二",
        "no#": 38
    },
    {
        "title": "郊廟歌辭：禪社首樂章：福和",
        "author": "不詳",
        "biography": "",
        "paragraphs": [
            "穆穆天子，告成岱宗。大裘如濡，執珽有顒。",
            "樂以平志，禮以和容。上帝臨我，雲胡肅邕。"
        ],
        "notes": [
            ""
        ],
        "volume": "卷一十二",
        "no#": 39
    },
    {
        "title": "郊廟歌辭：禪社首樂章：太和",
        "author": "不詳",
        "biography": "",
        "paragraphs": [
            "昭昭有唐，天俾萬國。列祖應命，四宗順則。",
            "申錫無疆，宗我同德。曾孫繼序，享神配極。"
        ],
        "notes": [
            ""
        ],
        "volume": "卷一十二",
        "no#": 40
    },
    {
        "title": "郊廟歌辭：禪社首樂章：靈具醉",
        "author": "不詳",
        "biography": "",
        "paragraphs": [
            "靈具醉，杳熙熙。靈將往，眇禗禗。",
            "顧明德，吐正辭。爛遺光，流禎祺。"
        ],
        "notes": [
            ""
        ],
        "volume": "卷一十二",
        "no#": 41
    },
    {
        "title": "郊廟歌辭：祭神州樂章：肅和",
        "author": "不詳",
        "biography": "",
        "paragraphs": [
            "大矣坤儀，至哉神縣。包含日域，牢籠月竁。",
            "露絜三清，風調六變。皇祇介祉，式歆恭薦。"
        ],
        "notes": [
            ""
        ],
        "volume": "卷一十二",
        "no#": 42
    },
    {
        "title": "郊廟歌辭：祭神州樂章：雍和",
        "author": "不詳",
        "biography": "",
        "paragraphs": [
            "泰折嚴享，陰郊展敬。禮以導神，樂以和性。",
            "黝牲在列，黃琮俯映。九土既平，萬邦貽慶。"
        ],
        "notes": [
            ""
        ],
        "volume": "卷一十二",
        "no#": 43
    },
    {
        "title": "郊廟歌辭：祭神州樂章：舒和",
        "author": "不詳",
        "biography": "",
        "paragraphs": [
            "坤道降祥和庶品，靈心載德厚群生。",
            "水土既調三極泰，文武畢備九區平。"
        ],
        "notes": [
            ""
        ],
        "volume": "卷一十二",
        "no#": 44
    },
    {
        "title": "郊廟歌辭：祭神州樂章：迎神",
        "author": "不詳",
        "biography": "",
        "paragraphs": [
            "黃輿厚載，赤寰歸德。含育九區，保安萬國。",
            "誠敬無怠，禋祀有則。樂以迎神，其儀不忒。"
        ],
        "notes": [
            ""
        ],
        "volume": "卷一十二",
        "no#": 45
    },
    {
        "title": "郊廟歌辭：祭神州樂章：送神",
        "author": "不詳",
        "biography": "",
        "paragraphs": [
            "神州陰祀，洪恩廣濟。草樹沾和，飛沉沐惠。",
            "禮修鼎俎，奠歆瑤幣。送樂有章，靈軒其逝。"
        ],
        "notes": [
            ""
        ],
        "volume": "卷一十二",
        "no#": 46
    },
    {
        "title": "郊廟歌辭：祭太社樂章：肅和",
        "author": "不詳",
        "biography": "",
        "paragraphs": [
            "後土凝德，神功協契。九域底平，兩儀交際。",
            "戊期應序，陰墉展幣。靈車少留，俯歆樽桂。"
        ],
        "notes": [
            ""
        ],
        "volume": "卷一十二",
        "no#": 47
    },
    {
        "title": "郊廟歌辭：祭太社樂章：雍和",
        "author": "不詳",
        "biography": "",
        "paragraphs": [
            "美報崇本，嚴恭展事。受露疏壇，承風啟地。",
            "絜粢登俎，醇犧入饋。介福遠流，群生畢遂。"
        ],
        "notes": [
            ""
        ],
        "volume": "卷一十二",
        "no#": 48
    },
    {
        "title": "郊廟歌辭：祭太社樂章：舒和",
        "author": "不詳",
        "biography": "",
        "paragraphs": [
            "神道發生敷九稼，陰極乘仁暢八埏。",
            "緯武經文隆景化，登祥薦祉啟豐年。"
        ],
        "notes": [
            ""
        ],
        "volume": "卷一十二",
        "no#": 49
    },
    {
        "title": "郊廟歌辭：祭太社樂章：迎神",
        "author": "不詳",
        "biography": "",
        "paragraphs": [
            "烈山有子，後土有臣。播種百穀，濟育兆人。",
            "春官緝禮，宗伯司禋。戊為吉日，迎享茲辰。"
        ],
        "notes": [
            ""
        ],
        "volume": "卷一十二",
        "no#": 50
    },
    {
        "title": "郊廟歌辭：祭太社樂章：送神",
        "author": "不詳",
        "biography": "",
        "paragraphs": [
            "吉祥式就，酬功載畢。親地尊天，禮文經術。",
            "貺征令序，福流初日。神馭爰歸，祠官其出。"
        ],
        "notes": [
            ""
        ],
        "volume": "卷一十二",
        "no#": 51
    },
    {
        "title": "郊廟歌辭：蠟百神樂章：肅和",
        "author": "不詳",
        "biography": "",
        "paragraphs": [
            "序迫歲陰，日躔星紀。爰稽茂典，聿崇清祀。",
            "綺幣霞舒，瑞珪虹起。百禩垂裕，萬靈薦祉。"
        ],
        "notes": [
            ""
        ],
        "volume": "卷一十二",
        "no#": 52
    },
    {
        "title": "郊廟歌辭：蠟百神樂章：雍和",
        "author": "不詳",
        "biography": "",
        "paragraphs": [
            "緹鑰勁序，玄英晚候。姬蠟開儀，豳歌入奏。",
            "蕙馥雕俎，蘭芬玉酎。大享明祇，永綏多佑。"
        ],
        "notes": [
            ""
        ],
        "volume": "卷一十二",
        "no#": 53
    },
    {
        "title": "郊廟歌辭：蠟百神樂章：舒和",
        "author": "不詳",
        "biography": "",
        "paragraphs": [
            "經緯兩儀文化洽，削平方域武功成。",
            "瑤弦自樂乾坤泰，玉戚長歡區宇寧。"
        ],
        "notes": [
            ""
        ],
        "volume": "卷一十二",
        "no#": 54
    },
    {
        "title": "郊廟歌辭：蠟百神樂章：迎神",
        "author": "不詳",
        "biography": "",
        "paragraphs": [
            "八蠟開祭，萬物合祀。上極天維，下窮坤紀。",
            "鼎俎流芬，樽彝薦美。有靈有祇，咸希來止。"
        ],
        "notes": [
            ""
        ],
        "volume": "卷一十二",
        "no#": 55
    },
    {
        "title": "郊廟歌辭：蠟百神樂章：送神",
        "author": "不詳",
        "biography": "",
        "paragraphs": [
            "十旬歡洽，一日祠終。澄彝拂俎，報德酬功。",
            "慮虔容肅，禮縟儀豐。神其降祉，整馭隨風。"
        ],
        "notes": [
            ""
        ],
        "volume": "卷一十二",
        "no#": 56
    },
    {
        "title": "郊廟歌辭：享先農樂章：咸和",
        "author": "不詳",
        "biography": "",
        "paragraphs": [
            "粒食伊始，農之所先。古今攸賴，是曰人天。",
            "耕斯帝籍，播厥公田。式崇明祀，神其福焉。"
        ],
        "notes": [
            ""
        ],
        "volume": "卷一十二",
        "no#": 57
    },
    {
        "title": "郊廟歌辭：享先農樂章：肅和",
        "author": "不詳",
        "biography": "",
        "paragraphs": [
            "樽彝既列，瑚簋方薦。歌工載登，幣禮斯奠。",
            "肅肅享祀，顒顒纓弁。神之聽之，福流寰縣。"
        ],
        "notes": [
            ""
        ],
        "volume": "卷一十二",
        "no#": 58
    },
    {
        "title": "郊廟歌辭：享先農樂章：雍和",
        "author": "不詳",
        "biography": "",
        "paragraphs": [
            "前夕視牲，質明奉俎。沐芳整弁，其儀式序。",
            "盛禮畢陳，嘉樂備舉。歆我懿德，非馨稷黍。"
        ],
        "notes": [
            ""
        ],
        "volume": "卷一十二",
        "no#": 59
    },
    {
        "title": "郊廟歌辭：享先農樂章：舒和",
        "author": "不詳",
        "biography": "",
        "paragraphs": [
            "羽鑰低昂文綴已，幹戚蹈厲武行初。",
            "望歲祈農神所聽，延祥介福豈雲虛。"
        ],
        "notes": [
            ""
        ],
        "volume": "卷一十二",
        "no#": 60
    },
    {
        "title": "郊廟歌辭：享先農樂章：咸和",
        "author": "不詳",
        "biography": "",
        "paragraphs": [
            "三推禮就，萬庾祈凝。夤賓志遠，藨袞惟興。",
            "降歆肅薦，垂佑祗膺。送神有樂，神其上升。"
        ],
        "notes": [
            ""
        ],
        "volume": "卷一十二",
        "no#": 61
    },
    {
        "title": "郊廟歌辭：享先蠶樂章：永和",
        "author": "不詳",
        "biography": "",
        "paragraphs": [
            "芳春開令序，韶苑暢和風。惟靈申廣佑，利物表神功。",
            "綺會周天宇，黼黻藻寰中。庶幾承慶節，歆奠下帷宮。"
        ],
        "notes": [
            ""
        ],
        "volume": "卷一十二",
        "no#": 62
    },
    {
        "title": "郊廟歌辭：享先蠶樂章：肅和",
        "author": "不詳",
        "biography": "",
        "paragraphs": [
            "明靈光至德，深功掩百神。祥源應節啟，福緒逐年新。",
            "萬宇承恩覆，七廟佇恭禋。于茲申至懇，方期遠慶臻。"
        ],
        "notes": [
            ""
        ],
        "volume": "卷一十二",
        "no#": 63
    },
    {
        "title": "郊廟歌辭：享先蠶樂章：展敬",
        "author": "不詳",
        "biography": "",
        "paragraphs": [
            "霞莊列寶衛，雲集動和聲。金卮薦綺席，玉幣委芳庭。",
            "因心罄丹款，先己勵蒼生。所冀延明福，于茲享至誠。"
        ],
        "notes": [
            ""
        ],
        "volume": "卷一十二",
        "no#": 64
    },
    {
        "title": "郊廟歌辭：享先蠶樂章：絜誠",
        "author": "不詳",
        "biography": "",
        "paragraphs": [
            "桂筵開玉俎，蘭圃薦瓊芳。八音調鳳曆，三獻奉鸞觴。",
            "絜粢申大享，庭宇冀降祥。神其覃有慶，契福永無疆。"
        ],
        "notes": [
            ""
        ],
        "volume": "卷一十二",
        "no#": 65
    },
    {
        "title": "郊廟歌辭：享先蠶樂章：昭慶",
        "author": "不詳",
        "biography": "",
        "paragraphs": [
            "仙壇禮既畢，神駕儼將升。佇屬深祥起，方期庶績凝。",
            "虔誠資宇內，務本勖黎蒸。靈心昭備享，率土洽休征。"
        ],
        "notes": [
            ""
        ],
        "volume": "卷一十二",
        "no#": 66
    },
    {
        "title": "郊廟歌辭：釋奠文宣王樂章：誠和",
        "author": "不詳",
        "biography": "",
        "paragraphs": [
            "聖道日用，神幾不測。金石以陳，弦歌載陟。",
            "爰釋其菜，匪馨於稷。來顧來享，是宗是極。"
        ],
        "notes": [
            ""
        ],
        "volume": "卷一十二",
        "no#": 67
    },
    {
        "title": "郊廟歌辭：釋奠文宣王樂章：承和",
        "author": "不詳",
        "biography": "",
        "paragraphs": [
            "萬國以貞光上嗣，三善茂德表重輪。",
            "視膳寢門尊要道，高辟崇賢引正人。"
        ],
        "notes": [
            ""
        ],
        "volume": "卷一十二",
        "no#": 68
    },
    {
        "title": "郊廟歌辭：釋奠文宣王樂章：肅和",
        "author": "不詳",
        "biography": "",
        "paragraphs": [
            "粵惟上聖，有縱自天。傍周萬物，俯應千年。",
            "舊章允著，嘉贄孔虔。王化茲首，儒風是宣。"
        ],
        "notes": [
            ""
        ],
        "volume": "卷一十二",
        "no#": 69
    },
    {
        "title": "郊廟歌辭：釋奠文宣王樂章：雍和",
        "author": "不詳",
        "biography": "",
        "paragraphs": [
            "堂獻瑤篚，庭敷璆縣。禮備其容，樂和其變。",
            "肅肅親享，雍雍執奠。明德惟馨，蘋蘩可薦。"
        ],
        "notes": [
            ""
        ],
        "volume": "卷一十二",
        "no#": 70
    },
    {
        "title": "郊廟歌辭：釋奠文宣王樂章：舒和",
        "author": "不詳",
        "biography": "",
        "paragraphs": [
            "隼集龜開昭聖烈，龍蹲鳳跱肅神儀。",
            "尊儒敬業宏圖闡，緯武經文盛德施。"
        ],
        "notes": [
            ""
        ],
        "volume": "卷一十二",
        "no#": 71
    },
    {
        "title": "郊廟歌辭：享孔子廟樂章：迎神",
        "author": "不詳",
        "biography": "",
        "paragraphs": [
            "通吳表聖，問老探真。三千弟子，五百賢人。",
            "億齡規法，萬載嗣禋。潔誠以祭，奏樂迎神。"
        ],
        "notes": [
            ""
        ],
        "volume": "卷一十二",
        "no#": 72
    },
    {
        "title": "郊廟歌辭：享孔子廟樂章：送神",
        "author": "不詳",
        "biography": "",
        "paragraphs": [
            "醴溢犧象，羞陳俎豆。魯壁類聞，泗川如覯。",
            "裏校覃福，胄筵承佑。雅樂清音，送神具奏。"
        ],
        "notes": [
            ""
        ],
        "volume": "卷一十二",
        "no#": 73
    },
    {
        "title": "郊廟歌辭：釋奠武成王樂章：迎神",
        "author": "不詳",
        "biography": "",
        "paragraphs": [
            "蔔畋不從，兆發非熊。乃傾荒政，爰佐一戎。",
            "盛烈載垂，命祀惟崇。日練上戊，宿嚴閟宮。",
            "迎奏嘉至，感而遂通。"
        ],
        "notes": [
            ""
        ],
        "volume": "卷一十二",
        "no#": 74
    },
    {
        "title": "郊廟歌辭：釋奠武成王樂章：奠幣登歌",
        "author": "不詳",
        "biography": "",
        "paragraphs": [
            "管磬升，膻薌集。上公進，嘉幣執。信以通，僾如及。",
            "恢帝功，錫後邑。四維張，百度立。綿億載，邈難挹。"
        ],
        "notes": [
            ""
        ],
        "volume": "卷一十二",
        "no#": 75
    },
    {
        "title": "郊廟歌辭：釋奠武成王樂章：迎俎酌獻",
        "author": "不詳",
        "biography": "",
        "paragraphs": [
            "五齊潔，九牢碩。梡橛循，罍斝滌。進具物，揚鴻績。",
            "和奏發，高靈寂。虔告終，繁祉錫。昭秩祀，永無易。"
        ],
        "notes": [
            ""
        ],
        "volume": "卷一十二",
        "no#": 76
    },
    {
        "title": "郊廟歌辭：釋奠武成王樂章：亞獻終獻",
        "author": "不詳",
        "biography": "",
        "paragraphs": [
            "貳觴以獻，三變其終。顧此非馨，尚達斯衷。茅縮可致，"
        ],
        "notes": [
            ""
        ],
        "volume": "卷一十二",
        "no#": 77
    },
    {
        "title": "郊廟歌辭：釋奠武成王樂章：送神",
        "author": "不詳",
        "biography": "",
        "paragraphs": [
            "明祀方終，備樂斯闋。黝纁就瘞，豆籩告撤。",
            "肸蚃尚餘，光景雲滅。返歸虛極，神心則悅。"
        ],
        "notes": [
            ""
        ],
        "volume": "卷一十二",
        "no#": 78
    },
    {
        "title": "郊廟歌辭：享龍池樂章：第一章",
        "author": "姚崇",
        "biography": "",
        "paragraphs": [
            "恭聞帝裏生靈沼，應報明君鼎業新。既協翠泉光寶命，",
            "獨有前池一小雁，叨承舊惠入天津。"
        ],
        "notes": [
            ""
        ],
        "volume": "卷一十二",
        "no#": 79
    },
    {
        "title": "郊廟歌辭：享龍池樂章：第二章",
        "author": "蔡孚",
        "biography": "",
        "paragraphs": [
            "帝宅王家大道邊，神馬龍龜湧聖泉。昔日昔時經此地，",
            "莫言波上春雲少，只為從龍直上天。"
        ],
        "notes": [
            ""
        ],
        "volume": "卷一十二",
        "no#": 80
    },
    {
        "title": "郊廟歌辭：享龍池樂章：第三章",
        "author": "沈佺期",
        "biography": "",
        "paragraphs": [
            "龍池躍龍龍已飛，龍德光天天不違。池開天漢分黃道，",
            "為報寰中百川水，來朝此地莫東歸。"
        ],
        "notes": [
            ""
        ],
        "volume": "卷一十二",
        "no#": 81
    },
    {
        "title": "郊廟歌辭：享龍池樂章：第四章",
        "author": "盧懷慎",
        "biography": "",
        "paragraphs": [
            "代邸東南龍躍泉，清漪碧浪遠浮天。樓臺影就波中出，",
            "大川既濟慚為楫，報德空思奉細涓。"
        ],
        "notes": [
            ""
        ],
        "volume": "卷一十二",
        "no#": 82
    },
    {
        "title": "郊廟歌辭：享龍池樂章：第五章",
        "author": "姜皎",
        "biography": "",
        "paragraphs": [
            "龍池初出此龍山，常經此地謁龍顏。日日芙蓉生夏水，",
            "願似飄颻五雲影，從來從去九天間。"
        ],
        "notes": [
            ""
        ],
        "volume": "卷一十二",
        "no#": 83
    },
    {
        "title": "郊廟歌辭：享龍池樂章：第六章",
        "author": "崔日用",
        "biography": "",
        "paragraphs": [
            "龍興白水漢興符，聖主時乘運鬥樞。岸上豐茸五花樹，",
            "風色雲光隨隱見，赤雲神化象江湖。"
        ],
        "notes": [
            ""
        ],
        "volume": "卷一十二",
        "no#": 84
    },
    {
        "title": "郊廟歌辭：享龍池樂章：第七章",
        "author": "蘇頲",
        "biography": "",
        "paragraphs": [
            "西京鳳邸躍龍泉，佳氣休光鎮在天。軒後霧圖今已得，",
            "願侍巡遊同舊裏，更聞簫鼓濟樓船。"
        ],
        "notes": [
            ""
        ],
        "volume": "卷一十二",
        "no#": 85
    },
    {
        "title": "郊廟歌辭：享龍池樂章：第八章",
        "author": "李乂",
        "biography": "",
        "paragraphs": [
            "星分邑裏四人居，水洊源流萬頃餘。魏國君王稱象處，",
            "自有神靈滋液地，年年雲物史官書。"
        ],
        "notes": [
            ""
        ],
        "volume": "卷一十二",
        "no#": 86
    },
    {
        "title": "郊廟歌辭：享龍池樂章：第九章",
        "author": "薑晞",
        "biography": "",
        "paragraphs": [
            "靈沼縈回邸第前，浴日涵天寫曙天。始見龍台升鳳闕，",
            "欲化帝圖從此受，正同河變一千年。"
        ],
        "notes": [
            ""
        ],
        "volume": "卷一十二",
        "no#": 87
    },
    {
        "title": "郊廟歌辭：享龍池樂章：第十章",
        "author": "裴璀",
        "biography": "",
        "paragraphs": [
            "乾坤啟聖吐龍泉，泉水年年勝一年。始看魚躍方成海，",
            "休氣榮光常不散，懸知此地是神仙。"
        ],
        "notes": [
            ""
        ],
        "volume": "卷一十二",
        "no#": 88
    }
]