[
    {
        "title": "駕出長安",
        "author": "王昌齡",
        "biography": "",
        "paragraphs": [
            "聖德超千古，皇風扇九圍。天回萬象出，駕動六龍飛。",
            "淑氣來黃道，祥雲覆紫微。太平多扈從，文物有光輝。"
        ],
        "notes": [
            ""
        ],
        "volume": "卷一百四十二",
        "no#": 1
    },
    {
        "title": "駕幸河東",
        "author": "王昌齡",
        "biography": "",
        "paragraphs": [
            "晉水千廬合，汾橋萬國從。開唐天業盛，入沛聖恩濃。",
            "下輦回三象，題碑任六龍。睿明懸日月，千歲此時逢。"
        ],
        "notes": [
            ""
        ],
        "volume": "卷一百四十二",
        "no#": 2
    },
    {
        "title": "胡笳曲",
        "author": "王昌齡",
        "biography": "",
        "paragraphs": [
            "城南虜已合，一夜幾重圍。自有金笳引，能沾出塞衣。",
            "聽臨關月苦，清入海風微。三奏高樓曉，胡人掩涕歸。"
        ],
        "notes": [
            ""
        ],
        "volume": "卷一百四十二",
        "no#": 3
    },
    {
        "title": "潞府客亭寄崔鳳童",
        "author": "王昌齡",
        "biography": "",
        "paragraphs": [
            "蕭條郡城閉，旅館空寒煙。秋月對愁客，山鐘搖暮天。",
            "新知偶相訪，鬥酒情依然。一宿阻長會，清風徒滿川。"
        ],
        "notes": [
            ""
        ],
        "volume": "卷一百四十二",
        "no#": 4
    },
    {
        "title": "和振上人秋夜懷士會",
        "author": "王昌齡",
        "biography": "",
        "paragraphs": [
            "白露傷草木，山風吹夜寒。遙林夢親友，高興發雲端。",
            "郭外秋聲急，城邊月色殘。瑤琴多遠思，更為客中彈。"
        ],
        "notes": [
            ""
        ],
        "volume": "卷一百四十二",
        "no#": 5
    },
    {
        "title": "送李擢游江東",
        "author": "王昌齡",
        "biography": "",
        "paragraphs": [
            "清洛日夜漲，微風引孤舟。離腸便千里，遠夢生江樓。",
            "楚國橙橘暗，吳門煙雨愁。東南具今古，歸望山雲秋。"
        ],
        "notes": [
            ""
        ],
        "volume": "卷一百四十二",
        "no#": 6
    },
    {
        "title": "沙苑南渡頭",
        "author": "王昌齡",
        "biography": "",
        "paragraphs": [
            "秋霧連雲白，歸心浦漵懸。津人空守纜，村館複臨川。",
            "篷隔蒼茫雨，波連演漾田。孤舟未得濟，入夢在何年。"
        ],
        "notes": [
            ""
        ],
        "volume": "卷一百四十二",
        "no#": 7
    },
    {
        "title": "客廣陵",
        "author": "王昌齡",
        "biography": "",
        "paragraphs": [
            "樓頭廣陵近，九月在南徐。秋色明海縣，寒煙生裏閭。",
            "夜帆歸楚客，昨日度江書。為問易名叟，垂綸不見魚。"
        ],
        "notes": [
            ""
        ],
        "volume": "卷一百四十二",
        "no#": 8
    },
    {
        "title": "靜法師東齋",
        "author": "王昌齡",
        "biography": "",
        "paragraphs": [
            "築室在人境，遂得真隱情。春盡草木變，雨來池館清。",
            "琴書全雅道，視聽已無生。閉戶脫三界，白雲自虛盈。"
        ],
        "notes": [
            ""
        ],
        "volume": "卷一百四十二",
        "no#": 9
    },
    {
        "title": "素上人影塔",
        "author": "王昌齡",
        "biography": "",
        "paragraphs": [
            "物化同枯木，希夷明月珠。本來生滅盡，何者是虛無。",
            "一坐看如故，千齡獨向隅。至人非別有，方外不應殊。"
        ],
        "notes": [
            ""
        ],
        "volume": "卷一百四十二",
        "no#": 10
    },
    {
        "title": "遇薛明府謁聰上人",
        "author": "王昌齡",
        "biography": "",
        "paragraphs": [
            "欣逢柏梁故，共謁聰公禪。石室無人到，繩床見虎眠。",
            "陰崖常抱雪，枯澗為生泉。出處雖雲異，同歡在法筵。"
        ],
        "notes": [
            ""
        ],
        "volume": "卷一百四十二",
        "no#": 11
    },
    {
        "title": "謁焦煉師",
        "author": "王昌齡",
        "biography": "",
        "paragraphs": [
            "中峰青苔壁，一點雲生時。豈意石堂裏，得逢焦煉師。",
            "爐香淨琴案，松影閑瑤墀。拜受長年藥，翩翻西海期。"
        ],
        "notes": [
            ""
        ],
        "volume": "卷一百四十二",
        "no#": 12
    },
    {
        "title": "宿京江口期劉昚虛不至",
        "author": "王昌齡",
        "biography": "",
        "paragraphs": [
            "霜天起長望，殘月生海門。風靜夜潮滿，城高寒氣昏。",
            "故人何寂寞，久已乖清言。明發不能寐，徒盈江上尊。"
        ],
        "notes": [
            ""
        ],
        "volume": "卷一百四十二",
        "no#": 13
    },
    {
        "title": "寒食即事",
        "author": "王昌齡",
        "biography": "",
        "paragraphs": [
            "晉陽寒食地，風俗舊來傳。雨滅龍蛇火，春生鴻雁天。",
            "泣多流水漲，歌發舞雲旋。西見之推廟，空為人所憐。"
        ],
        "notes": [
            ""
        ],
        "volume": "卷一百四十二",
        "no#": 14
    },
    {
        "title": "九日登高",
        "author": "王昌齡",
        "biography": "",
        "paragraphs": [
            "青山遠近帶皇州，霽景重陽上北樓。雨歇亭皋仙菊潤，",
            "謾說陶潛籬下醉，何曾得見此風流。"
        ],
        "notes": [
            ""
        ],
        "volume": "卷一百四十二",
        "no#": 15
    },
    {
        "title": "萬歲樓",
        "author": "王昌齡",
        "biography": "",
        "paragraphs": [
            "江上巍巍萬歲樓，不知經歷幾千秋。年年喜見山長在，",
            "誰堪登望雲煙裏，向晚茫茫發旅愁。"
        ],
        "notes": [
            ""
        ],
        "volume": "卷一百四十二",
        "no#": 16
    },
    {
        "title": "夏月花萼樓酺宴應制",
        "author": "王昌齡",
        "biography": "",
        "paragraphs": [
            "土德三元正，堯心萬國同。汾陰備冬禮，長樂應和風。",
            "賜慶垂天澤，流歡舊渚宮。樓臺生海上，簫鼓出天中。",
            "霧曉筵初接，宵長曲未終。雨隨青幕合，月照舞羅空。",
            "玉陛分朝列，文章發聖聰。愚臣忝書賦，歌詠頌絲桐。"
        ],
        "notes": [
            ""
        ],
        "volume": "卷一百四十二",
        "no#": 17
    },
    {
        "title": "送歐陽會稽之任",
        "author": "王昌齡",
        "biography": "",
        "paragraphs": [
            "懷祿貴心賞，東流山水長。官移會稽郡，地邇上虞鄉。",
            "緩帶屏紛雜，漁舟臨訟堂。逶迤回溪趣，猿嘯飛鳥行。",
            "萬室霽朝雨，千峰迎夕陽。輝輝遠洲映，曖曖澄湖光。",
            "白髮有高士，青春期上皇。應須枉車歇，為我訪荷裳。"
        ],
        "notes": [
            ""
        ],
        "volume": "卷一百四十二",
        "no#": 18
    },
    {
        "title": "同王維集青龍寺曇壁上人兄院五韻",
        "author": "王昌齡",
        "biography": "",
        "paragraphs": [
            "本來清淨所，竹樹引幽陰。簷外含山翠，人間出世心。",
            "圓通無有象，聖境不能侵。真是吾兄法，何妨友弟深。",
            "天香自然會，靈異識鐘音。"
        ],
        "notes": [
            ""
        ],
        "volume": "卷一百四十二",
        "no#": 19
    },
    {
        "title": "東溪玩月",
        "author": "王昌齡",
        "biography": "",
        "paragraphs": [
            "月從斷山口，遙吐柴門端。萬木分空霽，流陰中夜攢。",
            "光連虛象白，氣與風露寒。穀靜秋泉響，岩深青靄殘。",
            "澄清入幽夢，破影抱空巒。恍惚琴窗裏，松溪曉思難。"
        ],
        "notes": [
            ""
        ],
        "volume": "卷一百四十二",
        "no#": 20
    }
]