[
    {
        "title": "牡丹二首",
        "author": "元稹",
        "biography": "",
        "paragraphs": [
            "簇蕊風頻壞，裁紅雨更新。眼看吹落地，便別一年春。",
            "繁綠陰全合，衰紅展漸難。風光一抬舉，猶得暫時看。"
        ],
        "notes": [
            ""
        ],
        "volume": "卷四百零九",
        "no#": 1
    },
    {
        "title": "象人",
        "author": "元稹",
        "biography": "",
        "paragraphs": [
            "被色空成象，觀空色異真。自悲人是假，那複假為人。"
        ],
        "notes": [
            ""
        ],
        "volume": "卷四百零九",
        "no#": 2
    },
    {
        "title": "與楊十二巨源盧十九經濟同遊大安亭各賦二物各為五韻探得松石",
        "author": "元稹",
        "biography": "",
        "paragraphs": [
            "片石與孤松，曾經物外逢。月臨棲鶴影，雲抱老人峰。",
            "蜀客君當問，秦官我舊封。積膏當琥珀，新劫長芙蓉。",
            "待補蒼蒼去，樛柯早變龍。"
        ],
        "notes": [
            ""
        ],
        "volume": "卷四百零九",
        "no#": 3
    },
    {
        "title": "賦得春雪映早梅",
        "author": "元稹",
        "biography": "",
        "paragraphs": [
            "飛舞先春雪，因依上番梅。一枝方漸秀，六出已同開。",
            "積素光逾密，真花節暗催。摶風飄不散，見晛忽偏摧。",
            "郢曲琴空奏，羌音笛自哀。今朝兩成詠，翻挾昔人才。"
        ],
        "notes": [
            ""
        ],
        "volume": "卷四百零九",
        "no#": 4
    },
    {
        "title": "賦得玉卮無當",
        "author": "元稹",
        "biography": "",
        "paragraphs": [
            "共惜連城寶，翻成無當卮。詎慚君子貴，深訝巧工隳。",
            "泛蟻功全小，如虹色不移。可憐殊礫石，何計辨糟醨。",
            "江海誠難滿，盤筵莫忘施。縱乖斟酌意，猶得對光儀。"
        ],
        "notes": [
            ""
        ],
        "volume": "卷四百零九",
        "no#": 5
    },
    {
        "title": "賦得數蓂",
        "author": "元稹",
        "biography": "",
        "paragraphs": [
            "將課司天曆，先觀近砌蓂。一旬開應月，五日數從星。",
            "桂滿叢初合，蟾虧影漸零。辨時長有素，數閏或餘青。",
            "墜葉推前事，新芽察未形。堯年始今歲，方欲瑞千齡。"
        ],
        "notes": [
            ""
        ],
        "volume": "卷四百零九",
        "no#": 6
    },
    {
        "title": "賦得九月盡",
        "author": "元稹",
        "biography": "",
        "paragraphs": [
            "霜降三旬後，蓂餘一葉秋。玄陰迎落日，涼魄盡殘鉤。",
            "半夜灰移管，明朝帝禦裘。潘安過今夕，休詠賦中愁。"
        ],
        "notes": [
            ""
        ],
        "volume": "卷四百零九",
        "no#": 7
    },
    {
        "title": "賦得雨後花",
        "author": "元稹",
        "biography": "",
        "paragraphs": [
            "紅芳憐靜色，深與雨相宜。餘滴下纖蕊，殘珠墮細枝。",
            "浣花江上思，啼粉鏡中窺。念此低回久，風光幸一吹。"
        ],
        "notes": [
            ""
        ],
        "volume": "卷四百零九",
        "no#": 8
    },
    {
        "title": "早歸",
        "author": "元稹",
        "biography": "",
        "paragraphs": [
            "春靜曉風微，淩晨帶酒歸。遠山籠宿霧，高樹影朝暉。",
            "飲馬魚驚水，穿花露滴衣。嬌鶯似相惱，含囀傍人飛。"
        ],
        "notes": [
            ""
        ],
        "volume": "卷四百零九",
        "no#": 9
    },
    {
        "title": "晚秋",
        "author": "元稹",
        "biography": "",
        "paragraphs": [
            "竹露滴寒聲，離人曉思驚。酒醒秋簟冷，風急夏衣輕。",
            "寢倦解幽夢，慮閑添遠情。誰憐獨欹枕，斜月透窗明。"
        ],
        "notes": [
            ""
        ],
        "volume": "卷四百零九",
        "no#": 10
    },
    {
        "title": "送林複夢赴韋令辟",
        "author": "元稹",
        "biography": "",
        "paragraphs": [
            "蜀路危於劍，憐君自坦途。幾回曾啖炙，千里遠銜珠。",
            "野性便荒飲，時風忌酒徒。相門多禮讓，前後莫相逾。"
        ],
        "notes": [
            ""
        ],
        "volume": "卷四百零九",
        "no#": 11
    },
    {
        "title": "憶楊十二",
        "author": "元稹",
        "biography": "",
        "paragraphs": [
            "楊子愛言詩，春天好詠時。戀花從馬滯，聯句放杯遲。",
            "日映含煙竹，風牽臥柳絲。南山更多興，須作白雲期。"
        ],
        "notes": [
            ""
        ],
        "volume": "卷四百零九",
        "no#": 12
    },
    {
        "title": "夜合",
        "author": "元稹",
        "biography": "",
        "paragraphs": [
            "綺樹滿朝陽，融融有露光。雨多疑濯錦，風散似分妝。",
            "葉密煙蒙火，枝低繡拂牆。更憐當暑見，留詠日偏長。"
        ],
        "notes": [
            ""
        ],
        "volume": "卷四百零九",
        "no#": 13
    },
    {
        "title": "新竹",
        "author": "元稹",
        "biography": "",
        "paragraphs": [
            "新篁才解籜，寒色已青蔥。冉冉偏凝粉，蕭蕭漸引風。",
            "扶疏多透日，寥落未成叢。惟有團團節，堅貞大小同。"
        ],
        "notes": [
            ""
        ],
        "volume": "卷四百零九",
        "no#": 14
    },
    {
        "title": "秋相望",
        "author": "元稹",
        "biography": "",
        "paragraphs": [
            "簷月驚殘夢，浮涼滿夏衾。蠨蛸低戶網，螢火度牆陰。",
            "爐暗燈光短，床空帳影深。此時相望久，高樹憶橫岑。"
        ],
        "notes": [
            ""
        ],
        "volume": "卷四百零九",
        "no#": 15
    },
    {
        "title": "春病",
        "author": "元稹",
        "biography": "",
        "paragraphs": [
            "病來閑臥久，因見靜時心。殘月曉窗迥，落花幽院深。",
            "望山移坐榻，行藥步牆陰。車馬門前度，遙聞哀苦吟。"
        ],
        "notes": [
            ""
        ],
        "volume": "卷四百零九",
        "no#": 16
    },
    {
        "title": "山竹枝",
        "author": "元稹",
        "biography": "",
        "paragraphs": [
            "深院虎溪竹，遠公身自栽。多慚折君節，扶我出山來。",
            "貴宅安危步，難將混俗材。還投輞川水，從作老龍回。"
        ],
        "notes": [
            ""
        ],
        "volume": "卷四百零九",
        "no#": 17
    },
    {
        "title": "悟禪三首寄胡果",
        "author": "元稹",
        "biography": "",
        "paragraphs": [
            "近聞胡隱士，潛認得心王。不恨百年促，翻悲萬劫長。",
            "有修終有限，無事亦無殃。慎莫通方便，應機不頓忘。",
            "百年都幾日，何事苦囂然。晚歲倦為學，閒心易到禪。",
            "病宜多宴坐，貧似少攀緣。自笑無名字，因名自在天。",
            "近見新章句，因知見在心。春遊晉祠水，晴上霍山岑。",
            "問法僧當偈，還丹客贈金。莫驚頭欲白，禪觀老彌深。"
        ],
        "notes": [
            ""
        ],
        "volume": "卷四百零九",
        "no#": 18
    },
    {
        "title": "東台去",
        "author": "元稹",
        "biography": "",
        "paragraphs": [
            "陶君喜不遇，予每為君言。今日東台去，澄心在陸渾。",
            "旋抽隨日俸，並買近山園。千萬崔兼白，殷勤承主恩。"
        ],
        "notes": [
            ""
        ],
        "volume": "卷四百零九",
        "no#": 19
    },
    {
        "title": "戴光弓",
        "author": "元稹",
        "biography": "",
        "paragraphs": [
            "潞府筋角勁，戴光因合成。因君懷膽氣，贈我定交情。",
            "不擬閑穿葉，那能枉始生。唯調一隻箭，飛入破聊城。"
        ],
        "notes": [
            ""
        ],
        "volume": "卷四百零九",
        "no#": 20
    },
    {
        "title": "劉頗詩",
        "author": "元稹",
        "biography": "",
        "paragraphs": [
            "一言感激士，三世義忠臣。破甕嫌妨路，燒莊恥屬人。",
            "迥分遼海氣，閑踏洛陽塵。儻使權由我，還君白馬津。"
        ],
        "notes": [
            ""
        ],
        "volume": "卷四百零九",
        "no#": 21
    },
    {
        "title": "夜飲",
        "author": "元稹",
        "biography": "",
        "paragraphs": [
            "燈火隔簾明，竹梢風雨聲。詩篇隨意贈，杯酒越巡行。",
            "漫唱江朝曲，閑征藥草名。莫辭終夜飲，朝起又營營。"
        ],
        "notes": [
            ""
        ],
        "volume": "卷四百零九",
        "no#": 22
    },
    {
        "title": "褒城驛",
        "author": "元稹",
        "biography": "",
        "paragraphs": [
            "嚴秦修此驛，兼漲驛前池。已種千竿竹，又栽千樹梨。",
            "四年三月半，新筍晚花時。悵望東川去，等閒題作詩。"
        ],
        "notes": [
            ""
        ],
        "volume": "卷四百零九",
        "no#": 23
    },
    {
        "title": "閑二首",
        "author": "元稹",
        "biography": "",
        "paragraphs": [
            "晻澹洲煙白，籬篩日腳紅。江喧過雲雨，船泊打頭風。",
            "艇子收魚市，鴉兒噪荻叢。不堪堤上立，滿眼是蚊蟲。",
            "青衫經夏黕，白髮望鄉稠。雨冷新秋簟，星稀欲曙樓。",
            "連鴻盡南去，雙鯉本東流。北信無人寄，蟬聲滿樹頭。"
        ],
        "notes": [
            ""
        ],
        "volume": "卷四百零九",
        "no#": 24
    },
    {
        "title": "欲曙",
        "author": "元稹",
        "biography": "",
        "paragraphs": [
            "江堤閱暗流，漏鼓急殘籌。片月低城堞，稀星轉角樓。",
            "鶴媒華表上，sV鵊柳枝頭。不為來趨府，何因欲曙遊。"
        ],
        "notes": [
            ""
        ],
        "volume": "卷四百零九",
        "no#": 25
    },
    {
        "title": "寄胡靈之",
        "author": "元稹",
        "biography": "",
        "paragraphs": [
            "早歲顛狂伴，城中共幾年。有時潛步出，連夜小亭眠。",
            "月影侵床上，花叢在眼前。今宵正風雨，空宅楚江邊。"
        ],
        "notes": [
            ""
        ],
        "volume": "卷四百零九",
        "no#": 26
    },
    {
        "title": "夜雨",
        "author": "元稹",
        "biography": "",
        "paragraphs": [
            "水怪潛幽草，江雲擁廢居。雷驚空屋柱，電照滿床書。",
            "竹瓦風頻裂，茅簷雨漸疏。平生滄海意，此去怯為魚。"
        ],
        "notes": [
            ""
        ],
        "volume": "卷四百零九",
        "no#": 27
    },
    {
        "title": "酬李六醉後見寄口號",
        "author": "元稹",
        "biography": "",
        "paragraphs": [
            "頓愈關風疾，因吟口號詩。文章紛似繡，珠玉布如棋。",
            "健羨觥飛酒，蒼黃日映籬。命童寒色倦，撫稚晚啼饑。",
            "潦倒慚相識，平生頗自奇。明公將有問，林下是靈龜。"
        ],
        "notes": [
            ""
        ],
        "volume": "卷四百零九",
        "no#": 28
    },
    {
        "title": "歸田",
        "author": "元稹",
        "biography": "",
        "paragraphs": [
            "陶君三十七，掛綬出都門。我亦今年去，商山淅岸村。",
            "冬修方丈室，春種桔槔園。千萬人間事，從茲不復言。"
        ],
        "notes": [
            ""
        ],
        "volume": "卷四百零九",
        "no#": 29
    },
    {
        "title": "緣路",
        "author": "元稹",
        "biography": "",
        "paragraphs": [
            "總是玲瓏竹，兼藏淺漫溪。沙平深見底，石亂不成泥。",
            "煙火遙村落，桑麻隔稻畦。此中如有問，甘被到頭迷。"
        ],
        "notes": [
            ""
        ],
        "volume": "卷四百零九",
        "no#": 30
    },
    {
        "title": "誚盧戡與予數約遊三寺，戡獨沉醉而不行",
        "author": "元稹",
        "biography": "",
        "paragraphs": [
            "乘興無羈束，閑行信馬蹄。路幽穿竹遠，野迥望雲低。",
            "素帚茅花亂，圓珠稻實齊。如何盧進士，空戀醉如泥。"
        ],
        "notes": [
            ""
        ],
        "volume": "卷四百零九",
        "no#": 31
    },
    {
        "title": "遣春三首",
        "author": "元稹",
        "biography": "",
        "paragraphs": [
            "楊公三不惑，我惑兩般全。逢酒判身病，拈花盡意憐。",
            "水生低岸沒，梅蹙小珠連。千萬紅顏輩，須驚又一年。",
            "柳眼開渾盡，梅心動已闌。風光好時少，杯酒病中難。",
            "學問慵都廢，聲名老更判。唯餘看花伴，未免憶長安。",
            "失卻遊花伴，因風浪引將。柳堤遙認馬，梅徑誤尋香。",
            "晚景行看謝，春心漸欲狂。園林都不到，何處枉風光。"
        ],
        "notes": [
            ""
        ],
        "volume": "卷四百零九",
        "no#": 32
    },
    {
        "title": "歲日",
        "author": "元稹",
        "biography": "",
        "paragraphs": [
            "一日今年始，一年前事空。淒涼百年事，應與一年同。"
        ],
        "notes": [
            ""
        ],
        "volume": "卷四百零九",
        "no#": 33
    },
    {
        "title": "湘南登臨湘樓",
        "author": "元稹",
        "biography": "",
        "paragraphs": [
            "高處望瀟湘，花時萬井香。雨餘憐日嫩，歲閨覺春長。",
            "霞刹分危榜，煙波透遠光。情知樓上好，不是仲宣鄉。"
        ],
        "notes": [
            ""
        ],
        "volume": "卷四百零九",
        "no#": 34
    },
    {
        "title": "晚宴湘亭",
        "author": "元稹",
        "biography": "",
        "paragraphs": [
            "晚日宴清湘，晴空走豔陽。花低愁露醉，絮起覺春狂。",
            "舞旋紅裙急，歌垂碧袖長。甘心出童羖，須一盡時荒。"
        ],
        "notes": [
            ""
        ],
        "volume": "卷四百零九",
        "no#": 35
    },
    {
        "title": "酒醒",
        "author": "元稹",
        "biography": "",
        "paragraphs": [
            "飲醉日將盡，醒時夜已闌。暗燈風焰曉，春席水窗寒。",
            "未解縈身帶，猶傾墜枕冠。呼兒問狼藉，疑是夢中歡。"
        ],
        "notes": [
            ""
        ],
        "volume": "卷四百零九",
        "no#": 36
    }
]