[
    {
        "title": "奉和聖制慶玄元皇帝玉像之作應制",
        "author": "王維",
        "biography": "",
        "paragraphs": [
            "明君夢帝先，寶命上齊天。秦後徒聞樂，周王恥蔔年。",
            "玉京移大像，金籙會群仙。承露調天供，臨空敞禦筵。",
            "鬥回迎壽酒，山近起爐煙。願奉無為化，齋心學自然。"
        ],
        "notes": [
            ""
        ],
        "volume": "卷一百二十七",
        "no#": 1
    },
    {
        "title": "奉和聖制與太子諸王三月三日龍池春禊應制",
        "author": "王維",
        "biography": "",
        "paragraphs": [
            "故事修春禊，新宮展豫遊。明君移鳳輦，太子出龍樓。",
            "賦掩陳王作，杯如洛水流。金人來捧劍，畫鷁去回舟。",
            "苑樹浮宮闕，天池照冕旒。宸章在雲表，垂象滿皇州。"
        ],
        "notes": [
            ""
        ],
        "volume": "卷一百二十七",
        "no#": 2
    },
    {
        "title": "奉和聖制上巳於望春亭觀禊飲應制",
        "author": "王維",
        "biography": "",
        "paragraphs": [
            "長樂青門外，宜春小苑東。樓開萬井上，輦過百花中。",
            "畫鷁移仙妓，金貂列上公。清歌邀落日，妙舞向春風。",
            "渭水明秦甸，黃山入漢宮。君王來祓禊，灞滻亦朝宗。"
        ],
        "notes": [
            ""
        ],
        "volume": "卷一百二十七",
        "no#": 3
    },
    {
        "title": "奉和聖制暮春送朝集使歸郡應制",
        "author": "王維",
        "biography": "",
        "paragraphs": [
            "萬國仰宗周，衣冠拜冕旒。玉乘迎大客，金節送諸侯。",
            "祖席傾三省，褰帷向九州。楊花飛上路，槐色蔭通溝。",
            "來預鈞天樂，歸分漢主憂。宸章類河漢，垂象滿中州。"
        ],
        "notes": [
            ""
        ],
        "volume": "卷一百二十七",
        "no#": 4
    },
    {
        "title": "三月三日曲江侍宴應制",
        "author": "王維",
        "biography": "",
        "paragraphs": [
            "萬乘親齋祭，千官喜豫遊。奉迎從上苑，祓禊向中流。",
            "草樹連容衛，山河對冕旒。畫旗搖浦漵，春服滿汀洲。",
            "仙籞龍媒下，神皋鳳蹕留。從今億萬歲，天寶紀春秋。"
        ],
        "notes": [
            ""
        ],
        "volume": "卷一百二十七",
        "no#": 5
    },
    {
        "title": "奉和聖制重陽節宰臣及群官上壽應制",
        "author": "王維",
        "biography": "",
        "paragraphs": [
            "四海方無事，三秋大有年。百生無此日，萬壽願齊天。",
            "芍藥和金鼎，茱萸插玳筵。玉堂開右個，天樂動宮懸。",
            "禦柳疏秋景，城鴉拂曙煙。無窮菊花節，長奉柏梁篇。"
        ],
        "notes": [
            ""
        ],
        "volume": "卷一百二十七",
        "no#": 6
    },
    {
        "title": "三月三日勤政樓侍宴應制",
        "author": "王維",
        "biography": "",
        "paragraphs": [
            "彩仗連宵合，瓊樓拂曙通。年光三月裏，宮殿百花中。",
            "不數秦王日，誰將洛水同。酒筵嫌落絮，舞袖怯春風。",
            "天保無為德，人歡不戰功。仍臨九衢宴，更達四門聰。"
        ],
        "notes": [
            ""
        ],
        "volume": "卷一百二十七",
        "no#": 7
    },
    {
        "title": "奉和聖制十五夜然燈繼以酺宴應制",
        "author": "王維",
        "biography": "",
        "paragraphs": [
            "上路笙歌滿，春城漏刻長。遊人多晝日，明月讓燈光。",
            "魚鑰通翔鳳，龍輿出建章。九衢陳廣樂，百福透名香。",
            "仙伎來金殿，都人繞玉堂。定應偷妙舞，從此學新妝。",
            "奉引迎三事，司儀列萬方。願將天地壽，同以獻君王。"
        ],
        "notes": [
            ""
        ],
        "volume": "卷一百二十七",
        "no#": 8
    },
    {
        "title": "奉和聖制幸玉真公主山莊因題石壁十韻之作應制",
        "author": "王維",
        "biography": "",
        "paragraphs": [
            "碧落風煙外，瑤台道路賒。如何連帝苑，別自有仙家。",
            "此地回鸞駕，緣溪轉翠華。洞中開日月，窗裏發雲霞。",
            "庭養沖天鶴，溪流上漢查。種田生白玉，泥灶化丹砂。",
            "穀靜泉逾響，山深日易斜。禦羹和石髓，香飯進胡麻。",
            "大道今無外，長生詎有涯。還瞻九霄上，來往五雲車。"
        ],
        "notes": [
            ""
        ],
        "volume": "卷一百二十七",
        "no#": 9
    },
    {
        "title": "春日直門下省早朝",
        "author": "王維",
        "biography": "",
        "paragraphs": [
            "騎省直明光，雞鳴謁建章。遙聞侍中佩，闇識令君香。",
            "玉漏隨銅史，天書拜夕郎。旌旗映閶闔，歌吹滿昭陽。",
            "官舍梅初紫，宮門柳欲黃。願將遲日意，同與聖恩長。"
        ],
        "notes": [
            ""
        ],
        "volume": "卷一百二十七",
        "no#": 10
    },
    {
        "title": "和僕射晉公扈從溫湯",
        "author": "王維",
        "biography": "",
        "paragraphs": [
            "天子幸新豐，旌旗渭水東。寒山天仗外，溫穀幔城中。",
            "奠玉群仙座，焚香太乙宮。出遊逢牧馬，罷獵見非熊。",
            "上宰無為化，明時太古同。靈芝三秀紫，陳粟萬箱紅。",
            "王禮尊儒教，天兵小戰功。謀猶歸哲匠，詞賦屬文宗。",
            "司諫方無闕，陳詩且未工。長吟吉甫頌，朝夕仰清風。"
        ],
        "notes": [
            ""
        ],
        "volume": "卷一百二十七",
        "no#": 11
    },
    {
        "title": "和宋中丞夏日遊福賢觀天長寺寺即陳左相宅所施之作",
        "author": "王維",
        "biography": "",
        "paragraphs": [
            "已相殷王國，空餘尚父溪。釣磯開月殿，築道出雲梯。",
            "積水浮香象，深山鳴白雞。虛空陳伎樂，衣服制虹霓。",
            "墨點三千界，丹飛六一泥。桃源勿遽返，再訪恐君迷。"
        ],
        "notes": [
            ""
        ],
        "volume": "卷一百二十七",
        "no#": 12
    },
    {
        "title": "和陳監四郎秋雨中思從弟據",
        "author": "王維",
        "biography": "",
        "paragraphs": [
            "嫋嫋秋風動，淒淒煙雨繁。聲連鳷鵲觀，色暗鳳凰原。",
            "細柳疏高閣，輕槐落洞門。九衢行欲斷，萬井寂無喧。",
            "忽有愁霖唱，更陳多露言。平原思令弟，康樂謝賢昆。",
            "逸興方三接，衰顏強七奔。相如今老病，歸守茂陵園。"
        ],
        "notes": [
            ""
        ],
        "volume": "卷一百二十七",
        "no#": 13
    },
    {
        "title": "上張令公",
        "author": "王維",
        "biography": "",
        "paragraphs": [
            "珥筆趨丹陛，垂璫上玉除。步簷青瑣闥，方幰畫輪車。",
            "市閱千金字，朝聞五色書。致君光帝典，薦士滿公車。",
            "伏奏回金駕，橫經重石渠。從茲罷角抵，且複幸儲胥。",
            "天統知堯後，王章笑魯初。匈奴遙俯伏，漢相儼簪裾。",
            "賈生非不遇，汲黯自堪疏。學易思求我，言詩或起予。",
            "當從大夫後，何惜隸人餘。"
        ],
        "notes": [
            ""
        ],
        "volume": "卷一百二十七",
        "no#": 14
    },
    {
        "title": "贈焦道士",
        "author": "王維",
        "biography": "",
        "paragraphs": [
            "海上游三島，淮南預八公。坐知千裏外，跳向一壺中。",
            "縮地朝珠闕，行天使玉童。飲人聊割酒，送客乍分風。",
            "天老能行氣，吾師不養空。謝君徒雀躍，無可問鴻蒙。"
        ],
        "notes": [
            ""
        ],
        "volume": "卷一百二十七",
        "no#": 15
    },
    {
        "title": "贈東嶽焦煉師",
        "author": "王維",
        "biography": "",
        "paragraphs": [
            "先生千歲餘，五嶽遍曾居。遙識齊侯鼎，新過王母廬。",
            "不能師孔墨，何事問長沮。玉管時來鳳，銅盤即釣魚。",
            "竦身空裏語，明目夜中書。自有還丹術，時論太素初。",
            "頻蒙露版詔，時降軟輪車。山靜泉逾響，松高枝轉疏。",
            "支頤問樵客，世上複何如。"
        ],
        "notes": [
            ""
        ],
        "volume": "卷一百二十七",
        "no#": 16
    },
    {
        "title": "送秘書晁監還日本國",
        "author": "王維",
        "biography": "",
        "paragraphs": [
            "積水不可極，安知滄海東。九州何處遠，萬里若乘空。",
            "向國唯看日，歸帆但信風。鼇身映天黑，魚眼射波紅。",
            "鄉樹扶桑外，主人孤島中。別離方異域，音信若為通。"
        ],
        "notes": [
            ""
        ],
        "volume": "卷一百二十七",
        "no#": 17
    },
    {
        "title": "送禰郎中",
        "author": "王維",
        "biography": "",
        "paragraphs": [
            "東郊春草色，驅馬去悠悠。況複鄉山外，猿啼湘水流。",
            "島夷傳露版，江館候鳴騶。卉服為諸吏，珠官拜本州。",
            "孤鶯吟遠墅，野杏發山郵。早晚方歸奏，南中才忌秋。"
        ],
        "notes": [
            ""
        ],
        "volume": "卷一百二十七",
        "no#": 18
    },
    {
        "title": "送李太守赴上洛",
        "author": "王維",
        "biography": "",
        "paragraphs": [
            "商山包楚鄧，積翠藹沉沉。驛路飛泉灑，關門落照深。",
            "野花開古戍，行客響空林。板屋春多雨，山城晝欲陰。",
            "丹泉通虢略，白羽抵荊岑。若見西山爽，應知黃綺心。"
        ],
        "notes": [
            ""
        ],
        "volume": "卷一百二十七",
        "no#": 19
    },
    {
        "title": "送熊九赴任安陽",
        "author": "王維",
        "biography": "",
        "paragraphs": [
            "魏國應劉後，寂寥文雅空。漳河如舊日，之子繼清風。",
            "阡陌銅台下，閭閻金虎中。送車盈灞上，輕騎出關東。",
            "相去千餘裏，西園明月同。"
        ],
        "notes": [
            ""
        ],
        "volume": "卷一百二十七",
        "no#": 20
    },
    {
        "title": "山中示弟",
        "author": "王維",
        "biography": "",
        "paragraphs": [
            "山林吾喪我，冠帶爾成人。莫學嵇康懶，且安原憲貧。",
            "山陰多北戶，泉水在東鄰。緣合妄相有，性空無所親。",
            "安知廣成子，不是老夫身。"
        ],
        "notes": [
            ""
        ],
        "volume": "卷一百二十七",
        "no#": 21
    },
    {
        "title": "青龍寺曇璧上人兄院集",
        "author": "王維",
        "biography": "",
        "paragraphs": [
            "高處敞招提，虛空詎有倪。坐看南陌騎，下聽秦城雞。",
            "眇眇孤煙起，芊芊遠樹齊。青山萬井外，落日五陵西。",
            "眼界今無染，心空安可迷。"
        ],
        "notes": [
            ""
        ],
        "volume": "卷一百二十七",
        "no#": 22
    },
    {
        "title": "濟州過趙叟家宴",
        "author": "王維",
        "biography": "",
        "paragraphs": [
            "雖與人境接，閉門成隱居。道言莊叟事，儒行魯人餘。",
            "深巷斜暉靜，閑門高柳疏。荷鋤修藥圃，散帙曝農書。",
            "上客搖芳翰，中廚饋野蔬。夫君第高飲，景晏出林閭。"
        ],
        "notes": [
            ""
        ],
        "volume": "卷一百二十七",
        "no#": 23
    },
    {
        "title": "春過賀遂員外藥園",
        "author": "王維",
        "biography": "",
        "paragraphs": [
            "前年槿籬故，新作藥欄成。香草為君子，名花是長卿。",
            "水穿磐石透，藤系古松生。畫畏開廚走，來蒙倒屣迎。",
            "蔗漿菰米飯，蒟醬露葵羹。頗識灌園意，於陵不自輕。"
        ],
        "notes": [
            ""
        ],
        "volume": "卷一百二十七",
        "no#": 24
    },
    {
        "title": "過盧四員外宅看飯僧共題七韻",
        "author": "王維",
        "biography": "",
        "paragraphs": [
            "三賢異七賢，青眼慕青蓮。乞飯從香積，裁衣學水田。",
            "上人飛錫杖，檀越施金錢。趺坐簷前日，焚香竹下煙。",
            "寒空法雲地，秋色淨居天。身逐因緣法，心過次第禪。",
            "不須愁日暮，自有一燈然。"
        ],
        "notes": [
            ""
        ],
        "volume": "卷一百二十七",
        "no#": 25
    },
    {
        "title": "河南嚴尹弟見宿弊廬訪別人賦十韻",
        "author": "王維",
        "biography": "",
        "paragraphs": [
            "上客能論道，吾生學養蒙。貧交世情外，才子古人中。",
            "冠上方簪豸，車邊已畫熊。拂衣迎五馬，垂手憑雙童。",
            "花醥和松屑，茶香透竹叢。薄霜澄夜月，殘雪帶春風。",
            "古壁蒼苔黑，寒山遠燒紅。眼看東候別，心事北川同。",
            "為學輕先輩，何能訪老翁。欲知今日後，不樂為車公。"
        ],
        "notes": [
            ""
        ],
        "volume": "卷一百二十七",
        "no#": 26
    },
    {
        "title": "投道一師蘭若宿",
        "author": "王維",
        "biography": "",
        "paragraphs": [
            "一公棲太白，高頂出風煙。梵流諸壑遍，花雨一峰偏。",
            "跡為無心隱，名因立教傳。鳥來遠語法，客去更安禪。",
            "晝涉松路盡，暮投蘭若邊。洞房隱深竹，清夜聞遙泉。",
            "向是雲霞裏，今成枕席前。豈唯暫留宿，服事將窮年。"
        ],
        "notes": [
            ""
        ],
        "volume": "卷一百二十七",
        "no#": 27
    },
    {
        "title": "遊化感寺",
        "author": "王維",
        "biography": "",
        "paragraphs": [
            "翡翠香煙合，琉璃寶地平。龍宮連棟宇，虎穴傍簷楹。",
            "穀靜唯松響，山深無鳥聲。瓊峰當戶拆，金澗透林明。",
            "郢路雲端迥，秦川雨外晴。雁王銜果獻，鹿女踏花行。",
            "抖擻辭貧裏，歸依宿化城。繞籬生野蕨，空館發山櫻。",
            "香飯青菰米，嘉蔬綠筍莖。誓陪清梵末，端坐學無生。"
        ],
        "notes": [
            ""
        ],
        "volume": "卷一百二十七",
        "no#": 28
    },
    {
        "title": "遊悟真寺",
        "author": "王維",
        "biography": "",
        "paragraphs": [
            "聞道黃金地，仍開白玉田。擲山移巨石，咒嶺出飛泉。",
            "猛虎同三徑，愁猿學四禪。買香然綠桂，乞火踏紅蓮。",
            "草色搖霞上，松聲泛月邊。山河窮百二，世界接三千。",
            "梵宇聊憑視，王城遂渺然。灞陵才出樹，渭水欲連天。",
            "遠縣分諸郭，孤村起白煙。望雲思聖主，披霧隱群賢。",
            "薄宦慚屍素，終身擬尚玄。誰知草庵客，曾和柏梁篇。"
        ],
        "notes": [
            ""
        ],
        "volume": "卷一百二十七",
        "no#": 29
    },
    {
        "title": "與蘇盧二員外期游方丈寺而蘇不至，因有是作",
        "author": "王維",
        "biography": "",
        "paragraphs": [
            "共仰頭陀行，能忘世諦情。回看雙鳳闕，相去一牛鳴。",
            "法向空林說，心隨寶地平。手巾花氎淨，香帔稻畦成。",
            "聞道邀同舍，相期宿化城。安知不來往，翻得似無生。"
        ],
        "notes": [
            ""
        ],
        "volume": "卷一百二十七",
        "no#": 30
    },
    {
        "title": "曉行巴峽",
        "author": "王維",
        "biography": "",
        "paragraphs": [
            "際曉投巴峽，餘春憶帝京。晴江一女浣，朝日眾雞鳴。",
            "水國舟中市，山橋樹杪行。登高萬井出，眺迥二流明。",
            "人作殊方語，鶯為故國聲。賴多山水趣，稍解別離情。"
        ],
        "notes": [
            ""
        ],
        "volume": "卷一百二十七",
        "no#": 31
    },
    {
        "title": "清如玉壺冰",
        "author": "王維",
        "biography": "",
        "paragraphs": [
            "玉壺何用好，偏許素冰居。未共銷丹日，還同照綺疏。",
            "抱明中不隱，含淨外疑虛。氣似庭霜積，光言砌月餘。",
            "曉淩飛鵲鏡，宵映聚螢書。若向夫君比，清心尚不如。"
        ],
        "notes": [
            ""
        ],
        "volume": "卷一百二十七",
        "no#": 32
    },
    {
        "title": "賦得秋日懸清光",
        "author": "王維",
        "biography": "",
        "paragraphs": [
            "寥廓涼天靜，晶明白日秋。圓光含萬象，碎影入閑流。",
            "迥與青冥合，遙同江甸浮。晝陰殊眾木，斜影下危樓。",
            "宋玉登高怨，張衡望遠愁。餘輝如可托，雲路豈悠悠。"
        ],
        "notes": [
            ""
        ],
        "volume": "卷一百二十七",
        "no#": 33
    },
    {
        "title": "東溪玩月",
        "author": "王維",
        "biography": "",
        "paragraphs": [
            "月從斷山口，遙吐柴門端。萬木分空霽，流陰中夜攢。",
            "光連虛象白，氣與風露寒。穀靜秋泉響，岩深青靄殘。",
            "清燈入幽夢，破影抱空巒。恍惚琴窗裏，松溪曉思難。"
        ],
        "notes": [
            ""
        ],
        "volume": "卷一百二十七",
        "no#": 34
    },
    {
        "title": "田家",
        "author": "王維",
        "biography": "",
        "paragraphs": [
            "舊穀行將盡，良苗未可希。老年方愛粥，卒歲且無衣。",
            "雀乳青苔井，雞鳴白板扉。柴車駕羸牸，草屩牧豪豨。",
            "夕雨紅榴拆，新秋綠芋肥。餉田桑下憩，旁舍草中歸。",
            "住處名愚谷，何煩問是非。"
        ],
        "notes": [
            ""
        ],
        "volume": "卷一百二十七",
        "no#": 35
    },
    {
        "title": "沈十四拾遺新竹生讀經處同諸公之作",
        "author": "王維",
        "biography": "",
        "paragraphs": [
            "閒居日清靜，修竹自檀欒。嫩節留餘籜，新業出舊闌。",
            "細枝風響亂，疏影月光寒。樂府裁龍笛，漁家伐釣竿。",
            "何如道門裏，青翠拂仙壇。"
        ],
        "notes": [
            ""
        ],
        "volume": "卷一百二十七",
        "no#": 36
    },
    {
        "title": "雜詩",
        "author": "王維",
        "biography": "",
        "paragraphs": [
            "朝因折楊柳，相見洛陽隅。楚國無如妾，秦家自有夫。",
            "對人傳玉腕，映燭解羅襦。人見東方騎，皆言夫婿殊。",
            "持謝金吾子，煩君提玉壺。"
        ],
        "notes": [
            ""
        ],
        "volume": "卷一百二十七",
        "no#": 37
    },
    {
        "title": "哭褚司馬",
        "author": "王維",
        "biography": "",
        "paragraphs": [
            "妄識皆心累，浮生定死媒。誰言老龍吉，未免伯牛災。",
            "故有求仙藥，仍餘遁俗杯。山川秋樹苦，窗戶夜泉哀。",
            "尚憶青騾去，甯知白馬來。漢臣修史記，莫蔽褚生才。"
        ],
        "notes": [
            ""
        ],
        "volume": "卷一百二十七",
        "no#": 38
    },
    {
        "title": "過沈居士山居哭之",
        "author": "王維",
        "biography": "",
        "paragraphs": [
            "楊朱來此哭，桑扈返於真。獨自成千古，依然舊四鄰。",
            "閑簷喧鳥鵲，故榻滿埃塵。曙月孤鶯囀，空山五柳春。",
            "野花愁對客，泉水咽迎人。善卷明時隱，黔婁在日貧。",
            "逝川嗟爾命，丘井歎吾身。前後徒言隔，相悲詎幾晨。"
        ],
        "notes": [
            ""
        ],
        "volume": "卷一百二十七",
        "no#": 39
    },
    {
        "title": "哭祖六自虛",
        "author": "王維",
        "biography": "",
        "paragraphs": [
            "否極嘗聞泰，嗟君獨不然。憫凶才稚齒，羸疾主中年。",
            "餘力文章秀，生知禮樂全。翰留天帳覽，詞入帝宮傳。",
            "國訝終軍少，人知賈誼賢。公卿盡虛左，朋識共推先。",
            "不恨依窮轍，終期濟巨川。才雄望羔雁，壽促背貂蟬。",
            "福善聞前錄，殲良昧上玄。何辜鎩鸞翮，底事碎龍泉。",
            "鵩起長沙賦，麟終曲阜編。域中君道廣，海內我情偏。",
            "乍失疑猶見，沉思悟絕緣。生前不忍別，死後向誰宣。",
            "為此情難盡，彌令憶更纏。本家清渭曲，歸葬舊塋邊。",
            "永去長安道，徒聞京兆阡。旌車出郊甸，鄉國隱雲天。",
            "定作無期別，寧同舊日旋。候門家屬苦，行路國人憐。",
            "送客哀難進，征途泥複前。贈言為挽曲，奠席是離筵。",
            "念昔同攜手，風期不暫捐。南山俱隱逸，東洛類神仙。",
            "未省音容間，那堪生死遷。花時金穀飲，月夜竹林眠。",
            "滿地傳都賦，傾朝看藥船。群公咸屬目，微物敢齊肩。",
            "謬合同人旨，而將玉樹連。不期先掛劍，長恐後施鞭。",
            "為善吾無矣，知音子絕焉。琴聲縱不沒，終亦繼悲弦。"
        ],
        "notes": [
            ""
        ],
        "volume": "卷一百二十七",
        "no#": 40
    }
]