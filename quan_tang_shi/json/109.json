[
    {
        "title": "朝退",
        "author": "李適之",
        "biography": "",
        "paragraphs": [
            "朱門長不閉，親友恣相過。年今將半百，不樂複如何。"
        ],
        "notes": [
            ""
        ],
        "volume": "卷一百零九",
        "no#": 1
    },
    {
        "title": "罷相作",
        "author": "李適之",
        "biography": "",
        "paragraphs": [
            "避賢初罷相，樂聖且銜杯。為問門前客，今朝幾個來。"
        ],
        "notes": [
            ""
        ],
        "volume": "卷一百零九",
        "no#": 2
    },
    {
        "title": "題漢州西湖",
        "author": "房管",
        "biography": "",
        "paragraphs": [
            "高流纏峻隅，城下緬丘墟。決渠信浩蕩，潭島成江湖。",
            "結宇依回渚，水中信可居。三伏氣不蒸，四達暑自徂。",
            "同人千里駕，鄰國五馬車。月出共登舟，風生隨所如。",
            "舉麾指極浦，欲極更盤紆。繚繞各殊致，夜盡情有餘。",
            "遭亂意不開，即理還暫祛。安得長晤語，使我憂更除。"
        ],
        "notes": [
            ""
        ],
        "volume": "卷一百零九",
        "no#": 3
    },
    {
        "title": "詠方圓動靜",
        "author": "李泌",
        "biography": "",
        "paragraphs": [
            "方如行義，圓如用智。動如逞才，靜如遂意。"
        ],
        "notes": [
            ""
        ],
        "volume": "卷一百零九",
        "no#": 4
    },
    {
        "title": "長歌行",
        "author": "李泌",
        "biography": "",
        "paragraphs": [
            "天覆吾，地載吾，天地生吾有意無。不然絕粒升天衢，",
            "一丈夫兮一丈夫，千生氣志是良圖。請君看取百年事，"
        ],
        "notes": [
            ""
        ],
        "volume": "卷一百零九",
        "no#": 5
    },
    {
        "title": "奉和聖制中和節曲江宴百僚",
        "author": "李泌",
        "biography": "",
        "paragraphs": [
            "風俗時有變，中和節惟新。軒車雙闕下，宴會曲江濱。",
            "金石何鏗鏘，簪纓亦紛綸。皇恩降自天，品物感知春。",
            "慈恩匝寰瀛，歌詠同君臣。。"
        ],
        "notes": [
            ""
        ],
        "volume": "卷一百零九",
        "no#": 6
    },
    {
        "title": "奉和聖制，重陽賜會聊示所懷",
        "author": "李泌",
        "biography": "",
        "paragraphs": [
            "大唐造昌運，品物荷時成。乘秋逢令節，錫宴觀群情。",
            "俯臨秦山川，高會漢公卿。。",
            "未追赤松子，且泛黃菊英。賡歌聖人作，海內同休明。"
        ],
        "notes": [
            ""
        ],
        "volume": "卷一百零九",
        "no#": 7
    },
    {
        "title": "句",
        "author": "李泌",
        "biography": "",
        "paragraphs": [
            "青青東門柳，歲晏複憔悴。",
            "良弓摧折久，誰識是龍韜。",
            "旋沫翻成碧玉池，添酥散出琉璃眼。"
        ],
        "notes": [
            ""
        ],
        "volume": "卷一百零九",
        "no#": 8
    },
    {
        "title": "享太廟樂章：廣運舞",
        "author": "郭子儀",
        "biography": "",
        "paragraphs": [
            "于赫皇祖，昭明有融。惟文之德，惟武之功。",
            "河海靜謐，車書混同。虔恭孝饗，穆穆玄風。"
        ],
        "notes": [
            ""
        ],
        "volume": "卷一百零九",
        "no#": 9
    },
    {
        "title": "享太廟樂章：保大舞",
        "author": "郭子儀",
        "biography": "",
        "paragraphs": [
            "于穆文考，聖神昭彰。簫勺群慝，含光遠方。",
            "萬物茂遂，九夷賓王。愔愔雲韶，德音不忘。"
        ],
        "notes": [
            ""
        ],
        "volume": "卷一百零九",
        "no#": 10
    }
]