[
    {
        "title": "享惠昭太子廟樂章",
        "author": "王涯",
        "biography": "",
        "paragraphs": [
            "威儀畢陳，備樂將闋。苞茅酒縮，膋蕭香徹。宮臣展事，"
        ],
        "notes": [
            ""
        ],
        "volume": "卷三百四十六",
        "no#": 1
    },
    {
        "title": "望禁門松雪",
        "author": "王涯",
        "biography": "",
        "paragraphs": [
            "宿雲開霽景，佳氣此時濃。瑞雪凝清禁，祥煙冪小松。",
            "依稀鴛瓦出，隱映鳳樓重。金闕晴光照，瓊枝瑞色封。",
            "葉鋪全類玉，柯偃乍疑龍。詎比寒山上，風霜老昔容。"
        ],
        "notes": [
            ""
        ],
        "volume": "卷三百四十六",
        "no#": 2
    },
    {
        "title": "廣宣上人以詩賀放榜和謝",
        "author": "王涯",
        "biography": "",
        "paragraphs": [
            "延英面奉入春闈，亦選功夫亦選奇。在冶只求金不耗，",
            "獨喜至公誰是證，彌天上人與新詩。"
        ],
        "notes": [
            ""
        ],
        "volume": "卷三百四十六",
        "no#": 3
    },
    {
        "title": "九月九日勤政樓下觀百僚獻壽",
        "author": "王涯",
        "biography": "",
        "paragraphs": [
            "禦氣黃花節，臨軒紫陌頭。早陽生彩仗，霽色入仙樓。",
            "獻壽皆鵷鷺，瞻天盡冕旒。菊樽過九日，鳳曆肇千秋。",
            "樂奏熏風起，杯酣瑞影收。年年歌舞度，此地慶皇休。"
        ],
        "notes": [
            ""
        ],
        "volume": "卷三百四十六",
        "no#": 4
    },
    {
        "title": "春遊曲二首",
        "author": "王涯",
        "biography": "",
        "paragraphs": [
            "萬樹江邊杏，新開一夜風。滿園深淺色，照在綠波中。",
            "上苑何窮樹，花間次第新。香車與絲騎，風靜亦生塵。"
        ],
        "notes": [
            ""
        ],
        "volume": "卷三百四十六",
        "no#": 5
    },
    {
        "title": "太平詞",
        "author": "王涯",
        "biography": "",
        "paragraphs": [
            "風俗今和厚，君王在穆清。行看采華曲，儘是泰階平。"
        ],
        "notes": [
            ""
        ],
        "volume": "卷三百四十六",
        "no#": 6
    },
    {
        "title": "送春詞",
        "author": "王涯",
        "biography": "",
        "paragraphs": [
            "日日人空老，年年春更歸。相歡在尊酒，不用惜花飛。"
        ],
        "notes": [
            ""
        ],
        "volume": "卷三百四十六",
        "no#": 7
    },
    {
        "title": "塞上曲二首",
        "author": "王涯",
        "biography": "",
        "paragraphs": [
            "天驕遠塞行，出鞘寶刀鳴。定是酬恩日，今朝覺命輕。",
            "塞虜常為敵，邊風已報秋。平生多志氣，箭底覓封侯。"
        ],
        "notes": [
            ""
        ],
        "volume": "卷三百四十六",
        "no#": 8
    },
    {
        "title": "隴上行",
        "author": "王涯",
        "biography": "",
        "paragraphs": [
            "負羽到邊州，鳴笳度隴頭。雲黃知塞近，草白見邊秋。"
        ],
        "notes": [
            ""
        ],
        "volume": "卷三百四十六",
        "no#": 9
    },
    {
        "title": "思君恩",
        "author": "王涯",
        "biography": "",
        "paragraphs": [
            "雞鳴天漢曉，鶯語禁林春。誰入巫山夢，唯應洛水神。"
        ],
        "notes": [
            ""
        ],
        "volume": "卷三百四十六",
        "no#": 10
    },
    {
        "title": "春閨思",
        "author": "王涯",
        "biography": "",
        "paragraphs": [
            "雪盡萱抽葉，風輕水變苔。玉關音信斷，又見發庭梅。"
        ],
        "notes": [
            ""
        ],
        "volume": "卷三百四十六",
        "no#": 11
    },
    {
        "title": "春江曲",
        "author": "王涯",
        "biography": "",
        "paragraphs": [
            "搖漾越江春，相將采白蘋。歸時不覺夜，出浦月隨人。"
        ],
        "notes": [
            ""
        ],
        "volume": "卷三百四十六",
        "no#": 12
    },
    {
        "title": "閨人贈遠五首",
        "author": "王涯",
        "biography": "",
        "paragraphs": [
            "花明綺陌春，柳拂禦溝新。為報遼陽客，流芳不待人。",
            "遠戍功名薄，幽閨年貌傷。妝成對春樹，不語淚千行。",
            "形影一朝別，煙波千里分。君看望君處，只是起行雲。",
            "啼鶯綠樹深，語燕雕梁晚。不省出門行，沙場知近遠。",
            "洞房今夜月，如練複如霜。為照離人恨，亭亭到曉光。"
        ],
        "notes": [
            ""
        ],
        "volume": "卷三百四十六",
        "no#": 13
    },
    {
        "title": "從軍詞三首",
        "author": "王涯",
        "biography": "",
        "paragraphs": [
            "戈甲從軍久，風雲識陣難。今朝拜韓信，計日斬成安。",
            "燕頷多奇相，狼頭敢犯邊。寄言班定遠，正是立功年。",
            "旄頭夜落捷書飛，來奏金門著賜衣。",
            "白馬將軍頻破敵，黃龍戍卒幾時歸。"
        ],
        "notes": [
            ""
        ],
        "volume": "卷三百四十六",
        "no#": 14
    },
    {
        "title": "塞下曲二首",
        "author": "王涯",
        "biography": "",
        "paragraphs": [
            "辛勤幾出黃花戍，迢遞初隨細柳營。",
            "塞晚每愁殘月苦，邊愁更逐斷蓬驚。",
            "年少辭家從冠軍，金妝寶劍去邀勳。",
            "不知馬骨傷寒水，唯見龍城起暮雲。"
        ],
        "notes": [
            ""
        ],
        "volume": "卷三百四十六",
        "no#": 15
    },
    {
        "title": "平戎辭",
        "author": "王涯",
        "biography": "",
        "paragraphs": [
            "太白秋高助發兵，長風夜卷虜塵清。",
            "男兒解卻腰間劍，喜見從王道化平。"
        ],
        "notes": [
            ""
        ],
        "volume": "卷三百四十六",
        "no#": 16
    },
    {
        "title": "遊春詞二首",
        "author": "王涯",
        "biography": "",
        "paragraphs": [
            "曲江綠柳變煙條，寒穀冰隨暖氣銷。",
            "才見春光生綺陌，已聞清樂動雲韶。",
            "經過柳陌與桃蹊，尋逐春光著處迷。",
            "鳥度時時沖絮起，花繁袞袞壓枝低。"
        ],
        "notes": [
            ""
        ],
        "volume": "卷三百四十六",
        "no#": 17
    },
    {
        "title": "秋思二首",
        "author": "王涯",
        "biography": "",
        "paragraphs": [
            "網軒涼吹動輕衣，夜聽更長玉漏稀。",
            "月度天河光轉濕，鵲驚秋樹葉頻飛。",
            "宮連太液見滄波，暑氣微消秋意多。",
            "一夜清風蘋末起，露珠翻盡滿池荷。"
        ],
        "notes": [
            ""
        ],
        "volume": "卷三百四十六",
        "no#": 18
    },
    {
        "title": "漢苑行",
        "author": "王涯",
        "biography": "",
        "paragraphs": [
            "二月春風遍柳條，九天仙樂奏雲韶。",
            "蓬萊殿后花如錦，紫閣階前雪未銷。"
        ],
        "notes": [
            ""
        ],
        "volume": "卷三百四十六",
        "no#": 19
    },
    {
        "title": "秋夜曲",
        "author": "王涯",
        "biography": "",
        "paragraphs": [
            "桂魄初生秋露微，輕羅已薄未更衣。",
            "銀箏夜久殷勤弄，心怯空房不忍歸。"
        ],
        "notes": [
            ""
        ],
        "volume": "卷三百四十六",
        "no#": 20
    },
    {
        "title": "獻壽辭",
        "author": "王涯",
        "biography": "",
        "paragraphs": [
            "宮殿參差列九重，祥雲瑞氣捧階濃。",
            "微臣欲獻唐堯壽，遙指南山對袞龍。"
        ],
        "notes": [
            ""
        ],
        "volume": "卷三百四十六",
        "no#": 21
    },
    {
        "title": "秋思贈遠二首",
        "author": "王涯",
        "biography": "",
        "paragraphs": [
            "當年只自守空帷，夢裏關山覺別離。",
            "不見鄉書傳雁足，唯看新月吐蛾眉。",
            "厭攀楊柳臨清閣，閑采芙蕖傍碧潭。",
            "走馬台邊人不見，拂雲堆畔戰初酣。"
        ],
        "notes": [
            ""
        ],
        "volume": "卷三百四十六",
        "no#": 22
    },
    {
        "title": "春閨思",
        "author": "王涯",
        "biography": "",
        "paragraphs": [
            "愁見遊空百尺絲，春風挽斷更傷離。",
            "閑花落盡青苔地，盡日無人誰得知。"
        ],
        "notes": [
            ""
        ],
        "volume": "卷三百四十六",
        "no#": 23
    },
    {
        "title": "宮詞三十首",
        "author": "王涯",
        "biography": "",
        "paragraphs": [
            "白人宜著紫衣裳，冠子梳頭雙眼長。",
            "新睡起來思舊夢，見人忘卻道勝常。",
            "春來新插翠雲釵，尚著雲頭踏殿鞋。",
            "欲得君王回一顧，爭扶玉輦下金階。",
            "五更初起覺風寒，香炷燒來夜已殘。",
            "欲卷珠簾驚雪滿，自將紅燭上樓看。",
            "各將金鎖鎖宮門，院院青娥侍至尊。",
            "頭白監門掌來去，問頻多是最承恩。",
            "夜久盤中蠟滴稀，金刀剪起盡霏霏。",
            "傳聲總是君王喚，紅燭臺前著舞衣。",
            "箏翻禁曲覺聲難，玉柱皆非舊處安。",
            "記得君王曾道好，長因下輦得先彈。",
            "一叢高鬢綠雲光，官樣輕輕淡淡黃。",
            "為看九天公主貴，外邊爭學內家裝。",
            "宜春院裏駐仙輿，夜宴笙歌總不如。",
            "傳索金箋題寵號，鐙前御筆與親書。",
            "永巷重門漸半開，宮官著鎖隔門回。",
            "誰知曾笑他人處，今日將身自入來。",
            "春風簾裏舊青娥，無奈新人奪寵何。",
            "寒食禁花開滿樹，玉堂終日閉時多。",
            "碧繡簷前柳散垂，守門宮女欲攀時。",
            "曾經玉輦從容處，不敢臨風折一枝。",
            "鴉飛深在禁城牆，多繞重樓複殿傍。",
            "時向春簷瓦溝上，散開朝翅占朝光。",
            "白雪猧兒拂地行，慣眠紅毯不曾驚。",
            "深宮更有何人到，只曉金階吠晚螢。",
            "百尺仙梯倚閣邊，內人爭下擲金錢。",
            "風來競看銅烏轉，遙指朱幹在半天。",
            "春風擺蕩禁花枝，寒食秋千滿地時。",
            "又落深宮石渠裏，盡隨流水入龍池。",
            "牆牆不斷接宮城，金榜皆書殿院名。",
            "萬轉千回相隔處，各調弦管對聞聲。",
            "霏霏春雨九重天，漸暖龍池禦柳煙。",
            "玉輦游時應不避，千廊萬屋自相連。",
            "禁門煙起紫沉沉，樓閣當中複道深。",
            "長入暮天凝不散，掖庭宮裏動秋砧。",
            "炎炎夏日滿天時，桐葉交加覆玉墀。",
            "向晚移鐙上銀簟，叢叢綠鬢坐彈棋。",
            "瞳瞳日出大明宮，天樂遙聞在碧空。",
            "禁樹無風正和暖，玉樓金殿曉光中。",
            "迥出芙蓉閣上頭，九天懸處正當秋。",
            "年年七夕晴光裏，宮女穿針盡上樓。",
            "教來鸚鵡語初成，久閉金籠慣認名。",
            "總向春園看花去，獨於深院笑人聲。",
            "銀瓶瀉水欲朝妝，燭焰紅高粉壁光。",
            "共怪滿衣珠翠冷，黃花瓦上有新霜。",
            "迎風殿裏罷雲和，起聽新蟬步淺莎。",
            "為愛九天和露滴，萬年枝上最聲多。",
            "禦果收時屬內官，傍簷低壓玉闌幹。",
            "明朝摘向金華殿，盡日枝邊次第看。",
            "內裏松香滿殿聞，四行階下暖氤氳。",
            "春深欲取黃金粉，繞樹宮娥著絳裙。",
            "禁樹傳聲在九霄，內中殘火獨遙遙。",
            "千官待取門猶閉，未到宮前下馬橋。"
        ],
        "notes": [
            ""
        ],
        "volume": "卷三百四十六",
        "no#": 24
    }
]