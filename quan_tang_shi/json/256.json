[
    {
        "title": "江南曲",
        "author": "劉昚虛",
        "biography": "",
        "paragraphs": [
            "美人何蕩漾，湖上風日長。玉手欲有贈，裴回雙明璫。",
            "歌聲隨綠水，怨色起青陽。日暮還家望，雲波橫洞房。"
        ],
        "notes": [
            ""
        ],
        "volume": "卷二百五十六",
        "no#": 1
    },
    {
        "title": "九日送人",
        "author": "劉昚虛",
        "biography": "",
        "paragraphs": [
            "海上正搖落，客中還別離。同舟去未已，遠送新相知。",
            "流水意何極，滿尊徒爾為。從來菊花節，早已醉東籬。"
        ],
        "notes": [
            ""
        ],
        "volume": "卷二百五十六",
        "no#": 2
    },
    {
        "title": "暮秋揚子江寄孟浩然",
        "author": "劉昚虛",
        "biography": "",
        "paragraphs": [
            "木葉紛紛下，東南日煙霜。林山相晚暮，天海空青蒼。",
            "暝色況複久，秋聲亦何長。孤舟兼微月，獨夜仍越鄉。",
            "寒笛對京口，故人在襄陽。詠思勞今夕，江漢遙相望。"
        ],
        "notes": [
            ""
        ],
        "volume": "卷二百五十六",
        "no#": 3
    },
    {
        "title": "潯陽陶氏別業",
        "author": "劉昚虛",
        "biography": "",
        "paragraphs": [
            "陶家習先隱，種柳長江邊。朝夕潯陽郭，白衣來幾年。",
            "霽雲明孤嶺，秋水澄寒天。物象自清曠，野情何綿聯。",
            "蕭蕭丘中賞，明宰非徒然。願守黍稷稅，歸耕東山田。"
        ],
        "notes": [
            ""
        ],
        "volume": "卷二百五十六",
        "no#": 4
    },
    {
        "title": "登廬山峰頂寺",
        "author": "劉昚虛",
        "biography": "",
        "paragraphs": [
            "孤峰臨萬象，秋氣何高清。天際南郡出，林端西江明。",
            "山門二緇叟，振錫聞幽聲。心照有無界，業懸前後生。",
            "雖知真機靜，尚與愛網並。方首金門路，未遑參道情。"
        ],
        "notes": [
            ""
        ],
        "volume": "卷二百五十六",
        "no#": 5
    },
    {
        "title": "尋東溪還湖中作",
        "author": "劉昚虛",
        "biography": "",
        "paragraphs": [
            "出山更回首，日暮清溪深。東嶺新別處，數猿叫空林。",
            "昔游有初跡，此路還獨尋。幽興方在往，歸懷複為今。",
            "雲峰勞前意，湖水成遠心。望望已超越，坐鳴舟中琴。"
        ],
        "notes": [
            ""
        ],
        "volume": "卷二百五十六",
        "no#": 6
    },
    {
        "title": "送韓平兼寄郭微",
        "author": "劉昚虛",
        "biography": "",
        "paragraphs": [
            "上客夜相過，小童能酤酒。即為臨水處，正值歸雁後。",
            "前路望鄉山，近家見門柳。到時春未暮，風景自應有。",
            "餘憶東州人，經年別來久。殷勤為傳語，日夕念攜手。",
            "兼問前寄書，書中複達否。"
        ],
        "notes": [
            ""
        ],
        "volume": "卷二百五十六",
        "no#": 7
    },
    {
        "title": "寄閻防",
        "author": "劉昚虛",
        "biography": "",
        "paragraphs": [
            "青冥南山口，君與緇錫鄰。深路入古寺，亂花隨暮春。",
            "紛紛對寂寞，往往落衣巾。松色空照水，經聲時有人。",
            "晚心複南望，山遠情獨親。應以修往業，亦惟立此身。",
            "深林度空夜，煙月資清真。莫歎文明日，彌年徒隱淪。"
        ],
        "notes": [
            ""
        ],
        "volume": "卷二百五十六",
        "no#": 8
    },
    {
        "title": "海上詩送薛文學歸海東",
        "author": "劉昚虛",
        "biography": "",
        "paragraphs": [
            "何處歸且遠，送君東悠悠。滄溟千萬里，日夜一孤舟。",
            "曠望絕國所，微茫天際愁。有時近仙境，不定若夢遊。",
            "或見青色古，孤山百里秋。前心方杳眇，後路勞夷猶。",
            "離別惜吾道，風波敬皇休。春浮花氣遠，思逐海水流。",
            "日暮驪歌後，永懷空滄洲。"
        ],
        "notes": [
            ""
        ],
        "volume": "卷二百五十六",
        "no#": 9
    },
    {
        "title": "越中問海客",
        "author": "劉昚虛",
        "biography": "",
        "paragraphs": [
            "風雨滄洲暮，一帆今始歸。自雲發南海，萬里速如飛。",
            "初謂落何處，永將無所依。冥茫漸西見，山色越中微。",
            "誰念去時遠，人經此路稀。泊舟悲且泣，使我亦沾衣。",
            "浮海焉用說，憶鄉難久違。縱為魯連子，山路有柴扉。"
        ],
        "notes": [
            ""
        ],
        "volume": "卷二百五十六",
        "no#": 10
    },
    {
        "title": "闕題",
        "author": "劉昚虛",
        "biography": "",
        "paragraphs": [
            "道由白雲盡，春與青溪長。時有落花至，遠隨流水香。",
            "閑門向山路，深柳讀書堂。幽映每白日，清輝照衣裳。"
        ],
        "notes": [
            ""
        ],
        "volume": "卷二百五十六",
        "no#": 11
    },
    {
        "title": "寄江滔求孟六遺文",
        "author": "劉昚虛",
        "biography": "",
        "paragraphs": [
            "南望襄陽路，思君情轉親。偏知漢水廣，應與孟家鄰。",
            "在日貪為善，昨來聞更貧。相如有遺草，一為問家人。"
        ],
        "notes": [
            ""
        ],
        "volume": "卷二百五十六",
        "no#": 12
    },
    {
        "title": "積雪為小山",
        "author": "劉昚虛",
        "biography": "",
        "paragraphs": [
            "飛雪伴春還，春庭曉自閑。虛心應任道，遇賞遂成山。",
            "峰小形全秀，岩虛勢莫攀。以幽能皎潔，謂近可迴圈。",
            "孤影臨冰鏡，寒光對玉顏。不隨遲日盡，留顧歲華間。"
        ],
        "notes": [
            ""
        ],
        "volume": "卷二百五十六",
        "no#": 13
    },
    {
        "title": "贈喬琳",
        "author": "劉昚虛",
        "biography": "",
        "paragraphs": [
            "去年上策不見收，今年寄食仍淹留。羨君有酒能共醉，",
            "如今七貴方自尊，羨君不過七貴門。丈夫會應有知己，"
        ],
        "notes": [
            ""
        ],
        "volume": "卷二百五十六",
        "no#": 14
    },
    {
        "title": "茙葵花歌",
        "author": "劉昚虛",
        "biography": "",
        "paragraphs": [
            "昨日一花開，今日一花開；今日花正好，昨日花已老。",
            "人生不得長少年，莫惜床頭酤酒錢；請君有錢向酒家，"
        ],
        "notes": [
            ""
        ],
        "volume": "卷二百五十六",
        "no#": 15
    },
    {
        "title": "句",
        "author": "劉昚虛",
        "biography": "",
        "paragraphs": [
            "歸夢如春水，悠悠繞故鄉。",
            "駐馬渡江處，望鄉待歸舟。"
        ],
        "notes": [
            ""
        ],
        "volume": "卷二百五十六",
        "no#": 16
    }
]