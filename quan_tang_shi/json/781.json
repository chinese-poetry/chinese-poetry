[
    {
        "title": "玄元皇帝應見賀聖祚無疆",
        "author": "趙鐸",
        "biography": "",
        "paragraphs": [
            "聖主今司契，神功格上玄。豈唯求傅野，更有葉鈞天。",
            "審夢西山下，焚香北闕前。道光尊聖日，福應集靈年。",
            "咫尺真容近，巍峨大象懸。觴從百寮獻，形為萬方傳。",
            "聲教唯皇矣，英威固邈然。慚無美周頌，徒上祝堯篇。"
        ],
        "notes": [
            ""
        ],
        "volume": "卷七百八十一",
        "no#": 1
    },
    {
        "title": "太常寺觀舞聖壽樂",
        "author": "徐元鼎",
        "biography": "",
        "paragraphs": [
            "舞字傳新慶，人文邁舊章。沖融和氣洽，悠遠聖功長。",
            "盛德流無外，明時樂未央。日華增顧眄，風物助低昂。",
            "翥鳳方齊首，高鴻忽斷行。雲門與茲曲，同是奉陶唐。"
        ],
        "notes": [
            ""
        ],
        "volume": "卷七百八十一",
        "no#": 2
    },
    {
        "title": "太清宮聞滴漏",
        "author": "嚴巨川",
        "biography": "",
        "paragraphs": [
            "玉漏移中禁，齊車入太清。漸知催辨色，複聽續餘聲。",
            "乍逐微風轉，時因雜佩輕。青樓人罷夢，紫陌騎將行。",
            "殘魄棲初盡，餘寒滴更生。慚非朝謁客，空有振衣情。"
        ],
        "notes": [
            ""
        ],
        "volume": "卷七百八十一",
        "no#": 3
    },
    {
        "title": "仲秋太常寺觀公卿輅車拜陵",
        "author": "嚴巨川",
        "biography": "",
        "paragraphs": [
            "南呂初開律，金風已戒涼。拜陵將展敬，車輅儼成行。",
            "士庶觀祠禮，公卿習舊章。郊原佳氣引，園寢瑞煙長。",
            "鹵簿辭丹闕，威儀列太常。聖心何所寄，惟德在無忘。"
        ],
        "notes": [
            ""
        ],
        "volume": "卷七百八十一",
        "no#": 4
    },
    {
        "title": "貢舉人謁先師聞雅樂",
        "author": "呂炅",
        "biography": "",
        "paragraphs": [
            "禮聖來群彥，觀光在此時。聞歌音乍遠，合樂和還遲。",
            "調朗能諧竹，聲微又契絲。輕泠流簨簴，繚繞動纓緌。",
            "九變將隨節，三終必盡儀。國風由是正，王化自雍熙。"
        ],
        "notes": [
            ""
        ],
        "volume": "卷七百八十一",
        "no#": 5
    },
    {
        "title": "望淩煙閣",
        "author": "劉公興",
        "biography": "",
        "paragraphs": [
            "畫閣淩虛構，遙瞻在九天。丹楹崇壯麗，素壁繪勳賢。",
            "靄靄浮元氣，亭亭出瑞煙。近看分百辟，遠揖誤群仙。",
            "圖列青雲外，儀刑紫禁前。望中空霽景，驤首幾留連。"
        ],
        "notes": [
            ""
        ],
        "volume": "卷七百八十一",
        "no#": 6
    },
    {
        "title": "觀北番謁廟",
        "author": "王卓",
        "biography": "",
        "paragraphs": [
            "肅肅層城裏，巍巍祖廟清。聖恩覃布濩，異域獻精誠。",
            "冠蓋分行列，戎夷變姓名。禮終齊百拜，心潔盡忠貞。",
            "瑞氣千重色，簫韶九奏聲。仗移迎日轉，旆動逐風輕。",
            "休運威儀盛，豐年俎豆盈。不堪慚頌德，空此望簪纓。"
        ],
        "notes": [
            ""
        ],
        "volume": "卷七百八十一",
        "no#": 7
    },
    {
        "title": "舞幹羽兩階",
        "author": "石倚",
        "biography": "",
        "paragraphs": [
            "幹羽能柔遠，前階舞正陳。欲稱文德盛，先表樂聲新。",
            "肅肅行初列，森森氣益振。動容和律呂，變曲靜風塵。",
            "化美超千古，恩波及七旬。已知天下服，不獨有苗人。"
        ],
        "notes": [
            ""
        ],
        "volume": "卷七百八十一",
        "no#": 8
    },
    {
        "title": "禦制段太尉碑",
        "author": "葉元良",
        "biography": "",
        "paragraphs": [
            "多難全高節，時清軫聖君。園塋標石篆，雨露降天文。",
            "義激忠貞沒，詞傷蘭蕙焚。國人皆墮淚，王府已銘勳。",
            "揭出臨新陌，長留對古墳。睿情幽感處，應使九泉聞。"
        ],
        "notes": [
            ""
        ],
        "volume": "卷七百八十一",
        "no#": 9
    },
    {
        "title": "恩賜魏文貞公諸孫舊第，以導直臣",
        "author": "裴大章",
        "biography": "",
        "paragraphs": [
            "邢茅雖舊錫，邸第是初榮。跡往傷遺事，恩深感直聲。",
            "雲孫方慶襲，池館忽春生。古甃開泉井，新禽繞畫楹。",
            "自然垂帶礪，況複激忠貞。必使千年後，長書竹帛名。"
        ],
        "notes": [
            ""
        ],
        "volume": "卷七百八十一",
        "no#": 10
    },
    {
        "title": "恩賜耆老布帛",
        "author": "崔宗",
        "biography": "",
        "paragraphs": [
            "渙汗中天發，殊私海外存。衰顏逢聖代，華髮受皇恩。",
            "燭物明堯日，垂衣辟禹門。惜時悲落景，賜帛慰餘魂。",
            "厚澤沾祥詠，微生保子孫。盛明今尚齒，歡洽九衢樽。"
        ],
        "notes": [
            ""
        ],
        "volume": "卷七百八十一",
        "no#": 11
    },
    {
        "title": "東都父老望幸",
        "author": "鄭馥",
        "biography": "",
        "paragraphs": [
            "鸞輿秦地久，羽衛洛陽空。彼土雖憑固，茲川乃得中。",
            "龍顏覲白日，鶴發仰清風。望幸誠逾邈，懷來意不窮。",
            "昔因封泰嶽，今佇躡維嵩。天地心無異，神祇理亦同。",
            "翠華翔渭北，玉檢候關東。眾願其難阻，明君早勒功。"
        ],
        "notes": [
            ""
        ],
        "volume": "卷七百八十一",
        "no#": 12
    },
    {
        "title": "言行相顧",
        "author": "吳叔達",
        "biography": "",
        "paragraphs": [
            "聖人垂政教，萬古請常傳。立志言為本，修身行乃先。",
            "相須甯得闕，相顧在無偏。榮辱當于己，忠貞必動天。",
            "大名如副寶，至道亦通玄。千里猶能應，何雲邇者焉。"
        ],
        "notes": [
            ""
        ],
        "volume": "卷七百八十一",
        "no#": 13
    },
    {
        "title": "言行相顧",
        "author": "孟翱",
        "biography": "",
        "paragraphs": [
            "將使言堪複，常聞行欲先。比珪斯不玷，修己直如弦。",
            "跬步非全進，吹噓稟自然。當令夫子察，無宿仲由賢。",
            "正遇興邦際，因懷入署年。坐知清監下，相顧有人焉。"
        ],
        "notes": [
            ""
        ],
        "volume": "卷七百八十一",
        "no#": 14
    },
    {
        "title": "人不易知",
        "author": "鄭昉",
        "biography": "",
        "paragraphs": [
            "如面誠非一，深心豈易知。入秦書十上，投楚歲三移。",
            "和玉翻為泣，齊竽或濫吹。周行雖有寘，殷鑒在前規。",
            "寅亮推多士，清通固賞奇。病諸方號哲，敢相反成疵。",
            "冬日承餘愛，霜雲喜暫披。無令見瞻後，回照複雲疲。"
        ],
        "notes": [
            ""
        ],
        "volume": "卷七百八十一",
        "no#": 15
    },
    {
        "title": "早春送郎官出宰",
        "author": "袁求賢",
        "biography": "",
        "paragraphs": [
            "仙郎今出宰，聖主下憂民。紫陌軒車送，丹墀雨露新。",
            "趨程猶犯雪，行縣正逢春。粉署時回首，銅章已在身。",
            "鳴琴化欲展，起草戀空頻。今日都門外，悠悠別漢臣。"
        ],
        "notes": [
            ""
        ],
        "volume": "卷七百八十一",
        "no#": 16
    },
    {
        "title": "餞王將軍赴雲中",
        "author": "孟匡明",
        "biography": "",
        "paragraphs": [
            "一師憑廟略，分閫佐元戎。勢亞彤弓寵，時推金印雄。",
            "關山橫代北，旌節壯河東。日轉前茅影，春生細柳風。",
            "飲冰君命速，揮涕餞筵空。佇聽陰山靜，誰爭萬里功。"
        ],
        "notes": [
            ""
        ],
        "volume": "卷七百八十一",
        "no#": 17
    },
    {
        "title": "西戎即敘",
        "author": "李子昂",
        "biography": "",
        "paragraphs": [
            "懸首槁街中，天兵破犬戎。營收低隴月，旗偃度湟風。",
            "肅殺三邊勁，蕭條萬里空。元戎咸服罪，餘孽盡輸忠。",
            "聖理符軒化，仁恩契禹功。降逾洞庭險，梟擬郅支窮。",
            "已散軍容捷，還資廟算通。今朝觀即敘，非與獻獒同。"
        ],
        "notes": [
            ""
        ],
        "volume": "卷七百八十一",
        "no#": 18
    }
]