[
    {
        "title": "渾家門客聯句",
        "author": "不詳",
        "biography": "",
        "paragraphs": [
            "自與渾家鄰，馨香遂滿身。無心好清靜，人用去灰塵。——麻大",
            "終朝每去依煙火，春至還歸養子孫。——和且耶",
            "曾向苻王筆端坐，爾來求食渾家門。——和且耶"
        ],
        "notes": [
            ""
        ],
        "volume": "卷八百六十七",
        "no#": 1
    },
    {
        "title": "長須國駙馬詠妻",
        "author": "長須國駙馬",
        "biography": "",
        "paragraphs": [
            "花無葉不妍，女無須亦醜。丈人試遣惣無，未必不如惣有。"
        ],
        "notes": [
            ""
        ],
        "volume": "卷八百六十七",
        "no#": 2
    },
    {
        "title": "原陵老翁吟",
        "author": "原陵老翁",
        "biography": "",
        "paragraphs": [
            "野田荊棘春，閨閣綺羅新。出沒頭上日，生死眼前人。",
            "欲知我家在何處，北邙松柏正為鄰。",
            "洛陽女兒羅綺多，無奈孤翁老去何，奈爾何。",
            "正色鴻燾，神思化伐。穹施後承，光負玄設。嘔淪吐萌，",
            "拿尾研動。袾袾哳哳。dS用秘功，以嶺以穴。",
            "柂薪伐藥，莽榤萬茁。嘔律則祥，佛倫惟薩。牡虛無有，",
            "五行七曜，成此閏餘。上帝降靈，歲且涒徐。蛇蛻其皮，",
            "何以蔽踝，霞袂雲袽。哀爾浮生，櫛比荒墟。",
            "吾複麗氣，還形之初。在帝左右，道濟忽諸。"
        ],
        "notes": [
            ""
        ],
        "volume": "卷八百六十七",
        "no#": 3
    },
    {
        "title": "述懷",
        "author": "嚴含質",
        "biography": "",
        "paragraphs": [
            "昔為仙子今為虎，流落陰崖足風雨。",
            "更將斑毳被餘身，千載空山萬般苦。"
        ],
        "notes": [
            ""
        ],
        "volume": "卷八百六十七",
        "no#": 4
    },
    {
        "title": "題壁",
        "author": "嚴含質",
        "biography": "",
        "paragraphs": [
            "下玄八千億甲子，丹飛先生嚴含質。謫下中天被斑革，"
        ],
        "notes": [
            ""
        ],
        "volume": "卷八百六十七",
        "no#": 5
    },
    {
        "title": "無題",
        "author": "李微",
        "biography": "",
        "paragraphs": [
            "偶因狂疾成殊類，災患相仍不可逃。今日爪牙誰敢敵，",
            "此夕溪山對明月，不成長嘯但成嗥。"
        ],
        "notes": [
            ""
        ],
        "volume": "卷八百六十七",
        "no#": 6
    },
    {
        "title": "維揚空莊四怪聯句",
        "author": "不詳",
        "biography": "",
        "paragraphs": [
            "齊紈魯縞如霜雪，寥亮高聲予所發。——故杵",
            "嘉賓良會清夜時，煌煌燈燭我能持。——燈檯",
            "清冷之泉候朝汲，桑綆相牽常出入。——水桶",
            "爨薪貯泉相煎熬，充他口腹我為勞。——破鐺"
        ],
        "notes": [
            ""
        ],
        "volume": "卷八百六十七",
        "no#": 7
    },
    {
        "title": "柳藏經二絕句",
        "author": "柳藏經",
        "biography": "",
        "paragraphs": [
            "寒水停園沼，秋池滿敗荷。杜門窮典籍，所得事今多。",
            "誰謂三才貴，余觀萬化同。心虛嫌蠹食，年老怯狂風。"
        ],
        "notes": [
            ""
        ],
        "volume": "卷八百六十七",
        "no#": 8
    },
    {
        "title": "太白山魔誑道士詩",
        "author": "不詳",
        "biography": "",
        "paragraphs": [
            "三秋稽顙叩真靈，龍虎交時金液成。",
            "絳雪既凝身可度，蓬壺頂上彩雲生。"
        ],
        "notes": [
            ""
        ],
        "volume": "卷八百六十七",
        "no#": 9
    },
    {
        "title": "金缶魅詩",
        "author": "不詳",
        "biography": "",
        "paragraphs": [
            "色分藍葉青，聲比磬中鳴。七月初七夜，吾當示汝形。"
        ],
        "notes": [
            ""
        ],
        "volume": "卷八百六十七",
        "no#": 10
    },
    {
        "title": "東陽夜怪詩",
        "author": "不詳",
        "biography": "",
        "paragraphs": [
            "誰家掃雪滿庭前，萬壑千峰在一拳。",
            "吾心不覺侵衣冷，曾向此中居幾年。"
        ],
        "notes": [
            ""
        ],
        "volume": "卷八百六十七",
        "no#": 11
    },
    {
        "title": "東陽夜怪詩",
        "author": "不詳",
        "biography": "",
        "paragraphs": [
            "擁褐藏名無定蹤，流沙千里度衰容。",
            "傳得南宗心地後，此身應便老雙峰。",
            "為有閻浮珍重因，遠離西國赴咸秦。",
            "自從無力休行道，且作頭陀不系身。"
        ],
        "notes": [
            ""
        ],
        "volume": "卷八百六十七",
        "no#": 12
    },
    {
        "title": "東陽夜怪詩",
        "author": "不詳",
        "biography": "",
        "paragraphs": [
            "長安城東洛陽道，車輪不息塵浩浩。",
            "爭利貪前競著鞭，相逢儘是塵中老。",
            "日晚長川不計程，離群獨步不能鳴。",
            "賴有青青河畔草，春來猶得慰羈情。"
        ],
        "notes": [
            ""
        ],
        "volume": "卷八百六十七",
        "no#": 13
    },
    {
        "title": "東陽夜怪詩",
        "author": "不詳",
        "biography": "",
        "paragraphs": [
            "愛此飄颻六出公，輕瓊冷絮舞長空。",
            "當時正逐秦丞相，騰躑川原喜北風。"
        ],
        "notes": [
            ""
        ],
        "volume": "卷八百六十七",
        "no#": 14
    },
    {
        "title": "東陽夜怪詩",
        "author": "不詳",
        "biography": "",
        "paragraphs": [
            "事君同樂義同憂，那校糟糠滿志休。",
            "不是守株空待兔，終當逐鹿出林丘。",
            "少年長負饑鷹用，內顧曾無寵鶴心。",
            "秋草驅除思去宇，平原毛血興從禽。"
        ],
        "notes": [
            ""
        ],
        "volume": "卷八百六十七",
        "no#": 15
    },
    {
        "title": "東陽夜怪詩",
        "author": "不詳",
        "biography": "",
        "paragraphs": [
            "舞鏡爭鸞彩，臨場定鶻拳。正思仙仗日，翹首仰樓前。",
            "養鬥形如木，迎春質似泥。信如風雨在，何憚跡卑棲。",
            "為脫田文難，常懷紀渻恩。欲知疏野態，霜曉叫荒村。"
        ],
        "notes": [
            ""
        ],
        "volume": "卷八百六十七",
        "no#": 16
    },
    {
        "title": "東陽夜怪詩",
        "author": "不詳",
        "biography": "",
        "paragraphs": [
            "亂魯負虛名，游秦感寧生。候驚丞相喘，用識葛盧鳴。",
            "黍稷滋農具，軒車乏道情。近來筋力退，一志在歸耕。"
        ],
        "notes": [
            ""
        ],
        "volume": "卷八百六十七",
        "no#": 17
    },
    {
        "title": "東陽夜怪詩",
        "author": "不詳",
        "biography": "",
        "paragraphs": [
            "為慚食肉主恩深，日晏蟠蜿臥錦衾。",
            "且學志人知白黑，那將好爵動吾心。"
        ],
        "notes": [
            ""
        ],
        "volume": "卷八百六十七",
        "no#": 18
    },
    {
        "title": "東陽夜怪詩",
        "author": "不詳",
        "biography": "",
        "paragraphs": [
            "鳥鼠是家川，周王昔獵賢。一從離子卯，應見海桑田。"
        ],
        "notes": [
            ""
        ],
        "volume": "卷八百六十七",
        "no#": 19
    },
    {
        "title": "田四郎求婚聯句",
        "author": "不詳",
        "biography": "",
        "paragraphs": [
            "一點紅裳出翠微，秋天雲靜月離離。——田四郎",
            "天曹使者徒回首，何不從他九族卑。——"
        ],
        "notes": [
            ""
        ],
        "volume": "卷八百六十七",
        "no#": 20
    },
    {
        "title": "黑駒別盧傳素詩",
        "author": "不詳",
        "biography": "",
        "paragraphs": [
            "既食丈人粟，又飽丈人芻。今日相償了，永離三惡途。"
        ],
        "notes": [
            ""
        ],
        "volume": "卷八百六十七",
        "no#": 21
    },
    {
        "title": "筆精詩",
        "author": "不詳",
        "biography": "",
        "paragraphs": [
            "昔荷蒙恬惠，尋遭仲叔投。夫君不指使，何處覓銀鉤。",
            "學問從君有，詩書自我傳。須知王逸少，名價動千年。",
            "能令音信通千里，解致龍蛇運八行。",
            "惆悵江生不相賞，應緣自負好文章。"
        ],
        "notes": [
            ""
        ],
        "volume": "卷八百六十七",
        "no#": 22
    },
    {
        "title": "二斑與寧茵賦詩",
        "author": "不詳",
        "biography": "",
        "paragraphs": [
            "曉讀雲水靜，夜吟山月高。焉能履虎尾，豈用學牛刀。——甯茵",
            "但得居林嘯，焉能當路蹲。渡河何所適，終是怯劉琨。——斑寅",
            "無非悲甯戚，終是怯庖丁。若遇龔為守，蹄涔向北溟。——斑特"
        ],
        "notes": [
            ""
        ],
        "volume": "卷八百六十七",
        "no#": 23
    },
    {
        "title": "白田獺魅別村女詩",
        "author": "不詳",
        "biography": "",
        "paragraphs": [
            "潮來逐潮上，潮落在空灘。有來終有去，情易複情難。",
            "腸斷腸中子，明月秋江寒。"
        ],
        "notes": [
            ""
        ],
        "volume": "卷八百六十七",
        "no#": 24
    },
    {
        "title": "邢君才舊宅三怪詩",
        "author": "鐵銚",
        "biography": "",
        "paragraphs": [
            "昔日炎炎徒自知，今無烽灶欲何為。",
            "可憐國柄全無用，曾見家人下第時。"
        ],
        "notes": [
            ""
        ],
        "volume": "卷八百六十七",
        "no#": 25
    },
    {
        "title": "邢君才舊宅三怪詩",
        "author": "破笛",
        "biography": "",
        "paragraphs": [
            "當時得意氣填心，一曲君前直萬金。",
            "今日不如庭下竹，風來猶得學龍吟。"
        ],
        "notes": [
            ""
        ],
        "volume": "卷八百六十七",
        "no#": 26
    },
    {
        "title": "邢君才舊宅三怪詩",
        "author": "禿帚",
        "biography": "",
        "paragraphs": [
            "頭焦鬢禿但心存，力盡塵埃不復論。",
            "莫笑今來同腐草，曾經終日掃朱門。"
        ],
        "notes": [
            ""
        ],
        "volume": "卷八百六十七",
        "no#": 27
    },
    {
        "title": "維揚少年與孟氏贈答詩",
        "author": "孟氏",
        "biography": "",
        "paragraphs": [
            "可惜春時節，依然獨自遊。無端兩行淚，長只對花流。"
        ],
        "notes": [
            ""
        ],
        "volume": "卷八百六十七",
        "no#": 28
    },
    {
        "title": "維揚少年與孟氏贈答詩",
        "author": "孟氏",
        "biography": "",
        "paragraphs": [
            "誰家少年兒，心中暗自欺。不道終不可，可即恐郎知。"
        ],
        "notes": [
            ""
        ],
        "volume": "卷八百六十七",
        "no#": 29
    },
    {
        "title": "維揚少年與孟氏贈答詩",
        "author": "少年",
        "biography": "",
        "paragraphs": [
            "神女得張碩，文君遇長卿。逢時兩相得，聊足慰多情。"
        ],
        "notes": [
            ""
        ],
        "volume": "卷八百六十七",
        "no#": 30
    },
    {
        "title": "胡志忠題戶",
        "author": "不詳",
        "biography": "",
        "paragraphs": [
            "恃勇禍必嬰，恃強勢必傾。胡為萬金子，而與惡物爭。",
            "休將逝魄趨府庭，止於此館歸冥冥。"
        ],
        "notes": [
            ""
        ],
        "volume": "卷八百六十七",
        "no#": 31
    },
    {
        "title": "高侍郎詩",
        "author": "不詳",
        "biography": "",
        "paragraphs": [
            "危冠高袖楚宮妝，獨步閒庭逐夜涼。",
            "自把玉簪敲砌竹，清歌一曲月如霜。"
        ],
        "notes": [
            ""
        ],
        "volume": "卷八百六十七",
        "no#": 32
    },
    {
        "title": "呂氏宅妖誓師詞",
        "author": "不詳",
        "biography": "",
        "paragraphs": [
            "天馬斜飛度三止，上將橫行擊四方。",
            "輜車直入無回翔，六甲次第不乖行。"
        ],
        "notes": [
            ""
        ],
        "volume": "卷八百六十七",
        "no#": 33
    },
    {
        "title": "袁少年詩",
        "author": "不詳",
        "biography": "",
        "paragraphs": [
            "風波千里闊，台榭半天高。此興將何比，身知插羽毛。",
            "峰巒多秀色，松桂足清聲。自有山林趣，全忘城闕情。",
            "羅浮南海外，昔日已聞之。千里來遊覽，幽情我自知。"
        ],
        "notes": [
            ""
        ],
        "volume": "卷八百六十七",
        "no#": 34
    },
    {
        "title": "東柯院妖謔杜令",
        "author": "不詳",
        "biography": "",
        "paragraphs": [
            "雖共蒿蘭伍，南朝有宗祖。莫打綠袍人，空中且歌舞。",
            "堪憐木邊土，非兒不似女。瘦馬上高山，登臨何自苦。"
        ],
        "notes": [
            ""
        ],
        "volume": "卷八百六十七",
        "no#": 35
    },
    {
        "title": "嵩山小兒吟",
        "author": "不詳",
        "biography": "",
        "paragraphs": [
            "我本長生深山內，更何入他不二門。",
            "爭如訪取舊時伴，休更朝夕勞神魂。"
        ],
        "notes": [
            ""
        ],
        "volume": "卷八百六十七",
        "no#": 36
    },
    {
        "title": "魚腹丹書",
        "author": "不詳",
        "biography": "",
        "paragraphs": [
            "九登龍門山，三飲太湖水。畢竟不成龍，命負張鬍子。"
        ],
        "notes": [
            ""
        ],
        "volume": "卷八百六十七",
        "no#": 37
    },
    {
        "title": "魚身字",
        "author": "不詳",
        "biography": "",
        "paragraphs": [
            "三度過海，兩度上漢。行至勒漠，命屬柏君。"
        ],
        "notes": [
            ""
        ],
        "volume": "卷八百六十七",
        "no#": 38
    },
    {
        "title": "馬作人語",
        "author": "不詳",
        "biography": "",
        "paragraphs": [
            "蘆荻花，此花開後路無家。"
        ],
        "notes": [
            ""
        ],
        "volume": "卷八百六十七",
        "no#": 39
    },
    {
        "title": "孫長史女與焦封贈答詩",
        "author": "孫長史女",
        "biography": "",
        "paragraphs": [
            "妾失鴛鴦伴，君方萍梗遊。少年歡醉後，只恐苦相留。",
            "心常名宦外，終不恥狂遊。誤入桃源裏，仙家爭肯留。",
            "鵲橋織女會，也是不多時。今日送君處，羞言連理枝。",
            "但保同心結，無勞織錦詩。蘇秦求富貴，自有一回時。"
        ],
        "notes": [
            ""
        ],
        "volume": "卷八百六十七",
        "no#": 40
    },
    {
        "title": "石甕寺燈魅詩",
        "author": "不詳",
        "biography": "",
        "paragraphs": [
            "涼風暮起驪山空，長生殿鎖霜葉紅。",
            "朝來試入華清宮，分明憶得開元中。",
            "金殿不勝秋，月斜石樓冷。誰是相顧人，褰帷吊孤影。",
            "煙滅石樓空，悠悠永夜中。虛心怯秋雨，豔質畏飄風。",
            "向壁殘花碎，侵階墜葉紅。還如失群鶴，飲恨在雕籠。"
        ],
        "notes": [
            ""
        ],
        "volume": "卷八百六十七",
        "no#": 41
    },
    {
        "title": "洛下女郎歌",
        "author": "不詳",
        "biography": "",
        "paragraphs": [
            "皎潔玉顏勝白雪，況乃當年對風月。",
            "沈吟不敢怨春風，自歎容華暗消歇。"
        ],
        "notes": [
            ""
        ],
        "volume": "卷八百六十七",
        "no#": 42
    },
    {
        "title": "洛下女郎歌",
        "author": "不詳",
        "biography": "",
        "paragraphs": [
            "絳衣披拂露盈盈，淡染胭脂一朵輕。",
            "自恨紅顏留不住，莫怨春風道薄情。"
        ],
        "notes": [
            ""
        ],
        "volume": "卷八百六十七",
        "no#": 43
    },
    {
        "title": "袁長官女詩",
        "author": "不詳",
        "biography": "",
        "paragraphs": [
            "彼見是忘憂，此看同腐草。青山與白雲，方展我懷抱。"
        ],
        "notes": [
            ""
        ],
        "volume": "卷八百六十七",
        "no#": 44
    },
    {
        "title": "袁長官女詩",
        "author": "不詳",
        "biography": "",
        "paragraphs": [
            "剛被恩情役此心，無端變化幾湮沈。",
            "不如逐伴歸山去，長笑一聲煙霧深。"
        ],
        "notes": [
            ""
        ],
        "volume": "卷八百六十七",
        "no#": 45
    },
    {
        "title": "真符女與申屠澄贈和詩",
        "author": "不詳",
        "biography": "",
        "paragraphs": [
            "一尉慚梅福，三年愧孟光。此情何所喻，川上有鴛鴦。"
        ],
        "notes": [
            ""
        ],
        "volume": "卷八百六十七",
        "no#": 46
    },
    {
        "title": "真符女與申屠澄贈和詩",
        "author": "不詳",
        "biography": "",
        "paragraphs": [
            "琴瑟情雖重，山林志自深。常憂時節變，辜負百年心。"
        ],
        "notes": [
            ""
        ],
        "volume": "卷八百六十七",
        "no#": 47
    },
    {
        "title": "夭桃詩",
        "author": "不詳",
        "biography": "",
        "paragraphs": [
            "鉛華久禦向人間，欲舍鉛華更慘顏。",
            "縱有青丘吟夜月，無因重照舊雲鬟。"
        ],
        "notes": [
            ""
        ],
        "volume": "卷八百六十七",
        "no#": 48
    },
    {
        "title": "青衣春條詩",
        "author": "不詳",
        "biography": "",
        "paragraphs": [
            "幽室鎖妖豔，無人蘭蕙芳。春風三十載，不盡羅衣香。"
        ],
        "notes": [
            ""
        ],
        "volume": "卷八百六十七",
        "no#": 49
    },
    {
        "title": "明器婢詩",
        "author": "不詳",
        "biography": "",
        "paragraphs": [
            "獨持巾櫛掩玄關，小帳無人燭影殘。",
            "昔日羅衣今化盡，白楊風起隴頭寒。"
        ],
        "notes": [
            ""
        ],
        "volume": "卷八百六十七",
        "no#": 50
    },
    {
        "title": "妙香詞",
        "author": "不詳",
        "biography": "",
        "paragraphs": [
            "勸君酒莫辭，花落拋舊枝。只有北邙山下月，"
        ],
        "notes": [
            ""
        ],
        "volume": "卷八百六十七",
        "no#": 51
    },
    {
        "title": "廬山女贈朱樸",
        "author": "不詳",
        "biography": "",
        "paragraphs": [
            "但持冰潔心，不識風霜冷。任是懷禮容，無人顧形影。",
            "知君久積池塘夢，遣我方思變動來。",
            "操執若同顏叔子，今宵寧免淚盈腮。"
        ],
        "notes": [
            ""
        ],
        "volume": "卷八百六十七",
        "no#": 52
    },
    {
        "title": "青蘿帳女贈穆郎",
        "author": "不詳",
        "biography": "",
        "paragraphs": [
            "團圓今夕色光輝，結了同心翠帶垂。",
            "此後莫教塵點染，他年長照歲寒姿。"
        ],
        "notes": [
            ""
        ],
        "volume": "卷八百六十七",
        "no#": 53
    },
    {
        "title": "褰帳",
        "author": "不詳",
        "biography": "",
        "paragraphs": [
            "揉藍綠色曲塵開，靜見三星入坐來。",
            "桂影已圓攀折後，子孫長作棟樑材。"
        ],
        "notes": [
            ""
        ],
        "volume": "卷八百六十七",
        "no#": 54
    },
    {
        "title": "題碧花箋",
        "author": "不詳",
        "biography": "",
        "paragraphs": [
            "珠露素中書繾綣，青蘿帳裏寄鴛鴦。",
            "自憐孤影清秋夕，灑淚裴回滴冷光。"
        ],
        "notes": [
            ""
        ],
        "volume": "卷八百六十七",
        "no#": 55
    },
    {
        "title": "白蘋洲碧衣女子吟",
        "author": "不詳",
        "biography": "",
        "paragraphs": [
            "碧水色堪染，白蓮香正濃。分飛俱有恨，此別幾時逢。",
            "藕隱玲瓏玉，花藏縹緲容。何當假雙翼，聲影暫相從。"
        ],
        "notes": [
            ""
        ],
        "volume": "卷八百六十七",
        "no#": 56
    },
    {
        "title": "新林驛女吟示歐陽訓",
        "author": "不詳",
        "biography": "",
        "paragraphs": [
            "月明階悄悄，影只腰身小。誰是鶱翔人，願為比翼鳥。"
        ],
        "notes": [
            ""
        ],
        "volume": "卷八百六十七",
        "no#": 57
    },
    {
        "title": "擊盤歌送歐陽訓酒",
        "author": "不詳",
        "biography": "",
        "paragraphs": [
            "飛燕身輕未是輕，枉將弱質在岩扃。",
            "今來不得同鴛枕，相伴神魂入杳冥。"
        ],
        "notes": [
            ""
        ],
        "volume": "卷八百六十七",
        "no#": 58
    },
    {
        "title": "白衣女子木葉上詩",
        "author": "不詳",
        "biography": "",
        "paragraphs": [
            "桃花洞口開，香蕊落莓苔。佳景雖堪玩，蕭郎殊未來。"
        ],
        "notes": [
            ""
        ],
        "volume": "卷八百六十七",
        "no#": 59
    },
    {
        "title": "席上歌",
        "author": "不詳",
        "biography": "",
        "paragraphs": [
            "洞府深沈春日長，山花無主自芬芳。",
            "憑闌寂寂看明月，欲種桃花待阮郎。"
        ],
        "notes": [
            ""
        ],
        "volume": "卷八百六十七",
        "no#": 60
    },
    {
        "title": "鳳凰台怪和歌四首",
        "author": "不詳",
        "biography": "",
        "paragraphs": [
            "深閨閑鎖難成夢，那得同衾共繡床。",
            "一自與郎江上別，霜天更自覺宵長。",
            "愁聽黃鶯喚友聲，空閨曙色夢初成。",
            "窗間總有花箋紙，難寄妾心字字明。",
            "寂靜璿閨度歲年，並頭蓮葉又如錢。",
            "愁人獨處那堪此，安得君來獨枕眠。",
            "臥病匡床香屢添，夜深猶有一絲煙。",
            "懷君無計能成夢，更恨砧聲到枕邊。"
        ],
        "notes": [
            ""
        ],
        "volume": "卷八百六十七",
        "no#": 61
    }
]