[
    {
        "title": "海上作",
        "author": "宋務光",
        "biography": "",
        "paragraphs": [
            "曠哉潮汐池，大矣乾坤力。浩浩去無際，沄沄深不測。",
            "崩騰翕眾流，泱漭環中國。鱗介錯殊品，氛霞饒詭色。",
            "天波混莫分，島樹遙難識。漢主探靈怪，秦王恣遊陟。",
            "搜奇大壑東，竦望成山北。方術徒相誤，蓬萊安可得。",
            "吾君略仙道，至化孚淳默。驚浪晏窮溟，飛航通絕域。",
            "馬韓底厥貢，龍伯修其職。粵我遘休明，匪躬期正直。",
            "敢輸鷹隼執，以間豺狼忒。海路行已殫，輶軒未皇息。",
            "勞歌玄月暮，旅睇滄浪極。魏闕渺雲端，馳心附歸冀。"
        ],
        "notes": [
            ""
        ],
        "volume": "卷一百零一",
        "no#": 1
    },
    {
        "title": "回波辭",
        "author": "李景伯",
        "biography": "",
        "paragraphs": [
            "回波爾時酒卮，微臣職在箴規。",
            "侍宴既過三爵，喧嘩竊恐非儀。"
        ],
        "notes": [
            ""
        ],
        "volume": "卷一百零一",
        "no#": 2
    },
    {
        "title": "秋晚度廢關",
        "author": "李行言",
        "biography": "",
        "paragraphs": [
            "秦郊平舊險，周德眷遺黎。始聞清夜柝，俄見落封泥。",
            "物色來無限，津途去不迷。空亭誰問馬，閑戍但鳴雞。",
            "山月寒彌淨，河風曉更淒。贈言楊伯起，非複是關西。"
        ],
        "notes": [
            ""
        ],
        "volume": "卷一百零一",
        "no#": 3
    },
    {
        "title": "上元",
        "author": "郭利貞",
        "biography": "",
        "paragraphs": [
            "九陌連燈影，千門度月華。傾城出寶騎，匝路轉香車。",
            "爛熳惟愁曉，周遊不問家。更逢清管發，處處落梅花。"
        ],
        "notes": [
            ""
        ],
        "volume": "卷一百零一",
        "no#": 4
    },
    {
        "title": "贈皇甫侍禦赴都八首",
        "author": "元希聲",
        "biography": "",
        "paragraphs": [
            "東南之美，生於會稽。牛鬥之氣，蓄於昆溪。",
            "有瑤者玉，連城是齊。有威者鳳，非梧不棲。",
            "猗嗟眾珍，以況君子。公侯之胄，必複其始。",
            "利器長材，溫儀峻峙。",
            "道心惟微，厥用允塞。德輝不泯，而映邦國。",
            "靜以有神，動而作則。九皋千里，其聲不忒。",
            "粵在古昔，分官厥初。刺邪矯枉，非賢勿居。",
            "棱棱直指，烈烈方書。蒼玉鳴佩，繡衣登車。",
            "綽綽夫君，是膺柱下。準繩有望，名器無假。",
            "寵蓋伯山，氣雄公雅。立朝正色，俟我能者。",
            "載懷朋情，嘗接閑宴。好洽昆弟，官聯州縣。",
            "如彼松竹，春榮冬蒨。柯葉藹然，下渝霜霰。",
            "會合非我，關山坐違。離鴻曉引，別葉秋飛。",
            "騑驂徐動，尊餞相依。遠情超忽，岐路光輝。",
            "金石其心，芝蘭其室。言語方間，音徽自溢。",
            "肅子風威，嚴子霜質。贈言歲暮，以保貞吉。"
        ],
        "notes": [
            ""
        ],
        "volume": "卷一百零一",
        "no#": 5
    },
    {
        "title": "秋庭夜月有懷",
        "author": "李澄之",
        "biography": "",
        "paragraphs": [
            "遊客三江外，單棲百慮違。山川憶處近，形影夢中歸。",
            "夜月明虛帳，秋風入擣衣。從來不慣別，況屬雁南飛。"
        ],
        "notes": [
            ""
        ],
        "volume": "卷一百零一",
        "no#": 6
    },
    {
        "title": "明月",
        "author": "李如璧",
        "biography": "",
        "paragraphs": [
            "三五月華流炯光，可憐懷歸郢路長。逾江越漢津無梁，",
            "胡人琵琶彈北風，漢家音信絕南鴻。昭君此時怨畫工，",
            "逐臣戀主心愈恪，棄妻思君情不薄。已悲芳歲徒淪落，"
        ],
        "notes": [
            ""
        ],
        "volume": "卷一百零一",
        "no#": 7
    },
    {
        "title": "嚴陵祠",
        "author": "洪子輿",
        "biography": "",
        "paragraphs": [
            "漢主召子陵，歸宿洛陽殿。客星今安在，隱跡猶可見。",
            "水石空潺湲，松篁尚蔥蒨。岸深翠陰合，川回白雲遍。",
            "幽徑滋蕪沒，荒祠冪霜霰。垂釣想遺芳，掇蘋羞野薦。",
            "高風激終古，語理忘榮賤。方驗道可尊，山林情不變。"
        ],
        "notes": [
            ""
        ],
        "volume": "卷一百零一",
        "no#": 8
    },
    {
        "title": "度塗山",
        "author": "寇泚",
        "biography": "",
        "paragraphs": [
            "小年弄文墨，不識戎旅難。一朝事鞞鼓，策馬度塗山。",
            "塗山橫地軸，萬里留荒服。悠悠正旆遠，騑驂一何速。",
            "流月揮金戈，驚風折寒木。行聞漢飛將，還向皋蘭宿。"
        ],
        "notes": [
            ""
        ],
        "volume": "卷一百零一",
        "no#": 9
    },
    {
        "title": "永泰公主挽歌二首",
        "author": "吳兢",
        "biography": "",
        "paragraphs": [
            "穠華從婦道，厘降適諸侯。河漢天孫合，瀟湘帝子遊。",
            "關雎方作訓，鳴鳳自相求。可歎淩波跡，東川遂不流。",
            "舜華徂北渚，宸思結南陽。盭綬哀榮備，遊軒寵悼彰。",
            "三川謀遠日，八水宅連岡。無複秦樓上，吹簫下鳳凰。"
        ],
        "notes": [
            ""
        ],
        "volume": "卷一百零一",
        "no#": 10
    }
]