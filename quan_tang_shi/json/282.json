[
    {
        "title": "從軍有苦樂行",
        "author": "李益",
        "biography": "",
        "paragraphs": [
            "勞者且莫歌，我欲送君觴。從軍有苦樂，此曲樂未央。",
            "僕居在隴上，隴水斷人腸。東過秦宮路，宮路入咸陽。",
            "時逢漢帝出，諫獵至長楊。詎馳遊俠窟，非結少年場。",
            "一旦承嘉惠，輕身重恩光。秉筆參帷帟，從軍至朔方。",
            "邊地多陰風，草木自淒涼。斷絕海雲去，出沒胡沙長。",
            "參差引雁翼，隱轔騰軍裝。劍文夜如水，馬汗凍成霜。",
            "俠氣五都少，矜功六郡良。山河起目前，睚眥死路傍。",
            "北逐驅獯虜，西臨復舊疆。昔還賦餘資，今出乃贏糧。",
            "一矢弢夏服，我弓不再張。寄語丈夫雄，若樂身自當。"
        ],
        "notes": [
            ""
        ],
        "volume": "卷二百八十二",
        "no#": 1
    },
    {
        "title": "登長城",
        "author": "李益",
        "biography": "",
        "paragraphs": [
            "漢家今上郡，秦塞古長城。有日雲長慘，無風沙自驚。",
            "當今聖天子，不戰四夷平。"
        ],
        "notes": [
            ""
        ],
        "volume": "卷二百八十二",
        "no#": 2
    },
    {
        "title": "雜曲",
        "author": "李益",
        "biography": "",
        "paragraphs": [
            "妾本蠶家女，不識貴門儀。槁砧持玉斧，交結五陵兒。",
            "十日或一見，九日在路岐。人生此夫婿，富貴欲何為。",
            "楊柳徒可折，南山不可移。婦人貴結髮，寧有再嫁資。",
            "嫁女莫望高，女心願所宜。寧從賤相守，不願貴相離。",
            "藍葉郁重重，藍花若榴色。少婦歸少年，華光自相得。",
            "誰言配君子，以奉百年身。有義即夫婿，無義還他人。",
            "愛如寒爐火，棄若秋風扇。山嶽起面前，相看不相見。",
            "丈夫非小兒，何用強相知。不見朝生菌，易成還易衰。",
            "征客欲臨路，居人還出門。北風河梁上，四野愁雲繁。",
            "豈不戀我家，夫婿多感恩。前程有日月，勳績在河源。",
            "少婦馬前立，請君聽一言。春至草亦生，誰能無別情。",
            "殷勤展心素，見新莫忘故。遙望孟門山，殷勤報君子。",
            "既為隨陽雁，勿學西流水。嘗聞生別離，悲莫悲於此。",
            "同器不同榮，堂下即千里。與君貧賤交，何異萍上水。",
            "托身天使然，同生複同死。"
        ],
        "notes": [
            ""
        ],
        "volume": "卷二百八十二",
        "no#": 3
    },
    {
        "title": "送遼陽使還軍",
        "author": "李益",
        "biography": "",
        "paragraphs": [
            "征人歌且行，北上遼陽城。二月戎馬息，悠悠邊草生。",
            "青山出塞斷，代地入雲平。昔者匈奴戰，多聞殺漢兵。",
            "平生報國憤，日夜角弓鳴。勉君萬里去，勿使虜塵驚。"
        ],
        "notes": [
            ""
        ],
        "volume": "卷二百八十二",
        "no#": 4
    },
    {
        "title": "賦得早燕送別",
        "author": "李益",
        "biography": "",
        "paragraphs": [
            "碧草縵如線，去來雙飛燕。長門未有春，先入班姬殿。",
            "梁空繞不息，簷寒窺欲遍。今至隨紅萼，昔還悲素扇。",
            "一別與秋鴻，差池詎相見。"
        ],
        "notes": [
            ""
        ],
        "volume": "卷二百八十二",
        "no#": 5
    },
    {
        "title": "秋晚溪中寄懷大理齊司直",
        "author": "李益",
        "biography": "",
        "paragraphs": [
            "鳳翔屬明代，羽翼文葳蕤。昆侖進琪樹，飛舞下瑤池。",
            "振儀自西眷，東夏複分厘。國典唯平法，伊人方在斯。",
            "荒甯桁楊肅，芳輝蘭玉滋。明質鶩高景，飄颻服纓綏。",
            "天寒清洛苑，秋夕白雲司。況複空岩側，蒼蒼幽桂期。",
            "歲寒坐流霰，山川猶別離。浩思憑尊酒，氛氳獨含辭。"
        ],
        "notes": [
            ""
        ],
        "volume": "卷二百八十二",
        "no#": 6
    },
    {
        "title": "溪中月下寄楊子尉封亮",
        "author": "李益",
        "biography": "",
        "paragraphs": [
            "蘅若奪幽色，銜思恍無悰。宵長霜霧多，歲晏淮海風。",
            "團團山中月，三五離夕同。露凝朱弦絕，觴至蘭玉空。",
            "清光液流波，盛明難再逢。嘗恐河漢遠，坐窺煙景窮。",
            "小人諒處陰，君子樹大功。永願厲高翼，慰我丹桂叢。"
        ],
        "notes": [
            ""
        ],
        "volume": "卷二百八十二",
        "no#": 7
    },
    {
        "title": "春晚賦得餘花落",
        "author": "李益",
        "biography": "",
        "paragraphs": [
            "留春春竟去，春去花如此。蝶舞繞應稀，鳥驚飛詎已。",
            "衰紅辭故萼，繁綠扶雕蕊。自委不勝愁，庭風那更起。"
        ],
        "notes": [
            ""
        ],
        "volume": "卷二百八十二",
        "no#": 8
    },
    {
        "title": "聞亡友王七嘉禾寺得素琴",
        "author": "李益",
        "biography": "",
        "paragraphs": [
            "故人惜此去，留琴明月前。今來我訪舊，淚灑白雲天。",
            "詎欲匣孤響，送君歸夜泉。撫琴猶可絕，況此故無弦。",
            "何必雍門奏，然後淚潺湲。"
        ],
        "notes": [
            ""
        ],
        "volume": "卷二百八十二",
        "no#": 9
    },
    {
        "title": "校書郎楊凝往年以古鏡貺別今追贈以詩",
        "author": "李益",
        "biography": "",
        "paragraphs": [
            "明鏡出匣時，明如雲間月。一別青春鑒，回光照華髮。",
            "美人昔自愛，鞶帶手中結。願以三五期，經天無玷缺。"
        ],
        "notes": [
            ""
        ],
        "volume": "卷二百八十二",
        "no#": 10
    },
    {
        "title": "置酒行",
        "author": "李益",
        "biography": "",
        "paragraphs": [
            "置酒命所歡，憑觴遂為戚。日往不再來，茲辰坐成昔。",
            "百齡非久長，五十將半百。胡為勞我形，己須還複白。",
            "西山鸞鶴群，矯矯煙霧翮。明霞發金丹，陰洞潛水碧。",
            "安得淩風羽，崦嵫駐靈魄。無然坐衰老，慚歎東陵柏。"
        ],
        "notes": [
            ""
        ],
        "volume": "卷二百八十二",
        "no#": 11
    },
    {
        "title": "長社竇明府宅夜送王屋道士常究子",
        "author": "李益",
        "biography": "",
        "paragraphs": [
            "旦隨三鳥去，羽節淩霞光。暮與雙鳧宿，雲車下紫陽。",
            "天壇臨月近，洞水出山長。海嶠年年別，丘陵徒自傷。"
        ],
        "notes": [
            ""
        ],
        "volume": "卷二百八十二",
        "no#": 12
    },
    {
        "title": "觀回軍三韻",
        "author": "李益",
        "biography": "",
        "paragraphs": [
            "行行上隴頭，隴月暗悠悠。萬里將軍沒，回旌隴戍秋。",
            "誰令嗚咽水，重入故營流。"
        ],
        "notes": [
            ""
        ],
        "volume": "卷二百八十二",
        "no#": 13
    },
    {
        "title": "華山南廟",
        "author": "李益",
        "biography": "",
        "paragraphs": [
            "陰山臨古道，古廟閉山碧。落日春草中，搴芳薦瑤席。",
            "明靈達精意，仿佛如不隔。岩雨神降時，回飆入松柏。",
            "常聞坑儒後，此地返秦璧。自古害忠良，神其輔宗祏。"
        ],
        "notes": [
            ""
        ],
        "volume": "卷二百八十二",
        "no#": 14
    },
    {
        "title": "喜邢校書遠至對雨同賦遠晚飯阮返五韻",
        "author": "李益",
        "biography": "",
        "paragraphs": [
            "雀噪空城陰，木衰羈思遠。已蔽青山望，徒悲白雲晚。",
            "別離千里風，雨中同一飯。開徑說逢康，臨觴方接阮。",
            "旅宦竟何如，勞飛思自返。"
        ],
        "notes": [
            ""
        ],
        "volume": "卷二百八十二",
        "no#": 15
    },
    {
        "title": "城西竹園送裴佶王達",
        "author": "李益",
        "biography": "",
        "paragraphs": [
            "葳蕤淩風竹，寂寞離人觴。愴懷非外至，沉鬱自中腸。",
            "遠行從此始，別袂重淒霜。"
        ],
        "notes": [
            ""
        ],
        "volume": "卷二百八十二",
        "no#": 16
    },
    {
        "title": "月下喜邢校書至自洛",
        "author": "李益",
        "biography": "",
        "paragraphs": [
            "天河夜未央，漫漫複蒼蒼。重君遠行至，及此明月光。",
            "華星映衰柳，暗水入寒塘。客心定何似，餘歡方自長。"
        ],
        "notes": [
            ""
        ],
        "volume": "卷二百八十二",
        "no#": 17
    },
    {
        "title": "北至太原",
        "author": "李益",
        "biography": "",
        "paragraphs": [
            "炎祚昔昏替，皇基此鬱盤。玄命久已集，撫運良乃艱。",
            "南厄羊腸險，北走雁門寒。始於一戎定，垂此億世安。",
            "唐風本憂思，王業實艱難。中曆雖橫潰，天紀未可幹。",
            "聖明所興國，靈嶽固不殫。咄咄薄遊客，斯言殊不刊。"
        ],
        "notes": [
            ""
        ],
        "volume": "卷二百八十二",
        "no#": 18
    },
    {
        "title": "入華山訪隱者經仙人石壇",
        "author": "李益",
        "biography": "",
        "paragraphs": [
            "三考四嶽下，官曹少休沐。久負青山諾，今還獲所欲。",
            "嘗聞玉清洞，金簡受玄籙。夙駕升天行，雲遊恣霞宿。",
            "平明矯輕策，捫石入空曲。仙人古石壇，苔繞青瑤局。",
            "陽桂淩煙紫，陰羅冒水綠。隔世聞丹經，懸泉注明玉。",
            "前驚羽人會，白日天居肅。問我將致辭，笑之自相目。",
            "竦身雲遂起，仰見雙白鵠。墮其一紙書，文字類鳥足。",
            "視之了不識，三返又三複。歸來問方士，舉世莫解讀。",
            "何必若蜉蝣，然後為局促。鄙哉宦遊子，身志俱降辱。",
            "再往不及期，勞歌叩山木。"
        ],
        "notes": [
            ""
        ],
        "volume": "卷二百八十二",
        "no#": 19
    },
    {
        "title": "罷鏡",
        "author": "李益",
        "biography": "",
        "paragraphs": [
            "手中青銅鏡，照我少年時。衰颯一如此，清光難複持。",
            "欲令孤月掩，從遣半心疑。縱使逢人見，猶勝自見悲。"
        ],
        "notes": [
            ""
        ],
        "volume": "卷二百八十二",
        "no#": 20
    },
    {
        "title": "華陰東泉同張處士詣藏律師兼簡縣內同官因寄齊中書",
        "author": "李益",
        "biography": "",
        "paragraphs": [
            "蒼崖抱寒泉，淪照洞金碧。潛鱗孕明晦，山靈閟幽賾。",
            "前峰何其詭，萬變窮日夕。松老風易悲，山秋雲更白。",
            "故人邑中吏，五裏仙霧隔。美質簡瓊瑤，英聲鏗金石。",
            "煩君竟相問，問我此何適。我因贊時理，書寄西飛翮。",
            "哲匠熙百工，日月被光澤。大國本多士，荊岑無遺璧。",
            "高網彌八紘，皇圖明四辟。群材既兼暢，顧我在草澤。",
            "貴無身外名，賤有區中役。忽忽百齡內，殷殷千慮迫。",
            "人生已如寄，在寄複為客。舊國不得歸，風塵滿阡陌。"
        ],
        "notes": [
            ""
        ],
        "volume": "卷二百八十二",
        "no#": 21
    },
    {
        "title": "答郭黃中孤雲首章見贈",
        "author": "李益",
        "biography": "",
        "paragraphs": [
            "孤雲生西北，從風東南飄。帝鄉日已遠，蒼梧無還飆。",
            "已矣玄鳳歎，嚴霜集靈苕。君其勉我懷，歲暮孰不凋。"
        ],
        "notes": [
            ""
        ],
        "volume": "卷二百八十二",
        "no#": 22
    },
    {
        "title": "合源溪期張計不至",
        "author": "李益",
        "biography": "",
        "paragraphs": [
            "霜露肅時序，緬然方獨尋。暗溪遲仙侶，寒澗聞松禽。",
            "寂曆茲夜永，清明秋序深。微波澹澄夕，煙景含虛林。",
            "素志久淪否，幽懷方自吟。"
        ],
        "notes": [
            ""
        ],
        "volume": "卷二百八十二",
        "no#": 23
    },
    {
        "title": "竹溪",
        "author": "李益",
        "biography": "",
        "paragraphs": [
            "訪竹越雲崖，即林若溪絕。甯知修幹下，漠漠秋苔潔。",
            "清光溢空曲，茂色臨幽澈。採摘愧芳鮮，奉君歲暮節。"
        ],
        "notes": [
            ""
        ],
        "volume": "卷二百八十二",
        "no#": 24
    },
    {
        "title": "送諸暨王主簿之任",
        "author": "李益",
        "biography": "",
        "paragraphs": [
            "別愁已萬緒，離曲方三奏。遠宦一辭鄉，南天異風候。",
            "秦城歲芳老，越國春山秀。落日望寒濤，公門閉清晝。",
            "何用慰相思，裁書寄關右。"
        ],
        "notes": [
            ""
        ],
        "volume": "卷二百八十二",
        "no#": 25
    },
    {
        "title": "罷秩後入華山采茯苓逢道者",
        "author": "李益",
        "biography": "",
        "paragraphs": [
            "委綬來名山，觀奇恣所停。山中若有聞，言此不死庭。",
            "遂逢五老人，一謂西嶽靈。或聞樵人語，飛去入昴星。",
            "授我出雲路，蒼然淩石屏。視之有文字，乃古黃庭經。",
            "左右長松列，動搖風露零。上蟠千年枝，陰虯負青冥。",
            "下結九秋霰，流膏為茯苓。取之砂石間，異若龜鶴形。",
            "況聞秦宮女，華髮變已青。有如上帝心，與我千萬齡。",
            "始疑有仙骨，煉魂可永寧。何事逐豪遊，飲啄以膻腥。",
            "神物亦自閟，風雷護此扃。欲傳山中寶，回策忽已暝。",
            "乃悲世上人，求醒終不醒。"
        ],
        "notes": [
            ""
        ],
        "volume": "卷二百八十二",
        "no#": 26
    },
    {
        "title": "自朔方還與鄭式瞻崔稱鄭子周岑贊同會法雲寺三門避暑",
        "author": "李益",
        "biography": "",
        "paragraphs": [
            "予本疏放士，朅來非外矯。誤落邊塵中，愛山見山少。",
            "始投清涼宇，門值煙岫表。參差互明滅，彩翠竟昏曉。",
            "泠泠遠風來，過此群木杪。英英二三彥，襟曠去煩擾。",
            "遊川出潛魚，息陰倦飛鳥。徇物不可窮，唯於此心了。"
        ],
        "notes": [
            ""
        ],
        "volume": "卷二百八十二",
        "no#": 27
    },
    {
        "title": "來從竇車騎行",
        "author": "李益",
        "biography": "",
        "paragraphs": [
            "束發逢世屯，懷恩抱明義。讀書良有感，學劍慚非智。",
            "遂別魯諸生，來從竇車騎。追兵赴邊急，絡馬黃金轡。",
            "出入燕南陲，由來重意氣。自經皋蘭戰，又破樓煩地。",
            "西北護三邊，東南留一尉。時過欻如雲，參差不自意。",
            "將軍失恩澤，萬事從此異。置酒高臺上，薄暮秋風至。",
            "長戟與我歸，歸來同棄置。自酌還自飲，非名又非利。",
            "歌出易水寒，琴下雍門淚。出逢平樂舊，言在天階侍。",
            "問我從軍苦，自陳少年貴。丈夫交四海，徒論身自致。",
            "漢將不封侯，蘇卿勞遠使。今我終此曲，此曲誠不易。",
            "貴人難識心，何由知忌諱。"
        ],
        "notes": [
            ""
        ],
        "volume": "卷二百八十二",
        "no#": 28
    },
    {
        "title": "夜發軍中",
        "author": "李益",
        "biography": "",
        "paragraphs": [
            "邊馬櫪上驚，雄劍匣中鳴。半夜軍書至，匈奴寇六城。",
            "中堅分暗陣，太乙起神兵。出沒風雲合，蒼黃豺虎爭。",
            "今日邊庭戰，緣賞不緣名。"
        ],
        "notes": [
            ""
        ],
        "volume": "卷二百八十二",
        "no#": 29
    },
    {
        "title": "將赴朔方早發漢武泉",
        "author": "李益",
        "biography": "",
        "paragraphs": [
            "弭蓋出故關，窮秋首邊路。問我此何為，平生重一顧。",
            "風吹山下草，系馬河邊樹。奉役良有期，回瞻終未屢。",
            "去鄉幸未遠，戎衣今已故。豈惟幽朔寒，念我機中素。",
            "去矣勿複言，所酬知音遇。"
        ],
        "notes": [
            ""
        ],
        "volume": "卷二百八十二",
        "no#": 30
    },
    {
        "title": "城傍少年",
        "author": "李益",
        "biography": "",
        "paragraphs": [
            "生長邊城傍，出身事弓馬。少年有膽氣，獨獵陰山下。",
            "偶與匈奴逢，曾擒射雕者。名懸壯士籍，請君少相假。"
        ],
        "notes": [
            ""
        ],
        "volume": "卷二百八十二",
        "no#": 31
    },
    {
        "title": "遊子吟",
        "author": "李益",
        "biography": "",
        "paragraphs": [
            "女羞夫婿薄，客恥主人賤。遭遇同眾流，低回愧相見。",
            "君非青銅鏡，何事空照面。莫以衣上塵，不謂心如練。",
            "人生當榮盛，待士勿言倦。君看白日馳，何異弦上箭。"
        ],
        "notes": [
            ""
        ],
        "volume": "卷二百八十二",
        "no#": 32
    },
    {
        "title": "飲馬歌",
        "author": "李益",
        "biography": "",
        "paragraphs": [
            "百馬飲一泉，一馬爭上游。一馬噴成泥，百馬飲濁流。",
            "上有滄浪客，對之空歎息。自顧纓上塵，裴回終日夕。",
            "為問泉上翁，何時見沙石。"
        ],
        "notes": [
            ""
        ],
        "volume": "卷二百八十二",
        "no#": 33
    },
    {
        "title": "蓮塘驛",
        "author": "李益",
        "biography": "",
        "paragraphs": [
            "五月渡淮水，南行繞山陂。江村遠雞應，竹裏聞繰絲。",
            "楚女肌發美，蓮塘煙露滋。菱花覆碧渚，黃鳥雙飛時。",
            "渺渺溯洄遠，憑風托微詞。斜光動流睇，此意難自持。",
            "女歌本輕豔，客行多怨思。女蘿蒙幽蔓，擬上青桐枝。"
        ],
        "notes": [
            ""
        ],
        "volume": "卷二百八十二",
        "no#": 34
    },
    {
        "title": "五城道中",
        "author": "李益",
        "biography": "",
        "paragraphs": [
            "金鐃隨玉節，落日河邊路。沙鳴後騎來，雁起前軍度。",
            "五城鳴斥堠，三秦新召募。天寒白登道，塞濁陰山霧。",
            "仍聞舊兵老，尚在烏蘭戍。笳簫漢思繁，旌旗邊色故。",
            "寢興倦弓甲，勤役傷風露。來遠賞不行，鋒交勳乃茂。",
            "未知朔方道，何年罷兵賦。"
        ],
        "notes": [
            ""
        ],
        "volume": "卷二百八十二",
        "no#": 35
    },
    {
        "title": "與王楚同登青龍寺上方",
        "author": "李益",
        "biography": "",
        "paragraphs": [
            "連岡出古寺，流睇移芳宴。鳥沒漢諸陵，草平秦故殿。",
            "搖光淺深樹，拂木參差燕。春心斷易迷，遠目傷難遍。",
            "壯日各輕年，暮年方自見。"
        ],
        "notes": [
            ""
        ],
        "volume": "卷二百八十二",
        "no#": 36
    },
    {
        "title": "登夏州城觀送行人賦得六州胡兒歌",
        "author": "李益",
        "biography": "",
        "paragraphs": [
            "六州胡兒六蕃語，十歲騎羊逐沙鼠。沙頭牧馬孤雁飛，",
            "無定河邊數株柳，共送行人一杯酒。胡兒起作和蕃歌，",
            "回頭忽作異方聲，一聲回盡征人首。蕃音虜曲一難分，",
            "不見天邊青作塚，古來愁殺漢昭君。"
        ],
        "notes": [
            ""
        ],
        "volume": "卷二百八十二",
        "no#": 37
    },
    {
        "title": "從軍夜次六胡北飲馬磨劍石為祝殤辭",
        "author": "李益",
        "biography": "",
        "paragraphs": [
            "我行空磧，見沙之磷磷，與草之冪冪，半沒胡兒磨劍石。",
            "當時洗劍血成川，至今草與沙皆赤。我因扣石問以言，",
            "請君先問湘江水，然我此恨乃可論。秦亡漢絕三十國，",
            "為之彈劍作哀吟，風沙四起雲沉沉。滿營戰馬嘶欲盡，",
            "年移代去感精魂，空山月暗聞鼙鼓。秦坑趙卒四十萬，",
            "韓公三城斷胡路，漢甲百萬屯邊秋。乃分司空授朔土，",
            "殤為魂兮，可以歸還故鄉些；沙場地無人兮，"
        ],
        "notes": [
            ""
        ],
        "volume": "卷二百八十二",
        "no#": 38
    },
    {
        "title": "登天壇夜見海",
        "author": "李益",
        "biography": "",
        "paragraphs": [
            "朝遊碧峰三十六，夜上天壇月邊宿。仙人攜我搴玉英，",
            "霞梯赤城遙可分，霓旌絳節倚彤雲。八鸞五鳳紛在禦，",
            "竦身別我期丹宮，空山處處遺清風。九州下視杳未旦，"
        ],
        "notes": [
            ""
        ],
        "volume": "卷二百八十二",
        "no#": 39
    },
    {
        "title": "大禮畢皇帝禦丹鳳門改元建中大赦",
        "author": "李益",
        "biography": "",
        "paragraphs": [
            "大明曈曈天地分，六龍負日升天門。鳳凰飛來銜帝籙，",
            "宸居穆清受天曆，建中甲子合上元。昊穹景命即已至，",
            "雲亭之事略可記，七十二君寧獨尊。小臣欲上封禪表，"
        ],
        "notes": [
            ""
        ],
        "volume": "卷二百八十二",
        "no#": 40
    },
    {
        "title": "輕薄篇",
        "author": "李益",
        "biography": "",
        "paragraphs": [
            "豪不必馳千騎，雄不在垂雙鞬。天生俊氣自相逐，",
            "忽聞燕雁一聲去，回鞍挾彈平陵園。歸來青樓曲未半，",
            "安知我有不平色，白日欲落紅塵昏。死生容易如反掌，"
        ],
        "notes": [
            ""
        ],
        "volume": "卷二百八十二",
        "no#": 41
    },
    {
        "title": "野田行",
        "author": "李益",
        "biography": "",
        "paragraphs": [
            "日沒出古城，野田何茫茫。寒狐嘯青塚，鬼火燒白楊。",
            "昔人未為泉下客，行到此中曾斷腸。"
        ],
        "notes": [
            ""
        ],
        "volume": "卷二百八十二",
        "no#": 42
    },
    {
        "title": "古別離",
        "author": "李益",
        "biography": "",
        "paragraphs": [
            "雙劍欲別風淒然，雌沉水底雄上天。江回漢轉兩不見，"
        ],
        "notes": [
            ""
        ],
        "volume": "卷二百八十二",
        "no#": 43
    },
    {
        "title": "效古促促曲為河上思婦作",
        "author": "李益",
        "biography": "",
        "paragraphs": [
            "促促何促促，黃河九回曲。嫁與棹船郎，空床將影宿。",
            "不道君心不如石，那教妾貌長如玉。"
        ],
        "notes": [
            ""
        ],
        "volume": "卷二百八十二",
        "no#": 44
    },
    {
        "title": "漢宮少年行",
        "author": "李益",
        "biography": "",
        "paragraphs": [
            "君不見上宮警夜營八屯，冬冬街鼓朝朱軒。",
            "玉階霜仗擁未合，少年排入銅龍門。暗聞弦管九天上，",
            "玉籠金鎖養黃口，探雛取卵伴王孫。分曹陸博快一擲，",
            "晚來香街經柳市，行過倡舍宿桃根。相逢杯酒一言失，",
            "豈知人事無定勢，朝歡暮戚如掌翻。椒房寵移子愛奪，",
            "持杯收水水已覆，徙薪避火火更燔。欲求四老張丞相，"
        ],
        "notes": [
            ""
        ],
        "volume": "卷二百八十二",
        "no#": 45
    }
]