[
    {
        "title": "亂離",
        "author": "孟郊",
        "biography": "",
        "paragraphs": [
            "天下無義劍，中原多瘡痍。哀哀陸大夫，正直神反欺。",
            "子路已成血，嵇康今尚嗤。為君每一慟，如劍在四肢。",
            "折羽不復飛，逝水不復歸。直松摧高柯，弱蔓將何依。",
            "朝為春日歡，夕為秋日悲。淚下無尺寸，紛紛天雨絲。",
            "積怨成疾疹，積恨成狂癡。怨草豈有邊，恨水豈有涯。",
            "怨恨馳我心，茫茫日何之。"
        ],
        "notes": [
            ""
        ],
        "volume": "卷三百七十四",
        "no#": 1
    },
    {
        "title": "勸酒",
        "author": "孟郊",
        "biography": "",
        "paragraphs": [
            "白日無定影，清江無定波。人無百年壽，百年複如何。",
            "堂上陳美酒，堂下列清歌。勸君金曲卮，勿謂朱顏酡。",
            "松柏歲歲茂，丘陵日日多。君看終南山，千古青峨峨。"
        ],
        "notes": [
            ""
        ],
        "volume": "卷三百七十四",
        "no#": 2
    },
    {
        "title": "去婦",
        "author": "孟郊",
        "biography": "",
        "paragraphs": [
            "君心匣中鏡，一破不復全。妾心藕中絲，雖斷猶牽連。",
            "安知禦輪士，今日翻回轅。一女事一夫，安可再移天。",
            "君聽去鶴言，哀哀七絲弦。"
        ],
        "notes": [
            ""
        ],
        "volume": "卷三百七十四",
        "no#": 3
    },
    {
        "title": "君子勿鬱鬱士有謗毀者作詩以贈之",
        "author": "孟郊",
        "biography": "",
        "paragraphs": [
            "君子勿鬱鬱，聽我青蠅歌。人間少平地，森聳山嶽多。",
            "折輈不在道，覆舟不在河。須知一尺水，日夜增高波。",
            "叔孫毀仲尼，臧倉掩孟軻。蘭艾不同香，自然難為和。",
            "良玉燒不熱，直竹文不頗。自古皆如此，其如道在何。",
            "日往復不見，秋堂暮仍學。玄發不知白，曉入寒銅覺。",
            "為林未離樹，有玉猶在璞。誰把碧梧枝，刻作雲門樂。"
        ],
        "notes": [
            ""
        ],
        "volume": "卷三百七十四",
        "no#": 4
    },
    {
        "title": "聞砧",
        "author": "孟郊",
        "biography": "",
        "paragraphs": [
            "杜鵑聲不哀，斷猿啼不切。月下誰家砧，一聲腸一絕。",
            "杵聲不為客，客聞發自白。杵聲不為衣，欲令遊子歸。"
        ],
        "notes": [
            ""
        ],
        "volume": "卷三百七十四",
        "no#": 5
    },
    {
        "title": "遊子",
        "author": "孟郊",
        "biography": "",
        "paragraphs": [
            "萱草生堂階，遊子行天涯。慈親倚堂門，不見萱草花。"
        ],
        "notes": [
            ""
        ],
        "volume": "卷三百七十四",
        "no#": 6
    },
    {
        "title": "自歎",
        "author": "孟郊",
        "biography": "",
        "paragraphs": [
            "愁與發相形，一愁白數莖。有發能幾多，禁愁日日生。",
            "古若不置兵，天下無戰爭。古若不置名，道路無欹傾。",
            "太行聳巍峨，是天產不平。黃河奔濁浪，是天生不清。",
            "四蹄日日多，雙輪日日成。二物不在天，安能免營營。"
        ],
        "notes": [
            ""
        ],
        "volume": "卷三百七十四",
        "no#": 7
    },
    {
        "title": "求友",
        "author": "孟郊",
        "biography": "",
        "paragraphs": [
            "北風臨大海，堅冰臨河面。下有大波瀾，對之無由見。",
            "求友須在良，得良終相善。求友若非良，非良中道變。",
            "欲知求友心，先把黃金煉。"
        ],
        "notes": [
            ""
        ],
        "volume": "卷三百七十四",
        "no#": 8
    },
    {
        "title": "投所知",
        "author": "孟郊",
        "biography": "",
        "paragraphs": [
            "苦心知苦節，不容一毛髮。煉金索堅貞，洗玉求明潔。",
            "自慚所業微，功用如鳩拙。何殊嫫母顏，對彼寒塘月。",
            "君存古人心，道出古人轍。盡美固可揚，片善亦不遏。",
            "朝向公卿說，暮向公卿說。誰謂黃鐘管，化為君子舌。",
            "一說清嶰竹，二說變嶰穀。三說四說時，寒花拆寒木。",
            "曄曄家道路，燦燦我衣服。豈直輝友朋，亦用慰骨肉。",
            "一暖荷匹素，一飽荷升粟。而況大恩恩，此身報得足。",
            "且將食檗勞，酬之作金刀。"
        ],
        "notes": [
            ""
        ],
        "volume": "卷三百七十四",
        "no#": 9
    },
    {
        "title": "病客吟",
        "author": "孟郊",
        "biography": "",
        "paragraphs": [
            "主人夜呻吟，皆入妻子心。客子晝呻吟，徒為蟲鳥音。",
            "妻子手中病，愁思不復深。僮僕手中病，憂危獨難任。",
            "丈夫久漂泊，神氣自然沉。況于滯疾中，何人免噓eS。",
            "大海亦有涯，高山亦有岑。沉憂獨無極，塵淚互盈襟。"
        ],
        "notes": [
            ""
        ],
        "volume": "卷三百七十四",
        "no#": 10
    },
    {
        "title": "感懷",
        "author": "孟郊",
        "biography": "",
        "paragraphs": [
            "孟冬陰氣交，兩河正屯兵。煙塵相馳突，烽火日夜驚。",
            "太行險阻高，挽粟輸連營。奈何操弧者，不使梟巢傾。",
            "猶聞漢北兒，怙亂謀縱橫。擅搖干戈柄，呼叫豺狼聲。",
            "白日臨爾軀，胡為喪丹誠。豈無感激士，以致天下平。",
            "登高望寒原，黃雲郁崢嶸。坐馳悲風暮，歎息空沾纓。"
        ],
        "notes": [
            ""
        ],
        "volume": "卷三百七十四",
        "no#": 11
    },
    {
        "title": "離思",
        "author": "孟郊",
        "biography": "",
        "paragraphs": [
            "不寐亦不語，片月秋稍舉。孤鴻憶霜群，獨鶴叫雲侶。",
            "怨彼浮花心，飄飄無定所。高張系繂帆，遠過梅根渚。",
            "回織別離字，機聲有酸楚。"
        ],
        "notes": [
            ""
        ],
        "volume": "卷三百七十四",
        "no#": 12
    },
    {
        "title": "結交",
        "author": "孟郊",
        "biography": "",
        "paragraphs": [
            "鑄鏡須青銅，青銅易磨拭。結交遠小人，小人難姑息。",
            "鑄鏡圖鑒微，結交圖相依。凡銅不可照，小人多是非。"
        ],
        "notes": [
            ""
        ],
        "volume": "卷三百七十四",
        "no#": 13
    },
    {
        "title": "傷春",
        "author": "孟郊",
        "biography": "",
        "paragraphs": [
            "兩河春草海水清，十年征戰城郭腥。亂兵殺兒將女去，",
            "春色不揀墓傍株，紅顏皓色逐春去。春去春來那得知，"
        ],
        "notes": [
            ""
        ],
        "volume": "卷三百七十四",
        "no#": 14
    },
    {
        "title": "擇友",
        "author": "孟郊",
        "biography": "",
        "paragraphs": [
            "獸中有人性，形異遭人隔。人中有獸心，幾人能真識。",
            "古人形似獸，皆有大聖德。今人表似人，獸心安可測。",
            "雖笑未必和，雖哭未必戚。面結口頭交，肚裏生荊棘。",
            "好人常直道，不順世間逆。惡人巧諂多，非義苟且得。",
            "若是效真人，堅心如鐵石。不諂亦不欺，不奢複不溺。",
            "面無吝色容，心無詐憂惕。君子大道人，朝夕恒的的。"
        ],
        "notes": [
            ""
        ],
        "volume": "卷三百七十四",
        "no#": 15
    },
    {
        "title": "夜憂",
        "author": "孟郊",
        "biography": "",
        "paragraphs": [
            "豈獨科鬥死，所嗟文字捐。蒿蔓轉驕弄，菱荇減嬋娟。",
            "未遂擺鱗志，空思吹浪旋。何當再霖雨，洗濯生華鮮。"
        ],
        "notes": [
            ""
        ],
        "volume": "卷三百七十四",
        "no#": 16
    },
    {
        "title": "惜苦",
        "author": "孟郊",
        "biography": "",
        "paragraphs": [
            "於鵠值諫議，以球不能官。焦蒙值舍人，以杯不得完。",
            "可惜大雅旨，意此小團欒。名回不敢辨，心轉實是難。",
            "不惜為君轉，轉非君子觀。轉之複轉之，強轉誰能歡。",
            "哀哉虛轉言，不可窮波瀾。"
        ],
        "notes": [
            ""
        ],
        "volume": "卷三百七十四",
        "no#": 17
    },
    {
        "title": "寒地百姓吟",
        "author": "孟郊",
        "biography": "",
        "paragraphs": [
            "無火炙地眠，半夜皆立號。冷箭何處來，棘針風騷勞。",
            "霜吹破四壁，苦痛不可逃。高堂搥鐘飲，到曉聞烹炮。",
            "寒者願為蛾，燒死彼華膏。華膏隔仙羅，虛繞千萬遭。",
            "到頭落地死，踏地為遊遨。游遨者是誰，君子為郁陶。"
        ],
        "notes": [
            ""
        ],
        "volume": "卷三百七十四",
        "no#": 18
    },
    {
        "title": "出東門",
        "author": "孟郊",
        "biography": "",
        "paragraphs": [
            "餓馬骨亦聳，獨驅出東門。少年一日程，衰叟十日奔。",
            "寒景不我為，疾走落平原。眇默荒草行，恐懼夜魄翻。",
            "一生自組織，千首大雅言。道路如抽蠶，宛轉羈腸繁。"
        ],
        "notes": [
            ""
        ],
        "volume": "卷三百七十四",
        "no#": 19
    },
    {
        "title": "教坊歌兒",
        "author": "孟郊",
        "biography": "",
        "paragraphs": [
            "十歲小小兒，能歌得朝天。六十孤老人，能詩獨臨川。",
            "去年西京寺，眾伶集講筵。能嘶竹枝詞，供養繩床禪。",
            "能詩不如歌，悵望三百篇。"
        ],
        "notes": [
            ""
        ],
        "volume": "卷三百七十四",
        "no#": 20
    },
    {
        "title": "訪疾",
        "author": "孟郊",
        "biography": "",
        "paragraphs": [
            "冷氣入瘡痛，夜來痛如何。瘡從公怒生，豈以私恨多。",
            "公怒亦非道，怒消乃天和。古有煥輝句，嵇康閑婆娑。",
            "請君吟嘯之，正氣庶不訛。"
        ],
        "notes": [
            ""
        ],
        "volume": "卷三百七十四",
        "no#": 21
    },
    {
        "title": "酒德",
        "author": "孟郊",
        "biography": "",
        "paragraphs": [
            "酒是古明鏡，輾開小人心。醉見異舉止，醉聞異聲音。",
            "酒功如此多，酒屈亦以深。罪人免罪酒，如此可為箴。"
        ],
        "notes": [
            ""
        ],
        "volume": "卷三百七十四",
        "no#": 22
    },
    {
        "title": "冬日",
        "author": "孟郊",
        "biography": "",
        "paragraphs": [
            "老人行人事，百一不及周。凍馬四蹄吃，陟卓難自收。",
            "短景仄飛過，午光不上頭。少壯日與輝，衰老日與愁。",
            "日愁疑在日，歲箭迸如讎。萬事有何味，一生虛自囚。",
            "不知文字利，到死空遨遊。"
        ],
        "notes": [
            ""
        ],
        "volume": "卷三百七十四",
        "no#": 23
    },
    {
        "title": "饑雪吟",
        "author": "孟郊",
        "biography": "",
        "paragraphs": [
            "饑烏夜相啄，瘡聲互悲鳴。冰腸一直刀，天殺無曲情。",
            "大雪壓梧桐，折柴墮崢嶸。安知鸞鳳巢，不與梟鳶傾。",
            "下有幸災兒，拾遺多新爭。但求彼失所，但誇此經營。",
            "君子亦拾遺，拾遺非拾名。將補鸞鳳巢，免與梟鳶並。",
            "因為饑雪吟，至曉竟不平。"
        ],
        "notes": [
            ""
        ],
        "volume": "卷三百七十四",
        "no#": 24
    },
    {
        "title": "偷詩",
        "author": "孟郊",
        "biography": "",
        "paragraphs": [
            "餓犬齰枯骨，自吃饞饑涎。今文與古文，各各稱可憐。",
            "亦如嬰兒食，餳桃口旋旋。唯有一點味，豈見逃景延。",
            "繩床獨坐翁，默覽有所傳。終當罷文字，別著逍遙篇。",
            "從來文字淨，君子不以賢。"
        ],
        "notes": [
            ""
        ],
        "volume": "卷三百七十四",
        "no#": 25
    },
    {
        "title": "晚雪吟",
        "author": "孟郊",
        "biography": "",
        "paragraphs": [
            "貧富喜雪晴，出門意皆饒。鏡海見纖悉，冰天步飄颻。",
            "一一仙子行，家家塵聲銷。小兒擊玉指，大耋歌聖朝。",
            "睿氣流不盡，瑞仙何夐寥。始知望幸色，終疑異禮招。",
            "市井亦清潔，閭閻聳岧嶢。蒼生願東顧，翠華仍西遙。",
            "天念豈薄厚，宸衷多憂焦。憂焦致太平，以茲時比堯。",
            "古耳有未通，新詞有潛韶。甘為酒伶擯，坐恥歌女嬌。",
            "選音不易言，裁正逢今朝。今朝前古文，律異同一調。",
            "願于堯管中，奏盡鬱抑謠。"
        ],
        "notes": [
            ""
        ],
        "volume": "卷三百七十四",
        "no#": 26
    },
    {
        "title": "自惜",
        "author": "孟郊",
        "biography": "",
        "paragraphs": [
            "傾盡眼中力，抄詩過與人。自悲風雅老，恐被巴竹嗔。",
            "零落雪文字，分明鏡精神。坐甘冰抱晚，永謝酒懷春。",
            "徒有言言舊，慚無默默新。始驚儒教誤，漸與佛乘親。"
        ],
        "notes": [
            ""
        ],
        "volume": "卷三百七十四",
        "no#": 27
    },
    {
        "title": "老恨",
        "author": "孟郊",
        "biography": "",
        "paragraphs": [
            "無子抄文字，老吟多飄零。有時吐向床，枕席不解聽。",
            "鬥蟻甚微細，病聞亦清泠。小大不自識，自然天性靈。"
        ],
        "notes": [
            ""
        ],
        "volume": "卷三百七十四",
        "no#": 28
    },
    {
        "title": "湖州取解述情",
        "author": "孟郊",
        "biography": "",
        "paragraphs": [
            "霅水徒清深，照影不照心。白鶴未輕舉，眾鳥爭浮沉。",
            "因茲掛帆去，遂作歸山吟。"
        ],
        "notes": [
            ""
        ],
        "volume": "卷三百七十四",
        "no#": 29
    },
    {
        "title": "落第",
        "author": "孟郊",
        "biography": "",
        "paragraphs": [
            "曉月難為光，愁人難為腸。誰言春物榮，獨見葉上霜。",
            "雕鶚失勢病，鷦鷯假翼翔。棄置複棄置，情如刀劍傷。"
        ],
        "notes": [
            ""
        ],
        "volume": "卷三百七十四",
        "no#": 30
    },
    {
        "title": "詠懷",
        "author": "孟郊",
        "biography": "",
        "paragraphs": [
            "濁水心易傾，明波興初發。思逢海底人，乞取蚌中月。",
            "此興若未諧，此心終不歇。"
        ],
        "notes": [
            ""
        ],
        "volume": "卷三百七十四",
        "no#": 31
    },
    {
        "title": "病起言懷",
        "author": "孟郊",
        "biography": "",
        "paragraphs": [
            "強行尋溪水，洗卻殘病姿。花景晼晚盡，麥風清泠吹。",
            "交道賤來見，世情貧去知。高閑思楚逸，澹泊厭齊兒。",
            "終伴碧山侶，結言青桂枝。"
        ],
        "notes": [
            ""
        ],
        "volume": "卷三百七十四",
        "no#": 32
    },
    {
        "title": "秋夕貧居述懷",
        "author": "孟郊",
        "biography": "",
        "paragraphs": [
            "臥冷無遠夢，聽秋酸別情。高枝低枝風，千葉萬葉聲。",
            "淺井不供飲，瘦田長廢耕。今交非古交，貧語聞皆輕。"
        ],
        "notes": [
            ""
        ],
        "volume": "卷三百七十四",
        "no#": 33
    },
    {
        "title": "夜感自遣",
        "author": "孟郊",
        "biography": "",
        "paragraphs": [
            "夜學曉未休，苦吟神鬼愁。如何不自閑，心與身為讎。",
            "死辱片時痛，生辱長年羞。清桂無直枝，碧江思舊遊。"
        ],
        "notes": [
            ""
        ],
        "volume": "卷三百七十四",
        "no#": 34
    },
    {
        "title": "再下第",
        "author": "孟郊",
        "biography": "",
        "paragraphs": [
            "一夕九起嗟，夢短不到家。兩度長安陌，空將淚見花。"
        ],
        "notes": [
            ""
        ],
        "volume": "卷三百七十四",
        "no#": 35
    },
    {
        "title": "下第東歸留別長安知己",
        "author": "孟郊",
        "biography": "",
        "paragraphs": [
            "共照日月影，獨為愁思人。豈知鶗鴂鳴，瑤草不得春。",
            "一片兩片雲，千里萬里身。雲歸嵩之陽，身寄江之濱。",
            "棄置複何道，楚情吟白蘋。"
        ],
        "notes": [
            ""
        ],
        "volume": "卷三百七十四",
        "no#": 36
    },
    {
        "title": "失意歸吳因寄東台劉複侍禦",
        "author": "孟郊",
        "biography": "",
        "paragraphs": [
            "自念西上身，忽隨東歸風。長安日下影，又落江湖中。",
            "離婁豈不明，子野豈不聰。至寶非眼別，至音非耳通。",
            "因緘俗外詞，仰寄高天鴻。"
        ],
        "notes": [
            ""
        ],
        "volume": "卷三百七十四",
        "no#": 37
    },
    {
        "title": "下第東南行",
        "author": "孟郊",
        "biography": "",
        "paragraphs": [
            "越風東南清，楚日瀟湘明。試逐伯鸞去，還作靈均行。",
            "江蘺伴我泣，海月投人驚。失意容貌改，畏途性命輕。",
            "時聞喪侶猿，一叫千愁並。"
        ],
        "notes": [
            ""
        ],
        "volume": "卷三百七十四",
        "no#": 38
    },
    {
        "title": "歎命",
        "author": "孟郊",
        "biography": "",
        "paragraphs": [
            "三十年來命，唯藏一卦中。題詩還問易，問易蒙複蒙。",
            "本望文字達，今因文字窮。影孤別離月，衣破道路風。",
            "歸去不自息，耕耘成楚農。"
        ],
        "notes": [
            ""
        ],
        "volume": "卷三百七十四",
        "no#": 39
    },
    {
        "title": "遠遊",
        "author": "孟郊",
        "biography": "",
        "paragraphs": [
            "慈烏不遠飛，孝子念先歸。而我獨何事，四時心有違。",
            "江海戀空積，波濤信來稀。長為路傍食，著盡家中衣。",
            "別劍不割物，離人難作威。遠行少僮僕，驅使無是非。",
            "為性玩好盡，積愁心緒微。始知時節駛，夏日非長輝。"
        ],
        "notes": [
            ""
        ],
        "volume": "卷三百七十四",
        "no#": 40
    },
    {
        "title": "商州客舍",
        "author": "孟郊",
        "biography": "",
        "paragraphs": [
            "商山風雪壯，遊子衣裳單。四望失道路，百憂攢肺肝。",
            "日短覺易老，夜長知至寒。淚流瀟湘弦，調苦屈宋彈。",
            "識聲今所易，識意古所難。聲意今詎辨，高明鑒其端。"
        ],
        "notes": [
            ""
        ],
        "volume": "卷三百七十四",
        "no#": 41
    },
    {
        "title": "長安旅情",
        "author": "孟郊",
        "biography": "",
        "paragraphs": [
            "盡說青雲路，有足皆可至。我馬亦四蹄，出門似無地。",
            "玉京十二樓，峨峨倚青翠。下有千朱門，何門薦孤士。"
        ],
        "notes": [
            ""
        ],
        "volume": "卷三百七十四",
        "no#": 42
    },
    {
        "title": "長安羈旅",
        "author": "孟郊",
        "biography": "",
        "paragraphs": [
            "聽樂別離中，聲聲入幽腸。曉淚滴楚瑟，夜魄繞吳鄉。",
            "幾回羈旅情，夢覺殘燭光。"
        ],
        "notes": [
            ""
        ],
        "volume": "卷三百七十四",
        "no#": 43
    },
    {
        "title": "渭上思歸",
        "author": "孟郊",
        "biography": "",
        "paragraphs": [
            "獨訪千里信，回臨千里河。家在吳楚鄉，淚寄東南波。"
        ],
        "notes": [
            ""
        ],
        "volume": "卷三百七十四",
        "no#": 44
    },
    {
        "title": "登科後",
        "author": "孟郊",
        "biography": "",
        "paragraphs": [
            "昔日齷齪不足誇，今朝放蕩思無涯。",
            "春風得意馬蹄疾，一日看盡長安花。"
        ],
        "notes": [
            ""
        ],
        "volume": "卷三百七十四",
        "no#": 45
    },
    {
        "title": "初於洛中選",
        "author": "孟郊",
        "biography": "",
        "paragraphs": [
            "塵土日易沒，驅馳力無餘。青雲不我與，白首方選書。",
            "宦途事非遠，拙者取自疏。終然戀皇邑，誓以結吾廬。",
            "帝城富高門，京路繞勝居。碧水走龍蛇，蜿蜒繞庭除。",
            "尋常異方客，過此亦踟躕。"
        ],
        "notes": [
            ""
        ],
        "volume": "卷三百七十四",
        "no#": 46
    },
    {
        "title": "乙酉歲舍弟扶侍歸興義莊居後獨止舍待替人",
        "author": "孟郊",
        "biography": "",
        "paragraphs": [
            "誰言舊居止，主人忽成客。僮僕強與言，相懼終脈脈。",
            "出亦何所求，入亦何所索。飲食迷精粗，衣裳失寬窄。",
            "回風卷閑簟，新月生空壁。士有百役身，官無一姓宅。",
            "丈夫恥自飾，衰須從颯白。蘭交早已謝，榆景徒相迫。",
            "惟予心中鏡，不語光歷歷。"
        ],
        "notes": [
            ""
        ],
        "volume": "卷三百七十四",
        "no#": 47
    },
    {
        "title": "西齋養病夜懷多感因呈上從叔子雲",
        "author": "孟郊",
        "biography": "",
        "paragraphs": [
            "遠客夜衣薄，厭眠待雞鳴。一床空月色，四壁秋蛩聲。",
            "守淡遺眾俗，養屙念餘生。方全君子拙，恥學小人明。",
            "蚊蚋亦有時，羽毛各有成。如何騏驥跡，蜷局未能行。",
            "西北有平路，運來無相輕。"
        ],
        "notes": [
            ""
        ],
        "volume": "卷三百七十四",
        "no#": 48
    }
]