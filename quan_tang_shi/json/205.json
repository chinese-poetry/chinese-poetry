[
    {
        "title": "祀風師樂章：迎神",
        "author": "包佶",
        "biography": "",
        "paragraphs": [
            "太皞禦氣，句芒肇功。蒼龍青旗，爰候祥風。",
            "律以和應，神以感通。鼎俎修蚃，時惟禮崇。"
        ],
        "notes": [
            ""
        ],
        "volume": "卷二百零五",
        "no#": 1
    },
    {
        "title": "祀風師樂章：奠幣登歌",
        "author": "包佶",
        "biography": "",
        "paragraphs": [
            "旨酒告潔，青蘋應候。禮陳瑤幣，樂獻金奏。",
            "彈弦自昔，解凍惟舊。仰瞻肸蚃，群祥來湊。"
        ],
        "notes": [
            ""
        ],
        "volume": "卷二百零五",
        "no#": 2
    },
    {
        "title": "祀風師樂章：迎俎酌獻",
        "author": "包佶",
        "biography": "",
        "paragraphs": [
            "德盛昭臨，迎拜巽方。爰候發生，式薦馨香。",
            "酌醴具舉，工歌再揚。神歆入律，恩降百祥。"
        ],
        "notes": [
            ""
        ],
        "volume": "卷二百零五",
        "no#": 3
    },
    {
        "title": "祀風師樂章：亞獻終獻",
        "author": "包佶",
        "biography": "",
        "paragraphs": [
            "膋薌備，玉帛陳。風動物，樂感神。",
            "三獻終，百神臻。草木榮，天下春。"
        ],
        "notes": [
            ""
        ],
        "volume": "卷二百零五",
        "no#": 4
    },
    {
        "title": "祀風師樂章：送神",
        "author": "包佶",
        "biography": "",
        "paragraphs": [
            "微穆敷華能應節，飄揚發彩宜行慶。送迎靈駕神心饗，",
            "永望翠蓋逐流雲，自茲率土調春令。"
        ],
        "notes": [
            ""
        ],
        "volume": "卷二百零五",
        "no#": 5
    },
    {
        "title": "祀雨師樂章：迎神",
        "author": "包佶",
        "biography": "",
        "paragraphs": [
            "陟降左右，誠達幽圓。作解之功，樂惟有年。",
            "雲輧戾止，灑霧飄煙。惟馨展禮，爰列豆籩。"
        ],
        "notes": [
            ""
        ],
        "volume": "卷二百零五",
        "no#": 6
    },
    {
        "title": "祀雨師樂章：奠幣登歌",
        "author": "包佶",
        "biography": "",
        "paragraphs": [
            "歲正朱明，禮布玄制。惟樂能感，與神合契。",
            "陰霧離披，靈馭搖裔。膏澤之慶，期於稔歲。"
        ],
        "notes": [
            ""
        ],
        "volume": "卷二百零五",
        "no#": 7
    },
    {
        "title": "祀雨師樂章：迎俎酌獻",
        "author": "包佶",
        "biography": "",
        "paragraphs": [
            "陽開幽蟄，躬奉鬱鬯。禮備節應，震來靈降。",
            "動植求聲，飛沉允望。時康氣茂，惟神之貺。"
        ],
        "notes": [
            ""
        ],
        "volume": "卷二百零五",
        "no#": 8
    },
    {
        "title": "祀雨師樂章：亞獻終獻",
        "author": "包佶",
        "biography": "",
        "paragraphs": [
            "奠既備，獻將終。神行令，瑞飛空。",
            "迎幹德，祈歲功。乘煙燎，儼從風。"
        ],
        "notes": [
            ""
        ],
        "volume": "卷二百零五",
        "no#": 9
    },
    {
        "title": "祀雨師樂章：送神",
        "author": "包佶",
        "biography": "",
        "paragraphs": [
            "整駕升車望寥廓，垂陰薦祉蕩昏氛。饗時靈貺僾如在，",
            "跪拜臨壇結空想，年年應節候油雲。"
        ],
        "notes": [
            ""
        ],
        "volume": "卷二百零五",
        "no#": 10
    },
    {
        "title": "答竇拾遺臥病見寄",
        "author": "包佶",
        "biography": "",
        "paragraphs": [
            "今春扶病移滄海，幾度承恩對白花。送客屢聞簾外鵲，",
            "誤入塵埃牽吏役，羞將簿領到君家。"
        ],
        "notes": [
            ""
        ],
        "volume": "卷二百零五",
        "no#": 11
    },
    {
        "title": "對酒贈故人",
        "author": "包佶",
        "biography": "",
        "paragraphs": [
            "扶起離披菊，霜輕喜重開。醉中驚老去，笑裏覺愁來。",
            "月送人無盡，風吹浪不回。感時將有寄，詩思澀難裁。"
        ],
        "notes": [
            ""
        ],
        "volume": "卷二百零五",
        "no#": 12
    },
    {
        "title": "同李吏部伏日口號，呈元庶子、路中丞",
        "author": "包佶",
        "biography": "",
        "paragraphs": [
            "火炎逢六月，金伏過三庚。幾度衣裳汗，誰家枕簟清。",
            "頒冰無下位，裁扇有高名。吏部還開甕，殷勤二客情。"
        ],
        "notes": [
            ""
        ],
        "volume": "卷二百零五",
        "no#": 13
    },
    {
        "title": "嶺下臥疾，寄劉長卿員外",
        "author": "包佶",
        "biography": "",
        "paragraphs": [
            "唯有貧兼病，能令親愛疏。歲時供放逐，身世付空虛。",
            "脛弱秋添絮，頭風曉廢梳。波瀾喧眾口，藜藿靜吾廬。",
            "喪馬思開卦，占鴞懶發書。十年江海隔，離恨子知予。"
        ],
        "notes": [
            ""
        ],
        "volume": "卷二百零五",
        "no#": 14
    },
    {
        "title": "戲題諸判官廳壁",
        "author": "包佶",
        "biography": "",
        "paragraphs": [
            "六十老翁無所取，二三君子不相遺。",
            "願留今日交歡意，直到隳官謝病時。"
        ],
        "notes": [
            ""
        ],
        "volume": "卷二百零五",
        "no#": 15
    },
    {
        "title": "酬兵部李侍郎晚過東廳之作",
        "author": "包佶",
        "biography": "",
        "paragraphs": [
            "酒禮慚先祭，刑書已曠官。詔馳黃紙速，身在絳紗安。",
            "聖位登堂靜，生徒跪席寒。庭槐暫搖落，幸為入春看。"
        ],
        "notes": [
            ""
        ],
        "volume": "卷二百零五",
        "no#": 16
    },
    {
        "title": "昭德皇后挽歌詞",
        "author": "包佶",
        "biography": "",
        "paragraphs": [
            "西汜馳暉過，東園別路長。歲華唯隴柏，春事罷公桑。",
            "龜兆開泉戶，禽巢閉畫梁。更聞哀禮過，明詔制心喪。"
        ],
        "notes": [
            ""
        ],
        "volume": "卷二百零五",
        "no#": 17
    },
    {
        "title": "秋日過徐氏園林",
        "author": "包佶",
        "biography": "",
        "paragraphs": [
            "回塘分越水，古樹積吳煙。掃竹催鋪席，垂蘿待系船。",
            "鳥窺新罅栗，龜上半欹蓮。屢入忘歸地，長嗟俗事牽。"
        ],
        "notes": [
            ""
        ],
        "volume": "卷二百零五",
        "no#": 18
    },
    {
        "title": "雙山過信公所居",
        "author": "包佶",
        "biography": "",
        "paragraphs": [
            "遙禮前朝塔，微聞後夜鐘。人間第四祖，雲裏一雙峰。",
            "積雨封苔徑，多年亞石鬆。傳心不傳法，誰可繼高蹤。"
        ],
        "notes": [
            ""
        ],
        "volume": "卷二百零五",
        "no#": 19
    },
    {
        "title": "尚書宗兄使過詩以奉獻",
        "author": "包佶",
        "biography": "",
        "paragraphs": [
            "洛下交親滿，歸閑意有餘。翻嫌舊坐宅，卻駕所懸車。",
            "腹飽山僧供，頭輕侍婢梳。上官唯揖讓，半祿代耕鉏。",
            "雨散三秋別，風傳一字書。勝遊如可繼，還欲並園廬。"
        ],
        "notes": [
            ""
        ],
        "volume": "卷二百零五",
        "no#": 20
    },
    {
        "title": "抱疾謝李吏部贈訶黎勒葉",
        "author": "包佶",
        "biography": "",
        "paragraphs": [
            "一葉生西徼，齎來上海查。歲時經水府，根本別天涯。",
            "方士真難見，商胡輒自誇。此香同異域，看色勝仙家。",
            "茗飲暫調氣，梧丸喜伐邪。幸蒙祛老疾，深願駐韶華。"
        ],
        "notes": [
            ""
        ],
        "volume": "卷二百零五",
        "no#": 21
    },
    {
        "title": "奉和柳相公中書言懷",
        "author": "包佶",
        "biography": "",
        "paragraphs": [
            "運籌時所貴，前席禮偏深。羸駕歸貧宅，欹冠出禁林。",
            "鳳巢方得地，牛喘最關心。雅望期三入，東山未可尋。"
        ],
        "notes": [
            ""
        ],
        "volume": "卷二百零五",
        "no#": 22
    },
    {
        "title": "客自江南話過亡友朱司議故宅",
        "author": "包佶",
        "biography": "",
        "paragraphs": [
            "交臂多相共，風流憶此人。海翻移裏巷，書蠹積埃塵。",
            "奉佛棲禪久，辭官上疏頻。故來分半宅，惟是舊交親。"
        ],
        "notes": [
            ""
        ],
        "volume": "卷二百零五",
        "no#": 23
    },
    {
        "title": "酬于侍郎湖南見寄十四韻",
        "author": "包佶",
        "biography": "",
        "paragraphs": [
            "桂嶺千崖斷，湘流一派通。長沙今賈傅，東海舊於公。",
            "章甫經殊俗，離騷繼雅風。金閨文作字，玉匣氣成虹。",
            "翰墨時招侶，丹青夙在公。主恩留左掖，人望積南宮。",
            "巧拙循名異，浮沉顧位同。九遷歸上略，三已契愚衷。",
            "責謝庭中吏，悲寬塞上翁。楚材欣有適，燕石愧無功。",
            "山曉重嵐外，林春苦霧中。雪花翻海鶴，波影倒江楓。",
            "去劄頻逢信，回帆早掛空。避賢方有日，非敢愛微躬。"
        ],
        "notes": [
            ""
        ],
        "volume": "卷二百零五",
        "no#": 24
    },
    {
        "title": "朝拜元陵",
        "author": "包佶",
        "biography": "",
        "paragraphs": [
            "宮前石馬對中峰，雲裏金鋪閉幾重。",
            "不見露盤迎曉日，唯聞木斧扣寒松。"
        ],
        "notes": [
            ""
        ],
        "volume": "卷二百零五",
        "no#": 25
    },
    {
        "title": "發襄陽後卻寄公安人",
        "author": "包佶",
        "biography": "",
        "paragraphs": [
            "揮淚送回人，將書報所親。晚年多疾病，中路有風塵。",
            "王粲頻征楚，君恩許入秦。還同星火去，馬上別江春。"
        ],
        "notes": [
            ""
        ],
        "volume": "卷二百零五",
        "no#": 26
    },
    {
        "title": "立春後休沐",
        "author": "包佶",
        "biography": "",
        "paragraphs": [
            "心與青春背，新年亦掩扉。漸窮無相學，惟避不材譏。",
            "積病攻難愈，銜恩報轉微。定知書課日，優詔許辭歸。"
        ],
        "notes": [
            ""
        ],
        "volume": "卷二百零五",
        "no#": 27
    },
    {
        "title": "宿廬山，贈白鶴觀劉尊師",
        "author": "包佶",
        "biography": "",
        "paragraphs": [
            "蒼蒼五老霧中壇，杳杳三山洞裏官。手護昆侖象牙簡，",
            "漸恨流年筋力少，惟思露冕事星冠。"
        ],
        "notes": [
            ""
        ],
        "volume": "卷二百零五",
        "no#": 28
    },
    {
        "title": "觀壁畫九想圖",
        "author": "包佶",
        "biography": "",
        "paragraphs": [
            "一世榮枯無異同，百年哀樂又歸空。",
            "夜闌鳥鵲相爭處，林下真僧在定中。"
        ],
        "notes": [
            ""
        ],
        "volume": "卷二百零五",
        "no#": 29
    },
    {
        "title": "送日本國聘賀使晁巨卿東歸",
        "author": "包佶",
        "biography": "",
        "paragraphs": [
            "上才生下國，東海是西鄰。九譯蕃君使，千年聖主臣。",
            "野情偏得禮，木性本含真。錦帆乘風轉，金裝照地新。",
            "孤城開蜃閣，曉日上朱輪。早識來朝歲，塗山玉帛均。"
        ],
        "notes": [
            ""
        ],
        "volume": "卷二百零五",
        "no#": 30
    },
    {
        "title": "顧著作宅賦詩",
        "author": "包佶",
        "biography": "",
        "paragraphs": [
            "幾年江海煙霞，乘醉一到京華。已覺不嫌羊酪，",
            "各在芸台閣裏，煩君日日登車。"
        ],
        "notes": [
            ""
        ],
        "volume": "卷二百零五",
        "no#": 31
    },
    {
        "title": "近獲風痹之疾，題寄所懷",
        "author": "包佶",
        "biography": "",
        "paragraphs": [
            "病夫將已矣，無可答君恩。衾枕同羈客，圖書委外孫。",
            "久來從吏道，常欲奉空門。疾走機先息，欹行力漸煩。",
            "無醫能卻老，有變是遊魂。鳥宿還依伴，蓬飄莫問根。",
            "寓形齊指馬，觀境制心猿。唯借南榮地，清晨暫負暄。"
        ],
        "notes": [
            ""
        ],
        "volume": "卷二百零五",
        "no#": 32
    },
    {
        "title": "奉和常閣老晚秋集賢院即事，寄贈徐、薛二侍郎",
        "author": "包佶",
        "biography": "",
        "paragraphs": [
            "秘殿掖垣西，書樓苑樹齊。秋煙凝縹帙，曉色上璿題。",
            "門接承明近，池連太液低。疏鐘文馬駐，繁葉彩禽棲。",
            "職美綸將綍，榮深組及珪。九霄偏眷顧，三事早提攜。",
            "對案臨青玉，窺書捧紫泥。始歡新遇重，還惜舊遊暌。",
            "左宦登吳岫，分家渡越溪。賦中頻歎鵩，蔔處幾聽雞。",
            "望闕應多戀，臨津不用迷。柏梁思和曲，朝夕候金閨。"
        ],
        "notes": [
            ""
        ],
        "volume": "卷二百零五",
        "no#": 33
    },
    {
        "title": "酬顧況見寄",
        "author": "包佶",
        "biography": "",
        "paragraphs": [
            "于越城邊楓葉高，楚人書裏寄離騷。",
            "寒江鸂鶒思儔侶，歲歲臨流刷羽毛。"
        ],
        "notes": [
            ""
        ],
        "volume": "卷二百零五",
        "no#": 34
    },
    {
        "title": "歲日作",
        "author": "包佶",
        "biography": "",
        "paragraphs": [
            "更勞今日春風至，枯樹無枝可寄花。",
            "覽鏡唯看飄亂髮，臨風誰為駐浮槎。"
        ],
        "notes": [
            ""
        ],
        "volume": "卷二百零五",
        "no#": 35
    },
    {
        "title": "元日觀百僚朝會",
        "author": "包佶",
        "biography": "",
        "paragraphs": [
            "萬國賀唐堯，清晨會百僚。花冠蕭相府，繡服霍嫖姚。",
            "壽色凝丹檻，歡聲徹九霄。禦爐分獸炭，仙管弄雲韶。",
            "日照金觴動，風吹玉佩搖。都城獻賦者，不得共趨朝。"
        ],
        "notes": [
            ""
        ],
        "volume": "卷二百零五",
        "no#": 36
    },
    {
        "title": "再過金陵",
        "author": "包佶",
        "biography": "",
        "paragraphs": [
            "玉樹歌終王氣收，雁行高送石城秋。",
            "江山不管興亡事，一任斜陽伴客愁。"
        ],
        "notes": [
            ""
        ],
        "volume": "卷二百零五",
        "no#": 37
    },
    {
        "title": "寄楊侍禦",
        "author": "包佶",
        "biography": "",
        "paragraphs": [
            "一官何幸得同時，十載無媒獨見遺。",
            "今日不論腰下組，請君看取鬢邊絲。"
        ],
        "notes": [
            ""
        ],
        "volume": "卷二百零五",
        "no#": 38
    }
]