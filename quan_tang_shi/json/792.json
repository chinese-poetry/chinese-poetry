[
    {
        "title": "妓席與杜牧之同詠",
        "author": "張祜",
        "biography": "",
        "paragraphs": [
            "骰子逡巡裹手拈，無因得見玉纖纖。——杜牧",
            "但知報導金釵落，仿佛還應露指尖。——張祜"
        ],
        "notes": [
            ""
        ],
        "volume": "卷七百九十二",
        "no#": 1
    },
    {
        "title": "同趙二十二訪張明府郊居聯句",
        "author": "杜牧",
        "biography": "",
        "paragraphs": [
            "陶潛官罷酒瓶空，門掩楊花一夜風。——杜牧",
            "古調詩吟山色裏，無弦琴在月明中。——趙嘏",
            "遠簷高樹宜幽鳥，出岫孤雲逐晚虹。——杜牧",
            "別後東籬數枝菊，不知閑醉與誰同。——趙嘏"
        ],
        "notes": [
            ""
        ],
        "volume": "卷七百九十二",
        "no#": 2
    },
    {
        "title": "游長安諸寺聯句：靖恭坊大興善寺：老松青桐聯二…絕句",
        "author": "段成式",
        "biography": "",
        "paragraphs": [
            "有松堪系馬，遇缽更投針。記得湯師句，高禪助朗吟。——段成式",
            "乘晴入精舍，語默想東林。儘是忘機侶，誰驚息影禽。——張希複",
            "一雨微塵盡，支郎許數過。方同嗅薝蔔，不用算多羅。——鄭符"
        ],
        "notes": [
            ""
        ],
        "volume": "卷七百九十二",
        "no#": 3
    },
    {
        "title": "游長安諸寺聯句：靖恭坊大興善寺：蛤像聯二十字絕句",
        "author": "段成式",
        "biography": "",
        "paragraphs": [
            "相好全如梵，端倪只為隋。寧同蚌頑惡，但與鷸相持。——段成式",
            "雖因雀變化，不逐月虧盈。縱有天中匠，神工詎可成。——張希複"
        ],
        "notes": [
            ""
        ],
        "volume": "卷七百九十二",
        "no#": 4
    },
    {
        "title": "游長安諸寺聯句：靖恭坊大興善寺：聖柱聯句",
        "author": "段成式",
        "biography": "",
        "paragraphs": [
            "天心惟助善，聖跡此開陽。——段成式",
            "載恐雷輪重，縆疑電索長。——張希複",
            "上沖挾螮蝀，不動束鋃鐺。——段成式",
            "饑鳥未曾啄，乖龍甯敢藏。——張希複"
        ],
        "notes": [
            ""
        ],
        "volume": "卷七百九十二",
        "no#": 5
    },
    {
        "title": "游長安諸寺聯句：長樂坊安國寺：紅樓聯句",
        "author": "段成式",
        "biography": "",
        "paragraphs": [
            "重疊碎晴空，餘霞更照紅。蟬蹤近鳷鵲，鳥道接相風。——張希複",
            "苔靜金輪路，雲輕白日宮。壁詩傳謝客，門榜占休公。——段成式"
        ],
        "notes": [
            ""
        ],
        "volume": "卷七百九十二",
        "no#": 6
    },
    {
        "title": "游長安諸寺聯句：長樂坊安國寺：穗柏聯句",
        "author": "段成式",
        "biography": "",
        "paragraphs": [
            "一院暑難侵，莓苔共影深。標枝爭息鳥，餘吹正開襟。——段成式",
            "宿雨香添色，殘陽石在陰。乘閑動詩意，助靜入禪心。——張希複"
        ],
        "notes": [
            ""
        ],
        "volume": "卷七百九十二",
        "no#": 7
    },
    {
        "title": "游長安諸寺聯句：長樂坊安國寺：題璘公院",
        "author": "段成式",
        "biography": "",
        "paragraphs": [
            "靜，虛。熱際，安居。——鄭符",
            "龕燈斂，印香除。東林賓客，西澗圖書。簷外垂青豆，——段成式",
            "經中發白蕖。縱辯宗因袞袞，忘言理事如如。——段成式",
            "泉台定將入流否，鄰笛足疑清梵餘。——段成式"
        ],
        "notes": [
            ""
        ],
        "volume": "卷七百九十二",
        "no#": 8
    },
    {
        "title": "游長安諸寺聯句：常樂坊趙景公寺：吳畫聯句",
        "author": "段成式",
        "biography": "",
        "paragraphs": [
            "慘澹十堵內，吳生縱狂跡。風雲將逼人，神鬼如脫壁。——段成式",
            "其中龍最怪，張甲方汗栗。黑雲夜窸窣，焉知不霹靂。——張希複",
            "此際忽仙子，獵獵衣舄奕。妙瞬乍疑生，參差奪人魄。——鄭符",
            "往往乘猛虎，沖梁聳奇石。蒼峭束高泉，角膝驚欹側。——段成式",
            "冥獄不可視，毛戴腋流液。苟能水成河，刹那沈火宅。——升上人"
        ],
        "notes": [
            ""
        ],
        "volume": "卷七百九十二",
        "no#": 9
    },
    {
        "title": "游長安諸寺聯句：常樂坊趙景公寺：題約公院",
        "author": "段成式",
        "biography": "",
        "paragraphs": [
            "印火熒熒，燈續焰青。——張希複",
            "七俱胝咒，四阿含經。——段成式",
            "各錄佳語，聊事素屏。——鄭符",
            "丈室安居，延賓不扃。——升上人"
        ],
        "notes": [
            ""
        ],
        "volume": "卷七百九十二",
        "no#": 10
    },
    {
        "title": "游長安諸寺聯句：大同坊雲華寺：偶聯句",
        "author": "段成式",
        "biography": "",
        "paragraphs": [
            "共入夕陽寺，因窺甘露門。——升上人",
            "清香惹苔蘚，忍草雜蘭蓀。——鄭符",
            "捷偈飛鉗答，新詩倚仗論。——段成式",
            "壞幡標古刹，聖畫煥崇垣。——張希複",
            "豈慕穿籠鳥，難防在牖猿。——段成式",
            "一音唯一性，三語更三幡。——張希複"
        ],
        "notes": [
            ""
        ],
        "volume": "卷七百九十二",
        "no#": 11
    },
    {
        "title": "游長安諸寺聯句：道政坊寶應寺：僧房聯句",
        "author": "段成式",
        "biography": "",
        "paragraphs": [
            "古畫思匡嶺，上方疑傅岩。蝶閑移忍草，蟬曉揭高杉。——段成式",
            "香字消芝印，金經發茝函。井通松底脈，書坼洞中緘。——張希複"
        ],
        "notes": [
            ""
        ],
        "volume": "卷七百九十二",
        "no#": 12
    },
    {
        "title": "游長安諸寺聯句：道政坊寶應寺：小小寫真聯句",
        "author": "段成式",
        "biography": "",
        "paragraphs": [
            "如生小小真，猶自未棲塵。——鄭符",
            "褕袂將離座，斜柯欲近人。——段成式",
            "昔時知出眾，情寵占橫陳。——張希複",
            "不遣游張巷，豈教窺宋鄰。——鄭符",
            "庾樓吹笛裂，弘閣賞歌新。——段成式",
            "蟬怯纖腰步，蛾驚半額嚬。——張希複",
            "圖形誰有術，買笑詎辭貧。——段成式",
            "複隴迷村徑，重泉隔漢津。——鄭符",
            "同心知作羽，比目定為鱗。——張希複",
            "殘月巫山夕，餘霞洛浦晨。——段成式"
        ],
        "notes": [
            ""
        ],
        "volume": "卷七百九十二",
        "no#": 13
    },
    {
        "title": "游長安諸寺聯句：平康坊菩薩寺：書事聯句",
        "author": "段成式",
        "biography": "",
        "paragraphs": [
            "悉為無事者，任被俗流憎。——鄭符",
            "客異幹時客，僧非出院僧。——段成式",
            "遠聞疏牖磬，曉辨密龕燈。——張希複",
            "步觸珠幡響，吟窺缽水澄。——鄭符",
            "句饒方外趣，遊愜社中朋。——段成式",
            "靜裏已馴鴿，齋中亦好鷹。——張希複",
            "金塗筆是褧，彩溜紙非繒。——升上人",
            "錫杖已克鍛，田衣從懷塍。——段成式",
            "占床暫一脅，卷箔賴長肱。——張希複",
            "佛日初開照，魔天破幾層。——段成式",
            "咒中陳秘計，論處正先登。——張希複",
            "勇帶綻針石，危防丘井藤。——升上人"
        ],
        "notes": [
            ""
        ],
        "volume": "卷七百九十二",
        "no#": 14
    },
    {
        "title": "游長安諸寺聯句：光宅坊光宅寺：中禪師影堂聯句",
        "author": "段成式",
        "biography": "",
        "paragraphs": [
            "名下固無虛，敖曹貌嚴毅。洞達見空王，圓融入佛地。——張希複",
            "一言當要害，忽忽醒諸醉。不動須彌山，多方辯無匱。——鄭符",
            "坦率對萬乘，偈答無所避。爾如毗沙門，外形如脫履。——段成式",
            "但以理為量，不語怪力事。木石摧貢高，慈悲引貪恚。——升上人",
            "當時乏支許，何人契深致。隨宜詎說三，直下開不二。——段成式"
        ],
        "notes": [
            ""
        ],
        "volume": "卷七百九十二",
        "no#": 15
    },
    {
        "title": "游長安諸寺聯句：翊善坊保壽寺：光天幀贊聯句",
        "author": "段成式",
        "biography": "",
        "paragraphs": [
            "觀音化身，厥形孔怪。胣腦淫厲，眾魔膜拜。——張希複",
            "指夢鴻紛，榜列區界。其事明張，何不可解。——段成式",
            "閻阿德川，大士先天。眾象參羅，福源田田。——鄭符",
            "百億花發，百千燈然。膠如絡繹，浩汗連綿。——張希複",
            "焰摩界戚，洛迦苦霽。正念皈依，眾青如彗。——段成式",
            "戾宰可汰，癡膜可蛻。稽首如空，睟容若睇。——張希複",
            "闡提墨師，睹而面之。寸念不生，未遇乎而。——段成式"
        ],
        "notes": [
            ""
        ],
        "volume": "卷七百九十二",
        "no#": 16
    },
    {
        "title": "游長安諸寺聯句：宣陽坊靜域寺：三階院聯句",
        "author": "段成式",
        "biography": "",
        "paragraphs": [
            "密密助堂堂，隋人歌檿桑。雙弧摧孔雀，一矢隕貪狼。——段成式",
            "百步望雲立，九規看月張。獲蛟徒破浪，中乙漫如牆。——張希複",
            "還似貫金鼓，更疑穿石樑。因添挽河力，為滅射天狂。——段成式",
            "絕藝卻南牧，英聲來鬼方。麗龜何足敵，殪豕未為長。——鄭符",
            "龍臂勝猿臂，星芒超箭芒。虛誇絕高鳥，垂拱議明堂。——段成式"
        ],
        "notes": [
            ""
        ],
        "volume": "卷七百九十二",
        "no#": 17
    },
    {
        "title": "游長安諸寺聯句：崇義坊招福院：贈諸上人聯句",
        "author": "段成式",
        "biography": "",
        "paragraphs": [
            "翻了西天偈，燒餘梵宇香。撚眉愁俗客，支頰背殘陽。——段成式",
            "洲號惟思沃，山名只記匡。辨中摧世智，定裏破魔強。——張希複",
            "許睿禪心徹，湯休詩思長。朗吟疏磬斷，久語貫珠妨。——段成式",
            "乘興書芭葉，閑來入豆房。漫題存古壁，怪畫匝長廊。——張希複"
        ],
        "notes": [
            ""
        ],
        "volume": "卷七百九十二",
        "no#": 18
    },
    {
        "title": "游長安諸寺聯句：招國坊崇濟寺：奇松聯二十字絕句",
        "author": "段成式",
        "biography": "",
        "paragraphs": [
            "杉松何相疏，榆柳方迥屑。無人擅談柄，一枝不敢折。——段成式",
            "中庭苔蘚深，吹餘鳴佛禽。至於摧折枝，凡草猶避陰。——張希複",
            "僻徑根從露，閒房枝任侵。一株風正好，來助碧雲吟。——鄭符",
            "時時掃窗聲，重露滴寒砌。風颭一枝遒，閑窺別生勢。——升上人",
            "偃蓋入樓妨，盤根侵井窄。高僧獨惆悵，為與澄嵐隔。——段成式"
        ],
        "notes": [
            ""
        ],
        "volume": "卷七百九十二",
        "no#": 19
    },
    {
        "title": "游長安諸寺聯句：永安坊永壽寺：閑中好",
        "author": "段成式",
        "biography": "",
        "paragraphs": [
            "閑中好，盡日松為侶。此趣人不知，輕風度僧語。——鄭符",
            "閑中好，塵務不縈心。坐對當窗木，看移三面陰。——段成式",
            "閑中好，幽磬度聲遲。卷上論題肇，畫中僧姓支。——張希複"
        ],
        "notes": [
            ""
        ],
        "volume": "卷七百九十二",
        "no#": 20
    },
    {
        "title": "游長安諸寺聯句：崇仁坊資聖寺：諸畫聯句",
        "author": "段成式",
        "biography": "",
        "paragraphs": [
            "吳生畫勇矛戟攢，——段成式",
            "出變奇勢千萬端。——張希複",
            "蒼蒼鬼怪層壁寬，——鄭符",
            "睹之忽忽毛髮寒。——段成式",
            "棱伽之力所疲殫，——段成式",
            "李真周昉優劣難。——鄭符",
            "活禽生卉推邊鸞，——段成式",
            "花房嫩彩猶未幹。——張希複",
            "韓幹變態如激湍，——鄭符",
            "惜哉壁畫世未殫。——段成式",
            "後人新畫何汗漫。——張希複"
        ],
        "notes": [
            ""
        ],
        "volume": "卷七百九十二",
        "no#": 21
    }
]