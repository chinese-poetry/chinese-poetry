[
    {
        "title": "雲安公主下降奉詔作催妝詩",
        "author": "陸暢",
        "biography": "",
        "paragraphs": [
            "雲安公主貴，出嫁五侯家。天母親調粉，日兄憐賜花。",
            "催鋪百子帳，待障七香車。借問妝成未，東方欲曉霞。"
        ],
        "notes": [
            ""
        ],
        "volume": "卷四百七十八",
        "no#": 1
    },
    {
        "title": "山出雲",
        "author": "陸暢",
        "biography": "",
        "paragraphs": [
            "靈山蓄雲彩，紛鬱出清晨。望樹繁花白，看峰小雪新。",
            "映松張蓋影，依澗布魚鱗。高似從龍處，低如觸石頻。",
            "濃光藏半岫，淺色類飄塵。玉葉開天際，遙憐占早春。"
        ],
        "notes": [
            ""
        ],
        "volume": "卷四百七十八",
        "no#": 2
    },
    {
        "title": "驚雪",
        "author": "陸暢",
        "biography": "",
        "paragraphs": [
            "怪得北風急，前庭如月輝。天人甯許巧，剪水作花飛。"
        ],
        "notes": [
            ""
        ],
        "volume": "卷四百七十八",
        "no#": 3
    },
    {
        "title": "聞早蟬",
        "author": "陸暢",
        "biography": "",
        "paragraphs": [
            "落日早蟬急，客心聞更愁。一聲來枕上，夢裏故園秋。"
        ],
        "notes": [
            ""
        ],
        "volume": "卷四百七十八",
        "no#": 4
    },
    {
        "title": "別劉端公",
        "author": "陸暢",
        "biography": "",
        "paragraphs": [
            "連騎出都門，秋蟬噪高柳。落日辭故人，自醉不關酒。"
        ],
        "notes": [
            ""
        ],
        "volume": "卷四百七十八",
        "no#": 5
    },
    {
        "title": "新晴愛月",
        "author": "陸暢",
        "biography": "",
        "paragraphs": [
            "野性平生惟愛月，新晴半夜睹蟬娟。",
            "起來自擘紗窗破，恰漏清光落枕前。"
        ],
        "notes": [
            ""
        ],
        "volume": "卷四百七十八",
        "no#": 6
    },
    {
        "title": "雲安公主出降雜詠催妝二首",
        "author": "陸暢",
        "biography": "",
        "paragraphs": [
            "天上瓊花不避秋，今宵織女嫁牽牛。",
            "萬人惟待乘鸞出，乞巧齊登明月樓。",
            "少妝銀粉飾金鈿，端正天花貴自然。",
            "聞道禁中時節異，九秋香滿鏡臺前。"
        ],
        "notes": [
            ""
        ],
        "volume": "卷四百七十八",
        "no#": 7
    },
    {
        "title": "坐障",
        "author": "陸暢",
        "biography": "",
        "paragraphs": [
            "白玉為竿丁字成，黃金繡帶短長輕。",
            "強遮天上花顏色，不隔雲中語笑聲。"
        ],
        "notes": [
            ""
        ],
        "volume": "卷四百七十八",
        "no#": 8
    },
    {
        "title": "簾",
        "author": "陸暢",
        "biography": "",
        "paragraphs": [
            "勞將素手卷蝦須，瓊室流光更綴珠。",
            "玉漏報來過半夜，可憐潘嶽立踟躕。"
        ],
        "notes": [
            ""
        ],
        "volume": "卷四百七十八",
        "no#": 9
    },
    {
        "title": "階",
        "author": "陸暢",
        "biography": "",
        "paragraphs": [
            "甃玉編金次第平，花紋隱起踏無聲。",
            "幾重便上華堂裏，得見天人吹鳳笙。"
        ],
        "notes": [
            ""
        ],
        "volume": "卷四百七十八",
        "no#": 10
    },
    {
        "title": "扇",
        "author": "陸暢",
        "biography": "",
        "paragraphs": [
            "寶扇持來入禁宮，本教花下動香風。",
            "姮娥須逐彩雲降，不可通宵在月中。"
        ],
        "notes": [
            ""
        ],
        "volume": "卷四百七十八",
        "no#": 11
    },
    {
        "title": "解內人嘲",
        "author": "陸暢",
        "biography": "",
        "paragraphs": [
            "粉面仙郎選聖朝，偶逢秦女學吹簫。",
            "須教翡翠聞王母，不奈烏鳶噪鵲橋。"
        ],
        "notes": [
            ""
        ],
        "volume": "卷四百七十八",
        "no#": 12
    },
    {
        "title": "成都贈別席夔",
        "author": "陸暢",
        "biography": "",
        "paragraphs": [
            "不值分流二江水，定應猶得且同行。",
            "三千裏外情人別，更被子規啼數聲。"
        ],
        "notes": [
            ""
        ],
        "volume": "卷四百七十八",
        "no#": 13
    },
    {
        "title": "游城東王駙馬亭",
        "author": "陸暢",
        "biography": "",
        "paragraphs": [
            "城外無塵水間松，秋天木落見山容。",
            "共尋蕭史江亭去，一望終南紫閣峰。"
        ],
        "notes": [
            ""
        ],
        "volume": "卷四百七十八",
        "no#": 14
    },
    {
        "title": "望毛女峰",
        "author": "陸暢",
        "biography": "",
        "paragraphs": [
            "我種東峰千葉蓮，此峰毛女始求仙。",
            "今朝暗算當時事，已是人間七萬年。"
        ],
        "notes": [
            ""
        ],
        "volume": "卷四百七十八",
        "no#": 15
    },
    {
        "title": "送李山人歸山",
        "author": "陸暢",
        "biography": "",
        "paragraphs": [
            "來從千山萬山裏，歸向千山萬山去。",
            "山中白雲千萬重，卻望人間不知處。"
        ],
        "notes": [
            ""
        ],
        "volume": "卷四百七十八",
        "no#": 16
    },
    {
        "title": "長安新晴",
        "author": "陸暢",
        "biography": "",
        "paragraphs": [
            "九重深淺人不知，金殿玉樓倚朝日。",
            "一夜城中新雨晴，禦溝流得宮花出。"
        ],
        "notes": [
            ""
        ],
        "volume": "卷四百七十八",
        "no#": 17
    },
    {
        "title": "出藍田關寄董使君",
        "author": "陸暢",
        "biography": "",
        "paragraphs": [
            "萬里煙蘿錦帳間，雲迎水送度藍關。",
            "七盤九折難行處，儘是龔黃界外山。"
        ],
        "notes": [
            ""
        ],
        "volume": "卷四百七十八",
        "no#": 18
    },
    {
        "title": "題悟公禪堂",
        "author": "陸暢",
        "biography": "",
        "paragraphs": [
            "臨壇付法十三春，家本長城若下人。",
            "芸閣少年應不識，南山鈔主是前身。"
        ],
        "notes": [
            ""
        ],
        "volume": "卷四百七十八",
        "no#": 19
    },
    {
        "title": "宿陝府北樓奉酬崔大夫二首",
        "author": "陸暢",
        "biography": "",
        "paragraphs": [
            "樓壓黃河山滿坐，風清水涼誰忍臥。",
            "人定軍州禁漏傳，不妨秋月城頭過。",
            "一別朱門三四春，再來應笑尚風塵。",
            "昨宵唯有樓前月，識是謝公詩酒人。"
        ],
        "notes": [
            ""
        ],
        "volume": "卷四百七十八",
        "no#": 20
    },
    {
        "title": "陝州逢竇鞏同宿，寄江陵韋協律",
        "author": "陸暢",
        "biography": "",
        "paragraphs": [
            "共出丘門歲九霜，相逢悽愴對離觴。",
            "荊南為報韋從事，一宿同眠禦史床。"
        ],
        "notes": [
            ""
        ],
        "volume": "卷四百七十八",
        "no#": 21
    },
    {
        "title": "夜到泗州酬崔使君",
        "author": "陸暢",
        "biography": "",
        "paragraphs": [
            "徐城洪盡到淮頭，月裏山河見泗州。",
            "聞道泗濱清廟磬，雅聲今在謝家樓。"
        ],
        "notes": [
            ""
        ],
        "volume": "卷四百七十八",
        "no#": 22
    },
    {
        "title": "送崔員外使回入京金鉤驛逢因贈",
        "author": "陸暢",
        "biography": "",
        "paragraphs": [
            "六星宮裏一星歸，行到金鉤近紫微。",
            "侍史別來經歲月，今宵應夢護香衣。"
        ],
        "notes": [
            ""
        ],
        "volume": "卷四百七十八",
        "no#": 23
    },
    {
        "title": "成都送別費冠卿",
        "author": "陸暢",
        "biography": "",
        "paragraphs": [
            "紅椒花落桂花開，萬里同遊俱未回。",
            "莫厭客中頻送客，思鄉獨上望鄉台。"
        ],
        "notes": [
            ""
        ],
        "volume": "卷四百七十八",
        "no#": 24
    },
    {
        "title": "題商山廟",
        "author": "陸暢",
        "biography": "",
        "paragraphs": [
            "商洛秦時四老翁，人傳羽化此山空。",
            "若無仙眼何由見，總在廟前花洞中。"
        ],
        "notes": [
            ""
        ],
        "volume": "卷四百七十八",
        "no#": 25
    },
    {
        "title": "題獨孤少府園林",
        "author": "陸暢",
        "biography": "",
        "paragraphs": [
            "四面青山是四鄰，煙霞成伴草成茵。",
            "年年洞口桃花發，不記曾經迷幾人。"
        ],
        "notes": [
            ""
        ],
        "volume": "卷四百七十八",
        "no#": 26
    },
    {
        "title": "送獨孤秀才下第歸太白山",
        "author": "陸暢",
        "biography": "",
        "paragraphs": [
            "逸翮暫時成落羽，將歸太白賞靈蹤。",
            "須尋最近碧霄處，擬倩和雲買一峰。"
        ],
        "notes": [
            ""
        ],
        "volume": "卷四百七十八",
        "no#": 27
    },
    {
        "title": "下第後病中",
        "author": "陸暢",
        "biography": "",
        "paragraphs": [
            "獻玉頻年命未通，窮秋成病悟真空。",
            "笑看朝市趨名者，不病那知在病中。"
        ],
        "notes": [
            ""
        ],
        "volume": "卷四百七十八",
        "no#": 28
    },
    {
        "title": "送深上人歸江南",
        "author": "陸暢",
        "biography": "",
        "paragraphs": [
            "留得蓮花偈付誰，獨攜金策欲歸時。",
            "江南無限蕭家寺，曾與白雲何處期。"
        ],
        "notes": [
            ""
        ],
        "volume": "卷四百七十八",
        "no#": 29
    },
    {
        "title": "題自然觀",
        "author": "陸暢",
        "biography": "",
        "paragraphs": [
            "劍閣門西第一峰，道陵成道有高蹤。",
            "行人若上升仙處，須撥白雲三四重。"
        ],
        "notes": [
            ""
        ],
        "volume": "卷四百七十八",
        "no#": 30
    },
    {
        "title": "疾愈步庭花",
        "author": "陸暢",
        "biography": "",
        "paragraphs": [
            "桃紅李白覺春歸，強步閒庭力尚微。",
            "從困不扶靈壽杖，恐驚花裏早鶯飛。"
        ],
        "notes": [
            ""
        ],
        "volume": "卷四百七十八",
        "no#": 31
    },
    {
        "title": "籌筆店江亭",
        "author": "陸暢",
        "biography": "",
        "paragraphs": [
            "九折岩邊下馬行，江亭暫歇聽江聲。",
            "白雲綠樹不關我，枉與樵人樂一生。"
        ],
        "notes": [
            ""
        ],
        "volume": "卷四百七十八",
        "no#": 32
    },
    {
        "title": "贈賀若少府",
        "author": "陸暢",
        "biography": "",
        "paragraphs": [
            "十日廣陵城裏住，聽君花下撫金徽。",
            "新聲指上懷中紙，莫怪潛偷數曲歸。"
        ],
        "notes": [
            ""
        ],
        "volume": "卷四百七十八",
        "no#": 33
    },
    {
        "title": "太子劉舍人邀看花",
        "author": "陸暢",
        "biography": "",
        "paragraphs": [
            "年少風流七品官，朱衣白馬冶遊盤。",
            "負心不報春光主，幾處偷看紅牡丹。"
        ],
        "notes": [
            ""
        ],
        "volume": "卷四百七十八",
        "no#": 34
    },
    {
        "title": "薔薇花",
        "author": "陸暢",
        "biography": "",
        "paragraphs": [
            "錦窠花朵燈叢醉，翠葉眉稠裛露垂。",
            "莫引美人來架下，恐驚紅片落燕支。"
        ],
        "notes": [
            ""
        ],
        "volume": "卷四百七十八",
        "no#": 35
    },
    {
        "title": "句",
        "author": "陸暢",
        "biography": "",
        "paragraphs": [
            "蜀道易，易於履平地。",
            "蟬噪入雲樹，風開無主花。"
        ],
        "notes": [
            ""
        ],
        "volume": "卷四百七十八",
        "no#": 36
    }
]