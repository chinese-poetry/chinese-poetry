[
    {
        "title": "題呂食新水閣兼寄南商州郎中",
        "author": "朱景玄",
        "biography": "",
        "paragraphs": [
            "丹檻初結構，孤高冠清川。庭臨穀中樹，簷落山上泉。",
            "曉色掛殘月，夜聲雜繁弦。青春去如水，康樂歸何年。"
        ],
        "notes": [
            ""
        ],
        "volume": "卷五百四十七",
        "no#": 1
    },
    {
        "title": "華山南望春",
        "author": "朱景玄",
        "biography": "",
        "paragraphs": [
            "靈嶽多異狀，巉巉出虛空。閑雲戀岩壑，起滅蒼翠中。",
            "皓氣澄野水，神光秘瓊宮。鶴巢前林雪，瀑落滿澗風。",
            "春盡花未發，川回路難窮。何因著山屐，鹿跡尋羊公。"
        ],
        "notes": [
            ""
        ],
        "volume": "卷五百四十七",
        "no#": 2
    },
    {
        "title": "水閣",
        "author": "朱景玄",
        "biography": "",
        "paragraphs": [
            "樓居半池上，澄影共相空。謝守題詩處，蓮開淨碧中。"
        ],
        "notes": [
            ""
        ],
        "volume": "卷五百四十七",
        "no#": 3
    },
    {
        "title": "迎風亭",
        "author": "朱景玄",
        "biography": "",
        "paragraphs": [
            "山雨留清氣，溪飆送早涼。時回石門步，階下碧雲光。"
        ],
        "notes": [
            ""
        ],
        "volume": "卷五百四十七",
        "no#": 4
    },
    {
        "title": "雙櫧亭",
        "author": "朱景玄",
        "biography": "",
        "paragraphs": [
            "連簷對雙樹，冬翠夏無塵。未肯慚桃李，成陰不待春。"
        ],
        "notes": [
            ""
        ],
        "volume": "卷五百四十七",
        "no#": 5
    },
    {
        "title": "蓮亭",
        "author": "朱景玄",
        "biography": "",
        "paragraphs": [
            "回塘最幽處，拍水小亭開。莫怪闌幹濕，鵁鶄夜宿來。"
        ],
        "notes": [
            ""
        ],
        "volume": "卷五百四十七",
        "no#": 6
    },
    {
        "title": "中峰亭",
        "author": "朱景玄",
        "biography": "",
        "paragraphs": [
            "中峰上翠微，窗曉早霞飛。幾引登山屐，春風踏雪歸。"
        ],
        "notes": [
            ""
        ],
        "volume": "卷五百四十七",
        "no#": 7
    },
    {
        "title": "飛雲亭",
        "author": "朱景玄",
        "biography": "",
        "paragraphs": [
            "上結孤圓頂，飛軒出泰清。有時迷處所，梁棟曉雲生。"
        ],
        "notes": [
            ""
        ],
        "volume": "卷五百四十七",
        "no#": 8
    },
    {
        "title": "四望亭",
        "author": "朱景玄",
        "biography": "",
        "paragraphs": [
            "高亭群峰首，四面俯晴川。每見晨光曉，階前萬井煙。"
        ],
        "notes": [
            ""
        ],
        "volume": "卷五百四十七",
        "no#": 9
    },
    {
        "title": "望蓮台",
        "author": "朱景玄",
        "biography": "",
        "paragraphs": [
            "秋台好登望，菡萏發清池。半似紅顏醉，淩波欲暮時。"
        ],
        "notes": [
            ""
        ],
        "volume": "卷五百四十七",
        "no#": 10
    },
    {
        "title": "茶亭",
        "author": "朱景玄",
        "biography": "",
        "paragraphs": [
            "靜得塵埃外，茶芳小華山。此亭真寂寞，世路少人閑。"
        ],
        "notes": [
            ""
        ],
        "volume": "卷五百四十七",
        "no#": 11
    },
    {
        "title": "宿新安村步",
        "author": "朱景玄",
        "biography": "",
        "paragraphs": [
            "淅淅寒流漲淺沙，月明空渚遍蘆花。",
            "離人偶宿孤村下，永夜聞砧一兩家。"
        ],
        "notes": [
            ""
        ],
        "volume": "卷五百四十七",
        "no#": 12
    },
    {
        "title": "遠聞本郡行春到舊山二首",
        "author": "朱景玄",
        "biography": "",
        "paragraphs": [
            "一身從宦留京邑，五馬遙聞到舊山。",
            "已領煙霞光野徑，深慚老幼候柴關。",
            "清風借響松筠外，畫隼停暉水石間。",
            "定掩溪名在圖傳，共知軒蓋此登攀。"
        ],
        "notes": [
            ""
        ],
        "volume": "卷五百四十七",
        "no#": 13
    },
    {
        "title": "和崔使君臨發不得觀積雪",
        "author": "朱景玄",
        "biography": "",
        "paragraphs": [
            "貧居稍與池塘近，旬日軒車不降來。",
            "一樹瓊花空有待，曉風看落滿青苔。"
        ],
        "notes": [
            ""
        ],
        "volume": "卷五百四十七",
        "no#": 14
    },
    {
        "title": "句",
        "author": "朱景玄",
        "biography": "",
        "paragraphs": [
            "塞鴻先秋去，邊草入夏生。"
        ],
        "notes": [
            ""
        ],
        "volume": "卷五百四十七",
        "no#": 15
    },
    {
        "title": "別青州妓段東美",
        "author": "薛宜僚",
        "biography": "",
        "paragraphs": [
            "經年郵驛許安棲，一會他鄉別恨迷。",
            "今日海帆飄萬里，不堪腸斷對含啼。",
            "阿母桃花方似錦，王孫草色正如煙。",
            "不須更向滄溟望，惆悵歡情恰一年。"
        ],
        "notes": [
            ""
        ],
        "volume": "卷五百四十七",
        "no#": 16
    },
    {
        "title": "詠韋皋",
        "author": "郭圓",
        "biography": "",
        "paragraphs": [
            "宣父從周又適秦，昔賢誰少出風塵。",
            "當時甚訝張延賞，不識韋皋是貴人。"
        ],
        "notes": [
            ""
        ],
        "volume": "卷五百四十七",
        "no#": 17
    },
    {
        "title": "進宣宗收復河湟詩",
        "author": "崔鉉",
        "biography": "",
        "paragraphs": [
            "邊陲萬里注恩波，宇宙群芳洽凱歌。右地名王爭解辮，",
            "共遇聖明千載運，更觀俗阜與時和。"
        ],
        "notes": [
            ""
        ],
        "volume": "卷五百四十七",
        "no#": 18
    },
    {
        "title": "詠架上鷹",
        "author": "崔鉉",
        "biography": "",
        "paragraphs": [
            "天邊心膽架頭身，欲擬飛騰未有因。",
            "萬里碧霄終一去，不知誰是解絛人。"
        ],
        "notes": [
            ""
        ],
        "volume": "卷五百四十七",
        "no#": 19
    },
    {
        "title": "越亭二十韻",
        "author": "元晦",
        "biography": "",
        "paragraphs": [
            "乏才叨八使，徇祿非三顧。南服頒詔條，東林證迷誤。",
            "未聞述職效，偶脫囂煩趣。激水浚坳塘，緣崖欹磴步。",
            "西岩煥朝旭，深壑囊宿霧。影氣爽衣巾，涼颸輕杖履。",
            "臨高神慮寂，遠眺川原布。孤帆逗汀煙，翻鴉集江樹。",
            "獨探洞府靜，恍若偓佺遇。一瞬契真宗，百年成妄故。",
            "孱顏石戶啟，杳靄溪雲度。松籟韻宮商，鴛甍勢翔溯。",
            "津梁危彴架，濟物虛舟渡。環流馳羽觴，金英妒妝嫭。",
            "笳吟寒壘迥，鳥噪空山暮。悵望麋鹿心，低回車馬路。",
            "懸冠謝陶令，褫佩懷疏傅。遐想蛻纓緌，徒慚恤襦袴。",
            "福盈禍之倚，權勝道所惡。何必棲禪關，無言自冥悟。"
        ],
        "notes": [
            ""
        ],
        "volume": "卷五百四十七",
        "no#": 20
    },
    {
        "title": "除浙東留題桂郡林亭",
        "author": "元晦",
        "biography": "",
        "paragraphs": [
            "紫泥遠自金鑾降，朱旆翻馳鏡水頭。陶令風光偏畏夜，",
            "莫遣豔歌催客醉，不堪回首翠蛾愁。"
        ],
        "notes": [
            ""
        ],
        "volume": "卷五百四十七",
        "no#": 21
    },
    {
        "title": "句",
        "author": "元晦",
        "biography": "",
        "paragraphs": [
            "石靜如開鏡，山高若聳蓮。筍竿抽玉管，花蔓綴金鈿。",
            "。"
        ],
        "notes": [
            ""
        ],
        "volume": "卷五百四十七",
        "no#": 22
    },
    {
        "title": "和元常侍除浙東留題",
        "author": "路貫",
        "biography": "",
        "paragraphs": [
            "謝安致理逾三載，黃霸清聲徹九重。猶輟佩環歸鳳闕，",
            "共喜甘棠有新詠，獨慚霜鬢又攀龍。"
        ],
        "notes": [
            ""
        ],
        "volume": "卷五百四十七",
        "no#": 23
    },
    {
        "title": "贈鞏疇",
        "author": "鄭熏",
        "biography": "",
        "paragraphs": [
            "密雪松桂寒，書窗導餘清。風撼冰玉碎，階前琴磬聲。",
            "榻靜幾硯潔，帙散縑緗明。高論展僧肇，精言資鞏生。",
            "立意加玄虛，析理分縱橫。萬化悉在我，一物安能驚。",
            "江海何所動，丘山常自平。遲速不相閡，後先徒起爭。",
            "鏡照分妍醜，秤稱分重輕。顏容寧入鑒，銖兩豈關衡。",
            "蘊微道超忽，剖鐙音泠泠。紙上掣牢鍵，舌端搖利兵。",
            "圓澈保直性，客塵排妄情。有住即非住，無行即是行。",
            "疏越舍朱弦，哇淫鄙秦箏。淡薄貴無味，羊斟慚大羹。",
            "洪遠包乾坤，幽窅潛沈冥。罔煩跬步舉，頓達萬里程。",
            "廬遠尚莫曉，隱留曾誤聽。直須持妙說，共詣毗耶城。"
        ],
        "notes": [
            ""
        ],
        "volume": "卷五百四十七",
        "no#": 24
    },
    {
        "title": "句",
        "author": "鄭熏",
        "biography": "",
        "paragraphs": [
            "項斯逢水部，誰道不關情。"
        ],
        "notes": [
            ""
        ],
        "volume": "卷五百四十七",
        "no#": 25
    }
]