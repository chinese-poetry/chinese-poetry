[
    {
        "title": "夜閑",
        "author": "元稹",
        "biography": "",
        "paragraphs": [
            "感極都無夢，魂銷轉易驚。風簾半鉤落，秋月滿床明。",
            "悵望臨階坐，沉吟繞樹行。孤琴在幽匣，時迸斷弦聲。"
        ],
        "notes": [
            ""
        ],
        "volume": "卷四百零四",
        "no#": 1
    },
    {
        "title": "感小株夜合",
        "author": "元稹",
        "biography": "",
        "paragraphs": [
            "纖幹未盈把，高條才過眉。不禁風苦動，偏受露先萎。",
            "不分秋同盡，深嗟小便衰。傷心落殘葉，猶識合昏期。"
        ],
        "notes": [
            ""
        ],
        "volume": "卷四百零四",
        "no#": 2
    },
    {
        "title": "醉醒",
        "author": "元稹",
        "biography": "",
        "paragraphs": [
            "積善坊中前度飲，謝家諸婢笑扶行。",
            "今宵還似當時醉，半夜覺來聞哭聲。"
        ],
        "notes": [
            ""
        ],
        "volume": "卷四百零四",
        "no#": 3
    },
    {
        "title": "追昔遊",
        "author": "元稹",
        "biography": "",
        "paragraphs": [
            "謝傅堂前音樂和，狗兒吹笛膽娘歌。花園欲盛千場飲，",
            "再來門館唯相吊，風落秋池紅葉多。"
        ],
        "notes": [
            ""
        ],
        "volume": "卷四百零四",
        "no#": 4
    },
    {
        "title": "空屋題",
        "author": "元稹",
        "biography": "",
        "paragraphs": [
            "朝從空屋裏，騎馬入空台。盡日推閒事，還歸空屋來。",
            "月明穿暗隙，燈燼落殘灰。更想咸陽道，魂車昨夜回。"
        ],
        "notes": [
            ""
        ],
        "volume": "卷四百零四",
        "no#": 5
    },
    {
        "title": "初寒夜寄盧子蒙",
        "author": "元稹",
        "biography": "",
        "paragraphs": [
            "月是陰秋鏡，寒為寂寞資。輕寒酒醒後，斜月枕前時。",
            "倚壁思閒事，回燈檢舊詩。聞君亦同病，終夜遠相悲。"
        ],
        "notes": [
            ""
        ],
        "volume": "卷四百零四",
        "no#": 6
    },
    {
        "title": "城外回，謝子蒙見諭",
        "author": "元稹",
        "biography": "",
        "paragraphs": [
            "十裏撫柩別，一身騎馬回。寒煙半堂影，燼火滿庭灰。",
            "稚女憑人問，病夫空自哀。潘安寄新詠，仍是夜深來。"
        ],
        "notes": [
            ""
        ],
        "volume": "卷四百零四",
        "no#": 7
    },
    {
        "title": "諭子蒙",
        "author": "元稹",
        "biography": "",
        "paragraphs": [
            "撫稚君休感，無兒我不傷。片雲離岫遠，雙燕念巢忙。",
            "大壑誰非水，華星各自光。但令長有酒，何必謝家莊。"
        ],
        "notes": [
            ""
        ],
        "volume": "卷四百零四",
        "no#": 8
    },
    {
        "title": "遣悲懷三首",
        "author": "元稹",
        "biography": "",
        "paragraphs": [
            "謝公最小偏憐女，嫁與黔婁百事乖。顧我無衣搜畫篋，",
            "今日俸錢過十萬，與君營奠複營齋。",
            "昔日戲言身後意，今朝皆到眼前來。衣裳已施行看盡，",
            "誠知此恨人人有，貧賤夫妻百事哀。",
            "閑坐悲君亦自悲，百年都是幾多時。鄧攸無子尋知命，",
            "唯將終夜長開眼，報答平生未展眉。"
        ],
        "notes": [
            ""
        ],
        "volume": "卷四百零四",
        "no#": 9
    },
    {
        "title": "旅眠",
        "author": "元稹",
        "biography": "",
        "paragraphs": [
            "內外都無隔，帷屏不復張。夜眠兼客坐，同在火爐床。"
        ],
        "notes": [
            ""
        ],
        "volume": "卷四百零四",
        "no#": 10
    },
    {
        "title": "除夜",
        "author": "元稹",
        "biography": "",
        "paragraphs": [
            "憶昔歲除夜，見君花燭前。今宵祝文上，重疊敘新年。",
            "閑處低聲哭，空堂背月眠。傷心小兒女，撩亂火堆邊。"
        ],
        "notes": [
            ""
        ],
        "volume": "卷四百零四",
        "no#": 11
    },
    {
        "title": "感夢",
        "author": "元稹",
        "biography": "",
        "paragraphs": [
            "行吟坐歎知何極，影絕魂銷動來年。",
            "今夜商山館中夢，分明同在後堂前。"
        ],
        "notes": [
            ""
        ],
        "volume": "卷四百零四",
        "no#": 12
    },
    {
        "title": "合衣寢",
        "author": "元稹",
        "biography": "",
        "paragraphs": [
            "良夕背燈坐，方成合衣寢。酒醉夜未闌，幾回顛倒枕。"
        ],
        "notes": [
            ""
        ],
        "volume": "卷四百零四",
        "no#": 13
    },
    {
        "title": "竹簟",
        "author": "元稹",
        "biography": "",
        "paragraphs": [
            "竹簟襯重茵，未忍都令卷。憶昨初來日，看君自施展。"
        ],
        "notes": [
            ""
        ],
        "volume": "卷四百零四",
        "no#": 14
    },
    {
        "title": "聽庾及之彈烏夜啼引",
        "author": "元稹",
        "biography": "",
        "paragraphs": [
            "君彈烏夜啼，我傳樂府解古題。良人在獄妻在閨，",
            "後人寫出烏啼引，吳調哀弦聲楚楚。四五年前作拾遺，",
            "歸來相見淚如珠，唯說閑宵長拜烏。君來到舍是烏力，",
            "感君此曲有深意，昨日烏啼桐葉墜。當時為我賽烏人，"
        ],
        "notes": [
            ""
        ],
        "volume": "卷四百零四",
        "no#": 15
    },
    {
        "title": "夢井",
        "author": "元稹",
        "biography": "",
        "paragraphs": [
            "夢上高高原，原上有深井。登高意枯渴，願見深泉冷。",
            "裴回繞井顧，自照泉中影。沉浮落井瓶，井上無懸綆。",
            "念此瓶欲沉，荒忙為求請。遍入原上村，村空犬仍猛。",
            "還來繞井哭，哭聲通複哽。哽噎夢忽驚，覺來房舍靜。",
            "燈焰碧朧朧，淚光疑冏冏。鐘聲夜方半，坐臥心難整。",
            "忽憶咸陽原，荒田萬餘頃。土厚壙亦深，埋魂在深埂。",
            "埂深安可越，魂通有時逞。今宵泉下人，化作瓶相憬。",
            "感此涕汍瀾，汍瀾涕沾領。所傷覺夢間，便覺死生境。",
            "豈無同穴期，生期諒綿永。又恐前後魂，安能兩知省。",
            "尋環意無極，坐見天將昞。吟此夢井詩，春朝好光景。"
        ],
        "notes": [
            ""
        ],
        "volume": "卷四百零四",
        "no#": 16
    },
    {
        "title": "江陵三夢",
        "author": "元稹",
        "biography": "",
        "paragraphs": [
            "平生每相夢，不省兩相知。況乃幽明隔，夢魂徒爾為。",
            "情知夢無益，非夢見何期。今夕亦何夕，夢君相見時。",
            "依稀舊妝服，晻淡昔容儀。不道間生死，但言將別離。",
            "分張碎針線，襵疊故屏幃。撫稚再三囑，淚珠千萬垂。",
            "囑雲唯此女，自歎總無兒。尚念嬌且騃，未禁寒與饑。",
            "君複不憘事，奉身猶脫遺。況有官縛束，安能長顧私。",
            "他人生間別，婢僕多謾欺。君在或有托，出門當付誰。",
            "言罷泣幽噎，我亦涕淋漓。驚悲忽然寤，坐臥若狂癡。",
            "月影半床黑，蟲聲幽草移。心魂生次第，覺夢久自疑。",
            "寂默深想像，淚下如流澌。百年永已訣，一夢何太悲。",
            "悲君所嬌女，棄置不我隨。長安遠於日，山川雲間之。",
            "縱我生羽翼，網羅生縶維。今宵淚零落，半為生別滋。",
            "感君下泉魄，動我臨川思。一水不可越，黃泉況無涯。",
            "此懷何由極，此夢何由追。坐見天欲曙，江風吟樹枝。",
            "古原三丈穴，深葬一枝瓊。崩剝山門壞，煙綿墳草生。",
            "久依荒隴坐，卻望遠村行。驚覺滿床月，風波江上聲。",
            "君骨久為土，我心長似灰。百年何處盡，三夜夢中來。",
            "逝水良已矣，行雲安在哉。坐看朝日出，眾鳥雙裴回。"
        ],
        "notes": [
            ""
        ],
        "volume": "卷四百零四",
        "no#": 17
    },
    {
        "title": "張舊蚊幬",
        "author": "元稹",
        "biography": "",
        "paragraphs": [
            "逾年間生死，千里曠南北。家居無見期，況乃異鄉國。",
            "破盡裁縫衣，忘收遺翰墨。獨有纈紗幬，憑人遠攜得。",
            "施張合歡榻，展卷雙鴛翼。已矣長空虛，依然舊顏色。",
            "裴回將就寢，徙倚情何極。昔透香田田，今無魂惻惻。",
            "隙穿斜月照，燈背空床黑。達理強開懷，夢啼還過臆。",
            "平生貧寡歡，夭枉勞苦憶。我亦距幾時，胡為自摧逼。",
            "燭蛾焰中舞，繭蠶叢上織。燋爛各自求，他人顧何力。",
            "多離因苟合，惡影當務息。往事勿複言，將來幸前識。"
        ],
        "notes": [
            ""
        ],
        "volume": "卷四百零四",
        "no#": 18
    },
    {
        "title": "獨夜傷懷贈呈張侍禦",
        "author": "元稹",
        "biography": "",
        "paragraphs": [
            "燼火孤星滅，殘燈寸焰明。竹風吹面冷，簷雪墜階聲。",
            "寡鶴連天叫，寒雛徹夜驚。只應張侍禦，潛會我心情。"
        ],
        "notes": [
            ""
        ],
        "volume": "卷四百零四",
        "no#": 19
    },
    {
        "title": "六年春遣懷八首",
        "author": "元稹",
        "biography": "",
        "paragraphs": [
            "傷禽我是籠中鶴，沉劍君為泉下龍。",
            "重纊猶存孤枕在，春衫無復舊裁縫。",
            "檢得舊書三四紙，高低闊狹粗成行。",
            "自言並食尋高事，唯念山深驛路長。",
            "公無渡河音響絕，已隔前春複去秋。",
            "今日閑窗拂塵土，殘弦猶迸鈿箜篌。",
            "婢僕曬君餘服用，嬌癡稚女繞床行。",
            "玉梳鈿朵香膠解，盡日風吹玳瑁箏。",
            "伴客銷愁長日飲，偶然乘興便醺醺。",
            "怪來醒後傍人泣，醉裏時時錯問君。",
            "我隨楚澤波中梗，君作咸陽泉下泥。",
            "百事無心值寒食，身將稚女帳前啼。",
            "童稚癡狂撩亂走，繡球花仗滿堂前。",
            "病身一到繐帷下，還向臨階背日眠。",
            "小於潘岳頭先白，學取莊周淚莫多。",
            "止竟悲君須自省，川流前後各風波。"
        ],
        "notes": [
            ""
        ],
        "volume": "卷四百零四",
        "no#": 20
    },
    {
        "title": "答友封見贈",
        "author": "元稹",
        "biography": "",
        "paragraphs": [
            "荀令香銷潘簟空，悼亡詩滿舊屏風。",
            "扶床小女君先識，應為些些似外翁。"
        ],
        "notes": [
            ""
        ],
        "volume": "卷四百零四",
        "no#": 21
    },
    {
        "title": "夢成之",
        "author": "元稹",
        "biography": "",
        "paragraphs": [
            "燭暗船風獨夢驚，夢君頻問向南行。",
            "覺來不語到明坐，一夜洞庭湖水聲。"
        ],
        "notes": [
            ""
        ],
        "volume": "卷四百零四",
        "no#": 22
    },
    {
        "title": "哭小女降真",
        "author": "元稹",
        "biography": "",
        "paragraphs": [
            "雨點輕漚風複驚，偶來何事去何情。",
            "浮生未到無生地，暫到人間又一生。"
        ],
        "notes": [
            ""
        ],
        "volume": "卷四百零四",
        "no#": 23
    },
    {
        "title": "哭女樊",
        "author": "元稹",
        "biography": "",
        "paragraphs": [
            "秋天淨綠月分明，何事巴猿不剩鳴。",
            "應是一聲腸斷去，不容啼到第三聲。"
        ],
        "notes": [
            ""
        ],
        "volume": "卷四百零四",
        "no#": 24
    },
    {
        "title": "哭女樊四十韻",
        "author": "元稹",
        "biography": "",
        "paragraphs": [
            "逝者何由見，中人未達情。馬無生角望，猿有斷腸鳴。",
            "去伴投遐徼，來隨夢險程。四年巴養育，萬里硤回縈。",
            "病是他鄉染，魂應遠處驚。山魈邪亂逼，沙虱毒潛嬰。",
            "母約看甯辨，餘慵療不精。欲尋方次第，俄值疾充盈。",
            "燈火徒相守，香花只浪擎。蓮初開月梵，蕣已落朝榮。",
            "魄散雲將盡，形全玉尚瑩。空垂兩行血，深送一枝瓊。",
            "秘祝休巫覡，安眠放使令。舊衣和篋施，殘藥滿甌傾。",
            "乳媼閑於社，醫僧婗似酲。憫渠身覺剩，訝佛力難爭。",
            "騎竹癡猶子，牽車小外甥。等長迷過影，遙戲誤啼聲。",
            "涴紙傷餘畫，扶床念試行。獨留呵面鏡，誰弄倚牆箏。",
            "憶昨工言語，憐初妙長成。撩風妒鸚舌，淩露觸蘭英。",
            "翠鳳輿真女，紅蕖捧化生。只憂嫌五濁，終恐向三清。",
            "宿惡諸葷味，懸知眾物名。環從枯樹得，經認寶函盛。",
            "慍怒偏憎數，分張雅愛平。最憐貪栗妹，頻救懶書兄。",
            "為占嬌饒分，良多眷戀誠。別常回面泣，歸定出門迎。",
            "解怪還家晚，長將遠信呈。說人偷罪過，要我抱縱橫。",
            "騰蹋游江舫，攀緣看樂棚。和蠻歌字拗，學妓舞腰輕。",
            "迢遞離荒服，提攜到近京。未容誇伎倆，唯恨枉聰明。",
            "往緒心千結，新絲鬢百莖。暗窗風報曉，秋幌雨聞更。",
            "敗槿蕭疏館，衰楊破壞城。此中臨老淚，仍自哭孩嬰。"
        ],
        "notes": [
            ""
        ],
        "volume": "卷四百零四",
        "no#": 25
    },
    {
        "title": "哭子十首",
        "author": "元稹",
        "biography": "",
        "paragraphs": [
            "維鵜受刺因吾過，得馬生災念爾冤。",
            "獨在中庭倚閑樹，亂蟬嘶噪欲黃昏。",
            "才能辨別東西位，未解分明管帶身。",
            "自食自眠猶未得，九重泉路托何人。",
            "爾母溺情連夜哭，我身因事有時悲。",
            "鐘聲欲絕東方動，便是尋常上學時。",
            "蓮花上品生真界，兜率天中離世途。",
            "彼此業緣多障礙，不知還得見兒無。",
            "節量梨栗愁生疾，教示詩書望早成。",
            "鞭撲校多憐校少，又緣遺恨哭三聲。",
            "深嗟爾更無兄弟，自歎予應絕子孫。",
            "寂寞講堂基址在，何人車馬入高門。",
            "往年鬢已同潘嶽，垂老年教作鄧攸。",
            "煩惱數中除一事，自茲無複子孫憂。",
            "長年苦境知何限，豈得因兒獨喪明。",
            "消遣又來緣爾母，夜深和淚有經聲。",
            "烏生八子今無七，猿叫三聲月正孤。",
            "寂寞空堂天欲曙，拂簾雙燕引新雛。",
            "頻頻子落長江水，夜夜巢邊舊處棲。",
            "若是愁腸終不斷，一年添得一聲啼。"
        ],
        "notes": [
            ""
        ],
        "volume": "卷四百零四",
        "no#": 26
    },
    {
        "title": "感逝",
        "author": "元稹",
        "biography": "",
        "paragraphs": [
            "頭白夫妻分無子，誰令蘭夢感衰翁。三聲啼婦臥床上，",
            "情知此恨人皆有，應與暮年心不同。"
        ],
        "notes": [
            ""
        ],
        "volume": "卷四百零四",
        "no#": 27
    },
    {
        "title": "妻滿月日相唁",
        "author": "元稹",
        "biography": "",
        "paragraphs": [
            "十月辛勤一月悲，今朝相見淚淋漓。",
            "狂風落盡莫惆悵，猶勝因花壓折枝。"
        ],
        "notes": [
            ""
        ],
        "volume": "卷四百零四",
        "no#": 28
    }
]