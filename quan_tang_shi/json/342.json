[
    {
        "title": "雪後寄崔二十六丞公",
        "author": "韓愈",
        "biography": "",
        "paragraphs": [
            "藍田十月雪塞關，我興南望愁群山。攢天嵬嵬凍相映，",
            "殿前群公賜食罷，驊騮蹋路驕且閑。稱多量少鑒裁密，",
            "歸來殞涕掩關臥，心之紛亂誰能刪。詩翁憔悴劚荒棘，",
            "乾坤惠施萬物遂，獨於數子懷偏慳。朝欷暮唶不可解，"
        ],
        "notes": [
            ""
        ],
        "volume": "卷三百四十二",
        "no#": 1
    },
    {
        "title": "送僧澄觀",
        "author": "韓愈",
        "biography": "",
        "paragraphs": [
            "浮屠西來何施為，擾擾四海爭賓士。構樓架閣切星漢，",
            "越商胡賈脫身罪，珪璧滿船甯計資。清淮無波平如席，",
            "影沈潭底龍驚遁，當晝無雲跨虛碧。借問經營本何人，",
            "皆言澄觀雖僧徒，公才吏用當今無。後從徐州辟書至，",
            "向風長歎不可見，我欲收斂加冠巾。洛陽窮秋厭窮獨，",
            "惜哉已老無所及，坐睨神骨空潸然。臨淮太守初到郡，"
        ],
        "notes": [
            ""
        ],
        "volume": "卷三百四十二",
        "no#": 2
    },
    {
        "title": "山南鄭相公樊員外酬答為詩其末咸有見及語樊封以示愈依賦士四韻以獻",
        "author": "韓愈",
        "biography": "",
        "paragraphs": [
            "梁維西南屏，山厲水刻屈。稟生肖剿剛，難諧在民物。",
            "滎公鼎軸老，享斡力健倔。帝咨女予往，牙纛前岔坲。",
            "威風挾惠氣，蓋壤兩劘拂。茫漫華黑間，指畫變恍欻。",
            "誠既富而美，章匯霍炳蔚。日延講大訓，龜判錯袞黻。",
            "樊子坐賓署，演孔刮老佛。金舂撼玉應，厥臭劇蕙鬱。",
            "遺我一言重，跽受惕齋栗。辭慳義卓闊，呀豁疚掊掘。",
            "如新去耵聹，雷霆逼颶f2。綴此豈為訓，俚言紹莊屈。"
        ],
        "notes": [
            ""
        ],
        "volume": "卷三百四十二",
        "no#": 3
    },
    {
        "title": "奉和武相公鎮蜀時詠使宅韋太尉所養孔雀",
        "author": "韓愈",
        "biography": "",
        "paragraphs": [
            "穆穆鸞鳳友，何年來止茲。飄零失故態，隔絕抱長思。",
            "翠角高獨聳，金華煥相差。坐蒙恩顧重，畢命守階墀。"
        ],
        "notes": [
            ""
        ],
        "volume": "卷三百四十二",
        "no#": 4
    },
    {
        "title": "感春三首",
        "author": "韓愈",
        "biography": "",
        "paragraphs": [
            "偶坐藤樹下，暮春下旬間。藤陰已可庇，落蕊還漫漫。",
            "亹亹新葉大，瓏瓏晚花幹。青天高寥寥，兩蝶飛翻翻。",
            "時節適當爾，懷悲自無端。",
            "黃黃蕪菁花，桃李事已退。狂風簸枯榆，狼藉九衢內。",
            "春序一如此，汝顏安足賴。誰能駕飛車，相從觀海外。",
            "晨游百花林，朱朱兼白白。柳枝弱而細，懸樹垂百尺。",
            "左右同來人，金紫貴顯劇。嬌童為我歌，哀響跨箏笛。",
            "豔姬蹋筵舞，清眸刺劍戟。心懷平生友，莫一在燕席。",
            "死者長眇芒，生者困乖隔。少年真可喜，老大百無益。"
        ],
        "notes": [
            ""
        ],
        "volume": "卷三百四十二",
        "no#": 5
    },
    {
        "title": "早赴街西行香贈盧李二中舍人",
        "author": "韓愈",
        "biography": "",
        "paragraphs": [
            "天街東西異，祗命遂成遊。月明禦溝曉，蟬吟堤樹秋。",
            "老僧情不薄，僻寺境還幽。寂寥二三子，歸騎得相收。"
        ],
        "notes": [
            ""
        ],
        "volume": "卷三百四十二",
        "no#": 6
    },
    {
        "title": "晚寄張十八助教周郎博士",
        "author": "韓愈",
        "biography": "",
        "paragraphs": [
            "日薄風景曠，出歸偃前簷。晴雲如擘絮，新月似磨鐮。",
            "田野興偶動，衣冠情久厭。吾生可攜手，歎息歲將淹。"
        ],
        "notes": [
            ""
        ],
        "volume": "卷三百四十二",
        "no#": 7
    },
    {
        "title": "題張十八所居",
        "author": "韓愈",
        "biography": "",
        "paragraphs": [
            "君居泥溝上，溝濁萍青青。蛙讙橋未掃，蟬嘒門長扃。",
            "名秩後千品，詩文齊六經。端來問奇字，為我講聲形。"
        ],
        "notes": [
            ""
        ],
        "volume": "卷三百四十二",
        "no#": 8
    },
    {
        "title": "奉酬盧給事雲夫四兄曲江荷花行見寄并呈上錢七兄閣老張十八助教",
        "author": "韓愈",
        "biography": "",
        "paragraphs": [
            "曲江千頃秋波淨，平鋪紅雲蓋明鏡。大明宮中給事歸，",
            "我今官閑得婆娑，問言何處芙蓉多。撐舟昆明度雲錦，",
            "玉山前卻不復來，曲江汀瀅水準杯。我時相思不覺一回首，"
        ],
        "notes": [
            ""
        ],
        "volume": "卷三百四十二",
        "no#": 9
    },
    {
        "title": "奉和錢七兄曹長盆池所植",
        "author": "韓愈",
        "biography": "",
        "paragraphs": [
            "翻翻江浦荷，而今生在此。擢擢菰葉長，芳根複誰徙。",
            "露涵兩鮮翠，風蕩相磨倚。但取主人知，誰言盆盎是。"
        ],
        "notes": [
            ""
        ],
        "volume": "卷三百四十二",
        "no#": 10
    },
    {
        "title": "記夢",
        "author": "韓愈",
        "biography": "",
        "paragraphs": [
            "夜夢神官與我言，羅縷道妙角與根。挈攜陬維口瀾翻，",
            "我徒三人共追之，一人前度安不危。我亦平行蹋y槱e，",
            "神官見我開顏笑，前對一人壯非少。石壇坡陀可坐臥，",
            "壯非少者哦七言，六字常語一字難。我以指撮白玉丹，",
            "乃知仙人未賢聖，護短憑愚邀我敬。我能屈曲自世間，"
        ],
        "notes": [
            ""
        ],
        "volume": "卷三百四十二",
        "no#": 11
    },
    {
        "title": "南內朝賀歸呈同官",
        "author": "韓愈",
        "biography": "",
        "paragraphs": [
            "薄雲蔽秋曦，清雨不成泥。罷賀南內衙，歸涼曉淒淒。",
            "綠槐十二街，渙散馳輪蹄。余惟戇書生，孤身無所齎。",
            "三黜竟不去，致官九列齊。豈惟一身榮，佩玉冠簪犀。",
            "滉蕩天門高，著籍朝厥妻。文才不如人，行又無町畦。",
            "問之朝廷事，略不知東西。況於經籍深，豈究端與倪。",
            "君恩太山重，不見酬稗稊。所職事無多，又不自提撕。",
            "明庭集孔鸞，曷取於鳧鷖。樹以松與柏，不宜間蒿藜。",
            "婉孌自媚好，幾時不見擠。貪食以忘軀，鮮不調鹽醯。",
            "法吏多少年，磨淬出角圭。將舉汝愆尤，以為己階梯。",
            "收身歸關東，期不到死迷。"
        ],
        "notes": [
            ""
        ],
        "volume": "卷三百四十二",
        "no#": 12
    },
    {
        "title": "朝歸",
        "author": "韓愈",
        "biography": "",
        "paragraphs": [
            "峨峨進賢冠，耿耿水蒼佩。服章豈不好，不與德相對。",
            "顧影聽其聲，赬顏汗漸背。進乏犬雞效，又不勇自退。",
            "坐食取其肥，無堪等聾瞶。長風吹天墟，秋日萬里曬。",
            "抵暮但昏眠，不成歌慷慨。"
        ],
        "notes": [
            ""
        ],
        "volume": "卷三百四十二",
        "no#": 13
    },
    {
        "title": "雜詩四首",
        "author": "韓愈",
        "biography": "",
        "paragraphs": [
            "朝蠅不須驅，暮蚊不可拍。蠅蚊滿八區，可盡與相格。",
            "得時能幾時，與汝恣啖咋。涼風九月到，掃不見蹤跡。",
            "鵲鳴聲楂楂，烏雜訊護護。爭鬥庭宇間，持身博彈射。",
            "黃鵠能忍饑，兩翅久不擘。蒼蒼雲海路，歲晚將無獲。",
            "截橑為欂櫨，斫楹以為椽。束蒿以代之，小大不相權。",
            "雖無風雨災，得不覆且顛。解轡棄騏驥，蹇驢鞭使前。",
            "昆侖高萬里，歲盡道苦邅。停車臥輪下，絕意于神仙。",
            "雀鳴朝營食，鳩鳴暮覓群。獨有知時鶴，雖鳴不緣身。",
            "喑蟬終不鳴，有抱不列陳。蛙黽鳴無謂，合合只亂人。"
        ],
        "notes": [
            ""
        ],
        "volume": "卷三百四十二",
        "no#": 14
    },
    {
        "title": "讀東方朔雜事",
        "author": "韓愈",
        "biography": "",
        "paragraphs": [
            "嚴嚴王母宮，下維萬仙家。噫欠為飄風，濯手大雨沱。",
            "方朔乃豎子，驕不加禁訶。偷入雷電室，輷輘掉狂車。",
            "王母聞以笑，衛官助呀呀。不知萬萬人，生身埋泥沙。",
            "簸頓五山踣，流漂八維蹉。曰吾兒可憎，奈此狡獪何。",
            "方朔聞不喜，褫身絡蛟蛇。瞻相北斗柄，兩手自相挼。",
            "群仙急乃言，百犯庸不科。向觀睥睨處，事在不可赦。",
            "欲不布露言，外口實喧嘩。王母不得已，顏嚬口齎嗟。",
            "頷頭可其奏，送以紫玉珂。方朔不懲創，挾恩更矜誇。",
            "詆欺劉天子，正晝溺殿衙。一旦不辭訣，攝身淩蒼霞。"
        ],
        "notes": [
            ""
        ],
        "volume": "卷三百四十二",
        "no#": 15
    },
    {
        "title": "譴瘧鬼",
        "author": "韓愈",
        "biography": "",
        "paragraphs": [
            "屑屑水帝魂，謝謝無餘輝。如何不肖子，尚奮瘧鬼威。",
            "乘秋作寒熱，翁嫗所罵譏。求食歐泄間，不知臭穢非。",
            "醫師加百毒，熏灌無停機。灸師施艾炷，酷若獵火圍。",
            "詛師毒口牙，舌作霹靂飛。符師弄刀筆，丹墨交橫揮。",
            "咨汝之胄出，門戶何巍巍。祖軒而父頊，未沫於前徽。",
            "不修其操行，賤薄似汝稀。豈不忝厥祖，靦然不知歸。",
            "湛湛江水清，歸居安汝妃。清波為裳衣，白石為門畿。",
            "呼吸明月光，手掉芙蓉旗。降集隨九歌，飲芳而食菲。",
            "贈汝以好辭，咄汝去莫違。"
        ],
        "notes": [
            ""
        ],
        "volume": "卷三百四十二",
        "no#": 16
    },
    {
        "title": "示兒",
        "author": "韓愈",
        "biography": "",
        "paragraphs": [
            "始我來京師，止攜一束書。辛勤三十年，以有此屋廬。",
            "此屋豈為華，於我自有餘。中堂高且新，四時登牢蔬。",
            "前榮饌賓親，冠婚之所於。庭內無所有，高樹八九株。",
            "有藤婁絡之，春華夏陰敷。東堂坐見山，雲風相吹噓。",
            "松果連南亭，外有瓜芋區。西偏屋不多，槐榆翳空虛。",
            "山鳥旦夕鳴，有類澗谷居。主婦治北堂，膳服適戚疏。",
            "恩封高平君，子孫從朝裾。開門問誰來，無非卿大夫。",
            "不知官高卑，玉帶懸金魚。問客之所為，峨冠講唐虞。",
            "酒食罷無為，棋槊以相娛。凡此座中人，十九持鈞樞。",
            "又問誰與頻，莫與張樊如。來過亦無事，考評道精粗。",
            "躚躚媚學子，牆屏日有徒。以能問不能，其蔽豈可祛。",
            "嗟我不修飾，事與庸人俱。安能坐如此，比肩於朝儒。",
            "詩以示兒曹，其無迷厥初。"
        ],
        "notes": [
            ""
        ],
        "volume": "卷三百四十二",
        "no#": 17
    },
    {
        "title": "庭楸",
        "author": "韓愈",
        "biography": "",
        "paragraphs": [
            "庭楸止五株，共生十步間。各有藤繞之，上各相鉤聯。",
            "下葉各垂地，樹顛各雲連。朝日出其東，我常坐西偏。",
            "夕日在其西，我常坐東邊。當晝日在上，我在中央間。",
            "仰視何青青，上不見纖穿。朝暮無日時，我且八九旋。",
            "濯濯晨露香，明珠何聯聯。夜月來照之，蒨蒨自生煙。",
            "我已自頑鈍，重遭五楸牽。客來尚不見，肯到權門前。",
            "權門眾所趨，有客動百千。九牛亡一毛，未在多少間。",
            "往既無可顧，不往自可憐。"
        ],
        "notes": [
            ""
        ],
        "volume": "卷三百四十二",
        "no#": 18
    },
    {
        "title": "玩月喜張十八員外以王六秘書至",
        "author": "韓愈",
        "biography": "",
        "paragraphs": [
            "前夕雖十五，月長未滿規。君來晤我時，風露渺無涯。",
            "浮雲散白石，天宇開青池。孤質不自憚，中天為君施。",
            "玩玩夜遂久，亭亭曙將披。況當今夕圓，又以嘉客隨。",
            "惜無酒食樂，但用歌嘲為。"
        ],
        "notes": [
            ""
        ],
        "volume": "卷三百四十二",
        "no#": 19
    },
    {
        "title": "和李相公攝事南郊，覽物興懷，呈一二知舊",
        "author": "韓愈",
        "biography": "",
        "paragraphs": [
            "燦燦辰角曙，亭亭寒露朝。川原共澄映，雲日還浮飄。",
            "上宰嚴祀事，清途振華鑣。圓丘峻且坦，前對南山標。",
            "村樹黃複綠，中田稼何饒。顧瞻想岩穀，興歎倦塵囂。",
            "惟彼顛瞑者，去公豈不遼。為仁朝自治，用靜兵以銷。",
            "勿憚吐捉勤，可歌風雨調。聖賢相遇少，功德今宣昭。"
        ],
        "notes": [
            ""
        ],
        "volume": "卷三百四十二",
        "no#": 20
    },
    {
        "title": "和裴僕射相公假山十一韻",
        "author": "韓愈",
        "biography": "",
        "paragraphs": [
            "公乎真愛山，看山旦連夕。猶嫌山在眼，不得著腳曆。",
            "枉語山中人，匄我澗側石。有來應公須，歸必載金帛。",
            "當軒乍駢羅，隨勢忽開坼。有洞若神剜，有岩類天劃。",
            "終朝岩洞間，歌鼓燕賓戚。孰謂衡霍期，近在王侯宅。",
            "傅氏築已卑，磻溪釣何激。逍遙功德下，不與事相摭。",
            "樂我盛明朝，於焉傲今昔。"
        ],
        "notes": [
            ""
        ],
        "volume": "卷三百四十二",
        "no#": 21
    },
    {
        "title": "與張十八同效阮步兵一日複一夕",
        "author": "韓愈",
        "biography": "",
        "paragraphs": [
            "一日復一日，一朝複一朝。只見有不如，不見有所超。",
            "食作前日味，事作前日調。不知久不死，憫憫尚誰要。",
            "富貴自縶拘，貧賤亦煎焦。俯仰未得所，一世已解鑣。",
            "譬如籠中鶴，六翮無所搖。譬如兔得蹄，安用東西跳。",
            "還看古人書，複舉前人瓢。未知所窮竟，且作新詩謠。"
        ],
        "notes": [
            ""
        ],
        "volume": "卷三百四十二",
        "no#": 22
    },
    {
        "title": "送諸葛覺往隨州讀書",
        "author": "韓愈",
        "biography": "",
        "paragraphs": [
            "鄴侯家多書，插架三萬軸。一一懸牙籤，新若手未觸。",
            "為人強記覽，過眼不再讀。偉哉群聖文，磊落載其腹。",
            "行年五十餘，出守數已六。京邑有舊廬，不容久食宿。",
            "台閣多官員，無地寄一足。我雖官在朝，氣勢日局縮。",
            "屢為丞相言，雖懇不見錄。送行過滻水，東望不轉目。",
            "今子從之遊，學問得所欲。入海觀龍魚，矯翮逐黃鵠。",
            "勉為新詩章，月寄三四幅。"
        ],
        "notes": [
            ""
        ],
        "volume": "卷三百四十二",
        "no#": 23
    },
    {
        "title": "南溪始泛三首",
        "author": "韓愈",
        "biography": "",
        "paragraphs": [
            "榜舟南山下，上上不得返。幽事隨去多，孰能量近遠。",
            "陰沈過連樹，藏昂抵橫阪。石粗肆磨礪，波惡厭牽挽。",
            "或倚偏岸漁，竟就平洲飯。點點暮雨飄，梢梢新月偃。",
            "餘年懍無幾，休日愴已晚。自是病使然，非由取高蹇。",
            "南溪亦清駛，而無楫與舟。山農驚見之，隨我勸不休。",
            "不惟兒童輩，或有杖白頭。饋我籠中瓜，勸我此淹留。",
            "我雲以病歸，此已頗自由。幸有用餘俸，置居在西疇。",
            "囷倉米谷滿，未有旦夕憂。上去無得得，下來亦悠悠。",
            "但恐煩裏閭，時有緩急投。願為同社人，雞豚燕春秋。",
            "足弱不能步，自宜收朝跡。羸形可輿致，佳觀安事擲。",
            "即此南阪下，久聞有水石。拖舟入其間，溪流正清激。",
            "隨波吾未能，峻瀨乍可刺。鷺起若導吾，前飛數十尺。",
            "亭亭柳帶沙，團團松冠壁。歸時還盡夜，誰謂非事役。"
        ],
        "notes": [
            ""
        ],
        "volume": "卷三百四十二",
        "no#": 24
    }
]