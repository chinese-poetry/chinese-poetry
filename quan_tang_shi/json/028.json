[
    {
        "title": "雜曲歌辭：竹枝",
        "author": "顧況",
        "biography": "",
        "paragraphs": [
            "帝子蒼梧不復歸，洞庭葉下荊雲飛。",
            "巴人夜唱竹枝後，腸斷曉猿聲漸稀。"
        ],
        "notes": [
            ""
        ],
        "volume": "卷二十八",
        "no#": 1
    },
    {
        "title": "雜曲歌辭：竹枝",
        "author": "劉禹錫",
        "biography": "",
        "paragraphs": [
            "白帝城頭春草生，白鹽山下蜀江清。",
            "南人上來歌一曲，北人莫上動鄉情。",
            "山桃紅花滿上頭，蜀江春水拍江流。",
            "花紅易衰似郎意，水流無限似儂愁。",
            "江上朱樓新雨晴，瀼西春水縠文生。",
            "橋東橋西好楊柳，人來人去唱歌行。",
            "日出三竿春霧消，江頭蜀客駐蘭橈。",
            "憑寄狂夫書一紙，住在成都萬里橋。",
            "兩岸山花似雪開，家家春酒滿銀盃。",
            "昭君坊中多女伴，永安宮外踏青來。",
            "瞿塘嘈嘈十二灘，此中道路古來難。",
            "長恨人心不如水，等閒平地起波瀾。",
            "巫峽蒼蒼煙雨時，清猿啼在最高枝。",
            "個裏愁人腸自斷，由來不是此聲悲。",
            "城西門前灩澦堆，年年波浪不能摧。",
            "懊惱人心不如石，少時東去複西來。",
            "山上層層桃李花，雲間煙火是人家。",
            "銀釧金釵來負水，長刀短笠去燒畬。",
            "楊柳青青江水準，聞郎江上唱歌聲。",
            "東邊日出西邊雨，道是無情還有情。",
            "楚水巴山江雨多，巴人能唱本鄉歌。",
            "今朝北客思歸去，回入紇那披綠羅。"
        ],
        "notes": [
            ""
        ],
        "volume": "卷二十八",
        "no#": 2
    },
    {
        "title": "雜曲歌辭：竹枝",
        "author": "白居易",
        "biography": "",
        "paragraphs": [
            "瞿塘峽口冷煙低，白帝城頭月向西。",
            "唱到竹枝聲咽處，寒猿晴鳥一時啼。",
            "竹枝苦怨怨何人，夜靜山空歇又聞。",
            "蠻兒巴女齊聲唱，愁殺江樓病使君。",
            "巴東船舫上巴西，波面風生雨腳齊。",
            "水蓼冷花紅蔟蔟，江蘺濕葉碧萋萋。",
            "江畔誰人唱竹枝，前聲斷咽後聲遲。",
            "怪來調苦緣詞苦，多是通州司馬詩。"
        ],
        "notes": [
            ""
        ],
        "volume": "卷二十八",
        "no#": 3
    },
    {
        "title": "雜曲歌辭：竹枝",
        "author": "李涉",
        "biography": "",
        "paragraphs": [
            "荊門灘急水潺潺，兩岸猿啼煙滿山。",
            "渡頭年少應官去，月落西陵望不還。",
            "巫峽雲開神女祠，綠潭紅樹影參差。",
            "下牢戍口初相問，無義灘頭剩別離。",
            "石壁千重樹萬重，白雲斜掩碧芙蓉。",
            "昭君溪上年年月，獨自嬋娟色最濃。",
            "十二峰頭月欲低，空蒙江上子規啼。",
            "孤舟一夜東歸客，泣向春風憶建溪。"
        ],
        "notes": [
            ""
        ],
        "volume": "卷二十八",
        "no#": 4
    },
    {
        "title": "雜曲歌辭：竹枝",
        "author": "孫光憲",
        "biography": "",
        "paragraphs": [
            "門前春水白蘋花，岸上無人小艇斜。",
            "商女經過江欲暮，散拋殘食飼神鴉。",
            "亂繩千結絆人深，越羅萬丈表長尋。",
            "楊柳在身垂意緒，藕花落盡見蓮心。"
        ],
        "notes": [
            ""
        ],
        "volume": "卷二十八",
        "no#": 5
    },
    {
        "title": "雜曲歌辭：楊柳枝",
        "author": "白居易",
        "biography": "",
        "paragraphs": [
            "一樹春風萬萬枝，嫩于金色軟於絲。",
            "永豐西角荒園裏，盡日無人屬阿誰。",
            "一樹衰殘委泥土，雙枝榮耀植天庭。",
            "定知玄象今春後，柳宿光中添兩星。"
        ],
        "notes": [
            ""
        ],
        "volume": "卷二十八",
        "no#": 6
    },
    {
        "title": "雜曲歌辭：楊柳枝",
        "author": "白居易",
        "biography": "",
        "paragraphs": [
            "六麼水調家家唱，白雪梅花處處吹。",
            "古歌舊曲君休聽，聽取新翻楊柳枝。",
            "陶令門前四五樹，亞夫營裏百千條。",
            "何似東都正二月，黃金枝映洛陽橋。",
            "依依嫋嫋複青青，勾引清風無限情。",
            "白雪花繁空撲地，綠絲條弱不勝鶯。",
            "紅板江橋青酒旗，館娃宮暖日斜時。",
            "可憐雨歇東風定，萬樹千條各自垂。",
            "蘇州楊柳任君誇，更有錢塘勝館娃。",
            "若解多情尋小小，綠楊深處是蘇家。",
            "蘇家小女舊知名，楊柳風前別有情。",
            "剝條盤作銀環樣，卷葉吹為玉笛聲。",
            "葉含濃露如啼眼，枝嫋輕風似舞腰。",
            "小樹不禁攀折苦，乞君留取兩三條。",
            "人言柳葉似愁眉，更有愁腸似柳絲。",
            "柳絲挽斷腸牽斷，彼此應無續得期。"
        ],
        "notes": [
            ""
        ],
        "volume": "卷二十八",
        "no#": 7
    },
    {
        "title": "雜曲歌辭：楊柳枝",
        "author": "盧貞",
        "biography": "",
        "paragraphs": [
            "一樹依依在永豐，兩枝飛去杳無蹤。",
            "玉皇曾采人間曲，應逐歌聲入九重。"
        ],
        "notes": [
            ""
        ],
        "volume": "卷二十八",
        "no#": 8
    },
    {
        "title": "雜曲歌辭：楊柳枝",
        "author": "劉禹錫",
        "biography": "",
        "paragraphs": [
            "塞北梅花羌笛吹，淮南桂樹小山詞。",
            "請君莫奏前朝曲，聽唱新翻楊柳枝。",
            "南陌東城春早時，相逢何處不依依。",
            "桃紅李白皆誇好，須得垂楊相發輝。",
            "鳳闕輕遮翡翠帷，龍墀遙望曲塵絲。",
            "禦溝春水柳暉映，狂殺長安年少兒。",
            "金穀園中鶯亂飛，銅駝陌上好風吹。",
            "城東桃李須臾盡，爭似垂楊無限時。",
            "花萼樓前初種時，美人樓上鬥腰支。",
            "如今拋擲上街裏，露葉如啼欲恨誰。",
            "煬帝行宮汴水濱，數株殘柳不勝春。",
            "昨來風起花如雪，飛入宮牆不見人。",
            "禦陌青門拂地垂，千條金縷萬條絲。",
            "如今綰作同心結，將贈行人知不知。",
            "城外春風滿酒旗，行人揮袂日西時。",
            "長安陌上無窮樹，唯有垂楊管別離。",
            "輕盈嫋娜占春華，舞榭妝樓處處遮。",
            "春盡絮飛留不得，隨風好去落誰家。"
        ],
        "notes": [
            ""
        ],
        "volume": "卷二十八",
        "no#": 9
    },
    {
        "title": "雜曲歌辭：楊柳枝",
        "author": "劉禹錫",
        "biography": "",
        "paragraphs": [
            "揚子江頭煙景迷，隋家宮樹拂金堤。",
            "嵯峨猶有當時色，半蘸波中水鳥棲。",
            "迎得春光先到來，淺黃輕綠映樓臺。",
            "只緣嫋娜多情思，便被春風長請挼。",
            "巫峽巫山楊柳多，朝雲暮雨遠相和。",
            "因想陽臺無限事，為君回唱竹枝歌。"
        ],
        "notes": [
            ""
        ],
        "volume": "卷二十八",
        "no#": 10
    },
    {
        "title": "雜曲歌辭：楊柳枝",
        "author": "李商隱",
        "biography": "",
        "paragraphs": [
            "暫憑樽酒送無憀，莫損愁眉與細腰。",
            "人世死前唯有別，春風爭擬惜長條。",
            "含煙惹霧每依依，萬緒千條拂落暉。",
            "為報行人休盡折，半留相送半迎歸。"
        ],
        "notes": [
            ""
        ],
        "volume": "卷二十八",
        "no#": 11
    },
    {
        "title": "雜曲歌辭：楊柳枝",
        "author": "韓琮",
        "biography": "",
        "paragraphs": [
            "梁苑隋堤事已空，萬條猶舞舊春風。",
            "那堪更想千年後，誰見楊花入漢宮。"
        ],
        "notes": [
            ""
        ],
        "volume": "卷二十八",
        "no#": 12
    },
    {
        "title": "雜曲歌辭：楊柳枝",
        "author": "施肩吾",
        "biography": "",
        "paragraphs": [
            "傷見路傍楊柳春，一枝折盡一重新。",
            "今年還折去年處，不送去年離別人。"
        ],
        "notes": [
            ""
        ],
        "volume": "卷二十八",
        "no#": 13
    },
    {
        "title": "雜曲歌辭：楊柳枝",
        "author": "溫庭筠",
        "biography": "",
        "paragraphs": [
            "宜春苑外最長條，閑嫋春風伴舞腰。",
            "正是玉人腸斷處，一渠春水赤欄橋。",
            "南內牆東禦路傍，預知春色柳絲黃。",
            "杏花未肯無情思，何事情人最斷腸。",
            "蘇小門前柳萬條，毿毿金線拂平橋。",
            "黃鶯不語東風起，深閉朱門伴細腰。",
            "金縷毿毿碧瓦溝，六宮眉黛惹春愁。",
            "晚來更帶龍池雨，半拂欄幹半入樓。",
            "館娃宮外鄴城西，遠映征帆近拂堤。",
            "系得王孫歸意切，不關春草綠萋萋。",
            "兩兩黃鸝色似金，嫋枝啼露動芳音。",
            "春來幸自長如線，可惜牽纏蕩子心。",
            "禦柳如絲映九重，鳳凰窗柱繡芙蓉。",
            "景陽樓伴千條露，一面新妝待曉鐘。",
            "織錦機邊鶯語頻，停梭垂淚憶征人。",
            "塞門三月猶蕭索，縱有垂楊未覺春。"
        ],
        "notes": [
            ""
        ],
        "volume": "卷二十八",
        "no#": 14
    },
    {
        "title": "雜曲歌辭：楊柳枝",
        "author": "皇甫松",
        "biography": "",
        "paragraphs": [
            "春入行宮映翠微，玄宗侍女舞煙絲。",
            "如今柳向空城綠，玉笛何人更把吹。",
            "爛熳春歸水國時，吳王宮殿柳垂絲。",
            "黃鶯長叫空閨畔，西子無因更得知。"
        ],
        "notes": [
            ""
        ],
        "volume": "卷二十八",
        "no#": 15
    },
    {
        "title": "雜曲歌辭：楊柳枝",
        "author": "齊己",
        "biography": "",
        "paragraphs": [
            "鳳樓高映綠陰陰，凝碧多含雨露深。",
            "莫謂一枝柔軟力，幾曾牽破別離心。",
            "館娃宮畔響廊前，依託吳王養翠煙。",
            "劍去國亡台榭毀，卻隨紅樹噪秋蟬。",
            "濃低似中陶潛酒，軟極如傷宋玉風。",
            "多謝將軍繞營種，翠中閑卓戰旗紅。",
            "高僧愛惜遮江寺，遊子傷殘露野橋。",
            "爭似著行垂上苑，碧桃紅杏對搖搖。"
        ],
        "notes": [
            ""
        ],
        "volume": "卷二十八",
        "no#": 16
    },
    {
        "title": "雜曲歌辭：楊柳枝",
        "author": "張祜",
        "biography": "",
        "paragraphs": [
            "莫折宮前楊柳枝，玄宗曾向笛中吹。",
            "傷心日暮煙霞起，無限春愁生翠眉。",
            "凝碧池邊斂翠眉，景陽臺下綰青絲。",
            "那勝妃子朝元閣，玉手和煙弄一枝。"
        ],
        "notes": [
            ""
        ],
        "volume": "卷二十八",
        "no#": 17
    },
    {
        "title": "雜曲歌辭：楊柳枝",
        "author": "孫魴",
        "biography": "",
        "paragraphs": [
            "靈和風暖太昌春，舞線搖絲向昔人。",
            "何似曉來江雨後，一行如畫隔遙津。",
            "彭澤初栽五樹時，只應閑看一枝枝。",
            "不知天意風流處，要與佳人學畫眉。",
            "暖傍離亭靜拂橋，入流穿檻綠搖搖。",
            "不知落日誰相送，魂斷千條與萬條。",
            "春來綠樹遍天涯，未見垂楊未可誇。",
            "晴日萬株煙一陣，閑坊兼是莫愁家。",
            "十首當年有舊詞，唱青歌翠幾無遺。",
            "未曾得向行人道，不為離情莫折伊。"
        ],
        "notes": [
            ""
        ],
        "volume": "卷二十八",
        "no#": 18
    },
    {
        "title": "雜曲歌辭：楊柳枝",
        "author": "薛能",
        "biography": "",
        "paragraphs": [
            "華清高樹出離宮，南陌柔條帶暖風。",
            "誰風輕陰是良夜，瀑泉聲畔月明中。",
            "洛橋晴影覆江船，羌笛秋聲濕塞煙。",
            "閑想習池公宴罷，水蒲風絮夕陽天。",
            "嫩綠輕懸似綴旒，路人遙見隔宮樓。",
            "誰能更近丹墀種，解播皇風入九州。",
            "暖風晴日斷浮埃，廢路新條發釣台。",
            "處處輕輕可惆悵，後人攀處古人栽。",
            "潭上江邊嫋嫋垂，日高風靜絮相隨。",
            "青樓一樹無人見，正是女郎眠覺時。",
            "汴水高懸百萬條，風清兩岸一時搖。",
            "隋家力盡虛栽得，無限春風屬聖朝。",
            "和花煙樹九重城，夾路春陰十萬營。",
            "唯向邊頭不堪望，一株憔悴少人行。",
            "窗外齊垂旭日初，樓邊輕好暖風徐。",
            "遊人莫道栽無益，桃李清陰卻不如。",
            "眾木猶寒獨早青，禦溝橋畔曲江亭。",
            "陶家舊日應如此，一院春條綠繞廳。",
            "帳偃纓垂細複繁，令人心想石家園。",
            "風條月影皆堪重，何事侯門愛樹萱。",
            "數首新詞帶恨成，柳絲牽我我傷情。",
            "柔娥幸有腰支穩，試踏吹聲作唱聲。",
            "高出軍營遠映橋，賊兵曾斫火曾燒。",
            "風流性在終難改，依舊春來萬萬條。",
            "縣依陶令想嫌迂，營伴將軍即大粗。",
            "此日與君除萬恨，數篇風調更應無。",
            "狂似纖腰軟勝綿，自多情態更誰憐。",
            "遊人不折還堪恨，拋向橋邊與路邊。",
            "朝陽晴照綠楊煙，一別通波十七年。",
            "應有舊枝無處覓，萬株風裏卓旌旃。",
            "晴垂芳態吐牙新，雨擺輕條濕面春。",
            "別有出牆高數尺，不知搖動是何人。",
            "暖梳簪朵事登樓，因掛垂楊立地愁。",
            "牽斷綠絲攀不得，半空懸著玉搔頭。",
            "西園高樹後庭根，處處尋芳有折痕。",
            "終憶舊游桃葉舍，一株斜映竹籬門。",
            "劉白蘇台總近時，當初章句是誰推。",
            "纖腰舞盡春楊柳，未有儂家一首詩。"
        ],
        "notes": [
            ""
        ],
        "volume": "卷二十八",
        "no#": 19
    },
    {
        "title": "雜曲歌辭：楊柳枝",
        "author": "牛嶠",
        "biography": "",
        "paragraphs": [
            "解凍風來末上青，解垂羅袖拜卿卿。",
            "無端嫋娜臨官路，舞送行人過一生。",
            "吳王宮裏色偏深，一簇纖條萬縷金。",
            "不憤錢塘蘇小小，引郎枝下結同心。",
            "橋北橋南千萬條，恨伊張緒不相饒。",
            "金羈白馬臨風望，認得羊家靜婉腰。",
            "狂雪隨風撲馬飛，惹煙無力被風欹。",
            "莫交移入靈和殿，宮女三千又妒伊。",
            "嫋翠籠煙拂暖波，舞裙新染曲塵羅。",
            "章華台畔隋堤上，倚得春風爾許多。"
        ],
        "notes": [
            ""
        ],
        "volume": "卷二十八",
        "no#": 20
    },
    {
        "title": "雜曲歌辭：楊柳枝",
        "author": "和凝",
        "biography": "",
        "paragraphs": [
            "軟碧搖煙似送人，映花時把翠眉顰。",
            "青青自是風流主，漫颭金絲待洛神。",
            "瑟瑟羅裙金縷腰，黛眉偎破未重描。",
            "醉來咬損新花子，拽住仙郎盡放嬌。",
            "鵲橋初就咽銀河，今夜仙郎自性和。",
            "不是昔年攀桂樹，豈能月裏索姮娥。"
        ],
        "notes": [
            ""
        ],
        "volume": "卷二十八",
        "no#": 21
    },
    {
        "title": "雜曲歌辭：楊柳枝",
        "author": "孫光憲",
        "biography": "",
        "paragraphs": [
            "閭門風暖落花幹，飛遍江南雪不寒。",
            "獨有晚來臨水驛，閒人多憑赤闌幹。",
            "有池有榭即濛濛，浸潤翻成長養功。",
            "恰似有人長點檢，著行排立向春風。",
            "根柢雖然傍濁河，無妨終日近笙歌。",
            "驂驂金帶誰堪比，還笑黃鶯不較多。",
            "萬株枯槁怨亡隋，似吊吳台各自垂。",
            "好是淮陰明月裏，酒樓橫笛不勝吹。"
        ],
        "notes": [
            ""
        ],
        "volume": "卷二十八",
        "no#": 22
    },
    {
        "title": "雜曲歌辭：浪淘沙",
        "author": "劉禹錫",
        "biography": "",
        "paragraphs": [
            "九曲黃河萬里沙，浪淘幾簸自天涯。",
            "如今直上銀河去，同到牽牛織女家。",
            "洛水橋邊春日斜，碧流輕淺見瓊沙。",
            "無端陌上狂風急，驚起鴛鴦出浪花。",
            "汴水東流虎眼文，清淮曉色鴨頭春。",
            "君看渡口淘沙處，渡卻人間多少人。",
            "鸚鵡洲頭浪颭沙，青樓春望日將斜。",
            "銜泥燕子爭歸舍，獨自狂夫不憶家。",
            "濯錦江邊兩岸花，春風吹浪正淘沙。",
            "女郎剪下鴛鴦錦，將向中流匹晚霞。",
            "日照澄洲江霧開，淘金女伴滿江隈。",
            "美人首飾侯王印，儘是沙中浪底來。",
            "八月濤聲吼地來，頭高數丈觸山回。",
            "須臾卻入海門去，卷起沙堆似雪堆。",
            "莫道讒言如浪深，莫言遷客似沙沉。",
            "千淘萬漉雖辛苦，吹盡狂沙始到金。",
            "流水淘沙不暫停，前波未滅後波生。",
            "令人忽憶瀟湘渚，回唱迎神三兩聲。"
        ],
        "notes": [
            ""
        ],
        "volume": "卷二十八",
        "no#": 23
    },
    {
        "title": "雜曲歌辭：浪淘沙",
        "author": "白居易",
        "biography": "",
        "paragraphs": [
            "一泊沙來一泊去，一重浪滅一重生。",
            "相攪相淘無歇日，會交山海一時平。",
            "白浪茫茫與海連，平沙浩浩四無邊。",
            "暮去朝來淘不住，遂令東海變桑田。",
            "青草湖中萬里程，黃梅雨裏一人行。",
            "愁見灘頭夜泊處，風翻暗浪打船聲。",
            "借問江湖與海水，何似君情與妾心。",
            "相恨不如潮有信，相思始覺海非深。",
            "海底飛塵終有日，山頭化石豈無時。",
            "誰道小郎拋小婦，船頭一去沒回期。",
            "隨波逐浪到天涯，遷客生還有幾家。",
            "卻到帝鄉重富貴，請君莫忘浪淘沙。"
        ],
        "notes": [
            ""
        ],
        "volume": "卷二十八",
        "no#": 24
    },
    {
        "title": "雜曲歌辭：浪淘沙",
        "author": "皇甫松",
        "biography": "",
        "paragraphs": [
            "灘頭細草接疏林，浪惡罾船半欲沉。",
            "宿鷺眠洲非舊浦，去年沙觜是江心。",
            "蠻歌豆蔻北人愁，松雨蒲風夜艇秋。",
            "浪起鵁鶄眠不得，寒沙細細入江流。"
        ],
        "notes": [
            ""
        ],
        "volume": "卷二十八",
        "no#": 25
    },
    {
        "title": "雜曲歌辭：紇那曲",
        "author": "劉禹錫",
        "biography": "",
        "paragraphs": [
            "楊柳鬱青青，竹枝無限情。同郎一回顧，聽唱紇那聲。",
            "踏曲興無窮，調同詞不同。願郎千萬壽，長作主人翁。"
        ],
        "notes": [
            ""
        ],
        "volume": "卷二十八",
        "no#": 26
    },
    {
        "title": "雜曲歌辭：瀟湘神二曲",
        "author": "劉禹錫",
        "biography": "",
        "paragraphs": [
            "湘水流，湘水流，九疑雲物至今愁。君問二妃何處所，",
            "斑竹枝，斑竹枝，淚痕點點寄相思。楚客欲聽瑤瑟怨，"
        ],
        "notes": [
            ""
        ],
        "volume": "卷二十八",
        "no#": 27
    },
    {
        "title": "雜曲歌辭：拋球樂",
        "author": "劉禹錫",
        "biography": "",
        "paragraphs": [
            "五彩繡團團，登君玳瑁筵。最宜紅燭下，偏稱落花前。",
            "上客如先起，應須贈一船。",
            "春早見花枝，朝朝恨發遲。及看花落後，卻憶未開時。",
            "幸有拋球樂，一杯君莫辭。"
        ],
        "notes": [
            ""
        ],
        "volume": "卷二十八",
        "no#": 28
    },
    {
        "title": "雜曲歌辭：太平樂",
        "author": "白居易",
        "biography": "",
        "paragraphs": [
            "歲豐仍節儉，時泰更銷兵。聖念長如此，何憂不太平。",
            "湛露浮堯酒，熏風起舜歌。願同堯舜意，所樂在人和。"
        ],
        "notes": [
            ""
        ],
        "volume": "卷二十八",
        "no#": 29
    },
    {
        "title": "雜曲歌辭：太平樂",
        "author": "王涯",
        "biography": "",
        "paragraphs": [
            "風俗今和厚，君王在穆清。行看采花曲，儘是太階平。"
        ],
        "notes": [
            ""
        ],
        "volume": "卷二十八",
        "no#": 30
    },
    {
        "title": "雜曲歌辭：太平樂",
        "author": "張仲素",
        "biography": "",
        "paragraphs": [
            "聖德超千古，皇威靜四方。蒼生今息戰，無事覺時長。"
        ],
        "notes": [
            ""
        ],
        "volume": "卷二十八",
        "no#": 31
    },
    {
        "title": "雜曲歌辭：升平樂",
        "author": "薛能",
        "biography": "",
        "paragraphs": [
            "正氣繞宮樓，皇居信上游。遠岡延聖祚，平地載神州。",
            "會合皆重譯，潺湲近八流。中興豈假問，據此自千秋。",
            "寥泬敞延英，朝班立位橫。宣傳無草動，拜舞有衣聲。",
            "鴛瓦雲消濕，蟲絲日照明。辛勤自不到，遙見似前生。",
            "處處足歡聲，時康歲已深。不同三尺劍，應似五弦琴。",
            "壽笑山猶盡，明嫌日有陰。何當憐一物，亦遣斷愁吟。",
            "曙質絕埃氛，彤庭列禁軍。聖顏初對日，龍尾競緣雲。",
            "佩響交成韻，簾陰暖帶紋。逍遙豈有事，于此詠南熏。",
            "一物周天至，洪纖盡晏然。車書無異俗，甲子並豐年。",
            "奇技皆歸樸，征夫亦服田。君王故不有，台鼎合韋弦。",
            "日日聽歌謠，區中盡祝堯。蟲蝗初不害，夷狄近全銷。",
            "史筆唯書瑞，天臺絕見祆。因令匹夫志，轉欲事清朝。",
            "品物盡昭蘇，神功複帝謨。他時應有壽，當代且無虞。",
            "賜曆通遐俗，移關入半胡。鷦鷯一何幸，於此寄微軀。",
            "無戰複無私，堯時即此時。焚香臨極早，待月捲簾遲。",
            "端拱乾坤內，何言黈纊垂。君看聖明驗，只此是神龜。",
            "旭日上清穹，明堂坐聖聰。衣裳承瑞氣，冠冕蓋重瞳。",
            "花木經宵露，旌旗立仗風。何期於此地，見說似仙宮。",
            "五帝三皇主，蕭曹魏邴臣。文章惟反朴，戈甲盡生塵。",
            "諫紙應無用，朝綱自有倫。升平不可紀，所見是閒人。"
        ],
        "notes": [
            ""
        ],
        "volume": "卷二十八",
        "no#": 32
    },
    {
        "title": "雜曲歌辭：金縷衣",
        "author": "不詳",
        "biography": "",
        "paragraphs": [
            "勸君莫惜金縷衣，勸君惜取少年時。",
            "花開堪折直須折，莫待無花空折枝。"
        ],
        "notes": [
            ""
        ],
        "volume": "卷二十八",
        "no#": 33
    },
    {
        "title": "雜曲歌辭：鳳歸雲",
        "author": "滕潛",
        "biography": "",
        "paragraphs": [
            "金井欄邊見羽儀，梧桐樹上宿寒枝。",
            "五陵公子憐文彩，畫與佳人刺繡衣。",
            "飲啄蓬山最上頭，和煙飛下禁城秋。",
            "曾將弄玉歸雲去，金翿斜開十二樓。"
        ],
        "notes": [
            ""
        ],
        "volume": "卷二十八",
        "no#": 34
    },
    {
        "title": "雜曲歌辭：拜新月",
        "author": "李端",
        "biography": "",
        "paragraphs": [
            "開簾見新月，便即下階拜。細語人不聞，北風吹裙帶。"
        ],
        "notes": [
            ""
        ],
        "volume": "卷二十八",
        "no#": 35
    },
    {
        "title": "雜曲歌辭：拜新月",
        "author": "吉中孚妻",
        "biography": "",
        "paragraphs": [
            "拜新月，拜月出堂前，暗魄深籠桂，虛弓未引弦。",
            "拜新月，拜月妝樓上，鸞鏡未安台，蛾眉已相向。",
            "拜新月，拜月不勝情，庭前風露清，月臨人自老，",
            "昔年拜月逞容儀，如今拜月雙淚垂。回看眾女拜新月，"
        ],
        "notes": [
            ""
        ],
        "volume": "卷二十八",
        "no#": 36
    },
    {
        "title": "雜曲歌辭：憶江南",
        "author": "白居易",
        "biography": "",
        "paragraphs": [
            "江南好，風景舊曾諳。日出江花紅勝火，",
            "江南憶，最憶是杭州。山寺月中尋桂子，",
            "江南憶，其次憶吳宮。吳酒一杯春竹葉，"
        ],
        "notes": [
            ""
        ],
        "volume": "卷二十八",
        "no#": 37
    },
    {
        "title": "雜曲歌辭：憶江南",
        "author": "劉禹錫",
        "biography": "",
        "paragraphs": [
            "春過也，共惜豔陽年。猶有桃花流水上，",
            "春去也，多謝洛城人。弱柳從風疑舉袂，"
        ],
        "notes": [
            ""
        ],
        "volume": "卷二十八",
        "no#": 38
    },
    {
        "title": "雜曲歌辭：宮中調笑",
        "author": "王建",
        "biography": "",
        "paragraphs": [
            "團扇，團扇，美人病來遮面。玉顏憔悴三年，",
            "蝴蝶，蝴蝶，飛上金花枝葉。君前對舞春風，",
            "羅袖，羅袖，暗舞春風依舊。遙看歌舞玉樓，",
            "楊柳，楊柳，日暮白沙渡口。船頭江水茫茫，"
        ],
        "notes": [
            ""
        ],
        "volume": "卷二十八",
        "no#": 39
    },
    {
        "title": "雜曲歌辭：宮中調笑",
        "author": "韋應物",
        "biography": "",
        "paragraphs": [
            "胡馬，胡馬，遠放燕支山下。咆沙咆雪獨嘶，",
            "河漢，河漢，曉掛秋城漫漫。愁人起望相思，"
        ],
        "notes": [
            ""
        ],
        "volume": "卷二十八",
        "no#": 40
    },
    {
        "title": "雜曲歌辭：轉應詞",
        "author": "戴叔倫",
        "biography": "",
        "paragraphs": [
            "邊草，邊草，邊草盡來兵老。山南山北雪晴，"
        ],
        "notes": [
            ""
        ],
        "volume": "卷二十八",
        "no#": 41
    },
    {
        "title": "雜曲歌辭：宮中行樂詞",
        "author": "李白",
        "biography": "",
        "paragraphs": [
            "小小生金屋，盈盈在紫微。山花插寶髻，石竹繡羅衣。",
            "每出深宮裏，常隨步輦歸。只愁歌舞散，化作彩雲飛。",
            "柳色黃金嫩，梨花白雪香。玉樓巢翡翠，金殿鎖鴛鴦。",
            "選妓隨雕輦，征歌出洞房。宮中誰第一，飛燕在昭陽。",
            "盧橘為秦樹，蒲萄出漢宮。煙花宜落日，絲管醉春風。",
            "笛奏龍鳴水，簫吟鳳下空。君王多樂事，何必向回中。",
            "玉樹春歸日，金宮樂事多。後庭朝未入，輕輦夜相過。",
            "笑出花間語，嬌來燭下歌。莫教明月去，留著醉姮娥。",
            "繡戶香風暖，紗窗曙色新。宮花爭笑日，池草暗生春。",
            "綠樹聞歌鳥，青樓見舞人。昭陽桃李月，羅綺自相親。",
            "今日明光裏，還須結伴遊。春風開紫殿，天樂下珠樓。",
            "豔舞全知巧，嬌歌半欲羞。更憐花月夜，宮女笑藏鉤。",
            "寒雪梅中盡，春風柳上歸。宮鶯嬌欲醉，簷燕語還飛。",
            "遲日明歌席，新花豔舞衣。晚來移彩仗，行樂泥光輝。",
            "水綠南熏殿，花紅北闕樓。鶯歌聞太液，鳳吹繞瀛洲。",
            "素女鳴珠佩，天人弄彩球。今朝風日好，宜入未央遊。"
        ],
        "notes": [
            ""
        ],
        "volume": "卷二十八",
        "no#": 42
    },
    {
        "title": "雜曲歌辭：宮中樂",
        "author": "令狐楚",
        "biography": "",
        "paragraphs": [
            "楚塞金陵靜，巴山玉壘空。萬方無一事，端拱大明宮。",
            "霜霽長楊苑，冰開太液池。宮中行樂日，天下盛明時。",
            "柳色煙相似，梨花雪不如。春風真有意，一一麗皇居。",
            "月上宮花靜，煙含苑樹深。銀台門已閉，仙漏夜沉沉。",
            "九重青鎖闥，百尺碧雲樓。明月秋風起，珠簾上玉鉤。"
        ],
        "notes": [
            ""
        ],
        "volume": "卷二十八",
        "no#": 43
    },
    {
        "title": "雜曲歌辭：宮中樂",
        "author": "張仲素",
        "biography": "",
        "paragraphs": [
            "網戶交如綺，紗窗薄似煙。樂吹天上曲，人是月中仙。",
            "翠匣開寒鏡，珠釵掛步搖。妝成隻畏曉，更漏促春宵。",
            "江果瑤池實，金盤露井冰。甘泉將避暑，台殿曉光凝。",
            "月彩浮鸞殿，砧聲隔鳳樓。笙歌臨水檻，紅燭乍迎秋。",
            "奇樹留寒翠，神池結夕波。黃山一夜雪，渭水雁聲多。"
        ],
        "notes": [
            ""
        ],
        "volume": "卷二十八",
        "no#": 44
    },
    {
        "title": "雜曲歌辭：踏歌詞",
        "author": "崔液",
        "biography": "",
        "paragraphs": [
            "彩女迎金屋，仙姬出畫堂。鴛鴦裁錦袖，翡翠帖花黃。",
            "歌響舞分行，豔色動流光。",
            "庭際花微落，樓前漢已橫。金壺催夜盡，羅袖拂寒輕。",
            "樂笑暢歡情，未半著天明。"
        ],
        "notes": [
            ""
        ],
        "volume": "卷二十八",
        "no#": 45
    },
    {
        "title": "雜曲歌辭：踏歌詞",
        "author": "謝偃",
        "biography": "",
        "paragraphs": [
            "春景嬌春台，新露泣新梅。春葉參差吐，新花重疊開。",
            "花影飛鶯去，歌聲度鳥來。倩看飄颻雪，何如舞袖回。",
            "逶迤度香閣，顧步出蘭閨。欲繞鴛鴦殿，先過桃李蹊。",
            "風帶舒還卷，簪花舉複低。欲問今宵樂，但聽歌聲齊。",
            "夜久星沉沒，更深月影斜。裙輕才動佩，鬟薄不勝花。",
            "細風吹寶襪，輕露濕紅紗。相看樂未已，蘭燈照九華。"
        ],
        "notes": [
            ""
        ],
        "volume": "卷二十八",
        "no#": 46
    },
    {
        "title": "雜曲歌辭：踏歌詞",
        "author": "張說",
        "biography": "",
        "paragraphs": [
            "花萼樓前雨露新，長安城裏太平人。",
            "龍銜火樹千燈豔，雞踏蓮花萬歲春。",
            "帝宮三五戲春台，行雨流風莫妒來。",
            "西域燈輪千影合，東華金闕萬重開。"
        ],
        "notes": [
            ""
        ],
        "volume": "卷二十八",
        "no#": 47
    },
    {
        "title": "雜曲歌辭：踏歌行",
        "author": "劉禹錫",
        "biography": "",
        "paragraphs": [
            "春江月出大堤平，堤上女郎連袂行。",
            "唱盡新詞看不見，紅霞影樹鷓鴣鳴。",
            "桃蹊柳陌好經過，燈下妝成月下歌。",
            "為是襄王故宮地，至今猶自細腰多。",
            "新詞宛轉遞相傳，振袖傾鬟風露前。",
            "月落烏啼雲雨散，游童陌上拾花鈿。",
            "日暮江頭聞竹枝，南人行樂北人悲。",
            "自從雪裏唱新曲，直至三春花盡時。"
        ],
        "notes": [
            ""
        ],
        "volume": "卷二十八",
        "no#": 48
    },
    {
        "title": "雜曲歌辭：天長地久詞",
        "author": "盧綸",
        "biography": "",
        "paragraphs": [
            "玉砌紅花樹，香風不敢吹。春光解天意，偏發殿南枝。",
            "虹橋千步廊，半在水中央。天子方清暑，宮人重暮妝。",
            "辭輦複當熊，傾心奉上宮。君王若看貌，甘在眾妃中。",
            "雲日呈祥禮物殊，北庭生獻五單于。",
            "塞天萬里無飛鳥，可在邊城用郅都。",
            "台殿雲涼風日微，君王初賜六宮衣。",
            "樓船罷泛歸猶早，行道才人鬥射飛。"
        ],
        "notes": [
            ""
        ],
        "volume": "卷二十八",
        "no#": 49
    },
    {
        "title": "雜曲歌辭：欸乃曲",
        "author": "元結",
        "biography": "",
        "paragraphs": [
            "偏存名跡在人間，順俗與時未安閒。",
            "來謁大官兼問政，扁舟卻入九疑山。",
            "湘江二月春水準，滿月和風宜夜行。",
            "唱橈欲過平陽戍，守吏相呼問姓名。",
            "千里楓林煙雨深，無朝無暮有猿吟。",
            "停橈靜聽曲中意，好是雲山韶濩音。",
            "零陵郡北湘水東，浯溪形勝滿湘中。",
            "溪口石顛堪自逸，誰能相伴作漁翁。",
            "下瀧船似入深淵，上瀧船似欲升天。",
            "瀧南始到九疑郡，應絕高人乘興船。"
        ],
        "notes": [
            ""
        ],
        "volume": "卷二十八",
        "no#": 50
    },
    {
        "title": "雜曲歌辭：十二月樂辭：正月",
        "author": "李賀",
        "biography": "",
        "paragraphs": [
            "上樓迎春新春歸，暗黃著柳宮漏遲。薄薄淡靄弄野姿，",
            "官街柳帶不堪折，早晚菖蒲勝綰結。"
        ],
        "notes": [
            ""
        ],
        "volume": "卷二十八",
        "no#": 51
    },
    {
        "title": "雜曲歌辭：十二月樂辭：二月",
        "author": "李賀",
        "biography": "",
        "paragraphs": [
            "二月飲酒采桑津，宜男草生蘭笑人。蒲如交劍風如熏，"
        ],
        "notes": [
            ""
        ],
        "volume": "卷二十八",
        "no#": 52
    },
    {
        "title": "雜曲歌辭：十二月樂辭：三月",
        "author": "李賀",
        "biography": "",
        "paragraphs": [
            "東方風來滿眼春，花城柳暗愁幾人。複宮深殿竹風起，",
            "軍裝宮妓掃蛾淺，搖搖錦旗夾城暖。曲水飄香去不歸，"
        ],
        "notes": [
            ""
        ],
        "volume": "卷二十八",
        "no#": 53
    },
    {
        "title": "雜曲歌辭：十二月樂辭：四月",
        "author": "李賀",
        "biography": "",
        "paragraphs": [
            "曉涼暮涼樹如蓋，千山濃綠生雲外。依微香雨青氛氳，"
        ],
        "notes": [
            ""
        ],
        "volume": "卷二十八",
        "no#": 54
    },
    {
        "title": "雜曲歌辭：十二月樂辭：五月",
        "author": "李賀",
        "biography": "",
        "paragraphs": [
            "雕玉押簾上，輕縠籠虛門。井汲鉛華水，扇織鴛鴦文。",
            "回雪舞涼殿，甘露洗空綠。羅袖從徊翔，香汗沾寶粟。"
        ],
        "notes": [
            ""
        ],
        "volume": "卷二十八",
        "no#": 55
    },
    {
        "title": "雜曲歌辭：十二月樂辭：六月",
        "author": "李賀",
        "biography": "",
        "paragraphs": [
            "裁生羅，伐湘竹，帔拂疏霜簟秋玉。炎炎紅鏡東方開，"
        ],
        "notes": [
            ""
        ],
        "volume": "卷二十八",
        "no#": 56
    },
    {
        "title": "雜曲歌辭：十二月樂辭：七月",
        "author": "李賀",
        "biography": "",
        "paragraphs": [
            "星依雲渚冷，露滴盤中圓。好花生木末，衰蕙愁空園。",
            "夜天如玉砌，池葉極青錢。僅厭舞衫薄，稍知花簟寒。",
            "曉風何拂拂，北斗光闌幹。"
        ],
        "notes": [
            ""
        ],
        "volume": "卷二十八",
        "no#": 57
    },
    {
        "title": "雜曲歌辭：十二月樂辭：八月",
        "author": "李賀",
        "biography": "",
        "paragraphs": [
            "孀妾怨長夜，獨客夢歸家。傍簷蟲緝絲，向壁燈垂花。",
            "簷外月光吐，簾中樹影斜。悠悠飛露姿，點綴池中荷。"
        ],
        "notes": [
            ""
        ],
        "volume": "卷二十八",
        "no#": 58
    },
    {
        "title": "雜曲歌辭：十二月樂辭：九月",
        "author": "李賀",
        "biography": "",
        "paragraphs": [
            "離宮散螢天似水，竹黃池冷芙蓉死。月綴金鋪光脈脈，",
            "雞人罷唱曉瓏璁，鴉啼金井下疏桐。"
        ],
        "notes": [
            ""
        ],
        "volume": "卷二十八",
        "no#": 59
    },
    {
        "title": "雜曲歌辭：十二月樂辭：十月",
        "author": "李賀",
        "biography": "",
        "paragraphs": [
            "玉壺銀箭稍難傾，釭花夜笑凝幽明。碎霜斜舞上羅幕，"
        ],
        "notes": [
            ""
        ],
        "volume": "卷二十八",
        "no#": 60
    },
    {
        "title": "雜曲歌辭：十二月樂辭：十一月",
        "author": "李賀",
        "biography": "",
        "paragraphs": [
            "宮城團回凜嚴光，白天碎碎墮瓊芳。撾鐘高飲千日酒，"
        ],
        "notes": [
            ""
        ],
        "volume": "卷二十八",
        "no#": 61
    },
    {
        "title": "雜曲歌辭：十二月樂辭：十二月",
        "author": "李賀",
        "biography": "",
        "paragraphs": [
            "日腳淡光紅灑灑，薄霜不銷桂枝下。",
            "依稀和氣解冬嚴，已就長日辭長夜。"
        ],
        "notes": [
            ""
        ],
        "volume": "卷二十八",
        "no#": 62
    },
    {
        "title": "雜曲歌辭：十二月樂辭：閏月",
        "author": "李賀",
        "biography": "",
        "paragraphs": [
            "帝重光，年重時，七十二候回環推。天官玉管灰剩飛，"
        ],
        "notes": [
            ""
        ],
        "volume": "卷二十八",
        "no#": 63
    },
    {
        "title": "雜曲歌辭：桃花行",
        "author": "李嶠",
        "biography": "",
        "paragraphs": [
            "歲去無言忽憔悴，時來含笑吐氛氳。",
            "不能擁路迷仙客，故欲開蹊侍聖君。"
        ],
        "notes": [
            ""
        ],
        "volume": "卷二十八",
        "no#": 64
    },
    {
        "title": "雜曲歌辭：桃花行",
        "author": "李乂",
        "biography": "",
        "paragraphs": [
            "綺萼成蹊遍籞芳，紅英撲地滿筵香。",
            "莫將秋宴傳王母，來比春華壽聖皇。"
        ],
        "notes": [
            ""
        ],
        "volume": "卷二十八",
        "no#": 65
    },
    {
        "title": "雜曲歌辭：桃花行",
        "author": "徐彥伯",
        "biography": "",
        "paragraphs": [
            "源水叢花無數開，丹跗紅萼間青梅。",
            "從今結子三千歲，預喜仙遊複摘來。"
        ],
        "notes": [
            ""
        ],
        "volume": "卷二十八",
        "no#": 66
    },
    {
        "title": "雜曲歌辭：桃花行",
        "author": "蘇頲",
        "biography": "",
        "paragraphs": [
            "桃花灼灼有光輝，無數成蹊點更飛。",
            "為見芳林含笑待，遂同溫樹不言歸。"
        ],
        "notes": [
            ""
        ],
        "volume": "卷二十八",
        "no#": 67
    },
    {
        "title": "雜曲歌辭：桃花行",
        "author": "趙彥昭",
        "biography": "",
        "paragraphs": [
            "紅萼競妍春苑曙，粉茸新向禦筵開。",
            "長年願奉西王宴，近侍慚無東朔才。"
        ],
        "notes": [
            ""
        ],
        "volume": "卷二十八",
        "no#": 68
    },
    {
        "title": "雜曲歌辭：蘇摩遮",
        "author": "張說",
        "biography": "",
        "paragraphs": [
            "摩遮本出海西胡，琉璃寶服紫髯胡。",
            "聞道皇恩遍宇宙，來時歌舞助歡娛。",
            "繡裝帕額寶花冠，夷歌騎舞借人看。",
            "自能激水成陰氣，不慮今年寒不寒。",
            "臘月凝陰積帝台，豪歌擊鼓送寒來。",
            "油囊取得天河水，將添上壽萬年杯。",
            "寒氣宜人最可憐，故將寒水散庭前。",
            "惟願聖君無限壽，長取新年續舊年。",
            "昭成皇后帝家親，榮樂諸人不比倫。",
            "往日霜前花委地，今年雪後樹逢春。"
        ],
        "notes": [
            ""
        ],
        "volume": "卷二十八",
        "no#": 69
    },
    {
        "title": "雜曲歌辭：舞馬詞",
        "author": "張說",
        "biography": "",
        "paragraphs": [
            "萬玉朝宗鳳扆，千金率領龍媒。",
            "眄鼓凝驕躞蹀，聽歌弄影徘徊。",
            "天祿遙征衛叔，日龍上借羲和。",
            "將共兩驂爭舞，來隨八駿齊歌。",
            "彩旄八佾成行，時龍五色因方。",
            "屈膝銜杯赴節，傾心獻壽無疆。",
            "帝皂龍駒沛艾，星蘭驥子權奇。",
            "騰倚驤洋應節，繁驕接跡不移。",
            "二聖先天合德，群靈率土可封。",
            "擊石驂驔紫燕，摐金顧步蒼龍。",
            "聖君出震應籙，神馬浮河獻圖。",
            "足踏天庭鼓舞，心將帝樂踟躊。"
        ],
        "notes": [
            ""
        ],
        "volume": "卷二十八",
        "no#": 70
    },
    {
        "title": "雜曲歌辭：舞馬千秋萬歲樂府詞",
        "author": "張說",
        "biography": "",
        "paragraphs": [
            "金天誕聖千秋節，玉醴還分萬壽觴。試聽紫騮歌樂府，",
            "歲歲相傳指樹日，翩翩來伴慶雲翔。",
            "聖王至德與天齊，天馬來儀自海西。腕足齊行拜兩膝，",
            "更有銜杯終宴曲，垂頭掉尾醉如泥。",
            "遠聽明君愛逸才，玉鞭金翅引龍媒。不因茲白人間有，",
            "莫言闕下桃花舞，別有河中蘭葉開。"
        ],
        "notes": [
            ""
        ],
        "volume": "卷二十八",
        "no#": 71
    },
    {
        "title": "雜曲歌辭：小曲新詞",
        "author": "白居易",
        "biography": "",
        "paragraphs": [
            "霽色鮮宮殿，秋聲脆管弦。聖明千歲樂，歲歲似今年。",
            "紅裙明月夜，碧殿早秋時。好向昭陽宿，天涼玉漏遲。"
        ],
        "notes": [
            ""
        ],
        "volume": "卷二十八",
        "no#": 72
    },
    {
        "title": "雜曲歌辭：閨怨詞",
        "author": "白居易",
        "biography": "",
        "paragraphs": [
            "朝憎鶯百囀，夜妒燕雙棲。不慣經春別，誰知到曉啼。",
            "珠箔籠寒月，紗窗背曉燈。夜來巾上淚，一半是春冰。",
            "關山征戍遠，閨閣別離難。苦戰應憔悴，寒衣不要寬。"
        ],
        "notes": [
            ""
        ],
        "volume": "卷二十八",
        "no#": 73
    },
    {
        "title": "雜曲歌辭：皇帝感詞",
        "author": "盧綸",
        "biography": "",
        "paragraphs": [
            "提劍雲雷動，垂衣日月明。禁花呈瑞色，國老見星精。",
            "發棹魚先躍，窺巢鳥不驚。山呼一萬歲，直入九重城。",
            "天衣五鳳彩，禦馬六龍文。雨露清馳道，風雷翊上軍。",
            "高旍花外轉，行漏樂前聞。時見金鞭舉，空中指瑞雲。",
            "妙算干戈止，神謀宇宙清。兩階文物盛，七德武功成。",
            "校獵長楊苑，屯軍細柳營。歸來獻明主，歌舞隘春城。",
            "天樂下天中，雲輧儼在空。鉛黃豔河漢，語笑合笙鏞。",
            "已見長隨鳳，仍聞不避熊。君王親試舞，閶闔靜無風。"
        ],
        "notes": [
            ""
        ],
        "volume": "卷二十八",
        "no#": 74
    }
]