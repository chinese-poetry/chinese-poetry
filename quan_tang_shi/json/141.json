[
    {
        "title": "詠史",
        "author": "王昌齡",
        "biography": "",
        "paragraphs": [
            "荷畚至洛陽，杖策遊北門。天下盡兵甲，豺狼滿中原。",
            "明夷方遘患，顧我徒崩奔。自慚菲薄才，誤蒙國士恩。",
            "位重任亦重，時危志彌敦。西北未及終，東南不可吞。",
            "進則恥保躬，退乃為觸藩。歎息嵩山老，而後知其尊。"
        ],
        "notes": [
            ""
        ],
        "volume": "卷一百四十一",
        "no#": 1
    },
    {
        "title": "雜興",
        "author": "王昌齡",
        "biography": "",
        "paragraphs": [
            "握中銅匕首，粉銼楚山鐵。義士頻報讎，殺人不曾缺。",
            "可悲燕丹事，終被狼虎滅。一舉無兩全，荊軻遂為血。",
            "誠知匹夫勇，何取萬人傑。無道吞諸侯，坐見九州裂。"
        ],
        "notes": [
            ""
        ],
        "volume": "卷一百四十一",
        "no#": 2
    },
    {
        "title": "秋興",
        "author": "王昌齡",
        "biography": "",
        "paragraphs": [
            "日暮西北堂，涼風洗修木。著書在南窗，門館常肅肅。",
            "苔草延古意，視聽轉幽獨。或問余所營，刈黍就寒穀。"
        ],
        "notes": [
            ""
        ],
        "volume": "卷一百四十一",
        "no#": 3
    },
    {
        "title": "齋心",
        "author": "王昌齡",
        "biography": "",
        "paragraphs": [
            "女蘿覆石壁，溪水幽蒙朧。紫葛蔓黃花，娟娟寒露中。",
            "朝飲花上露，夜臥松下風。雲英化為水，光采與我同。",
            "日月蕩精魄，寥寥天宇空。"
        ],
        "notes": [
            ""
        ],
        "volume": "卷一百四十一",
        "no#": 4
    },
    {
        "title": "獨游",
        "author": "王昌齡",
        "biography": "",
        "paragraphs": [
            "林臥情每閑，獨游景常晏。時從灞陵下，垂釣往南澗。",
            "手攜雙鯉魚，目送千里雁。悟彼飛有適，知此罹憂患。",
            "放之清冷泉，因得省疏慢。永懷青岑客，回首白雲間。",
            "神超物無違，豈系名與宦。"
        ],
        "notes": [
            ""
        ],
        "volume": "卷一百四十一",
        "no#": 5
    },
    {
        "title": "香積寺禮拜萬回平等二聖僧塔",
        "author": "王昌齡",
        "biography": "",
        "paragraphs": [
            "真無禦化來，借有乘化歸。如彼雙塔內，孰能知是非。",
            "愚也駭蒼生，聖哉為帝師。當為時世出，不由天地資。",
            "萬回主此方，平等性無違。今我一禮心，億劫同不移。",
            "肅肅松柏下，諸天來有時。"
        ],
        "notes": [
            ""
        ],
        "volume": "卷一百四十一",
        "no#": 6
    },
    {
        "title": "就道士問周易參同契",
        "author": "王昌齡",
        "biography": "",
        "paragraphs": [
            "仙人騎白鹿，發短耳何長。時餘采菖蒲，忽見嵩之陽。",
            "稽首求丹經，乃出懷中方。披讀了不悟，歸來問嵇康。",
            "嗟餘無道骨，發我入太行。"
        ],
        "notes": [
            ""
        ],
        "volume": "卷一百四十一",
        "no#": 7
    },
    {
        "title": "諸官遊招隱寺",
        "author": "王昌齡",
        "biography": "",
        "paragraphs": [
            "山館人已空，青蘿換風雨。自從永明世，月向龍宮吐。",
            "鑿井長幽泉，白雲今如古。應真坐松柏，錫杖掛窗戶。",
            "口雲七十餘，能救諸有苦。回指岩樹花，如聞道場鼓。",
            "金色身壞滅，真如性無主。僚友同一心，清光遣誰取。"
        ],
        "notes": [
            ""
        ],
        "volume": "卷一百四十一",
        "no#": 8
    },
    {
        "title": "宴南亭",
        "author": "王昌齡",
        "biography": "",
        "paragraphs": [
            "寒江映村林，亭上納鮮潔。楚客共閑飲，靜坐金管闋。",
            "酣竟日入山，暝來雲歸穴。城樓空杳靄，猿鳥備清切。",
            "物狀如絲綸，上心為予決。訪君東溪事，早晚樵路絕。"
        ],
        "notes": [
            ""
        ],
        "volume": "卷一百四十一",
        "no#": 9
    },
    {
        "title": "何九於客舍集",
        "author": "王昌齡",
        "biography": "",
        "paragraphs": [
            "客有住桂陽，亦如巢林鳥。罍觴且終宴，功業會未了。",
            "山月空霽時，江明高樓曉。門前泊舟楫，行次入松筱。",
            "此意投贈君，滄波風嫋嫋。"
        ],
        "notes": [
            ""
        ],
        "volume": "卷一百四十一",
        "no#": 10
    },
    {
        "title": "洛陽尉劉晏與府掾諸公茶集天宮寺岸道上人房",
        "author": "王昌齡",
        "biography": "",
        "paragraphs": [
            "良友呼我宿，月明懸天宮。道安風塵外，灑掃青林中。",
            "削去府縣理，豁然神機空。自從三湘還，始得今夕同。",
            "舊居太行北，遠宦滄溟東。各有四方事，白雲處處通。"
        ],
        "notes": [
            ""
        ],
        "volume": "卷一百四十一",
        "no#": 11
    },
    {
        "title": "觀江淮名勝圖",
        "author": "王昌齡",
        "biography": "",
        "paragraphs": [
            "刻意吟雲山，尤知隱淪妙。遠公何為者，再詣臨海嶠。",
            "而我高其風，披圖得遺照。援毫無逃境，遂展千里眺。",
            "淡掃荊門煙，明標赤城燒。青蔥林間嶺，隱見淮海徼。",
            "但指香爐頂，無聞白猿嘯。沙門既雲滅，獨往豈殊調。",
            "感對懷拂衣，胡寧事漁釣。安期始遺舄，千古謝榮耀。",
            "投跡庶可齊，滄浪有孤棹。"
        ],
        "notes": [
            ""
        ],
        "volume": "卷一百四十一",
        "no#": 12
    },
    {
        "title": "灞上閒居",
        "author": "王昌齡",
        "biography": "",
        "paragraphs": [
            "鴻都有歸客，偃臥滋陽村。軒冕無枉顧，清川照我門。",
            "空林網夕陽，寒鳥赴荒園。廓落時得意，懷哉莫與言。",
            "庭前有孤鶴，欲啄常翩翻。為我銜素書，吊彼顏與原。",
            "二君既不朽，所以慰其魂。"
        ],
        "notes": [
            ""
        ],
        "volume": "卷一百四十一",
        "no#": 13
    },
    {
        "title": "風涼原上作",
        "author": "王昌齡",
        "biography": "",
        "paragraphs": [
            "陰岑宿雲歸，煙霧濕松柏。風淒日初曉，下嶺望川澤。",
            "遠山無晦明，秋水千里白。佳氣盤未央，聖人在凝碧。",
            "關門阻天下，信是帝王宅。海內方晏然，廟堂有奇策。",
            "時貞守全運，罷去游說客。予忝蘭台人，幽尋免貽責。"
        ],
        "notes": [
            ""
        ],
        "volume": "卷一百四十一",
        "no#": 14
    },
    {
        "title": "裴六書堂",
        "author": "王昌齡",
        "biography": "",
        "paragraphs": [
            "閑堂閉空陰，竹林但清響。窗下長嘯客，區中無遺想。",
            "經綸精微言，兼濟當獨往。"
        ],
        "notes": [
            ""
        ],
        "volume": "卷一百四十一",
        "no#": 15
    },
    {
        "title": "江上聞笛",
        "author": "王昌齡",
        "biography": "",
        "paragraphs": [
            "橫笛怨江月，扁舟何處尋。聲長楚山外，曲繞胡關深。",
            "相去萬餘裏，遙傳此夜心。寥寥浦漵寒，響盡惟幽林。",
            "不知誰家子，複奏邯鄲音。水客皆擁棹，空霜遂盈襟。",
            "羸馬望北走，遷人悲越吟。何當邊草白，旌節隴城陰。"
        ],
        "notes": [
            ""
        ],
        "volume": "卷一百四十一",
        "no#": 16
    },
    {
        "title": "太湖秋夕",
        "author": "王昌齡",
        "biography": "",
        "paragraphs": [
            "水宿煙雨寒，洞庭霜落微。月明移舟去，夜靜魂夢歸。",
            "暗覺海風度，蕭蕭聞雁飛。"
        ],
        "notes": [
            ""
        ],
        "volume": "卷一百四十一",
        "no#": 17
    },
    {
        "title": "趙十四兄見訪",
        "author": "王昌齡",
        "biography": "",
        "paragraphs": [
            "客來舒長簟，開合延清風。但有無弦琴，共君盡尊中。",
            "晚來常讀易，頃者欲還嵩。世事何須道，黃精且養蒙。",
            "嵇康殊寡識，張翰獨知終。忽憶鱸魚鱠，扁舟往江東。"
        ],
        "notes": [
            ""
        ],
        "volume": "卷一百四十一",
        "no#": 18
    },
    {
        "title": "過華陰",
        "author": "王昌齡",
        "biography": "",
        "paragraphs": [
            "雲起太華山，雲山互明滅。東峰始含景，了了見松雪。",
            "羈人感幽棲，窅映轉奇絕。欣然忘所疲，永望吟不輟。",
            "信宿百餘裏，出關玩新月。何意昨來心，遇物遂遷別。",
            "人生屢如此，何以肆愉悅。"
        ],
        "notes": [
            ""
        ],
        "volume": "卷一百四十一",
        "no#": 19
    },
    {
        "title": "九江口作",
        "author": "王昌齡",
        "biography": "",
        "paragraphs": [
            "漭漭江勢闊，雨開潯陽秋。驛門是高岸，望盡黃蘆洲。",
            "水與五溪合，心期萬里遊。明時無棄才，謫去隨孤舟。",
            "鷙鳥立寒木，丈夫佩吳鉤。何當報君恩，卻系單于頭。"
        ],
        "notes": [
            ""
        ],
        "volume": "卷一百四十一",
        "no#": 20
    },
    {
        "title": "大樑途中作",
        "author": "王昌齡",
        "biography": "",
        "paragraphs": [
            "怏怏步長道，客行渺無端。郊原欲下雪，天地棱棱寒。",
            "當時每酣醉，不覺行路難。今日無酒錢，悽惶向誰歎。"
        ],
        "notes": [
            ""
        ],
        "volume": "卷一百四十一",
        "no#": 21
    },
    {
        "title": "途中作",
        "author": "王昌齡",
        "biography": "",
        "paragraphs": [
            "遊人愁歲晏，早起遵王畿。墜葉吹未曉，疏林月微微。",
            "驚禽棲不定，寒獸相因依。歎此霜露下，複聞鴻雁飛。",
            "渺然江南意，惜與中途違。羈旅悲壯發，別離念征衣。",
            "永圖豈勞止，明節期所歸。甯厭楚山曲，無人長掩扉。"
        ],
        "notes": [
            ""
        ],
        "volume": "卷一百四十一",
        "no#": 22
    },
    {
        "title": "山行入涇州",
        "author": "王昌齡",
        "biography": "",
        "paragraphs": [
            "倦此山路長，停驂問賓禦。林巒信回惑，白日落何處。",
            "徙倚望長風，滔滔引歸慮。微雨隨雲收，濛濛傍山去。",
            "西臨有邊邑，北走盡亭戍。涇水橫白煙，州城隱寒樹。",
            "所嗟異風俗，已自少情趣。豈伊懷土多，觸目忻所遇。"
        ],
        "notes": [
            ""
        ],
        "volume": "卷一百四十一",
        "no#": 23
    },
    {
        "title": "小敷谷龍潭祠作",
        "author": "王昌齡",
        "biography": "",
        "paragraphs": [
            "崖谷噴疾流，地中有雷集。百泉勢相蕩，巨石皆卻立。",
            "跳波沸崢嶸，深處不可挹。昏為蛟龍怒，清見雲雨入。",
            "靈怪崇偏祠，廢興自茲邑。沉淫頃多昧，簷宇遂不葺。",
            "吾聞被明典，盛德惟世及。生人載山川，血食報原隰。",
            "豈伊駭微險，將以循甿揖。□飛振呂梁，忠信亦我習。",
            "波流浸已廣，悔吝在所汲。溪水有清源，褰裳靡沾濕。"
        ],
        "notes": [
            ""
        ],
        "volume": "卷一百四十一",
        "no#": 24
    },
    {
        "title": "段宥廳孤桐",
        "author": "王昌齡",
        "biography": "",
        "paragraphs": [
            "鳳凰所宿處，月映孤桐寒。槁葉零落盡，空柯蒼翠殘。",
            "虛心誰能見，直影非無端。響發調尚苦，清商勞一彈。"
        ],
        "notes": [
            ""
        ],
        "volume": "卷一百四十一",
        "no#": 25
    },
    {
        "title": "琴",
        "author": "王昌齡",
        "biography": "",
        "paragraphs": [
            "孤桐秘虛鳴，樸素傳幽真。仿佛弦指外，遂見初古人。",
            "意遠風雪苦，時來江山春。高宴未終曲，誰能辨經綸。"
        ],
        "notes": [
            ""
        ],
        "volume": "卷一百四十一",
        "no#": 26
    },
    {
        "title": "初日",
        "author": "王昌齡",
        "biography": "",
        "paragraphs": [
            "初日淨金閨，先照床前暖。斜光入羅幕，稍稍親絲管。",
            "雲發不能梳，楊花更吹滿。"
        ],
        "notes": [
            ""
        ],
        "volume": "卷一百四十一",
        "no#": 27
    },
    {
        "title": "失題",
        "author": "王昌齡",
        "biography": "",
        "paragraphs": [
            "奸雄乃得志，遂使群心搖。赤風蕩中原，烈火無遺巢。",
            "一人計不用，萬里空蕭條。"
        ],
        "notes": [
            ""
        ],
        "volume": "卷一百四十一",
        "no#": 28
    },
    {
        "title": "贈宇文中丞",
        "author": "王昌齡",
        "biography": "",
        "paragraphs": [
            "僕本濩落人，辱當州郡使。量力頗及早，謝歸今即已。",
            "蕭蕭若淩虛，衿帶頃消靡。車服卒然來，涔陽作遊子。",
            "鬱鬱寡開顏，默默獨行李。忽逢平生友，一笑方在此。",
            "秋清寧風日，楚思浩雲水。為語弋林者，冥冥鴻遠矣。"
        ],
        "notes": [
            ""
        ],
        "volume": "卷一百四十一",
        "no#": 29
    },
    {
        "title": "箜篌引",
        "author": "王昌齡",
        "biography": "",
        "paragraphs": [
            "盧溪郡南夜泊舟，夜聞兩岸羌戎謳，其時月黑猿啾啾。",
            "微雨沾衣令人愁，有一遷客登高樓，不言不寐彈箜篌。",
            "彈作薊門桑葉秋，風沙颯颯青塚頭，將軍鐵驄汗血流。",
            "深入匈奴戰未休，黃旗一點兵馬收，亂殺胡人積如丘。",
            "瘡病驅來配邊州，仍披漠北羔羊裘，顏色饑枯掩面羞。",
            "眼眶淚滴深兩眸，思還本鄉食犛牛，欲語不得指咽喉。",
            "或有強壯能咿嚘，意說被他邊將讎，五世屬藩漢主留。",
            "碧毛氈帳河曲遊，橐駝五萬部落稠，敕賜飛鳳金兜鍪。",
            "為君百戰如過籌，靜掃陰山無鳥投，家藏鐵券特承優。",
            "黃金千斤不稱求，九族分離作楚囚，深溪寂寞弦苦幽。",
            "草木悲感聲颼飀，僕本東山為國憂，明光殿前論九疇。",
            "簏讀兵書盡冥搜，為君掌上施權謀，洞曉山川無與儔。",
            "紫宸詔發遠懷柔，搖筆飛霜如奪鉤，鬼神不得知其由。",
            "憐愛蒼生比蚍蜉，朔河屯兵須漸抽，盡遣降來拜禦溝。",
            "便令海內休戈矛，何用班超定遠侯，史臣書之得已不。"
        ],
        "notes": [
            ""
        ],
        "volume": "卷一百四十一",
        "no#": 30
    },
    {
        "title": "烏棲曲",
        "author": "王昌齡",
        "biography": "",
        "paragraphs": [
            "白馬逐朱車，黃昏入狹邪。柳樹烏爭宿，"
        ],
        "notes": [
            ""
        ],
        "volume": "卷一百四十一",
        "no#": 31
    },
    {
        "title": "城傍曲",
        "author": "王昌齡",
        "biography": "",
        "paragraphs": [
            "秋風鳴桑條，草白狐兔驕。邯鄲飲來酒未消，"
        ],
        "notes": [
            ""
        ],
        "volume": "卷一百四十一",
        "no#": 32
    },
    {
        "title": "行路難",
        "author": "王昌齡",
        "biography": "",
        "paragraphs": [
            "雙絲作綆系銀瓶，百尺寒泉轆轤上。懸絲一絕不可望，",
            "宴罷調箏奏離鶴，回嬌轉盼泣君前。君不見，眼前事，",
            "但願莫忘前者言，銼骨黃塵亦無愧。行路難，勸君酒，",
            "一聞漢主思故劍，使妾長嗟萬古魂。"
        ],
        "notes": [
            ""
        ],
        "volume": "卷一百四十一",
        "no#": 33
    },
    {
        "title": "奉贈張荊州",
        "author": "王昌齡",
        "biography": "",
        "paragraphs": [
            "祝融之峰紫雲銜，翠如何其雪嶄岩。邑西有路緣石壁，",
            "王君飛舄仍未去，蘇耽宅中意遙緘。"
        ],
        "notes": [
            ""
        ],
        "volume": "卷一百四十一",
        "no#": 34
    }
]