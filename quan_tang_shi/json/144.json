[
    {
        "title": "送陸擢",
        "author": "常建",
        "biography": "",
        "paragraphs": [
            "聖代多才俊，陸生何考盤。南山高松樹，不合空摧殘。",
            "九月湖上別，北風秋雨寒。殷勤歎孤鳳，早食金琅玕。"
        ],
        "notes": [
            ""
        ],
        "volume": "卷一百四十四",
        "no#": 1
    },
    {
        "title": "送李十一尉臨溪",
        "author": "常建",
        "biography": "",
        "paragraphs": [
            "泠泠花下琴，君唱渡江吟。天際一帆影，預懸離別心。",
            "以言神仙尉，因致瑤華音。回軫撫商調，越溪澄碧林。"
        ],
        "notes": [
            ""
        ],
        "volume": "卷一百四十四",
        "no#": 2
    },
    {
        "title": "江上琴興",
        "author": "常建",
        "biography": "",
        "paragraphs": [
            "江上調玉琴，一弦清一心。泠泠七弦遍，萬木澄幽陰。",
            "能使江月白，又令江水深。始知梧桐枝，可以徽黃金。"
        ],
        "notes": [
            ""
        ],
        "volume": "卷一百四十四",
        "no#": 3
    },
    {
        "title": "湖中晚霽",
        "author": "常建",
        "biography": "",
        "paragraphs": [
            "湖廣舟自輕，江天欲澄霽。是時清楚望，氣色猶霾曀。",
            "踟躕金霞白，波上日初麗。煙虹落鏡中，樹木生天際。",
            "杳杳涯欲辨，濛濛雲複閉。言乘星漢明，又睹寰瀛勢。",
            "微興從此愜，悠然不知歲。試歌滄浪清，遂覺乾坤細。",
            "豈念客衣薄，將期永投袂。遲回漁父間，一雁聲嘹唳。"
        ],
        "notes": [
            ""
        ],
        "volume": "卷一百四十四",
        "no#": 4
    },
    {
        "title": "宿王昌齡隱居",
        "author": "常建",
        "biography": "",
        "paragraphs": [
            "清溪深不測，隱處唯孤雲。松際露微月，清光猶為君。",
            "茅亭宿花影，藥院滋苔紋。余亦謝時去，西山鸞鶴群。"
        ],
        "notes": [
            ""
        ],
        "volume": "卷一百四十四",
        "no#": 5
    },
    {
        "title": "送楚十少府",
        "author": "常建",
        "biography": "",
        "paragraphs": [
            "微風吹霜氣，寒影明前除。落日未能別，蕭蕭林木虛。",
            "愁煙閉千里，仙尉其何如。因送別鶴操，贈之雙鯉魚。",
            "鯉魚在金盤，別鶴哀有餘。心事則如此，請君開素書。"
        ],
        "notes": [
            ""
        ],
        "volume": "卷一百四十四",
        "no#": 6
    },
    {
        "title": "張山人彈琴",
        "author": "常建",
        "biography": "",
        "paragraphs": [
            "君去芳草綠，西峰彈玉琴。豈惟丘中賞，兼得清煩襟。",
            "朝從山口還，出嶺聞清音。了然雲霞氣，照見天地心。",
            "玄鶴下澄空，翩翩舞松林。改弦扣商聲，又聽飛龍吟。",
            "稍覺此身妄，漸知仙事深。其將煉金鼎，永矣投吾簪。"
        ],
        "notes": [
            ""
        ],
        "volume": "卷一百四十四",
        "no#": 7
    },
    {
        "title": "白湖寺後溪宿雲門",
        "author": "常建",
        "biography": "",
        "paragraphs": [
            "落日山水清，亂流鳴淙淙。舊蒲雨抽節，新花水對窗。",
            "溪中日已沒，歸鳥多為雙。杉松引直路，出穀臨前湖。",
            "洲渚晚色靜，又觀花與蒲。入溪複登嶺，草淺寒流速。",
            "圓月明高峰，春山因獨宿。松陰澄初夜，曙色分遠目。",
            "日出城南隅，青青媚川陸。亂花覆東郭，碧氣銷長林。",
            "四郊一清影，千里歸寸心。前瞻王程促，卻戀雲門深。",
            "畢景有餘興，到家彈玉琴。"
        ],
        "notes": [
            ""
        ],
        "volume": "卷一百四十四",
        "no#": 8
    },
    {
        "title": "閑齋臥病行藥至山館稍次湖亭二首",
        "author": "常建",
        "biography": "",
        "paragraphs": [
            "旬時結陰霖，簾外初白日。齋沐清病容，心魂畏虛室。",
            "閑梅照前戶，明鏡悲舊質。同袍四五人，何不來問疾。",
            "行藥至石壁，東風變萌芽。主人門外綠，小隱湖中花。",
            "時物堪獨往，春帆宜別家。辭君向滄海，爛熳從天涯。"
        ],
        "notes": [
            ""
        ],
        "volume": "卷一百四十四",
        "no#": 9
    },
    {
        "title": "塞上曲",
        "author": "常建",
        "biography": "",
        "paragraphs": [
            "翩翩雲中使，來問太原卒。百戰苦不歸，刀頭怨明月。",
            "塞雲隨陣落，寒日傍城沒。城下有寡妻，哀哀哭枯骨。"
        ],
        "notes": [
            ""
        ],
        "volume": "卷一百四十四",
        "no#": 10
    },
    {
        "title": "仙谷遇毛女意知是秦宮人",
        "author": "常建",
        "biography": "",
        "paragraphs": [
            "溪口水石淺，泠泠明藥叢。入溪雙峰峻，松栝疏幽風。",
            "垂嶺枝嫋嫋，翳泉花濛濛。夤緣齋人目，路盡心彌通。",
            "磐石橫陽崖，前流殊未窮。回潭清雲影，彌漫長天空。",
            "水邊一神女，千歲為玉童。羽毛經漢代，珠翠逃秦宮。",
            "目覿神已寓，鶴飛言未終。祈君青雲秘，願謁黃仙翁。",
            "嘗以耕玉田，龍鳴西頂中。金梯與天接，幾日來相逢。"
        ],
        "notes": [
            ""
        ],
        "volume": "卷一百四十四",
        "no#": 11
    },
    {
        "title": "夢太白西峰",
        "author": "常建",
        "biography": "",
        "paragraphs": [
            "夢寐升九崖，杳靄逢元君。遺我太白峰，寥寥辭垢氛。",
            "結宇在星漢，宴林閉氤氳。簷楹覆餘翠，巾舄生片雲。",
            "時往溪水間，孤亭晝仍曛。松峰引天影，石瀨清霞文。",
            "恬目緩舟趣，霽心投鳥群。春風又搖棹，潭島花紛紛。"
        ],
        "notes": [
            ""
        ],
        "volume": "卷一百四十四",
        "no#": 12
    },
    {
        "title": "鄂渚招王昌齡張僨",
        "author": "常建",
        "biography": "",
        "paragraphs": [
            "刈蘆曠野中，沙土飛黃雲。天晦無精光，茫茫悲遠君。",
            "楚山隔湘水，湖畔落日曛。春雁又北飛，音書固難聞。",
            "謫居未為歎，讒枉何由分。午日逐蛟龍，宜為吊冤文。",
            "翻覆古共然，名宦安足雲。貧士任枯槁，捕魚清江濆。",
            "有時荷鋤犁，曠野自耕耘。不然春山隱，溪澗花氤氳。",
            "山鹿自有場，賢達亦顧群。二賢歸去來，世上徒紛紛。"
        ],
        "notes": [
            ""
        ],
        "volume": "卷一百四十四",
        "no#": 13
    },
    {
        "title": "春詞二首",
        "author": "常建",
        "biography": "",
        "paragraphs": [
            "菀菀黃柳絲，濛濛雜花垂。日高紅妝臥，倚對春光遲。",
            "甯知傍淇水，騕褭黃金羈。",
            "翳翳陌上桑，南枝交北堂。美人金梯出，素手自提筐。",
            "非但畏蠶饑，盈盈嬌路傍。"
        ],
        "notes": [
            ""
        ],
        "volume": "卷一百四十四",
        "no#": 14
    },
    {
        "title": "晦日馬鐙曲稍次中流作",
        "author": "常建",
        "biography": "",
        "paragraphs": [
            "夜寒宿蘆葦，曉色明西林。初日在川上，便澄遊子心。",
            "秦天無纖翳，郊野浮春陰。波靜隨釣魚，舟小綠水深。",
            "出浦見千里，曠然諧遠尋。扣船應漁父，因唱滄浪吟。"
        ],
        "notes": [
            ""
        ],
        "volume": "卷一百四十四",
        "no#": 15
    },
    {
        "title": "古意",
        "author": "常建",
        "biography": "",
        "paragraphs": [
            "牧馬古道傍，道傍多古墓。蕭條愁殺人，蟬鳴白楊樹。",
            "回頭望京邑，合遝生塵霧。富貴安可常，歸來保貞素。"
        ],
        "notes": [
            ""
        ],
        "volume": "卷一百四十四",
        "no#": 16
    },
    {
        "title": "宿五度溪仙人得道處",
        "author": "常建",
        "biography": "",
        "paragraphs": [
            "五度溪上花，生根依兩崖。二月尋片雲，願宿秦人家。",
            "上見懸崖崩，下見白水湍。仙人彈棋處，石上青蘿盤。",
            "無處求玉童，翳翳唯林巒。前溪遇新月，聊取玉琴彈。"
        ],
        "notes": [
            ""
        ],
        "volume": "卷一百四十四",
        "no#": 17
    },
    {
        "title": "西山",
        "author": "常建",
        "biography": "",
        "paragraphs": [
            "一身為輕舟，落日西山際。常隨去帆影，遠接長天勢。",
            "物象歸餘清，林巒分夕麗。亭亭碧流暗，日入孤霞繼。",
            "渚日遠陰映，湖雲尚明霽。林昏楚色來，岸遠荊門閉。",
            "至夜轉清迥，蕭蕭北風厲。沙邊雁鷺泊，宿處蒹葭蔽。",
            "圓月逗前浦，孤琴又搖曳。泠然夜遂深，白露沾人袂。"
        ],
        "notes": [
            ""
        ],
        "volume": "卷一百四十四",
        "no#": 18
    },
    {
        "title": "春詞",
        "author": "常建",
        "biography": "",
        "paragraphs": [
            "階下草猶短，牆頭梨花白。織女高樓上，停梭顧行客。",
            "問君在何所，青鳥舒錦翮。"
        ],
        "notes": [
            ""
        ],
        "volume": "卷一百四十四",
        "no#": 19
    },
    {
        "title": "贈三侍禦",
        "author": "常建",
        "biography": "",
        "paragraphs": [
            "高山臨大澤，正月蘆花幹。陽色熏兩崖，不改青松寒。",
            "士賢守孤貞，古來皆共難。明君錯甚才，臺上飛三鸞。",
            "操與霜雪明，量與江海寬。束身視天涯，安能窮波瀾。",
            "孤鶴在枳棘，一枝非所安。逸翮望絕霄，見欲淩雲端。",
            "層台何其高，山石流洪湍。固知非天池，鳴躍同所歡。",
            "誰念獨枯槁，四十長江幹。責躬貴知己，效拙從一官。",
            "折翮悲高風，苦饑候朝餐。湖月映大海，天空何漫漫。",
            "托身未知所，謀道庶不刊。吟彼喬木詩，一夕常三歎。"
        ],
        "notes": [
            ""
        ],
        "volume": "卷一百四十四",
        "no#": 20
    },
    {
        "title": "第三峰",
        "author": "常建",
        "biography": "",
        "paragraphs": [
            "西山第三頂，茅宇依雙松。杳杳欲至天，雲梯升幾重。",
            "瑩魄澄玉虛，以求鸞鶴蹤。逶迤非天人，執節乘赤龍。",
            "旁映白日光，縹緲輕霞容。孤輝上煙霧，餘影明心胸。",
            "願與黃麒麟，欲飛而莫從。因寂清萬象，輕雲自中峰。",
            "山暝學棲鳥，月來隨暗蛩。尋空靜餘響，嫋嫋雲溪鐘。"
        ],
        "notes": [
            ""
        ],
        "volume": "卷一百四十四",
        "no#": 21
    },
    {
        "title": "古興",
        "author": "常建",
        "biography": "",
        "paragraphs": [
            "漢上逢老翁，江口為僵屍。白髮沾黃泥，遺骸集烏鴟。",
            "機巧自此忘，精魄今何之。風吹釣竿折，魚躍安能施。",
            "白水明汀洲，菰蒲冒深陂。唯留扁舟影，系在長江湄。",
            "突兀枯松枝，悠揚女蘿絲。托身難憑依，生死焉相知。",
            "遍觀今時人，舉世皆爾為。將軍死重圍，漢卒猶爭馳。",
            "百馬同一銜，萬輪同一規。名與身孰親，君子宜固思。"
        ],
        "notes": [
            ""
        ],
        "volume": "卷一百四十四",
        "no#": 22
    },
    {
        "title": "高樓夜彈箏",
        "author": "常建",
        "biography": "",
        "paragraphs": [
            "高樓百餘尺，直上江水準。明月照人苦，開簾彈玉箏。",
            "山高猿狖急，天靜鴻雁鳴。曲度猶未終，東峰霞半生。"
        ],
        "notes": [
            ""
        ],
        "volume": "卷一百四十四",
        "no#": 23
    },
    {
        "title": "客有自燕而歸哀其老而贈之",
        "author": "常建",
        "biography": "",
        "paragraphs": [
            "羸馬朝自燕，一身為二連。憶親拜孤塚，移葬雙陵前。",
            "幽願從此畢，劍心因獲全。孟冬寒氣盛，撫轡告言旋。",
            "碣石海北門，餘寇惟朝鮮。離離一寒騎，嫋嫋馳白天。",
            "生別皆自取，況為士卒先。寸心漁陽興，落日旌竿懸。"
        ],
        "notes": [
            ""
        ],
        "volume": "卷一百四十四",
        "no#": 24
    },
    {
        "title": "白龍窟泛舟寄天臺學道者",
        "author": "常建",
        "biography": "",
        "paragraphs": [
            "夕映翠山深，餘暉在龍窟。扁舟滄浪意，澹澹花影沒。",
            "西浮入天色，南望對雲闕。因憶莓苔峰，初陽濯玄發。",
            "泉蘿兩幽映，松鶴間清越。碧海瑩子神，玉膏澤人骨。",
            "忽然為枯木，微興遂如兀。應寂中有天，明心外無物。",
            "環回從所泛，夜靜猶不歇。澹然意無限，身與波上月。"
        ],
        "notes": [
            ""
        ],
        "volume": "卷一百四十四",
        "no#": 25
    },
    {
        "title": "張天師草堂",
        "author": "常建",
        "biography": "",
        "paragraphs": [
            "靈溪宴清宇，傍倚枯松根。花藥繞方丈，瀑泉飛至門。",
            "四氣閉炎熱，兩崖改明昏。夜深月暫皎，亭午朝始暾。",
            "信是天人居，幽幽寂無喧。萬壑應鳴磬，諸峰接一魂。",
            "遂登仙子谷，因醉田生樽。時節開玉書，窅映飛天言。",
            "心化便無影，目精焉累煩。忽而與霄漢，寥落空南軒。"
        ],
        "notes": [
            ""
        ],
        "volume": "卷一百四十四",
        "no#": 26
    },
    {
        "title": "古意三首",
        "author": "常建",
        "biography": "",
        "paragraphs": [
            "二妃方訪舜，萬里南方懸。遠道隔江漢，孤舟無歲年。",
            "不知蒼梧處，氣盡呼青天。愁淚變楚竹，蛾眉喪湘川。",
            "後人立為廟，累世稱其賢。過客設祠祭，狐狸來坐邊。",
            "懷古未忍還，猿吟徹空山。",
            "明月照高閣，彩女褰羅幕。歌舞臨碧雲，簫聲沸珠箔。",
            "青鸞臨南海，天上雙白鶴。萬里齊翼飛，意求君門樂。",
            "玉霄九重閉，金鎖夜不開。兩翅自無力，愁鳴雲外來。",
            "態深入空貴，世屈無良媒。俯仰顧中禁，東飛白玉台。",
            "楚王竟何去，獨自留巫山。偏使世人見，迢迢江漢間。",
            "駐舟春溪裏，皆願拜靈顏。寤寐見神女，金沙鳴佩環。",
            "閑豔絕世姿，令人氣力微。含笑竟不語，化作朝雲飛。"
        ],
        "notes": [
            ""
        ],
        "volume": "卷一百四十四",
        "no#": 27
    },
    {
        "title": "漁浦",
        "author": "常建",
        "biography": "",
        "paragraphs": [
            "春至百草綠，陂澤聞鶬鶊。別家投釣翁，今世滄浪情。",
            "漚紵為縕袍，折麻為長纓。榮譽失本真，怪人浮此生。",
            "碧水月自闊，安流淨而平。扁舟與天際，獨往誰能名。"
        ],
        "notes": [
            ""
        ],
        "volume": "卷一百四十四",
        "no#": 28
    },
    {
        "title": "空靈山應田叟",
        "author": "常建",
        "biography": "",
        "paragraphs": [
            "湖南無村落，山舍多黃茆。淳樸如太古，其人居鳥巢。",
            "牧童唱巴歌，野老亦獻嘲。泊舟問溪口，言語皆啞咬。",
            "土俗不尚農，豈暇論肥磽。莫徭射禽獸，浮客烹魚鮫。",
            "餘亦罘罝人，獲麋今尚苞。敬君中國來，願以充其庖。",
            "日入聞虎鬥，空山滿咆哮。懷人雖共安，異域終難交。",
            "白水可洗心，采薇可為肴。曳策背落日，江風鳴梢梢。"
        ],
        "notes": [
            ""
        ],
        "volume": "卷一百四十四",
        "no#": 29
    },
    {
        "title": "太公哀晚遇",
        "author": "常建",
        "biography": "",
        "paragraphs": [
            "日出渭流白，文王畋獵時。釣翁在蘆葦，川澤無熊羆。",
            "詔書起遺賢，匹馬令致辭。因稱江海人，臣老筋力衰。",
            "遲遲詣天車，快快悟靈龜。兵馬更不獵，君臣皆共怡。",
            "同車至咸陽，心影無磷緇。四牡玉墀下，一言為帝師。",
            "王侯擁朱門，軒蓋曜長逵。古來榮華人，遭遇誰知之。",
            "落日懸桑榆，光景有頓虧。倏忽天地人，雖貴將何為。"
        ],
        "notes": [
            ""
        ],
        "volume": "卷一百四十四",
        "no#": 30
    },
    {
        "title": "昭君墓",
        "author": "常建",
        "biography": "",
        "paragraphs": [
            "漢宮豈不死，異域傷獨沒。萬里馱黃金，蛾眉為枯骨。",
            "回車夜出塞，立馬皆不發。共恨丹青人，墳上哭明月。"
        ],
        "notes": [
            ""
        ],
        "volume": "卷一百四十四",
        "no#": 31
    },
    {
        "title": "吊王將軍墓",
        "author": "常建",
        "biography": "",
        "paragraphs": [
            "嫖姚北伐時，深入強千里。戰餘落日黃，軍敗鼓聲死。",
            "嘗聞漢飛將，可奪單于壘。今與山鬼鄰，殘兵哭遼水。"
        ],
        "notes": [
            ""
        ],
        "volume": "卷一百四十四",
        "no#": 32
    },
    {
        "title": "古意",
        "author": "常建",
        "biography": "",
        "paragraphs": [
            "井底玉冰洞地明，琥珀轆轤青絲索。仙人騎鳳披彩霞，",
            "一時渡海望不見，曉上青樓十二重。"
        ],
        "notes": [
            ""
        ],
        "volume": "卷一百四十四",
        "no#": 33
    },
    {
        "title": "古興",
        "author": "常建",
        "biography": "",
        "paragraphs": [
            "轆轤井上雙梧桐，飛鳥銜花日將沒。深閨女兒莫愁年，",
            "青絲素絲紅綠絲，織成錦衾當為誰。"
        ],
        "notes": [
            ""
        ],
        "volume": "卷一百四十四",
        "no#": 34
    },
    {
        "title": "張公子行",
        "author": "常建",
        "biography": "",
        "paragraphs": [
            "日出乘釣舟，嫋嫋持釣竿。涉淇傍荷花，驄馬閑金鞍。",
            "俠客白雲中，腰間懸轆轤。出門事嫖姚，為君西擊胡。",
            "胡兵漢騎相馳逐，轉戰孤軍西海北。百尺旌竿沉黑雲，"
        ],
        "notes": [
            ""
        ],
        "volume": "卷一百四十四",
        "no#": 35
    },
    {
        "title": "題破山寺後禪院",
        "author": "常建",
        "biography": "",
        "paragraphs": [
            "清晨入古寺，初日照高林。竹徑通幽處，禪房花木深。",
            "山光悅鳥性，潭影空人心。萬籟此都寂，但餘鐘磬音。"
        ],
        "notes": [
            ""
        ],
        "volume": "卷一百四十四",
        "no#": 36
    },
    {
        "title": "送李大都護",
        "author": "常建",
        "biography": "",
        "paragraphs": [
            "單于雖不戰，都護事邊深。君執幕中秘，能為高士心。",
            "海頭近初月，磧裏多愁陰。西望郭猶子，將分淚滿襟。"
        ],
        "notes": [
            ""
        ],
        "volume": "卷一百四十四",
        "no#": 37
    },
    {
        "title": "潭州留別",
        "author": "常建",
        "biography": "",
        "paragraphs": [
            "賢達不相識，偶然交已深。宿帆謁郡佐，悵別依禪林。",
            "湘水流入海，楚雲千里心。望君杉松夜，山月清猿吟。"
        ],
        "notes": [
            ""
        ],
        "volume": "卷一百四十四",
        "no#": 38
    },
    {
        "title": "聽琴秋夜贈寇尊師",
        "author": "常建",
        "biography": "",
        "paragraphs": [
            "琴當秋夜聽，況是洞中人。一指指應法，一聲聲爽神。",
            "寒蟲臨砌急，清吹嫋燈頻。何必鐘期耳，高閑自可親。"
        ],
        "notes": [
            ""
        ],
        "volume": "卷一百四十四",
        "no#": 39
    },
    {
        "title": "泊舟盱眙",
        "author": "常建",
        "biography": "",
        "paragraphs": [
            "泊舟淮水次，霜降夕流清。夜久潮侵岸，天寒月近城。",
            "平沙依雁宿，候館聽雞鳴。鄉國雲霄外，誰堪羈旅情。"
        ],
        "notes": [
            ""
        ],
        "volume": "卷一百四十四",
        "no#": 40
    },
    {
        "title": "江行",
        "author": "常建",
        "biography": "",
        "paragraphs": [
            "平湖四無際，此夜泛孤舟。明月異方意，吳歌令客愁。",
            "鄉園碧雲外，兄弟淥江頭。萬里無歸信，傷心看鬥牛。"
        ],
        "notes": [
            ""
        ],
        "volume": "卷一百四十四",
        "no#": 41
    },
    {
        "title": "燕居",
        "author": "常建",
        "biography": "",
        "paragraphs": [
            "青苔常滿路，流水複入林。遠與市朝隔，日聞雞犬深。",
            "寥寥丘中想，渺渺湖上心。嘯傲轉無欲，不知成陸沉。"
        ],
        "notes": [
            ""
        ],
        "volume": "卷一百四十四",
        "no#": 42
    },
    {
        "title": "送宇文六",
        "author": "常建",
        "biography": "",
        "paragraphs": [
            "花映垂楊漢水清，微風林裏一枝輕。",
            "即今江北還如此，愁殺江南離別情。"
        ],
        "notes": [
            ""
        ],
        "volume": "卷一百四十四",
        "no#": 43
    },
    {
        "title": "落第長安",
        "author": "常建",
        "biography": "",
        "paragraphs": [
            "家園好在尚留秦，恥作明時失路人。",
            "恐逢故里鶯花笑，且向長安度一春。"
        ],
        "notes": [
            ""
        ],
        "volume": "卷一百四十四",
        "no#": 44
    },
    {
        "title": "塞下",
        "author": "常建",
        "biography": "",
        "paragraphs": [
            "鐵馬胡裘出漢營，分麾百道救龍城。",
            "左賢未遁旌竿折，過在將軍不在兵。"
        ],
        "notes": [
            ""
        ],
        "volume": "卷一百四十四",
        "no#": 45
    },
    {
        "title": "題法院",
        "author": "常建",
        "biography": "",
        "paragraphs": [
            "勝景門閑對遠山，竹深松老半含煙。",
            "皓月殿中三度磬，水晶宮裏一僧禪。"
        ],
        "notes": [
            ""
        ],
        "volume": "卷一百四十四",
        "no#": 46
    },
    {
        "title": "嶺猿",
        "author": "常建",
        "biography": "",
        "paragraphs": [
            "杳杳嫋嫋清且切，鷓鴣飛處又斜陽。",
            "相思嶺上相思淚，不到三聲合斷腸。"
        ],
        "notes": [
            ""
        ],
        "volume": "卷一百四十四",
        "no#": 47
    },
    {
        "title": "三日尋李九莊",
        "author": "常建",
        "biography": "",
        "paragraphs": [
            "雨歇楊林東渡頭，永和三日蕩輕舟。",
            "故人家在桃花岸，直到門前溪水流。"
        ],
        "notes": [
            ""
        ],
        "volume": "卷一百四十四",
        "no#": 48
    },
    {
        "title": "塞下曲四首",
        "author": "常建",
        "biography": "",
        "paragraphs": [
            "玉帛朝回望帝鄉，烏孫歸去不稱王。",
            "天涯靜處無征戰，兵氣銷為日月光。",
            "北海陰風動地來，明君祠上望龍堆。",
            "髑髏皆是長城卒，日暮沙場飛作灰。",
            "龍鬥雌雄勢已分，山崩鬼哭恨將軍。",
            "黃河直北千餘裏，冤氣蒼茫成黑雲。",
            "因嫁單于怨在邊，蛾眉萬古葬胡天。",
            "漢家此去三千里，青塚常無草木煙。"
        ],
        "notes": [
            ""
        ],
        "volume": "卷一百四十四",
        "no#": 49
    },
    {
        "title": "戲題湖上",
        "author": "常建",
        "biography": "",
        "paragraphs": [
            "湖上老人坐磯頭，湖裏桃花水卻流。",
            "竹竿嫋嫋波無際，不知何者吞吾鉤。"
        ],
        "notes": [
            ""
        ],
        "volume": "卷一百四十四",
        "no#": 50
    },
    {
        "title": "吳故宮",
        "author": "常建",
        "biography": "",
        "paragraphs": [
            "越女歌長君且聽，芙蓉香滿水邊城。",
            "豈知一日終非主，猶自如今有怨聲。"
        ],
        "notes": [
            ""
        ],
        "volume": "卷一百四十四",
        "no#": 51
    }
]