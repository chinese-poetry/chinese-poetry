[
    {
        "title": "奉陪呂使君樓上夜看花",
        "author": "段弘古",
        "biography": "",
        "paragraphs": [
            "城上芳園花滿枝，城頭太守夜看時。",
            "為報林中高舉燭，感人情思欲題詩。"
        ],
        "notes": [
            ""
        ],
        "volume": "卷四百七十二",
        "no#": 1
    },
    {
        "title": "所居寺院涼夜書情，呈上呂和叔溫郎中",
        "author": "何元上",
        "biography": "",
        "paragraphs": [
            "庾公念病宜清暑，遣向僧家占上方。月光似水衣裳濕，",
            "何由一示雲霄路，腸斷星星兩鬢霜。"
        ],
        "notes": [
            ""
        ],
        "volume": "卷四百七十二",
        "no#": 2
    },
    {
        "title": "塞上聞笛",
        "author": "宋濟",
        "biography": "",
        "paragraphs": [
            "胡兒吹笛戍樓間，樓上蕭條海月閑。",
            "借問梅花何處落，風吹一夜滿關山。"
        ],
        "notes": [
            ""
        ],
        "volume": "卷四百七十二",
        "no#": 3
    },
    {
        "title": "東鄰美人歌",
        "author": "宋濟",
        "biography": "",
        "paragraphs": [
            "花暖江城斜日陰，鶯啼繡戶曉雲深。",
            "春風不道珠簾隔，傳得歌聲與客心。"
        ],
        "notes": [
            ""
        ],
        "volume": "卷四百七十二",
        "no#": 4
    },
    {
        "title": "題李八百洞",
        "author": "符載",
        "biography": "",
        "paragraphs": [
            "太極之年混沌坼，此山亦是神仙宅。",
            "後世何人來飛升，紫陽真人李八百。"
        ],
        "notes": [
            ""
        ],
        "volume": "卷四百七十二",
        "no#": 5
    },
    {
        "title": "甘州歌",
        "author": "符載",
        "biography": "",
        "paragraphs": [
            "月裏嫦娥不畫眉，只將雲霧作羅衣。",
            "不知夢逐青鸞去，猶把花枝蓋面歸。"
        ],
        "notes": [
            ""
        ],
        "volume": "卷四百七十二",
        "no#": 6
    },
    {
        "title": "句",
        "author": "符載",
        "biography": "",
        "paragraphs": [
            "綠迸穿籬筍，紅飄隔戶花。"
        ],
        "notes": [
            ""
        ],
        "volume": "卷四百七十二",
        "no#": 7
    },
    {
        "title": "貞元八年十二月謁先主廟絕句三首",
        "author": "張儼",
        "biography": "",
        "paragraphs": [
            "仗順繼皇業，併吞勢由己。天命屈雄圖，誰歌大風起。",
            "得股肱賢明，能以奇用兵。何事傷客情，何人歸帝京。",
            "雄名垂竹帛，荒陵壓阡陌。終古更何聞，悲風入松柏。"
        ],
        "notes": [
            ""
        ],
        "volume": "卷四百七十二",
        "no#": 8
    },
    {
        "title": "題安樂山",
        "author": "先汪",
        "biography": "",
        "paragraphs": [
            "碧峰橫倚白雲端，隋氏真人化跡殘。",
            "翠柏不凋龍骨瘦，石泉猶在鏡光寒。"
        ],
        "notes": [
            ""
        ],
        "volume": "卷四百七十二",
        "no#": 9
    },
    {
        "title": "姑熟雜詠：姑熟溪",
        "author": "李赤",
        "biography": "",
        "paragraphs": [
            "愛此溪水閑，乘流興無極。擊楫怕鷗驚，垂竿待魚食。",
            "波翻曉霞影，岸疊春山色。何處浣紗人，紅顏未相識。"
        ],
        "notes": [
            ""
        ],
        "volume": "卷四百七十二",
        "no#": 10
    },
    {
        "title": "姑熟雜詠：丹陽湖",
        "author": "李赤",
        "biography": "",
        "paragraphs": [
            "湖與元氣通，風波浩難止。天外賈客歸，雲間片帆起。",
            "龜游蓮葉上，鳥宿蘆花裏。少女棹舟歸，歌聲逐流水。"
        ],
        "notes": [
            ""
        ],
        "volume": "卷四百七十二",
        "no#": 11
    },
    {
        "title": "姑熟雜詠：謝公宅",
        "author": "李赤",
        "biography": "",
        "paragraphs": [
            "青山日將暝，寂寞謝公宅。竹裏無人聲，池中虛月白。",
            "荒庭衰草遍，廢井蒼苔積。唯有清風聞，時時起泉石。"
        ],
        "notes": [
            ""
        ],
        "volume": "卷四百七十二",
        "no#": 12
    },
    {
        "title": "姑熟雜詠：淩歊台",
        "author": "李赤",
        "biography": "",
        "paragraphs": [
            "曠望登古台，台高極人目。疊嶂列遠空，閑花雜平陸。",
            "白雲入窗牖，野翠生松竹。欲覽碑上文，苔侵豈堪讀。"
        ],
        "notes": [
            ""
        ],
        "volume": "卷四百七十二",
        "no#": 13
    },
    {
        "title": "姑熟雜詠：桓公井",
        "author": "李赤",
        "biography": "",
        "paragraphs": [
            "桓公名已古，廢井曾未竭。石甃冷蒼苔，寒泉湛孤月。",
            "秋來桐暫落，春至桃還發。路遠人罕窺，誰能見清澈。"
        ],
        "notes": [
            ""
        ],
        "volume": "卷四百七十二",
        "no#": 14
    },
    {
        "title": "姑熟雜詠：慈姥竹",
        "author": "李赤",
        "biography": "",
        "paragraphs": [
            "野竹攢石生，含煙映江島。翠色落波深，虛聲帶寒早。",
            "龍吟曾未聽，鳳曲吹應好。不學蒲柳凋，貞心常自保。"
        ],
        "notes": [
            ""
        ],
        "volume": "卷四百七十二",
        "no#": 15
    },
    {
        "title": "姑熟雜詠：望夫山",
        "author": "李赤",
        "biography": "",
        "paragraphs": [
            "顒望臨碧空，怨情感離別。芳草不知愁，岩花但爭發。",
            "雲山萬重隔，音信千里絕。春去秋複來，相思幾時歇。"
        ],
        "notes": [
            ""
        ],
        "volume": "卷四百七十二",
        "no#": 16
    },
    {
        "title": "姑熟雜詠：牛渚磯",
        "author": "李赤",
        "biography": "",
        "paragraphs": [
            "絕壁臨巨川，連峰勢相向。亂石流洑間，回波自成浪。",
            "但驚群木秀，莫測精靈狀。更聽猿夜啼，憂心醉江上。"
        ],
        "notes": [
            ""
        ],
        "volume": "卷四百七十二",
        "no#": 17
    },
    {
        "title": "姑熟雜詠：靈墟山",
        "author": "李赤",
        "biography": "",
        "paragraphs": [
            "丁令辭世人，拂衣向仙路。伏煉九丹成，方隨五雲去。",
            "松蘿蔽幽洞，桃杏深隱處。不知曾化鶴，遼海歸幾度。"
        ],
        "notes": [
            ""
        ],
        "volume": "卷四百七十二",
        "no#": 18
    },
    {
        "title": "姑熟雜詠：天門山",
        "author": "李赤",
        "biography": "",
        "paragraphs": [
            "迥出江水上，雙峰自相對。岸映松色寒，石分浪花碎。",
            "參差遠天際，縹緲晴霞外。落日舟去遙，回首沈青靄。"
        ],
        "notes": [
            ""
        ],
        "volume": "卷四百七十二",
        "no#": 19
    },
    {
        "title": "敕贈康尚書美人",
        "author": "薛zm",
        "biography": "",
        "paragraphs": [
            "天門喜氣曉氛氳，聖主臨軒召冠軍。",
            "欲令從此行霖雨，先賜巫山一片雲。"
        ],
        "notes": [
            ""
        ],
        "volume": "卷四百七十二",
        "no#": 20
    },
    {
        "title": "將赴東都上李相國",
        "author": "孫叔向",
        "biography": "",
        "paragraphs": [
            "四海兵初偃，平津閣正開。誰知大爐火，還有不然灰。"
        ],
        "notes": [
            ""
        ],
        "volume": "卷四百七十二",
        "no#": 21
    },
    {
        "title": "題昭應溫泉",
        "author": "孫叔向",
        "biography": "",
        "paragraphs": [
            "一道溫泉繞禦樓，先皇曾向此中游。",
            "雖然水是無情物，也到宮前咽不流。"
        ],
        "notes": [
            ""
        ],
        "volume": "卷四百七十二",
        "no#": 22
    },
    {
        "title": "送咸安公主",
        "author": "孫叔向",
        "biography": "",
        "paragraphs": [
            "鹵簿遲遲出國門，漢家公主嫁烏孫。",
            "玉顏便向穹廬去，衛霍空承明主恩。"
        ],
        "notes": [
            ""
        ],
        "volume": "卷四百七十二",
        "no#": 23
    },
    {
        "title": "邊城柳",
        "author": "劉皂",
        "biography": "",
        "paragraphs": [
            "一株新柳色，十裏斷孤城。為近東西路，長懸離別情。"
        ],
        "notes": [
            ""
        ],
        "volume": "卷四百七十二",
        "no#": 24
    },
    {
        "title": "長門怨三首",
        "author": "劉皂",
        "biography": "",
        "paragraphs": [
            "雨滴長門秋夜長，愁心和雨到昭陽。",
            "淚痕不學君恩斷，拭卻千行更萬行。",
            "宮殿沉沉月欲分，昭陽更漏不堪聞。",
            "珊瑚枕上千行淚，不是思君是恨君。",
            "蟬鬢慵梳倚帳門，蛾眉不掃慣承恩。",
            "旁人未必知心事，一面殘妝空淚痕。"
        ],
        "notes": [
            ""
        ],
        "volume": "卷四百七十二",
        "no#": 25
    },
    {
        "title": "旅次朔方",
        "author": "劉皂",
        "biography": "",
        "paragraphs": [
            "客舍並州數十霜，歸心日夜憶咸陽。",
            "無端又渡桑幹水，卻望並州似故鄉。"
        ],
        "notes": [
            ""
        ],
        "volume": "卷四百七十二",
        "no#": 26
    },
    {
        "title": "早起",
        "author": "楊厚",
        "biography": "",
        "paragraphs": [
            "星漢轉寒更，伊余索寞情。鐘催歸夢斷，雁引遠愁生。",
            "危壁蘭光暗，疏簾露氣清。閒庭聊一望，海日未分明。"
        ],
        "notes": [
            ""
        ],
        "volume": "卷四百七十二",
        "no#": 27
    },
    {
        "title": "長門怨",
        "author": "裴交泰",
        "biography": "",
        "paragraphs": [
            "自閉長門經幾秋，羅衣濕盡淚還流。",
            "一種蛾眉明月夜，南宮歌管北宮愁。"
        ],
        "notes": [
            ""
        ],
        "volume": "卷四百七十二",
        "no#": 28
    },
    {
        "title": "禁中送任山人",
        "author": "李秘",
        "biography": "",
        "paragraphs": [
            "子去非長往，君恩取大還。補天留彩石，縮地入青山。",
            "獻壽千春外，來朝數月間。莫拋殘藥物，竊取駐童顏。"
        ],
        "notes": [
            ""
        ],
        "volume": "卷四百七十二",
        "no#": 29
    },
    {
        "title": "府試中元觀道流步虛",
        "author": "殷堯恭",
        "biography": "",
        "paragraphs": [
            "玄都開秘籙，白石禮先生。上界秋光靜，中元夜景清。",
            "星辰朝帝處，鸞鶴步虛聲。玉洞花長髮，珠宮月最明。",
            "掃壇天地肅，投簡鬼神驚。倘賜刀圭藥，還成不死名。"
        ],
        "notes": [
            ""
        ],
        "volume": "卷四百七十二",
        "no#": 30
    },
    {
        "title": "王仙壇",
        "author": "林傑",
        "biography": "",
        "paragraphs": [
            "羽客已登仙路去，丹爐草木盡凋殘。",
            "不知千載歸何日，空使時人掃舊壇。"
        ],
        "notes": [
            ""
        ],
        "volume": "卷四百七十二",
        "no#": 31
    },
    {
        "title": "乞巧",
        "author": "林傑",
        "biography": "",
        "paragraphs": [
            "七夕今宵看碧霄，牽牛織女渡河橋。",
            "家家乞巧望秋月，穿盡紅絲幾萬條。"
        ],
        "notes": [
            ""
        ],
        "volume": "卷四百七十二",
        "no#": 32
    },
    {
        "title": "句",
        "author": "林傑",
        "biography": "",
        "paragraphs": [
            "金盤摘下掛朱顆，紅殼開時飲玉漿。"
        ],
        "notes": [
            ""
        ],
        "volume": "卷四百七十二",
        "no#": 33
    },
    {
        "title": "哭林傑",
        "author": "鄭立之",
        "biography": "",
        "paragraphs": [
            "才高未及賈生年，何事孤魂逐逝川。",
            "螢聚帳中人已去，鶴離臺上月空圓。"
        ],
        "notes": [
            ""
        ],
        "volume": "卷四百七十二",
        "no#": 34
    },
    {
        "title": "詠和親",
        "author": "蘇郁",
        "biography": "",
        "paragraphs": [
            "關月夜懸青塚鏡，寒雲秋薄漢宮羅。",
            "君王莫信和親策，生得胡雛虜更多。"
        ],
        "notes": [
            ""
        ],
        "volume": "卷四百七十二",
        "no#": 35
    },
    {
        "title": "鸚鵡詞",
        "author": "蘇郁",
        "biography": "",
        "paragraphs": [
            "莫把金籠閉鸚鵡，個個分明解人語。",
            "忽然更向君前言，三十六宮愁幾許。"
        ],
        "notes": [
            ""
        ],
        "volume": "卷四百七十二",
        "no#": 36
    },
    {
        "title": "步虛詞",
        "author": "蘇鬱",
        "biography": "",
        "paragraphs": [
            "十二樓藏玉堞中，鳳凰雙宿碧芙蓉。",
            "流霞淺酌誰同醉，今夜笙歌第幾重。"
        ],
        "notes": [
            ""
        ],
        "volume": "卷四百七十二",
        "no#": 37
    },
    {
        "title": "句",
        "author": "蘇鬱",
        "biography": "",
        "paragraphs": [
            "吟倚雨殘樹，月收山下村。"
        ],
        "notes": [
            ""
        ],
        "volume": "卷四百七十二",
        "no#": 38
    },
    {
        "title": "賦得琢玉成器",
        "author": "浩虛舟",
        "biography": "",
        "paragraphs": [
            "已沐識堅貞，應憐器未成。輝山方可重，散璞乍堪驚。",
            "玷滅隨心正，瑕消奪眼明。琢磨虹氣在，拂拭水容生。",
            "賞玩冰光冷，提攜月魄輕。佇當親捧握，瑚璉幸齊名。"
        ],
        "notes": [
            ""
        ],
        "volume": "卷四百七十二",
        "no#": 39
    },
    {
        "title": "責商山四皓",
        "author": "蔡京",
        "biography": "",
        "paragraphs": [
            "秦末家家思逐鹿，商山四皓獨忘機。",
            "如何鬢髮霜相似，更出深山定是非。"
        ],
        "notes": [
            ""
        ],
        "volume": "卷四百七十二",
        "no#": 40
    },
    {
        "title": "假節邕交道由吳溪",
        "author": "蔡京",
        "biography": "",
        "paragraphs": [
            "停橈橫水中，舉目孤煙外。借問吳溪人，誰家有山賣。"
        ],
        "notes": [
            ""
        ],
        "volume": "卷四百七十二",
        "no#": 41
    },
    {
        "title": "詠子規",
        "author": "蔡京",
        "biography": "",
        "paragraphs": [
            "千年冤魄化為禽，永逐悲風叫遠林。愁血滴花春豔死，",
            "腸斷楚詞歸不得，劍門迢遞蜀江深。"
        ],
        "notes": [
            ""
        ],
        "volume": "卷四百七十二",
        "no#": 42
    },
    {
        "title": "獻蔡京",
        "author": "張頂",
        "biography": "",
        "paragraphs": [
            "拋卻長竿卷卻絲，手持蓑笠獻新詩。",
            "臨川太守清如鏡，不是漁人下釣時。"
        ],
        "notes": [
            ""
        ],
        "volume": "卷四百七十二",
        "no#": 43
    }
]