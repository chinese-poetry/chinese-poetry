[
    {
        "title": "旱災自咎，貽七縣宰同州時",
        "author": "元稹",
        "biography": "",
        "paragraphs": [
            "吾聞上帝心，降命明且仁。臣稹苟有罪，胡不災我身。",
            "胡為旱一州，禍此千萬人。一旱猶可忍，其旱亦已頻。",
            "臘雪不滿地，膏雨不降春。惻惻詔書下，半減麥與緡。",
            "半租豈不薄，尚竭力與筋。竭力不敢憚，慚戴天子恩。",
            "累累婦拜姑，呐呐翁語孫。禾黍日夜長，足得盈我囷。",
            "還填折粟稅，酬償貰麥鄰。苟無公私責，飲水不為貧。",
            "歡言未盈口，旱氣已再振。六月天不雨，秋孟亦既旬。",
            "區區昧陋積，禱祝非不勤。日馳衰白顏，再拜泥甲鱗。",
            "歸來重思忖，願告諸邑君。以彼天道遠，豈如人事親。",
            "團團囹圄中，無乃冤不申。擾擾食廩內，無乃奸有因。",
            "軋軋輸送車，無乃使不倫。遙遙負擔卒，無乃役不均。",
            "今年無大麥，計與珠玉濱。村胥與裏吏，無乃求取繁。",
            "符下斂錢急，值官因酒嗔。誅求與撻罰，無乃不逡巡。",
            "生小下裏住，不曾州縣門。訴詞千萬恨，無乃不得聞。",
            "強豪富酒肉，窮獨無芻薪。俱由案牘吏，無乃移禍屯。",
            "官分市井戶，迭配水陸珍。未蒙所償直，無乃不敢言。",
            "有一於此事，安可尤蒼旻。借使漏刑憲，得不虞鬼神。",
            "自顧頑滯牧，坐貽災沴臻。上羞朝廷寄，下愧閭裏民。",
            "豈無神明宰，為我同苦辛。共布慈惠語，慰此衢客塵。"
        ],
        "notes": [
            ""
        ],
        "volume": "卷三百九十九",
        "no#": 1
    },
    {
        "title": "蟲豸詩：巴蛇",
        "author": "元稹",
        "biography": "",
        "paragraphs": [
            "巴蛇千種毒，其最鼻褰蛇。掉舌翻紅焰，盤身蹙白花。",
            "噴人豎毛髮，飲浪沸泥沙。欲學叔敖瘞，其如多似麻。",
            "越嶺南濱海，武都西隱戎。雄黃假名石，鷣鳥遠難籠。",
            "詎有隳腸計，應無破腦功。巴山晝昏黑，妖霧毒濛濛。",
            "漢帝斬蛇劍，晉時燒上天。自茲繁巨蟒，往往壽千年。",
            "白晝遮長道，青溪蒸毒煙。戰龍蒼海外，平地血浮船。"
        ],
        "notes": [
            ""
        ],
        "volume": "卷三百九十九",
        "no#": 2
    },
    {
        "title": "蟲豸詩：蛒蜂",
        "author": "元稹",
        "biography": "",
        "paragraphs": [
            "巴蛇蟠窟穴，穴下有巢蜂。近樹禽垂翅，依原獸絕蹤。",
            "微遭斷手足，厚毒破心胸。昔甚招魂句，那知眼自逢。",
            "梨笑清都月，蜂遊紫殿春。構脾分部伍，嚼蕊奉君親。",
            "翅羽頗同類，心神固異倫。安知人世裏，不有噬人人。",
            "蘭蕙本同畹，蜂蛇亦雜居。害心俱毒螫，妖焰兩吹噓。",
            "雷蟄吞噬止，枯焚巢穴除。可憐相濟惡，勿謂禍無餘。"
        ],
        "notes": [
            ""
        ],
        "volume": "卷三百九十九",
        "no#": 3
    },
    {
        "title": "蟲豸詩：蜘蛛",
        "author": "元稹",
        "biography": "",
        "paragraphs": [
            "蜘蛛天下足，巴蜀就中多。縫隙容長踦，虛空織橫羅。",
            "縈纏傷竹柏，吞噬及蟲蛾。為送佳人喜，珠櫳無奈何。",
            "網密將求食，絲斜誤著人。因依方紀緒，掛罥遂容身。",
            "截道蟬冠礙，漫天玉露頻。兒童憐小巧，漸欲及車輪。",
            "稚子憐圓網，佳人祝喜絲。那知緣暗隙，忽被齧柔肌。",
            "毒腠攻猶易，焚心療恐遲。看看長祆緒，和扁欲漣洏。"
        ],
        "notes": [
            ""
        ],
        "volume": "卷三百九十九",
        "no#": 4
    },
    {
        "title": "蟲豸詩：蟻子",
        "author": "元稹",
        "biography": "",
        "paragraphs": [
            "蟻子生無處，偏因濕處生。陰霪煩擾攘，拾粒苦嚶嚀。",
            "床上主人病，耳中虛藏鳴。雷霆翻不省，聞汝作牛聲。",
            "時術功雖細，年深禍亦成。攻穿漏江海，噆食困蛟鯨。",
            "敢憚榱dw蠹，深藏柱石傾。寄言持重者，微物莫全輕。",
            "攘攘終朝見，悠悠卒歲疑。詎能分牝牡，焉得有蝝蚳。",
            "徙市竟何意，生涯都幾時。巢由或逢我，應似我相期。"
        ],
        "notes": [
            ""
        ],
        "volume": "卷三百九十九",
        "no#": 5
    },
    {
        "title": "蟲豸詩：蟆子",
        "author": "元稹",
        "biography": "",
        "paragraphs": [
            "蟆子微於蚋，朝繁夜則無。毫端生羽翼，針喙噆肌膚。",
            "暗毒應難免，羸形日漸枯。將身遠相就，不敢恨非辜。",
            "晦景權藏毒，明時敢噬人。不勞生詬怒，只足助酸辛。",
            "隼眥看無物，蛇軀庇有鱗。天方芻狗我，甘與爾相親。",
            "有口深堪異，趨時詎可量。誰令通鼻息，何故辨馨香。",
            "沉水來滄海，崇蘭泛露光。那能枉焚爇，爾眾我微茫。"
        ],
        "notes": [
            ""
        ],
        "volume": "卷三百九十九",
        "no#": 6
    },
    {
        "title": "蟲豸詩：浮塵子",
        "author": "元稹",
        "biography": "",
        "paragraphs": [
            "可歎浮塵子，纖埃喻此微。寧論隔紗幌，並解透綿衣。",
            "有毒能成痏，無聲不見飛。病來雙眼暗，何計辨雰霏。",
            "乍可巢蚊睫，胡為附蟒鱗。已微於蠢蠢，仍害及仁人。",
            "動植皆分命，毫芒亦是身。哀哉此幽物，生死敵浮塵。",
            "但覺皮膚憯，安知瑣細來。因風吹薄霧，向日誤輕埃。",
            "暗齧堪銷骨，潛飛有禍胎。然無防備處，留待雪霜摧。"
        ],
        "notes": [
            ""
        ],
        "volume": "卷三百九十九",
        "no#": 7
    },
    {
        "title": "蟲豸詩：虻",
        "author": "元稹",
        "biography": "",
        "paragraphs": [
            "陰深山有瘴，濕墊草多虻。眾噬錐刀毒，群飛風雨聲。",
            "汗粘瘡痏痛，日曝苦辛行。飽爾蛆殘腹，安知天地情。",
            "千山溪沸石，六月火燒雲。自顧生無類，那堪毒有群。",
            "搏牛皮若截，噬馬血成文。蹄角尚如此，肌膚安可雲。",
            "辛螫終非久，炎涼本遞興。秋風自天落，夏蘖與霜澄。",
            "一鏡開潭面，千鋒露石棱。氣平蟲豸死，雲路好攀登。"
        ],
        "notes": [
            ""
        ],
        "volume": "卷三百九十九",
        "no#": 8
    },
    {
        "title": "楚歌十首",
        "author": "元稹",
        "biography": "",
        "paragraphs": [
            "楚人千萬戶，生死系時君。當璧便為嗣，賢愚安可分。",
            "干戈長浩浩，篡亂亦紛紛。縱有明在下，區區何足雲。",
            "陶虞事已遠，尼父獨將明。潛穴龍無位，幽林蘭自生。",
            "楚王謀授邑，此意複中傾。未別子西語，縱來何所成。",
            "平王漸昏惑，無極轉承恩。子建猶相貳，伍奢安得存。",
            "生居宮雉閟，死葬寢園尊。豈料奔吳士，鞭屍郢市門。",
            "懼盈因鄧曼，罷獵為樊姬。盛德留金石，清風鑒薄帷。",
            "襄王忽妖夢，宋玉複淫辭。萬事捐宮館，空山雲雨期。",
            "宜僚南市住，未省食人恩。臨難忽相感，解紛寧用言。",
            "何如晉夷甫，坐占紫微垣。看著五胡亂，清談空自尊。",
            "誰恃王深寵，誰為楚上卿。包胥心獨許，連夜哭秦兵。",
            "千乘徒虛爾，一夫安可輕。殷勤聘名士，莫但倚方城。",
            "梁業雄圖盡，遺孫世運消。宣明徒有號，江漢不相朝。",
            "碑碣高臨路，松枝半作樵。唯餘開聖寺，猶學武皇妖。",
            "江陵南北道，長有遠人來。死別登舟去，生心上馬回。",
            "榮枯誠異日，今古盡同灰。巫峽朝雲起，荊王安在哉。",
            "三峽連天水，奔波萬里來。風濤各自急，前後苦相推。",
            "倒入黃牛漩，驚沖灩澦堆。古今流不盡，流去不曾回。",
            "八荒同日月，萬古共山川。生死既由命，興衰還付天。",
            "棲棲王粲賦，憤憤屈平篇。各自埋幽恨，江流終宛然。"
        ],
        "notes": [
            ""
        ],
        "volume": "卷三百九十九",
        "no#": 9
    },
    {
        "title": "襄陽道",
        "author": "元稹",
        "biography": "",
        "paragraphs": [
            "羊公名漸遠，唯有峴山碑。近日稱難繼，曹王任馬彝。",
            "椒蘭俱下世，城郭到今時。漢水清如玉，流來本為誰。"
        ],
        "notes": [
            ""
        ],
        "volume": "卷三百九十九",
        "no#": 10
    },
    {
        "title": "賦得魚登龍門",
        "author": "元稹",
        "biography": "",
        "paragraphs": [
            "魚貫終何益，龍門在苦登。有成當作雨，無用恥為鵬。",
            "激浪誠難溯，雄心亦自憑。風雲潛會合，鬐鬣忽騰淩。",
            "泥滓辭河濁，煙霄見海澄。回瞻順流輩，誰敢望同升。"
        ],
        "notes": [
            ""
        ],
        "volume": "卷三百九十九",
        "no#": 11
    },
    {
        "title": "貞元曆",
        "author": "元稹",
        "biography": "",
        "paragraphs": [
            "象魏才頒曆，龍鑣已禦天。猶看後元曆，新署永貞年。",
            "半歲光陰在，三朝禮數遷。無因書簡冊，空得詠詩篇。"
        ],
        "notes": [
            ""
        ],
        "volume": "卷三百九十九",
        "no#": 12
    },
    {
        "title": "塞馬",
        "author": "元稹",
        "biography": "",
        "paragraphs": [
            "塞馬倦江渚，今朝神彩生。曉風寒獵獵，乍得草頭行。",
            "夷狄寢烽候，關河無戰聲。何由當陣面，從爾四蹄輕。"
        ],
        "notes": [
            ""
        ],
        "volume": "卷三百九十九",
        "no#": 13
    },
    {
        "title": "鹿角鎮",
        "author": "元稹",
        "biography": "",
        "paragraphs": [
            "去年湖水滿，此地覆行舟。萬怪吹高浪，千人死亂流。",
            "誰能問帝子，何事寵陽侯。漸恐鯨鯢大，波濤及九州。"
        ],
        "notes": [
            ""
        ],
        "volume": "卷三百九十九",
        "no#": 14
    },
    {
        "title": "感事三首",
        "author": "元稹",
        "biography": "",
        "paragraphs": [
            "為國謀羊舌，從來不為身。此心長自保，終不學張陳。",
            "自笑心何劣，區區辨所冤。伯仁雖到死，終不向人言。",
            "富貴年皆長，風塵舊轉稀。白頭方見絕，遙為一沾衣。"
        ],
        "notes": [
            ""
        ],
        "volume": "卷三百九十九",
        "no#": 15
    },
    {
        "title": "題翰林東閣前小松",
        "author": "元稹",
        "biography": "",
        "paragraphs": [
            "簷礙修鱗亞，霜侵簇翠黃。唯餘入琴韻，終待舜弦張。"
        ],
        "notes": [
            ""
        ],
        "volume": "卷三百九十九",
        "no#": 16
    }
]