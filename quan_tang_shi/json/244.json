[
    {
        "title": "贈別韋兵曹歸池州",
        "author": "韓翃",
        "biography": "",
        "paragraphs": [
            "南陵八月天，暮色遠峰前。楚竹青陽路，吳江赤馬船。",
            "籝金諸客貴，佩玉主人賢。終日應相逐，歸期定幾年。"
        ],
        "notes": [
            ""
        ],
        "volume": "卷二百四十四",
        "no#": 1
    },
    {
        "title": "寄武陵李少府",
        "author": "韓翃",
        "biography": "",
        "paragraphs": [
            "小縣春山口，公孫吏隱時。楚歌催晚醉，蠻語入新詩。",
            "桂水遙相憶，花源暗有期。郢門千裏外，莫怪尺書遲。"
        ],
        "notes": [
            ""
        ],
        "volume": "卷二百四十四",
        "no#": 2
    },
    {
        "title": "贈張建",
        "author": "韓翃",
        "biography": "",
        "paragraphs": [
            "結客平陵下，當年倚俠游。傳看轆轤劍，醉脫驌驦裘。",
            "翠羽雙鬟妾，珠簾百尺樓。春風坐相待，晚日莫淹留。"
        ],
        "notes": [
            ""
        ],
        "volume": "卷二百四十四",
        "no#": 3
    },
    {
        "title": "送監軍李判官",
        "author": "韓翃",
        "biography": "",
        "paragraphs": [
            "上客佩雙劍，東城喜再遊。舊從張博望，新事鄭長秋。",
            "踏水回金勒，看風試錦裘。知君不久住，漢將掃旄頭。"
        ],
        "notes": [
            ""
        ],
        "volume": "卷二百四十四",
        "no#": 4
    },
    {
        "title": "送客歸廣平",
        "author": "韓翃",
        "biography": "",
        "paragraphs": [
            "家在趙邯鄲，歸心輒自歡。晚杯狐腋暖，春雪馬毛寒。",
            "孟月途中破，輕冰水上殘。到時楊柳色，奈向故園看。"
        ],
        "notes": [
            ""
        ],
        "volume": "卷二百四十四",
        "no#": 5
    },
    {
        "title": "送張儋水路歸北海",
        "author": "韓翃",
        "biography": "",
        "paragraphs": [
            "千里東歸客，孤心憶舊遊。片帆依白水，高枕臥青州。",
            "柏寢寒蕪變，梧台宿雨收。知君心興遠，每上海邊樓。"
        ],
        "notes": [
            ""
        ],
        "volume": "卷二百四十四",
        "no#": 6
    },
    {
        "title": "送故人歸魯",
        "author": "韓翃",
        "biography": "",
        "paragraphs": [
            "魯客多歸興，居人悵別情。雨餘衫袖冷，風急馬蹄輕。",
            "秋草靈光殿，寒雲曲阜城。知君拜親後，少婦下機迎。"
        ],
        "notes": [
            ""
        ],
        "volume": "卷二百四十四",
        "no#": 7
    },
    {
        "title": "送故人歸蜀",
        "author": "韓翃",
        "biography": "",
        "paragraphs": [
            "一騎西南遠，翩翩入劍門。客衣筒布潤，山舍荔枝繁。",
            "古廟祠金馬，春江帶白黿。自應成旅逸，愛客有王孫。"
        ],
        "notes": [
            ""
        ],
        "volume": "卷二百四十四",
        "no#": 8
    },
    {
        "title": "酬程延秋夜即事見贈",
        "author": "韓翃",
        "biography": "",
        "paragraphs": [
            "長簟迎風早，空城澹月華。星河秋一雁，砧杵夜千家。",
            "節候看應晚，心期臥亦賒。向來吟秀句，不覺已鳴鴉。"
        ],
        "notes": [
            ""
        ],
        "volume": "卷二百四十四",
        "no#": 9
    },
    {
        "title": "送郭贊府歸淮南",
        "author": "韓翃",
        "biography": "",
        "paragraphs": [
            "駿馬淮南客，歸時引望新。江聲六合暮，楚色萬家春。",
            "白苧歌西曲，黃苞寄北人。不知心賞後，早晚見行塵。"
        ],
        "notes": [
            ""
        ],
        "volume": "卷二百四十四",
        "no#": 10
    },
    {
        "title": "題龍興寺澹師房",
        "author": "韓翃",
        "biography": "",
        "paragraphs": [
            "雙林彼上人，詩興轉相親。竹裏經聲晚，門前山色春。",
            "捲簾苔點淨，下箸藥苗新。記取無生理，歸來問此身。"
        ],
        "notes": [
            ""
        ],
        "volume": "卷二百四十四",
        "no#": 11
    },
    {
        "title": "送客游江南",
        "author": "韓翃",
        "biography": "",
        "paragraphs": [
            "南使孤帆遠，東風任意吹。楚雲殊不斷，江鳥暫相隨。",
            "月淨鴛鴦水，春生豆蔻枝。賞稱佳麗地，君去莫應知。"
        ],
        "notes": [
            ""
        ],
        "volume": "卷二百四十四",
        "no#": 12
    },
    {
        "title": "送高員外赴淄青使幕",
        "author": "韓翃",
        "biography": "",
        "paragraphs": [
            "遠水流春色，回風送落暉。人趨雙節近，馬遞百花歸。",
            "山驛嘗官酒，關城度客衣。從來赤管筆，提向幕中稀。"
        ],
        "notes": [
            ""
        ],
        "volume": "卷二百四十四",
        "no#": 13
    },
    {
        "title": "尋胡處士不遇",
        "author": "韓翃",
        "biography": "",
        "paragraphs": [
            "到來心自足，不見亦相親。說法思居士，忘機憶丈人。",
            "微風吹藥案，晴日照茶巾。幽興殊未盡，東城飛暮塵。"
        ],
        "notes": [
            ""
        ],
        "volume": "卷二百四十四",
        "no#": 14
    },
    {
        "title": "贈張道者",
        "author": "韓翃",
        "biography": "",
        "paragraphs": [
            "采藥三山罷，乘風五日歸。翦荷成舊屋，剉蘖染新衣。",
            "玉粒指應久，丹砂驗不微。坐看青節引，要與白雲飛。"
        ],
        "notes": [
            ""
        ],
        "volume": "卷二百四十四",
        "no#": 15
    },
    {
        "title": "題蘇許公林亭",
        "author": "韓翃",
        "biography": "",
        "paragraphs": [
            "平津東閣在，別是竹林期。萬葉秋聲裏，千家落照時。",
            "門隨深巷靜，窗過遠鐘遲。客舍苔生處，依依又賦詩。"
        ],
        "notes": [
            ""
        ],
        "volume": "卷二百四十四",
        "no#": 16
    },
    {
        "title": "送元詵還江東",
        "author": "韓翃",
        "biography": "",
        "paragraphs": [
            "過江秋色在，詩興與歸心。客路隨楓岸，人家掃橘林。",
            "潮聲當晝起，山翠近南深。幾日華陽洞，寒花引獨尋。"
        ],
        "notes": [
            ""
        ],
        "volume": "卷二百四十四",
        "no#": 17
    },
    {
        "title": "送客游江南",
        "author": "韓翃",
        "biography": "",
        "paragraphs": [
            "桂水隨去遠，賞心知有餘。衣香楚山橘，手鱠湘波魚。",
            "芳芷不共把，浮雲悵離居。遙想汨羅上，吊屈秋風初。"
        ],
        "notes": [
            ""
        ],
        "volume": "卷二百四十四",
        "no#": 18
    },
    {
        "title": "送海州姚別駕",
        "author": "韓翃",
        "biography": "",
        "paragraphs": [
            "少年為長史，東去事諸侯。坐覺千閭靜，閑隨五馬遊。",
            "行人楚國道，暮雪郁林州。他日知相憶，春風海上樓。"
        ],
        "notes": [
            ""
        ],
        "volume": "卷二百四十四",
        "no#": 19
    },
    {
        "title": "送夏侯審",
        "author": "韓翃",
        "biography": "",
        "paragraphs": [
            "謝公鄰里在，日夕問佳期。春水人歸後，東田花盡時。",
            "下樓閑待月，行樂笑題詩。他日吳中路，千山入夢思。"
        ],
        "notes": [
            ""
        ],
        "volume": "卷二百四十四",
        "no#": 20
    },
    {
        "title": "送趙評事赴洪州使幕",
        "author": "韓翃",
        "biography": "",
        "paragraphs": [
            "孤舟行遠近，一路過湘東。官屬張廷尉，身隨杜幼公。",
            "公河映湘竹，水驛帶青楓。萬里思君處，秋江夜雨中。"
        ],
        "notes": [
            ""
        ],
        "volume": "卷二百四十四",
        "no#": 21
    },
    {
        "title": "送李侍禦赴徐州行營",
        "author": "韓翃",
        "biography": "",
        "paragraphs": [
            "少年兼柱史，東至舊徐州。遠屬平津閣，前驅博望侯。",
            "向營淮水滿，吹角楚天秋。客夢依依處，寒山對白樓。"
        ],
        "notes": [
            ""
        ],
        "volume": "卷二百四十四",
        "no#": 22
    },
    {
        "title": "送李秀才歸江南",
        "author": "韓翃",
        "biography": "",
        "paragraphs": [
            "過淮芳草歇，千里又東歸。野水吳山出，家林越鳥飛。",
            "荷香隨去棹，梅雨點行衣。無數滄江客，如君達者稀。"
        ],
        "notes": [
            ""
        ],
        "volume": "卷二百四十四",
        "no#": 23
    },
    {
        "title": "題僧房",
        "author": "韓翃",
        "biography": "",
        "paragraphs": [
            "披衣聞客至，關鎖此時開。鳴磬夕陽盡，捲簾秋色來。",
            "名香連竹徑，清梵出花台。身在心無住，他方到幾回。"
        ],
        "notes": [
            ""
        ],
        "volume": "卷二百四十四",
        "no#": 24
    },
    {
        "title": "送壽州陳錄事",
        "author": "韓翃",
        "biography": "",
        "paragraphs": [
            "壽陽南渡口，斂笏見諸侯。五兩楚雲暮，千家淮水秋。",
            "開簾對芳草，送客上春洲。請問山中桂，王孫幾度游。"
        ],
        "notes": [
            ""
        ],
        "volume": "卷二百四十四",
        "no#": 25
    },
    {
        "title": "送趙陸司兵歸使幕",
        "author": "韓翃",
        "biography": "",
        "paragraphs": [
            "客路青蕪遍，關城白日低。身趨雙節近，名共五雲齊。",
            "遠水公田上，春山郡舍西。無因得攜手，東望轉淒淒。"
        ],
        "notes": [
            ""
        ],
        "volume": "卷二百四十四",
        "no#": 26
    },
    {
        "title": "送蔣員外端公歸淮南",
        "author": "韓翃",
        "biography": "",
        "paragraphs": [
            "淮南芳草色，日夕引歸船。禦史王元貺，郎官顧彥先。",
            "光風千日暖，寒食百花燃。惆悵佳期近，澄江與暮天。"
        ],
        "notes": [
            ""
        ],
        "volume": "卷二百四十四",
        "no#": 27
    },
    {
        "title": "題慈仁寺竹院",
        "author": "韓翃",
        "biography": "",
        "paragraphs": [
            "千峰對古寺，何異到西林。幽磬蟬聲下，閑窗竹翠陰。",
            "詩人謝客興，法侶遠公心。寂寂爐煙裏，香花欲暮深。"
        ],
        "notes": [
            ""
        ],
        "volume": "卷二百四十四",
        "no#": 28
    },
    {
        "title": "贈鄆州馬使君",
        "author": "韓翃",
        "biography": "",
        "paragraphs": [
            "東方千萬騎，出望使君時。暮雪行看盡，春城到莫遲。",
            "路人趨墨幘，官柳度青絲。他日鈴齋內，知君亦賦詩。"
        ],
        "notes": [
            ""
        ],
        "volume": "卷二百四十四",
        "no#": 29
    },
    {
        "title": "送張丞歸使幕",
        "author": "韓翃",
        "biography": "",
        "paragraphs": [
            "獨受主恩歸，當朝似者稀。玉壺分禦酒，金殿賜春衣。",
            "拂席流鶯醉，鳴鞭駿馬肥。滿台簪白筆，捧手戀清暉。"
        ],
        "notes": [
            ""
        ],
        "volume": "卷二百四十四",
        "no#": 30
    },
    {
        "title": "贈長洲何主簿",
        "author": "韓翃",
        "biography": "",
        "paragraphs": [
            "掛席逐歸流，依依望虎丘。殘春過楚縣，夜雨宿吳洲。",
            "野寺吟詩入，溪橋折筍遊。到官無一事，清靜有諸侯。"
        ],
        "notes": [
            ""
        ],
        "volume": "卷二百四十四",
        "no#": 31
    },
    {
        "title": "送崔過歸淄青幕府",
        "author": "韓翃",
        "biography": "",
        "paragraphs": [
            "平陵車馬客，海上見旌旗。舊驛千山下，殘花一路時。",
            "春衣過水冷，暮雨出關遲。莫道青州客，迢迢在夢思。"
        ],
        "notes": [
            ""
        ],
        "volume": "卷二百四十四",
        "no#": 32
    },
    {
        "title": "田倉曹東亭夏夜飲得春字",
        "author": "韓翃",
        "biography": "",
        "paragraphs": [
            "薛公門下人，公子又相親。玉佩迎初夜，金壺醉老春。",
            "葛衣香有露，羅幕靜無塵。更羨風流外，文章是一秦。"
        ],
        "notes": [
            ""
        ],
        "volume": "卷二百四十四",
        "no#": 33
    },
    {
        "title": "贈王逖",
        "author": "韓翃",
        "biography": "",
        "paragraphs": [
            "端笏事龍樓，思閑輒告休。新調赭白馬，暫試黑貂裘。",
            "珠履迎佳客，金錢與莫愁。座中豪貴滿，誰道不風流。"
        ],
        "notes": [
            ""
        ],
        "volume": "卷二百四十四",
        "no#": 34
    },
    {
        "title": "送深州吳司馬歸使幕",
        "author": "韓翃",
        "biography": "",
        "paragraphs": [
            "東門送遠客，車馬正紛紛。舊識張京兆，新隨劉領軍。",
            "行驄看暮雨，歸雁踏青雲。一去叢臺北，佳聲幾日聞。"
        ],
        "notes": [
            ""
        ],
        "volume": "卷二百四十四",
        "no#": 35
    },
    {
        "title": "華亭夜宴庾侍禦宅",
        "author": "韓翃",
        "biography": "",
        "paragraphs": [
            "世故他年別，心期此夜同。千峰孤燭外，片雨一更中。",
            "酒客逢山簡，詩人得謝公。自憐驅匹馬，拂曙向關東。"
        ],
        "notes": [
            ""
        ],
        "volume": "卷二百四十四",
        "no#": 36
    },
    {
        "title": "送客之上谷",
        "author": "韓翃",
        "biography": "",
        "paragraphs": [
            "北客悲秋色，田園憶去來。披衣朝易水，匹馬夕燕台。",
            "風翦荷花碎，霜迎栗罅開。賞心知不淺，累月故人杯。"
        ],
        "notes": [
            ""
        ],
        "volume": "卷二百四十四",
        "no#": 37
    },
    {
        "title": "同中書劉舍人題青龍上房",
        "author": "韓翃",
        "biography": "",
        "paragraphs": [
            "西掖歸來後，東林靜者期。遠峰春雪裏，寒竹暮天時。",
            "笑說金人偈，閑聽寶月詩。更憐茶興在，好出下方遲。"
        ],
        "notes": [
            ""
        ],
        "volume": "卷二百四十四",
        "no#": 38
    },
    {
        "title": "宴吳王宅",
        "author": "韓翃",
        "biography": "",
        "paragraphs": [
            "玉管簫聲合，金杯酒色殷。聽歌吳季劄，縱飲漢中山。",
            "稱壽爭離席，留歡輒上關。莫言辭客醉，猶得曳裾還。"
        ],
        "notes": [
            ""
        ],
        "volume": "卷二百四十四",
        "no#": 39
    },
    {
        "title": "題薦福寺衡岳暕師房",
        "author": "韓翃",
        "biography": "",
        "paragraphs": [
            "春城乞食還，高論此中閑。僧臘階前樹，禪心江上山。",
            "疏簾看雪卷，深戶映花關。晚送門人出，鐘聲杳靄間。"
        ],
        "notes": [
            ""
        ],
        "volume": "卷二百四十四",
        "no#": 40
    },
    {
        "title": "送戴迪赴鳳翔幕府",
        "author": "韓翃",
        "biography": "",
        "paragraphs": [
            "青春帶文綬，去事魏征西。上路金羈出，中人玉箸齊。",
            "當歌酒萬斛，看獵馬千蹄。自有從軍樂，何須怨解攜。"
        ],
        "notes": [
            ""
        ],
        "volume": "卷二百四十四",
        "no#": 41
    },
    {
        "title": "送郢州郎使君",
        "author": "韓翃",
        "biography": "",
        "paragraphs": [
            "千人插羽迎，知是范宣城。暮雪楚山冷，春江漢水清。",
            "紅鮮供客飯，翠竹引舟行。一別何時見，相思芳草生。"
        ],
        "notes": [
            ""
        ],
        "volume": "卷二百四十四",
        "no#": 42
    },
    {
        "title": "送李中丞赴辰州",
        "author": "韓翃",
        "biography": "",
        "paragraphs": [
            "白羽逐青絲，翩翩南下時。巴人迎道路，蠻帥引旌旗。",
            "暮雨山開少，秋江葉落遲。功成益地日，應見竹郎祠。"
        ],
        "notes": [
            ""
        ],
        "volume": "卷二百四十四",
        "no#": 43
    },
    {
        "title": "送劉侍禦赴陝州",
        "author": "韓翃",
        "biography": "",
        "paragraphs": [
            "金羈映驌驦，後騎佩幹將。把酒春城晚，鳴鞭曉路長。",
            "帶冰新溜澀，間雪早梅香。明日懷賢處，依依禦史床。"
        ],
        "notes": [
            ""
        ],
        "volume": "卷二百四十四",
        "no#": 44
    },
    {
        "title": "李中丞宅夜宴送丘侍禦赴江東便往辰州",
        "author": "韓翃",
        "biography": "",
        "paragraphs": [
            "積雪臨階夜，重裘對酒時。中丞違沈約，才子送丘遲。",
            "一路三江上，孤舟萬里期。辰州佳興在，他日寄新詩。"
        ],
        "notes": [
            ""
        ],
        "volume": "卷二百四十四",
        "no#": 45
    },
    {
        "title": "送李侍禦歸宣州使幕",
        "author": "韓翃",
        "biography": "",
        "paragraphs": [
            "春草東江外，翩翩北路歸。官齊魏公子，身逐謝玄暉。",
            "山色隨行騎，鶯聲傍客衣。主人池上酌，攜手暮花飛。"
        ],
        "notes": [
            ""
        ],
        "volume": "卷二百四十四",
        "no#": 46
    },
    {
        "title": "東城水亭宴李侍禦副使",
        "author": "韓翃",
        "biography": "",
        "paragraphs": [
            "東門留客處，沽酒用錢刀。秋水床下急，斜暉林外高。",
            "金羈絡騕褭，玉匣閉豪曹。去日隨戎幕，東風見伯勞。"
        ],
        "notes": [
            ""
        ],
        "volume": "卷二百四十四",
        "no#": 47
    },
    {
        "title": "送秘書謝監赴江西使幕",
        "author": "韓翃",
        "biography": "",
        "paragraphs": [
            "謝監憶山程，辭家萬里行。寒衣傍楚色，孤枕宿潮聲。",
            "小寇不足問，新詩應漸清。府公相待日，引旆出江城。"
        ],
        "notes": [
            ""
        ],
        "volume": "卷二百四十四",
        "no#": 48
    },
    {
        "title": "送江陵元司錄",
        "author": "韓翃",
        "biography": "",
        "paragraphs": [
            "新領州從事，曾為朝大夫。江城竹使待，山路橘官扶。",
            "片雨三江道，殘秋五葉湖。能令詩思好，楚色與寒蕪。"
        ],
        "notes": [
            ""
        ],
        "volume": "卷二百四十四",
        "no#": 49
    },
    {
        "title": "送李舍人攜家歸江東覲省",
        "author": "韓翃",
        "biography": "",
        "paragraphs": [
            "二十青宮吏，成名似者稀。承顏陸郎去，攜手謝娘歸。",
            "夜月回孤燭，秋風試夾衣。扁舟楚水上，來往速如飛。"
        ],
        "notes": [
            ""
        ],
        "volume": "卷二百四十四",
        "no#": 50
    },
    {
        "title": "送劉侍禦赴令公行營",
        "author": "韓翃",
        "biography": "",
        "paragraphs": [
            "東城躍紫騮，西路大刀頭。上客劉公幹，元戎郭細侯。",
            "一軍偏許國，百戰又防秋。請問蕭關道，胡塵早晚收。"
        ],
        "notes": [
            ""
        ],
        "volume": "卷二百四十四",
        "no#": 51
    },
    {
        "title": "送蘇州姚長史",
        "author": "韓翃",
        "biography": "",
        "paragraphs": [
            "江城驛路長，煙樹過雲陽。舟領青絲纜，人歌白玉郎。",
            "葛衣行柳翠，花簟宿荷香。別有心期處，湖光滿訟堂。"
        ],
        "notes": [
            ""
        ],
        "volume": "卷二百四十四",
        "no#": 52
    },
    {
        "title": "送金華王明府",
        "author": "韓翃",
        "biography": "",
        "paragraphs": [
            "縣舍江雲裏，心閑境又偏。家貧陶令酒，月俸沈郎錢。",
            "黃蘖香山路，青楓暮雨天。時聞引車騎，竹外到銅泉。"
        ],
        "notes": [
            ""
        ],
        "volume": "卷二百四十四",
        "no#": 53
    },
    {
        "title": "送田倉曹汴州覲省",
        "author": "韓翃",
        "biography": "",
        "paragraphs": [
            "拜慶承天寵，朝來辭漢宮。玉杯分湛露，金勒借追風。",
            "古驛秋山下，平蕪暮雨中。翩翩魏公子，人看渡關東。"
        ],
        "notes": [
            ""
        ],
        "volume": "卷二百四十四",
        "no#": 54
    },
    {
        "title": "送張渚赴越州",
        "author": "韓翃",
        "biography": "",
        "paragraphs": [
            "白麵誰家郎，青驪照地光。桃花開綬色，蘇合借衣香。",
            "暮雪連峰近，春江海市長。風流似張緒，別後見垂楊。"
        ],
        "notes": [
            ""
        ],
        "volume": "卷二百四十四",
        "no#": 55
    },
    {
        "title": "奉和元相公家園即事寄王相公",
        "author": "韓翃",
        "biography": "",
        "paragraphs": [
            "共列中台貴，能齊物外心。回車青閣晚，解帶碧茸深。",
            "寒水分畦入，晴花度竹尋。題詩更相憶，一字重千金。"
        ],
        "notes": [
            ""
        ],
        "volume": "卷二百四十四",
        "no#": 56
    },
    {
        "title": "送道士侄歸池陽",
        "author": "韓翃",
        "biography": "",
        "paragraphs": [
            "銀角桃枝杖，東門贈別初。幽州尋馬客，灞岸送驢車。",
            "野飯秋山靜，行衣落照餘。燕南群從少，此去意何如。"
        ],
        "notes": [
            ""
        ],
        "volume": "卷二百四十四",
        "no#": 57
    },
    {
        "title": "送劉長上歸城南別業",
        "author": "韓翃",
        "biography": "",
        "paragraphs": [
            "數刻是歸程，花間落照明。春衣香不散，駿馬汗猶輕。",
            "南渡春流淺，西風片雨晴。朝還會相就，飯爾五侯鯖。"
        ],
        "notes": [
            ""
        ],
        "volume": "卷二百四十四",
        "no#": 58
    },
    {
        "title": "贈張五諲歸濠州別業",
        "author": "韓翃",
        "biography": "",
        "paragraphs": [
            "常知罷官意，果與世人疏。複此涼風起，仍聞濠上居。",
            "故山期采菊，秋水憶觀魚。一去蓬蒿徑，羨君閑有餘。"
        ],
        "notes": [
            ""
        ],
        "volume": "卷二百四十四",
        "no#": 59
    },
    {
        "title": "送營城李少府",
        "author": "韓翃",
        "biography": "",
        "paragraphs": [
            "懷祿兼就養，更懷趨府心。晴山東裏近，春水北門深。",
            "新綬映芳草，舊家依遠林。還乘鄭小駟，躞蹀縣城陰。"
        ],
        "notes": [
            ""
        ],
        "volume": "卷二百四十四",
        "no#": 60
    },
    {
        "title": "魯中送魯使君歸鄭州",
        "author": "韓翃",
        "biography": "",
        "paragraphs": [
            "城中金絡騎，出餞沈東陽。九月寒露白，六關秋草黃。",
            "齊謳聽處妙，魯酒把來香。醉後著鞭去，梅山道路長。"
        ],
        "notes": [
            ""
        ],
        "volume": "卷二百四十四",
        "no#": 61
    },
    {
        "title": "送夏侯校書歸上都",
        "author": "韓翃",
        "biography": "",
        "paragraphs": [
            "後輩傳佳句，高流愛美名。青春事賀監，黃卷問張生。",
            "暮雪重裘醉，寒山匹馬行。此回將詣闕，幾日諫書成。"
        ],
        "notes": [
            ""
        ],
        "volume": "卷二百四十四",
        "no#": 62
    },
    {
        "title": "送李明府赴連州",
        "author": "韓翃",
        "biography": "",
        "paragraphs": [
            "萬里向南湘，孤舟入桂陽。諸侯迎上客，小吏拜官郎。",
            "春服橦花細，初筵木槿芳。看承雨露速，不待荔枝香。"
        ],
        "notes": [
            ""
        ],
        "volume": "卷二百四十四",
        "no#": 63
    },
    {
        "title": "送盧大理趙侍禦祭東嶽兼寄孟兗州",
        "author": "韓翃",
        "biography": "",
        "paragraphs": [
            "東嶽昔有事，兩臣朝望歸。驛亭開歲酒，齋舍著新衣。",
            "上客鐘大理，主人陶武威。仍隨禦史馬，山路滿光輝。"
        ],
        "notes": [
            ""
        ],
        "volume": "卷二百四十四",
        "no#": 64
    },
    {
        "title": "送皇甫大夫赴浙東",
        "author": "韓翃",
        "biography": "",
        "paragraphs": [
            "舟師分水國，漢將領秦官。麾下同心吏，軍中□□端。",
            "吳門秋露濕，楚驛暮天寒。豪貴東山去，風流勝謝安。"
        ],
        "notes": [
            ""
        ],
        "volume": "卷二百四十四",
        "no#": 65
    },
    {
        "title": "送韋秀才",
        "author": "韓翃",
        "biography": "",
        "paragraphs": [
            "東人相見罷，秋草獨歸時。幾日孫弘閣，當年謝脁詩。",
            "寒山葉落早，多雨路行遲。好憶金門步，功名自有期。"
        ],
        "notes": [
            ""
        ],
        "volume": "卷二百四十四",
        "no#": 66
    }
]