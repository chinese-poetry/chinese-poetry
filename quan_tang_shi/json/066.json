[
    {
        "title": "古劍篇",
        "author": "郭震",
        "biography": "",
        "paragraphs": [
            "君不見昆吾鐵冶飛炎煙，紅光紫氣俱赫然。",
            "良工鍛煉凡幾年，鑄得寶劍名龍泉。龍泉顏色如霜雪，",
            "正逢天下無風塵，幸得周防君子身。精光黯黯青蛇色，",
            "何言中路遭棄捐，零落漂淪古獄邊。雖複塵埋無所用，"
        ],
        "notes": [
            ""
        ],
        "volume": "卷六十六",
        "no#": 1
    },
    {
        "title": "塞上",
        "author": "郭震",
        "biography": "",
        "paragraphs": [
            "塞外虜塵飛，頻年出武威。死生隨玉劍，辛苦向金微。",
            "久戍人將老，長征馬不肥。仍聞酒泉郡，已合數重圍。"
        ],
        "notes": [
            ""
        ],
        "volume": "卷六十六",
        "no#": 2
    },
    {
        "title": "寄劉校書",
        "author": "郭震",
        "biography": "",
        "paragraphs": [
            "俗吏三年何足論，每將榮辱在朝昏。才微易向風塵老，",
            "回首漢家丞相府，昨來誰得掃重門。"
        ],
        "notes": [
            ""
        ],
        "volume": "卷六十六",
        "no#": 3
    },
    {
        "title": "同徐員外除太子舍人寓直之作",
        "author": "郭震",
        "biography": "",
        "paragraphs": [
            "太子擅元良，宮臣命偉長。除榮辭會府，直宿總書坊。",
            "露濕幽岩桂，風吹便坐桑。閣連雲一色，池帶月重光。",
            "葉死蘭無氣，荷枯水不香。遙聞秋興作，言是晉中郎。"
        ],
        "notes": [
            ""
        ],
        "volume": "卷六十六",
        "no#": 4
    },
    {
        "title": "春江曲",
        "author": "郭震",
        "biography": "",
        "paragraphs": [
            "江水春沉沉，上有雙竹林。竹葉壞水色，郎亦壞人心。"
        ],
        "notes": [
            ""
        ],
        "volume": "卷六十六",
        "no#": 5
    },
    {
        "title": "王昭君三首",
        "author": "郭震",
        "biography": "",
        "paragraphs": [
            "自嫁單于國，長銜漢掖悲。容顏日憔悴，有甚畫圖時。",
            "厭踐冰霜域，嗟為邊塞人。思從漠南獵，一見漢家塵。",
            "聞有南河信，傳言殺畫師。始知君念重，更肯惜蛾眉。"
        ],
        "notes": [
            ""
        ],
        "volume": "卷六十六",
        "no#": 6
    },
    {
        "title": "子夜四時歌六首：春歌",
        "author": "郭震",
        "biography": "",
        "paragraphs": [
            "陌頭楊柳枝，已被春風吹。妾心正斷絕，君懷那得知。",
            "青樓含日光，綠池起風色。贈子同心花，殷勤此何極。"
        ],
        "notes": [
            ""
        ],
        "volume": "卷六十六",
        "no#": 7
    },
    {
        "title": "子夜四時歌六首：秋歌",
        "author": "郭震",
        "biography": "",
        "paragraphs": [
            "邀歡空佇立，望美頻回顧。何時複采菱，江中密相遇。",
            "辟惡茱萸囊，延年菊花酒。與子結綢繆，丹心此何有。"
        ],
        "notes": [
            ""
        ],
        "volume": "卷六十六",
        "no#": 8
    },
    {
        "title": "子夜四時歌六首：冬歌",
        "author": "郭震",
        "biography": "",
        "paragraphs": [
            "北極嚴氣升，南至溫風謝。調絲競短歌，拂枕憐長夜。",
            "帷橫雙翡翠，被卷兩鴛鴦。婉態不自得，宛轉君王床。"
        ],
        "notes": [
            ""
        ],
        "volume": "卷六十六",
        "no#": 9
    },
    {
        "title": "二月樂游詩",
        "author": "郭震",
        "biography": "",
        "paragraphs": [
            "二月芳遊始，開軒望曉池。綠蘭日吐葉，紅蕊向盈枝。",
            "柳色行將改，君心幸莫移。陽春遽多意，唯願兩人知。"
        ],
        "notes": [
            ""
        ],
        "volume": "卷六十六",
        "no#": 10
    },
    {
        "title": "十月樂游詩",
        "author": "郭震",
        "biography": "",
        "paragraphs": [
            "十月嚴陰盛，霜氣下玉台。羅衣羞自解，綺帳待君開。",
            "銀箭更籌緩，金爐香氣來。愁仍夜未幾，已使炭成灰。"
        ],
        "notes": [
            ""
        ],
        "volume": "卷六十六",
        "no#": 11
    },
    {
        "title": "螢",
        "author": "郭震",
        "biography": "",
        "paragraphs": [
            "秋風凜凜月依依，飛過高梧影裏時。",
            "暗處若教同眾類，世間爭得有人知。"
        ],
        "notes": [
            ""
        ],
        "volume": "卷六十六",
        "no#": 12
    },
    {
        "title": "蛩",
        "author": "郭震",
        "biography": "",
        "paragraphs": [
            "愁殺離家未達人，一聲聲到枕前聞。",
            "苦吟莫向朱門裏，滿耳笙歌不聽君。"
        ],
        "notes": [
            ""
        ],
        "volume": "卷六十六",
        "no#": 13
    },
    {
        "title": "雲",
        "author": "郭震",
        "biography": "",
        "paragraphs": [
            "聚散虛空去複還，野人閑處倚筇看。",
            "不知身是無根物，蔽月遮星作萬端。"
        ],
        "notes": [
            ""
        ],
        "volume": "卷六十六",
        "no#": 14
    },
    {
        "title": "野井",
        "author": "郭震",
        "biography": "",
        "paragraphs": [
            "縱無汲引味清澄，冷浸寒空月一輪。",
            "鑿處若教當要路，為君常濟往來人。"
        ],
        "notes": [
            ""
        ],
        "volume": "卷六十六",
        "no#": 15
    },
    {
        "title": "米囊花",
        "author": "郭震",
        "biography": "",
        "paragraphs": [
            "開花空道勝於草，結實何曾濟得民。",
            "卻笑野田禾與黍，不聞弦管過青春。"
        ],
        "notes": [
            ""
        ],
        "volume": "卷六十六",
        "no#": 16
    },
    {
        "title": "惜花",
        "author": "郭震",
        "biography": "",
        "paragraphs": [
            "豔拂衣襟蕊拂杯，繞枝閑共蝶徘徊。",
            "春風滿目還惆悵，半欲離披半未開。"
        ],
        "notes": [
            ""
        ],
        "volume": "卷六十六",
        "no#": 17
    },
    {
        "title": "蓮花",
        "author": "郭震",
        "biography": "",
        "paragraphs": [
            "臉膩香熏似有情，世間何物比輕盈。",
            "湘妃雨後來池看，碧玉盤中弄水晶。"
        ],
        "notes": [
            ""
        ],
        "volume": "卷六十六",
        "no#": 18
    }
]