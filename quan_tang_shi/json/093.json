[
    {
        "title": "九日幸臨渭亭登高應制得開字",
        "author": "盧藏用",
        "biography": "",
        "paragraphs": [
            "上月重陽滿，中天萬乘來。萸依佩里發，菊向酒邊開。",
            "聖澤煙雲動，宸文象緯回。小臣無以答，願奉億千杯。"
        ],
        "notes": [
            ""
        ],
        "volume": "卷九十三",
        "no#": 1
    },
    {
        "title": "奉和九月九日登慈恩寺浮圖應制",
        "author": "盧藏用",
        "biography": "",
        "paragraphs": [
            "化塔龍山起，中天鳳輦迂。彩旒牽畫刹，雜佩冒香萸。",
            "寶葉擎千座，金英漬百盂。秋雲飄聖藻，霄極捧連珠。"
        ],
        "notes": [
            ""
        ],
        "volume": "卷九十三",
        "no#": 2
    },
    {
        "title": "宋主簿鳴皋夢趙六予未及報而陳子雲亡今追為此詩荅宋兼貽平昔遊舊",
        "author": "盧藏用",
        "biography": "",
        "paragraphs": [
            "暮川罕停波，朝雲無留色。故人琴與詩，可存不可識。",
            "識心尚可親，琴詩非故人。鳴皋初夢趙，蜀國已悲陳。",
            "感化傷淪滅，魂交惜未申。冥期失幽報，茲理複今晨。",
            "前嗟成後泣，已矣將何及。舊感與新悲，虛懷酬昔時。",
            "趙侯鴻寶氣，獨負青雲姿。群有含妙識，眾象懸清機。",
            "雄談盡物變，精義解人頤。在陰既獨善，幽躍自為疑。",
            "踠彼千里足，傷哉一尉欺。陳生富清理，卓犖兼文史。",
            "思縟巫山雲，調逸岷江水。鏗鏘哀忠義，感激懷知己。",
            "負劍登薊門，孤游入燕市。浩歌去京國，歸守西山趾。",
            "幽居探元化，立言見千祀。埋沒經濟情，良圖竟雲已。",
            "坐憶平生遊，十載懷嵩丘。題書滿古壁，采藥遍岩幽。",
            "子微化金鼎，仙笙不可求。榮哉宋與陸，名宦美中州。",
            "存亡一暌阻，岐路方悠悠。自予事山海，及茲人世改。",
            "傳聞當世榮，皆入古人名。無複平原賦，空餘鄰笛聲。",
            "泣對西州使，悲訪北邙塋。新墳蔓宿草，舊闕毀殘銘。",
            "為君成此曲，因言寄友生。默語無窮事，凋傷共此情。"
        ],
        "notes": [
            ""
        ],
        "volume": "卷九十三",
        "no#": 3
    },
    {
        "title": "餞唐州高使君赴任",
        "author": "盧藏用",
        "biography": "",
        "paragraphs": [
            "餞酒臨豐樹，褰帷出魯陽。蕙蘭春已晚，桐柏路猶長。",
            "祖逖方城鎮，安期外氏鄉。從來二千石，天子命唯良。"
        ],
        "notes": [
            ""
        ],
        "volume": "卷九十三",
        "no#": 4
    },
    {
        "title": "餞許州宋司馬赴任",
        "author": "盧藏用",
        "biography": "",
        "paragraphs": [
            "國為休征選，輿因仲舉題。山川襄野隔，朋酒灞亭暌。",
            "零雨征軒騖，秋風別驥嘶。驪歌一曲罷，愁望正淒淒。"
        ],
        "notes": [
            ""
        ],
        "volume": "卷九十三",
        "no#": 5
    },
    {
        "title": "奉和立春遊苑迎春應制",
        "author": "盧藏用",
        "biography": "",
        "paragraphs": [
            "天游龍輦駐城闉，上苑遲光晚更新。瑤台半入黃山路，",
            "幸預柏台稱獻壽，願陪千畝及農晨。"
        ],
        "notes": [
            ""
        ],
        "volume": "卷九十三",
        "no#": 6
    },
    {
        "title": "奉和幸安樂公主山莊應制",
        "author": "盧藏用",
        "biography": "",
        "paragraphs": [
            "皇女瓊台天漢潯，星橋月宇構山林。飛蘿半拂銀題影，",
            "瑤池駐蹕恩方久，璧月無文興轉深。"
        ],
        "notes": [
            ""
        ],
        "volume": "卷九十三",
        "no#": 7
    },
    {
        "title": "夜宴安樂公主宅",
        "author": "盧藏用",
        "biography": "",
        "paragraphs": [
            "侯家主第一時新，上席華年不惜春。",
            "珠釭綴日那知夜，玉斝流霞畏底晨。"
        ],
        "notes": [
            ""
        ],
        "volume": "卷九十三",
        "no#": 8
    },
    {
        "title": "九月九日幸臨渭亭登高應制得涘字",
        "author": "岑羲",
        "biography": "",
        "paragraphs": [
            "重九開科曆，千齡逢聖紀。爰豫矚秦垌，升高臨灞涘。",
            "玉醴浮仙菊，瓊筵薦芳芷。一聞帝舜歌，歡娛良未已。"
        ],
        "notes": [
            ""
        ],
        "volume": "卷九十三",
        "no#": 9
    },
    {
        "title": "奉和九月九日登慈恩寺浮屠應制",
        "author": "岑羲",
        "biography": "",
        "paragraphs": [
            "寶台聳天外，玉輦步雲端。日麗重陽景，風搖季月寒。",
            "梵堂遙集雁，帝樂近翔鸞。願獻延齡酒，長承湛露歡。"
        ],
        "notes": [
            ""
        ],
        "volume": "卷九十三",
        "no#": 10
    },
    {
        "title": "餞唐州高使君",
        "author": "岑羲",
        "biography": "",
        "paragraphs": [
            "蒼茫南塞地，明媚上春時。目極傷千里，懷君不自持。",
            "征車別岐路，斜日下崦嵫。一歎軺軒阻，悠悠即所思。"
        ],
        "notes": [
            ""
        ],
        "volume": "卷九十三",
        "no#": 11
    },
    {
        "title": "奉和春日幸望春宮應制",
        "author": "岑羲",
        "biography": "",
        "paragraphs": [
            "和風助律應韶年，清蹕乘高入望仙。花笑鶯歌迎帝輦，",
            "一奉恩榮同鎬宴，空知率舞聽熏弦。"
        ],
        "notes": [
            ""
        ],
        "volume": "卷九十三",
        "no#": 12
    },
    {
        "title": "奉和幸安樂公主山莊應制",
        "author": "岑羲",
        "biography": "",
        "paragraphs": [
            "銀榜重樓出霧開，金輿步輦向天來。泉聲迥入吹簫曲，",
            "誠願北極拱堯日，微臣抃舞詠康哉。"
        ],
        "notes": [
            ""
        ],
        "volume": "卷九十三",
        "no#": 13
    },
    {
        "title": "夜宴安樂公主新宅",
        "author": "岑羲",
        "biography": "",
        "paragraphs": [
            "金榜重樓開夜扉，瓊筵愛客未言歸。",
            "銜歡不覺銀河曙，盡醉那知玉漏稀。"
        ],
        "notes": [
            ""
        ],
        "volume": "卷九十三",
        "no#": 14
    },
    {
        "title": "儀坤廟樂章二首",
        "author": "薛稷",
        "biography": "",
        "paragraphs": [
            "陽靈配德，陰魄昭升。堯壇鳳下，漢室龍興。伣天作對，",
            "我粢既潔，我醴既澄。陰陰靈廟，光靈若憑。德馨惟饗，",
            "外睦九族，內光一庭。克生睿哲，祚我休明。欽若徽範，",
            "實受其福，斯乎億齡。"
        ],
        "notes": [
            ""
        ],
        "volume": "卷九十三",
        "no#": 15
    },
    {
        "title": "九日幸臨渭亭登高應制得曆字",
        "author": "薛稷",
        "biography": "",
        "paragraphs": [
            "暮節乘原野，宣遊俯崖壁。秋登華實滿，氣嚴鷹隼擊。",
            "仙菊含霜泛，聖藻臨雲錫。願陪九九辰，長奉千千曆。"
        ],
        "notes": [
            ""
        ],
        "volume": "卷九十三",
        "no#": 16
    },
    {
        "title": "慈恩寺九日應制",
        "author": "薛稷",
        "biography": "",
        "paragraphs": [
            "寶宮星宿劫，香塔鬼神功。王游盛塵外，睿覽出區中。",
            "日宇開初景，天詞掩大風。微臣謝時菊，薄采入芳叢。"
        ],
        "notes": [
            ""
        ],
        "volume": "卷九十三",
        "no#": 17
    },
    {
        "title": "早春魚亭山",
        "author": "薛稷",
        "biography": "",
        "paragraphs": [
            "春氣動百草，紛榮時斷續。白雲自高妙，裴回空山曲。",
            "陽林花已紅，寒澗苔未綠。伊余息人事，蕭寂無營欲。",
            "客行雖雲遠，玩之聊自足。"
        ],
        "notes": [
            ""
        ],
        "volume": "卷九十三",
        "no#": 18
    },
    {
        "title": "秋日還京陝西十裏作",
        "author": "薛稷",
        "biography": "",
        "paragraphs": [
            "驅車越陝郊，北顧臨大河。隔河望鄉邑，秋風水增波。",
            "西登咸陽途，日暮憂思多。傅岩既紆鬱，首山亦嵯峨。",
            "操築無昔老，采薇有遺歌。客游節回換，人生知幾何。"
        ],
        "notes": [
            ""
        ],
        "volume": "卷九十三",
        "no#": 19
    },
    {
        "title": "奉和送金城公主適西蕃應制",
        "author": "薛稷",
        "biography": "",
        "paragraphs": [
            "天道寧殊俗，慈仁乃戢兵。懷荒寄赤子，忍愛鞠蒼生。",
            "月下瓊娥去，星分寶婺行。關山馬上曲，相送不勝情。"
        ],
        "notes": [
            ""
        ],
        "volume": "卷九十三",
        "no#": 20
    },
    {
        "title": "春日登樓野望",
        "author": "薛稷",
        "biography": "",
        "paragraphs": [
            "憑軒聊一望，春色幾芬菲。野外煙初合，樓前花正飛。",
            "嬌鶯弄新響，斜日散餘暉。誰忍孤遊客，言念獨依依。"
        ],
        "notes": [
            ""
        ],
        "volume": "卷九十三",
        "no#": 21
    },
    {
        "title": "餞許州宋司馬赴任",
        "author": "薛稷",
        "biography": "",
        "paragraphs": [
            "令弟與名兄，高才振兩京。別序聞鴻雁，離章動鶺鴒。",
            "遠朋馳翰墨，勝地寫丹青。風月相思夜，勞望潁川星。"
        ],
        "notes": [
            ""
        ],
        "volume": "卷九十三",
        "no#": 22
    },
    {
        "title": "奉和聖制春日幸望春宮應制",
        "author": "薛稷",
        "biography": "",
        "paragraphs": [
            "九春風景足林泉，四面雲霞敞禦筵。花鏤黃山繡作苑，",
            "喜奉仙游歸路遠，直言行樂不言旋。"
        ],
        "notes": [
            ""
        ],
        "volume": "卷九十三",
        "no#": 23
    },
    {
        "title": "奉和幸安樂公主山莊應制",
        "author": "薛稷",
        "biography": "",
        "paragraphs": [
            "主家園囿極新規，帝郊遊豫奉天儀。歡宴瑤台鎬京集，",
            "借問今朝八龍駕，何如昔日望仙池。"
        ],
        "notes": [
            ""
        ],
        "volume": "卷九十三",
        "no#": 24
    },
    {
        "title": "秋朝覽鏡",
        "author": "薛稷",
        "biography": "",
        "paragraphs": [
            "客心驚落木，夜坐聽秋風。朝日看容鬢，生涯在鏡中。"
        ],
        "notes": [
            ""
        ],
        "volume": "卷九十三",
        "no#": 25
    },
    {
        "title": "夜宴安樂公主新宅",
        "author": "薛稷",
        "biography": "",
        "paragraphs": [
            "秦樓宴喜月裴回，妓筵銀燭滿庭開。",
            "坐中香氣排花出，扇後歌聲逐酒來。"
        ],
        "notes": [
            ""
        ],
        "volume": "卷九十三",
        "no#": 26
    },
    {
        "title": "餞唐永昌",
        "author": "薛稷",
        "biography": "",
        "paragraphs": [
            "河洛風煙壯市朝，送君飛鳧去漸遙。",
            "更思明年桃李月，花紅柳綠宴浮橋。"
        ],
        "notes": [
            ""
        ],
        "volume": "卷九十三",
        "no#": 27
    },
    {
        "title": "九日幸臨渭亭登高應制得酒字",
        "author": "馬懷素",
        "biography": "",
        "paragraphs": [
            "睿賞葉通三，宸遊契重九。蘭將葉布席，菊用香浮酒。",
            "落日下桑榆，秋風歇楊柳。幸齊東戶慶，希薦南山壽。"
        ],
        "notes": [
            ""
        ],
        "volume": "卷九十三",
        "no#": 28
    },
    {
        "title": "奉和九月九日登慈恩寺浮圖應制",
        "author": "馬懷素",
        "biography": "",
        "paragraphs": [
            "季月啟重陽，金輿陟寶坊。禦旗橫日道，仙塔儼雲莊。",
            "帝蹕千官從，幹詞七曜光。顧慚文墨職，無以頌時康。"
        ],
        "notes": [
            ""
        ],
        "volume": "卷九十三",
        "no#": 29
    },
    {
        "title": "奉和送金城公主適西蕃應制",
        "author": "馬懷素",
        "biography": "",
        "paragraphs": [
            "帝子今何去，重姻適異方。離情愴宸掖，別路繞關梁。",
            "望絕園中柳，悲纏陌上桑。空餘願黃鶴，東顧憶回翔。"
        ],
        "notes": [
            ""
        ],
        "volume": "卷九十三",
        "no#": 30
    },
    {
        "title": "餞許州宋司馬赴任",
        "author": "馬懷素",
        "biography": "",
        "paragraphs": [
            "潁川開郡邑，角宿分躔野。君非仲舉才，誰是題輿者。",
            "憫憫琴上鶴，蕭蕭路傍馬。嚴程若可留，別袂希再把。"
        ],
        "notes": [
            ""
        ],
        "volume": "卷九十三",
        "no#": 31
    },
    {
        "title": "餞唐州高使君赴任",
        "author": "馬懷素",
        "biography": "",
        "paragraphs": [
            "外牧資賢守，斯人奉帝俞。淮南膺建隼，渭北暫分符。",
            "坐歎煙波隔，行嗟物候殊。何年升美課，回首北城隅。"
        ],
        "notes": [
            ""
        ],
        "volume": "卷九十三",
        "no#": 32
    },
    {
        "title": "奉和立春遊苑迎春應制",
        "author": "馬懷素",
        "biography": "",
        "paragraphs": [
            "玄鑰飛灰出洞房，青郊迎氣肇初陽。仙輿暫下宜春苑，",
            "唯有裁花飾簪鬢，恒隨聖藻狎年光。"
        ],
        "notes": [
            ""
        ],
        "volume": "卷九十三",
        "no#": 33
    },
    {
        "title": "奉和聖制春日幸望春宮應制",
        "author": "馬懷素",
        "biography": "",
        "paragraphs": [
            "彩仗雕輿俯碧潯，行春禦氣發皇心。搖風細柳縈馳道，",
            "謬參西掖沾堯酒，願沐南熏解舜琴。"
        ],
        "notes": [
            ""
        ],
        "volume": "卷九十三",
        "no#": 34
    },
    {
        "title": "奉和人日宴大明宮恩賜彩縷人勝應制",
        "author": "馬懷素",
        "biography": "",
        "paragraphs": [
            "日宇千門平旦開，天容萬象列昭回。三陽候節金為勝，",
            "何幸得參詞賦職，自憐終乏馬卿才。"
        ],
        "notes": [
            ""
        ],
        "volume": "卷九十三",
        "no#": 35
    },
    {
        "title": "奉和幸安樂公主山莊應制",
        "author": "馬懷素",
        "biography": "",
        "paragraphs": [
            "主家台沼勝平陽，帝幸歡娛樂未央。掩映雕窗交極浦，",
            "聖酒一沾何以報，唯欣頌德奉時康。"
        ],
        "notes": [
            ""
        ],
        "volume": "卷九十三",
        "no#": 36
    },
    {
        "title": "興慶池侍宴應制",
        "author": "馬懷素",
        "biography": "",
        "paragraphs": [
            "積水逶迤繞直城，含虛皎鏡有餘清。圖雲曲榭連緹幕，",
            "無勞海上尋仙客，即此蓬萊在帝京。"
        ],
        "notes": [
            ""
        ],
        "volume": "卷九十三",
        "no#": 37
    },
    {
        "title": "夜宴安樂公主宅",
        "author": "馬懷素",
        "biography": "",
        "paragraphs": [
            "鳳樓窈窕淩三襲，翠幌玲瓏瞰九衢。",
            "複道中宵留宴衎，彌令上客想踟躕。"
        ],
        "notes": [
            ""
        ],
        "volume": "卷九十三",
        "no#": 38
    },
    {
        "title": "餞唐永昌",
        "author": "馬懷素",
        "biography": "",
        "paragraphs": [
            "聞君出宰洛陽隅，賓友稱觴餞路衢。",
            "別後相思在何處，只應關下望仙鳧。"
        ],
        "notes": [
            ""
        ],
        "volume": "卷九十三",
        "no#": 39
    }
]