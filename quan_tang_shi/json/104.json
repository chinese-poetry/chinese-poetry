[
    {
        "title": "奉和九日幸臨渭亭登高應制得餘字",
        "author": "蕭至忠",
        "biography": "",
        "paragraphs": [
            "望幸三秋暮，登高九日初。朱旗巡漢苑，翠帟俯秦墟。",
            "寵極萸房遍，恩深菊酎餘。承歡何以答，萬億奉宸居。"
        ],
        "notes": [
            ""
        ],
        "volume": "卷一百零四",
        "no#": 1
    },
    {
        "title": "奉和九月九日登慈恩寺浮圖應制",
        "author": "蕭至忠",
        "biography": "",
        "paragraphs": [
            "天蹕三乘啟，星輿六轡行。登高淩寶塔，極目遍王城。",
            "神衛空中繞，仙歌雲外清。重陽千萬壽，率舞頌升平。"
        ],
        "notes": [
            ""
        ],
        "volume": "卷一百零四",
        "no#": 2
    },
    {
        "title": "奉和幸安樂公主山莊應制",
        "author": "蕭至忠",
        "biography": "",
        "paragraphs": [
            "西郊窈窕鳳凰台，北渚平明法駕來。匝地金聲初度曲，",
            "微臣此時承宴樂，仿佛疑從星漢回。"
        ],
        "notes": [
            ""
        ],
        "volume": "卷一百零四",
        "no#": 3
    },
    {
        "title": "送張亶赴朔方應制",
        "author": "蕭至忠",
        "biography": "",
        "paragraphs": [
            "命將擇耆年，圖功勝必全。光輝萬乘餞，威武二庭宣。",
            "中衢橫鼓角，曠野蔽旌旃。推食天廚至，投醪禦酒傳。",
            "涼風過雁苑，殺氣下雞田。分閫恩何極，臨岐動睿篇。"
        ],
        "notes": [
            ""
        ],
        "volume": "卷一百零四",
        "no#": 4
    },
    {
        "title": "陪幸長寧公主林亭",
        "author": "蕭至忠",
        "biography": "",
        "paragraphs": [
            "公主林亭地，清晨降玉輿。畫橋飛渡水，仙閣迥臨虛。",
            "新晴看蛺蝶，早夏摘芙蕖。文酒娛游盛，忻叨侍從餘。"
        ],
        "notes": [
            ""
        ],
        "volume": "卷一百零四",
        "no#": 5
    },
    {
        "title": "陪幸五王宅",
        "author": "蕭至忠",
        "biography": "",
        "paragraphs": [
            "北斗樞機任，西京肺腑親。疇昔王門下，今茲制幸晨。",
            "恩來山水被，聖作管弦新。繞座熏紅藥，當軒暗綠筠。",
            "摘荷才早夏，聽鳥尚餘春。行漏金徒曉，風煙是觀津。"
        ],
        "notes": [
            ""
        ],
        "volume": "卷一百零四",
        "no#": 6
    },
    {
        "title": "三會寺應制",
        "author": "蕭至忠",
        "biography": "",
        "paragraphs": [
            "岧嶢倉史台，敞朗紺園開。戒旦壺人警，翻霜羽騎來。",
            "下輦登三襲，褰旒望九垓。林披館陶榜，水浸昆明灰。",
            "網戶飛花綴，幡竿度鳥回。豫遊仙唱動，瀟灑出塵埃。"
        ],
        "notes": [
            ""
        ],
        "volume": "卷一百零四",
        "no#": 7
    },
    {
        "title": "薦福寺應制",
        "author": "蕭至忠",
        "biography": "",
        "paragraphs": [
            "地靈傳景福，天駕儼鉤陳。佳哉藩邸舊，赫矣梵宮新。",
            "香塔魚山下，禪堂雁水濱。珠幡映白日，鏡殿寫青春。",
            "甚歡延故吏，大覺拯生人。幸承歌頌末，長奉屬車塵。"
        ],
        "notes": [
            ""
        ],
        "volume": "卷一百零四",
        "no#": 8
    },
    {
        "title": "陪游上苑遇雪",
        "author": "蕭至忠",
        "biography": "",
        "paragraphs": [
            "龍驂曉入望春宮，正逢春雪舞春風。",
            "花光並在天文上，寒氣行銷禦酒中。"
        ],
        "notes": [
            ""
        ],
        "volume": "卷一百零四",
        "no#": 9
    },
    {
        "title": "奉和九日幸臨渭亭登高應制得風字",
        "author": "李迥秀",
        "biography": "",
        "paragraphs": [
            "重九臨商節，登高出漢宮。正逢萸實滿，還對菊花叢。",
            "霽雲開就日，仙藻麗秋風。微臣預在鎬，竊抃遂無窮。"
        ],
        "notes": [
            ""
        ],
        "volume": "卷一百零四",
        "no#": 10
    },
    {
        "title": "奉和九月九日登慈恩寺浮圖應制",
        "author": "李迥秀",
        "biography": "",
        "paragraphs": [
            "沙界人王塔，金繩梵帝遊。言從祇樹賞，行玩菊叢秋。",
            "禦酒調甘露，天花拂彩旒。堯年將佛日，同此慶時休。"
        ],
        "notes": [
            ""
        ],
        "volume": "卷一百零四",
        "no#": 11
    },
    {
        "title": "奉和幸安樂公主山莊應制",
        "author": "李迥秀",
        "biography": "",
        "paragraphs": [
            "詰旦重門聞警蹕，傳言太主奏山林。是日回輿羅萬騎，",
            "手舞足蹈方無已，萬年千歲奉熏琴。"
        ],
        "notes": [
            ""
        ],
        "volume": "卷一百零四",
        "no#": 12
    },
    {
        "title": "夜宴安樂公主宅",
        "author": "李迥秀",
        "biography": "",
        "paragraphs": [
            "金榜岧嶢雲裏開，玉簫參差天際回。",
            "莫驚側弁還歸路，只為平陽歌舞催。"
        ],
        "notes": [
            ""
        ],
        "volume": "卷一百零四",
        "no#": 13
    },
    {
        "title": "奉和九日幸臨渭亭登高應制得亭字",
        "author": "楊廉",
        "biography": "",
        "paragraphs": [
            "遠目瞰秦坰，重陽坐灞亭。既開黃菊酒，還降紫微星。",
            "簫鼓諳仙曲，山河入畫屏。幸茲陪宴喜，無以效丹青。"
        ],
        "notes": [
            ""
        ],
        "volume": "卷一百零四",
        "no#": 14
    },
    {
        "title": "奉和九月九日登慈恩寺浮圖應制",
        "author": "楊廉",
        "biography": "",
        "paragraphs": [
            "萬乘臨真境，重陽眺遠空。慈雲浮雁塔，定水映龍宮。",
            "寶鐸含飆響，仙輪帶日紅。天文將瑞色，輝煥滿寰中。"
        ],
        "notes": [
            ""
        ],
        "volume": "卷一百零四",
        "no#": 15
    },
    {
        "title": "奉和九日幸臨渭亭登高應制得枝字",
        "author": "韋安石",
        "biography": "",
        "paragraphs": [
            "重九開秋節，得一動宸儀。金風飄菊蕊，玉露泫萸枝。",
            "睿覽八紘外，天文七曜披。臨深應在即，居高豈忘危。"
        ],
        "notes": [
            ""
        ],
        "volume": "卷一百零四",
        "no#": 16
    },
    {
        "title": "侍宴旋師喜捷應制",
        "author": "韋安石",
        "biography": "",
        "paragraphs": [
            "蜂蟻屯夷落，熊羆逐漢飛。忘軀百戰後，屈指一年歸。",
            "厚眷紓天藻，深慈解禦衣。興酣歌舞出，朝野歎光輝。"
        ],
        "notes": [
            ""
        ],
        "volume": "卷一百零四",
        "no#": 17
    },
    {
        "title": "梁王宅侍宴應制同用風字",
        "author": "韋安石",
        "biography": "",
        "paragraphs": [
            "梁園開勝景，軒駕動宸衷。早荷承湛露，修竹引熏風。",
            "九醞傾鐘石，百獸協絲桐。小臣陪宴鎬，獻壽奉維嵩。"
        ],
        "notes": [
            ""
        ],
        "volume": "卷一百零四",
        "no#": 18
    },
    {
        "title": "奉和九日幸臨渭亭登高應制得明字",
        "author": "竇希玠",
        "biography": "",
        "paragraphs": [
            "鑾輿巡上苑，鳳駕瞰層城。御座丹烏麗，宸居白鶴驚。",
            "玉旗縈桂葉，金杯泛菊英。九晨陪聖膳，萬歲奉承明。"
        ],
        "notes": [
            ""
        ],
        "volume": "卷一百零四",
        "no#": 19
    },
    {
        "title": "奉和九日幸臨渭亭登高應制得臣字",
        "author": "陸景初",
        "biography": "",
        "paragraphs": [
            "九秋光順豫，重節霽良辰。登高識漢苑，問道侍軒臣。",
            "菊花浮秬鬯，萸房插縉紳。聖化邊陲謐，長洲鴻雁賓。"
        ],
        "notes": [
            ""
        ],
        "volume": "卷一百零四",
        "no#": 20
    },
    {
        "title": "奉和九日幸臨渭亭登高應制得日字",
        "author": "鄭南金",
        "biography": "",
        "paragraphs": [
            "重陽玉律應，萬乘金輿出。風起韻虞弦，雲開吐堯日。",
            "菊花浮聖酒，茱香掛衰質。欲知恩煦多，順動觀秋實。"
        ],
        "notes": [
            ""
        ],
        "volume": "卷一百零四",
        "no#": 21
    },
    {
        "title": "奉和九日幸臨渭亭登高應制得直字",
        "author": "李咸",
        "biography": "",
        "paragraphs": [
            "重陽乘令序，四野開晴色。日月數初並，乾坤聖登極。",
            "菊黃迎酒泛，松翠淩霜直。遊海難為深，負山徒倦力。"
        ],
        "notes": [
            ""
        ],
        "volume": "卷一百零四",
        "no#": 22
    },
    {
        "title": "奉和九日幸臨渭亭登高應制得花字",
        "author": "趙彥伯",
        "biography": "",
        "paragraphs": [
            "九日報仙家，三秋轉歲華。呼鷹下鳥路，戲馬出龍沙。",
            "簪掛丹萸蕊，杯浮紫菊花。所願同微物，年年共辟邪。"
        ],
        "notes": [
            ""
        ],
        "volume": "卷一百零四",
        "no#": 23
    },
    {
        "title": "從宴桃花園詠桃花應制",
        "author": "趙彥伯",
        "biography": "",
        "paragraphs": [
            "紅萼競燃春苑曙，zv茸新吐禦筵開。",
            "長年願奉西王宴，近侍慚無東朔才。"
        ],
        "notes": [
            ""
        ],
        "volume": "卷一百零四",
        "no#": 24
    },
    {
        "title": "苑中遇雪應制",
        "author": "趙彥伯",
        "biography": "",
        "paragraphs": [
            "千鐘聖酒禦筵披，六出祥英亂繞枝。",
            "即此神仙對瓊圃，何煩轍跡向瑤池。"
        ],
        "notes": [
            ""
        ],
        "volume": "卷一百零四",
        "no#": 25
    },
    {
        "title": "奉和九日幸臨渭亭登高應制得樽字",
        "author": "於經野",
        "biography": "",
        "paragraphs": [
            "禦氣三秋節，登高九曲門。桂筵羅玉俎，菊醴溢芳樽。",
            "遵渚歸鴻度，承雲舞鶴鶱。微臣濫陪賞，空荷聖明恩。"
        ],
        "notes": [
            ""
        ],
        "volume": "卷一百零四",
        "no#": 26
    },
    {
        "title": "奉和九日幸臨渭亭登高應制得還字",
        "author": "盧懷慎",
        "biography": "",
        "paragraphs": [
            "時和素秋節，宸豫紫機關。鶴似聞琴至，人疑宴鎬還。",
            "曠望臨平野，潺湲俯暝灣。無因酬大德，空此愧崇班。"
        ],
        "notes": [
            ""
        ],
        "volume": "卷一百零四",
        "no#": 27
    },
    {
        "title": "奉和聖制龍池篇",
        "author": "盧懷慎",
        "biography": "",
        "paragraphs": [
            "代邸東南龍躍泉，清漪碧浪遠浮天。樓臺影就波中出，",
            "大川既濟慚為楫，報德空思奉細涓。"
        ],
        "notes": [
            ""
        ],
        "volume": "卷一百零四",
        "no#": 28
    }
]