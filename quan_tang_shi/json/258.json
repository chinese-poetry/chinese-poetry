[
    {
        "title": "宴城東莊",
        "author": "崔惠童",
        "biography": "",
        "paragraphs": [
            "一月主人笑幾回，相逢相識且銜杯。",
            "眼看春色如流水，今日殘花昨日開。"
        ],
        "notes": [
            ""
        ],
        "volume": "卷二百五十八",
        "no#": 1
    },
    {
        "title": "宴城東莊",
        "author": "崔敏童",
        "biography": "",
        "paragraphs": [
            "一年始有一年春，百歲曾無百歲人。",
            "能向花前幾回醉，十千沽酒莫辭貧。"
        ],
        "notes": [
            ""
        ],
        "volume": "卷二百五十八",
        "no#": 2
    },
    {
        "title": "奉和聖制早登太行山中言志",
        "author": "苗晉卿",
        "biography": "",
        "paragraphs": [
            "金吾戒道清，羽騎動天聲。砥路方南絕，重岩始北征。",
            "關樓前望遠，河邑下觀平。喜氣回輿合，祥風入旆輕。",
            "祝堯三老至，會禹百神迎。月令農先急，春搜禮複行。",
            "仍親後土祭，更理晉陽兵。不似勞車轍，空留八駿名。"
        ],
        "notes": [
            ""
        ],
        "volume": "卷二百五十八",
        "no#": 3
    },
    {
        "title": "賦虞書歌",
        "author": "賈躭",
        "biography": "",
        "paragraphs": [
            "眾書之中虞書巧，體法自然歸大道。不同懷素只攻顛，",
            "孤青似竹更颼飀，闊白如波長浩渺。能方正，不隳倒，"
        ],
        "notes": [
            ""
        ],
        "volume": "卷二百五十八",
        "no#": 4
    },
    {
        "title": "雲門山投龍詩",
        "author": "趙居貞",
        "biography": "",
        "paragraphs": [
            "曉登雲門山，直上一千尺。絕頂彌孤聳，盤途幾傾窄。",
            "前對豎裂峰，下臨削成壁。陽巘靈芝秀，陰崖半天赤。",
            "大壑靜不波，渺溟無際極。是時雪初霽，冱寒水更積。",
            "披展送龍儀，甯安服狐白。沛恩惟聖主，祈福在方伯。",
            "三元章醮升，五域□□覿。帟幕翠微亙，機茵丹洞辟。",
            "祝起鳴天鼓，拜傳端素冊。霞間朱紱縈，嵐際黃裳襞。",
            "玉策奉誠信，仙佩俟奔驛。香氣入岫門，瑞雲出岩石。",
            "至誠必招感，大福旋來格。空中忽神言，帝壽萬千百。"
        ],
        "notes": [
            ""
        ],
        "volume": "卷二百五十八",
        "no#": 5
    },
    {
        "title": "扈從回鑾應制",
        "author": "蕭華",
        "biography": "",
        "paragraphs": [
            "粵在秦京日，議乎封禪難。豈知陶唐主，道濟蒼生安。",
            "惟彼烈祖事，增修實榮觀。聲名朝萬國，玉帛禮三壇。",
            "纂聖德重光，建元功載刊。仍開舊馳道，不記昔回鑾。",
            "羽衛搖晴日，弓戈生早寒。猶思檢玉處，卻望白雲端。"
        ],
        "notes": [
            ""
        ],
        "volume": "卷二百五十八",
        "no#": 6
    },
    {
        "title": "西河郡太原守張夫人挽歌",
        "author": "李岑2",
        "biography": "",
        "paragraphs": [
            "鵲印慶仍傳，魚軒寵莫先。從夫元凱貴，訓子孟軻賢。",
            "龍是雙歸日，鸞非獨舞年。哀榮今共盡，悽愴杜陵田。"
        ],
        "notes": [
            ""
        ],
        "volume": "卷二百五十八",
        "no#": 7
    },
    {
        "title": "玄元皇帝應見賀聖祚無疆",
        "author": "李岑2",
        "biography": "",
        "paragraphs": [
            "皇綱歸有道，帝系祖玄元。運表南山祚，神通北極尊。",
            "大同齊日月，興廢應乾坤。聖後趨庭禮，宗臣稽首言。",
            "千官欣肆覲，萬國賀深恩。錫宴雲天接，飛聲雷地喧。",
            "祥光浮紫閣，喜氣繞皇軒。未預承天命，空勤望帝門。"
        ],
        "notes": [
            ""
        ],
        "volume": "卷二百五十八",
        "no#": 8
    },
    {
        "title": "複遊浯溪",
        "author": "元友讓",
        "biography": "",
        "paragraphs": [
            "昔到才三歲，今來鬢已蒼。剝苔看篆字，薙草覓書堂。",
            "引客登臺上，呼童掃樹旁。石渠疏擁水，門徑劚叢篁。",
            "田地潛更主，林園盡廢荒。悲涼問耆耋，疆界指垂楊。"
        ],
        "notes": [
            ""
        ],
        "volume": "卷二百五十八",
        "no#": 9
    },
    {
        "title": "南溪別業",
        "author": "蔣冽",
        "biography": "",
        "paragraphs": [
            "結宇依青嶂，開軒對綠疇。樹交花兩色，溪合水同流。",
            "竹徑春來掃，蘭尊夜不收。逍遙自得意，鼓腹醉中游。"
        ],
        "notes": [
            ""
        ],
        "volume": "卷二百五十八",
        "no#": 10
    },
    {
        "title": "古意",
        "author": "蔣冽",
        "biography": "",
        "paragraphs": [
            "冉冉紅羅帳，開君玉樓上。畫作同心鳥，銜花兩相向。",
            "春風正可憐，吹映綠窗前。妾意空相感，君心何處邊。"
        ],
        "notes": [
            ""
        ],
        "volume": "卷二百五十八",
        "no#": 11
    },
    {
        "title": "台中書懷",
        "author": "蔣冽",
        "biography": "",
        "paragraphs": [
            "持憲當休明，飭躬免顛沛。直繩備豪右，正色清冠蓋。",
            "寄切才恨薄，職雄班匪大。坐居三獨中，立在百僚外。",
            "簡牘時休暇，依然秋興多。披書唯骨鯁，循跡少閑和。",
            "庭樹淩霜柏，池傾萎露荷。歲寒應可見，感此遂成歌。"
        ],
        "notes": [
            ""
        ],
        "volume": "卷二百五十八",
        "no#": 12
    },
    {
        "title": "經埋輪地",
        "author": "蔣冽",
        "biography": "",
        "paragraphs": [
            "漢家張禦史，晉國綠珠樓。時代邈已遠，共謝洛陽秋。",
            "洛陽大道邊，舊地尚依然。下馬獨太息，擾擾城市喧。",
            "時人欣綠珠，詩滿金穀園。千載埋輪地，無人興一言。",
            "正直死猶忌，況乃未死前。汨羅有翻浪，恐是嫌屈原。",
            "我聞太古水，上與天相連。如何一落地，又作九曲泉。",
            "萬古惟高步，可以旌我賢。"
        ],
        "notes": [
            ""
        ],
        "volume": "卷二百五十八",
        "no#": 13
    },
    {
        "title": "山行見鵲巢",
        "author": "蔣冽",
        "biography": "",
        "paragraphs": [
            "鵲巢性本高，更在西山木。朝下清泉戲，夜近明月宿。",
            "非直避網羅，兼能免傾覆。豈憂五陵子，挾彈來相逐。"
        ],
        "notes": [
            ""
        ],
        "volume": "卷二百五十八",
        "no#": 14
    },
    {
        "title": "巫山之陽，香溪之陰，明妃神女舊跡存焉",
        "author": "蔣冽",
        "biography": "",
        "paragraphs": [
            "神女歸巫峽，明妃入漢宮。擣衣餘石在，薦枕舊台空。",
            "行雨有時度，溪流何日窮。至今詞賦裏，悽愴寫遺風。"
        ],
        "notes": [
            ""
        ],
        "volume": "卷二百五十八",
        "no#": 15
    },
    {
        "title": "夜飛鵲",
        "author": "蔣冽",
        "biography": "",
        "paragraphs": [
            "北林夜方久，南月影頻移。何啻飛三匝，猶言未得枝。"
        ],
        "notes": [
            ""
        ],
        "volume": "卷二百五十八",
        "no#": 16
    },
    {
        "title": "途次維揚望京口寄白下諸公",
        "author": "蔣渙",
        "biography": "",
        "paragraphs": [
            "北望情何限，南行路轉深。晚帆低荻葉，寒日下楓林。",
            "雲白蘭陵渚，煙青建業岑。江天秋向盡，無處不傷心。"
        ],
        "notes": [
            ""
        ],
        "volume": "卷二百五十八",
        "no#": 17
    },
    {
        "title": "登棲霞寺塔",
        "author": "蔣渙",
        "biography": "",
        "paragraphs": [
            "三休尋磴道，九折步雲霓。瀍澗臨江北，郊原極海西。",
            "沙平瓜步出，樹遠綠楊低。南指晴天外，青峰是會稽。"
        ],
        "notes": [
            ""
        ],
        "volume": "卷二百五十八",
        "no#": 18
    },
    {
        "title": "和徐侍郎書叢筱韻",
        "author": "蔣渙",
        "biography": "",
        "paragraphs": [
            "中禁夕沉沉，幽篁別作林。色連雞樹近，影落鳳池深。",
            "為重淩霜節，能虛應物心。年年承雨露，長對紫庭陰。"
        ],
        "notes": [
            ""
        ],
        "volume": "卷二百五十八",
        "no#": 19
    },
    {
        "title": "故太常卿贈禮部尚書李公及夫人挽歌二首",
        "author": "蔣渙",
        "biography": "",
        "paragraphs": [
            "白簡嘗持憲，黃圖複尹京。能標百郡則，威肅一朝清。",
            "典秩崇三禮，臨戎振五兵。更聞傳世業，才子有高名。",
            "封樹遵同穴，生平此共歸。鏡埋鸞已去，泉掩鳳何飛。",
            "薤挽疑笳曲，松風思翟衣。揚名將寵贈，泉路滿光輝。"
        ],
        "notes": [
            ""
        ],
        "volume": "卷二百五十八",
        "no#": 20
    },
    {
        "title": "挽湧泉寺僧懷玉",
        "author": "段懷然",
        "biography": "",
        "paragraphs": [
            "我師一念登初地，佛國笙歌兩度來。",
            "唯有門前古槐樹，枝低只為掛銀台。"
        ],
        "notes": [
            ""
        ],
        "volume": "卷二百五十八",
        "no#": 21
    },
    {
        "title": "辭房相公",
        "author": "張偁",
        "biography": "",
        "paragraphs": [
            "秋風颯颯雨霏霏，愁殺恓遑一布衣。",
            "辭君且作隨陽鳥，海內無家何處歸。"
        ],
        "notes": [
            ""
        ],
        "volume": "卷二百五十八",
        "no#": 22
    },
    {
        "title": "移耶溪舊居呈陳元初校書",
        "author": "陳孫",
        "biography": "",
        "paragraphs": [
            "雞犬漁舟裏，長謠任興行。即令邀客醉，已被遠山迎。",
            "書笈將非重，荷衣著甚輕。謝安無個事，忽起為蒼生。"
        ],
        "notes": [
            ""
        ],
        "volume": "卷二百五十八",
        "no#": 23
    },
    {
        "title": "西河郡太原守張夫人挽歌",
        "author": "李峰",
        "biography": "",
        "paragraphs": [
            "鵲印慶仍傳，魚軒寵莫先。從夫元凱貴，訓子孟軻賢。",
            "龍是雙歸日，鸞非獨舞年。哀榮今共盡，悽愴杜陵田。"
        ],
        "notes": [
            ""
        ],
        "volume": "卷二百五十八",
        "no#": 24
    }
]