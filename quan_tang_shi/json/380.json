[
    {
        "title": "宇文秀才齋中海柳詠",
        "author": "孟郊",
        "biography": "",
        "paragraphs": [
            "玉縷青葳蕤，結為芳樹姿。忽驚明月鉤，鉤出珊瑚枝。",
            "灼灼不死花，濛濛長生絲。飲柏泛仙味，詠蘭擬古詞。",
            "霜風清颼颼，與君長相思。"
        ],
        "notes": [
            ""
        ],
        "volume": "卷三百八十",
        "no#": 1
    },
    {
        "title": "搖柳",
        "author": "孟郊",
        "biography": "",
        "paragraphs": [
            "弱弱本易驚，看看勢難定。因風似醉舞，盡日不能正。",
            "時邀詠花女，笑輟春妝鏡。"
        ],
        "notes": [
            ""
        ],
        "volume": "卷三百八十",
        "no#": 2
    },
    {
        "title": "曉鶴",
        "author": "孟郊",
        "biography": "",
        "paragraphs": [
            "曉鶴彈古舌，婆羅門叫音。應吹天上律，不使塵中尋。",
            "虛空夢皆斷，歆唏安能禁。如開孤月口，似說明星心。",
            "既非人間韻，枉作人間禽。不如相將去，碧落窠巢深。"
        ],
        "notes": [
            ""
        ],
        "volume": "卷三百八十",
        "no#": 3
    },
    {
        "title": "和薔薇花歌",
        "author": "孟郊",
        "biography": "",
        "paragraphs": [
            "仙機劄劄織鳳凰，花開七十有二行。天霞落地攢紅光，"
        ],
        "notes": [
            ""
        ],
        "volume": "卷三百八十",
        "no#": 4
    },
    {
        "title": "邀人賞薔薇",
        "author": "孟郊",
        "biography": "",
        "paragraphs": [
            "蜀色庶可比，楚叢亦應無。醉紅不自力，狂豔如索扶。",
            "麗蕊惜未掃，宛枝長更紆。何人是花侯，詩老強相呼。"
        ],
        "notes": [
            ""
        ],
        "volume": "卷三百八十",
        "no#": 5
    },
    {
        "title": "和宣州錢判官使院廳前石楠樹",
        "author": "孟郊",
        "biography": "",
        "paragraphs": [
            "大樸既一剖，眾材爭萬殊。懿茲南海華，來與北壤俱。",
            "生長如自惜，雪霜無凋渝。籠籠抱靈秀，簇簇抽芳膚。",
            "寒日吐丹豔，赬子流細珠。鴛鴦花數重，翡翠葉四鋪。",
            "雨洗新妝色，一枝如一姝。聳異敷庭際，傾妍來坐隅。",
            "散彩飾機案，餘輝盈盤盂。高意因造化，常情逐榮枯。",
            "主公方寸中，陶植在須臾。養此奉君子，賞覿日為娛。",
            "始覺石楠詠，價傾賦兩都。棠頌庶可比，桂詞難以逾。",
            "因謝丘墟木，空采落泥塗。時來開佳姿，道去臥枯株。",
            "爭芳無由緣，受氣如鬱紆。抽肝在郢匠，歎息何踟躕。"
        ],
        "notes": [
            ""
        ],
        "volume": "卷三百八十",
        "no#": 6
    },
    {
        "title": "酬鄭毗躑躅詠",
        "author": "孟郊",
        "biography": "",
        "paragraphs": [
            "不似人手致，豈關地勢偏。孤光嫋餘翠，獨影舞多妍。",
            "迸火燒閑地，紅星墮青天。忽驚物表物，嘉客為留連。"
        ],
        "notes": [
            ""
        ],
        "volume": "卷三百八十",
        "no#": 7
    },
    {
        "title": "品松",
        "author": "孟郊",
        "biography": "",
        "paragraphs": [
            "追悲謝靈運，不得殊常封。縱然孔與顏，亦莫及此松。",
            "此松天格高，聳異千萬重。抓拏巨靈手，擘裂少室峰。",
            "擘裂風雨獰，抓拏指爪傭。道入難抱心，學生易墮蹤。",
            "時時數點仙，嫋嫋一線龍。霏微嵐浪際，遊戲顥興濃。",
            "品松徒高高，雌鳴詎嗈嗈。賞異尚可貴，賞潛誰能容。",
            "名華非典實，翦棄徒纖茸。刻削大雅文，所以不敢慵。"
        ],
        "notes": [
            ""
        ],
        "volume": "卷三百八十",
        "no#": 8
    },
    {
        "title": "答李員外小榼味",
        "author": "孟郊",
        "biography": "",
        "paragraphs": [
            "一拳芙蓉水，傾玉何泠泠。仙情夙已高，詩味今更馨。",
            "試啜月入骨，再銜愁盡醒。荷君道古誠，使我善飛翎。"
        ],
        "notes": [
            ""
        ],
        "volume": "卷三百八十",
        "no#": 9
    },
    {
        "title": "井上枸杞架",
        "author": "孟郊",
        "biography": "",
        "paragraphs": [
            "深鎖銀泉甃，高葉架雲空。不與凡木並，自將仙蓋同。",
            "影疏千點月，聲細萬條風。迸子鄰溝外，飄香客位中。",
            "花杯承此飲，椿歲小無窮。"
        ],
        "notes": [
            ""
        ],
        "volume": "卷三百八十",
        "no#": 10
    },
    {
        "title": "蜘蛛諷",
        "author": "孟郊",
        "biography": "",
        "paragraphs": [
            "萬類皆有性，各各稟天和。蠶身與汝身，汝身何太訛。",
            "蠶身不為己，汝身不為佗。蠶絲為衣裳，汝絲為網羅。",
            "濟物幾無功，害物日已多。百蟲雖切恨，其將奈爾何。"
        ],
        "notes": [
            ""
        ],
        "volume": "卷三百八十",
        "no#": 11
    },
    {
        "title": "蚊",
        "author": "孟郊",
        "biography": "",
        "paragraphs": [
            "五月中夜息，饑蚊尚營營。但將膏血求，豈覺性命輕。",
            "顧己寧自愧，飲人以偷生。願為天下幮，一使夜景清。"
        ],
        "notes": [
            ""
        ],
        "volume": "卷三百八十",
        "no#": 12
    },
    {
        "title": "燭蛾",
        "author": "孟郊",
        "biography": "",
        "paragraphs": [
            "燈前雙舞蛾，厭生何太切。想爾飛來心，惡明不惡滅。",
            "天若百尺高，應去掩明月。"
        ],
        "notes": [
            ""
        ],
        "volume": "卷三百八十",
        "no#": 13
    },
    {
        "title": "和錢侍郎甘露",
        "author": "孟郊",
        "biography": "",
        "paragraphs": [
            "玄天何以言，瑞露青松繁。忽見垂書跡，還驚湧澧源。",
            "春枝晨嫋嫋，香味曉翻翻。子禮忽來獻，臣心固易敦。",
            "清風惜不動，薄霧肯蒙昏。嘉晝色更晶，仁慈久乃存。",
            "一方難獨佔，天下恐爭論。側聽飛中使，重榮華德門。",
            "從公樂萬壽，餘慶及兒孫。"
        ],
        "notes": [
            ""
        ],
        "volume": "卷三百八十",
        "no#": 14
    },
    {
        "title": "和令狐侍郎、郭郎中題項羽廟",
        "author": "孟郊",
        "biography": "",
        "paragraphs": [
            "碧草淩古廟，清塵鎖秋窗。當時獨宰割，猛志誰能降。",
            "鼓氣雷作敵，劍光電為雙。新悲徒自起，舊恨空浮江。"
        ],
        "notes": [
            ""
        ],
        "volume": "卷三百八十",
        "no#": 15
    },
    {
        "title": "讀張碧集",
        "author": "孟郊",
        "biography": "",
        "paragraphs": [
            "天寶太白歿，六義已消歇。大哉國風本，喪而王澤竭。",
            "先生今複生，斯文信難缺。下筆證興亡，陳詞備風骨。",
            "高秋數奏琴，澄潭一輪月。誰作采詩官，忍之不揮發。"
        ],
        "notes": [
            ""
        ],
        "volume": "卷三百八十",
        "no#": 16
    },
    {
        "title": "聽琴",
        "author": "孟郊",
        "biography": "",
        "paragraphs": [
            "颯颯微雨收，翻翻橡葉鳴。月沉亂峰西，寥落三四星。",
            "前溪忽調琴，隔林寒琤琤。聞彈正弄聲，不敢枕上聽。",
            "回燭整頭簪，漱泉立中庭。定步屐齒深，貌禪目冥冥。",
            "微風吹衣襟，亦認宮征聲。學道三十年，未免憂死生。",
            "聞彈一夜中，會盡天地情。"
        ],
        "notes": [
            ""
        ],
        "volume": "卷三百八十",
        "no#": 17
    },
    {
        "title": "聞夜啼贈劉正元",
        "author": "孟郊",
        "biography": "",
        "paragraphs": [
            "寄泣須寄黃河泉，此中怨聲流徹天。",
            "愁人獨有夜燈見，一紙鄉書淚滴穿。"
        ],
        "notes": [
            ""
        ],
        "volume": "卷三百八十",
        "no#": 18
    },
    {
        "title": "喜雨",
        "author": "孟郊",
        "biography": "",
        "paragraphs": [
            "朝見一片雲，暮成千里雨。淒清濕高枝，散漫沾荒土。"
        ],
        "notes": [
            ""
        ],
        "volume": "卷三百八十",
        "no#": 19
    },
    {
        "title": "終南山下作",
        "author": "孟郊",
        "biography": "",
        "paragraphs": [
            "見此原野秀，始知造化偏。山村不假陰，流水自雨田。",
            "家家梯碧峰，門門鎖青煙。因思蛻骨人，化作飛桂仙。"
        ],
        "notes": [
            ""
        ],
        "volume": "卷三百八十",
        "no#": 20
    },
    {
        "title": "觀種樹",
        "author": "孟郊",
        "biography": "",
        "paragraphs": [
            "種樹皆待春，春至難久留。君看朝夕花，誰免離別愁。",
            "心意已零落，種之仍未休。胡為好奇者，無事自買憂。"
        ],
        "notes": [
            ""
        ],
        "volume": "卷三百八十",
        "no#": 21
    },
    {
        "title": "春雨後",
        "author": "孟郊",
        "biography": "",
        "paragraphs": [
            "昨夜一霎雨，天意蘇群物。何物最先知，虛庭草爭出。"
        ],
        "notes": [
            ""
        ],
        "volume": "卷三百八十",
        "no#": 22
    },
    {
        "title": "答友人贈炭",
        "author": "孟郊",
        "biography": "",
        "paragraphs": [
            "青山白屋有仁人，贈炭價重雙烏銀。驅卻坐上千重寒，"
        ],
        "notes": [
            ""
        ],
        "volume": "卷三百八十",
        "no#": 23
    },
    {
        "title": "爛柯石",
        "author": "孟郊",
        "biography": "",
        "paragraphs": [
            "仙界一日內，人間千載窮。雙棋未遍局，萬物皆為空。",
            "樵客返歸路，斧柯爛從風。唯餘石橋在，猶自淩丹虹。"
        ],
        "notes": [
            ""
        ],
        "volume": "卷三百八十",
        "no#": 24
    },
    {
        "title": "尋言上人",
        "author": "孟郊",
        "biography": "",
        "paragraphs": [
            "萬里莓苔地，不見驅馳蹤。唯開文字窗，時寫日月容。",
            "竹韻漫蕭屑，草花徒蒙茸。披霜入眾木，獨自識青松。"
        ],
        "notes": [
            ""
        ],
        "volume": "卷三百八十",
        "no#": 25
    },
    {
        "title": "噴玉布",
        "author": "孟郊",
        "biography": "",
        "paragraphs": [
            "去塵咫尺步，山笑康樂岩。天開紫石屏，泉縷明月簾。",
            "仙凝刻削跡，靈綻雲霞纖。悅聞若有待，瞥見終無厭。",
            "俗玩詎能近，道嬉方可淹。踏著不死機，欲歸多浮嫌。",
            "古醉今忽醒，今求古仍潛。古今相共失，語默兩難恬。",
            "贈君噴玉布，一濯高嶄嶄。"
        ],
        "notes": [
            ""
        ],
        "volume": "卷三百八十",
        "no#": 26
    },
    {
        "title": "姑蔑城",
        "author": "孟郊",
        "biography": "",
        "paragraphs": [
            "勁越既成土，強吳亦為墟。皇風一已被，茲邑信平居。",
            "撫俗觀舊跡，行春布新書。興亡意何在，綿歎空躊躕。"
        ],
        "notes": [
            ""
        ],
        "volume": "卷三百八十",
        "no#": 27
    },
    {
        "title": "崢嶸嶺",
        "author": "孟郊",
        "biography": "",
        "paragraphs": [
            "疏鑿順高下，結構橫煙霞。坐嘯郡齋肅，玩奇石路斜。",
            "古樹浮綠氣，高門結朱華。始見崢嶸狀，仰止逾可嘉。"
        ],
        "notes": [
            ""
        ],
        "volume": "卷三百八十",
        "no#": 28
    },
    {
        "title": "尋裴處士",
        "author": "孟郊",
        "biography": "",
        "paragraphs": [
            "涉水更登陸，所向皆清真。寒草不藏徑，靈峰知有人。",
            "悠哉煉金客，獨與煙霞親。曾是欲輕舉，誰言空隱淪。",
            "遠心寄白月，華髮回青春。對此欽勝事，胡為勞我身。"
        ],
        "notes": [
            ""
        ],
        "volume": "卷三百八十",
        "no#": 29
    },
    {
        "title": "子慶詩",
        "author": "孟郊",
        "biography": "",
        "paragraphs": [
            "王家事已奇，孟氏慶無涯。獻子還生子，羲之又有之。",
            "鳳兮且莫歎，鯉也會聞詩。小小豫章甲，纖纖玉樹姿。",
            "人來唯仰乳，母抱未知慈。我欲揀其養，放麛者是誰。"
        ],
        "notes": [
            ""
        ],
        "volume": "卷三百八十",
        "no#": 30
    },
    {
        "title": "憩淮上觀公法堂",
        "author": "孟郊",
        "biography": "",
        "paragraphs": [
            "動覺日月短，靜知時歲長。自悲道路人，暫宿空閒堂。",
            "孤燭讓清晝，紗巾斂輝光。高僧積素行，事外無剛強。",
            "我有岩下桂，願為爐中香。不惜青翠姿，為君揚芬芳。",
            "淮水色不汙，汴流徒渾黃。且將琉璃意，淨綴芙蓉章。",
            "明日還獨行，羈愁來舊腸。"
        ],
        "notes": [
            ""
        ],
        "volume": "卷三百八十",
        "no#": 31
    },
    {
        "title": "江邑春霖奉贈陳侍禦",
        "author": "孟郊",
        "biography": "",
        "paragraphs": [
            "江上花木凍，雨中零落春。應由放忠直，在此成漂淪。",
            "嘉豔皆損汙，好音難殷勤。天涯多遠恨，雪涕盈芳辰。",
            "坐哭青草上，臥吟幽水濱。興言念風俗，得意唯波鱗。",
            "枕席病流濕，簷楹若飛津。始知吳楚水，不及京洛塵。",
            "風浦蕩歸棹，泥陂陷征輪。兩途日無遂，相贈唯沾巾。"
        ],
        "notes": [
            ""
        ],
        "volume": "卷三百八十",
        "no#": 32
    },
    {
        "title": "溧陽秋霽",
        "author": "孟郊",
        "biography": "",
        "paragraphs": [
            "晚雨曉猶在，蕭寥激前階。星星滿衰鬢，耿耿入秋懷。",
            "舊識半零落，前心驟相乖。飽泉亦恐醉，惕宦肅如齋。",
            "上客處華池，下寮宅枯崖。叩高占生物，齟齬回難諧。"
        ],
        "notes": [
            ""
        ],
        "volume": "卷三百八十",
        "no#": 33
    },
    {
        "title": "列仙文：方諸青童君",
        "author": "孟郊",
        "biography": "",
        "paragraphs": [
            "大霞霏晨暉，元氣無常形。玄轡飛霄外，八景乘高清。",
            "手把玉皇袂，攜我晨中生。玄庭自嘉會，金書拆華名。",
            "賢女密所妍，相期洛水輧。"
        ],
        "notes": [
            ""
        ],
        "volume": "卷三百八十",
        "no#": 34
    },
    {
        "title": "列仙文：清虛真人",
        "author": "孟郊",
        "biography": "",
        "paragraphs": [
            "欻駕空清虛，徘徊西華館。瓊輪暨晨抄，虎騎逐煙散。",
            "惠風振丹旌，明燭朗八煥。解襟墉房內，神鈴鳴璀璨。",
            "棲景若林柯，九弦空中彈。遺我積世憂，釋此千載歎。",
            "怡眄無極已，終夜複待旦。"
        ],
        "notes": [
            ""
        ],
        "volume": "卷三百八十",
        "no#": 35
    },
    {
        "title": "列仙文：金母飛空歌",
        "author": "孟郊",
        "biography": "",
        "paragraphs": [
            "駕我八景輿，欻然入玉清。龍群拂霄上，虎旗攝朱兵。",
            "逍遙三弦際，萬流無暫停。哀此去留會，劫盡天地傾。",
            "當尋無中景，不死亦不生。體彼自然道，寂觀合大冥。",
            "南嶽挺直幹，玉英曜穎精。有任靡期事，無心自虛靈。",
            "嘉會絳河內，相與樂朱英。"
        ],
        "notes": [
            ""
        ],
        "volume": "卷三百八十",
        "no#": 36
    },
    {
        "title": "列仙文：安度明",
        "author": "孟郊",
        "biography": "",
        "paragraphs": [
            "丹霞煥上清，八風鼓太和。回我神霄輦，遂造嶺玉阿。",
            "咄嗟天地外，九圍皆我家。上采白日精，下飲黃月華。",
            "靈觀空無中，鵬路無間邪。顧見魏賢安，濁氣傷汝和。",
            "勤研玄中思，道成更相過。"
        ],
        "notes": [
            ""
        ],
        "volume": "卷三百八十",
        "no#": 37
    },
    {
        "title": "夏日謁智遠禪師",
        "author": "孟郊",
        "biography": "",
        "paragraphs": [
            "吾師當幾祖，說法雲無空。禪心三界外，宴坐天地中。",
            "院靜鬼神去，身與草木同。因知護王國，滿缽盛毒龍。",
            "抖擻塵埃衣，謁師見真宗。何必千萬劫，瞬息去樊籠。",
            "盛夏火為日，一堂十月風。不得為弟子，名姓掛儒宮。"
        ],
        "notes": [
            ""
        ],
        "volume": "卷三百八十",
        "no#": 38
    },
    {
        "title": "訪嵩陽道士不遇",
        "author": "孟郊",
        "biography": "",
        "paragraphs": [
            "先生五兵游，文焰藏金鼎。日下鶴過時，人間空落影。",
            "常言一粒藥，不墮生死境。何當列禦寇，去問仙人請。"
        ],
        "notes": [
            ""
        ],
        "volume": "卷三百八十",
        "no#": 39
    },
    {
        "title": "聽藍溪僧為元居士說維摩經",
        "author": "孟郊",
        "biography": "",
        "paragraphs": [
            "古樹少枝葉，真僧亦相依。山木自曲直，道人無是非。",
            "手持維摩偈，心向居士歸。空景忽開霽，雪花猶在衣。",
            "洗然水溪晝，寒物生光輝。"
        ],
        "notes": [
            ""
        ],
        "volume": "卷三百八十",
        "no#": 40
    },
    {
        "title": "借車",
        "author": "孟郊",
        "biography": "",
        "paragraphs": [
            "借車載傢俱，傢俱少於車。借者莫彈指，貧窮何足嗟。",
            "百年徒役走，萬事盡隨花。"
        ],
        "notes": [
            ""
        ],
        "volume": "卷三百八十",
        "no#": 41
    },
    {
        "title": "喜符郎詩有天縱",
        "author": "孟郊",
        "biography": "",
        "paragraphs": [
            "念符不由級，屹得文章階。白玉抽一毫，綠瑉已難排。",
            "偷筆作文章，乞墨潛磨揩。海鯨始生尾，試擺蓬壺渦。",
            "幸當禁止之，勿使恣狂懷。自悲無子嗟，喜妒雙喈喈。"
        ],
        "notes": [
            ""
        ],
        "volume": "卷三百八十",
        "no#": 42
    },
    {
        "title": "憑周況先輩于朝賢乞茶",
        "author": "孟郊",
        "biography": "",
        "paragraphs": [
            "道意勿乏味，心緒病無悰。蒙茗玉花盡，越甌荷葉空。",
            "錦水有鮮色，蜀山饒芳叢。雲根才翦綠，印縫已霏紅。",
            "曾向貴人得，最將詩叟同。幸為乞寄來，救此病劣躬。"
        ],
        "notes": [
            ""
        ],
        "volume": "卷三百八十",
        "no#": 43
    },
    {
        "title": "上昭成閣不得，于從侄僧悟空院歎嗟",
        "author": "孟郊",
        "biography": "",
        "paragraphs": [
            "欲上千級閣，問天三四言。未尺數十登，心目風浪翻。",
            "手手把驚魄，腳腳踏墜魂。卻流至舊手，傍掣猶欲奔。",
            "老病但自悲，古蠹木萬痕。老力安可誇，秋海萍一根。",
            "孤叟何所歸，晝眼如黃昏。常恐失好步，入彼市井門。",
            "結僧為親情，策竹為子孫。此誠徒切切，此意空存存。",
            "一寸地上語，高天何由聞。"
        ],
        "notes": [
            ""
        ],
        "volume": "卷三百八十",
        "no#": 44
    },
    {
        "title": "魏博田興尚書聽嫂命不立非夫人詩",
        "author": "孟郊",
        "biography": "",
        "paragraphs": [
            "君子耽古禮，如饞魚吞鉤。昨聞敬嫂言，掣心東北流。",
            "魏博田尚書，與禮相綢繆。善詞聞天下，一日一再周。"
        ],
        "notes": [
            ""
        ],
        "volume": "卷三百八十",
        "no#": 45
    },
    {
        "title": "讀經",
        "author": "孟郊",
        "biography": "",
        "paragraphs": [
            "垂老抱佛腳，教妻讀黃經。經黃名小品，一紙千明星。",
            "曾讀大般若，細感肸蚃聽。當時把齋中，方寸抱萬靈。",
            "忽複入長安，蹴踏日月寧。老方卻歸來，收拾可丁丁。",
            "拂拭塵幾案，開函就孤亭。儒書難借索，僧簽饒芳馨。",
            "驛驛不開手，鏗鏗聞異鈴。得善如焚香，去惡如脫腥。",
            "安得顏子耳，曾未如此聽。聽之何有言，德教貴有形。",
            "何言中國外，有國如海萍。海萍國教異，天聲各泠泠。",
            "安排未定時，心火競熒熒。將如庶幾者，聲盡形元冥。"
        ],
        "notes": [
            ""
        ],
        "volume": "卷三百八十",
        "no#": 46
    },
    {
        "title": "謝李輈再到",
        "author": "孟郊",
        "biography": "",
        "paragraphs": [
            "等閒拜日晚，夫妻猶相瘡。況是賢人冤，何必哭飛揚。",
            "昨夜夢得劍，為君藏中腸。會將當風烹，血染布衣裳。",
            "勞君又叩門，詞句失尋常。我不忍出廳，血字濕土牆。",
            "血字耿不滅，我心懼惶惶。會有鏗鏘夫，見之目生光。",
            "生光非等閒，君其且安詳。"
        ],
        "notes": [
            ""
        ],
        "volume": "卷三百八十",
        "no#": 47
    },
    {
        "title": "忽不貧，喜盧仝書船歸洛",
        "author": "孟郊",
        "biography": "",
        "paragraphs": [
            "貧孟忽不貧，請問孟何如。盧仝歸洛船，崔嵬但載書。",
            "江潮清翻翻，淮潮碧徐徐。夜信為朝信，朝信良卷舒。",
            "江淮君子水，相送仁有餘。我去官色衫，肩經入君廬。",
            "喃喃肩經郎，言語傾琪琚。琪琚鏗好詞，鳥鵲躍庭除。",
            "書船平安歸，喜報鄉里閭。我願拾遺柴，巢經於空虛。",
            "下免塵土侵，上為雲霞居。日月更相鎖，道義分明儲。",
            "不願空岧嶢，但願實工夫。實空二理微，分別相起予。",
            "經書荒蕪多，為君勉勉鋤。勉勉不敢專，傳之方在諸。"
        ],
        "notes": [
            ""
        ],
        "volume": "卷三百八十",
        "no#": 48
    }
]