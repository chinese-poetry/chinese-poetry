[
    {
        "title": "奉和聖制麟德殿燕百僚應制",
        "author": "常袞",
        "biography": "",
        "paragraphs": [
            "雲辟禦筵張，山呼聖壽長。玉闌豐瑞草，金陛立神羊。",
            "台鼎資庖膳，天星奉酒漿。蠻夷陪作位，犀象舞成行。",
            "網已祛三面，歌因守四方。千秋不可極，花發滿宮香。"
        ],
        "notes": [
            ""
        ],
        "volume": "卷二百五十四",
        "no#": 1
    },
    {
        "title": "晚秋集賢院即事寄徐薛二侍郎",
        "author": "常袞",
        "biography": "",
        "paragraphs": [
            "穆穆上清居，沉沉中秘書。金鋪深內殿，石甃淨寒渠。",
            "花樹台斜倚，空煙閣半虛。縹囊披錦繡，翠軸卷瓊琚。",
            "墨潤冰文繭，香銷蠹字魚。翻黃桐葉老，吐白桂花初。",
            "舊德雙遊處，聯芳十載餘。北朝榮庾薛，西漢盛嚴徐。",
            "侍講親花扆，征吟步綺疏。綴簾金翡翠，賜硯玉蟾蜍。",
            "序秩東南遠，離憂歲月除。承明期重入，江海意何如。"
        ],
        "notes": [
            ""
        ],
        "volume": "卷二百五十四",
        "no#": 2
    },
    {
        "title": "早秋望華清宮樹因以成詠",
        "author": "常袞",
        "biography": "",
        "paragraphs": [
            "可憐雲木叢，滿禁碧濛濛。色潤靈泉近，陰清輦路通。",
            "玉壇標八桂，金井識雙桐。交映凝寒露，相和起夜風。",
            "數枝磐石上，幾葉落雲中。燕拂宜秋霽，蟬鳴覺晝空。",
            "翠屏更隱見，珠綴共玲瓏。雷雨生成早，樵蘇禁令雄。",
            "野藤高助綠，仙果迥呈紅。惆悵繚坦暮，茲山聞暗蟲。"
        ],
        "notes": [
            ""
        ],
        "volume": "卷二百五十四",
        "no#": 3
    },
    {
        "title": "和考功員外杪秋憶終南舊宅之作",
        "author": "常袞",
        "biography": "",
        "paragraphs": [
            "靜憶溪邊宅，知君許謝公。曉霜凝耒耜，初日照梧桐。",
            "澗鼠喧藤蔓，山禽竄石叢。白雲當嶺雨，黃葉繞階風。",
            "野果垂橋上，高泉落水中。歡榮來自間，羸賤賞曾通。",
            "月滿珠藏海，天晴鶴在籠。餘陰如可寄，願得隱牆東。"
        ],
        "notes": [
            ""
        ],
        "volume": "卷二百五十四",
        "no#": 4
    },
    {
        "title": "題金吾郭將軍石洑茅堂",
        "author": "常袞",
        "biography": "",
        "paragraphs": [
            "雲戟曙沉沉，軒墀清且深。家傳成棟美，堯寵結茅心。",
            "玉佩多依石，油幢亦在林。爐香諸洞暖，殿影眾山陰。",
            "草奏風生筆，筵開雪滿琴。客從龍闕至，僧自虎溪尋。",
            "瀟灑延清賞，周流會素襟。終朝惜塵步，一醉見華簪。"
        ],
        "notes": [
            ""
        ],
        "volume": "卷二百五十四",
        "no#": 5
    },
    {
        "title": "登棲霞寺",
        "author": "常袞",
        "biography": "",
        "paragraphs": [
            "林香雨氣新，山寺綠無塵。遂結雲外侶，共遊天上春。",
            "鶴鳴金閣麗，僧語竹房鄰。待月水流急，惜花風起頻。",
            "何方非壞境，此地有歸人。回首空門外，皤然一幻身。"
        ],
        "notes": [
            ""
        ],
        "volume": "卷二百五十四",
        "no#": 6
    },
    {
        "title": "逢南中使寄嶺外故人",
        "author": "常袞",
        "biography": "",
        "paragraphs": [
            "見說南來處，蒼梧指桂林。過秋天更暖，邊海日長陰。",
            "巴路緣雲出，蠻鄉入洞深。信回人自老，夢到月應沈。",
            "碧水通春色，青山寄遠心。炎方難久客，為爾一沾襟。"
        ],
        "notes": [
            ""
        ],
        "volume": "卷二百五十四",
        "no#": 7
    },
    {
        "title": "代員將軍罷戰後歸故里",
        "author": "常袞",
        "biography": "",
        "paragraphs": [
            "結髮事疆場，全生到海鄉。連雲防鐵嶺，同日破漁陽。",
            "牧馬胡天晚，移軍磧路長。枕戈眠古戍，吹角立繁霜。",
            "歸老勳仍在，酬恩虜未忘。獨行過邑裏，多病對農桑。",
            "雄劍依塵橐，兵符寄藥囊。空餘麾下將，猶逐羽林郎。"
        ],
        "notes": [
            ""
        ],
        "volume": "卷二百五十四",
        "no#": 8
    },
    {
        "title": "詠冬瑰花",
        "author": "常袞",
        "biography": "",
        "paragraphs": [
            "獨鶴寄煙霜，雙鸞思晚芳。舊陰依謝宅，新豔出蕭牆。",
            "蝶散搖輕露，鶯銜入夕陽。雨朝勝濯錦，風夜劇焚香。",
            "麗日千層豔，孤霞一片光。密來驚葉少，動處覺枝長。",
            "布影期高賞，留春為遠方。嘗聞贈瓊玖，叨和愧升堂。"
        ],
        "notes": [
            ""
        ],
        "volume": "卷二百五十四",
        "no#": 9
    },
    {
        "title": "句",
        "author": "常袞",
        "biography": "",
        "paragraphs": [
            "風候已應同嶺北，雲山仍喜似終南。"
        ],
        "notes": [
            ""
        ],
        "volume": "卷二百五十四",
        "no#": 10
    },
    {
        "title": "登聖善寺閣",
        "author": "褚朝陽",
        "biography": "",
        "paragraphs": [
            "飛閣青霞裏，先秋獨早涼。天花映窗近，月桂拂簷香。",
            "華嶽三峰小，黃河一帶長。空間指歸路，煙際有垂楊。"
        ],
        "notes": [
            ""
        ],
        "volume": "卷二百五十四",
        "no#": 11
    },
    {
        "title": "五絲",
        "author": "褚朝陽",
        "biography": "",
        "paragraphs": [
            "越人傳楚俗，截竹競縈絲。水底深休也，日中還賀之。",
            "章施文勝質，列匹美于姬。錦繡侔新段，羔羊寢舊詩。",
            "但誇端午節，誰薦屈原祠。把酒時伸奠，汨羅空遠而。"
        ],
        "notes": [
            ""
        ],
        "volume": "卷二百五十四",
        "no#": 12
    },
    {
        "title": "奉上徐中書",
        "author": "褚朝陽",
        "biography": "",
        "paragraphs": [
            "中禁仙池越鳳凰，池邊詞客紫薇郎。",
            "既能作頌雄風起，何不時吹蘭蕙香。"
        ],
        "notes": [
            ""
        ],
        "volume": "卷二百五十四",
        "no#": 13
    }
]