[
    {
        "title": "括蒼山",
        "author": "劉昭禹",
        "biography": "",
        "paragraphs": [
            "盡日行方半，諸山直下看。白雲隨步起，危徑極天盤。",
            "瀑頂橋形小，溪邊店影寒。往來空太息，玄鬢改非難。"
        ],
        "notes": [
            ""
        ],
        "volume": "卷七百六十二",
        "no#": 1
    },
    {
        "title": "憶天臺山",
        "author": "劉昭禹",
        "biography": "",
        "paragraphs": [
            "常記遊靈境，道人情不低。岩房容偃息，天路許相攜。",
            "霞散曙峰外，虹生涼瀑西。何當塵役了，重去聽猿啼。"
        ],
        "notes": [
            ""
        ],
        "volume": "卷七百六十二",
        "no#": 2
    },
    {
        "title": "冬日暮國清寺留題",
        "author": "劉昭禹",
        "biography": "",
        "paragraphs": [
            "天臺山下寺，冬暮景如屏。樹密風長在，年深像有靈。",
            "高鐘疑到月，遠燒欲連星。因共真僧話，心中萬慮寧。"
        ],
        "notes": [
            ""
        ],
        "volume": "卷七百六十二",
        "no#": 3
    },
    {
        "title": "靈溪觀",
        "author": "劉昭禹",
        "biography": "",
        "paragraphs": [
            "鼇海西邊地，宵吟景象寬。雲開孤月上，瀑噴一山寒。",
            "人異發常綠，草靈秋不幹。無由此棲息，魂夢在長安。"
        ],
        "notes": [
            ""
        ],
        "volume": "卷七百六十二",
        "no#": 4
    },
    {
        "title": "懷華山隱者",
        "author": "劉昭禹",
        "biography": "",
        "paragraphs": [
            "先生入太華，杳杳絕良音。秋夢有時見，孤雲無處尋。",
            "神清峰頂立，衣冷瀑邊吟。應笑幹名者，六街塵土深。"
        ],
        "notes": [
            ""
        ],
        "volume": "卷七百六十二",
        "no#": 5
    },
    {
        "title": "贈惠律大師",
        "author": "劉昭禹",
        "biography": "",
        "paragraphs": [
            "秋是憶山日，禪窗露灑餘。幾懸華頂夢，應寄沃洲書。",
            "風月資吟筆，杉篁籠靜居。滿城誰不重，見著紫衣初。"
        ],
        "notes": [
            ""
        ],
        "volume": "卷七百六十二",
        "no#": 6
    },
    {
        "title": "經費冠卿舊隱",
        "author": "劉昭禹",
        "biography": "",
        "paragraphs": [
            "節高終不起，死戀九華山。聖主情何切，孤雲性本閑。",
            "名傳中國外，墳在亂松間。依約曾棲處，斜陽鳥自還。"
        ],
        "notes": [
            ""
        ],
        "volume": "卷七百六十二",
        "no#": 7
    },
    {
        "title": "聞蟬",
        "author": "劉昭禹",
        "biography": "",
        "paragraphs": [
            "一雨一番晴，山林冷落青。莫侵殘日噪，正在異鄉聽。",
            "孤館宿漳浦，扁舟離洞庭。年年當此際，那免鬢凋零。"
        ],
        "notes": [
            ""
        ],
        "volume": "卷七百六十二",
        "no#": 8
    },
    {
        "title": "送休公歸衡",
        "author": "劉昭禹",
        "biography": "",
        "paragraphs": [
            "草履初登南嶽船，銅瓶猶貯北山泉。",
            "衡陽舊寺春歸晚，門鎖寒潭幾樹蟬。"
        ],
        "notes": [
            ""
        ],
        "volume": "卷七百六十二",
        "no#": 9
    },
    {
        "title": "句",
        "author": "劉昭禹",
        "biography": "",
        "paragraphs": [
            "句向夜深得，心從天外歸。",
            "危樓聊側耳，高柳又鳴蟬。（《秋日登樓》，",
            "蘚色圍波井，花陰上竹樓。",
            "對面雷瞋樹，當街雨趁人。",
            "春光懷玉闕，萬里起初程。",
            "江上呼風去，天邊掛席飛。",
            "漆燈尋黑洞，之字上危峰。"
        ],
        "notes": [
            ""
        ],
        "volume": "卷七百六十二",
        "no#": 10
    },
    {
        "title": "銅柱辭",
        "author": "李宏皋",
        "biography": "",
        "paragraphs": [
            "招靈鑄柱垂英烈，手執干戈征百越。誕今鑄柱庇黔黎，",
            "五溪之眾不足平，我師輕躡如春冰。溪人畏威思納質，"
        ],
        "notes": [
            ""
        ],
        "volume": "卷七百六十二",
        "no#": 11
    },
    {
        "title": "題桃源",
        "author": "李宏皋",
        "biography": "",
        "paragraphs": [
            "山翠參差水渺茫，秦人昔在楚封疆。當時避世乾坤窄，",
            "他年倘遂平生志，來著霞衣侍玉皇。"
        ],
        "notes": [
            ""
        ],
        "volume": "卷七百六十二",
        "no#": 12
    },
    {
        "title": "李皋試詩",
        "author": "何仲舉",
        "biography": "",
        "paragraphs": [
            "似玉來投獄，拋家去就枷。可憐兩片木，夾卻一枝花。"
        ],
        "notes": [
            ""
        ],
        "volume": "卷七百六十二",
        "no#": 13
    },
    {
        "title": "句",
        "author": "何仲舉",
        "biography": "",
        "paragraphs": [
            "碧雲章句才離手，紫府神仙盡點頭。",
            "樹迎高鳥歸深野，雲傍斜陽過遠山。（《秋日晚望》，"
        ],
        "notes": [
            ""
        ],
        "volume": "卷七百六十二",
        "no#": 14
    },
    {
        "title": "耕夫謠",
        "author": "徐仲雅",
        "biography": "",
        "paragraphs": [
            "張緒逞風流，王衍事輕薄。出門逢耕夫，顏色必不樂。",
            "肥膚如玉潔，力拗絲不折。半日無耕夫，此輩總餓殺。"
        ],
        "notes": [
            ""
        ],
        "volume": "卷七百六十二",
        "no#": 15
    },
    {
        "title": "贈齊己",
        "author": "徐仲雅",
        "biography": "",
        "paragraphs": [
            "我唐有僧號齊己，未出家時宰相器。爰見夢中逢五丁，",
            "一言悟得生死海，芙蓉吐出琉璃心。悶見有唐風雅缺，",
            "格何古，天工未生誰知主。混沌鑿開雞子黃，",
            "真宰夜來調暖律，聲聲吹出嫩青春。調何雅，",
            "語何奇，血潑乾坤龍戰時。祖龍跨海日方出，",
            "一簟松風冷如冰，長伴巢由伸腳睡。"
        ],
        "notes": [
            ""
        ],
        "volume": "卷七百六十二",
        "no#": 16
    },
    {
        "title": "贈江處士",
        "author": "徐仲雅",
        "biography": "",
        "paragraphs": [
            "門在松陰裏，山僧幾度過。藥靈丸不大，棋妙子無多。",
            "薄霧籠寒徑，殘風戀綠蘿。金烏兼玉兔，年幾奈公何。"
        ],
        "notes": [
            ""
        ],
        "volume": "卷七百六十二",
        "no#": 17
    },
    {
        "title": "東華觀偃松",
        "author": "徐仲雅",
        "biography": "",
        "paragraphs": [
            "半已化為石，有靈通碧湘。生逢堯雨露，老直漢風霜。",
            "月滴蟾心水，龍遺腦骨香。始于毫末後，曾見幾興亡。"
        ],
        "notes": [
            ""
        ],
        "volume": "卷七百六十二",
        "no#": 18
    },
    {
        "title": "詠棕樹",
        "author": "徐仲雅",
        "biography": "",
        "paragraphs": [
            "葉似新蒲綠，身如亂錦纏。任君千度剝，意氣自沖天。"
        ],
        "notes": [
            ""
        ],
        "volume": "卷七百六十二",
        "no#": 19
    },
    {
        "title": "宮詞",
        "author": "徐仲雅",
        "biography": "",
        "paragraphs": [
            "內人曉起怯春寒，輕揭珠簾看牡丹。",
            "一把柳絲收不得，和風搭在玉欄杆。"
        ],
        "notes": [
            ""
        ],
        "volume": "卷七百六十二",
        "no#": 20
    },
    {
        "title": "句",
        "author": "徐仲雅",
        "biography": "",
        "paragraphs": [
            "屋面盡生人耳朵，籬頭多是老翁須。",
            "平分造化雙苞去，拆破春風兩面開。",
            "雲路半開千里月，洞門斜掩一天春。（《馬希範夜宴",
            "迎四儀夫人》）",
            "鑿開青帝春風國，移下姮娥夜月樓。（《馬殷明月圃》，",
            "珠璣影冷偏粘草，蘭麝香濃卻損花。",
            "山色曉堆羅黛雨，草梢春戛麝香風。",
            "衰蘭寂寞含愁綠，小杏妖嬈弄色紅。",
            "旁搜水脈湘心滿，遍揭泉根梵底通。",
            "水□滴殘青□瘦，石脂傾盡白雲空。",
            "深浦送回芳草日，急灘牽斷綠楊風。",
            "藕梢逆入銀塘裏，蘋跡潛來玉井中。",
            "敗菊籬疏臨野渡，落梅村冷隔江楓。",
            "剪開淨澗分苗稼，劃破漣漪下釣筒。"
        ],
        "notes": [
            ""
        ],
        "volume": "卷七百六十二",
        "no#": 21
    },
    {
        "title": "分水嶺",
        "author": "伍彬",
        "biography": "",
        "paragraphs": [
            "前賢功及物，禹後杳難儔。不改古今色，平分南北流。",
            "寒沖山影岸，清繞荻花洲。儘是朝宗去，潺潺早晚休。"
        ],
        "notes": [
            ""
        ],
        "volume": "卷七百六十二",
        "no#": 22
    },
    {
        "title": "句",
        "author": "伍彬",
        "biography": "",
        "paragraphs": [
            "稚子出看莎徑沒，漁翁來報竹橋流。",
            "蹤跡未辭鴛鷺客，夢魂先到鷓鴣村。"
        ],
        "notes": [
            ""
        ],
        "volume": "卷七百六十二",
        "no#": 23
    },
    {
        "title": "留宿廖融山齋",
        "author": "楊徽之",
        "biography": "",
        "paragraphs": [
            "清和春尚在，歡醉日何長。谷鳥隨柯轉，庭花奪酒香。",
            "初晴岩翠滴，向晚樹陰涼。別有堪吟處，相留宿草堂。"
        ],
        "notes": [
            ""
        ],
        "volume": "卷七百六十二",
        "no#": 24
    },
    {
        "title": "句",
        "author": "楊徽之",
        "biography": "",
        "paragraphs": [
            "新霜染楓葉，皎月借蘆花。",
            "廢宅寒塘水，荒墳宿草煙。"
        ],
        "notes": [
            ""
        ],
        "volume": "卷七百六十二",
        "no#": 25
    },
    {
        "title": "登祝融峰",
        "author": "王元",
        "biography": "",
        "paragraphs": [
            "草疊到孤頂，身齊高鳥翔。勢疑撞翼軫，翠欲滴瀟湘。",
            "雲濕幽崖滑，風梳古木香。晴空聊縱目，杳杳極窮荒。"
        ],
        "notes": [
            ""
        ],
        "volume": "卷七百六十二",
        "no#": 26
    },
    {
        "title": "懷翁宏",
        "author": "王元",
        "biography": "",
        "paragraphs": [
            "獨夜思君切，無人知此情。滄州歸未得，華髮別來生。",
            "孤館木初落，高空月正明。遠書多隔歲，獨念沒前程。"
        ],
        "notes": [
            ""
        ],
        "volume": "卷七百六十二",
        "no#": 27
    },
    {
        "title": "聽琴",
        "author": "王元",
        "biography": "",
        "paragraphs": [
            "拂塵開素匣，有客獨傷時。古調俗不樂，正聲君自知。",
            "寒泉出澗澀，老檜倚風悲。縱有來聽者，誰堪繼子期。"
        ],
        "notes": [
            ""
        ],
        "volume": "卷七百六十二",
        "no#": 28
    },
    {
        "title": "哭李韶",
        "author": "王元",
        "biography": "",
        "paragraphs": [
            "韶也命何奇，生前與世違。貧棲古梵刹，終著舊麻衣。",
            "雅句僧抄遍，孤墳客吊稀。故園今孰在，應見夢中歸。"
        ],
        "notes": [
            ""
        ],
        "volume": "卷七百六十二",
        "no#": 29
    },
    {
        "title": "題鄧真人遺址",
        "author": "王元",
        "biography": "",
        "paragraphs": [
            "三千功滿仙升去，留得山前舊隱基。但見白雲長掩映，",
            "近代無人尋異事，野泉噴月瀉秋池。"
        ],
        "notes": [
            ""
        ],
        "volume": "卷七百六十二",
        "no#": 30
    },
    {
        "title": "句",
        "author": "王元",
        "biography": "",
        "paragraphs": [
            "伴行惟瘦鶴，尋步入深雲。"
        ],
        "notes": [
            ""
        ],
        "volume": "卷七百六十二",
        "no#": 31
    },
    {
        "title": "謝翁宏以詩百篇見示",
        "author": "廖融",
        "biography": "",
        "paragraphs": [
            "高奇一百篇，造化見工全。積思遊滄海，冥搜入洞天。",
            "神珠迷罔象，端玉匪雕鐫。休歎不得力，離騷千古傳。"
        ],
        "notes": [
            ""
        ],
        "volume": "卷七百六十二",
        "no#": 32
    },
    {
        "title": "贈天臺逸人",
        "author": "廖融",
        "biography": "",
        "paragraphs": [
            "移檜托禪子，攜家上赤城。拂琴天籟寂，欹枕海濤生。",
            "雲白寒峰晚，鳥歌春穀晴。又聞求桂楫，載月十洲行。"
        ],
        "notes": [
            ""
        ],
        "volume": "卷七百六十二",
        "no#": 33
    },
    {
        "title": "古檜",
        "author": "廖融",
        "biography": "",
        "paragraphs": [
            "何人見植初，老樹梵王居。山鬼暗棲托，樵夫難破除。",
            "聲高秋漢迥，影倒月潭虛。盡日無僧倚，清風長有餘。"
        ],
        "notes": [
            ""
        ],
        "volume": "卷七百六十二",
        "no#": 34
    },
    {
        "title": "題伍彬屋壁",
        "author": "廖融",
        "biography": "",
        "paragraphs": [
            "圓塘綠水平，魚躍紫蓴生。要路貧無力，深村老退耕。",
            "犢隨原草遠，蛙傍塹籬鳴。撥棹茶川去，初逢穀雨晴。"
        ],
        "notes": [
            ""
        ],
        "volume": "卷七百六十二",
        "no#": 35
    },
    {
        "title": "夢仙謠",
        "author": "廖融",
        "biography": "",
        "paragraphs": [
            "琪木扶疏系辟邪，麻姑夜宴紫皇家。銀河旌節搖波影，",
            "星稀猶倚虹橋立，擬就張騫搭漢槎。"
        ],
        "notes": [
            ""
        ],
        "volume": "卷七百六十二",
        "no#": 36
    },
    {
        "title": "退宮妓",
        "author": "廖融",
        "biography": "",
        "paragraphs": [
            "神仙風格本難儔，曾從前皇翠輦遊。紅躑躅繁金殿暖，",
            "一旦色衰歸故里，月明猶夢按梁州。"
        ],
        "notes": [
            ""
        ],
        "volume": "卷七百六十二",
        "no#": 37
    },
    {
        "title": "句",
        "author": "廖融",
        "biography": "",
        "paragraphs": [
            "圭灶先知曉，盆池別見天，",
            "雲穿搗藥屋，雪壓釣魚舟。"
        ],
        "notes": [
            ""
        ],
        "volume": "卷七百六十二",
        "no#": 38
    },
    {
        "title": "贈廖融",
        "author": "王正己",
        "biography": "",
        "paragraphs": [
            "病起正當秋閣迥，酒醒迎對夜濤寒。",
            "爐中藥熟分僧飯，枕上琴閑借客彈。"
        ],
        "notes": [
            ""
        ],
        "volume": "卷七百六十二",
        "no#": 39
    },
    {
        "title": "句",
        "author": "王正己",
        "biography": "",
        "paragraphs": [
            "洗盂秋澗日華動，搗藥夜坐秋氣深。"
        ],
        "notes": [
            ""
        ],
        "volume": "卷七百六十二",
        "no#": 40
    },
    {
        "title": "送廖融處士南游",
        "author": "翁宏",
        "biography": "",
        "paragraphs": [
            "病臥瘴雲間，莓苔漬竹關。孤吟牛渚月，老憶洞庭山。",
            "壯志潛消盡，淳風竟未還。今朝忽相遇，執手一開顏。"
        ],
        "notes": [
            ""
        ],
        "volume": "卷七百六十二",
        "no#": 41
    },
    {
        "title": "春殘",
        "author": "翁宏",
        "biography": "",
        "paragraphs": [
            "又是春殘也，如何出翠幃。落花人獨立，微雨燕雙飛。",
            "寓目魂將斷，經年夢亦非。那堪向愁夕，蕭颯暮蟬輝。"
        ],
        "notes": [
            ""
        ],
        "volume": "卷七百六十二",
        "no#": 42
    },
    {
        "title": "秋殘",
        "author": "翁宏",
        "biography": "",
        "paragraphs": [
            "又是秋殘也，無聊意若何。客程江外遠，歸思夜深多。",
            "峴首飛黃葉，湘湄走白波。仍聞漢都護，今歲合休戈。"
        ],
        "notes": [
            ""
        ],
        "volume": "卷七百六十二",
        "no#": 43
    },
    {
        "title": "句",
        "author": "翁宏",
        "biography": "",
        "paragraphs": [
            "萬木橫秋裏，孤舟半夜猿。",
            "漏光殘井甃，缺影背山椒。",
            "風回山火斷，潮落岸冰高。"
        ],
        "notes": [
            ""
        ],
        "volume": "卷七百六十二",
        "no#": 44
    },
    {
        "title": "過衡山贈廖處士",
        "author": "張觀",
        "biography": "",
        "paragraphs": [
            "未向漆園為傲吏，定應明代作征君。傳家奕世無金玉，",
            "到頭終為蒼生起，休戀耕煙楚水濆。"
        ],
        "notes": [
            ""
        ],
        "volume": "卷七百六十二",
        "no#": 45
    },
    {
        "title": "竹枝詞二首",
        "author": "孫光憲",
        "biography": "",
        "paragraphs": [
            "門前春水白蘋花，岸上無人小艇斜。",
            "商女經過江欲暮，散拋殘食飼神鴉。",
            "亂繩千結絆人深，越羅萬丈表長尋。",
            "楊柳在身垂意緒，藕花落盡見蓮心。"
        ],
        "notes": [
            ""
        ],
        "volume": "卷七百六十二",
        "no#": 46
    },
    {
        "title": "楊柳枝詞四首",
        "author": "孫光憲",
        "biography": "",
        "paragraphs": [
            "閶門風暖落花幹，飛遍江城雪不寒。",
            "獨有晚來臨水驛，閒人多憑赤欄幹。",
            "有池有榭即濛濛，浸潤翻成長養功。",
            "恰似有人長點檢，著行排立向春風。",
            "根柢雖然傍濁河，無妨終日近笙歌。",
            "毿毿金帶誰堪比，還共黃鶯不較多。",
            "萬株枯槁怨亡隋，似吊吳台各自垂。",
            "好是淮陰明月裏，酒樓橫笛不勝吹。"
        ],
        "notes": [
            ""
        ],
        "volume": "卷七百六十二",
        "no#": 47
    },
    {
        "title": "採蓮",
        "author": "孫光憲",
        "biography": "",
        "paragraphs": [
            "菡萏香連十頃陂，小姑貪戲採蓮遲。",
            "晚來弄水船頭濕，更脫紅裙裹鴨兒。"
        ],
        "notes": [
            ""
        ],
        "volume": "卷七百六十二",
        "no#": 48
    },
    {
        "title": "八拍蠻",
        "author": "孫光憲",
        "biography": "",
        "paragraphs": [
            "孔雀尾拖金線長，怕人飛起入丁香。",
            "越女沙頭爭拾翠，相呼歸去背斜陽。"
        ],
        "notes": [
            ""
        ],
        "volume": "卷七百六十二",
        "no#": 49
    },
    {
        "title": "句",
        "author": "孫光憲",
        "biography": "",
        "paragraphs": [
            "曉廚烹淡菜，春杼種橦花。"
        ],
        "notes": [
            ""
        ],
        "volume": "卷七百六十二",
        "no#": 50
    },
    {
        "title": "詠蒲鞋",
        "author": "劉章",
        "biography": "",
        "paragraphs": [
            "吳江浪浸白蒲春，越女初挑一樣新。才自繡窗離玉指，",
            "今日高樓鴛瓦上，不知拋擲是何人。"
        ],
        "notes": [
            ""
        ],
        "volume": "卷七百六十二",
        "no#": 51
    },
    {
        "title": "夜坐",
        "author": "路洵美",
        "biography": "",
        "paragraphs": [
            "簾卷竹軒清，四鄰無語聲。漏從吟裏轉，月自坐來明。",
            "草木露華濕，衣裳寒氣生。難逢知鑒者，空悅此時情。"
        ],
        "notes": [
            ""
        ],
        "volume": "卷七百六十二",
        "no#": 52
    },
    {
        "title": "荊台道院",
        "author": "梁震",
        "biography": "",
        "paragraphs": [
            "桑田一變賦歸來，爵祿焉能浼我哉。",
            "黃犢依然花竹外，清風萬古凜荊台。"
        ],
        "notes": [
            ""
        ],
        "volume": "卷七百六十二",
        "no#": 53
    }
]