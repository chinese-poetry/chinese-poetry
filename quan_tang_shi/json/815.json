[
    {
        "title": "奉酬於中丞使君郡齋臥病見示一首",
        "author": "皎然",
        "biography": "",
        "paragraphs": [
            "宿昔祖師教，了空無不可。枯槁未死身，理心寄行坐。",
            "仁公施春令，和風來澤我。生成一草木，大道無負荷。",
            "論入空王室，明月開心胸。性起妙不染，心行寂無蹤。",
            "若非禪中侶，君為雷次宗。比聞朝端名，今貽郡齋作。",
            "真思凝瑤瑟，高情屬雲鶴。抉得驪龍珠，光彩曜掌握。",
            "若作詩中友，君為謝康樂。盤薄西山氣，貯在君子衿。",
            "澄澹秋水影，用為字人心。群物如鳧鷖，遊翱愛清深。",
            "格居第一品，高步淩前躅。精義究天人，四坐聽不足。",
            "伊昔柳太守，曾賞汀洲蘋。如何五百年，重見江南春。",
            "公每省往事，詠歌懷昔辰。以茲得高臥，任物化自淳。",
            "還因訪禪隱，知有雪山人。"
        ],
        "notes": [
            ""
        ],
        "volume": "卷八百一十五",
        "no#": 1
    },
    {
        "title": "贈李中丞洪一首",
        "author": "皎然",
        "biography": "",
        "paragraphs": [
            "深沈閫外略，奕世當榮寄。地裂大將封，家傳介珪瑞。",
            "至今漳河俗，猶受仁人賜。公初鎮惟邢，決勝無精兵。",
            "重圍逼大敵，六月守孤城。政用仁恕立，恩由賞罰明。",
            "遂令麾下士，感德不顧生。于時聞王師，諸將兵頗黷。",
            "天子狩南漢，煙塵滿函穀。純臣獨耿介，下士多反復。",
            "明公仗忠節，一言感萬夫。物性如蒺藜，化作春蘭敷。",
            "見說金被爍，終期玉有瑜。移官萬里道，君子情何如。",
            "伊昔避事心，乃是方袍客。頓了空王旨，仍高致君策。",
            "安知七十年，一朝值宗伯。言如及清風，醒然開我懷。",
            "宴息與遊樂，不將衣褐乖。海底取明月，鯨波不可度。",
            "上有巨蟒吞，下有毒龍護。一與吾師言，乃於中心悟。",
            "咄哉冥冥子，胡為自塵汙。"
        ],
        "notes": [
            ""
        ],
        "volume": "卷八百一十五",
        "no#": 2
    },
    {
        "title": "杼山禪居寄贈東溪吳處士馮一首",
        "author": "皎然",
        "biography": "",
        "paragraphs": [
            "青雲何潤澤，下有賢人隱。路入菱湖深，跡與黃鶴近。",
            "野風吹白芷，山月搖清軫。詩祖吳叔庠，致君名不盡。",
            "身當青山秀，文體多郢聲。澄澈湘水碧，泬寥楚山青。",
            "時人格不同，至今罕知名。昔賢敦師友，此道君獨行。",
            "既得廬霍趣，乃高雷遠情。別時春風多，掃盡雪山雪。",
            "為君中夜起，孤坐石上月。悠然遺塵想，邈矣達性說。",
            "故人不在茲，幽桂惜未結。"
        ],
        "notes": [
            ""
        ],
        "volume": "卷八百一十五",
        "no#": 3
    },
    {
        "title": "妙喜寺高房期靈澈上人不至，重招之一首",
        "author": "皎然",
        "biography": "",
        "paragraphs": [
            "晨起峰頂心，懷人望空碧。掃雪開寺門，灑水淨僧席。",
            "言笑形外阻，風儀想中覿。馳心驚葉動，傾耳聞泉滴。",
            "豈慮咆虎逢，乍疑崩湍隔。前期或不顧，知爾隳常格。",
            "如今誰山下，秋霖步淅瀝。吾亦聊自得，行禪荷輕策。",
            "松聲暢幽情，山意導遐跡。舉目無世人，題詩足奇石。",
            "貧山何所有，特此邀來客。"
        ],
        "notes": [
            ""
        ],
        "volume": "卷八百一十五",
        "no#": 4
    },
    {
        "title": "奉和薛員外誼贈湯評事衡反招隱之跡兼見寄十二韻",
        "author": "皎然",
        "biography": "",
        "paragraphs": [
            "喜友稱高儒，曠懷美無度。近為東田誘，遂耽西山趣。",
            "庭有介隱心，得無雲泉誤。府公中司貴，頻貽咫尺素。",
            "郡佐仙省高，亦贈瓊瑤句。誚茲長往志，紆彼獨游步。",
            "禪子方外期，夢想山中路。艱難親稼穡，晨夕苦煙霧。",
            "曷若孟嘗門，日榮國士遇。鏗鏘聆綺瑟，攀折邇瓊樹。",
            "幽踐隨鹿麋，久期怨蟾兔。情同不系舟，有跡道所惡。"
        ],
        "notes": [
            ""
        ],
        "volume": "卷八百一十五",
        "no#": 5
    },
    {
        "title": "答黎士曹黎生前適越後之楚",
        "author": "皎然",
        "biography": "",
        "paragraphs": [
            "楚木紛如麻，高松自孤直。願得苦寒枝，與君比顏色。",
            "故鄉眇天末，羈旅滄江隅。委質在忠信，苦心無變渝。",
            "何繇表名義，贈君金轆轤。何以美知才，投我懸黎珠。",
            "遽為千里別，南風思越絕。愛君隨海鷗，倚棹宿沙月。",
            "不棲惡木上，肯蹈巴蛇穴。一上蕭然峰，擬蹤幽人轍。",
            "晨興獨西望，郢水期溯沿。夜到洞庭月，秋經雲夢天。",
            "黎生知吾道，此地不潸然。欲寄楚人住，學拏漁子船。",
            "奈何北風至，攪我窗中弦。遊子動歸思，江蘺亦綿綿。",
            "篋中封禪書，欲獻無由緣。豈乏晨風翼，翻飛到日邊。"
        ],
        "notes": [
            ""
        ],
        "volume": "卷八百一十五",
        "no#": 6
    },
    {
        "title": "答豆盧次方",
        "author": "皎然",
        "biography": "",
        "paragraphs": [
            "吾愛道交論，為高貴世名。昔稱柴桑令，今聞豆盧生。",
            "彼生清淮氣，獨鐘文中彩。近作公宴詩，如逢何柳在。",
            "吾用古人耳，采君四坐珍。賢士勝朝暉，溫溫無冬春。",
            "朝暉爍我肌，賢士清我神。微爾與雲鵠，幽懷何由申。",
            "別來秋風至，獨坐楚山碧。高月當清冥，禪心正寂曆。",
            "增波徒相駭，人遠情不隔。有書遺瓊什，以代貂襜褕。",
            "風教淩越絕，聲名掩吳趨。懸璧安可酬，徙倚還踟躕。"
        ],
        "notes": [
            ""
        ],
        "volume": "卷八百一十五",
        "no#": 7
    },
    {
        "title": "答蘇州韋應物郎中",
        "author": "皎然",
        "biography": "",
        "paragraphs": [
            "詩教殆淪缺，庸音互相傾。忽觀風騷韻，會我夙昔情。",
            "蕩漾學海資，郁為詩人英。格將寒松高，氣與秋江清。",
            "何必鄴中作，可為千載程。受辭分虎竹，萬里臨江城。",
            "到日掃煩政，況今休黷兵。應憐禪家子，林下寂無營。",
            "跡隳世上華，心得道中精。脫略文字累，免為外物攖。",
            "書衣流埃積，硯石駁蘚生。恨未識君子，空傳手中瓊。",
            "安可誘我性，始願愆素誠。為無鸑鷟音，繼公雲和笙。",
            "吟之向禪藪，反愧幽松聲。"
        ],
        "notes": [
            ""
        ],
        "volume": "卷八百一十五",
        "no#": 8
    },
    {
        "title": "答鄭方回",
        "author": "皎然",
        "biography": "",
        "paragraphs": [
            "獨禪外念入，中夜不成定。顧我憔悴容，澤君陽春詠。",
            "詞貞思且逸，瓊彩何暉映。如聆雲和音，況睹聲名盛。",
            "琴語掩為聞，山心聲宜聽。是時寒光澈，萬境澄以淨。",
            "高秋日月清，中氣天地正。遠情偶茲夕，道用增寥夐。",
            "思君處虛空，一操不可更。時美城北徐，家承谷口鄭。",
            "軒車未有轍，蒿蘭且同徑。莊生誡近名，夫子罕言命。",
            "是以耕楚田，曠然殊獨行。萎蕤鸞鳳彩，特達珪璋性。",
            "通隱嘉黃綺，高儒重荀孟。世汙我未起，道蹇吾猶病。",
            "逸翮思冥冥，潛鱗樂游泳。宗師許學外，恨不逢孔聖。",
            "說詩迷頹靡，偶俗傷趨競。此道誰共詮，因君情欲罄。"
        ],
        "notes": [
            ""
        ],
        "volume": "卷八百一十五",
        "no#": 9
    },
    {
        "title": "答俞校書冬夜",
        "author": "皎然",
        "biography": "",
        "paragraphs": [
            "夜閑禪用精，空界亦清迥。子真仙曹吏，好我如宗炳。",
            "一宿覿幽勝，形清煩慮屏。新聲殊激楚，麗句同歌郢。",
            "遺此感予懷，沈吟忘夕永。月彩散瑤碧，示君禪中境。",
            "真思在杳冥，浮念寄形影。遙得四明心，何須蹈岑嶺。",
            "詩情聊作用，空性惟寂靜。若許林下期，看君辭簿領。"
        ],
        "notes": [
            ""
        ],
        "volume": "卷八百一十五",
        "no#": 10
    },
    {
        "title": "妙喜寺達公禪齋寄李司直公孫、房都曹德裕…四十二韻",
        "author": "皎然",
        "biography": "",
        "paragraphs": [
            "我祖傳六經，精義思朝徹。方舟頗周覽，逸書亦備閱。",
            "墨家傷刻薄，儒氏知優劣。弱植庶可凋，苦心未嘗輟。",
            "中年慕仙術，永願傳其訣。歲駐若木景，日餐瓊禾屑。",
            "嬋娟羨門子，斯語豈徒設。天上生白榆，葳蕤信好折。",
            "實可反柔顏，花堪養玄發。求之性分外，業棄金亦竭。",
            "藥化成白雲，形凋辭素穴。一聞西天旨，初禪已無熱。",
            "涓子非我宗，然公有真訣。卻尋丘壑趣，始與纓紱別。",
            "野飯敵膏粱，山楹代藻棁。與君北岩侶，遊寓日常昳。",
            "靜對春穀泉，晴披陽林雪。境清覺神王，道勝知機滅。",
            "詣寂長杳冥，忘歸暫採擷。物生豈有心，麗容俟予別。",
            "桂子何蓂苓，琪葩亦皎潔。此木生意高，亦與眾芳列。",
            "賞墨識屢換，省躬悟彌切。微尚若不虧，足以全吾節。",
            "北風吹蕙帶，蕭寥聞蜻蛚。宿昔廬峰期，流芳已再歇。",
            "不有清屏鑒，使我商弦絕。願寄千里心，月高不可掇。",
            "優遊邦之直，遠矣踵前烈。立俗忘毀譽，遇物遺巧拙。",
            "真氣獨翛然，軒裳詎能絏。都曹風韻整，綱紀信明決。",
            "於交必傾寫，立行豈矜伐。政與清渭同，分流自澄澈。",
            "裴侯資亮直，中誠豈徒說。古人比明義，清士願交結。",
            "溫溫躬珪彩，終始聲不缺。顏生炯介士，有志不可越。",
            "仗義冒險難，持操去淄涅。世論高二賢，賢賢繼前哲。",
            "四子遭明盛，裒然皆秀傑。理名雖殊跡，悟道寧異轍。",
            "愛爾竹柏姿，為予寒不折。"
        ],
        "notes": [
            ""
        ],
        "volume": "卷八百一十五",
        "no#": 11
    },
    {
        "title": "遙酬袁使君高春暮行縣，過報德寺見懷",
        "author": "皎然",
        "biography": "",
        "paragraphs": [
            "江春行求瘼，偶與真境期。見說三陵下，前朝開佛祠。",
            "停舟仰麗刹，繡組發香墀。咫尺空界色，天人花落時。",
            "盛遊限羸疾，悚踴瞻旌旗。峰翠羨閒步，松聲入遙思。",
            "素高淮陽理，況負東山姿。迨此一登覽，深情見新詩。"
        ],
        "notes": [
            ""
        ],
        "volume": "卷八百一十五",
        "no#": 12
    },
    {
        "title": "冬日遙和盧使君幼平、綦毋居士游法華寺高頂臨湖亭",
        "author": "皎然",
        "biography": "",
        "paragraphs": [
            "仁坊標絕境，廉守躡高蹤。天曉才分刹，風傳欲盡鐘。",
            "城中歸路遠，湖上碧山重。水照千花界，雲開七葉峰。",
            "寒芳艾綬滿，空翠白綸濃。逸韻知難繼，佳遊恨不逢。",
            "仍聞撫禪石，為我久從容。"
        ],
        "notes": [
            ""
        ],
        "volume": "卷八百一十五",
        "no#": 13
    },
    {
        "title": "秋日遙和盧使君游何山寺宿敡上人房論涅盤經義",
        "author": "皎然",
        "biography": "",
        "paragraphs": [
            "江郡當秋景，期將道者同。跡高憐竹寺，夜靜賞蓮宮。",
            "古磬清霜下，寒山曉月中。詩情緣境發，法性寄筌空。",
            "翻譯推南本，何人繼謝公。"
        ],
        "notes": [
            ""
        ],
        "volume": "卷八百一十五",
        "no#": 14
    },
    {
        "title": "酬秦山人系題贈",
        "author": "皎然",
        "biography": "",
        "paragraphs": [
            "出齋步杉影，手自開禪扉。花滿不汙地，雲多從觸衣。",
            "思山石蘚淨，款客露葵肥。果得宗居士，論心到極微。"
        ],
        "notes": [
            ""
        ],
        "volume": "卷八百一十五",
        "no#": 15
    },
    {
        "title": "奉酬袁使君高寺院新亭對雨",
        "author": "皎然",
        "biography": "",
        "paragraphs": [
            "茲亭跡素淺，勝事並隨公。法界飄香雨，禪窗灑竹風。",
            "浮煙披夕景，高鶴下秋空。冥寂四山久，甯期此會同。"
        ],
        "notes": [
            ""
        ],
        "volume": "卷八百一十五",
        "no#": 16
    },
    {
        "title": "奉酬顏使君真卿見過郭中寺寺無山水之賞…以答焉",
        "author": "皎然",
        "biography": "",
        "paragraphs": [
            "州西柳家寺，禪舍隱人間。證性輕觀水，棲心不買山。",
            "履聲知客貴，雲影悟身閑。彥會前賢事，方今可得攀。"
        ],
        "notes": [
            ""
        ],
        "volume": "卷八百一十五",
        "no#": 17
    },
    {
        "title": "酬烏程楊明府華雨後小亭對月見呈",
        "author": "皎然",
        "biography": "",
        "paragraphs": [
            "夜涼喜無訟，霽色搖閒情。暑退不因雨，陶家風自清。",
            "凝弦停片景，發詠靜秋聲。何事禪中隱，詩題忽記名。"
        ],
        "notes": [
            ""
        ],
        "volume": "卷八百一十五",
        "no#": 18
    },
    {
        "title": "自蘇州訪醫回酬盧士關判官見贈",
        "author": "皎然",
        "biography": "",
        "paragraphs": [
            "尋醫初疾理，忽憶故山雲。遠訪桑公子，還依柳使君。",
            "周旋承惠愛，佩服比蘭熏。從事因高唱，秋風起處聞。"
        ],
        "notes": [
            ""
        ],
        "volume": "卷八百一十五",
        "no#": 19
    },
    {
        "title": "題沈道士新亭",
        "author": "皎然",
        "biography": "",
        "paragraphs": [
            "何處好攀躋，新亭俯舊溪。坐中千里近，簷下四山低。",
            "小浦依林曲，回塘繞郭西。桃花春滿地，歸路莫相迷。"
        ],
        "notes": [
            ""
        ],
        "volume": "卷八百一十五",
        "no#": 20
    },
    {
        "title": "送盧仲舒移家海陵",
        "author": "皎然",
        "biography": "",
        "paragraphs": [
            "世故多離散，東西不可嗟。小秦非本國，楚塞複移家。",
            "海島無鄰里，鹽居少物華。山中吟夜月，相送在天涯。"
        ],
        "notes": [
            ""
        ],
        "volume": "卷八百一十五",
        "no#": 21
    },
    {
        "title": "陪盧使君登樓送方巨之還京",
        "author": "皎然",
        "biography": "",
        "paragraphs": [
            "萬里汀洲上，東樓欲別離。春風潮水漫，正月柳條寒。",
            "旅逸逢漁浦，清高愛鳥冠。雲山寧不起，今日向長安。"
        ],
        "notes": [
            ""
        ],
        "volume": "卷八百一十五",
        "no#": 22
    },
    {
        "title": "同裴錄事樓上望",
        "author": "皎然",
        "biography": "",
        "paragraphs": [
            "退食高樓上，湖山向晚晴。桐花落萬井，月影出重城。",
            "水竹涼風起，簾幃暑氣清。蕭蕭獨無事，因見蒞人情。"
        ],
        "notes": [
            ""
        ],
        "volume": "卷八百一十五",
        "no#": 23
    },
    {
        "title": "寓興",
        "author": "皎然",
        "biography": "",
        "paragraphs": [
            "天下生白榆，白榆直上連天根。高枝不知幾萬丈，",
            "因問老仙求種法，老仙咍我愚不答。始知此道無所成，"
        ],
        "notes": [
            ""
        ],
        "volume": "卷八百一十五",
        "no#": 24
    },
    {
        "title": "寄常一上人",
        "author": "皎然",
        "biography": "",
        "paragraphs": [
            "雁塞五山臨汗漫，雲州一路出青冥。",
            "何因請住嘉祥寺，內史新修湖上亭。"
        ],
        "notes": [
            ""
        ],
        "volume": "卷八百一十五",
        "no#": 25
    },
    {
        "title": "送秘上人遊京",
        "author": "皎然",
        "biography": "",
        "paragraphs": [
            "共君方異路，山伴與誰同。日冷行人少，時清古鎮空。",
            "暖瓶和雪水，鳴錫帶江風。撩亂終南色，遙應入夢中。"
        ],
        "notes": [
            ""
        ],
        "volume": "卷八百一十五",
        "no#": 26
    },
    {
        "title": "賦得啼猿送客",
        "author": "皎然",
        "biography": "",
        "paragraphs": [
            "萬里巴江外，三聲月峽深。何年有此路，幾客共沾襟。",
            "斷壁分垂影，流泉入苦吟。淒涼離別後，聞此更傷心。"
        ],
        "notes": [
            ""
        ],
        "volume": "卷八百一十五",
        "no#": 27
    },
    {
        "title": "南樓望月",
        "author": "皎然",
        "biography": "",
        "paragraphs": [
            "夜月家家望，亭亭愛此樓。纖雲溪上斷，疏柳影中秋。",
            "漸映千峰出，遙分萬派流。關山誰複見，應獨起邊愁。"
        ],
        "notes": [
            ""
        ],
        "volume": "卷八百一十五",
        "no#": 28
    },
    {
        "title": "尋陸鴻漸不遇",
        "author": "皎然",
        "biography": "",
        "paragraphs": [
            "移家雖帶郭，野徑入桑麻。近種籬邊菊，秋來未著花。",
            "扣門無犬吠，欲去問西家。報導山中去，歸時每日斜。"
        ],
        "notes": [
            ""
        ],
        "volume": "卷八百一十五",
        "no#": 29
    },
    {
        "title": "懷舊山",
        "author": "皎然",
        "biography": "",
        "paragraphs": [
            "一坐西林寺，從來未下山。不因尋長者，無事到人間。",
            "宿雨愁為客，寒花笑未還。空懷舊山月，童子念經閑。"
        ],
        "notes": [
            ""
        ],
        "volume": "卷八百一十五",
        "no#": 30
    },
    {
        "title": "宿吳匡山破寺",
        "author": "皎然",
        "biography": "",
        "paragraphs": [
            "雙峰百戰後，真界滿塵埃。蔓草緣空壁，悲風起故台。",
            "野花寒更發，山月暝還來。何事池中水，東流獨不回。"
        ],
        "notes": [
            ""
        ],
        "volume": "卷八百一十五",
        "no#": 31
    },
    {
        "title": "九月十日",
        "author": "皎然",
        "biography": "",
        "paragraphs": [
            "愛殺柴桑隱，名溪近訟庭。掃沙開野步，搖舸出閑汀。",
            "宿簡邀詩伴，餘花在酒瓶。悠然南望意，自有峴山情。"
        ],
        "notes": [
            ""
        ],
        "volume": "卷八百一十五",
        "no#": 32
    },
    {
        "title": "秋晚宿破山寺",
        "author": "皎然",
        "biography": "",
        "paragraphs": [
            "秋風落葉滿空山，古寺殘燈石壁間。",
            "昔日經行人去盡，寒雲夜夜自飛還。"
        ],
        "notes": [
            ""
        ],
        "volume": "卷八百一十五",
        "no#": 33
    },
    {
        "title": "青陽上人院說金陵故事",
        "author": "皎然",
        "biography": "",
        "paragraphs": [
            "君說南朝全盛日，秣陵才子更多人。",
            "千年秋色古池館，誰見齊王西邸春。"
        ],
        "notes": [
            ""
        ],
        "volume": "卷八百一十五",
        "no#": 34
    },
    {
        "title": "送僧之京師",
        "author": "皎然",
        "biography": "",
        "paragraphs": [
            "綿綿渺渺楚雲繁，萬里西歸望國門。",
            "禪子初心易淒斷，秋風莫上少陵原。"
        ],
        "notes": [
            ""
        ],
        "volume": "卷八百一十五",
        "no#": 35
    },
    {
        "title": "送許丞還洛陽",
        "author": "皎然",
        "biography": "",
        "paragraphs": [
            "剡茗情來亦好斟，空門一別肯沾襟。",
            "悲風不動罷瑤軫，忘卻洛陽歸客心。"
        ],
        "notes": [
            ""
        ],
        "volume": "卷八百一十五",
        "no#": 36
    },
    {
        "title": "題湖上草堂",
        "author": "皎然",
        "biography": "",
        "paragraphs": [
            "山居不買剡中山，湖上千峰處處閑。",
            "芳草白雲留我住，世人何事得相關。"
        ],
        "notes": [
            ""
        ],
        "volume": "卷八百一十五",
        "no#": 37
    },
    {
        "title": "酬李司直縱諸公冬日遊妙喜寺題照、昱二上人房…述",
        "author": "皎然",
        "biography": "",
        "paragraphs": [
            "達賢貴貞隱，常懼跡不滅。遂與永公期，遺身坐林樾。",
            "華軒何轔轔，為我到幽絕。心境寒草花，空門青山月。",
            "潘生獨不見，清景屢盈缺。林下常寂寥，人間自離別。",
            "何時解輕佩，來稅丘中轍。"
        ],
        "notes": [
            ""
        ],
        "volume": "卷八百一十五",
        "no#": 38
    },
    {
        "title": "贈烏程李明府伯宜、沈兵曹仲昌",
        "author": "皎然",
        "biography": "",
        "paragraphs": [
            "水國苦凋瘵，東皋豈遺黍。雲陰無盡時，日出常帶雨。",
            "昨夜西溪漲，扁舟入簷廡。野人同鳥巢，暴客若蜂聚。",
            "歲晏無鬥粟，寄身欲何所。空羨鸞鶴姿，翩翩自輕舉。"
        ],
        "notes": [
            ""
        ],
        "volume": "卷八百一十五",
        "no#": 39
    },
    {
        "title": "奉酬顏使君真卿、王員外圓宿寺兼送員外使回",
        "author": "皎然",
        "biography": "",
        "paragraphs": [
            "魯公邀省客，貧寺人過少。錦帳惟野花，竹屏有窗筱。",
            "朝行石色淨，夜聽泉聲小。釋事情已高，依禪境無擾。",
            "超遙長路首，悵望空林杪。離思從此生，還將此心了。"
        ],
        "notes": [
            ""
        ],
        "volume": "卷八百一十五",
        "no#": 40
    },
    {
        "title": "杼山上峰和顏使君真卿、袁侍禦五韻賦得印字…之會",
        "author": "皎然",
        "biography": "",
        "paragraphs": [
            "道情寄遠嶽，放曠臨千仞。香路延絳騶，華泉寫金印。",
            "日欹諸天近，雨過三華潤。留客雲外心，忘機松中韻。",
            "靈嘉早晚期，為布東山信。"
        ],
        "notes": [
            ""
        ],
        "volume": "卷八百一十五",
        "no#": 41
    },
    {
        "title": "同薛員外誼喜雨詩兼上楊使君",
        "author": "皎然",
        "biography": "",
        "paragraphs": [
            "積旱忽飛澍，烝民心亦傾。郊雲不待族，雨色飛江城。",
            "燋稼濯又發，敗荷滋更榮。時隨霧縠重，乍集柳絲輕。",
            "一宿恐魚飛，數朝征鸛鳴。毒暑澄為冷，高塵滌還清。",
            "乃知陰騭數，制在造化情。及此接歡賀，臨風聞頌聲。"
        ],
        "notes": [
            ""
        ],
        "volume": "卷八百一十五",
        "no#": 42
    },
    {
        "title": "南湖春泛有客自北至說友人岑元…敘相思之志以寄焉",
        "author": "皎然",
        "biography": "",
        "paragraphs": [
            "故人隔楚水，日夕望芳洲。春草思眇眇，征雲暮悠悠。",
            "心期無形影，跡曠成阻修。有客江上至，知君佐雄州。",
            "鏗鏘佩蒼玉，躞蹀驅絳騶。伊昔中峰心，從來非此流。",
            "資予長生訣，希彼高山儔。此情今如何，宿昔師吾謀。",
            "別年謁禪老，更添石室籌。深見人間世，飄如水上漚。",
            "蟬號齊王邸，月苦隋帝樓。聲華盡冥寞，麋鹿徒呦呦。",
            "我有一字教，坐然遺此憂。何煩脫珪組，不用辭王侯。",
            "只在名位中，空門兼可遊。"
        ],
        "notes": [
            ""
        ],
        "volume": "卷八百一十五",
        "no#": 43
    },
    {
        "title": "同薛員外誼久旱感懷寄兼呈上楊使君",
        "author": "皎然",
        "biography": "",
        "paragraphs": [
            "皇天鑒不昧，愐想何亢極。絲雨久愆期，綺霞徒相惑。",
            "陰雲舒又卷，濯枝安可得。涸井不累瓶，幹溪一憑軾。",
            "赤地芳草死，飆塵驚四塞。戎冠夜刺閨，民荒歲傷國。",
            "賴以王猷盛，中原無凶慝。楊公當此晨，省災常旰食。",
            "獨感下堂雨，偏嘉越境域。秋郊天根見，我疆看稼穡。",
            "請回雲漢詩，為君歌樂職。"
        ],
        "notes": [
            ""
        ],
        "volume": "卷八百一十五",
        "no#": 44
    },
    {
        "title": "兵後早春登故鄣南樓望昆山寺白鶴觀示清道人並沈道士",
        "author": "皎然",
        "biography": "",
        "paragraphs": [
            "新陽故樓上，眇眇傷遐眷。違世情易忘，羈時得無倦。",
            "春歸華柳發，世故陵穀變。擾擾陌上心，悠悠夢中見。",
            "蒼林有靈境，杳映遙可羨。春日倚東峰，華泉落西甸。",
            "鐘聲在空碧，幡影搖蔥蒨。緬想山中人，神期如會面。",
            "別離芳月積，岐路浮雲偏。正□入空門，仙君依苦縣。",
            "隳形舍簪紱，烹玉思精煉。事外宜我心，人間豈予戀。",
            "身遺世自薄，道勝名必賤。耳目何所娛，白雲與黃卷。"
        ],
        "notes": [
            ""
        ],
        "volume": "卷八百一十五",
        "no#": 45
    },
    {
        "title": "酬烏程楊明府華將赴渭北對月見懷",
        "author": "皎然",
        "biography": "",
        "paragraphs": [
            "釋印及秋夜，身閑境亦清。風襟自瀟灑，月意何高明。",
            "聞說武安君，萬里驅妖精。開府集秀士，先招士林英。",
            "晉家用元凱，亦是魯諸生。北望撫長劍，感君知已行。",
            "邊塵昏玉帳，殺氣凝金鐙。大敵折齊俎，一書下聊城。",
            "翻飛青雲路，宿昔滄洲情。"
        ],
        "notes": [
            ""
        ],
        "volume": "卷八百一十五",
        "no#": 46
    },
    {
        "title": "酬邢端公濟春日蘇台有呈袁州李使君…辛陽王三侍禦",
        "author": "皎然",
        "biography": "",
        "paragraphs": [
            "大賢當佐世，堯時難退身。如何丹霄侶，卻在滄江濱。",
            "柳色變又遍，鶯聲聞亦頻。賴逢宜春守，共賞南湖春。",
            "營道知止足，飾躬無緇磷。家將詩流近，跡與禪僧親。",
            "放曠臨海門，翱翔望雲津。雖高空王說，不久山中人。"
        ],
        "notes": [
            ""
        ],
        "volume": "卷八百一十五",
        "no#": 47
    },
    {
        "title": "奉和裴使君清春夜南堂聽陳山人彈白雪",
        "author": "皎然",
        "biography": "",
        "paragraphs": [
            "春宵凝麗思，閑坐開南圍。郢客彈白雪，紛綸發金徽。",
            "散從天上至，集向瓊台飛。弦上凝颯颯，虛中想霏霏。",
            "通幽鬼神駭，合道精鑒稀。變態風更入，含情月初歸。",
            "方知阮太守，一聽識其微。"
        ],
        "notes": [
            ""
        ],
        "volume": "卷八百一十五",
        "no#": 48
    },
    {
        "title": "答孟秀才",
        "author": "皎然",
        "biography": "",
        "paragraphs": [
            "羸疾依小院，空閒趣自深。躡苔憐靜色，掃樹共芳陰。",
            "物外好風至，意中佳客尋。虛名誰欲累，世事我無心。",
            "投贈荷君芷，馨香滿幽襟。"
        ],
        "notes": [
            ""
        ],
        "volume": "卷八百一十五",
        "no#": 49
    },
    {
        "title": "酬崔侍禦見贈",
        "author": "皎然",
        "biography": "",
        "paragraphs": [
            "買得東山后，逢君小隱時。五湖游不厭，柏署跡如遺。",
            "市隱何妨道，禪棲不廢詩。與君為此說，長破小乘疑。"
        ],
        "notes": [
            ""
        ],
        "volume": "卷八百一十五",
        "no#": 50
    },
    {
        "title": "贈柳喜得嵩山法門自號嵩山老",
        "author": "皎然",
        "biography": "",
        "paragraphs": [
            "一見嵩山老，吾生恨太遲。問君年幾許，曾出上皇時。"
        ],
        "notes": [
            ""
        ],
        "volume": "卷八百一十五",
        "no#": 51
    },
    {
        "title": "酬李補闕紓",
        "author": "皎然",
        "biography": "",
        "paragraphs": [
            "不住東林寺，雲泉處處行。近臣那得識，禪客本無名。"
        ],
        "notes": [
            ""
        ],
        "volume": "卷八百一十五",
        "no#": 52
    },
    {
        "title": "湖南蘭若示大乘諸公",
        "author": "皎然",
        "biography": "",
        "paragraphs": [
            "未到無為岸，空憐不系舟。東山白雲意，歲晚尚悠悠。"
        ],
        "notes": [
            ""
        ],
        "volume": "卷八百一十五",
        "no#": 53
    },
    {
        "title": "兵後經永安法空寺寄悟禪師",
        "author": "皎然",
        "biography": "",
        "paragraphs": [
            "常說人間法自空，何言出世法還同。微蹤舊是香林下，",
            "吾知世代相看盡，誰悟浮生似影公。"
        ],
        "notes": [
            ""
        ],
        "volume": "卷八百一十五",
        "no#": 54
    },
    {
        "title": "春日杼山寄贈李員外縱",
        "author": "皎然",
        "biography": "",
        "paragraphs": [
            "南山唯與北山鄰，古樹連拳伴我身。黃鶴有心多不住，",
            "欲掇幽芳聊贈遠，郎官那賞石門春。"
        ],
        "notes": [
            ""
        ],
        "volume": "卷八百一十五",
        "no#": 55
    },
    {
        "title": "酬秦山人贈別二首",
        "author": "皎然",
        "biography": "",
        "paragraphs": [
            "知君高隱占賢星，卷葉時時注佛經。姓被名公題舊裏，",
            "我有主人江太守，如何相伴住禪靈。",
            "誰知臥病不妨禪，跡寄詩流性似偏。葉示黃金童子愛，",
            "對此留君還欲別，應思石de訪春泉。"
        ],
        "notes": [
            ""
        ],
        "volume": "卷八百一十五",
        "no#": 56
    },
    {
        "title": "山居示靈澈上人",
        "author": "皎然",
        "biography": "",
        "paragraphs": [
            "晴明路出山初暖，行踏春蕪看茗歸。乍削柳枝聊代劄，",
            "外物寂中誰似我，松聲草色共無機。"
        ],
        "notes": [
            ""
        ],
        "volume": "卷八百一十五",
        "no#": 57
    },
    {
        "title": "遙和康錄事李侍禦萼小寒食夜重集康氏園林",
        "author": "皎然",
        "biography": "",
        "paragraphs": [
            "習家寒食會何頻，應恐流芳不待人。已愛治書詩句逸，",
            "誰見柰園時節共，還持綠茗賞殘春。"
        ],
        "notes": [
            ""
        ],
        "volume": "卷八百一十五",
        "no#": 58
    },
    {
        "title": "釋裴循春愁",
        "author": "皎然",
        "biography": "",
        "paragraphs": [
            "蝶舞鶯歌喜歲芳，柳絲嫋嫋蕙帶長。",
            "江南春色共君有，何事君心獨自傷。"
        ],
        "notes": [
            ""
        ],
        "volume": "卷八百一十五",
        "no#": 59
    },
    {
        "title": "西白溪期裴方舟不至",
        "author": "皎然",
        "biography": "",
        "paragraphs": [
            "望君不見複何情，野草閑雲處處生。",
            "應向秦時武陵路，花間寂曆一人行。"
        ],
        "notes": [
            ""
        ],
        "volume": "卷八百一十五",
        "no#": 60
    },
    {
        "title": "勞山憶棲霞寺道素上人久期不至",
        "author": "皎然",
        "biography": "",
        "paragraphs": [
            "遠寺蕭蕭獨坐心，山情自得趣何深。泉聲稍滴芙蓉漏，",
            "貪閑不記前心偈，念別聊為出世吟。更待花開遍山雪，"
        ],
        "notes": [
            ""
        ],
        "volume": "卷八百一十五",
        "no#": 61
    },
    {
        "title": "酬秦山人出山見呈",
        "author": "皎然",
        "biography": "",
        "paragraphs": [
            "手攜酒榼共書幃，回語長松我即歸。",
            "若是出山機已息，嶺雲何事背君飛。"
        ],
        "notes": [
            ""
        ],
        "volume": "卷八百一十五",
        "no#": 62
    },
    {
        "title": "酬秦山人見尋",
        "author": "皎然",
        "biography": "",
        "paragraphs": [
            "左右香童不識君，擔簦訪我領鷗群。",
            "山僧待客無俗物，唯有窗前片碧雲。"
        ],
        "notes": [
            ""
        ],
        "volume": "卷八百一十五",
        "no#": 63
    },
    {
        "title": "宿法華寺簡靈澈上人",
        "author": "皎然",
        "biography": "",
        "paragraphs": [
            "至道無機但杳冥，孤燈寒竹自青熒。",
            "不知何處小乘客，一夜風來聞誦經。"
        ],
        "notes": [
            ""
        ],
        "volume": "卷八百一十五",
        "no#": 64
    },
    {
        "title": "潛別離",
        "author": "皎然",
        "biography": "",
        "paragraphs": [
            "烏頭雖黑白有時，唯有潛離與暗別，彼此甘心無後期。"
        ],
        "notes": [
            ""
        ],
        "volume": "卷八百一十五",
        "no#": 65
    }
]