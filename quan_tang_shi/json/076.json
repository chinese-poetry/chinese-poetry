[
    {
        "title": "儀坤廟樂章：永和",
        "author": "徐彥伯",
        "biography": "",
        "paragraphs": [
            "猗若清廟，肅肅熒熒。國薦嚴祀，坤興淑靈。",
            "有幾在室，有樂在庭。臨茲孝享，百祿惟寧。"
        ],
        "notes": [
            ""
        ],
        "volume": "卷七十六",
        "no#": 1
    },
    {
        "title": "儀坤廟樂章：金奏",
        "author": "徐彥伯",
        "biography": "",
        "paragraphs": [
            "陰靈效祉，軒曜降精。祥符淑氣，慶集柔明。",
            "瑤俎既列，雕桐發聲。徽猷永遠，比德皇英。"
        ],
        "notes": [
            ""
        ],
        "volume": "卷七十六",
        "no#": 2
    },
    {
        "title": "擬古三首",
        "author": "徐彥伯",
        "biography": "",
        "paragraphs": [
            "遙裔煙嶼鴻，雙影旦夕同。交翰倚沙月，和鳴弄江風。",
            "vK若茂芳序，君子從遠戎。雲生陰海沒，花落春潭空。",
            "紅淚掩促柱，錦衾羅熏籠。自傷瓊草綠，詎惜鉛粉紅。",
            "裂帛附雙燕，為予向遼東。",
            "讀書三十載，馳騖週六經。儒衣幹時主，忠策獻闕廷。",
            "一朝奉休盼，從容廁群英。束身趨建禮，秉筆坐承明。",
            "廨署相填噎，僚吏紛縱橫。五日休浣時，屠蘇繞玉屏。",
            "橘花覆北沼，桂樹交西榮。樹棲兩鴛鴦，含春向我鳴。",
            "皎潔綺羅豔，便娟絲管清。擾擾天地間，出處各有情。",
            "何必岩石下，枯槁閑此生。",
            "頹光無淹晷，逝水有迅流。綠苔紛易歇，紅顏不再求。",
            "歌笑當及春，無令壯志秋。弱年仕關輔，簃門豁禦溝。",
            "敷愉東城際，婉孌南陌頭。荷花嬌綠水，楊葉暖青樓。",
            "中有綺羅人，可憐名莫愁。畫屏繞金膝，珠簾懸玉鉤。",
            "纖指調寶琴，泠泠哀且柔。贈君鴛鴦帶，因以鷫鸘裘。",
            "窗曉吟日坐，閨夕秉燭遊。無作北門客，咄咄懷百憂。"
        ],
        "notes": [
            ""
        ],
        "volume": "卷七十六",
        "no#": 3
    },
    {
        "title": "贈劉舍人古意",
        "author": "徐彥伯",
        "biography": "",
        "paragraphs": [
            "女床閟靈鳥，文章世所希。巢君碧梧樹，舞君青瑣闈。",
            "或言鳳池樂，撫翼更西飛。鳳池環禁林，仙閣靄沉沉。",
            "璿題激流日，珠綴綿清陰。郁穆絲言重，熒煌台座深。",
            "風張丹戺翮，月弄紫庭音。眾彩結不散，孤英跂莫尋。",
            "浩歌在西省，經傳恣潛心。"
        ],
        "notes": [
            ""
        ],
        "volume": "卷七十六",
        "no#": 4
    },
    {
        "title": "和李適答宋十一入崖口五渡見贈",
        "author": "徐彥伯",
        "biography": "",
        "paragraphs": [
            "聞有獨往客，拂衣捐世心。結欣薄枉渚，撰念縈舊林。",
            "經亙去崖合，冥綿歸壑深。琪樹環碧彩，金潭生翠陰。",
            "沿洄弄沙榜，詭仄眺明岑。夕聞桂裏猿，曉玩松上禽。",
            "雜佩蘊孤袖，瓊敷綴雙襟。我懷滄洲想，懿爾白雲吟。",
            "秉願理方協，存期跡易尋。茲言庶不負，為報岩中琴。"
        ],
        "notes": [
            ""
        ],
        "volume": "卷七十六",
        "no#": 5
    },
    {
        "title": "雪",
        "author": "徐彥伯",
        "biography": "",
        "paragraphs": [
            "雪暗窮海雲，灑空紛似露。朔風吹故里，宛轉玉階樹。",
            "孤妾調玉瑟，早寒生錦衿。況君張羅幕，愁坐北庭陰。"
        ],
        "notes": [
            ""
        ],
        "volume": "卷七十六",
        "no#": 6
    },
    {
        "title": "比干墓",
        "author": "徐彥伯",
        "biography": "",
        "paragraphs": [
            "大位天下寶，維賢國之鎮。殷道微而在，受辛纂頹胤。",
            "山鳴鬼又哭，地裂川亦震。媟黷皆佞諛，虔劉盡英雋。",
            "孤卿帝叔父，特進貞而順。玉床逾皓潔，銅柱方歊焮。",
            "奉國曆三朝，觀竅明一瞬。季代倡狂主，蓄怒提白刃。",
            "之子彌忠讜，憤然更勇進。撫膺誓隕越，知死故不吝。",
            "已矣竟剖心，哲婦亦同殉。驪龍暴雙骨，太嶽摧孤仞。",
            "周發次商郊，冤骸悲莫殣。鋒劍剿遺孽，報復一何迅。",
            "駐罕歌淑靈，命徒封旅櫬。自爾銜幽酷，于嗟流景駿。",
            "丘墳被宿莽，壇戺緣飛磷。貞觀戒北征，維皇念忠信。",
            "荒墳護草木，刻桷吹煨燼。代遠恩更崇，身頹名益振。",
            "帝詞書樂石，國饌羅芳釁。偉哉烈士圖，奇英千古徇。"
        ],
        "notes": [
            ""
        ],
        "volume": "卷七十六",
        "no#": 7
    },
    {
        "title": "題東山子李適碑陰二首",
        "author": "徐彥伯",
        "biography": "",
        "paragraphs": [
            "隴嶂縈紫氣，金光赫氛氳。美人含遙靄，桃李芳自熏。",
            "圖高黃鶴羽，寶奪驪龍群。忽驚薤露曲，掩噎東山雲。",
            "回也實夭折，賈生亦脆促。今複哀若人，危光迅風燭。",
            "夜台淪清鏡，窮塵埋結綠。何以贈下泉，生芻唯一束。"
        ],
        "notes": [
            ""
        ],
        "volume": "卷七十六",
        "no#": 8
    },
    {
        "title": "淮亭吟",
        "author": "徐彥伯",
        "biography": "",
        "paragraphs": [
            "貞寂慮兮淮山幽，憐芳若兮攬中洲。崩湍委咽日夜流，",
            "熠耀飛兮蟋蟀吟，倚清瑟兮橫涼琴。擷瑤芳兮吊楚水，",
            "金光延起兮驟興沒，青苔竟兮綠蘋歇。",
            "綠蘋歇兮凋朱顏，美人寂曆兮何時閑，"
        ],
        "notes": [
            ""
        ],
        "volume": "卷七十六",
        "no#": 9
    },
    {
        "title": "芳樹",
        "author": "徐彥伯",
        "biography": "",
        "paragraphs": [
            "玉花珍簟上，金縷畫屏開。曉月憐箏柱，春風憶鏡臺。",
            "箏柱春風吹曉月，芳樹落花朝暝歇。稿砧刀頭未有期，"
        ],
        "notes": [
            ""
        ],
        "volume": "卷七十六",
        "no#": 10
    },
    {
        "title": "游禁苑幸臨渭亭遇雪應制",
        "author": "徐彥伯",
        "biography": "",
        "paragraphs": [
            "玉律藏冰候，彤階飛雪時。日寒消不盡，風定舞還遲。",
            "瓊樹留宸矚，璿花入睿詞。懸知穆天子，黃竹謾言詩。"
        ],
        "notes": [
            ""
        ],
        "volume": "卷七十六",
        "no#": 11
    },
    {
        "title": "奉和送金城公主適西蕃應制",
        "author": "徐彥伯",
        "biography": "",
        "paragraphs": [
            "鳳扆憐簫曲，鸞閨念掌珍。羌庭遙築館，廟策重和親。",
            "星轉銀河夕，花移玉樹春。聖心淒送遠，留蹕望征塵。"
        ],
        "notes": [
            ""
        ],
        "volume": "卷七十六",
        "no#": 12
    },
    {
        "title": "幸白鹿觀應制",
        "author": "徐彥伯",
        "biography": "",
        "paragraphs": [
            "鳳輿乘八景，龜籙向三仙。日月移平地，雲霞綴小天。",
            "金童擎紫藥，玉女獻青蓮。花洞留宸賞，還旗繞夕煙。"
        ],
        "notes": [
            ""
        ],
        "volume": "卷七十六",
        "no#": 13
    },
    {
        "title": "胡無人行",
        "author": "徐彥伯",
        "biography": "",
        "paragraphs": [
            "十月繁霜下，征人遠鑿空。雲搖錦車節，海照角端弓。",
            "暗磧埋沙樹，沖飆卷塞蓬。方隨膜拜入，歌舞玉門中。"
        ],
        "notes": [
            ""
        ],
        "volume": "卷七十六",
        "no#": 14
    },
    {
        "title": "婕妤",
        "author": "徐彥伯",
        "biography": "",
        "paragraphs": [
            "君恩忽斷絕，妾思終未央。巾櫛不可見，枕席空餘香。",
            "窗暗網羅白，階秋苔蘚黃。應門寂已閉，流涕向昭陽。"
        ],
        "notes": [
            ""
        ],
        "volume": "卷七十六",
        "no#": 15
    },
    {
        "title": "採蓮曲",
        "author": "徐彥伯",
        "biography": "",
        "paragraphs": [
            "妾家越水邊，搖艇入江煙。既覓同心侶，複采同心蓮。",
            "折藕絲能脆，開花葉正圓。春歌弄明月，歸棹落花前。"
        ],
        "notes": [
            ""
        ],
        "volume": "卷七十六",
        "no#": 16
    },
    {
        "title": "孤燭歎",
        "author": "徐彥伯",
        "biography": "",
        "paragraphs": [
            "切切夜閨冷，微微孤燭然。玉盤紅淚滴，金燼彩光圓。",
            "暖手縫輕素，嚬蛾續斷弦。相思咽不語，回向錦屏眠。"
        ],
        "notes": [
            ""
        ],
        "volume": "卷七十六",
        "no#": 17
    },
    {
        "title": "閨怨",
        "author": "徐彥伯",
        "biography": "",
        "paragraphs": [
            "征客戍金微，愁閨獨掩扉。塵埃生半榻，花絮落殘機。",
            "褪暖蠶初臥，巢昏燕欲歸。春風日向盡，銜涕作征衣。"
        ],
        "notes": [
            ""
        ],
        "volume": "卷七十六",
        "no#": 18
    },
    {
        "title": "餞唐州高使君赴任",
        "author": "徐彥伯",
        "biography": "",
        "paragraphs": [
            "香萼媚紅滋，垂條縈綠絲。情人拂瑤袂，共惜此芳時。",
            "驌驦已躑躅，鳥隼方葳蕤。跂予望太守，流潤及京師。"
        ],
        "notes": [
            ""
        ],
        "volume": "卷七十六",
        "no#": 19
    },
    {
        "title": "奉和幸新豐溫泉宮應制",
        "author": "徐彥伯",
        "biography": "",
        "paragraphs": [
            "姬典歌時邁，虞篇記省方。何如黑帝月，玄覽白雲鄉。",
            "翠仗縈船岸，明旆應萯陽。風搖花眊彩，雪豔寶戈芒。",
            "禦陌開函次，離宮夾樹行。桂枝籠騕褭，松葉覆堂皇。",
            "仙石含珠液，溫池孕璧房。湧疑神瀵溢，澄若帝台漿。",
            "獨沸流常熱，潛蒸氣轉香。青壇環玉甃，紅礎鑠金光。",
            "藻曜凝芳潔，葳蕤獻淑祥。五龍歸寶算，九扈葉時康。",
            "同預華封老，中衢祝聖皇。"
        ],
        "notes": [
            ""
        ],
        "volume": "卷七十六",
        "no#": 20
    },
    {
        "title": "同韋舍人元旦早朝",
        "author": "徐彥伯",
        "biography": "",
        "paragraphs": [
            "夕轉清壺漏，晨驚長樂鐘。逶迤綸禁客，假寐守銅龍。",
            "予亦趨三殿，肩隨謁九重。繁珂接曙響，華劍比春容。",
            "相問韶光歇，彌憐芳意濃。願言乘日旰，攜手即雲峰。"
        ],
        "notes": [
            ""
        ],
        "volume": "卷七十六",
        "no#": 21
    },
    {
        "title": "侍宴韋嗣立山莊應制",
        "author": "徐彥伯",
        "biography": "",
        "paragraphs": [
            "鼎臣休浣隙，方外結遙心。別業青霞境，孤潭碧樹林。",
            "每馳東墅策，遙弄北溪琴。帝眷紓時豫，台園賞歲陰。",
            "移鑾明月沼，張組白雲岑。禦酒瑤觴落，仙壇竹徑深。",
            "三光懸聖藻，五等冠朝簪。自昔皇恩感，咸言獨自今。"
        ],
        "notes": [
            ""
        ],
        "volume": "卷七十六",
        "no#": 22
    },
    {
        "title": "送特進李嶠入都袝廟",
        "author": "徐彥伯",
        "biography": "",
        "paragraphs": [
            "特進三公下，台臣百揆先。孝圖開寢石，祠主蔔牲筵。",
            "恩級青綸賜，徂裝紫橐懸。綢繆金鼎席，宴餞玉潢川。",
            "北斗分征路，東山起贈篇。樂池歌綠藻，梁苑藉紅荃。",
            "騎轉商岩日，旌搖關塞煙。廟堂須鯁議，錦節佇來旋。"
        ],
        "notes": [
            ""
        ],
        "volume": "卷七十六",
        "no#": 23
    },
    {
        "title": "春閨",
        "author": "徐彥伯",
        "biography": "",
        "paragraphs": [
            "戍客戍清波，幽閨幽思多。暗梁聞語燕，夜燭見飛蛾。",
            "寶鴨藏脂粉，金屏綴綺羅。裁衣卷紋素，織錦度鳴梭。",
            "有使通西極，緘書寄北河。年光只恐盡，征戰莫蹉跎。"
        ],
        "notes": [
            ""
        ],
        "volume": "卷七十六",
        "no#": 24
    },
    {
        "title": "奉和興慶池戲競渡應制",
        "author": "徐彥伯",
        "biography": "",
        "paragraphs": [
            "夾道傳呼翊翠虯，天回日轉禦芳洲。青潭曉靄籠仙蹕，",
            "群臣相慶嘉魚樂，共哂橫汾歌吹秋。"
        ],
        "notes": [
            ""
        ],
        "volume": "卷七十六",
        "no#": 25
    },
    {
        "title": "苑中遇雪應制",
        "author": "徐彥伯",
        "biography": "",
        "paragraphs": [
            "千鐘聖酒禦筵披，六出祥英亂繞枝。",
            "即此神仙對瓊圃，何煩轍跡向瑤池。"
        ],
        "notes": [
            ""
        ],
        "volume": "卷七十六",
        "no#": 26
    },
    {
        "title": "上巳日祓禊渭濱應制",
        "author": "徐彥伯",
        "biography": "",
        "paragraphs": [
            "晴風麗日滿芳洲，柳色春筵祓錦流。",
            "皆言侍蹕橫汾宴，暫似乘槎天漢遊。"
        ],
        "notes": [
            ""
        ],
        "volume": "卷七十六",
        "no#": 27
    },
    {
        "title": "夜宴安樂公主新宅應制",
        "author": "徐彥伯",
        "biography": "",
        "paragraphs": [
            "鳳樓開闔引明光，花酎連添醉益香。",
            "欲知帝女熏天貴，金柯玉柱夜成行。"
        ],
        "notes": [
            ""
        ],
        "volume": "卷七十六",
        "no#": 28
    },
    {
        "title": "餞唐永昌",
        "author": "徐彥伯",
        "biography": "",
        "paragraphs": [
            "金溪碧水玉潭沙，鳧舄翩翩弄日華。",
            "鬥雞香陌行春倦，為摘東園桃李花。"
        ],
        "notes": [
            ""
        ],
        "volume": "卷七十六",
        "no#": 29
    },
    {
        "title": "侍宴桃花園",
        "author": "徐彥伯",
        "biography": "",
        "paragraphs": [
            "源水叢花無數開，丹跗紅萼間青梅。",
            "從今結子三千歲，預喜仙遊複摘來。"
        ],
        "notes": [
            ""
        ],
        "volume": "卷七十六",
        "no#": 30
    },
    {
        "title": "石淙",
        "author": "徐彥伯",
        "biography": "",
        "paragraphs": [
            "碧澱紅涔崿嶂間，淙嵌洑岨洊成灣。琪樹璿娟花未落，",
            "張蔦席雲平圃宴，焜煌金記蘊名山。"
        ],
        "notes": [
            ""
        ],
        "volume": "卷七十六",
        "no#": 31
    }
]