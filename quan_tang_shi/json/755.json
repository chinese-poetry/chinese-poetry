[
    {
        "title": "送陳先生之洪井寄蕭少卿",
        "author": "徐鉉",
        "biography": "",
        "paragraphs": [
            "聞君仙袂指洪厓，我憶情人別路賒。知有歡娛游楚澤，",
            "此處相逢應見問，為言搔首望龍沙。"
        ],
        "notes": [
            ""
        ],
        "volume": "卷七百五十五",
        "no#": 1
    },
    {
        "title": "送龔明府九江歸甯",
        "author": "徐鉉",
        "biography": "",
        "paragraphs": [
            "茂宰隳官去，扁舟著彩衣。湓城春酒熟，匡阜野花稀。",
            "解纜垂楊綠，開帆宿鷺飛。一朝吾道泰，還逐落潮歸。"
        ],
        "notes": [
            ""
        ],
        "volume": "卷七百五十五",
        "no#": 2
    },
    {
        "title": "和江西蕭少卿見寄二首",
        "author": "徐鉉",
        "biography": "",
        "paragraphs": [
            "亡羊岐路愧司南，二紀窮通聚散三。老去何妨從笑傲，",
            "珍重加餐省思慮，時時斟酒壓山嵐。",
            "身遙上國三千里，名在朝中二十春。金印不須辭入幕，",
            "世路風波自翻覆，虛舟無計得沉淪。"
        ],
        "notes": [
            ""
        ],
        "volume": "卷七百五十五",
        "no#": 3
    },
    {
        "title": "送薛少卿赴青陽",
        "author": "徐鉉",
        "biography": "",
        "paragraphs": [
            "我愛陶靖節，吏隱從弦歌。我愛費征君，高臥歸九華。",
            "清風激頹波，來者無以加。我志兩不遂，漂淪浩無涯。",
            "數奇時且亂，此圖今愈賒。賢哉薛夫子，高舉淩晨霞。",
            "安民即是道，投足皆為家。功名與權位，悠悠何用誇。",
            "攜朋出遠郊，酌酒藉平沙。雲收遠天靜，江闊片帆斜。",
            "離懷與企羨，南望長咨嗟。"
        ],
        "notes": [
            ""
        ],
        "volume": "卷七百五十五",
        "no#": 4
    },
    {
        "title": "送高起居之涇縣",
        "author": "徐鉉",
        "biography": "",
        "paragraphs": [
            "右史罷朝歸，之官句水湄。別我行千里，送君傾一卮。",
            "酒罷長歎息，此歎君應悲。亂中吾道薄，卿族舊人稀。",
            "胡為佩銅墨，去此白玉墀。吏事豈所堪，民病何可醫。",
            "藏用清其心，此外慎勿為。縣郭有佳境，千峰溪水西。",
            "雲樹杳回合，岩巒互蔽虧。彈琴坐其中，世事吾不知。",
            "時時寄書劄，以慰長相思。"
        ],
        "notes": [
            ""
        ],
        "volume": "卷七百五十五",
        "no#": 5
    },
    {
        "title": "宿茅山寄舍弟",
        "author": "徐鉉",
        "biography": "",
        "paragraphs": [
            "茅許稟靈氣，一家同上賓。仙山空有廟，舉世更無人。",
            "獨往誠違俗，浮名亦累真。當年各自勉，雲洞鎮長春。"
        ],
        "notes": [
            ""
        ],
        "volume": "卷七百五十五",
        "no#": 6
    },
    {
        "title": "晚憩白鶴廟寄句容張少府",
        "author": "徐鉉",
        "biography": "",
        "paragraphs": [
            "日入林初靜，山空暑更寒。泉鳴細岩竇，鶴唳眇雲端。",
            "拂榻安棋局，焚香戴道冠。望君殊不見，終夕憑欄幹。"
        ],
        "notes": [
            ""
        ],
        "volume": "卷七百五十五",
        "no#": 7
    },
    {
        "title": "題紫陽觀",
        "author": "徐鉉",
        "biography": "",
        "paragraphs": [
            "南朝名士富仙才，追步東卿遂不回。丹井自深桐暗老，",
            "惆悵霓裳太平事，一函真跡鎖昭台。"
        ],
        "notes": [
            ""
        ],
        "volume": "卷七百五十五",
        "no#": 8
    },
    {
        "title": "贈奚道士",
        "author": "徐鉉",
        "biography": "",
        "paragraphs": [
            "先生曾有洞天期，猶傍天壇摘紫芝。處世自能心混沌，",
            "他日飆輪謁茅許，願同雞犬去相隨。"
        ],
        "notes": [
            ""
        ],
        "volume": "卷七百五十五",
        "no#": 9
    },
    {
        "title": "題碧岩亭贈孫尊師",
        "author": "徐鉉",
        "biography": "",
        "paragraphs": [
            "絕境何人識，高亭萬象含。憑軒臨樹杪，送目極天南。",
            "積靄生泉洞，歸雲鎖石龕。丹霞披翠巘，白鳥帶晴嵐。",
            "仙去留虛室，龍歸漲碧潭。幽岩君獨愛，玄味我曾耽。",
            "世上愁何限，人間事久諳。終須脫羈鞅，來此會空談。"
        ],
        "notes": [
            ""
        ],
        "volume": "卷七百五十五",
        "no#": 10
    },
    {
        "title": "題白鶴廟",
        "author": "徐鉉",
        "biography": "",
        "paragraphs": [
            "平生心事向玄關，一入仙鄉似舊山。白鶴唳空晴眇眇，",
            "滿洞煙霞互陵亂，何峰台榭是蕭閑。"
        ],
        "notes": [
            ""
        ],
        "volume": "卷七百五十五",
        "no#": 11
    },
    {
        "title": "步虛詞五首",
        "author": "徐鉉",
        "biography": "",
        "paragraphs": [
            "氣為還元正，心由抱一靈。凝神歸罔象，飛步入青冥。",
            "整服乘三素，旋綱躡九星。瓊章開後學，稽首奉真經。",
            "天帝黃金闕，真人紫錦書。霓裳紛蔽景，羽服迥淩虛。",
            "白鶴能為使，班麟解駕車。靈符終願借，轉共世情疏。",
            "聖主過幽谷，虛皇在蕊宮。五千宗物母，七字秘神童。",
            "世上金壺遠，人間玉龠空。唯餘養身法，修此與天通。",
            "何處求玄解，人間有洞天。勤行皆是道，謫下尚為仙。",
            "蔽景乘朱鳳，排虛駕紫煙。不嫌園吏傲，願在玉宸前。",
            "三素霏霏遠，盟威凜凜寒。火鈴空滅沒，星斗曉闌幹。",
            "佩響流虛殿，爐煙在醮壇。蕭寥不可極，驂駕上雲端。"
        ],
        "notes": [
            ""
        ],
        "volume": "卷七百五十五",
        "no#": 12
    },
    {
        "title": "留題仙觀",
        "author": "徐鉉",
        "biography": "",
        "paragraphs": [
            "瑤壇醮罷晚雲開，羽客分飛俗士回。",
            "為報移文不須勒，未曾遊處待重來。"
        ],
        "notes": [
            ""
        ],
        "volume": "卷七百五十五",
        "no#": 13
    },
    {
        "title": "和陳洗馬山莊新泉",
        "author": "徐鉉",
        "biography": "",
        "paragraphs": [
            "已開山館待抽簪，更要岩泉欲洗心。常被松聲迷細韻，",
            "何日煎茶醞香酒，沙邊同聽暝猿吟。"
        ],
        "notes": [
            ""
        ],
        "volume": "卷七百五十五",
        "no#": 14
    },
    {
        "title": "奉和七夕應令",
        "author": "徐鉉",
        "biography": "",
        "paragraphs": [
            "今宵星漢共晶光，應笑羅敷嫁侍郎。斗柄易傾離恨促，",
            "誰見宣猷堂上宴，一篇清韻振金鐺。"
        ],
        "notes": [
            ""
        ],
        "volume": "卷七百五十五",
        "no#": 15
    },
    {
        "title": "又和八日",
        "author": "徐鉉",
        "biography": "",
        "paragraphs": [
            "微雲疏雨淡新秋，曉夢依稀十二樓。故作別離應有以，",
            "博望苑中殘酒醒，香風佳氣獨遲留。"
        ],
        "notes": [
            ""
        ],
        "volume": "卷七百五十五",
        "no#": 16
    },
    {
        "title": "和印先輩及第後獻座主朱舍人郊居之作",
        "author": "徐鉉",
        "biography": "",
        "paragraphs": [
            "成名郊外掩柴扉，樹影蟬聲共息機。積雨暗封青蘚徑，",
            "獨坐公廳正煩暑，喜吟新詠見玄微。"
        ],
        "notes": [
            ""
        ],
        "volume": "卷七百五十五",
        "no#": 17
    },
    {
        "title": "和致仕張尚書新創道院",
        "author": "徐鉉",
        "biography": "",
        "paragraphs": [
            "梓澤成新致，金丹有舊情。掛冠朝睡足，隱幾暮江清。",
            "藥圃分輕綠，松窗起細聲。養高寧厭病，默坐對諸生。"
        ],
        "notes": [
            ""
        ],
        "volume": "卷七百五十五",
        "no#": 18
    },
    {
        "title": "和尉遲贊善秋暮僻居",
        "author": "徐鉉",
        "biography": "",
        "paragraphs": [
            "登高節物最堪憐，小嶺疏林對檻前。輕吹斷時雲縹緲，",
            "庭有菊花尊有酒，若方陶令愧前賢。"
        ],
        "notes": [
            ""
        ],
        "volume": "卷七百五十五",
        "no#": 19
    },
    {
        "title": "和陳贊善致仕還京口",
        "author": "徐鉉",
        "biography": "",
        "paragraphs": [
            "海門山下一漁舟，中有高人未白頭。已駕安車歸故里，",
            "今日君臣厚終始，不須辛苦畫雙牛。"
        ],
        "notes": [
            ""
        ],
        "volume": "卷七百五十五",
        "no#": 20
    },
    {
        "title": "京使回自臨川，得從兄書寄詩，依韻和",
        "author": "徐鉉",
        "biography": "",
        "paragraphs": [
            "珍重還京使，殷勤話故人。別離長掛夢，寵祿不關身。",
            "趣向今成道，聲華舊絕塵。莫嗟客鬢老，詩句逐時新。"
        ],
        "notes": [
            ""
        ],
        "volume": "卷七百五十五",
        "no#": 21
    },
    {
        "title": "陪鄭王相公賦筵前垂冰，應教依韻",
        "author": "徐鉉",
        "biography": "",
        "paragraphs": [
            "窗外虛明雪乍晴，簷前垂溜盡成冰。長廊瓦疊行行密，",
            "晨餐堪醒曹參酒，自恨空腸病不能。"
        ],
        "notes": [
            ""
        ],
        "volume": "卷七百五十五",
        "no#": 22
    },
    {
        "title": "送禮部潘尚書致仕還建安",
        "author": "徐鉉",
        "biography": "",
        "paragraphs": [
            "名遂功成累複輕，鱸魚因起舊鄉情。履聲初下金華省，",
            "冥鴻高舉真難事，相送何須淚滿纓。"
        ],
        "notes": [
            ""
        ],
        "volume": "卷七百五十五",
        "no#": 23
    },
    {
        "title": "和尉遲贊善病中見寄",
        "author": "徐鉉",
        "biography": "",
        "paragraphs": [
            "仙郎移病暑天過，卻似冥鴻避罻羅。晝夢乍驚風動竹，",
            "望苑恩深期勿藥，青雲岐路未蹉跎。"
        ],
        "notes": [
            ""
        ],
        "volume": "卷七百五十五",
        "no#": 24
    },
    {
        "title": "池州陳使君見示游齊山詩因寄",
        "author": "徐鉉",
        "biography": "",
        "paragraphs": [
            "往歲曾游弄水亭，齊峰濃翠暮軒橫。哀猿出檻心雖喜，",
            "今朝池口風波靜，遙賀山前有頌聲。"
        ],
        "notes": [
            ""
        ],
        "volume": "卷七百五十五",
        "no#": 25
    },
    {
        "title": "再領制誥和王明府見賀",
        "author": "徐鉉",
        "biography": "",
        "paragraphs": [
            "蹇步還依列宿邊，拱辰重認舊雲天。自嗟多難飄零困，",
            "從來不解為身計，一葉悠悠任大川。"
        ],
        "notes": [
            ""
        ],
        "volume": "卷七百五十五",
        "no#": 26
    },
    {
        "title": "送高舍人使嶺南",
        "author": "徐鉉",
        "biography": "",
        "paragraphs": [
            "西掖官曹近，南溟道路遙。使星將渡漢，仙棹乍乘潮。",
            "柳映靈和折，梅依大庾飄。江帆風淅淅，山館雨蕭蕭。",
            "陸賈真迂闊，終童久寂寥。送君何限意，把酒一長謠。"
        ],
        "notes": [
            ""
        ],
        "volume": "卷七百五十五",
        "no#": 27
    },
    {
        "title": "和王明府見寄",
        "author": "徐鉉",
        "biography": "",
        "paragraphs": [
            "時情世難消吾道，薄宦流年危此身。莫歎京華同寂寞，",
            "善政空多尚淹屈，不知誰是解憂民。"
        ],
        "notes": [
            ""
        ],
        "volume": "卷七百五十五",
        "no#": 28
    },
    {
        "title": "和方泰州見寄",
        "author": "徐鉉",
        "biography": "",
        "paragraphs": [
            "逐客淒淒重入京，舊愁新恨兩難勝。雲收楚塞千山雪，",
            "更殘月落知孤坐，遙望船窗一點星。"
        ],
        "notes": [
            ""
        ],
        "volume": "卷七百五十五",
        "no#": 29
    },
    {
        "title": "文獻太子挽歌詞五首",
        "author": "徐鉉",
        "biography": "",
        "paragraphs": [
            "國有承祧重，人知秉哲尊。清風來望苑，遺烈在東藩。",
            "此日升緱嶺，何因到寢門。天高不可問，煙靄共昏昏。",
            "夏啟吾君子，周儲上帝賓。音容一飄忽，功業自紛綸。",
            "露泣承華月，風驚麗正塵。空餘商嶺客，行淚下宜春。",
            "出處成交讓，經綸有大功。淚碑瓜步北，棠樹蒜山東。",
            "百揆方時敘，重離遂不融。故臣偏感咽，曾是歎三窮。",
            "甲觀光陰促，園陵天地長。簫笳咽無韻，賓禦哭相將。",
            "盛烈傳彝鼎，遺文被樂章。君臣知己分，零淚亂無行。",
            "彩仗清晨出，非同齒胄時。愁煙鎖平甸，朔吹繞寒枝。",
            "楚客來何補，緱山去莫追。回瞻飛蓋處，掩袂不勝悲。"
        ],
        "notes": [
            ""
        ],
        "volume": "卷七百五十五",
        "no#": 30
    },
    {
        "title": "送王員外宰德安",
        "author": "徐鉉",
        "biography": "",
        "paragraphs": [
            "家世朱門貴，官資粉署優。今為百里長，應好五峰遊。",
            "柳影連彭澤，湖光接庾樓。承明須再入，官滿莫淹留。"
        ],
        "notes": [
            ""
        ],
        "volume": "卷七百五十五",
        "no#": 31
    },
    {
        "title": "以端溪硯酬張員外水精珠兼和來篇",
        "author": "徐鉉",
        "biography": "",
        "paragraphs": [
            "請以端溪潤，酬君水玉明。方圓雖異器，功用信俱呈。",
            "自得山川秀，能分日月精。巾箱各珍重，所貴在交情。"
        ],
        "notes": [
            ""
        ],
        "volume": "卷七百五十五",
        "no#": 32
    },
    {
        "title": "奉使九華山，中途遇青陽薛郎中",
        "author": "徐鉉",
        "biography": "",
        "paragraphs": [
            "故人相別動相思，此地相逢豈素期。九子峰前閑未得，",
            "且飲一杯消別恨，野花風起漸離披。"
        ],
        "notes": [
            ""
        ],
        "volume": "卷七百五十五",
        "no#": 33
    },
    {
        "title": "奉命南使經彭澤",
        "author": "徐鉉",
        "biography": "",
        "paragraphs": [
            "遠使程途未一分，離心常要醉醺醺。",
            "那堪彭澤門前立，黃菊蕭疏不見君。"
        ],
        "notes": [
            ""
        ],
        "volume": "卷七百五十五",
        "no#": 34
    },
    {
        "title": "南都遇前嘉魚劉令，言遊閩嶺，作此與之",
        "author": "徐鉉",
        "biography": "",
        "paragraphs": [
            "我持使節經韶石，君作閒遊過武夷。兩地山光成獨賞，",
            "珍重分岐一杯酒，強加餐飯數吟詩。"
        ],
        "notes": [
            ""
        ],
        "volume": "卷七百五十五",
        "no#": 35
    },
    {
        "title": "閣皂山",
        "author": "徐鉉",
        "biography": "",
        "paragraphs": [
            "殿影高低雲掩映，松陰繚繞步徘徊。",
            "從今莫厭簪裾累，不是乘軺不得來。"
        ],
        "notes": [
            ""
        ],
        "volume": "卷七百五十五",
        "no#": 36
    },
    {
        "title": "玉笥山留題",
        "author": "徐鉉",
        "biography": "",
        "paragraphs": [
            "仙鄉會應遠，王事知何極。征傳莫辭勞，玉峰聊一息。",
            "形骸已銷散，心想都凝寂。真氣自清虛，非關好松石。",
            "九仙皆積學，洞壑多遺跡。遊子歸去來，胡為但征役。"
        ],
        "notes": [
            ""
        ],
        "volume": "卷七百五十五",
        "no#": 37
    },
    {
        "title": "廬陵別朱觀先輩",
        "author": "徐鉉",
        "biography": "",
        "paragraphs": [
            "桂籍知名有幾人，翻飛相續上青雲。解憐才子甯唯我，",
            "新詩試為重高詠，朝漢台前不可聞。"
        ],
        "notes": [
            ""
        ],
        "volume": "卷七百五十五",
        "no#": 38
    },
    {
        "title": "文彧少卿文山郎中交好深至二紀已餘暌別…留題此詩",
        "author": "徐鉉",
        "biography": "",
        "paragraphs": [
            "孫家虛座吊諸孤，張叟僧房見手書。二紀歡遊今若此，",
            "珍重遠公應笑我，塵心唯此未能除。"
        ],
        "notes": [
            ""
        ],
        "volume": "卷七百五十五",
        "no#": 39
    },
    {
        "title": "朱處士相與有山水之願見送至南康作此以別之",
        "author": "徐鉉",
        "biography": "",
        "paragraphs": [
            "憐君送我至南康，更憶梅花庾嶺芳。",
            "多少仙山共遊在，願君百歲尚康強。"
        ],
        "notes": [
            ""
        ],
        "volume": "卷七百五十五",
        "no#": 40
    },
    {
        "title": "清明日清遠峽作",
        "author": "徐鉉",
        "biography": "",
        "paragraphs": [
            "嶺外春過半，途中火又新。殷勤清遠峽，留戀北歸人。"
        ],
        "notes": [
            ""
        ],
        "volume": "卷七百五十五",
        "no#": 41
    },
    {
        "title": "回至南康題紫極宮裏道士房",
        "author": "徐鉉",
        "biography": "",
        "paragraphs": [
            "王事信靡盬，飲冰安足辭。胡為擁征傳，乃至天南陲。",
            "天南非我鄉，留滯忽逾時。還經羽人家，豁若雲霧披。",
            "何以寬吾懷，老莊有微詞。達士無不可，至人豈偏為。",
            "客愁勿複道，為君吟此詩。"
        ],
        "notes": [
            ""
        ],
        "volume": "卷七百五十五",
        "no#": 42
    },
    {
        "title": "和歙州陳使君見寄",
        "author": "徐鉉",
        "biography": "",
        "paragraphs": [
            "新安風景好，時令肅轅門。身貴心彌下，功多口不言。",
            "韜鈐家法在，儒雅素風存。簪履陪游盛，鄉閭俗化敦。",
            "臨窗山色秀，繞郭水聲喧。織絡文章麗，矜嚴道義尊。",
            "樓臺秋月靜，京庾晚雲屯。曉吹傳衙鼓，晴陽展信幡。",
            "一篇貽友好，千里倍心論。未見歸驂動，空能役夢魂。"
        ],
        "notes": [
            ""
        ],
        "volume": "卷七百五十五",
        "no#": 43
    },
    {
        "title": "和賈員外戩見贈玉蕊花栽",
        "author": "徐鉉",
        "biography": "",
        "paragraphs": [
            "瓊瑤一簇帶花來，便劚蒼苔手自栽。",
            "喜見唐昌舊顏色，為君判病酌金罍。"
        ],
        "notes": [
            ""
        ],
        "volume": "卷七百五十五",
        "no#": 44
    },
    {
        "title": "光穆皇后挽歌三首",
        "author": "徐鉉",
        "biography": "",
        "paragraphs": [
            "仙馭期難改，坤儀道自光。閟宮新表德，沙麓舊膺祥。",
            "素帟堯門掩，凝笳畢陌長。東風慘陵樹，無複見親桑。",
            "永樂留虛位，長陵啟夕扉。返虞嚴吉仗，複土掩空衣。",
            "功業投三母，光靈極四妃。唯應彤史在，不與露花晞。",
            "隱隱閶門路，煙雲曉更愁。空瞻金輅出，非是濯龍遊。",
            "德感人倫正，風行內職修。還隨偶物化，同此思軒丘。"
        ],
        "notes": [
            ""
        ],
        "volume": "卷七百五十五",
        "no#": 45
    },
    {
        "title": "嚴相公宅牡丹",
        "author": "徐鉉",
        "biography": "",
        "paragraphs": [
            "但是豪家重牡丹，爭如丞相閣前看。鳳樓日暖開偏早，",
            "不知更許憑欄否，爛熳春光未肯殘。"
        ],
        "notes": [
            ""
        ],
        "volume": "卷七百五十五",
        "no#": 46
    },
    {
        "title": "侍宴賦得歸雁",
        "author": "徐鉉",
        "biography": "",
        "paragraphs": [
            "夜靜群動息，翩翩一雁歸。清音天際遠，寒影月中微。",
            "何處雲同宿，長空雪共飛。陽和常借便，免與素心違。"
        ],
        "notes": [
            ""
        ],
        "volume": "卷七百五十五",
        "no#": 47
    },
    {
        "title": "又賦早春書事",
        "author": "徐鉉",
        "biography": "",
        "paragraphs": [
            "苑裏芳華早，皇家勝事多。弓聲達春氣，弈思養天和。",
            "暖酒紅爐火，浮舟綠水波。雪晴農事起，擊壤聽賡歌。"
        ],
        "notes": [
            ""
        ],
        "volume": "卷七百五十五",
        "no#": 48
    },
    {
        "title": "依韻和令公大王薔薇詩",
        "author": "徐鉉",
        "biography": "",
        "paragraphs": [
            "綠樹成陰後，群芳稍歇時。誰將新濯錦，掛向最長枝。",
            "卷箔香先入，憑欄影任移。賞頻嫌酒渴，吟苦怕霜髭。",
            "架迥籠雲幄，庭虛展繡帷。有情縈舞袖，無力罥遊絲。",
            "嫩蕊鶯偷采，柔條柳伴垂。荀池波自照，梁苑客嘗窺。",
            "玉李尋皆謝，金桃亦暗衰。花中應獨貴，庭下故開遲。",
            "委豔妝苔砌，分華借槿籬。低昂勻灼爍，濃淡疊參差。",
            "幸植王宮裏，仍逢宰府知。芳心向誰許，醉態不能支。",
            "芍藥天教避，玫瑰眾共嗤。光明烘晝景，潤膩裛輕rG。",
            "麗似期神女，珍如重衛姬。君王偏屬詠，七子盡搜奇。"
        ],
        "notes": [
            ""
        ],
        "volume": "卷七百五十五",
        "no#": 49
    },
    {
        "title": "和門下殷侍郎新茶二十韻",
        "author": "徐鉉",
        "biography": "",
        "paragraphs": [
            "暖吹入春園，新芽競粲然。才教鷹觜拆，未放雪花妍。",
            "荷杖青林下，攜筐旭景前。孕靈資雨露，鐘秀自山川。",
            "碾後香彌遠，烹來色更鮮。名隨土地貴，味逐水泉遷。",
            "力藉流黃暖，形模紫筍圓。正當鑽柳火，遙想湧金泉。",
            "任道時新物，須依古法煎。輕甌浮綠乳，孤灶散餘煙。",
            "甘薺非予匹，宮槐讓我先。竹孤空冉冉，荷弱謾田田。",
            "解渴消殘酒，清神感夜眠。十漿何足饋，百榼盡堪捐。",
            "採擷唯憂晚，營求不計錢。任公因焙顯，陸氏有經傳。",
            "愛甚真成癖，嘗多合得仙。亭台虛靜處，風月豔陽天。",
            "自可臨泉石，何妨雜管弦。東山似蒙頂，願得從諸賢。"
        ],
        "notes": [
            ""
        ],
        "volume": "卷七百五十五",
        "no#": 50
    },
    {
        "title": "春雪應制",
        "author": "徐鉉",
        "biography": "",
        "paragraphs": [
            "繁陰連曙景，瑞雪灑芳辰。勢密猶疑臘，風和始覺春。",
            "縈林開玉蕊，飄座裛香塵。欲識宸心悅，雲謠慰兆人。"
        ],
        "notes": [
            ""
        ],
        "volume": "卷七百五十五",
        "no#": 51
    },
    {
        "title": "進雪詩",
        "author": "徐鉉",
        "biography": "",
        "paragraphs": [
            "欲使新正識有年，故飄輕絮伴春還。近看瓊樹籠銀闕，",
            "朝來花萼樓中宴，數曲賡歌雅頌間。"
        ],
        "notes": [
            ""
        ],
        "volume": "卷七百五十五",
        "no#": 52
    },
    {
        "title": "自題山亭三首",
        "author": "徐鉉",
        "biography": "",
        "paragraphs": [
            "簪組非無累，園林未是歸。世喧長不到，何必故山薇。",
            "小舫行乘月，高齋臥看山。退公聊自足，爭敢望長閑。",
            "跂石仍臨水，披襟複掛冠。機心忘未得，棋局與魚竿。"
        ],
        "notes": [
            ""
        ],
        "volume": "卷七百五十五",
        "no#": 53
    },
    {
        "title": "和陳表用員外求酒",
        "author": "徐鉉",
        "biography": "",
        "paragraphs": [
            "暑天頻雨亦頻晴，簾外閑雲重複輕。",
            "珍重一壺酬絕唱，向風遙想醉吟聲。"
        ],
        "notes": [
            ""
        ],
        "volume": "卷七百五十五",
        "no#": 54
    },
    {
        "title": "奉和右省僕射西亭高臥作",
        "author": "徐鉉",
        "biography": "",
        "paragraphs": [
            "院靜蒼苔積，庭幽怪石欹。蟬聲當檻急，虹影向簷垂。",
            "晝漏猶憐永，叢蘭未覺衰。疏篁巢翡翠，折葦覆鸕鷀。",
            "對酒襟懷曠，圍棋旨趣遲。景皆隨所尚，物各遂其宜。",
            "道與時相會，才非世所羈。賦詩貽座客，秋事爾何悲。"
        ],
        "notes": [
            ""
        ],
        "volume": "卷七百五十五",
        "no#": 55
    },
    {
        "title": "憶新淦觴池寄孟賓于員外",
        "author": "徐鉉",
        "biography": "",
        "paragraphs": [
            "往年淦水駐行軒，引得清流似月圓。自有溪光還碧甃，",
            "珍重詩人頻管領，莫教塵土咽潺潺。"
        ],
        "notes": [
            ""
        ],
        "volume": "卷七百五十五",
        "no#": 56
    },
    {
        "title": "右省僕射後湖亭閑宴，鉉以宿直先歸，賦詩留獻",
        "author": "徐鉉",
        "biography": "",
        "paragraphs": [
            "湖上一陽生，虛亭啟高宴。楓林煙際出，白鳥波心見。",
            "主人忘貴達，座客容疵賤。獨慚殘照催，歸宿明光殿。"
        ],
        "notes": [
            ""
        ],
        "volume": "卷七百五十五",
        "no#": 57
    }
]