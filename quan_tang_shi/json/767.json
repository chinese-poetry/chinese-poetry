[
    {
        "title": "吳：黃金車",
        "author": "孫元晏",
        "biography": "",
        "paragraphs": [
            "分擘山河即漸開，許昌基業已傾頹。",
            "黃金車與斑斕耳，早個須知入讖來。"
        ],
        "notes": [
            ""
        ],
        "volume": "卷七百六十七",
        "no#": 1
    },
    {
        "title": "吳：赤壁",
        "author": "孫元晏",
        "biography": "",
        "paragraphs": [
            "會獵書來舉國驚，只應周魯不教迎。",
            "曹公一戰奔波後，赤壁功傳萬古名。"
        ],
        "notes": [
            ""
        ],
        "volume": "卷七百六十七",
        "no#": 2
    },
    {
        "title": "吳：魯肅指囷",
        "author": "孫元晏",
        "biography": "",
        "paragraphs": [
            "破產移家事亦難，佐吳從此霸江山。",
            "爭教不立功勳得，指出千囷如等閒。"
        ],
        "notes": [
            ""
        ],
        "volume": "卷七百六十七",
        "no#": 3
    },
    {
        "title": "吳：甘甯斫營",
        "author": "孫元晏",
        "biography": "",
        "paragraphs": [
            "夜深偷入魏軍營，滿寨驚忙火似星。",
            "百口寶刀千匹絹，也應消得與甘寧。"
        ],
        "notes": [
            ""
        ],
        "volume": "卷七百六十七",
        "no#": 4
    },
    {
        "title": "吳：徐盛",
        "author": "孫元晏",
        "biography": "",
        "paragraphs": [
            "欲把江山鼎足分，邢真銜冊到江南。",
            "當時將相誰堪重，徐盛將軍最不甘。"
        ],
        "notes": [
            ""
        ],
        "volume": "卷七百六十七",
        "no#": 5
    },
    {
        "title": "吳：魯肅",
        "author": "孫元晏",
        "biography": "",
        "paragraphs": [
            "斫案興言斷眾疑，鼎分從此定雄雌。",
            "若無子敬心相似，爭得烏林破魏師。"
        ],
        "notes": [
            ""
        ],
        "volume": "卷七百六十七",
        "no#": 6
    },
    {
        "title": "吳：武昌",
        "author": "孫元晏",
        "biography": "",
        "paragraphs": [
            "西塞山高截九垓，讖謠終日自相催。",
            "武昌魚美應難戀，歷數須歸建業來。"
        ],
        "notes": [
            ""
        ],
        "volume": "卷七百六十七",
        "no#": 7
    },
    {
        "title": "吳：顧雍",
        "author": "孫元晏",
        "biography": "",
        "paragraphs": [
            "贊國經綸更有誰，蔡公相歎亦相師。",
            "貴為丞相封侯了，歸後家人總不知。"
        ],
        "notes": [
            ""
        ],
        "volume": "卷七百六十七",
        "no#": 8
    },
    {
        "title": "吳：呂蒙",
        "author": "孫元晏",
        "biography": "",
        "paragraphs": [
            "幼小家貧實可哀，願征行去志難回。",
            "不探虎穴求身達，爭得人間富貴來。"
        ],
        "notes": [
            ""
        ],
        "volume": "卷七百六十七",
        "no#": 9
    },
    {
        "title": "吳：介象",
        "author": "孫元晏",
        "biography": "",
        "paragraphs": [
            "好道君王遇亦難，變通靈異幾多般。",
            "介先生有神仙術，釣得鱸魚在玉盤。"
        ],
        "notes": [
            ""
        ],
        "volume": "卷七百六十七",
        "no#": 10
    },
    {
        "title": "吳：濡須塢",
        "author": "孫元晏",
        "biography": "",
        "paragraphs": [
            "風揭洪濤響若雷，枕波為壘險相隈。",
            "莫言有個濡須塢，幾度曹公失志回。"
        ],
        "notes": [
            ""
        ],
        "volume": "卷七百六十七",
        "no#": 11
    },
    {
        "title": "吳：周泰",
        "author": "孫元晏",
        "biography": "",
        "paragraphs": [
            "名與諸公又不同，金瘡痕在滿身中。",
            "不將禦蓋宣恩澤，誰信將軍別有功。"
        ],
        "notes": [
            ""
        ],
        "volume": "卷七百六十七",
        "no#": 12
    },
    {
        "title": "吳：張紘",
        "author": "孫元晏",
        "biography": "",
        "paragraphs": [
            "東部張公與眾殊，共施經略贊全吳。",
            "陳琳漫自稱雄伯，神氣應須怯大巫。"
        ],
        "notes": [
            ""
        ],
        "volume": "卷七百六十七",
        "no#": 13
    },
    {
        "title": "吳：太史慈",
        "author": "孫元晏",
        "biography": "",
        "paragraphs": [
            "聖德招賢遠近知，曹公心計卻成欺。",
            "陳韓昔日嘗投楚，豈是當歸召得伊。"
        ],
        "notes": [
            ""
        ],
        "volume": "卷七百六十七",
        "no#": 14
    },
    {
        "title": "吳：孫堅後",
        "author": "孫元晏",
        "biography": "",
        "paragraphs": [
            "委存張公翊聖材，幾將賢德贊文台。",
            "爭教不霸江山得，日月征曾入夢來。"
        ],
        "notes": [
            ""
        ],
        "volume": "卷七百六十七",
        "no#": 15
    },
    {
        "title": "吳：陸統",
        "author": "孫元晏",
        "biography": "",
        "paragraphs": [
            "將軍身歿有兒孤，虎子為名教讀書。",
            "更向宮中教騎馬，感君恩重合何如。"
        ],
        "notes": [
            ""
        ],
        "volume": "卷七百六十七",
        "no#": 16
    },
    {
        "title": "吳：青蓋",
        "author": "孫元晏",
        "biography": "",
        "paragraphs": [
            "歷數將終勢已摧，不修君德更堪哀。",
            "被他青蓋言相誤，元是須教入晉來。"
        ],
        "notes": [
            ""
        ],
        "volume": "卷七百六十七",
        "no#": 17
    },
    {
        "title": "晉：七寶鞭",
        "author": "孫元晏",
        "biography": "",
        "paragraphs": [
            "天命須知豈偶然，亂臣徒欲用兵權。",
            "聖謨廟略還應別，渾不消他七寶鞭。"
        ],
        "notes": [
            ""
        ],
        "volume": "卷七百六十七",
        "no#": 18
    },
    {
        "title": "晉：庾悅鵝炙",
        "author": "孫元晏",
        "biography": "",
        "paragraphs": [
            "春暖江南景氣新，子鵝炙美就中珍。",
            "庾家廚盛劉公困，渾弗相貽也惱人。"
        ],
        "notes": [
            ""
        ],
        "volume": "卷七百六十七",
        "no#": 19
    },
    {
        "title": "晉：謝玄",
        "author": "孫元晏",
        "biography": "",
        "paragraphs": [
            "百萬兵來逼合肥，謝玄為將統雄師。",
            "旌旗首尾千餘裏，渾不消他一局棋。"
        ],
        "notes": [
            ""
        ],
        "volume": "卷七百六十七",
        "no#": 20
    },
    {
        "title": "晉：謝混",
        "author": "孫元晏",
        "biography": "",
        "paragraphs": [
            "尚主當初偶未成，此時誰合更關情。",
            "可憐謝混風華在，千古翻傳禁臠名。"
        ],
        "notes": [
            ""
        ],
        "volume": "卷七百六十七",
        "no#": 21
    },
    {
        "title": "晉：陸玩",
        "author": "孫元晏",
        "biography": "",
        "paragraphs": [
            "陸公高論亦由衷，謙讓還慚未有功。",
            "天下忠良人欲盡，始應交我作三公。"
        ],
        "notes": [
            ""
        ],
        "volume": "卷七百六十七",
        "no#": 22
    },
    {
        "title": "晉：王坦之",
        "author": "孫元晏",
        "biography": "",
        "paragraphs": [
            "晉祚安危只此行，坦之何必苦憂驚。",
            "謝公合定寰區在，爭遣當時事得成。"
        ],
        "notes": [
            ""
        ],
        "volume": "卷七百六十七",
        "no#": 23
    },
    {
        "title": "晉：蒲葵扇",
        "author": "孫元晏",
        "biography": "",
        "paragraphs": [
            "拋舍東山歲月遙，幾施經略挫雄豪。",
            "若非名德喧寰宇，爭得蒲葵價數高。"
        ],
        "notes": [
            ""
        ],
        "volume": "卷七百六十七",
        "no#": 24
    },
    {
        "title": "晉：王郎",
        "author": "孫元晏",
        "biography": "",
        "paragraphs": [
            "太尉門庭亦甚高，王郎名重禮相饒。",
            "自家妻父猶如此，誰更逢君得折腰。"
        ],
        "notes": [
            ""
        ],
        "volume": "卷七百六十七",
        "no#": 25
    },
    {
        "title": "晉：劉毅",
        "author": "孫元晏",
        "biography": "",
        "paragraphs": [
            "繞床堪壯喝盧聲，似鐵容儀眾盡驚。",
            "二十七人同舉義，幾人全得舊功名。"
        ],
        "notes": [
            ""
        ],
        "volume": "卷七百六十七",
        "no#": 26
    },
    {
        "title": "晉：王恭",
        "author": "孫元晏",
        "biography": "",
        "paragraphs": [
            "春風濯濯柳容儀，鶴氅神情舉世推。",
            "可惜教君仗旄鉞，枉將心地托牢之。"
        ],
        "notes": [
            ""
        ],
        "volume": "卷七百六十七",
        "no#": 27
    },
    {
        "title": "晉：謝公賭墅",
        "author": "孫元晏",
        "biography": "",
        "paragraphs": [
            "發遣將軍欲去時，略無情撓只貪棋。",
            "自從乞與羊曇後，賭墅功成更有誰。"
        ],
        "notes": [
            ""
        ],
        "volume": "卷七百六十七",
        "no#": 28
    },
    {
        "title": "晉：苻堅投棰",
        "author": "孫元晏",
        "biography": "",
        "paragraphs": [
            "投棰填江語未終，謝安乘此立殊功。",
            "三台星爛乾坤在，且與張華死不同。"
        ],
        "notes": [
            ""
        ],
        "volume": "卷七百六十七",
        "no#": 29
    },
    {
        "title": "晉：衛玠",
        "author": "孫元晏",
        "biography": "",
        "paragraphs": [
            "叔寶羊車海內稀，山家女婿好風姿。",
            "江東士女無端甚，看殺玉人渾不知。"
        ],
        "notes": [
            ""
        ],
        "volume": "卷七百六十七",
        "no#": 30
    },
    {
        "title": "晉：郭璞脫襦",
        "author": "孫元晏",
        "biography": "",
        "paragraphs": [
            "吟坐因思郭景純，每言窮達似通神。",
            "到頭分命難移改，解脫青襦與別人。"
        ],
        "notes": [
            ""
        ],
        "volume": "卷七百六十七",
        "no#": 31
    },
    {
        "title": "晉：庾樓",
        "author": "孫元晏",
        "biography": "",
        "paragraphs": [
            "江州樓上月明中，從事同登眺遠空。",
            "玉樹忽薶千載後，有誰重此繼清風。"
        ],
        "notes": [
            ""
        ],
        "volume": "卷七百六十七",
        "no#": 32
    },
    {
        "title": "晉：新亭",
        "author": "孫元晏",
        "biography": "",
        "paragraphs": [
            "容易乘虛逼帝畿，滿江艛櫓與旌旗。",
            "盧循若解新亭上，勝負還應未可知。"
        ],
        "notes": [
            ""
        ],
        "volume": "卷七百六十七",
        "no#": 33
    },
    {
        "title": "宋：大峴",
        "author": "孫元晏",
        "biography": "",
        "paragraphs": [
            "大峴才過喜可知，指空言已副心期。",
            "公孫計策嗟無用，天與南朝作霸基。"
        ],
        "notes": [
            ""
        ],
        "volume": "卷七百六十七",
        "no#": 34
    },
    {
        "title": "宋：放宮人",
        "author": "孫元晏",
        "biography": "",
        "paragraphs": [
            "納諫廷臣免犯顏，自然恩可霸江山。",
            "姚興侍女方承寵，放出宮闈若等閒。"
        ],
        "notes": [
            ""
        ],
        "volume": "卷七百六十七",
        "no#": 35
    },
    {
        "title": "宋：借南苑",
        "author": "孫元晏",
        "biography": "",
        "paragraphs": [
            "人主詞應不偶然，幾人曾說笑掀天。",
            "不知南苑今何在，借與張公三百年。"
        ],
        "notes": [
            ""
        ],
        "volume": "卷七百六十七",
        "no#": 36
    },
    {
        "title": "宋：謝澹雲霞友",
        "author": "孫元晏",
        "biography": "",
        "paragraphs": [
            "仗氣淩人豈可親，只將範泰是知聞。",
            "緣何喚作雲霞友，卻恐雲霞未似君。"
        ],
        "notes": [
            ""
        ],
        "volume": "卷七百六十七",
        "no#": 37
    },
    {
        "title": "宋：烏衣巷",
        "author": "孫元晏",
        "biography": "",
        "paragraphs": [
            "古跡荒基好歎嗟，滿川吟景只煙霞。",
            "烏衣巷在何人住，回首令人憶謝家。"
        ],
        "notes": [
            ""
        ],
        "volume": "卷七百六十七",
        "no#": 38
    },
    {
        "title": "宋：袁粲",
        "author": "孫元晏",
        "biography": "",
        "paragraphs": [
            "負才尚氣滿朝知，高臥閑吟見客稀。",
            "獨步何人識袁尹，白楊郊外醉方歸。"
        ],
        "notes": [
            ""
        ],
        "volume": "卷七百六十七",
        "no#": 39
    },
    {
        "title": "宋：劉伯龍",
        "author": "孫元晏",
        "biography": "",
        "paragraphs": [
            "位重何如不厭貧，伯龍孤子只修身。",
            "固知生計還須有，窮鬼臨時也笑人。"
        ],
        "notes": [
            ""
        ],
        "volume": "卷七百六十七",
        "no#": 40
    },
    {
        "title": "宋：王方平",
        "author": "孫元晏",
        "biography": "",
        "paragraphs": [
            "拂衣耕釣已多時，江上山前樂可知。",
            "著卻貂裘將采藥，任他人喚作漁師。"
        ],
        "notes": [
            ""
        ],
        "volume": "卷七百六十七",
        "no#": 41
    },
    {
        "title": "宋：黃羅襦",
        "author": "孫元晏",
        "biography": "",
        "paragraphs": [
            "戚屬群臣盡見猜，預憂身後又堪哀。",
            "到頭委付何曾是，虛把羅襦與彥回。"
        ],
        "notes": [
            ""
        ],
        "volume": "卷七百六十七",
        "no#": 42
    },
    {
        "title": "宋：謝朏",
        "author": "孫元晏",
        "biography": "",
        "paragraphs": [
            "謝家諸子盡蘭香，各震芳名滿帝鄉。",
            "惟有千金更堪重，只將高臥向齊王。"
        ],
        "notes": [
            ""
        ],
        "volume": "卷七百六十七",
        "no#": 43
    },
    {
        "title": "宋：羊玄保",
        "author": "孫元晏",
        "biography": "",
        "paragraphs": [
            "運命將來各有期，好官才闕即思之。",
            "就中堪愛羊玄保，偏受君王分外知。"
        ],
        "notes": [
            ""
        ],
        "volume": "卷七百六十七",
        "no#": 44
    },
    {
        "title": "齊：謝朏",
        "author": "孫元晏",
        "biography": "",
        "paragraphs": [
            "解璽傳呼詔侍中，卻來高臥豈疏慵。",
            "此時忠節還稀有，堪羨君王特地容。"
        ],
        "notes": [
            ""
        ],
        "volume": "卷七百六十七",
        "no#": 45
    },
    {
        "title": "齊：小兒執燭",
        "author": "孫元晏",
        "biography": "",
        "paragraphs": [
            "謝公情量已難量，忠宋心誠豈暫忘。",
            "執燭小兒渾放去，略無言語與君王。"
        ],
        "notes": [
            ""
        ],
        "volume": "卷七百六十七",
        "no#": 46
    },
    {
        "title": "齊：王僧佑",
        "author": "孫元晏",
        "biography": "",
        "paragraphs": [
            "肯與公卿作等倫，澹然名德只推君。",
            "任他車騎來相訪，簫鼓盈庭似不聞。"
        ],
        "notes": [
            ""
        ],
        "volume": "卷七百六十七",
        "no#": 47
    },
    {
        "title": "齊：王僧虔",
        "author": "孫元晏",
        "biography": "",
        "paragraphs": [
            "位高名重不堪疑，懇讓儀同帝亦知。",
            "不學常流爭進取，卻憂門有二台司。"
        ],
        "notes": [
            ""
        ],
        "volume": "卷七百六十七",
        "no#": 48
    },
    {
        "title": "齊：明帝裹蒸",
        "author": "孫元晏",
        "biography": "",
        "paragraphs": [
            "至尊尊貴異人間，禦膳天廚豈等閒。",
            "惜得裹蒸無用處，不如安霸取江山。"
        ],
        "notes": [
            ""
        ],
        "volume": "卷七百六十七",
        "no#": 49
    },
    {
        "title": "齊：郁林王",
        "author": "孫元晏",
        "biography": "",
        "paragraphs": [
            "強哀強慘亦從伊，歸到私庭喜可知。",
            "喜字漫書三十六，到頭能得幾多時。"
        ],
        "notes": [
            ""
        ],
        "volume": "卷七百六十七",
        "no#": 50
    },
    {
        "title": "齊：何氏小山",
        "author": "孫元晏",
        "biography": "",
        "paragraphs": [
            "顯達何曾肯系心，築居郊外好園林。",
            "賺他謝朏出山去，贏得高名直至今。"
        ],
        "notes": [
            ""
        ],
        "volume": "卷七百六十七",
        "no#": 51
    },
    {
        "title": "齊：王倫之",
        "author": "孫元晏",
        "biography": "",
        "paragraphs": [
            "豫章太守重詞林，圖畫陳蕃與華歆。",
            "更奠子將並孺子，為君千載作知音。"
        ],
        "notes": [
            ""
        ],
        "volume": "卷七百六十七",
        "no#": 52
    },
    {
        "title": "齊：潘妃",
        "author": "孫元晏",
        "biography": "",
        "paragraphs": [
            "曾步金蓮寵絕倫，豈甘今日委埃塵。",
            "玉兒還有懷恩處，不肯將身嫁小臣。"
        ],
        "notes": [
            ""
        ],
        "volume": "卷七百六十七",
        "no#": 53
    },
    {
        "title": "齊：王亮",
        "author": "孫元晏",
        "biography": "",
        "paragraphs": [
            "後見梁王未免哀，奈何無計拯傾頹。",
            "若教彼相顛扶得，爭遣明公到此來。"
        ],
        "notes": [
            ""
        ],
        "volume": "卷七百六十七",
        "no#": 54
    },
    {
        "title": "梁：分宮女",
        "author": "孫元晏",
        "biography": "",
        "paragraphs": [
            "滌蕩齊宮法令新，分張宮女二千人。",
            "可憐無限如花貌，重見世間桃李春。"
        ],
        "notes": [
            ""
        ],
        "volume": "卷七百六十七",
        "no#": 55
    },
    {
        "title": "梁：馬仙埤",
        "author": "孫元晏",
        "biography": "",
        "paragraphs": [
            "齊朝太守不甘降，忠節當時動四方。",
            "義士要教天下見，且留君住待袁昂。"
        ],
        "notes": [
            ""
        ],
        "volume": "卷七百六十七",
        "no#": 56
    },
    {
        "title": "梁：勍敵",
        "author": "孫元晏",
        "biography": "",
        "paragraphs": [
            "傳聞天子重儒才，特為皇華綺宴開。",
            "今日方驚遇勍敵，此人元自北朝來。"
        ],
        "notes": [
            ""
        ],
        "volume": "卷七百六十七",
        "no#": 57
    },
    {
        "title": "梁：蔡撙",
        "author": "孫元晏",
        "biography": "",
        "paragraphs": [
            "紫茄白莧以為珍，守任清真轉更貧。",
            "不飲吳興郡中水，古今能有幾多人。"
        ],
        "notes": [
            ""
        ],
        "volume": "卷七百六十七",
        "no#": 58
    },
    {
        "title": "梁：楚祠",
        "author": "孫元晏",
        "biography": "",
        "paragraphs": [
            "曾與蕭侯醉玉杯，此時神影盡傾頹。",
            "莫雲千古無靈聖，也向西川助敵來。"
        ],
        "notes": [
            ""
        ],
        "volume": "卷七百六十七",
        "no#": 59
    },
    {
        "title": "梁：謝朏小輿",
        "author": "孫元晏",
        "biography": "",
        "paragraphs": [
            "小輿升殿掌鈞台，不免無憀卻憶回。",
            "應恨被他何胤誤，悔先容易出山來。"
        ],
        "notes": [
            ""
        ],
        "volume": "卷七百六十七",
        "no#": 60
    },
    {
        "title": "梁：八關齋",
        "author": "孫元晏",
        "biography": "",
        "paragraphs": [
            "依憑金地甚虔誠，忍溺空王為聖明。",
            "內殿設齋申禱祝，豈無功德及台城。"
        ],
        "notes": [
            ""
        ],
        "volume": "卷七百六十七",
        "no#": 61
    },
    {
        "title": "梁：庾信",
        "author": "孫元晏",
        "biography": "",
        "paragraphs": [
            "苦心詞賦向誰談，淪落周朝志豈甘。",
            "可惜多才庾開府，一生惆悵憶江南。"
        ],
        "notes": [
            ""
        ],
        "volume": "卷七百六十七",
        "no#": 62
    },
    {
        "title": "陳：王僧辨",
        "author": "孫元晏",
        "biography": "",
        "paragraphs": [
            "彼此英雄各有名，石頭高臥擬爭衡。",
            "當時堪笑王僧辨，待欲將心托聖明。"
        ],
        "notes": [
            ""
        ],
        "volume": "卷七百六十七",
        "no#": 63
    },
    {
        "title": "陳：武帝蚌盤",
        "author": "孫元晏",
        "biography": "",
        "paragraphs": [
            "金翠絲黃略不舒，蚌盤清宴意何如。",
            "豈知三閣繁華日，解為君王妙破除。"
        ],
        "notes": [
            ""
        ],
        "volume": "卷七百六十七",
        "no#": 64
    },
    {
        "title": "陳：虞居士",
        "author": "孫元晏",
        "biography": "",
        "paragraphs": [
            "苦諫將軍總不知，幾隨煙焰作塵飛。",
            "東山居士何人識，惟有君王卻許歸。"
        ],
        "notes": [
            ""
        ],
        "volume": "卷七百六十七",
        "no#": 65
    },
    {
        "title": "陳：姚察",
        "author": "孫元晏",
        "biography": "",
        "paragraphs": [
            "曾佐徐陵向北游，剖陳疑事動名流。",
            "卻歸掌選清何甚，一匹花綀不肯收。"
        ],
        "notes": [
            ""
        ],
        "volume": "卷七百六十七",
        "no#": 66
    },
    {
        "title": "陳：宣帝傷將卒",
        "author": "孫元晏",
        "biography": "",
        "paragraphs": [
            "前後兵師戰勝回，百餘城壘盡歸來。",
            "當時將卒應知感，況得君王為舉哀。"
        ],
        "notes": [
            ""
        ],
        "volume": "卷七百六十七",
        "no#": 67
    },
    {
        "title": "陳：臨春閣",
        "author": "孫元晏",
        "biography": "",
        "paragraphs": [
            "臨春高閣上侵雲，風起香飄數裏聞。",
            "自是君王正沈醉，豈知消息報隋軍。"
        ],
        "notes": [
            ""
        ],
        "volume": "卷七百六十七",
        "no#": 68
    },
    {
        "title": "陳：結綺閣",
        "author": "孫元晏",
        "biography": "",
        "paragraphs": [
            "結綺高宜眺海涯，上淩丹漢拂雲霞。",
            "一千朱翠同居此，爭奈恩多屬麗華。"
        ],
        "notes": [
            ""
        ],
        "volume": "卷七百六十七",
        "no#": 69
    },
    {
        "title": "陳：望仙閣",
        "author": "孫元晏",
        "biography": "",
        "paragraphs": [
            "多少沈檀結築成，望仙為號倚青冥。",
            "不知孔氏何形狀，醉得君王不解醒。"
        ],
        "notes": [
            ""
        ],
        "volume": "卷七百六十七",
        "no#": 70
    },
    {
        "title": "陳：三閣",
        "author": "孫元晏",
        "biography": "",
        "paragraphs": [
            "三閣相通綺宴開，數千朱翠繞周回。",
            "只知斷送君王醉，不道韓擒已到來。"
        ],
        "notes": [
            ""
        ],
        "volume": "卷七百六十七",
        "no#": 71
    },
    {
        "title": "陳：狎客",
        "author": "孫元晏",
        "biography": "",
        "paragraphs": [
            "八宮妃盡賦篇章，風揭歌聲錦繡香。",
            "選得十人為狎客，有誰能解諫君王。"
        ],
        "notes": [
            ""
        ],
        "volume": "卷七百六十七",
        "no#": 72
    },
    {
        "title": "陳：淮水",
        "author": "孫元晏",
        "biography": "",
        "paragraphs": [
            "文物衣冠盡入秦，六朝繁盛忽埃塵。",
            "自從淮水乾枯後，不見王家更有人。"
        ],
        "notes": [
            ""
        ],
        "volume": "卷七百六十七",
        "no#": 73
    },
    {
        "title": "陳：江令宅",
        "author": "孫元晏",
        "biography": "",
        "paragraphs": [
            "不向南朝立諫名，舊居基在事分明。",
            "令人惆悵江中令，只作篇章過一生。"
        ],
        "notes": [
            ""
        ],
        "volume": "卷七百六十七",
        "no#": 74
    },
    {
        "title": "陳：後庭舞",
        "author": "孫元晏",
        "biography": "",
        "paragraphs": [
            "嬿婉回風態若飛，麗華翹袖玉為姿。",
            "後庭一曲從教舞，舞破江山君未知。"
        ],
        "notes": [
            ""
        ],
        "volume": "卷七百六十七",
        "no#": 75
    }
]