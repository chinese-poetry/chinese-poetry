[
    {
        "title": "中和樂九章：歌登封第一",
        "author": "盧照鄰",
        "biography": "",
        "paragraphs": [
            "炎圖喪寶，黃曆開璿。祖武類帝，宗文配天。",
            "玉鑾垂日，翠華陵煙。東雲幹呂，南風入弦。",
            "山稱萬歲，河慶千年。金繩永結，璧麗長懸。"
        ],
        "notes": [
            ""
        ],
        "volume": "卷四十一",
        "no#": 1
    },
    {
        "title": "中和樂九章：歌明堂第二",
        "author": "盧照鄰",
        "biography": "",
        "paragraphs": [
            "穆穆聖皇，雍雍明堂。左平右墄，上圓下方。",
            "調均風雨，制度陰陽。四窗八達，五室九房。",
            "南通夏火，西瞰秋霜。天子臨禦，萬玉鏘鏘。"
        ],
        "notes": [
            ""
        ],
        "volume": "卷四十一",
        "no#": 2
    },
    {
        "title": "中和樂九章：歌東軍第三",
        "author": "盧照鄰",
        "biography": "",
        "paragraphs": [
            "遐哉廟略，赫矣台臣。橫戈碣石，倚劍浮津。",
            "風丘佛籜，日域清塵。島夷複祀，龍伯來賓。",
            "休兵宇縣，獻馘天闉。旆海凱入，耀輝震震。"
        ],
        "notes": [
            ""
        ],
        "volume": "卷四十一",
        "no#": 3
    },
    {
        "title": "中和樂九章：歌南郊第四",
        "author": "盧照鄰",
        "biography": "",
        "paragraphs": [
            "虔郊上帝，肅事圓丘。龍駕四牡，鸞旗九斿。",
            "鐘歌晚引，紫煬高浮。日麗蒼璧，雲飛鳴球。",
            "皇之慶矣，萬壽千秋。"
        ],
        "notes": [
            ""
        ],
        "volume": "卷四十一",
        "no#": 4
    },
    {
        "title": "中和樂九章：歌中宮第五",
        "author": "盧照鄰",
        "biography": "",
        "paragraphs": [
            "祥游沙麓，慶洽瑤衣。黃雲晝聚，白氣宵飛。",
            "居中履正，稟和體微。儀刑赤縣，演教椒闈。",
            "陶鈞萬國，丹青四妃。河洲在詠，風化攸歸。"
        ],
        "notes": [
            ""
        ],
        "volume": "卷四十一",
        "no#": 5
    },
    {
        "title": "中和樂九章：歌儲宮第六",
        "author": "盧照鄰",
        "biography": "",
        "paragraphs": [
            "波澄少海，景麗前星。高禖誕聖，甲觀升靈。",
            "承規翠所，問寢瑤庭。宗儒側席，問道橫經。",
            "山賓皎皎，國胄青青。黃裳元吉，邦家以寧。"
        ],
        "notes": [
            ""
        ],
        "volume": "卷四十一",
        "no#": 6
    },
    {
        "title": "中和樂九章：歌諸王第七",
        "author": "盧照鄰",
        "biography": "",
        "paragraphs": [
            "星陳帝子，岳列天孫。義光帶礪，象著乾坤。",
            "我有明德，利建攸存。苴以茅社，錫以犧尊。",
            "藩屏王室，翼亮堯門。八才兩獻，夫何足論。"
        ],
        "notes": [
            ""
        ],
        "volume": "卷四十一",
        "no#": 7
    },
    {
        "title": "中和樂九章：歌公卿第八",
        "author": "盧照鄰",
        "biography": "",
        "paragraphs": [
            "蹇蹇三事，師師百僚。群龍在職，振鷺盈朝。",
            "豐金輝首，佩玉鳴腰。青蒲翼翼，丹地翹翹。",
            "歌雲佐漢，捧日匡堯。天工人代，邈邈昭昭。"
        ],
        "notes": [
            ""
        ],
        "volume": "卷四十一",
        "no#": 8
    },
    {
        "title": "中和樂九章：總歌第九",
        "author": "盧照鄰",
        "biography": "",
        "paragraphs": [
            "明明天子兮聖德揚，穆穆皇后兮陰化康。",
            "登若木兮坐明堂，池蒙汜兮家扶桑。",
            "武化偃兮文化昌，禮樂昭兮股肱良。",
            "君臣已定兮君永無疆，顏子更生兮徒皇皇。",
            "若有人兮天一方，忠為衣兮信為裳。",
            "餐白玉兮飲瓊芳，心思荃兮路阻長。"
        ],
        "notes": [
            ""
        ],
        "volume": "卷四十一",
        "no#": 9
    },
    {
        "title": "關山月",
        "author": "盧照鄰",
        "biography": "",
        "paragraphs": [
            "塞坦通碣石，虜障抵祁連。相思在萬里，明月正孤懸。",
            "影移金岫北，光斷玉門前。寄言閨中婦，時看鴻雁天。"
        ],
        "notes": [
            ""
        ],
        "volume": "卷四十一",
        "no#": 10
    },
    {
        "title": "上之回",
        "author": "盧照鄰",
        "biography": "",
        "paragraphs": [
            "回中道路險，蕭關烽候多。五營屯北地，萬乘出西河。",
            "單于拜玉璽，天子按雕戈。振旅汾川曲，秋風橫大歌。"
        ],
        "notes": [
            ""
        ],
        "volume": "卷四十一",
        "no#": 11
    },
    {
        "title": "紫騮馬",
        "author": "盧照鄰",
        "biography": "",
        "paragraphs": [
            "騮馬照金鞍，轉戰入皋蘭。塞門風稍急，長城水正寒。",
            "雪暗鳴珂重，山長噴玉難。不辭橫絕漠，流血幾時幹。"
        ],
        "notes": [
            ""
        ],
        "volume": "卷四十一",
        "no#": 12
    },
    {
        "title": "戰城南",
        "author": "盧照鄰",
        "biography": "",
        "paragraphs": [
            "將軍出紫塞，冒頓在烏貪。笳喧雁門北，陣翼龍城南。",
            "雕弓夜宛轉，鐵騎曉參驔。應須駐白日，為待戰方酣。"
        ],
        "notes": [
            ""
        ],
        "volume": "卷四十一",
        "no#": 13
    },
    {
        "title": "梅花落",
        "author": "盧照鄰",
        "biography": "",
        "paragraphs": [
            "梅嶺花初發，天山雪未開。雪處疑花滿，花邊似雪回。",
            "因風入舞袖，雜粉向妝台。匈奴幾萬里，春至不知來。"
        ],
        "notes": [
            ""
        ],
        "volume": "卷四十一",
        "no#": 14
    },
    {
        "title": "結客少年場行",
        "author": "盧照鄰",
        "biography": "",
        "paragraphs": [
            "長安重遊俠，洛陽富財雄。玉劍浮雲騎，金鞭明月弓。",
            "鬥雞過渭北，走馬向關東。孫賓遙見待，郭解暗相通。",
            "不受千金爵，誰論萬里功。將軍下天上，虜騎入雲中。",
            "烽火夜似月，兵氣曉成虹。橫行徇知己，負羽遠從戎。",
            "龍旌昏朔霧，鳥陣卷胡風。追奔瀚海咽，戰罷陰山空。",
            "歸來謝天子，何如馬上翁。"
        ],
        "notes": [
            ""
        ],
        "volume": "卷四十一",
        "no#": 15
    },
    {
        "title": "詠史四首",
        "author": "盧照鄰",
        "biography": "",
        "paragraphs": [
            "季生昔未達，身辱功不成。髡鉗為台隸，灌園變姓名。",
            "幸逢滕將軍，兼遇曹丘生。漢祖廣招納，一朝拜公卿。",
            "百金孰雲重，一諾良匪輕。廷議斬樊噲，群公寂無聲。",
            "處身孤且直，遭時坦而平。丈夫當如此，唯唯何足榮。",
            "大漢昔雲季，小人道遂振。玉帛委奄尹，斧鑕嬰縉紳。",
            "邈哉郭先生，卷舒得其真。雍容謝朝廷，談笑獎人倫。",
            "在晦不絕俗，處亂不為親。諸侯不得友，天子不得臣。",
            "沖情甄負甑，重價折角巾。悠悠天下士，相送洛橋津。",
            "誰知仙舟上，寂寂無四鄰。",
            "公業負奇志，交結盡才雄。良田四百頃，所食常不充。",
            "一為侍御史，慷慨說何公。何公何為敗，吾謀適不同。",
            "仲穎恣殘忍，廢興良在躬。死人如亂麻，天子如轉蓬。",
            "干戈及黃屋，荊棘生紫宮。鄭生運其謀，將以清國戎。",
            "時來命不遂，脫身歸山東。凜凜千載下，穆然懷清風。",
            "昔有平陵男，姓朱名阿遊。直發上沖冠，壯氣橫三秋。",
            "願得斬馬劍，先斷佞臣頭。天子玉檻折，將軍丹血流。",
            "捐生不肯拜，視死其若休。歸來教鄉里，童蒙遠相求。",
            "弟子數百人，散在十二州。三公不敢吏，五鹿何能酬。",
            "名與日月懸，義與天壤儔。何必疲執戟，區區在封侯。",
            "偉哉曠達士，知命固不憂。"
        ],
        "notes": [
            ""
        ],
        "volume": "卷四十一",
        "no#": 16
    },
    {
        "title": "贈李榮道士",
        "author": "盧照鄰",
        "biography": "",
        "paragraphs": [
            "錦節銜天使，瓊仙駕羽君。投金翠山曲，奠璧清江濆。",
            "圓洞開丹鼎，方壇聚絳雲。寶貺幽難識，空歌迥易分。",
            "風搖十洲影，日亂九江文。敷誠歸上帝，應詔在明君。",
            "獨有南冠客，耿耿泣離群。遙看八會所，真氣曉氤氳。"
        ],
        "notes": [
            ""
        ],
        "volume": "卷四十一",
        "no#": 17
    },
    {
        "title": "早度分水嶺",
        "author": "盧照鄰",
        "biography": "",
        "paragraphs": [
            "丁年遊蜀道，班鬢向長安。徒費周王粟，空彈漢吏冠。",
            "馬蹄穿欲盡，貂裘敝轉寒。層冰橫九折，積石淩七盤。",
            "重溪既下漱，峻峰亦上幹。隴頭聞戍鼓，嶺外咽飛湍。",
            "瑟瑟松風急，蒼蒼山月團。傳語後來者，斯路誠獨難。"
        ],
        "notes": [
            ""
        ],
        "volume": "卷四十一",
        "no#": 18
    },
    {
        "title": "三月曲水宴得尊字",
        "author": "盧照鄰",
        "biography": "",
        "paragraphs": [
            "風煙彭澤裏，山水仲長園。由來棄銅墨，本自重琴尊。",
            "高情邈不嗣，雅道今複存。有美光時彥，養德坐山樊。",
            "門開芳杜徑，室距桃花源。公子黃金勒，仙人紫氣軒。",
            "長懷去城市，高詠狎蘭蓀。連沙飛白鷺，孤嶼嘯玄猿。",
            "日影岩前落，雲花江上翻。興闌車馬散，林塘夕鳥喧。"
        ],
        "notes": [
            ""
        ],
        "volume": "卷四十一",
        "no#": 19
    },
    {
        "title": "奉使益州至長安發鐘陽驛",
        "author": "盧照鄰",
        "biography": "",
        "paragraphs": [
            "躋險方未夷，乘春聊騁望。落花赴丹穀，奔流下青嶂。",
            "葳蕤曉樹滋，滉漾春江漲。平川看釣侶，狹徑聞樵唱。",
            "蝶戲綠苔前，鶯歌白雲上。耳目多異賞，風煙有奇狀。",
            "峻阻將長城，高標吞巨舫。聯翩事羈靮，辛苦勞疲恙。",
            "夕濟幾潺湲，晨登每惆悵。誰念複芻狗，山河獨偏喪。"
        ],
        "notes": [
            ""
        ],
        "volume": "卷四十一",
        "no#": 20
    },
    {
        "title": "和王奭秋夜有所思",
        "author": "盧照鄰",
        "biography": "",
        "paragraphs": [
            "寂寂南軒夜，悠然懷所知。長河落雁苑，明月下鯨池。",
            "鳳台有清曲，此曲何人吹。丹唇間玉齒，妙響入雲涯。",
            "窮巷秋風葉，空庭寒露枝。勞歌欲有和，星鬢已將垂。"
        ],
        "notes": [
            ""
        ],
        "volume": "卷四十一",
        "no#": 21
    },
    {
        "title": "望宅中樹有所思",
        "author": "盧照鄰",
        "biography": "",
        "paragraphs": [
            "我家有庭樹，秋葉正離離。上舞雙棲鳥，中秀合歡枝。",
            "勞思複勞望，相見不相知。何當共攀折，歌笑此堂垂。"
        ],
        "notes": [
            ""
        ],
        "volume": "卷四十一",
        "no#": 22
    },
    {
        "title": "宿晉安亭",
        "author": "盧照鄰",
        "biography": "",
        "paragraphs": [
            "聞有弦歌地，穿鑿本多奇。遊人試一覽，臨玩果忘疲。",
            "窗橫暮卷葉，簷臥古生枝。舊石開紅蘚，新河覆綠池。",
            "孤猿稍斷絕，宿鳥複參差。泛灩月華曉，裴回星鬢垂。",
            "今日刪書客，悽惶君詎知。"
        ],
        "notes": [
            ""
        ],
        "volume": "卷四十一",
        "no#": 23
    },
    {
        "title": "于時春也，慨然有江湖之思，寄贈柳九隴",
        "author": "盧照鄰",
        "biography": "",
        "paragraphs": [
            "提琴一萬里，負書三十年。晨攀偃蹇樹，暮宿清泠泉。",
            "翔禽鳴我側，旅獸過我前。無人且無事，獨酌還獨眠。",
            "遙聞彭澤宰，高弄武城弦。形骸寄文墨，意氣托神仙。",
            "我有壺中要，題為物外篇。將以貽好道，道遠莫致旃。",
            "相思勞日夜，相望阻風煙。坐惜春華晚，徒令客思懸。",
            "水去東南地，氣凝西北天。關山悲蜀道，花鳥憶秦川。",
            "天子何時問，公卿本亦憐。自哀還自樂，歸藪複歸田。",
            "海屋銀為棟，雲車電作鞭。倘遇鸞將鶴，誰論貂與蟬。",
            "萊洲頻度淺，桃實幾成圓。寄言飛鳧舄，歲晏同聯翩。"
        ],
        "notes": [
            ""
        ],
        "volume": "卷四十一",
        "no#": 24
    },
    {
        "title": "至望喜矚目言懷貽劍外知己",
        "author": "盧照鄰",
        "biography": "",
        "paragraphs": [
            "聖圖夷九折，神化掩三分。緘愁赴蜀道，題拙奉虞熏。",
            "隱轔度深谷，遙嫋上高雲。碧流遞縈注，青山互糾紛。",
            "澗松咽風緒，岩花濯露文。思北常依馭，圖南每喪群。",
            "無由召宣室，何以答吾君。"
        ],
        "notes": [
            ""
        ],
        "volume": "卷四十一",
        "no#": 25
    },
    {
        "title": "赤谷安禪師塔",
        "author": "盧照鄰",
        "biography": "",
        "paragraphs": [
            "獨坐岩之曲，悠然無俗紛。酌酒呈丹桂，思詩贈白雲。",
            "煙霞朝晚聚，猿鳥歲時聞。水華競秋色，山翠含夕曛。",
            "高談十二部，細核五千文。如如數冥昧，生生理氛氳。",
            "古人有糟粕，輪扁情未分。且當事芝朮，從吾所好雲。"
        ],
        "notes": [
            ""
        ],
        "volume": "卷四十一",
        "no#": 26
    },
    {
        "title": "贈益府裴錄事",
        "author": "盧照鄰",
        "biography": "",
        "paragraphs": [
            "忽忽歲雲暮，相望限風煙。長歌欲對酒，危坐遂停弦。",
            "停弦變霜露，對酒懷朋故。朝看桂蟾晚，夜聞鴻雁度。",
            "鴻度何時還，桂晚不同攀。浮雲映丹壑，明月滿青山。",
            "青山雲路深，丹壑月華臨。耿耿離憂積，空令星鬢侵。"
        ],
        "notes": [
            ""
        ],
        "volume": "卷四十一",
        "no#": 27
    },
    {
        "title": "贈益府群官",
        "author": "盧照鄰",
        "biography": "",
        "paragraphs": [
            "一鳥自北燕，飛來向西蜀。單棲劍門上，獨舞岷山足。",
            "昂藏多古貌，哀怨有新曲。群鳳從之遊，問之何所欲。",
            "答言寒鄉子，飄颻萬餘裏。不息惡木枝，不飲盜泉水。",
            "常思稻粱遇，願棲梧桐樹。智者不我邀，愚夫餘不顧。",
            "所以成獨立，耿耿歲雲暮。日夕苦風霜，思歸赴洛陽。",
            "羽翮毛衣短，關山道路長。明月流客思，白雲迷故鄉。",
            "誰能借風便，一舉淩蒼蒼。"
        ],
        "notes": [
            ""
        ],
        "volume": "卷四十一",
        "no#": 28
    },
    {
        "title": "送梓州高參軍還京",
        "author": "盧照鄰",
        "biography": "",
        "paragraphs": [
            "京洛風塵遠，褒斜煙露深。北游君似智，南飛我異禽。",
            "別路琴聲斷，秋山猿鳥吟。一乖青岩酌，空佇白雲心。"
        ],
        "notes": [
            ""
        ],
        "volume": "卷四十一",
        "no#": 29
    },
    {
        "title": "大劍送別劉右史",
        "author": "盧照鄰",
        "biography": "",
        "paragraphs": [
            "金碧禺山遠，關梁蜀道難。相逢屬晚歲，相送動征鞍。",
            "地咽綿川冷，雲凝劍閣寒。倘遇忠孝所，為道憶長安。"
        ],
        "notes": [
            ""
        ],
        "volume": "卷四十一",
        "no#": 30
    },
    {
        "title": "同臨津紀明府孤雁",
        "author": "盧照鄰",
        "biography": "",
        "paragraphs": [
            "三秋違北地，萬里向南翔。河洲花稍白，關塞葉初黃。",
            "避繳風霜勁，懷書道路長。水流疑箭動，月照似弓傷。",
            "橫天無有陣，度海不成行。會刷能鳴羽，還赴上林鄉。"
        ],
        "notes": [
            ""
        ],
        "volume": "卷四十一",
        "no#": 31
    },
    {
        "title": "失群雁",
        "author": "盧照鄰",
        "biography": "",
        "paragraphs": [
            "三秋北地雪皚皚，萬里南翔渡海來。欲隨石燕沉湘水，",
            "先過上苑傳書信，暫下中州戲稻粱。虞人負繳來相及，",
            "唯有莊周解愛鳴，複道郊哥重奇色。惆悵驚思悲未已，",
            "雲間海上應鳴舞，遠得鶤弦猶獨撫。金龜全寫中牟印，"
        ],
        "notes": [
            ""
        ],
        "volume": "卷四十一",
        "no#": 32
    },
    {
        "title": "行路難",
        "author": "盧照鄰",
        "biography": "",
        "paragraphs": [
            "君不見長安城北渭橋邊，枯木橫槎臥古田。",
            "昔日含紅複含紫，常時留霧亦留煙。春景春風花似雪，",
            "娼家寶襪蛟龍帔，公子銀鞍千萬騎。黃鶯一一向花嬌，",
            "珊瑚葉上鴛鴦鳥，鳳凰巢裏雛鵷兒。巢傾枝折鳳歸去。",
            "條枯葉落任風吹。一朝零落無人問，萬古摧殘君詎知。",
            "人生貴賤無終始，倏忽須臾難久恃。誰家能駐西山日，",
            "自昔公卿二千石，咸擬榮華一萬年。不見朱唇將白貌，",
            "寄言坐客神仙署，一生一死交情處。蒼龍闕下君不來，",
            "但願堯年一百萬，長作巢由也不辭。"
        ],
        "notes": [
            ""
        ],
        "volume": "卷四十一",
        "no#": 33
    },
    {
        "title": "長安古意",
        "author": "盧照鄰",
        "biography": "",
        "paragraphs": [
            "長安大道連狹斜，青牛白馬七香車。玉輦縱橫過主第，",
            "百丈遊絲爭繞樹，一群嬌鳥共啼花。啼花戲蝶千門側，",
            "梁家畫閣天中起，漢帝金莖雲外直。樓前相望不相知，",
            "得成比目何辭死，願作鴛鴦不羨仙。比目鴛鴦真可羨，",
            "雙燕雙飛繞畫梁，羅緯翠被鬱金香。片片行雲著蟬鬢，",
            "妖童寶馬鐵連錢，娼婦盤龍金屈膝。禦史府中烏夜啼，",
            "挾彈飛鷹杜陵北，探丸借客渭橋西。俱邀俠客芙蓉劍，",
            "北堂夜夜人如月，南陌朝朝騎似雲。南陌北堂連北裏，",
            "漢代金吾千騎來，翡翠屠蘇鸚鵡杯。羅襦寶帶為君解，",
            "意氣由來排灌夫，專權判不容蕭相。專權意氣本豪雄，",
            "節物風光不相待，桑田碧海須臾改。昔時金階白玉堂，",
            "獨有南山桂花發，飛來飛去襲人裾。"
        ],
        "notes": [
            ""
        ],
        "volume": "卷四十一",
        "no#": 34
    },
    {
        "title": "明月引",
        "author": "盧照鄰",
        "biography": "",
        "paragraphs": [
            "洞庭波起兮鴻雁翔，風瑟瑟兮野蒼蒼。",
            "浮雲卷靄，明月流光。荊南兮趙北，碣石兮瀟湘。",
            "澄清規於萬里，照離思於千行。橫桂枝於西第，",
            "文姬絕域，侍子他鄉。見胡鞍之似練，知漢劍之如霜。",
            "試登高而騁目，莫不變而回腸。"
        ],
        "notes": [
            ""
        ],
        "volume": "卷四十一",
        "no#": 35
    },
    {
        "title": "獄中學騷體",
        "author": "盧照鄰",
        "biography": "",
        "paragraphs": [
            "夫何秋夜之無情兮，皎皛悠悠而太長。",
            "圜戶杳其幽邃兮，愁人披此嚴霜。",
            "見河漢之西落，聞鴻雁之南翔。",
            "山有桂兮桂有芳，心思君兮君不將。",
            "憂與憂兮相積，歡與歡兮兩忘。",
            "風嫋嫋兮木紛紛，凋綠葉兮吹白雲。",
            "寸步千里兮不相聞，思公子兮日將曛。",
            "林已暮兮鳥群飛，重門掩兮人徑稀。",
            "萬族皆有所托兮，蹇獨淹留而不歸。"
        ],
        "notes": [
            ""
        ],
        "volume": "卷四十一",
        "no#": 36
    },
    {
        "title": "懷仙引",
        "author": "盧照鄰",
        "biography": "",
        "paragraphs": [
            "若有人兮山之曲，駕青虯兮乘白鹿，往從之遊願心足。",
            "披澗戶，訪岩軒，石瀨潺湲橫石徑，松蘿冪zx掩松門。",
            "下空蒙而無鳥，上巉岩而有猿。懷飛閣，度飛梁。",
            "休余馬于幽谷，掛余冠於夕陽。曲複曲兮煙莊邃，",
            "山坱軋，磴連褰。攀舊壁而無據，溯泥溪而不前。",
            "向無情之白日，竊有恨於皇天。回行遵故道，",
            "珠為闕兮玉為樓，青雲蓋兮紫霜裘。",
            "天長地久時相憶，千齡萬代一來遊。"
        ],
        "notes": [
            ""
        ],
        "volume": "卷四十一",
        "no#": 37
    },
    {
        "title": "七日登樂遊故墓",
        "author": "盧照鄰",
        "biography": "",
        "paragraphs": [
            "四序周緹鑰，三正紀璿耀。綠野變初黃，暘山開曉眺。",
            "中天擢露掌，匝地分星徼。漢寢眷遺靈，秦江想餘吊。",
            "蟻泛青田酌，鶯歌紫芝調。柳色搖歲華，冰文蕩春照。",
            "遠跡謝群動，高情符眾妙。蘭遊澹未歸，傾光下岩窈。"
        ],
        "notes": [
            ""
        ],
        "volume": "卷四十一",
        "no#": 38
    },
    {
        "title": "釋疾文三歌",
        "author": "盧照鄰",
        "biography": "",
        "paragraphs": [
            "歲將暮兮歡不再，時已晚兮憂來多。東郊絕此麒麟筆，",
            "歲去憂來兮東流水，地久天長兮人共死。",
            "明鏡羞窺兮向十年，駿馬停驅兮幾千里。",
            "麟兮鳳兮，自古吞恨無已。",
            "茨山有薇兮潁水有漪，夷為柏兮秋有實。",
            "叔為柳兮春向飛。倏爾而笑，泛滄浪兮不歸。"
        ],
        "notes": [
            ""
        ],
        "volume": "卷四十一",
        "no#": 39
    }
]