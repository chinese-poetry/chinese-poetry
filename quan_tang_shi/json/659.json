[
    {
        "title": "省試秋風生桂枝",
        "author": "羅隱",
        "biography": "",
        "paragraphs": [
            "涼吹從何起，中宵景象清。漫隨雲葉動，高傍桂枝生。",
            "漠漠看無際，蕭蕭別有聲。遠吹斜漢轉，低拂白榆輕。",
            "寥泬工夫大，乾坤歲序更。因悲遠歸客，長望一枝榮。"
        ],
        "notes": [
            ""
        ],
        "volume": "卷六百五十九",
        "no#": 1
    },
    {
        "title": "思故人",
        "author": "羅隱",
        "biography": "",
        "paragraphs": [
            "故人不可見，聊複拂鳴琴。鵲繞風枝急，螢藏露草深。",
            "平生四方志，此夜五湖心。惆悵友朋盡，洋洋漫好音。"
        ],
        "notes": [
            ""
        ],
        "volume": "卷六百五十九",
        "no#": 2
    },
    {
        "title": "寄陸龜蒙",
        "author": "羅隱",
        "biography": "",
        "paragraphs": [
            "龍樓李丞相，昔歲仰高文。黃閣尋無主，青山竟未焚。",
            "夜船乘海月，秋寺伴江雲。卻恐塵埃裏，浮名點汙君。"
        ],
        "notes": [
            ""
        ],
        "volume": "卷六百五十九",
        "no#": 3
    },
    {
        "title": "題方幹詩",
        "author": "羅隱",
        "biography": "",
        "paragraphs": [
            "中間李建州，夏汭偶同遊。顧我論佳句，推君最上流。",
            "九霄無鶴板，雙鬢老漁舟。世難方如此，何當浣旅愁。"
        ],
        "notes": [
            ""
        ],
        "volume": "卷六百五十九",
        "no#": 4
    },
    {
        "title": "秋江",
        "author": "羅隱",
        "biography": "",
        "paragraphs": [
            "秋江待晚潮，客思旆旌搖。細雨翻蘆葉，高風卻柳條。",
            "兵戈村落破，饑儉虎狼驕。吾土兼連此，離魂望裏消。"
        ],
        "notes": [
            ""
        ],
        "volume": "卷六百五十九",
        "no#": 5
    },
    {
        "title": "寄制誥李舍人",
        "author": "羅隱",
        "biography": "",
        "paragraphs": [
            "梁王握豹韜，雪裏見枚皋。上客趨丹陛，遊人歎二毛。",
            "門閑知待詔，星動想濡毫。一首長楊賦，應嫌索價高。"
        ],
        "notes": [
            ""
        ],
        "volume": "卷六百五十九",
        "no#": 6
    },
    {
        "title": "秋日懷孟夷庚",
        "author": "羅隱",
        "biography": "",
        "paragraphs": [
            "秋日黃陂下，孤舟憶共誰。江山三楚分，風雨二妃祠。",
            "知己秦貂沒，流年賈鵩悲。中原正兵馬，相見是何時。"
        ],
        "notes": [
            ""
        ],
        "volume": "卷六百五十九",
        "no#": 7
    },
    {
        "title": "送李右丞分司",
        "author": "羅隱",
        "biography": "",
        "paragraphs": [
            "分漕得洛川，讜議更昭然。在省曾批敕，中台肯避權。",
            "所悲時漸薄，共賀道由全。賣與清平代，相兼直幾錢。"
        ],
        "notes": [
            ""
        ],
        "volume": "卷六百五十九",
        "no#": 8
    },
    {
        "title": "郴江遷客",
        "author": "羅隱",
        "biography": "",
        "paragraphs": [
            "不是逢清世，何由見皂囊。事雖危虎尾，名勝泊鵷行。",
            "毒霧郴江闊，愁雲楚驛長。歸時有詩賦，一為吊沉湘。"
        ],
        "notes": [
            ""
        ],
        "volume": "卷六百五十九",
        "no#": 9
    },
    {
        "title": "感舊",
        "author": "羅隱",
        "biography": "",
        "paragraphs": [
            "劍佩孫弘閣，戈鋋太尉營。重言虛有位，孤立竟無成。",
            "丘隴笳簫咽，池台歲月平。此恩何以報，歸處是柴荊。"
        ],
        "notes": [
            ""
        ],
        "volume": "卷六百五十九",
        "no#": 10
    },
    {
        "title": "鷹",
        "author": "羅隱",
        "biography": "",
        "paragraphs": [
            "越海霜天暮，辭韜野草幹。俊通司隸職，嚴奉武夫官。",
            "眼惡藏蜂在，心粗逐物殫。近來脂膩足，驅遣不妨難。"
        ],
        "notes": [
            ""
        ],
        "volume": "卷六百五十九",
        "no#": 11
    },
    {
        "title": "秋日寄狄補闕",
        "author": "羅隱",
        "biography": "",
        "paragraphs": [
            "紅塵擾擾間，立馬看南山。謾道經年往，何妨逐日閑。",
            "病中霜葉赤，愁裏鬢毛斑。不為良知在，驅車已出關。"
        ],
        "notes": [
            ""
        ],
        "volume": "卷六百五十九",
        "no#": 12
    },
    {
        "title": "寄易定公乘億侍郎",
        "author": "羅隱",
        "biography": "",
        "paragraphs": [
            "謝舞仍宮柳，高奇世少雙。侍中生不到，園令死須降。",
            "班秩通烏府，樽罍奉碧幢。昭王有餘烈，試為禱迷邦。"
        ],
        "notes": [
            ""
        ],
        "volume": "卷六百五十九",
        "no#": 13
    },
    {
        "title": "寄大理徐郎中",
        "author": "羅隱",
        "biography": "",
        "paragraphs": [
            "佐棘竟誰同，因思證聖中。事雖忘顯報，理合有陰功。",
            "官序詵枝老，幽塵範甑空。幾時潘好禮，重與話清風。"
        ],
        "notes": [
            ""
        ],
        "volume": "卷六百五十九",
        "no#": 14
    },
    {
        "title": "寄蘇拾遺",
        "author": "羅隱",
        "biography": "",
        "paragraphs": [
            "早歲長楊賦，當年諫獵書。格高時輩伏，言數宦情疏。",
            "慷慨傳丹桂，艱難保舊居。退朝觀槁草，能望馬相如。"
        ],
        "notes": [
            ""
        ],
        "volume": "卷六百五十九",
        "no#": 15
    },
    {
        "title": "寄許融",
        "author": "羅隱",
        "biography": "",
        "paragraphs": [
            "多病仍疏拙，唯君與我同。帝鄉年共老，江徼業俱空。",
            "燕冷辭華屋，蛩涼恨曉叢。白雲高幾許，全屬采芝翁。"
        ],
        "notes": [
            ""
        ],
        "volume": "卷六百五十九",
        "no#": 16
    },
    {
        "title": "寄禮部鄭員外",
        "author": "羅隱",
        "biography": "",
        "paragraphs": [
            "欒郤門風大，裴王禮樂優。班資冠雞舌，人品壓龍頭。",
            "夜直爐香細，晴編疏草稠。近聞潘散騎，三十二悲秋。"
        ],
        "notes": [
            ""
        ],
        "volume": "卷六百五十九",
        "no#": 17
    },
    {
        "title": "菊",
        "author": "羅隱",
        "biography": "",
        "paragraphs": [
            "籬落歲雲暮，數枝聊自芳。雪裁纖蕊密，金拆小苞香。",
            "千載白衣酒，一生青女霜。春叢莫輕薄，彼此有行藏。"
        ],
        "notes": [
            ""
        ],
        "volume": "卷六百五十九",
        "no#": 18
    },
    {
        "title": "台城",
        "author": "羅隱",
        "biography": "",
        "paragraphs": [
            "水國春常在，台城夜未寒。麗華承寵渥，江令捧杯盤。",
            "宴罷明堂爛，詩成寶炬殘。兵來吾有計，金井玉鉤欄。"
        ],
        "notes": [
            ""
        ],
        "volume": "卷六百五十九",
        "no#": 19
    },
    {
        "title": "舊游",
        "author": "羅隱",
        "biography": "",
        "paragraphs": [
            "良時不復再，漸老更難言。遠水猶經眼，高樓似斷魂。",
            "依依宋玉宅，歷歷長卿村。今日空江畔，相於只酒樽。"
        ],
        "notes": [
            ""
        ],
        "volume": "卷六百五十九",
        "no#": 20
    },
    {
        "title": "寄虔州薛大夫",
        "author": "羅隱",
        "biography": "",
        "paragraphs": [
            "祝融峰下別，三載夢魂勞。地轉南康重，官兼亞相高。",
            "海鵬終負日，神馬背眠槽。會得窺成績，幽窗染兔毫。"
        ],
        "notes": [
            ""
        ],
        "volume": "卷六百五十九",
        "no#": 21
    },
    {
        "title": "蘇小小墓",
        "author": "羅隱",
        "biography": "",
        "paragraphs": [
            "魂兮檇李城，猶未有人耕。好月當年事，殘花觸處情。",
            "向誰曾豔冶，隨分得聲名。應侍吳王宴，蘭橈暗送迎。"
        ],
        "notes": [
            ""
        ],
        "volume": "卷六百五十九",
        "no#": 22
    },
    {
        "title": "寒食日早出城東",
        "author": "羅隱",
        "biography": "",
        "paragraphs": [
            "青門欲曙天，車馬已喧闐。禁柳疏風雨，牆花拆露鮮。",
            "向誰誇麗景，只是歎流年。不得高飛便，回頭望紙鳶。"
        ],
        "notes": [
            ""
        ],
        "volume": "卷六百五十九",
        "no#": 23
    },
    {
        "title": "秋日懷賈隨進士",
        "author": "羅隱",
        "biography": "",
        "paragraphs": [
            "邊寇日騷動，故人音信稀。長纓慚賈誼，孤憤憶韓非。",
            "曉匣魚腸冷，春園鴨掌肥。知君安未得，聊且示忘機。"
        ],
        "notes": [
            ""
        ],
        "volume": "卷六百五十九",
        "no#": 24
    },
    {
        "title": "亂後逢友人",
        "author": "羅隱",
        "biography": "",
        "paragraphs": [
            "滄海去未得，倚舟聊問津。生靈寇盜盡，方鎮改更貧。",
            "夢裏舊行處，眼前新貴人。從來事如此，君莫獨沾巾。"
        ],
        "notes": [
            ""
        ],
        "volume": "卷六百五十九",
        "no#": 25
    },
    {
        "title": "殘花",
        "author": "羅隱",
        "biography": "",
        "paragraphs": [
            "已歎良時晚，仍悲別酒催。暖芳隨日薄，輕片逐風回。",
            "黛斂愁歌扇，妝殘泣鏡臺。繁陰莫矜衒，終是共塵埃。"
        ],
        "notes": [
            ""
        ],
        "volume": "卷六百五十九",
        "no#": 26
    },
    {
        "title": "秋日富春江行",
        "author": "羅隱",
        "biography": "",
        "paragraphs": [
            "遠岸平如剪，澄江靜似鋪。紫鱗仙客馭，金顆李衡奴。",
            "冷疊群山闊，清涵萬象殊。嚴陵亦高見，歸臥是良圖。"
        ],
        "notes": [
            ""
        ],
        "volume": "卷六百五十九",
        "no#": 27
    },
    {
        "title": "寄侯博士",
        "author": "羅隱",
        "biography": "",
        "paragraphs": [
            "規諫揚雄賦，邅回賈誼官。久貧還往少，孤立轉遷難。",
            "清鏡流年急，高槐旅舍寒。侏儒亦何有，飽食向長安。"
        ],
        "notes": [
            ""
        ],
        "volume": "卷六百五十九",
        "no#": 28
    },
    {
        "title": "送沈光侍禦赴職閩中",
        "author": "羅隱",
        "biography": "",
        "paragraphs": [
            "未至應居右，全家出帝鄉。禮優逢苑雪，官重帶台霜。",
            "夜浦吳潮吼，春灘建水狂。延平有風雨，從此是騰驤。"
        ],
        "notes": [
            ""
        ],
        "volume": "卷六百五十九",
        "no#": 29
    },
    {
        "title": "寄袁皓侍郎",
        "author": "羅隱",
        "biography": "",
        "paragraphs": [
            "東台失路岐，榮辱事堪悲。我寢牛衣敝，君居豸角危。",
            "風塵慚上品，才業愧明時。千里芙蓉幕，何由話所思。"
        ],
        "notes": [
            ""
        ],
        "volume": "卷六百五十九",
        "no#": 30
    },
    {
        "title": "寄金吾李蓀常侍",
        "author": "羅隱",
        "biography": "",
        "paragraphs": [
            "西班掌禁兵，蘭錡最分明。曉色嚴天仗，春寒避火城。",
            "安危雖已任，韜略即嘉聲。請問何功德，壺關寇始平。"
        ],
        "notes": [
            ""
        ],
        "volume": "卷六百五十九",
        "no#": 31
    },
    {
        "title": "商于驛與於蘊玉話別",
        "author": "羅隱",
        "biography": "",
        "paragraphs": [
            "南朝徐庾流，洛下憶同遊。酒采閑坊菊，山登遠寺樓。",
            "相思勞寄夢，偶別已經秋。還被青青桂，催君不自由。"
        ],
        "notes": [
            ""
        ],
        "volume": "卷六百五十九",
        "no#": 32
    },
    {
        "title": "封禪寺居",
        "author": "羅隱",
        "biography": "",
        "paragraphs": [
            "盛禮何由睹，嘉名偶寄居。周南太史淚，蠻徼長卿書。",
            "砌竹搖風直，庭花泣露疏。誰能賦秋興，千里隔吾廬。"
        ],
        "notes": [
            ""
        ],
        "volume": "卷六百五十九",
        "no#": 33
    },
    {
        "title": "錢",
        "author": "羅隱",
        "biography": "",
        "paragraphs": [
            "志士不敢道，貯之成禍胎。小人無事藝，假爾作梯媒。",
            "解釋愁腸結，能分睡眼開。朱門狼虎性，一半逐君回。"
        ],
        "notes": [
            ""
        ],
        "volume": "卷六百五十九",
        "no#": 34
    },
    {
        "title": "投寄韋右丞",
        "author": "羅隱",
        "biography": "",
        "paragraphs": [
            "赤壁徵文聘，中台拜郤詵。官資參令僕，曹署轄星辰。",
            "襆被從誰起，持綱自此新。舉朝明典教，封納詔書頻。",
            "禁樹曾摛藻，台烏舊避塵。便應酬倚注，何處話窮鱗。"
        ],
        "notes": [
            ""
        ],
        "volume": "卷六百五十九",
        "no#": 35
    },
    {
        "title": "紅葉",
        "author": "羅隱",
        "biography": "",
        "paragraphs": [
            "不奈荒城畔，那堪晚照中。野晴霜浥綠，山冷雨催紅。",
            "遊子灞陵道，美人長信宮。等閒居歲暮，搖落意無窮。"
        ],
        "notes": [
            ""
        ],
        "volume": "卷六百五十九",
        "no#": 36
    },
    {
        "title": "期徐道者不至",
        "author": "羅隱",
        "biography": "",
        "paragraphs": [
            "遼鶴虛空語，冥鴻未易親。偶然來即是，必擬見無因。",
            "霜霰窮冬令，杯盤旅舍貧。只應薊子訓，醉後懶分身。"
        ],
        "notes": [
            ""
        ],
        "volume": "卷六百五十九",
        "no#": 37
    },
    {
        "title": "歲除夜",
        "author": "羅隱",
        "biography": "",
        "paragraphs": [
            "官曆行將盡，村醪強自傾。厭寒思暖律，畏老惜殘更。",
            "歲月已如此，寇戎猶未平。兒童不諳事，歌吹待天明。"
        ],
        "notes": [
            ""
        ],
        "volume": "卷六百五十九",
        "no#": 38
    },
    {
        "title": "雪",
        "author": "羅隱",
        "biography": "",
        "paragraphs": [
            "盡道豐年瑞，豐年事若何。長安有貧者，為瑞不宜多。"
        ],
        "notes": [
            ""
        ],
        "volume": "卷六百五十九",
        "no#": 39
    },
    {
        "title": "旅夢",
        "author": "羅隱",
        "biography": "",
        "paragraphs": [
            "旅夢思遷次，窮愁有歎嗟。子鵝京口遠，粳米會稽賒。",
            "漏澀才成滴，燈寒不作花。出門聊一望，蟾桂向人斜。"
        ],
        "notes": [
            ""
        ],
        "volume": "卷六百五十九",
        "no#": 40
    },
    {
        "title": "秋寄張坤",
        "author": "羅隱",
        "biography": "",
        "paragraphs": [
            "庭樹已黃落，閉門俱寂寥。未知棲托處，空羨聖明朝。",
            "酒醒鄉心闊，雲晴客思遙。吾徒自多感，顏子只簞瓢。"
        ],
        "notes": [
            ""
        ],
        "volume": "卷六百五十九",
        "no#": 41
    },
    {
        "title": "傷華髮",
        "author": "羅隱",
        "biography": "",
        "paragraphs": [
            "舊國迢迢遠，清秋種種新。已衰曾軫慮，初見忽沾巾。",
            "日薄梳兼懶，根危鑷恐頻。青銅不自見，只擬老他人。"
        ],
        "notes": [
            ""
        ],
        "volume": "卷六百五十九",
        "no#": 42
    },
    {
        "title": "九江早秋",
        "author": "羅隱",
        "biography": "",
        "paragraphs": [
            "雨過晚涼生，樓中枕簟清。海風吹亂木，岩磬落孤城。",
            "百歲幾多日，四蹄無限程。西鄰莫高唱，俱是別離情。"
        ],
        "notes": [
            ""
        ],
        "volume": "卷六百五十九",
        "no#": 43
    },
    {
        "title": "初秋寄友人",
        "author": "羅隱",
        "biography": "",
        "paragraphs": [
            "九華曾屏跡，罹亂與心違。是處堪終老，新秋又未歸。",
            "病中芳草歇，愁裏白雲飛。樵侶兼同志，音書近亦稀。"
        ],
        "notes": [
            ""
        ],
        "volume": "卷六百五十九",
        "no#": 44
    },
    {
        "title": "秋居有寄",
        "author": "羅隱",
        "biography": "",
        "paragraphs": [
            "端居湖岸東，生計有無中。魘處千般鬼，寒時百種風。",
            "性靈從道拙，心事奈成空。多謝金台客，何當一笑同。"
        ],
        "notes": [
            ""
        ],
        "volume": "卷六百五十九",
        "no#": 45
    },
    {
        "title": "雪霽",
        "author": "羅隱",
        "biography": "",
        "paragraphs": [
            "南山雪乍晴，寒氣轉崢嶸。鎖卻閑門出，隨他駿馬行。",
            "一竿如有計，五鼎豈須烹。愁見天街草，青青又欲生。"
        ],
        "notes": [
            ""
        ],
        "volume": "卷六百五十九",
        "no#": 46
    },
    {
        "title": "堠子",
        "author": "羅隱",
        "biography": "",
        "paragraphs": [
            "終日路岐旁，前程亦可量。未能慚面黑，只是恨頭方。",
            "雅旨逾千里，高文近兩行。君知不識字，第一莫形相。"
        ],
        "notes": [
            ""
        ],
        "volume": "卷六百五十九",
        "no#": 47
    },
    {
        "title": "初夏寄顧紹宗",
        "author": "羅隱",
        "biography": "",
        "paragraphs": [
            "江上偶分袂，四回寒暑更。青山無路入，白髮滿頭生。",
            "郢浦雁尋過，鏡湖蟬又鳴。憐君未歸日，杯酒若為情。"
        ],
        "notes": [
            ""
        ],
        "volume": "卷六百五十九",
        "no#": 48
    },
    {
        "title": "寄第五尊師",
        "author": "羅隱",
        "biography": "",
        "paragraphs": [
            "苕溪煙月久因循，野鶴衣裘獨繭綸。只說泊船無定處，",
            "欲訪先生問經訣，世間難得不由身。"
        ],
        "notes": [
            ""
        ],
        "volume": "卷六百五十九",
        "no#": 49
    },
    {
        "title": "寄西華黃煉師",
        "author": "羅隱",
        "biography": "",
        "paragraphs": [
            "西華有路入中華，依約山川認永嘉。羽客昔時留筱簜，",
            "盛事兩般君總得，老萊衣服戴顒家。"
        ],
        "notes": [
            ""
        ],
        "volume": "卷六百五十九",
        "no#": 50
    },
    {
        "title": "所思",
        "author": "羅隱",
        "biography": "",
        "paragraphs": [
            "西上青雲未有期，東歸滄海一何遲。酒闌夢覺不稱意，",
            "鬥雞走狗五陵道，惆悵輸他輕薄兒。"
        ],
        "notes": [
            ""
        ],
        "volume": "卷六百五十九",
        "no#": 51
    }
]