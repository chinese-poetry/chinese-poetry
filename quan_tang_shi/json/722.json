[
    {
        "title": "題薛少府莊",
        "author": "李洞",
        "biography": "",
        "paragraphs": [
            "何須鑿井飲，門占古溪居。寂寞苔床臥，寒虛玉柄書。",
            "有期登白閣，又得賞紅蕖。清淺蒲根水，時看鷺啄魚。"
        ],
        "notes": [
            ""
        ],
        "volume": "卷七百二十二",
        "no#": 1
    },
    {
        "title": "寄太白隱者",
        "author": "李洞",
        "biography": "",
        "paragraphs": [
            "開闢已來雪，為山長欠春。高遮辭磧雁，寒噤入川人。",
            "棧閣交冰柱，耕樵隔日輪。此中棲息者，不識兩京塵。"
        ],
        "notes": [
            ""
        ],
        "volume": "卷七百二十二",
        "no#": 2
    },
    {
        "title": "秋宿青龍禪閣",
        "author": "李洞",
        "biography": "",
        "paragraphs": [
            "前山不可望，暮色漸沉規。日轉須彌北，蟾來渤海西。",
            "風鈴亂僧語，霜枿欠猿啼。閣外千家月，分明見裏迷。"
        ],
        "notes": [
            ""
        ],
        "volume": "卷七百二十二",
        "no#": 3
    },
    {
        "title": "登圭峰舊隱寄薦福棲白上人",
        "author": "李洞",
        "biography": "",
        "paragraphs": [
            "返照塔輪邊，殘霖滴幾懸。夜寒吟病甚，秋健講聲圓。",
            "粟穗幹燈焰，苔根濁水泉。西峰埋蘚石，秋月即師禪。"
        ],
        "notes": [
            ""
        ],
        "volume": "卷七百二十二",
        "no#": 4
    },
    {
        "title": "將之蜀別友人",
        "author": "李洞",
        "biography": "",
        "paragraphs": [
            "嘉陵雨色青，澹別酌參苓。到蜀高諸嶽，窺天合四溟。",
            "書來應隔雪，夢覺已無星。若遇多吟友，何妨勘竺經。"
        ],
        "notes": [
            ""
        ],
        "volume": "卷七百二十二",
        "no#": 5
    },
    {
        "title": "吊膳曹從叔郎中",
        "author": "李洞",
        "biography": "",
        "paragraphs": [
            "華省支殘俸，寒蔬辦祭稀。安墳對白閣，買石折朱衣。",
            "蜀客彈琴哭，江鷗入宅飛。帆吹佳句遠，不獨遍王畿。"
        ],
        "notes": [
            ""
        ],
        "volume": "卷七百二十二",
        "no#": 6
    },
    {
        "title": "亂後龍州送鄭郎中兼寄鄭侍禦",
        "author": "李洞",
        "biography": "",
        "paragraphs": [
            "待車登疊嶂，經亂集鴒原。省壞蘭終潔，台寒柏有根。",
            "縣清江入峽，樓靜雪連村。莫隱匡山社，機雲受晉恩。"
        ],
        "notes": [
            ""
        ],
        "volume": "卷七百二十二",
        "no#": 7
    },
    {
        "title": "段秀才溪居送從弟游涇隴",
        "author": "李洞",
        "biography": "",
        "paragraphs": [
            "抱疾寒溪臥，因循草木青。相留開夏蜜，辭去見秋螢。",
            "朔雪痕侵雍，邊烽焰照涇。煙沈隴山色，西望涕交零。"
        ],
        "notes": [
            ""
        ],
        "volume": "卷七百二十二",
        "no#": 8
    },
    {
        "title": "題劉相公光德里新構茅亭",
        "author": "李洞",
        "biography": "",
        "paragraphs": [
            "野色迷亭曉，龍墀待押班。帶涎移海木，兼雪寫湖山。",
            "月白吟床冷，河清直印閑。唐封三萬里，人偃翠微間。"
        ],
        "notes": [
            ""
        ],
        "volume": "卷七百二十二",
        "no#": 9
    },
    {
        "title": "江峽寇亂寄懷吟僧",
        "author": "李洞",
        "biography": "",
        "paragraphs": [
            "半錫探寒流，別師猿鶴洲。二三更後雨，四十字邊秋。",
            "立塞吟霞石，敲鼙看雪樓。扶親何處隱，驚夢入嵩丘。"
        ],
        "notes": [
            ""
        ],
        "volume": "卷七百二十二",
        "no#": 10
    },
    {
        "title": "賀昭國從叔員外轉本曹郎中",
        "author": "李洞",
        "biography": "",
        "paragraphs": [
            "苔砌塔陰濃，朝回尚叫蛩。粟征山縣欠，官轉水曹重。",
            "燈照樓中雨，書求海上峰。詩家無驟顯，一一古人蹤。"
        ],
        "notes": [
            ""
        ],
        "volume": "卷七百二十二",
        "no#": 11
    },
    {
        "title": "贈宋校書",
        "author": "李洞",
        "biography": "",
        "paragraphs": [
            "曾伴元戎獵，寒來夢北軍。閑身不計日，病鶴放歸雲。",
            "石上鋪棋勢，船中賭酒分。長言買天姥，高臥謝人群。"
        ],
        "notes": [
            ""
        ],
        "volume": "卷七百二十二",
        "no#": 12
    },
    {
        "title": "越公上人洛中歸寄南孟家兄弟",
        "author": "李洞",
        "biography": "",
        "paragraphs": [
            "洛下因歸去，關西憶二龍。笠漫河岸雪，衣著虢城鐘。",
            "睡鴨浮寒水，樵人出遠峰。何當化閭俗，護取草堂松。"
        ],
        "notes": [
            ""
        ],
        "volume": "卷七百二十二",
        "no#": 13
    },
    {
        "title": "龍州送裴秀才",
        "author": "李洞",
        "biography": "",
        "paragraphs": [
            "違拜旆旗前，松陰路半千。樓沖高雪會，驛閉亂雲眠。",
            "榜掛臨江省，名題赴宅筵。人求新蜀賦，應貴浣花箋。"
        ],
        "notes": [
            ""
        ],
        "volume": "卷七百二十二",
        "no#": 14
    },
    {
        "title": "題慈恩友人房",
        "author": "李洞",
        "biography": "",
        "paragraphs": [
            "賈生耽此寺，勝事入詩多。鶴宿星千樹，僧歸燒一坡。",
            "塔棱垂雪水，江色映茶鍋。長久堪棲息，休言憶鏡波。"
        ],
        "notes": [
            ""
        ],
        "volume": "卷七百二十二",
        "no#": 15
    },
    {
        "title": "寄竇禪山薛秀才",
        "author": "李洞",
        "biography": "",
        "paragraphs": [
            "竇嶺吟招隱，新詩滿集賢。白衫春絮暖，紅紙夏雲鮮。",
            "琴纏江絲細，棋分海石圓。因知醉公子，虛寫世人傳。"
        ],
        "notes": [
            ""
        ],
        "volume": "卷七百二十二",
        "no#": 16
    },
    {
        "title": "西蜀與崔先生話東洛舊游",
        "author": "李洞",
        "biography": "",
        "paragraphs": [
            "王屋峭難名，三刀夢四更。日升當地缺，星盡未天明。",
            "度雪雲林濕，穿松角韻清。崔家開錦浪，憶著水窗聲。"
        ],
        "notes": [
            ""
        ],
        "volume": "卷七百二十二",
        "no#": 17
    },
    {
        "title": "上昭國水部從叔郎中",
        "author": "李洞",
        "biography": "",
        "paragraphs": [
            "極南極北遊，東泛複西流。行匝中華地，魂銷四海秋。",
            "題詩在瓊府，附舶出青州。不遇一公子，彈琴吊古丘。"
        ],
        "notes": [
            ""
        ],
        "volume": "卷七百二十二",
        "no#": 18
    },
    {
        "title": "題玉芝趙尊師院",
        "author": "李洞",
        "biography": "",
        "paragraphs": [
            "曉起磬房前，真經誦百篇。漱流星入齒，照鏡石差肩。",
            "靜閉街西觀，存思海上仙。閑聽說五嶽，窮遍一根蓮。"
        ],
        "notes": [
            ""
        ],
        "volume": "卷七百二十二",
        "no#": 19
    },
    {
        "title": "送盧少府之任鞏洛",
        "author": "李洞",
        "biography": "",
        "paragraphs": [
            "從知東甸尉，銓注似恩除。帶土移嵩術，和泉送尹魚。",
            "印床寒鷺宿，壁記醉僧書。堂下諸昆在，無妨候起居。"
        ],
        "notes": [
            ""
        ],
        "volume": "卷七百二十二",
        "no#": 20
    },
    {
        "title": "送人歸覲河中",
        "author": "李洞",
        "biography": "",
        "paragraphs": [
            "青門塚前別，道路武關西。有寺雲連石，無僧葉滿溪。",
            "河長隨鳥盡，山遠與人齊。覲省波濤縣，寒窗響曙雞。"
        ],
        "notes": [
            ""
        ],
        "volume": "卷七百二十二",
        "no#": 21
    },
    {
        "title": "錦城秋寄懷弘播上人",
        "author": "李洞",
        "biography": "",
        "paragraphs": [
            "極頂雲兼凍，孤城露洗初。共辭嵩少雪，久絕貝多書。",
            "遠照雁行細，寒條狖掛虛。分泉煎月色，憶就茗林居。"
        ],
        "notes": [
            ""
        ],
        "volume": "卷七百二十二",
        "no#": 22
    },
    {
        "title": "圭峰溪居寄懷韋曲曹秀才",
        "author": "李洞",
        "biography": "",
        "paragraphs": [
            "南北飛山雪，萬片寄相思。東西曲流水，千聲瀉別離。",
            "巴猿學導引，隴鳥解吟詩。翻羨家林賞，世人那得知。"
        ],
        "notes": [
            ""
        ],
        "volume": "卷七百二十二",
        "no#": 23
    },
    {
        "title": "送舍弟之山南",
        "author": "李洞",
        "biography": "",
        "paragraphs": [
            "南山入谷遊，去徹山南州。下馬雲未盡，聽猿星正稠。",
            "印茶泉繞石，封國角吹樓。遠宦有何興，貧兄無計留。"
        ],
        "notes": [
            ""
        ],
        "volume": "卷七百二十二",
        "no#": 24
    },
    {
        "title": "題南鑒公山房",
        "author": "李洞",
        "biography": "",
        "paragraphs": [
            "竹房開處峭，迥掛半山燈。石磬敲來穴，不知何代僧。",
            "講歸雙袖雪，禪起一盂冰。唯說黃桑屐，當時著秣陵。"
        ],
        "notes": [
            ""
        ],
        "volume": "卷七百二十二",
        "no#": 25
    },
    {
        "title": "送知己",
        "author": "李洞",
        "biography": "",
        "paragraphs": [
            "郡清官舍冷，枕席濺山泉。藥氣來人外，燈光到鶴邊。",
            "夢秦書印鬥，思越畫漁船。擲笏南歸去，波濤路幾千。"
        ],
        "notes": [
            ""
        ],
        "volume": "卷七百二十二",
        "no#": 26
    },
    {
        "title": "送人赴職湘潭",
        "author": "李洞",
        "biography": "",
        "paragraphs": [
            "南征雖赴辟，其奈負高科。水合湘潭住，山分越國多。",
            "梅花雪共下，文□□相和。白髮陪官宴，紅旗影裏歌。"
        ],
        "notes": [
            ""
        ],
        "volume": "卷七百二十二",
        "no#": 27
    },
    {
        "title": "過野叟居",
        "author": "李洞",
        "biography": "",
        "paragraphs": [
            "野人居止處，竹色與山光。留客羞蔬飯，灑泉開草堂。",
            "雨餘松子落，風過朮苗香。盡日無炎暑，眠君青石床。"
        ],
        "notes": [
            ""
        ],
        "volume": "卷七百二十二",
        "no#": 28
    },
    {
        "title": "吊鄭賓客",
        "author": "李洞",
        "biography": "",
        "paragraphs": [
            "朝行喪名節，嶽色慘天風。待漏秋吟斷，焚香夜直空。",
            "骨寒依壟草，家盡逐邊鴻。一吊知音後，歸來碎嶧桐。"
        ],
        "notes": [
            ""
        ],
        "volume": "卷七百二十二",
        "no#": 29
    },
    {
        "title": "送從叔書記山陰隱居",
        "author": "李洞",
        "biography": "",
        "paragraphs": [
            "山頂絕茅居，雲泉繞枕虛。燒移僧影瘦，風展鷺行疏。",
            "卷箔清江月，敲松紫閣書。由來簪組貴，不信教猿鋤。"
        ],
        "notes": [
            ""
        ],
        "volume": "卷七百二十二",
        "no#": 30
    },
    {
        "title": "避暑莊嚴禪院",
        "author": "李洞",
        "biography": "",
        "paragraphs": [
            "定裏無煩熱，吟中達性情。入林逢客話，上塔接僧行。",
            "八水皆知味，諸翁盡得名。常論冰井近，莫便厭浮生。"
        ],
        "notes": [
            ""
        ],
        "volume": "卷七百二十二",
        "no#": 31
    },
    {
        "title": "寄清演",
        "author": "李洞",
        "biography": "",
        "paragraphs": [
            "忽聞清演病，可料苦吟身。不見近詩久，徒言華髮新。",
            "別來山已破，住處月為鄰。幾繞庭前樹，於今四十春。"
        ],
        "notes": [
            ""
        ],
        "volume": "卷七百二十二",
        "no#": 32
    },
    {
        "title": "遷村居二首",
        "author": "李洞",
        "biography": "",
        "paragraphs": [
            "移居入村宇，樹闕見城隍。雲水雖堪畫，恩私不可忘。",
            "猿涎滴鶴氅，麈尾拂僧床。棄逐隨樵牧，何由報稻粱。",
            "歌樂聽常稀，茅亭靜掩扉。槎來垂釣次，月落問安歸。",
            "遠客傳燒研，幽禽看衲衣。眼前無俗事，松雨蜀山輝。"
        ],
        "notes": [
            ""
        ],
        "volume": "卷七百二十二",
        "no#": 33
    },
    {
        "title": "出山睹春榜",
        "author": "李洞",
        "biography": "",
        "paragraphs": [
            "未老鬢毛焦，心歸向石橋。指霞辭二紀，吟雪遇三朝。",
            "連席頻登相，分廊尚祝堯。回眸舊行侶，免使負嵩樵。"
        ],
        "notes": [
            ""
        ],
        "volume": "卷七百二十二",
        "no#": 34
    },
    {
        "title": "賈島墓",
        "author": "李洞",
        "biography": "",
        "paragraphs": [
            "一第人皆得，先生豈不銷。位卑終蜀士，詩絕占唐朝。",
            "旅葬新墳小，魂歸故國遙。我來因奠灑，立石用為標。"
        ],
        "notes": [
            ""
        ],
        "volume": "卷七百二十二",
        "no#": 35
    },
    {
        "title": "觀水墨障子",
        "author": "李洞",
        "biography": "",
        "paragraphs": [
            "若非神助筆，硯水恐藏龍。研盡一寸墨，掃成千仞峰。",
            "壁根堆亂石，床罅插枯松。嶽麓穿因鼠，湘江綻為蛩。",
            "掛衣嵐氣濕，夢枕浪頭舂。只為少顏色，時人著意慵。"
        ],
        "notes": [
            ""
        ],
        "volume": "卷七百二十二",
        "no#": 36
    },
    {
        "title": "對棋",
        "author": "李洞",
        "biography": "",
        "paragraphs": [
            "小檻明高雪，幽人鬥智棋。日斜拋作劫，月午蹙成遲。",
            "倚杖湘僧算，翹松野鶴窺。側楸敲醒睡，片石夾吟詩。",
            "雨點奩中漬，燈花局上吹。秋濤寒竹寺，此興謝公知。"
        ],
        "notes": [
            ""
        ],
        "volume": "卷七百二十二",
        "no#": 37
    },
    {
        "title": "題竹溪禪院",
        "author": "李洞",
        "biography": "",
        "paragraphs": [
            "溪邊山一色，水擁竹千竿。鳥觸翠微濕，人居酷暑寒。",
            "風搖瓶影碎，沙陷履痕端。爽極青崖樹，平流綠峽灘。",
            "閑來披衲數，漲後卷經看。三境通禪寂，囂塵染著難。"
        ],
        "notes": [
            ""
        ],
        "volume": "卷七百二十二",
        "no#": 38
    },
    {
        "title": "投獻吏部張侍郎十韻",
        "author": "李洞",
        "biography": "",
        "paragraphs": [
            "苔染馬蹄青，何曾似在城。不於僧院宿，多傍禦溝行。",
            "隱岫侵巴疊，租田帶渭平。肩囊尋省寺，袖軸遍公卿。",
            "夢入連濤郡，書來積雪營。淚隨邊雁墮，魂逐夜蟬驚。",
            "發憤巡江塔，無眠數縣更。玄都一病客，興善幾回鶯。",
            "貢藝披沙細，酬恩戴嶽輕。心期公子念，滴酒在雕楹。"
        ],
        "notes": [
            ""
        ],
        "volume": "卷七百二十二",
        "no#": 39
    },
    {
        "title": "終南山二十韻",
        "author": "李洞",
        "biography": "",
        "paragraphs": [
            "關內平田窄，東西截杳冥。雨侵諸縣黑，雲破九門青。",
            "暫看猶無暇，長棲信有靈。古苔秋漬鬥，積霧夜昏螢。",
            "怒恐撞天漏，深疑隱地形。盤根連北嶽，轉影落南溟。",
            "窮穴何山出，遮蠻上國寧。殘陽高照蜀，敗葉遠浮涇。",
            "劚竹煙嵐凍，偷湫雨雹腥。閒房僧灌頂，浴澗鶴遺翎。",
            "梯滑危緣索，雲深靜唱經。放泉驚鹿睡，聞磬得人醒。",
            "踏著神仙宅，敲開洞府扃。棋殘秦士局，字缺晉公銘。",
            "一穀勢當午，孤峰聳起丁。遠平丹鳳闕，冷射五侯廳。",
            "萬丈冰聲折，千尋樹影停。望中仙島動，行處月輪馨。",
            "疊石移臨砌，研膠潑上屏。明時獻君壽，不假老人星。"
        ],
        "notes": [
            ""
        ],
        "volume": "卷七百二十二",
        "no#": 40
    },
    {
        "title": "秋日同覺公上人眺慈恩塔六韻",
        "author": "李洞",
        "biography": "",
        "paragraphs": [
            "九級聳蓮宮，晴登袖拂虹。房廊窺井底，世界出籠中。",
            "照牖三山火，吹鈴八極風。細聞槎客語，遙辨海魚沖。",
            "禁靜聲連北，江寒影在東。謁師開秘鎖，塵日閉虛空。"
        ],
        "notes": [
            ""
        ],
        "volume": "卷七百二十二",
        "no#": 41
    },
    {
        "title": "感知上刑部鄭侍郎",
        "author": "李洞",
        "biography": "",
        "paragraphs": [
            "寄掩白雲司，蜀都高臥時。鄰僧照寒竹，宿鳥動秋池。",
            "帝誦嘉蓮表，人吟寶劍詩。石渠流月斷，畫角截江吹。",
            "閑出黃金勒，前飛白鷺鶿。公心外國說，重望兩朝推。",
            "靜蘚斜圭影，孤窗響錫枝。興幽松雪見，心苦硯冰知。",
            "緣杖蟲聲切，過門馬足遲。漏殘終卷讀，日下大名垂。",
            "平磧容雕上，仙山許狖窺。數聯金口出，死免愧丘為。"
        ],
        "notes": [
            ""
        ],
        "volume": "卷七百二十二",
        "no#": 42
    },
    {
        "title": "敘事寄薦福棲白",
        "author": "李洞",
        "biography": "",
        "paragraphs": [
            "險倚石屏風，秋濤夢越中。前朝吟會散，故國講流終。",
            "北地聞巴狖，南山見磧鴻。樓高驚雨闊，木落覺城空。",
            "兔滿期姚監，蟬稀別楚公。淨瓶光照客，拄杖朽生蟲。",
            "平地塔千尺，半空燈一籠。祝堯談幾句，旋瀉海濤東。"
        ],
        "notes": [
            ""
        ],
        "volume": "卷七百二十二",
        "no#": 43
    },
    {
        "title": "送龍州田使君舊詩家",
        "author": "李洞",
        "biography": "",
        "paragraphs": [
            "禦劄軫西陲，龍州出牧時。度關雲作雪，掛棧水成澌。",
            "劍淬號猿岸，弓懸宿鶴枝。江燈混星斗，山木亂槍旗。",
            "鎖庫休秤藥，開樓又見詩。無心陪宴集，吟苦憶京師。"
        ],
        "notes": [
            ""
        ],
        "volume": "卷七百二十二",
        "no#": 44
    },
    {
        "title": "和知己赴任華州",
        "author": "李洞",
        "biography": "",
        "paragraphs": [
            "東門罷相郡，此拜動京華。落日開宵印，初燈見早麻。",
            "鶴身紅旆拂，仙掌白雲遮。塞色侵三縣，河聲聒兩衙。",
            "松根醒客酒，蓮座隱僧家。一道帆飛直，中筵嶽影斜。",
            "書名尋雪石，澄鼎露金沙。鎖合眠關吏，杯寒啄廟鴉。",
            "分台話嵩洛，賽雨戀煙霞。樹穀期招隱，吟詩煮柏茶。"
        ],
        "notes": [
            ""
        ],
        "volume": "卷七百二十二",
        "no#": 45
    },
    {
        "title": "題咸陽樓",
        "author": "李洞",
        "biography": "",
        "paragraphs": [
            "晚亞古城門，憑高黯客魂。塞侵秦舊國，河浸漢荒村。",
            "客路颺書燼，人家帶水痕。獵頻虛塚穴，耕苦露松根。",
            "牆外峰粘漢，冰中日晃原。斷碑移作砌，廣第灌成園。",
            "北馬疑眠磧，南人憶釣湓。橋閑野鹿過，街靜禁鴉翻。",
            "灘鼓城隍動，雲沖太白昏。標衣多呂裔，荷鍤或劉孫。",
            "吊問難知主，登攀強滴樽。不能扶壯勢，冠劍惜乾坤。"
        ],
        "notes": [
            ""
        ],
        "volume": "卷七百二十二",
        "no#": 46
    },
    {
        "title": "贈興善徹公上人",
        "author": "李洞",
        "biography": "",
        "paragraphs": [
            "師資懷劍外，徒步管街東。九裏山橫燒，三條木落風。",
            "古池曾看鶴，新塔未吟蟲。夜久龍髯冷，年多麈尾空。",
            "心宗本無礙，問學豈難同。"
        ],
        "notes": [
            ""
        ],
        "volume": "卷七百二十二",
        "no#": 47
    },
    {
        "title": "龍池春草",
        "author": "李洞",
        "biography": "",
        "paragraphs": [
            "龍池清禁裏，芳草傍池春。旋長方遮岸，全生不染塵。",
            "和風輕動色，湛露靜流津。淺得承天步，深疑繞禦輪。",
            "魚尋倒影沒，花帶濕光新。肯學長河畔，綿綿思遠人。"
        ],
        "notes": [
            ""
        ],
        "volume": "卷七百二十二",
        "no#": 48
    },
    {
        "title": "秋宿梓州牛頭寺",
        "author": "李洞",
        "biography": "",
        "paragraphs": [
            "月去簷三尺，川雲入寺樓。靈山頓離眾，列宿不多稠。",
            "篆字焚初缺，翻經誦若流。窗閑二江冷，簾卷半空秋。",
            "詔散松梢別，棋終竹節收。靜增雙闕念，高並五翁遊。",
            "鶴夢生紅日，雲閑鎖梓州。望空工部眼，搔亂廣文頭。",
            "石室僧調馬，銀河客問牛。曉樓歸下界，大地一浮漚。"
        ],
        "notes": [
            ""
        ],
        "volume": "卷七百二十二",
        "no#": 49
    },
    {
        "title": "送韋太尉自坤維除廣陵",
        "author": "李洞",
        "biography": "",
        "paragraphs": [
            "全蜀拜揚州，征東輟武侯。直來萬里月，旁到五峰秋。",
            "幢冷遮高雪，旗閑卓亂流。謝朝明主喜，登省舊寮愁。",
            "隔海城通舶，連河市響樓。千官倚元老，虛夢法雲遊。"
        ],
        "notes": [
            ""
        ],
        "volume": "卷七百二十二",
        "no#": 50
    }
]