[
    {
        "title": "汾陰後土祠作",
        "author": "李適",
        "biography": "",
        "paragraphs": [
            "昔予讀舊史，遍睹漢世君。武皇實稽古，建茲百代勳。",
            "號令垂懋典，舊經備闕文。西巡曆九嶷，舳艫被江濱。",
            "勒兵十八萬，旌旗何紛紛。朅來茂陵下，英聲不復聞。",
            "我行歲方晏，極望山河分。神光終冥漠，鼎氣獨氛氳。",
            "攬涕步脽上，登高見彼汾。雄圖今安在，飛飛有白雲。"
        ],
        "notes": [
            ""
        ],
        "volume": "卷七十",
        "no#": 1
    },
    {
        "title": "答宋十一崖口五渡見贈",
        "author": "李適",
        "biography": "",
        "paragraphs": [
            "聞君訪遠山，躋險造幽絕。眇然青雲境，觀奇彌年月。",
            "登嶺亦溯溪，孤舟事沿越。崿嶂傳彩翠，崖磴互欹缺。",
            "石林上攢叢，金澗下明滅。捫壁窺丹井，梯苔瞰乳穴。",
            "忽枉岩中贈，對玩未嘗輟。殷勤獨往事，委曲煉藥說。",
            "邀餘名山期，從爾泛海澨。歲晏秉宿心，斯言非徒設。"
        ],
        "notes": [
            ""
        ],
        "volume": "卷七十",
        "no#": 2
    },
    {
        "title": "餞許州宋司馬赴任",
        "author": "李適",
        "biography": "",
        "paragraphs": [
            "昔吾遊箕山，朅來涉潁水。複有許由廟，迢迢白雲裏。",
            "聞君佐繁昌，臨風悵懷此。儻到平輿泉，寄謝幹將裏。"
        ],
        "notes": [
            ""
        ],
        "volume": "卷七十",
        "no#": 3
    },
    {
        "title": "奉和聖制九日侍宴應制得高字",
        "author": "李適",
        "biography": "",
        "paragraphs": [
            "禁苑秋光入，宸游霽色高。萸房頒彩笥，菊蕊薦香醪。",
            "後騎縈堤柳，前旌拂禦桃。王枚俱得從，淺淺愧飛毫。"
        ],
        "notes": [
            ""
        ],
        "volume": "卷七十",
        "no#": 4
    },
    {
        "title": "游禁苑幸臨渭亭遇雪應制",
        "author": "李適",
        "biography": "",
        "paragraphs": [
            "長樂喜春歸，披香瑞雪霏。花從銀閣度，絮繞玉窗飛。",
            "寫曜銜天藻，呈祥拂禦衣。上林紛可望，無處不光輝。"
        ],
        "notes": [
            ""
        ],
        "volume": "卷七十",
        "no#": 5
    },
    {
        "title": "奉和九日登慈恩寺浮圖應制",
        "author": "李適",
        "biography": "",
        "paragraphs": [
            "鳳輦乘朝霽，鸚林對晚秋。天文貝葉寫，聖澤菊花浮。",
            "塔似神功造，龕疑佛影留。幸陪清漢蹕，欣奉淨居遊。"
        ],
        "notes": [
            ""
        ],
        "volume": "卷七十",
        "no#": 6
    },
    {
        "title": "侍宴長寧公主東莊應制",
        "author": "李適",
        "biography": "",
        "paragraphs": [
            "鳳樓紆睿幸，龍舸暢宸襟。歌舞平陽第，園亭沁水林。",
            "山花添聖酒，澗竹繞熏琴。願奉瑤池駕，千春侍德音。"
        ],
        "notes": [
            ""
        ],
        "volume": "卷七十",
        "no#": 7
    },
    {
        "title": "奉和送金城公主適西蕃應制",
        "author": "李適",
        "biography": "",
        "paragraphs": [
            "絳河從遠聘，青海赴和親。月作臨邊曉，花為度隴春。",
            "主歌悲顧鶴，帝策重安人。獨有瓊簫去，悠悠思錦輪。"
        ],
        "notes": [
            ""
        ],
        "volume": "卷七十",
        "no#": 8
    },
    {
        "title": "安樂公主移入新宅",
        "author": "李適",
        "biography": "",
        "paragraphs": [
            "星橋他日創，仙榜此時開。馬向鋪錢埒，簫聞奏玉台。",
            "人疑衛叔美，客似長卿才。借問游天使，誰能取石回。"
        ],
        "notes": [
            ""
        ],
        "volume": "卷七十",
        "no#": 9
    },
    {
        "title": "奉和幸望春宮送朔方軍大總管張仁亶",
        "author": "李適",
        "biography": "",
        "paragraphs": [
            "地限驕南牧，天臨餞北征。解衣延寵命，橫劍總威名。",
            "豹略恭宸旨，雄文動睿情。坐觀膜拜入，朝夕受降城。"
        ],
        "notes": [
            ""
        ],
        "volume": "卷七十",
        "no#": 10
    },
    {
        "title": "人日宴大明宮恩賜彩縷人勝應制",
        "author": "李適",
        "biography": "",
        "paragraphs": [
            "朱城待鳳韶年至，碧殿疏龍淑氣來。寶帳金屏人已帖，",
            "向夕憑高風景麗，天文垂耀象昭回。"
        ],
        "notes": [
            ""
        ],
        "volume": "卷七十",
        "no#": 11
    },
    {
        "title": "奉和春日幸望春宮應制",
        "author": "李適",
        "biography": "",
        "paragraphs": [
            "玉輦金輿天上來，花園四望錦屏開。輕絲半拂朱門柳，",
            "聖詞今日光輝滿，漢主秋風莫道才。"
        ],
        "notes": [
            ""
        ],
        "volume": "卷七十",
        "no#": 12
    },
    {
        "title": "奉和立春遊苑迎春",
        "author": "李適",
        "biography": "",
        "paragraphs": [
            "金輿翠輦迎嘉節，御苑仙宮待獻春。淑氣初銜梅色淺，",
            "稍覺披香歌吹近，龍驂日暮下城闉。"
        ],
        "notes": [
            ""
        ],
        "volume": "卷七十",
        "no#": 13
    },
    {
        "title": "帝幸興慶池戲競渡應制",
        "author": "李適",
        "biography": "",
        "paragraphs": [
            "拂露金輿丹旆轉，淩晨黼帳碧池開。南山倒影從雲落，",
            "橫汾宴鎬歡無極，歌舞年年聖壽杯。"
        ],
        "notes": [
            ""
        ],
        "volume": "卷七十",
        "no#": 14
    },
    {
        "title": "侍宴安樂公主莊應制",
        "author": "李適",
        "biography": "",
        "paragraphs": [
            "平陽金榜鳳凰樓，沁水銀河鸚鵡洲。彩仗遙臨丹壑裏，",
            "貴主稱觴萬年壽，還輕漢武濟汾遊。"
        ],
        "notes": [
            ""
        ],
        "volume": "卷七十",
        "no#": 15
    },
    {
        "title": "侍宴安樂公主新宅應制",
        "author": "李適",
        "biography": "",
        "paragraphs": [
            "銀河半倚鳳凰台，玉酒相傳鸚鵡杯。",
            "若見君平須借問，仙槎一去幾時來。"
        ],
        "notes": [
            ""
        ],
        "volume": "卷七十",
        "no#": 16
    },
    {
        "title": "餞唐永昌赴任東都",
        "author": "李適",
        "biography": "",
        "paragraphs": [
            "聞道飛鳧向洛陽，翩翩矯翮度文昌。",
            "因聲寄意三花樹，少室岩前幾過香。"
        ],
        "notes": [
            ""
        ],
        "volume": "卷七十",
        "no#": 17
    }
]