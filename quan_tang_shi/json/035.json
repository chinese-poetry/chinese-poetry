[
    {
        "title": "奉和執契靜三邊應詔",
        "author": "許敬宗",
        "biography": "",
        "paragraphs": [
            "玄塞隔陰戎，朱光分昧穀。地遊窮北際，雲崖盡西陸。",
            "星次絕軒台，風衢乖禹服。寰區無所外，天覆今咸育。",
            "竄苗猶有孽，戮負自貽辜。疏網妖鯢漏，盤藪怪禽逋。",
            "髯飛尚假息，乳視暫稽誅。幹靈振玉弩，神略運璿樞。",
            "日羽廓遊氣，天陣清華野。升晅光西夜，馳恩溢東瀉。",
            "揮袂靜昆炎，開關納流赭。錦軺淩右地，華纓羈大夏。",
            "清台映羅葉，玄沚控瑤池。駝鹿輸珍貺，樹羽饗來儀。",
            "輟肴觀化宇，棲籞萃條支。熏風交閬闕，就日泛蒙漪。",
            "充庭延飲至，絢簡敷春藻。迎薑已創圖，命力方論道。",
            "昔托遊河乘，再備商山皓。欣逢德化流，思效登封草。"
        ],
        "notes": [
            ""
        ],
        "volume": "卷三十五",
        "no#": 1
    },
    {
        "title": "奉和行經破薛舉戰地應制",
        "author": "許敬宗",
        "biography": "",
        "paragraphs": [
            "混元分大象，長策挫修鯨。於斯建宸極，由此創鴻名。",
            "一戎幹宇泰，千祀德流清。垂衣凝庶績，端拱鑄群生。",
            "複整瑤池駕，還臨官渡營。周遊尋曩跡，曠望動天情。",
            "帷宮面丹浦，帳殿矚宛城。虜場棲九穗，前歌被六英。",
            "戰地甘泉湧，陣處景雲生。普天沾凱澤，相攜欣頌平。"
        ],
        "notes": [
            ""
        ],
        "volume": "卷三十五",
        "no#": 2
    },
    {
        "title": "奉和入潼關",
        "author": "許敬宗",
        "biography": "",
        "paragraphs": [
            "曦馭循黃道，星陳引翠旗。濟潼紆萬乘，臨河耀六師。",
            "前旌彌陸海，後騎發通伊。勢逾回地軸，威盛轉天機。",
            "是節歲窮紀，關樹蕩涼颸。仙露含靈掌，瑞鼎照川湄。",
            "沖襟賞臨睨，高詠入京畿。"
        ],
        "notes": [
            ""
        ],
        "volume": "卷三十五",
        "no#": 3
    },
    {
        "title": "奉和春日望海",
        "author": "許敬宗",
        "biography": "",
        "paragraphs": [
            "韓夷愆奉贐，憑險亂天常。乃神弘廟略，橫海剪吞航。",
            "電野清玄菟，騰笳振白狼。連雲飛巨艦，編石架浮梁。",
            "周遊臨大壑，降望極遐荒。桃門通山抃，蓬渚降霓裳。",
            "驚濤含蜃闕，駭浪掩晨光。青丘絢春組，丹谷耀華桑。",
            "長驅七萃卒，成功百戰場。俄且旋戎路，飲至肅岩廊。"
        ],
        "notes": [
            ""
        ],
        "volume": "卷三十五",
        "no#": 4
    },
    {
        "title": "奉和元日應制",
        "author": "許敬宗",
        "biography": "",
        "paragraphs": [
            "天正開初節，日觀上重輪。百靈滋景祚，萬玉慶惟新。",
            "待旦敷玄造，韜旒禦紫宸。武帳臨光宅，文衛象鉤陳。",
            "廣庭揚九奏，大帛麗三辰。發生同化育，播物體陶鈞。",
            "霜空澄曉氣，霞景瑩芳春。德輝覃率土，相賀奉還淳。"
        ],
        "notes": [
            ""
        ],
        "volume": "卷三十五",
        "no#": 5
    },
    {
        "title": "奉和初春登樓即目應詔",
        "author": "許敬宗",
        "biography": "",
        "paragraphs": [
            "旭日臨重壁，天眷極中京。春暉發芳甸，佳氣滿層城。",
            "去鳥隨看沒，來雲逐望生。歌裏非煙颺，琴上凱風清。",
            "文波浮鏤檻，摛景煥雕楹。璿璣體寬政，隆棟象端衡。",
            "創規雖有作，凝拱遂無營。沐恩空改鬢，將何謝夏成。"
        ],
        "notes": [
            ""
        ],
        "volume": "卷三十五",
        "no#": 6
    },
    {
        "title": "奉和秋日即目應制",
        "author": "許敬宗",
        "biography": "",
        "paragraphs": [
            "玉露交珠網，金風度綺錢。昆明秋景淡，岐岫落霞然。",
            "辭燕歸寒海，來鴻出遠天。葉動羅帷颺，花映繡裳鮮。",
            "規空升暗魄，籠野散輕煙。鵲度林光起，鳧沒水文圓。",
            "無機絡秋緯，如管奏寒蟬。乃眷情何極，宸襟豫有旃。"
        ],
        "notes": [
            ""
        ],
        "volume": "卷三十五",
        "no#": 7
    },
    {
        "title": "奉和秋暮言志應制",
        "author": "許敬宗",
        "biography": "",
        "paragraphs": [
            "秋深桂初發，寒窗菊餘菲。波擁群鳧至，秋飄朔雁歸。",
            "月莢生還落，雲枝似複非。凝宸閱棲畝，觀文佇少微。",
            "聖敬韜前哲，先天諒不違。"
        ],
        "notes": [
            ""
        ],
        "volume": "卷三十五",
        "no#": 8
    },
    {
        "title": "奉和喜雪應制",
        "author": "許敬宗",
        "biography": "",
        "paragraphs": [
            "嵰州表奇貺，閟竹應遐巡。何如禦京洛，流霰下天津。",
            "忽若瓊林曙，俄同李徑春。姑峰映仙質，郢路雜歌塵。",
            "伏檻觀花瑞，稱觴慶冬積。飄河共瀉銀，委樹還重璧。",
            "連山分掩翠，綿霄遠韜碧。千里遍浮空，五軔咸淪跡。",
            "機前輝裂素，池上伴淩波。騰華承玉宇，凝照混金娥。",
            "是日松筠性，欣奉柏梁歌。"
        ],
        "notes": [
            ""
        ],
        "volume": "卷三十五",
        "no#": 9
    },
    {
        "title": "奉和登陝州城樓應制",
        "author": "許敬宗",
        "biography": "",
        "paragraphs": [
            "挹河澄綠宇，禦溝映朱宮。辰旗翻麗景，星蓋曳雕虹。",
            "學嚬齊柳嫩，妍笑發春叢。錦鱗文碧浪，繡羽絢青空。",
            "眷念三階靜，遙想二南風。"
        ],
        "notes": [
            ""
        ],
        "volume": "卷三十五",
        "no#": 10
    },
    {
        "title": "遊清都觀尋沈道士得清字",
        "author": "許敬宗",
        "biography": "",
        "paragraphs": [
            "幽人蹈箕潁，方士訪蓬瀛。豈若逢真氣，齊契體無名。",
            "既詮眾妙理，聊暢遠遊情。縱心馳貝闕，怡神想玉京。",
            "或命餘杭酒，時聽洛濱笙。風衢通閬苑，星使下層城。",
            "蕙帳晨飆動，芝房夕露清。方葉棲遲趣，於此聽鐘聲。"
        ],
        "notes": [
            ""
        ],
        "volume": "卷三十五",
        "no#": 11
    },
    {
        "title": "奉和七夕宴懸圃應制二首",
        "author": "許敬宗",
        "biography": "",
        "paragraphs": [
            "牛閨臨淺漢，鸞駟涉秋河。兩懷縈別緒，一宿慶停梭。",
            "星模鉛裏靨，月寫黛中蛾。奈許今宵度，長嬰離恨多。",
            "婺閨期今夕，蛾輪泛淺潢。迎秋伴暮雨，待暝合神光。",
            "薦寢低雲鬢，呈態解霓裳。喜中愁漏促，別後怨天長。"
        ],
        "notes": [
            ""
        ],
        "volume": "卷三十五",
        "no#": 12
    },
    {
        "title": "奉和儀鸞殿早秋應制",
        "author": "許敬宗",
        "biography": "",
        "paragraphs": [
            "睿想追嘉豫，臨軒禦早秋。斜暉麗粉壁，清吹肅朱樓。",
            "高殿凝陰滿，雕窗豔曲流。小臣參廣宴，大造諒難酬。"
        ],
        "notes": [
            ""
        ],
        "volume": "卷三十五",
        "no#": 13
    },
    {
        "title": "奉和詠雨應詔",
        "author": "許敬宗",
        "biography": "",
        "paragraphs": [
            "舞商初赴節，湘燕遠迎秋。飄絲交殿網，亂滴起池漚。",
            "激溜分龍闕，斜飛灑鳳樓。崇朝方浹宇，宸盼俯凝旒。"
        ],
        "notes": [
            ""
        ],
        "volume": "卷三十五",
        "no#": 14
    },
    {
        "title": "奉和過慈恩寺應制",
        "author": "許敬宗",
        "biography": "",
        "paragraphs": [
            "鳳闕鄰金地，龍旗拂寶台。雲楣將葉並，風牖送花來。",
            "月宮清晚桂，虹梁絢早梅。梵境留宸矚，掞發麗天才。"
        ],
        "notes": [
            ""
        ],
        "volume": "卷三十五",
        "no#": 15
    },
    {
        "title": "冬日宴於庶子宅各賦一字得歸",
        "author": "許敬宗",
        "biography": "",
        "paragraphs": [
            "倦遊嗟落拓，短翮慕追飛。周醪忽同醉，牙弦乃共揮。",
            "油雲澹寒色，落景靄霜霏。累日方投分，茲夕諒無歸。"
        ],
        "notes": [
            ""
        ],
        "volume": "卷三十五",
        "no#": 16
    },
    {
        "title": "送劉散員同賦得陳思王詩山樹郁蒼蒼",
        "author": "許敬宗",
        "biography": "",
        "paragraphs": [
            "喬木托危岫，積翠繞連岡。葉疏猶漏影，花少未流芳。",
            "風來聞肅肅，霧罷見蒼蒼。此中餞行邁，不異上河梁。"
        ],
        "notes": [
            ""
        ],
        "volume": "卷三十五",
        "no#": 17
    },
    {
        "title": "侍宴莎冊宮應制得情字",
        "author": "許敬宗",
        "biography": "",
        "paragraphs": [
            "三星希曙景，萬騎翊天行。葆羽翻風隊，騰吹掩山楹。",
            "暖日晨光淺，飛煙旦彩輕。塞寒桃變色，冰斷箭流聲。",
            "漸奏長安道，神皋動睿情。"
        ],
        "notes": [
            ""
        ],
        "volume": "卷三十五",
        "no#": 18
    },
    {
        "title": "奉和過舊宅應制",
        "author": "許敬宗",
        "biography": "",
        "paragraphs": [
            "飛雲臨紫極，出震表青光。自爾家寰海，今茲返帝鄉。",
            "情深感代國，樂甚宴譙方。白水浮佳氣，黃星聚太常。",
            "岐鳳鳴層閣，酆雀賀雕梁。桂山猶總翠，蘅薄尚流芳。",
            "攀鱗有遺皓，沐德抃稱觴。"
        ],
        "notes": [
            ""
        ],
        "volume": "卷三十五",
        "no#": 19
    },
    {
        "title": "奉和宴中山應制",
        "author": "許敬宗",
        "biography": "",
        "paragraphs": [
            "飛雲旋碧海，解網宥青丘。養賢停八駿，觀風駐五牛。",
            "張樂臨堯野，揚麾曆舜州。中山獻仙酤，趙媛發清謳。",
            "塞門朱雁入，郊藪紫麟遊。一舉氛霓靜，千齡德化流。"
        ],
        "notes": [
            ""
        ],
        "volume": "卷三十五",
        "no#": 20
    },
    {
        "title": "奉和聖制登三台言志應制",
        "author": "許敬宗",
        "biography": "",
        "paragraphs": [
            "中天表雲榭，載極聳昆樓。聖作規玄造，軒阿複聿修。",
            "高門符令節，形勝總神州。企翼摶禽萃，飛甍燕雀遊。",
            "綴星羅百拱，緣漢轉三休。旦雲生玉舄，初月上銀鉤。",
            "妙管含秦鳳，仙姿麗鬥牛。形言防處逸，粹藻發嘉猷。",
            "荷生無以謝，盡瘁竟何酬。"
        ],
        "notes": [
            ""
        ],
        "volume": "卷三十五",
        "no#": 21
    },
    {
        "title": "安德山池宴集",
        "author": "許敬宗",
        "biography": "",
        "paragraphs": [
            "戚裏歡娛地，園林矚望新。山庭帶芳杜，歌吹葉陽春。",
            "台榭疑巫峽，荷蕖似洛濱。風花縈少女，虹梁聚美人。",
            "宴游窮至樂，談笑畢良辰。獨歎高陽晚，歸路不知津。"
        ],
        "notes": [
            ""
        ],
        "volume": "卷三十五",
        "no#": 22
    },
    {
        "title": "奉和聖制送來濟應制",
        "author": "許敬宗",
        "biography": "",
        "paragraphs": [
            "萬乘騰鑣警岐路，百壺供帳餞離宮。禦溝分水聲難絕，",
            "良哉既深留帝念，沃化方有贊天聰。"
        ],
        "notes": [
            ""
        ],
        "volume": "卷三十五",
        "no#": 23
    },
    {
        "title": "七夕賦詠成篇",
        "author": "許敬宗",
        "biography": "",
        "paragraphs": [
            "一年抱怨嗟長別，七夕含態始言歸。飄飄羅襪光天步，",
            "所歎卻隨更漏盡，掩泣還弄昨宵機。"
        ],
        "notes": [
            ""
        ],
        "volume": "卷三十五",
        "no#": 24
    },
    {
        "title": "擬江令于長安歸揚州九日賦",
        "author": "許敬宗",
        "biography": "",
        "paragraphs": [
            "本逐征鴻去，還隨落葉來。菊花應未滿，請待詩人開。"
        ],
        "notes": [
            ""
        ],
        "volume": "卷三十五",
        "no#": 25
    },
    {
        "title": "同前擬",
        "author": "許敬宗",
        "biography": "",
        "paragraphs": [
            "遊人倦蓬轉，鄉思逐雁來。偏想臨潭菊，芳蕊對誰開。"
        ],
        "notes": [
            ""
        ],
        "volume": "卷三十五",
        "no#": 26
    },
    {
        "title": "和邊城秋氣早",
        "author": "李義府",
        "biography": "",
        "paragraphs": [
            "金微凝素節，玉律應清葭。邊馬秋聲急，征鴻曉陣斜。",
            "關樹凋涼葉，塞草落寒花。霧暗長川景，雲昏大漠沙。",
            "溪深路難越，川平望超忽。極望斷煙飄，遙落驚蓬沒。",
            "霜結龍城吹，水照龜林月。日色夏猶冷，霜華春未歇。",
            "睿作高紫宸，分明映玄闕。"
        ],
        "notes": [
            ""
        ],
        "volume": "卷三十五",
        "no#": 27
    },
    {
        "title": "招諭有懷贈同行人",
        "author": "李義府",
        "biography": "",
        "paragraphs": [
            "遠遊冒艱阻，深入勞存諭。春去辭國門，秋還在邊戍。",
            "軒車行未返，節序催難駐。陌上悲轉蓬，園中想芳樹。",
            "蜀山自紛糾，岷水恒奔注。臨泛多苦懷，登攀寡歡趣。",
            "永夕飛淫雨，崇朝蒸毒霧。不求綏嶺桃，寧美邛鄉蒟。",
            "白狼行欲靜，驄馬何常驅。願接軺旆塵，聯翩東北騖。"
        ],
        "notes": [
            ""
        ],
        "volume": "卷三十五",
        "no#": 28
    },
    {
        "title": "宣正殿芝草",
        "author": "李義府",
        "biography": "",
        "paragraphs": [
            "明王敦孝感，寶殿秀靈芝。色帶朝陽淨，光涵雨露滋。",
            "且標宣德重，更引國恩施。聖祚今無限，微臣樂未移。"
        ],
        "notes": [
            ""
        ],
        "volume": "卷三十五",
        "no#": 29
    },
    {
        "title": "詠鸚鵡",
        "author": "李義府",
        "biography": "",
        "paragraphs": [
            "牽弋辭重海，觸網去層巒。戢翼雕籠際，延思彩霞端。",
            "慕侶朝聲切，離群夜影寒。能言殊可貴，相助憶長安。"
        ],
        "notes": [
            ""
        ],
        "volume": "卷三十五",
        "no#": 30
    },
    {
        "title": "在巂州遙敘封禪",
        "author": "李義府",
        "biography": "",
        "paragraphs": [
            "天齊標巨鎮，日觀啟崇期。岧嶢臨渤澥，隱嶙控河沂。",
            "眺迥分吳乘，淩高屬漢祠。建嶽誠為長，升功諒在茲。",
            "帝猷符廣運，玄范暢文思。飛聲總地絡，騰化撫幹維。",
            "瑞策開珍鳳，禎圖薦寶龜。創封超昔夏，修禪掩前姬。",
            "東後方肆覲，西都導六師。肅駕移星苑，揚罕馭風司。",
            "沸鼓喧平陸，凝蹕靜通逵。汶陽馳月羽，蒙陰警電麾。",
            "岩花飄曙輦，峰葉蕩春旗。石閭環藻衛，金壇映黼帷。",
            "仙階溢秘秬，靈檢耀祥芝。張樂分韶濩，觀禮縱華夷。",
            "佳氣浮丹谷，榮光泛綠坻。三始貽遐貺，萬歲受重厘。",
            "菲質陶恩獎，趨跡奉軒墀。觸網淪幽裔，乘徼限明時。",
            "周南昔已歎，邛西今複悲。"
        ],
        "notes": [
            ""
        ],
        "volume": "卷三十五",
        "no#": 31
    },
    {
        "title": "堂堂詞二首",
        "author": "李義府",
        "biography": "",
        "paragraphs": [
            "鏤月成歌扇，裁雲作舞衣。自憐回雪影，好取洛川歸。",
            "懶整鴛鴦被，羞褰玳瑁床。春風別有意，密處也尋香。"
        ],
        "notes": [
            ""
        ],
        "volume": "卷三十五",
        "no#": 32
    },
    {
        "title": "詠烏",
        "author": "李義府",
        "biography": "",
        "paragraphs": [
            "日裏颺朝彩，琴中伴夜啼。上林如許樹，不借一枝棲。"
        ],
        "notes": [
            ""
        ],
        "volume": "卷三十五",
        "no#": 33
    }
]