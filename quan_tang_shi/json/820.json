[
    {
        "title": "從軍行五首",
        "author": "皎然",
        "biography": "",
        "paragraphs": [
            "候騎出紛紛，元戎霍冠軍。漢鞞秋聒地，羌火晝燒雲。",
            "萬里戈城合，三邊羽檄分。烏孫驅未盡，肯顧遼陽勳。",
            "韓旆拂丹霄，漢軍新破遼。紅塵驅鹵簿，白羽擁嫖姚。",
            "戰苦軍猶樂，功高將不驕。至今丁零塞，朔吹空蕭蕭。",
            "百萬逐呼韓，頻年不解鞍。兵屯絕漠暗，馬飲濁河幹。",
            "破虜功未錄，勞師力已殫。須防肘腋下，飛禍出無端。",
            "飛將下天來，奇謀閫外裁。水心龍劍動，地肺雁山開。",
            "望氣燕師銳，當鋒虜陣摧。從今射雕騎，不敢過雲堆。",
            "黃紙君王詔，青泥校尉書。誓師張虎落，選將擐犀渠。",
            "霧暗津蒲失，天寒塞柳疏。橫行十萬騎，欲掃虜塵餘。"
        ],
        "notes": [
            ""
        ],
        "volume": "卷八百二十",
        "no#": 1
    },
    {
        "title": "隴頭水二首",
        "author": "皎然",
        "biography": "",
        "paragraphs": [
            "隴頭水欲絕，隴水不堪聞。碎影搖槍壘，寒聲咽幔軍。",
            "素從鹽海積，綠帶柳城分。日落天邊望，逶迤入塞雲。",
            "秦隴逼氐羌，征人去未央。如何幽咽水，並欲斷君腸。",
            "西注悲窮漠，東分憶故鄉。旅魂聲攪亂，無夢到咸陽。"
        ],
        "notes": [
            ""
        ],
        "volume": "卷八百二十",
        "no#": 2
    },
    {
        "title": "塞下曲二首",
        "author": "皎然",
        "biography": "",
        "paragraphs": [
            "寒塞無因見落梅，胡人吹入笛聲來。",
            "勞勞亭上春應度，夜夜城南戰未回。",
            "都護今年破武威，胡沙萬里鳥空飛。",
            "旄竿瀚海掃雲出，氈騎天山蹋雪歸。"
        ],
        "notes": [
            ""
        ],
        "volume": "卷八百二十",
        "no#": 3
    },
    {
        "title": "覽史",
        "author": "皎然",
        "biography": "",
        "paragraphs": [
            "黃綺皆皓發，秦時隱商山。嘉謀匡帝道，高步游天關。",
            "不愛珪組絏，卻思林壑還。放歌長松下，日與孤雲閑。"
        ],
        "notes": [
            ""
        ],
        "volume": "卷八百二十",
        "no#": 4
    },
    {
        "title": "詠史",
        "author": "皎然",
        "biography": "",
        "paragraphs": [
            "獨負高世資，冥冥寄浮俗。卞子去不歸，何人辯荊玉。",
            "鬻舂意不淺，汙跡身豈辱。鸞鎩樂迍邅，虯蟠甘窘束。",
            "五噫譎且正，可以見心曲。"
        ],
        "notes": [
            ""
        ],
        "volume": "卷八百二十",
        "no#": 5
    },
    {
        "title": "詠史",
        "author": "皎然",
        "biography": "",
        "paragraphs": [
            "田氏門下客，馮公眾中賤。一朝市義還，百代名獨擅。",
            "始知下客不可輕，能使主人功業成。借問高車與珠履，"
        ],
        "notes": [
            ""
        ],
        "volume": "卷八百二十",
        "no#": 6
    },
    {
        "title": "讀張曲江集",
        "author": "皎然",
        "biography": "",
        "paragraphs": [
            "相公乃天蓋，人文佐生成。立程正頹靡，繹思何縱橫。",
            "春杼弄緗綺，陽林敷玉英。飄然飛動姿，邈矣高簡情。",
            "後輩驚失步，前修敢爭衡。始欣耳目遠，再使機慮清。",
            "體正力已全，理精識何妙。昔年歌陽春，徒推郢中調。",
            "今朝聽鸞鳳，豈獨羨門嘯。帝命鎮雄州，待濟寄上流。",
            "才兼荊衡秀，氣助瀟湘秋。逸蕩子山匹，經奇文暢儔。",
            "沈吟未終卷，變態紛難數。曜耳代明璫，襲衣同芳杜。",
            "愔愔聞玉磬，寤寐在靈府。"
        ],
        "notes": [
            ""
        ],
        "volume": "卷八百二十",
        "no#": 7
    },
    {
        "title": "奉酬陸使君見過，各賦院中一物，得江蘺",
        "author": "皎然",
        "biography": "",
        "paragraphs": [
            "江蘺生古砌，花每落禪床。嘉客未采掇，空門自馨香。",
            "名因詩目見，色對道心忘。不遇陸內史，誰知殊眾芳。"
        ],
        "notes": [
            ""
        ],
        "volume": "卷八百二十",
        "no#": 8
    },
    {
        "title": "賦得謝墅送王長史",
        "author": "皎然",
        "biography": "",
        "paragraphs": [
            "世業西山墅，移家長我身。蕭疏遺樹老，寂寞廢田春。",
            "車巷傷前轍，籬溝憶舊鄰。何堪再過日，更送北歸人。"
        ],
        "notes": [
            ""
        ],
        "volume": "卷八百二十",
        "no#": 9
    },
    {
        "title": "夏日同崔使君論登城樓賦得遠山",
        "author": "皎然",
        "biography": "",
        "paragraphs": [
            "遠山湖上小，青翠望依稀。才向窗中列，還從林表微。",
            "色濃春草在，峰起夏雲歸。不是蓬萊島，如何人去稀。"
        ],
        "notes": [
            ""
        ],
        "volume": "卷八百二十",
        "no#": 10
    },
    {
        "title": "詠數探得七",
        "author": "皎然",
        "biography": "",
        "paragraphs": [
            "鄒子譚天歲，黃童對日年。求真初作傳，煉魄已成仙。",
            "鶴駕迎緱嶺，星橋下蜀川。逢君竹林客，相對弄清弦。"
        ],
        "notes": [
            ""
        ],
        "volume": "卷八百二十",
        "no#": 11
    },
    {
        "title": "奉同顏使君真卿送李侍禦萼，賦得荻塘路",
        "author": "皎然",
        "biography": "",
        "paragraphs": [
            "落日車遙遙，客心在歸路。細草暗回塘，春泉縈古渡。",
            "遺蹤歎蕪沒，遠道悲去住。寂寞荻花空，行人別無數。"
        ],
        "notes": [
            ""
        ],
        "volume": "卷八百二十",
        "no#": 12
    },
    {
        "title": "《賦顏氏古今一事，得晉仙傳》，送顏逸",
        "author": "皎然",
        "biography": "",
        "paragraphs": [
            "曾看顏氏傳，多記晉時仙。卻憶桐君老，俱還桂父年。",
            "青春留鬢髮，白日向雲煙。遠別齎遺簡，囊中有幾篇。"
        ],
        "notes": [
            ""
        ],
        "volume": "卷八百二十",
        "no#": 13
    },
    {
        "title": "賦得石樑泉送崔逵",
        "author": "皎然",
        "biography": "",
        "paragraphs": [
            "架石通霞壁，懸崖散碧沙。天晴虹影渡，風細練文斜。",
            "舉陟幽期阻，沿洄客意賒。河梁非此路，別恨亦無涯。"
        ],
        "notes": [
            ""
        ],
        "volume": "卷八百二十",
        "no#": 14
    },
    {
        "title": "賦得夜雨滴空階，送陸羽歸龍山",
        "author": "皎然",
        "biography": "",
        "paragraphs": [
            "閑階夜雨滴，偏入別情中。斷續清猿應，淋漓候館空。",
            "氣令煩慮散，時與早秋同。歸客龍山道，東來雜好風。"
        ],
        "notes": [
            ""
        ],
        "volume": "卷八百二十",
        "no#": 15
    },
    {
        "title": "賦得燈心送李侍禦萼",
        "author": "皎然",
        "biography": "",
        "paragraphs": [
            "燈心生眾草，因有始知芳。彩妓窗偏麗，金桃動更香。",
            "花驚春未盡，焰喜夜初長。別後空離室，何人借末光。"
        ],
        "notes": [
            ""
        ],
        "volume": "卷八百二十",
        "no#": 16
    },
    {
        "title": "賦得竹如意送詳師赴講",
        "author": "皎然",
        "biography": "",
        "paragraphs": [
            "縹竹湘南美，吾師尚毀形。仍留負霜節，不變在林青。",
            "每入楊枝手，因談貝葉經。誰期沃州講，持此別東亭。"
        ],
        "notes": [
            ""
        ],
        "volume": "卷八百二十",
        "no#": 17
    },
    {
        "title": "《聽素法師講法華經》",
        "author": "皎然",
        "biography": "",
        "paragraphs": [
            "法子出西秦，名齊漆道人。才敷藥草義，便見雪山春。",
            "護講龍來遠，聞經鶴下頻。應機如一雨，誰不滌心塵。"
        ],
        "notes": [
            ""
        ],
        "volume": "卷八百二十",
        "no#": 18
    },
    {
        "title": "詠敡上人座右畫松",
        "author": "皎然",
        "biography": "",
        "paragraphs": [
            "寫得長松意，千尋數尺中。翠陰疑背日，寒色欲生風。",
            "真樹孤標在，高人立操同。一枝遙可折，吾欲問生公。"
        ],
        "notes": [
            ""
        ],
        "volume": "卷八百二十",
        "no#": 19
    },
    {
        "title": "夏日登觀農樓和崔使君",
        "author": "皎然",
        "biography": "",
        "paragraphs": [
            "片雨拂簷楹，煩襟四坐清。霏微過麥隴，蕭散傍莎城。",
            "靜愛和花落，幽聞入竹聲。朝觀趣無限，高詠寄深情。"
        ],
        "notes": [
            ""
        ],
        "volume": "卷八百二十",
        "no#": 20
    },
    {
        "title": "妙喜寺逵公院賦得夜磬送呂評事",
        "author": "皎然",
        "biography": "",
        "paragraphs": [
            "一磬寒山至，凝心轉清越。細和虛籟盡，疏繞懸泉發。",
            "在夜吟更長，停空韻難絕。幽僧悟深定，歸客忘遠別。",
            "寂曆無性中，真聲何起滅。"
        ],
        "notes": [
            ""
        ],
        "volume": "卷八百二十",
        "no#": 21
    },
    {
        "title": "詠小瀑布",
        "author": "皎然",
        "biography": "",
        "paragraphs": [
            "瀑布小更奇，潺湲二三尺。細脈穿亂沙，叢聲咽危石。",
            "初因智者賞，果會幽人跡。不向定中聞，那知我心寂。"
        ],
        "notes": [
            ""
        ],
        "volume": "卷八百二十",
        "no#": 22
    },
    {
        "title": "仙女台",
        "author": "皎然",
        "biography": "",
        "paragraphs": [
            "寂寂舊桑田，誰家女得仙。應無雞犬在，空有子孫傳。",
            "古木花猶發，荒台路未遷。暮來雲一片，疑是欲歸年。"
        ],
        "notes": [
            ""
        ],
        "volume": "卷八百二十",
        "no#": 23
    },
    {
        "title": "靈澈上人何山寺七賢石詩",
        "author": "皎然",
        "biography": "",
        "paragraphs": [
            "七石配七賢，隱僧山上移。石性殊磊落，君子又高奇。",
            "跂禪服宜壞，坐客冠可隳。夜倚月樹影，晝傾風竹枝。",
            "集質患追琢，表頑用磷緇。佚火玉亦害，塊然長在茲。"
        ],
        "notes": [
            ""
        ],
        "volume": "卷八百二十",
        "no#": 24
    },
    {
        "title": "潘丞孩子",
        "author": "皎然",
        "biography": "",
        "paragraphs": [
            "愛子性情奇，初生玉樹枝。人曾天上見，名向月中知。",
            "我識嬰兒意，何須待佩觿。"
        ],
        "notes": [
            ""
        ],
        "volume": "卷八百二十",
        "no#": 25
    },
    {
        "title": "南池雜詠五首：水月",
        "author": "皎然",
        "biography": "",
        "paragraphs": [
            "夜夜池上觀，禪身坐月邊。虛無色可取，皎潔意難傳。",
            "若向空心了，長如影正圓。"
        ],
        "notes": [
            ""
        ],
        "volume": "卷八百二十",
        "no#": 26
    },
    {
        "title": "南池雜詠五首：溪雲",
        "author": "皎然",
        "biography": "",
        "paragraphs": [
            "舒卷意何窮，縈流複帶空。有形不累物，無跡去隨風。",
            "莫怪長相逐，飄然與我同。"
        ],
        "notes": [
            ""
        ],
        "volume": "卷八百二十",
        "no#": 27
    },
    {
        "title": "南池雜詠五首：虛舟",
        "author": "皎然",
        "biography": "",
        "paragraphs": [
            "虛舟動又靜，忽似去逢時。觸物知無迕，為梁幸見遺。",
            "因風到此岸，非有濟川期。"
        ],
        "notes": [
            ""
        ],
        "volume": "卷八百二十",
        "no#": 28
    },
    {
        "title": "南池雜詠五首：寒山",
        "author": "皎然",
        "biography": "",
        "paragraphs": [
            "侵空撩亂色，獨愛我中峰。無事負輕策，閑行躡幽蹤。",
            "眾山搖落盡，寒翠更重重。"
        ],
        "notes": [
            ""
        ],
        "volume": "卷八百二十",
        "no#": 29
    },
    {
        "title": "南池雜詠五首：寒竹",
        "author": "皎然",
        "biography": "",
        "paragraphs": [
            "嫋嫋孤生竹，獨立山中雪。蒼翠搖動風，嬋娟帶寒月。",
            "狂花不相似，還共淩冬發。"
        ],
        "notes": [
            ""
        ],
        "volume": "卷八百二十",
        "no#": 30
    },
    {
        "title": "望遠村",
        "author": "皎然",
        "biography": "",
        "paragraphs": [
            "林杪不可分，水步遙難辨。一片山翠邊，依稀見村遠。"
        ],
        "notes": [
            ""
        ],
        "volume": "卷八百二十",
        "no#": 31
    },
    {
        "title": "惜暮景",
        "author": "皎然",
        "biography": "",
        "paragraphs": [
            "疏陰花不動，片景松梢度。夏日舊來長，佳游何易暮。"
        ],
        "notes": [
            ""
        ],
        "volume": "卷八百二十",
        "no#": 32
    },
    {
        "title": "效古",
        "author": "皎然",
        "biography": "",
        "paragraphs": [
            "日出天地正，煌煌辟晨曦。六龍驅群動，古今無盡時。",
            "誇父亦何愚，競走先自疲。飲幹咸池水，折盡扶桑枝。",
            "渴死化爝火，嗟嗟徒爾為。空留鄧林在，折盡令人嗤。"
        ],
        "notes": [
            ""
        ],
        "volume": "卷八百二十",
        "no#": 33
    },
    {
        "title": "古別離",
        "author": "皎然",
        "biography": "",
        "paragraphs": [
            "太湖三山口，吳王在時道。寂寞千載心，無人見春草。",
            "誰識緘怨者，持此傷懷抱。孤舟畏狂風，一點宿煙島。",
            "望所思兮若何，月蕩漾兮空波。雲離離兮北斷，",
            "春風胡為兮塞路，使我歸夢兮撩亂。"
        ],
        "notes": [
            ""
        ],
        "volume": "卷八百二十",
        "no#": 34
    },
    {
        "title": "擬長安春詞",
        "author": "皎然",
        "biography": "",
        "paragraphs": [
            "春信在河源，春風蕩妾魂。春歌雜鶗鴂，春夢繞轘轅。",
            "春絮愁偏滿，春絲悶更繁。春期不可定，春曲懶新翻。"
        ],
        "notes": [
            ""
        ],
        "volume": "卷八百二十",
        "no#": 35
    },
    {
        "title": "效古",
        "author": "皎然",
        "biography": "",
        "paragraphs": [
            "思君轉戰度交河，強弄胡琴不成曲。日落應愁隴底難，"
        ],
        "notes": [
            ""
        ],
        "volume": "卷八百二十",
        "no#": 36
    },
    {
        "title": "昭君怨",
        "author": "皎然",
        "biography": "",
        "paragraphs": [
            "自倚嬋娟望主恩，誰知美惡忽相翻。",
            "黃金不買漢宮貌，青塚空埋胡地魂。"
        ],
        "notes": [
            ""
        ],
        "volume": "卷八百二十",
        "no#": 37
    },
    {
        "title": "銅雀妓",
        "author": "皎然",
        "biography": "",
        "paragraphs": [
            "強開尊酒向陵看，憶得君王舊日歡。",
            "不覺餘歌悲自斷，非關豔曲轉聲難。"
        ],
        "notes": [
            ""
        ],
        "volume": "卷八百二十",
        "no#": 38
    },
    {
        "title": "長門怨",
        "author": "皎然",
        "biography": "",
        "paragraphs": [
            "春風日日閉長門，搖盪春心似夢魂。",
            "誰遣花開只笑妾，不如桃李正無言。"
        ],
        "notes": [
            ""
        ],
        "volume": "卷八百二十",
        "no#": 39
    },
    {
        "title": "哭吳縣房聳明府",
        "author": "皎然",
        "biography": "",
        "paragraphs": [
            "仁人邁厚德，可謂名實全。撫跡若疏曠，會心極精研。",
            "履危節詎屈，著論識不偏。恨以榮級淺，嘉猷未及宣。",
            "伊人期遠大，志業難比肩。昭世既合併，吾君藉陶甄。",
            "奈何明明理，與善徒空詮。征教或稽聖，窮源反問天。",
            "一官自吳邑，六翮委江壖。始是牽絲日，翻成撤瑟年。",
            "金膏果不就，玉佩長此捐。倚伏信冥昧，夭修驚後先。",
            "安知忘情子，愛網素已褰。為有深仁感，遂令真性遷。",
            "心悲空林下，淚灑秋景前。夫子寡兄弟，撫孤傷藐然。",
            "傾雲為慘結，吊鶴共聯翩。割念命歸駕，訣詞向空筵。",
            "樹桃陰始合，愛客位常懸。幡然遠行時，崇望歸朝旋。",
            "悟茲歡宴隔，哀被歲月延。書帶變芳草，履痕移綠錢。",
            "冥期儻可逢，生盡會無緣。幸願示因業，代君運精專。",
            "相思轉寂寞，獨往西林泉。欲見故人心，時閱所贈篇。",
            "素高陶靖節，今重楚先賢。芳躅將遺愛，可為終古傳。"
        ],
        "notes": [
            ""
        ],
        "volume": "卷八百二十",
        "no#": 40
    },
    {
        "title": "哭覺上人",
        "author": "皎然",
        "biography": "",
        "paragraphs": [
            "憶君南適越，不作買山期。昨得耶溪信，翻為逝水悲。",
            "神交如可見，生盡杳難思。白日東林下，空懷步影時。"
        ],
        "notes": [
            ""
        ],
        "volume": "卷八百二十",
        "no#": 41
    },
    {
        "title": "題餘不溪廢寺",
        "author": "皎然",
        "biography": "",
        "paragraphs": [
            "武原離亂後，真界積塵埃。殘月生秋水，悲風起故台。",
            "居人今已盡，棲鴿暝還來。不到無生理，應堪賦七哀。"
        ],
        "notes": [
            ""
        ],
        "volume": "卷八百二十",
        "no#": 42
    },
    {
        "title": "同李洗馬入餘不溪經辛將軍故城",
        "author": "皎然",
        "biography": "",
        "paragraphs": [
            "慘慘寒城望，將軍下世時。高墉暮草遍，大樹野風悲。",
            "壁壘今惟在，勳庸近可思。蒼然古溪上，川逝共淒其。"
        ],
        "notes": [
            ""
        ],
        "volume": "卷八百二十",
        "no#": 43
    },
    {
        "title": "憶天臺",
        "author": "皎然",
        "biography": "",
        "paragraphs": [
            "箬溪朝雨散，雲色似天臺。應是東風便，吹從海上來。",
            "靈山遊汗漫，仙石過莓苔。誤到人間世，經年不早回。"
        ],
        "notes": [
            ""
        ],
        "volume": "卷八百二十",
        "no#": 44
    },
    {
        "title": "萬回寺",
        "author": "皎然",
        "biography": "",
        "paragraphs": [
            "萬里稱逆化，愚蠢性亦全。紫紱拖身上，妖姬安膝前。",
            "見他拘坐寂，故我是眠禪。吾知至人心，杳若青冥天。"
        ],
        "notes": [
            ""
        ],
        "volume": "卷八百二十",
        "no#": 45
    },
    {
        "title": "禪詩",
        "author": "皎然",
        "biography": "",
        "paragraphs": [
            "萬法出無門，紛紛使智昏。徒稱誰氏子，獨立天地元。",
            "實際且何有，物先安可存。須知不動念，照出萬重源。"
        ],
        "notes": [
            ""
        ],
        "volume": "卷八百二十",
        "no#": 46
    },
    {
        "title": "哀教",
        "author": "皎然",
        "biography": "",
        "paragraphs": [
            "本師不得已，強為我著書。知盡百慮遣，名存萬象拘。",
            "如何工言子，終日論虛無。伊人獨冥冥，時人以為愚。"
        ],
        "notes": [
            ""
        ],
        "volume": "卷八百二十",
        "no#": 47
    },
    {
        "title": "聞鐘",
        "author": "皎然",
        "biography": "",
        "paragraphs": [
            "古寺寒山上，遠鐘揚好風。聲餘月樹動，響盡霜天空。",
            "永夜一禪子，泠然心境中。"
        ],
        "notes": [
            ""
        ],
        "volume": "卷八百二十",
        "no#": 48
    },
    {
        "title": "溪上月",
        "author": "皎然",
        "biography": "",
        "paragraphs": [
            "秋水月娟娟，初生色界天。蟾光散浦漵，素影動淪漣。",
            "何事無心見，虧盈向夜禪。"
        ],
        "notes": [
            ""
        ],
        "volume": "卷八百二十",
        "no#": 49
    },
    {
        "title": "山雪",
        "author": "皎然",
        "biography": "",
        "paragraphs": [
            "夕陽在西峰，疊翠縈殘雪。狂風卷絮回，驚猿攀玉折。",
            "何意山中人，誤報山花發。"
        ],
        "notes": [
            ""
        ],
        "volume": "卷八百二十",
        "no#": 50
    },
    {
        "title": "江上風",
        "author": "皎然",
        "biography": "",
        "paragraphs": [
            "江風西複東，飄暴忽何窮。初生虛無際，稍起蕩漾中。",
            "應吹夏口檣竿折，定蹙湓城浪花咽。今朝莫怪沙岸明，"
        ],
        "notes": [
            ""
        ],
        "volume": "卷八百二十",
        "no#": 51
    },
    {
        "title": "山雨",
        "author": "皎然",
        "biography": "",
        "paragraphs": [
            "一片雨，山半晴。長風吹落西山上，滿樹蕭蕭心耳清。",
            "雲鶴驚亂下，水香凝不然。風回雨定芭蕉濕，"
        ],
        "notes": [
            ""
        ],
        "volume": "卷八百二十",
        "no#": 52
    },
    {
        "title": "問遙山禪老",
        "author": "皎然",
        "biography": "",
        "paragraphs": [
            "天與松子壽，獨飲日月精。複令顏子賢，胡為夭其生。",
            "吾將尋河源，上天問天何不平？吾將詰仙老，",
            "明朝欲向翅頭山，問取禪公此義還。"
        ],
        "notes": [
            ""
        ],
        "volume": "卷八百二十",
        "no#": 53
    },
    {
        "title": "禪思",
        "author": "皎然",
        "biography": "",
        "paragraphs": [
            "真我性無主，誰為塵識昏。奈何求其本，若拔大木根。",
            "妄以一念動，勢如千波翻。傷哉子桑扈，蟲臂徒虛言。",
            "神威興外論，宗邪生異源。空何妨色在，妙豈廢身存。",
            "寂滅本非寂，喧嘩曾未喧。嗟嗟世上禪，不共智者論。"
        ],
        "notes": [
            ""
        ],
        "volume": "卷八百二十",
        "no#": 54
    },
    {
        "title": "支公詩",
        "author": "皎然",
        "biography": "",
        "paragraphs": [
            "支公養馬複養鶴，率性無機多脫略。天生支公與凡異，"
        ],
        "notes": [
            ""
        ],
        "volume": "卷八百二十",
        "no#": 55
    },
    {
        "title": "述夢",
        "author": "皎然",
        "biography": "",
        "paragraphs": [
            "夢中歸見西陵雪，渺渺茫茫行路絕。覺來還在剡東峰，"
        ],
        "notes": [
            ""
        ],
        "volume": "卷八百二十",
        "no#": 56
    },
    {
        "title": "赤松",
        "author": "皎然",
        "biography": "",
        "paragraphs": [
            "緣岸蒙籠出見天，晴沙瀝瀝水濺濺。",
            "何處羽人長洗藥，殘花無數逐流泉。"
        ],
        "notes": [
            ""
        ],
        "volume": "卷八百二十",
        "no#": 57
    },
    {
        "title": "戲題松樹",
        "author": "皎然",
        "biography": "",
        "paragraphs": [
            "為愛松聲聽不足，每逢松樹遂忘還。",
            "翛然此外更何事，笑向閑雲似我閑。"
        ],
        "notes": [
            ""
        ],
        "volume": "卷八百二十",
        "no#": 58
    },
    {
        "title": "戲題二首",
        "author": "皎然",
        "biography": "",
        "paragraphs": [
            "看飲逢歌日屢曛，我身何似系浮雲。",
            "時人不解野僧意，歸去溪頭作鳥群。",
            "喧喧共在是非間，終日誰知我自閑。",
            "偶客狂歌何所為，欲于人事強相關。"
        ],
        "notes": [
            ""
        ],
        "volume": "卷八百二十",
        "no#": 59
    },
    {
        "title": "雜寓興",
        "author": "皎然",
        "biography": "",
        "paragraphs": [
            "嗟嗟號呶子，世稱謫仙儔。媚俗被鮫綃，欺天薦昫修。",
            "奔景謂可致，馳齡言易流。燕昭昧往事，嬴政亡前籌。",
            "三山果不見，九仙忽悠悠。君看牛山樂，君見麋浦遊。",
            "昨日千金子，聯綿成古丘。吾將攬明月，照爾生死流。",
            "至樂享爰居，慚貽達者尤。冥冥光塵內，機喪成海漚。"
        ],
        "notes": [
            ""
        ],
        "volume": "卷八百二十",
        "no#": 60
    },
    {
        "title": "雜興六首",
        "author": "皎然",
        "biography": "",
        "paragraphs": [
            "吾觀談天客，工言喪其精。萬物資廣庇，此中何有情。",
            "若為昧顏蹠，修短怨太清。高論讓鄒子，放詞征屈生。",
            "請從象外推，至論尤明明。",
            "短齡役長世，擾擾悟不早。嬪女身後空，歡娛夢中好。",
            "從教西陵樹，千載傷懷抱。鶴駕何冥冥，鼇洲去浩浩。",
            "柔顏感三花，凋發悲蔓草。月中伐桂人是誰，",
            "誰高齊公子，泣聽雍門琴。死且何足傷，殊非達人心。",
            "獨高庭中鶴，意遠貴氛埃。有時青冥游，顧我還下來。",
            "白雲琅玕色，一片生虛無。此物若無心，若何卷還舒。",
            "疏散遂吾性，棲山更無機。寥寥高松下，獨有閑雲歸。",
            "精意不可道，冥然還掩扉。"
        ],
        "notes": [
            ""
        ],
        "volume": "卷八百二十",
        "no#": 61
    },
    {
        "title": "偶然五首",
        "author": "皎然",
        "biography": "",
        "paragraphs": [
            "樂禪心似蕩，吾道不相妨。獨悟歌還笑，誰言老更狂。",
            "偶然寂無喧，吾了心性源。可嫌蟲食木，不笑鳥能言。",
            "隱心不隱跡，卻欲住人寰。欠樹移春樹，無山看畫山。",
            "居喧我未錯，真意在其間。",
            "虜語嫌不學，胡音從不翻。說禪顛倒是，樂殺金王孫。",
            "真隱須無矯，忘名要似愚。只將兩條事，空卻漢潛夫。"
        ],
        "notes": [
            ""
        ],
        "volume": "卷八百二十",
        "no#": 62
    },
    {
        "title": "問天",
        "author": "皎然",
        "biography": "",
        "paragraphs": [
            "天公何時有，談者皆不經。誰道賢人死，今為傅說星。"
        ],
        "notes": [
            ""
        ],
        "volume": "卷八百二十",
        "no#": 63
    },
    {
        "title": "寓言",
        "author": "皎然",
        "biography": "",
        "paragraphs": [
            "吾道本無我，未曾嫌世人。如今到城市，彌覺此心真。"
        ],
        "notes": [
            ""
        ],
        "volume": "卷八百二十",
        "no#": 64
    },
    {
        "title": "前溪作",
        "author": "皎然",
        "biography": "",
        "paragraphs": [
            "春歌已寂寂，古水自涓涓。徒誤時人輩，傷心作逝川。"
        ],
        "notes": [
            ""
        ],
        "volume": "卷八百二十",
        "no#": 65
    },
    {
        "title": "戲作",
        "author": "皎然",
        "biography": "",
        "paragraphs": [
            "乞我百萬金，封我異姓王。不如獨悟時，大笑放清狂。"
        ],
        "notes": [
            ""
        ],
        "volume": "卷八百二十",
        "no#": 66
    },
    {
        "title": "浮雲三章",
        "author": "皎然",
        "biography": "",
        "paragraphs": [
            "浮雲浮雲，集於扶桑。扶桑茫茫，日暮之光。",
            "匪日之暮，浮雲之汙。嗟我懷人，猶心如蠹。",
            "浮雲浮雲，集于咸池。咸池微微，日昃之時。",
            "匪日之昃，浮雲之惑。嗟我懷人，憂心如織。",
            "浮雲浮雲，集于高舂。高舂濛濛，日夕之容。",
            "匪日之夕，浮雲之積。嗟我懷人，憂心如惄。"
        ],
        "notes": [
            ""
        ],
        "volume": "卷八百二十",
        "no#": 67
    },
    {
        "title": "寓言",
        "author": "皎然",
        "biography": "",
        "paragraphs": [
            "人生百年我過半，天生才定不可換。",
            "東海釣鼇鼇不食，南山坐石石欲爛。"
        ],
        "notes": [
            ""
        ],
        "volume": "卷八百二十",
        "no#": 68
    },
    {
        "title": "若邪春興",
        "author": "皎然",
        "biography": "",
        "paragraphs": [
            "春生若邪水，雨後漫流通。芳草行無盡，清源去不窮。",
            "野煙迷極浦，斜日起微風。數處乘流望，依稀似剡中。"
        ],
        "notes": [
            ""
        ],
        "volume": "卷八百二十",
        "no#": 69
    },
    {
        "title": "晨登樂游原，望終南積雪",
        "author": "皎然",
        "biography": "",
        "paragraphs": [
            "淩晨擁弊裘，徑上古原頭。雪霽山疑近，天高思若浮。",
            "瓊峰埋積翠，玉嶂掩飛流。曜彩含朝日，搖光奪寸眸。",
            "寒空標瑞色，爽氣襲皇州。清眺何人得，終當獨再遊。"
        ],
        "notes": [
            ""
        ],
        "volume": "卷八百二十",
        "no#": 70
    },
    {
        "title": "送商季皋",
        "author": "皎然",
        "biography": "",
        "paragraphs": [
            "比來知爾有詩名，莫恨東歸學未成。",
            "新豐有酒為我飲，消取故園傷別情。"
        ],
        "notes": [
            ""
        ],
        "volume": "卷八百二十",
        "no#": 71
    }
]