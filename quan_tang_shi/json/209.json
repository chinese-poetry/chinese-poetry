[
    {
        "title": "送蕭穎士赴東府得路字",
        "author": "賈邕",
        "biography": "",
        "paragraphs": [
            "子欲適東周，門人盈歧路。高標信難仰，薄官非始務。",
            "綿邈千里途，裴回四郊暮。征車日雲遠，撫已慚深顧。"
        ],
        "notes": [
            ""
        ],
        "volume": "卷二百零九",
        "no#": 1
    },
    {
        "title": "送蕭穎士赴東府得適字",
        "author": "劉舟",
        "biography": "",
        "paragraphs": [
            "大名掩諸古，獨斷無不適。德遂天下宗，官為幕中客。",
            "驪山浮雲散，灞岸零雨夕。請業非遠期，圓光再生魄。"
        ],
        "notes": [
            ""
        ],
        "volume": "卷二百零九",
        "no#": 2
    },
    {
        "title": "送蕭穎士赴東府得離字",
        "author": "長孫鑄",
        "biography": "",
        "paragraphs": [
            "大德詎可擬，高梧有長離。素懷經綸具，昭世猶安卑。",
            "落日去關外，悠悠隔山陂。我心如浮雲，千里相追隨。"
        ],
        "notes": [
            ""
        ],
        "volume": "卷二百零九",
        "no#": 3
    },
    {
        "title": "送蕭穎士赴東府，得還字",
        "author": "房白",
        "biography": "",
        "paragraphs": [
            "夫子高世跡，時人不可攀。今予亦雲幸，謬得承溫顏。",
            "良策資入幕，遂行從近關。青春灞亭別，此去何時還。"
        ],
        "notes": [
            ""
        ],
        "volume": "卷二百零九",
        "no#": 4
    },
    {
        "title": "送蕭穎士赴東府，得引字",
        "author": "元晟",
        "biography": "",
        "paragraphs": [
            "吾見夫子德，誰雲習相近。數仞不可窺，言味終難盡。",
            "處喧慮常澹，作吏心亦隱。更有嵩少峰，東南為勝引。"
        ],
        "notes": [
            ""
        ],
        "volume": "卷二百零九",
        "no#": 5
    },
    {
        "title": "送蕭穎士赴東府，得淺字",
        "author": "劉太沖",
        "biography": "",
        "paragraphs": [
            "吾師繼微言，贊述在墳典。寸祿聊自資，平生宦情鮮。",
            "逶遲東州路，春草深複淺。日遠夫子門，中心曷由展。"
        ],
        "notes": [
            ""
        ],
        "volume": "卷二百零九",
        "no#": 6
    },
    {
        "title": "送蕭穎士赴東府，得草字",
        "author": "姚發",
        "biography": "",
        "paragraphs": [
            "天生良史筆，浪跡擅文藻。中夏授參謀，東夷願聞道。",
            "行軒玩春日，餞席藉芳草。幸得師季良，欣留篋笥寶。"
        ],
        "notes": [
            ""
        ],
        "volume": "卷二百零九",
        "no#": 7
    },
    {
        "title": "送蕭穎士赴東府，得往字",
        "author": "鄭愕",
        "biography": "",
        "paragraphs": [
            "斤溪數畝田，素心擬長往。繄君曲得引，使我纓俗網。",
            "風塵豈不勞，道義成心賞。春郊桃李月，忍此戒征兩。"
        ],
        "notes": [
            ""
        ],
        "volume": "卷二百零九",
        "no#": 8
    },
    {
        "title": "送蕭穎士赴東府，得散字",
        "author": "殷少野",
        "biography": "",
        "paragraphs": [
            "官閑幕府下，聊以任縱誕。文學魯仲尼，高標嵇中散。",
            "出門時雨潤，對酒春風暖。感激知己恩，別離魂欲斷。"
        ],
        "notes": [
            ""
        ],
        "volume": "卷二百零九",
        "no#": 9
    },
    {
        "title": "送蕭穎士赴東府，得君字",
        "author": "鄔載",
        "biography": "",
        "paragraphs": [
            "策名十二載，獨立先斯文。邇來及門者，半已升青雲。",
            "青雲豈無姿，黃鵠素不群。一辭芸香吏，幾歲滄江濆。",
            "散職既不羈，天聽亦昭聞。雖承急賢詔，未謁陶唐君。",
            "薄俸還自急，此言那足雲。和風媚東郊，時物滋南熏。",
            "蕙草正可摘，豫章猶未分。宗師忽千里，使我心氛氳。"
        ],
        "notes": [
            ""
        ],
        "volume": "卷二百零九",
        "no#": 10
    }
]