[
    {
        "title": "秋日陝州道中作",
        "author": "顧非熊",
        "biography": "",
        "paragraphs": [
            "孤客秋風裏，驅車入陝西。關河午時路，村落一聲雞。",
            "樹勢標秦遠，天形到嶽低。誰知我名姓，來往自棲棲。"
        ],
        "notes": [
            ""
        ],
        "volume": "卷五百零九",
        "no#": 1
    },
    {
        "title": "經杭州",
        "author": "顧非熊",
        "biography": "",
        "paragraphs": [
            "郡郭繞江濆，人家近白雲。晚濤臨檻看，夜櫓隔城聞。",
            "浦轉山初盡，虹斜雨未分。有誰知我意，心緒逐鷗群。"
        ],
        "notes": [
            ""
        ],
        "volume": "卷五百零九",
        "no#": 2
    },
    {
        "title": "經河中",
        "author": "顧非熊",
        "biography": "",
        "paragraphs": [
            "一望蒲城路，關河氣象雄。樓臺山色裏，楊柳水聲中。",
            "思起懷吳客，行斜向磧鴻。我來尋古跡，唯見舜祠風。"
        ],
        "notes": [
            ""
        ],
        "volume": "卷五百零九",
        "no#": 3
    },
    {
        "title": "送僧歸洞庭",
        "author": "顧非熊",
        "biography": "",
        "paragraphs": [
            "江山萬萬重，歸去指何峰。未入連雲寺，先齋越浪鐘。",
            "島香回棧柏，秋蔭出庵松。若救吳人病，須降震澤龍。"
        ],
        "notes": [
            ""
        ],
        "volume": "卷五百零九",
        "no#": 4
    },
    {
        "title": "題覺真上人院",
        "author": "顧非熊",
        "biography": "",
        "paragraphs": [
            "長安車馬地，此院閉松聲。新罷九天講，舊曾諸嶽行。",
            "能詩因作偈，好客豈關名。約我中秋夜，同來看月明。"
        ],
        "notes": [
            ""
        ],
        "volume": "卷五百零九",
        "no#": 5
    },
    {
        "title": "寄太白無能禪師",
        "author": "顧非熊",
        "biography": "",
        "paragraphs": [
            "太白山中寺，師居最上方。獵人偷佛火，櫟鼠戲禪床。",
            "定久衣塵積，行稀徑草長。有誰來問法，林杪過殘陽。"
        ],
        "notes": [
            ""
        ],
        "volume": "卷五百零九",
        "no#": 6
    },
    {
        "title": "舒州酬別侍禦",
        "author": "顧非熊",
        "biography": "",
        "paragraphs": [
            "故交他郡見，下馬失愁容。執手向殘日，分襟在晚鐘。",
            "鄉心隨皖水，客路過廬峰。眾惜君材器，何為滯所從。"
        ],
        "notes": [
            ""
        ],
        "volume": "卷五百零九",
        "no#": 7
    },
    {
        "title": "姚岩寺路懷友",
        "author": "顧非熊",
        "biography": "",
        "paragraphs": [
            "路向姚岩寺，多行洞壑間。鶴聲連塢靜，溪色帶村閑。",
            "疏葉秋前渚，斜陽雨外山。憐君不得見，詩思最相關。"
        ],
        "notes": [
            ""
        ],
        "volume": "卷五百零九",
        "no#": 8
    },
    {
        "title": "天河閣到啼猿閣即事",
        "author": "顧非熊",
        "biography": "",
        "paragraphs": [
            "萬壑褒中路，何層不架虛。濕雲和棧起，燋枿帶佘餘。",
            "岩狖牽垂果，湍禽接迸魚。每逢維艇處，塢裏有人居。"
        ],
        "notes": [
            ""
        ],
        "volume": "卷五百零九",
        "no#": 9
    },
    {
        "title": "夏日會修行段將軍宅",
        "author": "顧非熊",
        "biography": "",
        "paragraphs": [
            "愛君書院靜，莎覆蘚階濃。連穗古藤暗，領雛幽鳥重。",
            "樽前迎遠客，林杪見晴峰。誰謂朱門內，雲山滿座逢。"
        ],
        "notes": [
            ""
        ],
        "volume": "卷五百零九",
        "no#": 10
    },
    {
        "title": "送杭州姚員外",
        "author": "顧非熊",
        "biography": "",
        "paragraphs": [
            "浙江江上郡，楊柳到時春。塹起背城雁，帆分向海人。",
            "嶠雲侵寺吐，汀月隔樓新。靜理更何事，還應詠白蘋。"
        ],
        "notes": [
            ""
        ],
        "volume": "卷五百零九",
        "no#": 11
    },
    {
        "title": "送樸處士歸新羅",
        "author": "顧非熊",
        "biography": "",
        "paragraphs": [
            "少年離本國，今去已成翁。客夢孤舟裏，鄉山積水東。",
            "鼇沈崩巨岸，龍鬥出遙空。學得中華語，將歸誰與同。"
        ],
        "notes": [
            ""
        ],
        "volume": "卷五百零九",
        "no#": 12
    },
    {
        "title": "送馬戴入山",
        "author": "顧非熊",
        "biography": "",
        "paragraphs": [
            "古木亂重重，何人識去蹤。斜陽收萬壑，圓月上三峰。",
            "雲裏泉縈石，窗間鳥下松。唯應采藥客，時與此相逢。"
        ],
        "notes": [
            ""
        ],
        "volume": "卷五百零九",
        "no#": 13
    },
    {
        "title": "送喻鳧春歸江南",
        "author": "顧非熊",
        "biography": "",
        "paragraphs": [
            "去年登第客，今日及春歸。鶯影離秦馬，蓮香入楚衣。",
            "裏閭爭慶賀，親戚共光輝。唯我門前浦，苔應滿釣磯。"
        ],
        "notes": [
            ""
        ],
        "volume": "卷五百零九",
        "no#": 14
    },
    {
        "title": "送友人及第歸蘇州",
        "author": "顧非熊",
        "biography": "",
        "paragraphs": [
            "見君先得意，希我命還通。不道才堪並，多緣蹇共同。",
            "鶴鳴荒苑內，魚躍夜潮中。若問家山路，知連震澤東。"
        ],
        "notes": [
            ""
        ],
        "volume": "卷五百零九",
        "no#": 15
    },
    {
        "title": "送皇甫司錄赴黔南幕",
        "author": "顧非熊",
        "biography": "",
        "paragraphs": [
            "黔南從事客，祿利先來饒。官受外台屈，家移一舸遙。",
            "夜猿聲不斷，寒木葉微凋。遠別因多感，新郎倍寂寥。"
        ],
        "notes": [
            ""
        ],
        "volume": "卷五百零九",
        "no#": 16
    },
    {
        "title": "寄九華山費拾遺",
        "author": "顧非熊",
        "biography": "",
        "paragraphs": [
            "先生九華隱，鳥道隔塵埃。石室和雲住，山田引燒開。",
            "久聞仙客降，高臥詔書來。一入深林去，人間更不回。"
        ],
        "notes": [
            ""
        ],
        "volume": "卷五百零九",
        "no#": 17
    },
    {
        "title": "雁",
        "author": "顧非熊",
        "biography": "",
        "paragraphs": [
            "逐暖來南國，迎寒背朔雲。下時波勢出，起處陣形分。",
            "聲急奔前侶，行低續後群。何人寄書劄，絕域可知聞。"
        ],
        "notes": [
            ""
        ],
        "volume": "卷五百零九",
        "no#": 18
    },
    {
        "title": "銅雀妓",
        "author": "顧非熊",
        "biography": "",
        "paragraphs": [
            "鴉散陵樹曉，筵開繐帳空。嬋娟寵休妒，歌舞怨來同。",
            "往事與塵化，新愁生曲終。回軒葉正落，寂寞聽秋風。"
        ],
        "notes": [
            ""
        ],
        "volume": "卷五百零九",
        "no#": 19
    },
    {
        "title": "早秋雨夕",
        "author": "顧非熊",
        "biography": "",
        "paragraphs": [
            "貧居常寂寞，況複是秋天。黃葉如霜後，清風似水邊。",
            "中宵疑有雁，當夕暫無蟬。就枕終難寐，殘燈滅又然。"
        ],
        "notes": [
            ""
        ],
        "volume": "卷五百零九",
        "no#": 20
    },
    {
        "title": "天津橋晚望",
        "author": "顧非熊",
        "biography": "",
        "paragraphs": [
            "晴登洛橋望，寒色古槐稀。流水東不息，翠華西未歸。",
            "雲收中嶽近，鐘出後宮微。回首禁門路，群鴉度落暉。"
        ],
        "notes": [
            ""
        ],
        "volume": "卷五百零九",
        "no#": 21
    },
    {
        "title": "月夜登王屋仙壇",
        "author": "顧非熊",
        "biography": "",
        "paragraphs": [
            "月臨峰頂壇，氣爽覺天寬。身去銀河近，衣沾玉露寒。",
            "雲中日已赤，山外夜初殘。即此是仙境，惟愁再上難。"
        ],
        "notes": [
            ""
        ],
        "volume": "卷五百零九",
        "no#": 22
    },
    {
        "title": "下第後曉坐",
        "author": "顧非熊",
        "biography": "",
        "paragraphs": [
            "遠客滯都邑，老驚時節催。海邊身夢覺，枕上鼓聲來。",
            "起見銀河沒，坐知閶闔開。何為此生內，終夜泣塵埃。"
        ],
        "notes": [
            ""
        ],
        "volume": "卷五百零九",
        "no#": 23
    },
    {
        "title": "下第後送友人不及",
        "author": "顧非熊",
        "biography": "",
        "paragraphs": [
            "失意經寒食，情偏感別離。來逢人已去，坐見柳空垂。",
            "細雨飛黃鳥，新蒲長綠池。自傾相送酒，終不展愁眉。"
        ],
        "notes": [
            ""
        ],
        "volume": "卷五百零九",
        "no#": 24
    },
    {
        "title": "與無可宿輝公院",
        "author": "顧非熊",
        "biography": "",
        "paragraphs": [
            "夜僧同靜語，秋寺近嚴城。世路雖多梗，玄心各自明。",
            "寒池清月彩，危閣聽林聲。倘許雙摩頂，隨緣萬劫生。"
        ],
        "notes": [
            ""
        ],
        "volume": "卷五百零九",
        "no#": 25
    },
    {
        "title": "題平陸縣亭",
        "author": "顧非熊",
        "biography": "",
        "paragraphs": [
            "孤亭臨峭岸，別有遠泉來。山與中條合，河逢一曲回。",
            "夜聲多雁過，晚色亂雲開。卻自求僮僕，淹留莫謾催。"
        ],
        "notes": [
            ""
        ],
        "volume": "卷五百零九",
        "no#": 26
    },
    {
        "title": "題馬儒乂石門山居",
        "author": "顧非熊",
        "biography": "",
        "paragraphs": [
            "尋君石門隱，山近漸無青。鹿跡入柴戶，樹身穿草亭。",
            "雲低收藥徑，苔惹取泉瓶。此地客難到，夜琴誰共聽。"
        ],
        "notes": [
            ""
        ],
        "volume": "卷五百零九",
        "no#": 27
    },
    {
        "title": "題春明門外鎮國禪院",
        "author": "顧非熊",
        "biography": "",
        "paragraphs": [
            "空門臨大道，師坐此中禪。過客自生敬，焚香惟默然。",
            "書燈明象外，古木覆簷前。不得如馴鴿，人間萬慮牽。"
        ],
        "notes": [
            ""
        ],
        "volume": "卷五百零九",
        "no#": 28
    },
    {
        "title": "夏夜漢渚歸舟即事",
        "author": "顧非熊",
        "biography": "",
        "paragraphs": [
            "扁舟江瀨盡，歸路海山青。巨浸分圓象，危檣入眾星。",
            "雨遙明電影，蜃曉識樓形。不是長遊客，那知造化靈。"
        ],
        "notes": [
            ""
        ],
        "volume": "卷五百零九",
        "no#": 29
    },
    {
        "title": "酬均州鄭使君見送歸茅山",
        "author": "顧非熊",
        "biography": "",
        "paragraphs": [
            "餞行詩意厚，惜別獨筵重。解纜城邊柳，還舟海上峰。",
            "飲猿當瀨見，浴鳥帶槎逢。吏隱應難逐，為霖是蟄龍。"
        ],
        "notes": [
            ""
        ],
        "volume": "卷五百零九",
        "no#": 30
    },
    {
        "title": "成名後將歸茅山酬群公見送",
        "author": "顧非熊",
        "biography": "",
        "paragraphs": [
            "此名誰不得，人賀至公難。素業承家了，離筵去國歡。",
            "暮天行雁斷，曉渡落潮寒。舊隱茅峰下，松根石上盤。"
        ],
        "notes": [
            ""
        ],
        "volume": "卷五百零九",
        "no#": 31
    },
    {
        "title": "酬陳摽評事喜及第與段何共貽",
        "author": "顧非熊",
        "biography": "",
        "paragraphs": [
            "至公平得意，自喜不因媒。榜入金門去，名從玉案來。",
            "歡情聽鳥語，笑眼對花開。若擬華筵賀，當期醉百杯。"
        ],
        "notes": [
            ""
        ],
        "volume": "卷五百零九",
        "no#": 32
    },
    {
        "title": "關試後嘉會裏聞蟬感懷呈主司",
        "author": "顧非熊",
        "biography": "",
        "paragraphs": [
            "昔聞驚節換，常抱異鄉愁。今聽當名遂，方歡上國遊。",
            "吟才依樹午，風已報庭秋。並覺聲聲好，懷恩忽淚流。"
        ],
        "notes": [
            ""
        ],
        "volume": "卷五百零九",
        "no#": 33
    },
    {
        "title": "贈友人",
        "author": "顧非熊",
        "biography": "",
        "paragraphs": [
            "吾友昔同道，唯予今獨行。青雲期未遂，白髮鑷還生。",
            "舊隱連江色，新春聞鳥聲。休明獨不遇，何計可歸耕。"
        ],
        "notes": [
            ""
        ],
        "volume": "卷五百零九",
        "no#": 34
    },
    {
        "title": "落第後贈同居友人",
        "author": "顧非熊",
        "biography": "",
        "paragraphs": [
            "有情天地內，多感是詩人。見月長憐夜，看花又惜春。",
            "愁為終日客，閑過少年身。寂寞正相對，笙歌滿四鄰。"
        ],
        "notes": [
            ""
        ],
        "volume": "卷五百零九",
        "no#": 35
    },
    {
        "title": "冬日寄蔡先輩校書京",
        "author": "顧非熊",
        "biography": "",
        "paragraphs": [
            "弱冠下茅嶺，中年道不行。舊交因貴絕，新月對愁生。",
            "旅思風飄葉，歸心雁過城。惟君知我苦，何異爨桐鳴。"
        ],
        "notes": [
            ""
        ],
        "volume": "卷五百零九",
        "no#": 36
    },
    {
        "title": "行經褒城寄興元姚從事",
        "author": "顧非熊",
        "biography": "",
        "paragraphs": [
            "往歲客龜城，同時聽鹿鳴。君兼蓮幕貴，我得桂枝榮。",
            "棧閣危初盡，褒川路忽平。心期一壺酒，靜話別離情。"
        ],
        "notes": [
            ""
        ],
        "volume": "卷五百零九",
        "no#": 37
    },
    {
        "title": "下第後寄高山人",
        "author": "顧非熊",
        "biography": "",
        "paragraphs": [
            "我家堂屋前，仰視大茅巔。潭靜鳥聲異，地寒松色鮮。",
            "人眠甕牖月，鹿飲竹門泉。多愧鄰高隱，無成又一年。"
        ],
        "notes": [
            ""
        ],
        "volume": "卷五百零九",
        "no#": 38
    },
    {
        "title": "寄紫閣無名新羅頭陀僧",
        "author": "顧非熊",
        "biography": "",
        "paragraphs": [
            "棕床已自檠，野宿更何營。大海誰同過，空山虎共行。",
            "身心相外盡，鬢髮定中生。紫閣人來禮，無名便是名。"
        ],
        "notes": [
            ""
        ],
        "volume": "卷五百零九",
        "no#": 39
    },
    {
        "title": "送信州盧員外兼寄薛員外",
        "author": "顧非熊",
        "biography": "",
        "paragraphs": [
            "五馬弋陽行，分憂出禁城。粉闈移席近，茜旆越疆行。",
            "德茂榮方漸，仁深瑞必呈。疲甿複何幸，前政已殘聲。"
        ],
        "notes": [
            ""
        ],
        "volume": "卷五百零九",
        "no#": 40
    },
    {
        "title": "送於中丞入回鶻",
        "author": "顧非熊",
        "biography": "",
        "paragraphs": [
            "風沙萬里行，邊色看雙旌。去展中華禮，將安外國情。",
            "朝衣驚異俗，牙帳見新正。料得歸來路，春深草未生。"
        ],
        "notes": [
            ""
        ],
        "volume": "卷五百零九",
        "no#": 41
    },
    {
        "title": "送李廓侍禦赴劍南",
        "author": "顧非熊",
        "biography": "",
        "paragraphs": [
            "鳥道見狼煙，元戎正急賢。圖書借朋友，吟詠入戈鋋。",
            "山色城池近，江聲鼓角連。不應誇戰勝，知在檄蠻篇。"
        ],
        "notes": [
            ""
        ],
        "volume": "卷五百零九",
        "no#": 42
    },
    {
        "title": "送友人歸漢陽",
        "author": "顧非熊",
        "biography": "",
        "paragraphs": [
            "樽前別楚客，雲水思縈回。秦野春將盡，商山花不開。",
            "鷗驚帆乍起，虹見雨初來。自有歸期在，蟬聲處處催。"
        ],
        "notes": [
            ""
        ],
        "volume": "卷五百零九",
        "no#": 43
    },
    {
        "title": "送造微上人歸淮南覲兄",
        "author": "顧非熊",
        "biography": "",
        "paragraphs": [
            "到家方坐夏，柳巷對兄禪。雨斷蕪城路，虹分建鄴天。",
            "赴齋隨野鶴，迎水上漁船。終擬歸何處，三湘思渺然。"
        ],
        "notes": [
            ""
        ],
        "volume": "卷五百零九",
        "no#": 44
    },
    {
        "title": "賦得江邊柳送陳許郭員外",
        "author": "顧非熊",
        "biography": "",
        "paragraphs": [
            "拂水複含煙，行分古岸邊。春風正搖落，客思共悠然。",
            "絮急頻縈水，根靈複系船。微陰覆離岸，只此醉昏眠。"
        ],
        "notes": [
            ""
        ],
        "volume": "卷五百零九",
        "no#": 45
    },
    {
        "title": "武宗挽歌詞二首",
        "author": "顧非熊",
        "biography": "",
        "paragraphs": [
            "睿略皇威遠，英風帝業開。竹林方受位，薤露忽興哀。",
            "靜塞妖星落，和戎貴主回。龍髯不可附，空見望仙台。",
            "蒼生期漸泰，皇道欲中興。國用銷靈像，農功複冗僧。",
            "冕旒辭北闕，歌舞怨西陵。惟有金莖石，長宵對玉繩。"
        ],
        "notes": [
            ""
        ],
        "volume": "卷五百零九",
        "no#": 46
    },
    {
        "title": "會中賦得新年",
        "author": "顧非熊",
        "biography": "",
        "paragraphs": [
            "萬古如昨日，一年加一晨。暗生無限事，潛老幾多人。",
            "歸路舊侶盡，故鄉回雁新。那堪獨惆悵，猶是白衣身。"
        ],
        "notes": [
            ""
        ],
        "volume": "卷五百零九",
        "no#": 47
    },
    {
        "title": "斜谷郵亭玩海棠花",
        "author": "顧非熊",
        "biography": "",
        "paragraphs": [
            "忽識海棠花，令人只歎嗟。豔繁惟共笑，香近試堪誇。",
            "駐騎忘山險，持杯任日斜。何川是多處，應繞羽人家。"
        ],
        "notes": [
            ""
        ],
        "volume": "卷五百零九",
        "no#": 48
    },
    {
        "title": "萬年厲員外宅殘菊",
        "author": "顧非熊",
        "biography": "",
        "paragraphs": [
            "才過重陽後，人心已為殘。近霜須苦惜，帶蝶更宜看。",
            "色減頻經雨，香銷恐漸寒。今朝陶令宅，不醉卻應難。"
        ],
        "notes": [
            ""
        ],
        "volume": "卷五百零九",
        "no#": 49
    },
    {
        "title": "題永福寺臨淮亭",
        "author": "顧非熊",
        "biography": "",
        "paragraphs": [
            "淮上前朝寺，因公始建亭。雖無山可望，多有鶴堪聽。",
            "引客閑垂釣，看僧靜灌瓶。帶潮秋見月，隔竹曉聞經。",
            "水氣侵衣冷，蘋風入座馨。路逢沙獺上，船值海人停。",
            "砧杵鳴孤戍，烏鳶下遠汀。連波芳草闊，極目暮天青。",
            "創置嗟心匠，幽棲得地形。常來勸農事，賴此近郊坰。"
        ],
        "notes": [
            ""
        ],
        "volume": "卷五百零九",
        "no#": 50
    },
    {
        "title": "陳情上鄭主司",
        "author": "顧非熊",
        "biography": "",
        "paragraphs": [
            "登第久無緣，歸情思渺然。藝慚公道日，身賤太平年。",
            "未識笙歌樂，虛逢歲月遷。羈懷吟獨苦，愁眼愧花妍。",
            "求達非榮己，修辭欲繼先。秦城春十二，吳苑路三千。",
            "茅屋山嵐入，柴門海浪連。遙心猶送雁，歸夢不離船。",
            "時節思家夜，風霜作客天。庭闈乖旦暮，兄弟阻團圓。",
            "朝乏新知己，村荒舊業田。受恩期望外，效死誓生前。",
            "願察為裘意，彷徉和角篇。懇情今吐盡，萬一冀哀憐。"
        ],
        "notes": [
            ""
        ],
        "volume": "卷五百零九",
        "no#": 51
    },
    {
        "title": "長安清明言懷",
        "author": "顧非熊",
        "biography": "",
        "paragraphs": [
            "明時帝裏遇清明，還逐遊人出禁城。九陌芳菲鶯自囀，",
            "春色來年誰是主，不堪憔悴更無成。"
        ],
        "notes": [
            ""
        ],
        "volume": "卷五百零九",
        "no#": 52
    },
    {
        "title": "出塞即事二首",
        "author": "顧非熊",
        "biography": "",
        "paragraphs": [
            "塞山行盡到烏延，萬頃沙堆見極邊。河上月沉鴻雁起，",
            "此處遊人堪下淚，更聞終日望狼煙。",
            "賀蘭山便是戎疆，此去蕭關路幾荒。無限城池非漢界，",
            "回望風光成異域，誰能獻計複河湟。"
        ],
        "notes": [
            ""
        ],
        "volume": "卷五百零九",
        "no#": 53
    },
    {
        "title": "送李相公昭義平復起彼宣慰員外副行",
        "author": "顧非熊",
        "biography": "",
        "paragraphs": [
            "天井雖收寇未平，所司促戰急王程。曉馳雲騎穿花去，",
            "時逢寒食遊人識，竟說從來有大名。"
        ],
        "notes": [
            ""
        ],
        "volume": "卷五百零九",
        "no#": 54
    },
    {
        "title": "送從叔尉澠池",
        "author": "顧非熊",
        "biography": "",
        "paragraphs": [
            "同登科第皆清列，尚愛東畿一尉閑。雖有田園供海畔，",
            "白首青衫猶未換，又騎羸馬出函關。"
        ],
        "notes": [
            ""
        ],
        "volume": "卷五百零九",
        "no#": 55
    },
    {
        "title": "哭韓將軍",
        "author": "顧非熊",
        "biography": "",
        "paragraphs": [
            "將軍不復見儀形，笑語隨風入杳冥。戰馬舊騎嘶引葬，",
            "寂寞一家春色裏，百花開落滿山庭。"
        ],
        "notes": [
            ""
        ],
        "volume": "卷五百零九",
        "no#": 56
    },
    {
        "title": "崔卿雙白鷺",
        "author": "顧非熊",
        "biography": "",
        "paragraphs": [
            "朝客高清愛水禽，綠波雙鷺在園林。立當風裏絲搖急，",
            "我鄉多傍門前見，坐覺煙波思不禁。"
        ],
        "notes": [
            ""
        ],
        "volume": "卷五百零九",
        "no#": 57
    },
    {
        "title": "子夜夏秋二曲",
        "author": "顧非熊",
        "biography": "",
        "paragraphs": [
            "相持薄羅扇，綠樹聽鳴蜩。君筵呈妙舞，香汗濕鮫綃。",
            "銀床梧葉下，便覺漏聲長。露砌蛩吟切，那憐白苧涼。"
        ],
        "notes": [
            ""
        ],
        "volume": "卷五百零九",
        "no#": 58
    },
    {
        "title": "關山月",
        "author": "顧非熊",
        "biography": "",
        "paragraphs": [
            "海上清光發，邊營照轉淒。深閨此宵夢，帶月過遼西。"
        ],
        "notes": [
            ""
        ],
        "volume": "卷五百零九",
        "no#": 59
    },
    {
        "title": "採蓮詞",
        "author": "顧非熊",
        "biography": "",
        "paragraphs": [
            "纖手折芙蕖，花灑羅衫濕。女伴喚回船，前溪風浪急。"
        ],
        "notes": [
            ""
        ],
        "volume": "卷五百零九",
        "no#": 60
    },
    {
        "title": "秋月夜",
        "author": "顧非熊",
        "biography": "",
        "paragraphs": [
            "旅雁迎風度，階翻月露華。砧聲鳴夜永，江上幾多家。"
        ],
        "notes": [
            ""
        ],
        "volume": "卷五百零九",
        "no#": 61
    },
    {
        "title": "登樓",
        "author": "顧非熊",
        "biography": "",
        "paragraphs": [
            "登樓一南望，淮樹楚山連。見雁無書寄，歸吳定此年。"
        ],
        "notes": [
            ""
        ],
        "volume": "卷五百零九",
        "no#": 62
    },
    {
        "title": "閶門書感",
        "author": "顧非熊",
        "biography": "",
        "paragraphs": [
            "鳧鷖踏波舞，樹色接橫塘。遠近蘼蕪綠，吳宮總夕陽。"
        ],
        "notes": [
            ""
        ],
        "volume": "卷五百零九",
        "no#": 63
    },
    {
        "title": "送內鄉張主簿赴任",
        "author": "顧非熊",
        "biography": "",
        "paragraphs": [
            "松窗久是餐霞客，山縣新為主印官。",
            "混俗故來分利祿，不教長作異人看。"
        ],
        "notes": [
            ""
        ],
        "volume": "卷五百零九",
        "no#": 64
    },
    {
        "title": "瓜洲送朱萬言",
        "author": "顧非熊",
        "biography": "",
        "paragraphs": [
            "渡頭風晚葉飛頻，君去還吳我入秦。",
            "雙淚別家猶未斷，不堪仍送故鄉人。"
        ],
        "notes": [
            ""
        ],
        "volume": "卷五百零九",
        "no#": 65
    },
    {
        "title": "秋夜長安病後作",
        "author": "顧非熊",
        "biography": "",
        "paragraphs": [
            "秋中帝裏經旬雨，晴後蟬聲更不聞。",
            "牢落閒庭新病起，故鄉南去雁成群。"
        ],
        "notes": [
            ""
        ],
        "volume": "卷五百零九",
        "no#": 66
    },
    {
        "title": "題王使君片石",
        "author": "顧非熊",
        "biography": "",
        "paragraphs": [
            "勢似孤峰一片成，坐來疑有白雲生。",
            "主人莫怪殷勤看，遠客長懷舊隱情。"
        ],
        "notes": [
            ""
        ],
        "volume": "卷五百零九",
        "no#": 67
    },
    {
        "title": "暮春早起",
        "author": "顧非熊",
        "biography": "",
        "paragraphs": [
            "柳梢暗露滴清晨，簾下偏驚獨起人。",
            "鶗鴂數聲花漸落，園林是處總殘春。"
        ],
        "notes": [
            ""
        ],
        "volume": "卷五百零九",
        "no#": 68
    },
    {
        "title": "途次懷歸",
        "author": "顧非熊",
        "biography": "",
        "paragraphs": [
            "隴頭禾偃乳烏飛，兀倚征鞍倍憶歸。",
            "正值江南新釀熟，可容閑卻老萊衣。"
        ],
        "notes": [
            ""
        ],
        "volume": "卷五百零九",
        "no#": 69
    },
    {
        "title": "寄陸隱君",
        "author": "顧非熊",
        "biography": "",
        "paragraphs": [
            "相思迢遞隔重城，鳥散階前竹塢清。",
            "定擬秋涼過南崦，長松石上聽泉聲。"
        ],
        "notes": [
            ""
        ],
        "volume": "卷五百零九",
        "no#": 70
    },
    {
        "title": "寄吳山淨上人",
        "author": "顧非熊",
        "biography": "",
        "paragraphs": [
            "憶共蒲團話夜鐘，別來落葉閟行蹤。",
            "遙知黛色秋常玩，住向靈岩第幾峰。"
        ],
        "notes": [
            ""
        ],
        "volume": "卷五百零九",
        "no#": 71
    },
    {
        "title": "送徐五綸南行過吳",
        "author": "顧非熊",
        "biography": "",
        "paragraphs": [
            "吳門東去路三千，到得閶門暫泊船。",
            "老父出迎應倒屣，貧居江上信誰傳。"
        ],
        "notes": [
            ""
        ],
        "volume": "卷五百零九",
        "no#": 72
    }
]