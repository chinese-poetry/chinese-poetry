[
    {
        "title": "將軍行",
        "author": "劉希夷",
        "biography": "",
        "paragraphs": [
            "將軍辟轅門，耿介當風立。諸將欲言事，逡巡不敢入。",
            "劍氣射雲天，鼓聲振原隰。黃塵塞路起，走馬追兵急。",
            "彎弓從此去，飛箭如雨集。截圍一百里，斬首五千級。",
            "代馬流血死，胡人抱鞍泣。古來養甲兵，有事常討襲。",
            "乘我廟堂運，坐使干戈戢。獻凱歸京師，軍容何翕習。"
        ],
        "notes": [
            ""
        ],
        "volume": "卷八十二",
        "no#": 1
    },
    {
        "title": "從軍行",
        "author": "劉希夷",
        "biography": "",
        "paragraphs": [
            "秋天風颯颯，群胡馬行疾。嚴城晝不開，伏兵暗相失。",
            "天子廟堂拜，將軍凶門出。紛紛伊洛道，戎馬幾萬匹。",
            "軍門壓黃河，兵氣沖白日。平生懷仗劍，慷慨即投筆。",
            "南登漢月孤，北走代雲密。近取韓彭計，早知孫吳術。",
            "丈夫清萬里，誰能掃一室。"
        ],
        "notes": [
            ""
        ],
        "volume": "卷八十二",
        "no#": 2
    },
    {
        "title": "春女行",
        "author": "劉希夷",
        "biography": "",
        "paragraphs": [
            "春女顏如玉，怨歌陽春曲。巫山春樹紅，沅湘春草綠。",
            "自憐妖豔姿，妝成獨見時。愁心伴楊柳，春盡亂如絲。",
            "目極千餘裏，悠悠春江水。頻想玉關人，愁臥金閨裏。",
            "尚言春花落，不知秋風起。嬌愛猶未終，悲涼從此始。",
            "憶昔楚王宮，玉樓妝粉紅。纖腰弄明月，長袖舞春風。",
            "容華委西山，光陰不可還。桑林變東海，富貴今何在。",
            "寄言桃李容，胡為閨閣重。但看楚王墓，唯有數株松。"
        ],
        "notes": [
            ""
        ],
        "volume": "卷八十二",
        "no#": 3
    },
    {
        "title": "孤松篇",
        "author": "劉希夷",
        "biography": "",
        "paragraphs": [
            "蠶月桑葉青，鶯時柳花白。澹豔煙雨姿，敷芬陽春陌。",
            "如何秋風起，零落從此始。獨有南澗松，不歎東流水。",
            "玄陰天地冥，皓雪朝夜零。豈不罹寒暑，為君留青青。",
            "青青好顏色，落落任孤直。群樹遙相望，眾草不敢逼。",
            "靈龜蔔真隱，仙鳥宜棲息。恥受秦帝封，願言唐侯食。",
            "寒山夜月明，山冷氣清清。淒兮歸鳳集，吹之作琴聲。",
            "松子臥仙岑，寂聽疑野心。清泠有真曲，樵采無知音。",
            "美人何時來，幽徑委綠苔。籲嗟深澗底，棄捐廣廈材。"
        ],
        "notes": [
            ""
        ],
        "volume": "卷八十二",
        "no#": 4
    },
    {
        "title": "嵩岳聞笙",
        "author": "劉希夷",
        "biography": "",
        "paragraphs": [
            "月出嵩山東，月明山益空。山人愛清景，散發臥秋風。",
            "風止夜何清，獨夜草蟲鳴。仙人不可見，乘月近吹笙。",
            "絳唇吸靈氣，玉指調真聲。真聲是何曲，三山鸞鶴情。",
            "昔去落塵俗，願言聞此曲。今來臥嵩岑，何幸承幽音。",
            "神仙樂吾事，笙歌銘夙心。"
        ],
        "notes": [
            ""
        ],
        "volume": "卷八十二",
        "no#": 5
    },
    {
        "title": "秋日題汝陽潭壁",
        "author": "劉希夷",
        "biography": "",
        "paragraphs": [
            "獨坐秋陰生，悲來從所適。行見汝陽潭，飛蘿蒙水石。",
            "懸瓢木葉上，風吹何歷歷。幽人不耐煩，振衣步閑寂。",
            "回流清見底，金沙覆銀礫。錯落非一文，空朧幾千尺。",
            "魚鱗可憐紫，鴨毛自然碧。吟詠秋水篇，渺然忘損益。",
            "秋水隨形影，清濁混心跡。歲暮歸去來，東山餘宿昔。"
        ],
        "notes": [
            ""
        ],
        "volume": "卷八十二",
        "no#": 6
    },
    {
        "title": "采桑",
        "author": "劉希夷",
        "biography": "",
        "paragraphs": [
            "楊柳送行人，青青西入秦。誰家采桑女，樓上不勝春。",
            "盈盈灞水曲，步步春芳綠。紅臉耀明珠，絳唇含白玉。",
            "回首渭橋東，遙憐春色同。青絲嬌落日，緗綺弄春風。",
            "攜籠長歎息，逶遲戀春色。看花若有情，倚樹疑無力。",
            "薄暮思悠悠，使君南陌頭。相逢不相識，歸去夢青樓。"
        ],
        "notes": [
            ""
        ],
        "volume": "卷八十二",
        "no#": 7
    },
    {
        "title": "謁漢世祖廟",
        "author": "劉希夷",
        "biography": "",
        "paragraphs": [
            "舂陵氣初發，漸台首未傳。列營百萬眾，持國十八年。",
            "運開朱旗後，道合赤符先。宛城劍鳴匣，昆陽鏑應弦。",
            "獷獸血塗地，巨人聲沸天。長驅過北趙，短兵出南燕。",
            "太守迎門外，王郎死道邊。升壇九城陌，端拱千秋年。",
            "朝廷方雀躍，劍佩幾聯翩。至德刑四海，神儀翳九泉。",
            "宗子行舊邑，恭聞清廟篇。君容穆而聖，臣像儼猶賢。",
            "攢木承危柱，疏蘿掛朽椽。祠庭巢鳥啄，祭器網蟲緣。",
            "懷古江山在，惟新歷數遷。空餘今夜月，長似舊時懸。"
        ],
        "notes": [
            ""
        ],
        "volume": "卷八十二",
        "no#": 8
    },
    {
        "title": "巫山懷古",
        "author": "劉希夷",
        "biography": "",
        "paragraphs": [
            "巫山幽陰地，神女豔陽年。襄王伺容色，落日望悠然。",
            "歸來高唐夜，金釭焰青煙。頹想臥瑤席，夢魂何翩翩。",
            "搖落殊未已，榮華倏徂遷。愁思瀟湘浦，悲涼雲夢田。",
            "猿啼秋風夜，雁飛明月天。巴歌不可聽，聽此益潺湲。"
        ],
        "notes": [
            ""
        ],
        "volume": "卷八十二",
        "no#": 9
    },
    {
        "title": "歸山",
        "author": "劉希夷",
        "biography": "",
        "paragraphs": [
            "歸去嵩山道，煙花覆青草。草綠山無塵，山青楊柳春。",
            "日暮松聲合，空歌思殺人。"
        ],
        "notes": [
            ""
        ],
        "volume": "卷八十二",
        "no#": 10
    },
    {
        "title": "代閨人春日",
        "author": "劉希夷",
        "biography": "",
        "paragraphs": [
            "珠簾的曉光，玉顏豔春彩。林間鳥鳴喚，戶外花相待。",
            "花鳥惜芳菲，鳥鳴花亂飛。人今伴花鳥，日暮不能歸。",
            "池月憐歌扇，山雲愛舞衣。佳期楊柳陌，攜手莫相違。"
        ],
        "notes": [
            ""
        ],
        "volume": "卷八十二",
        "no#": 11
    },
    {
        "title": "蜀城懷古",
        "author": "劉希夷",
        "biography": "",
        "paragraphs": [
            "蜀土繞水竹，吳天積風霜。窮覽通表裏，氣色何蒼蒼。",
            "舊國有年代，青樓思豔妝。古人無歲月，白骨冥丘荒。",
            "寂曆彈琴地，幽流讀書堂。玄龜埋蔔室，彩鳳滅詞場。",
            "陣圖一一在，柏樹雙雙行。鬼神清漢廟，鳥雀參秦倉。",
            "歎世已多感，懷心益自傷。賴蒙靈丘境，時當明月光。"
        ],
        "notes": [
            ""
        ],
        "volume": "卷八十二",
        "no#": 12
    },
    {
        "title": "洛川懷古",
        "author": "劉希夷",
        "biography": "",
        "paragraphs": [
            "萋萋春草綠，悲歌牧征馬。行見白頭翁，坐泣青竹下。",
            "感歎前問之，贈予辛苦詞。歲月移今古，山河更盛衰。",
            "晉家都洛濱，朝廷多近臣。詞賦歸潘岳，繁華稱季倫。",
            "梓澤春草菲，河陽亂華飛。綠珠不可奪，白首同所歸。",
            "高樓倏冥滅，茂林久摧折。昔時歌舞台，今成狐兔穴。",
            "人事互消亡，世路多悲傷。北邙是吾宅，東嶽為吾鄉。",
            "君看北邙道，髑髏縈蔓草。芳□□□□，□□□□□。",
            "碑塋或半存，荊棘斂幽魂。揮涕棄之去，不忍聞此言。"
        ],
        "notes": [
            ""
        ],
        "volume": "卷八十二",
        "no#": 13
    },
    {
        "title": "春日行歌",
        "author": "劉希夷",
        "biography": "",
        "paragraphs": [
            "山樹落梅花，飛落野人家。野人何所有，滿甕陽春酒。",
            "攜酒上春台，行歌伴落梅。醉罷臥明月，乘夢遊天臺。"
        ],
        "notes": [
            ""
        ],
        "volume": "卷八十二",
        "no#": 14
    },
    {
        "title": "江南曲八首",
        "author": "劉希夷",
        "biography": "",
        "paragraphs": [
            "暮宿南洲草，晨行北岸林。日懸滄海闊，水隔洞庭深。",
            "煙景無留意，風波有異潯。歲遊難極目，春戲易為心。",
            "朝夕無榮遇，芳菲已滿襟。",
            "豔唱潮初落，江花露未晞。春洲驚翡翠，朱服弄芳菲。",
            "畫舫煙中淺，青陽日際微。錦帆衝浪濕，羅袖拂行衣。",
            "含情罷所采，相嘆惜流暉。",
            "君為隴西客，妾遇江南春。朝遊含靈果，夕采弄風蘋。",
            "果氣時不歇，蘋花日自新。以此江南物，持贈隴西人。",
            "空盈萬里懷，欲贈竟無因。",
            "皓如楚江月，靄若吳岫雲。波中自皎鏡，山上亦氤氳。",
            "明月留照妾，輕雲持贈君。山川各離散，光氣乃殊分。",
            "天涯一為別，江北不相聞。",
            "艤舟乘潮去，風帆振早涼。潮平見楚甸，天際望維揚。",
            "洄溯經千里，煙波接兩鄉。雲明江嶼出，日照海流長。",
            "此中逢歲晏，浦樹落花芳。",
            "暮春三月晴，維揚吳楚城。城臨大江汜，回映洞浦清。",
            "晴雲曲金閣，珠樓碧煙裏。月明芳樹群鳥飛，",
            "北堂紅草盛zv茸，南湖碧水照芙蓉。朝游暮起金花盡，",
            "人情一去無還日，欲贈懷芳怨不逢。",
            "憶昔江南年盛時，平生怨在長洲曲。冠蓋星繁江水上，",
            "誰言此處嬋娟子，珠玉為心以奉君。"
        ],
        "notes": [
            ""
        ],
        "volume": "卷八十二",
        "no#": 15
    },
    {
        "title": "擣衣篇",
        "author": "劉希夷",
        "biography": "",
        "paragraphs": [
            "秋天瑟瑟夜漫漫，夜白風清玉露漙。燕山遊子衣裳薄，",
            "攬紅袖兮愁徙倚，盼青砧兮悵盤桓。盤桓徙倚夜已久，",
            "此時秋月可憐明，此時秋風別有情。君看月下參差影，",
            "攢眉緝縷思紛紛，對影穿針魂悄悄。聞道還家未有期，",
            "緘書遠寄交河曲，須及明年春草綠。莫言衣上有斑斑，"
        ],
        "notes": [
            ""
        ],
        "volume": "卷八十二",
        "no#": 16
    },
    {
        "title": "公子行",
        "author": "劉希夷",
        "biography": "",
        "paragraphs": [
            "天津橋下陽春水，天津橋上繁華子。馬聲回合青雲外，",
            "可憐楊柳傷心樹，可憐桃李斷腸花。此日遨遊邀美女，",
            "的的珠簾白日映，娥娥玉顏紅粉妝。花際裴回雙蛺蝶，",
            "古來容光人所羨，況複今日遙相見。願作輕羅著細腰，",
            "願作貞松千歲古，誰論芳槿一朝新。百年同謝西山日，"
        ],
        "notes": [
            ""
        ],
        "volume": "卷八十二",
        "no#": 17
    },
    {
        "title": "代悲白頭翁",
        "author": "劉希夷",
        "biography": "",
        "paragraphs": [
            "洛陽城東桃李花，飛來飛去落誰家。洛陽女兒惜顏色，",
            "已見松柏摧為薪，更聞桑田變成海。古人無複洛城東，",
            "寄言全盛紅顏子，應憐半死白頭翁。此翁白頭真可憐，",
            "光祿池台開錦繡，將軍樓閣畫神仙。一朝臥病無相識，",
            "但看古來歌舞地，惟有黃昏鳥雀悲。"
        ],
        "notes": [
            ""
        ],
        "volume": "卷八十二",
        "no#": 18
    },
    {
        "title": "代秦女贈行人",
        "author": "劉希夷",
        "biography": "",
        "paragraphs": [
            "鸞鏡曉含春，蛾眉向影嚬。開□衣裳破，那堪粉黛新。",
            "春還洛陽道，為憶春階草。楊葉未能攀，梅花待君掃。",
            "今朝喜鵲傍人飛，應是狂夫走馬歸。遙想行歌共遊樂，"
        ],
        "notes": [
            ""
        ],
        "volume": "卷八十二",
        "no#": 19
    },
    {
        "title": "洛中晴月送殷四入關",
        "author": "劉希夷",
        "biography": "",
        "paragraphs": [
            "清洛浮橋南渡頭，天晶萬里散華洲。晴看石瀨光無數，",
            "欲將此意與君論，複道秦關尚千里。"
        ],
        "notes": [
            ""
        ],
        "volume": "卷八十二",
        "no#": 20
    },
    {
        "title": "入塞",
        "author": "劉希夷",
        "biography": "",
        "paragraphs": [
            "將軍陷虜圍，邊務息戎機。霜雪交河盡，旌旗入塞飛。",
            "曉光隨馬度，春色伴人歸。課績朝明主，臨軒拜武威。"
        ],
        "notes": [
            ""
        ],
        "volume": "卷八十二",
        "no#": 21
    },
    {
        "title": "覽鏡",
        "author": "劉希夷",
        "biography": "",
        "paragraphs": [
            "青樓掛明鏡，臨照不勝悲。白髮今如此，人生能幾時。",
            "秋風下山路，明月上春期。歎息君恩盡，容顏不可思。"
        ],
        "notes": [
            ""
        ],
        "volume": "卷八十二",
        "no#": 22
    },
    {
        "title": "晚春",
        "author": "劉希夷",
        "biography": "",
        "paragraphs": [
            "佳人眠洞房，回首見垂楊。寒盡鴛鴦被，春生玳瑁床。",
            "庭陰幕青靄，簾影散紅芳。寄語同心伴，迎春且薄妝。"
        ],
        "notes": [
            ""
        ],
        "volume": "卷八十二",
        "no#": 23
    },
    {
        "title": "送友人之新豐",
        "author": "劉希夷",
        "biography": "",
        "paragraphs": [
            "日暮秋風起，關山斷別情。淚隨黃葉下，愁向綠樽生。",
            "野路歸驂轉，河洲宿鳥驚。賓游寬旅宴，王事促嚴程。"
        ],
        "notes": [
            ""
        ],
        "volume": "卷八十二",
        "no#": 24
    },
    {
        "title": "餞李秀才赴舉",
        "author": "劉希夷",
        "biography": "",
        "paragraphs": [
            "鴻鵠振羽翮，翻飛入帝鄉。朝鳴集銀樹，暝宿下金塘。",
            "日月天門近，風煙夜路長。自憐窮浦雁，歲歲不隨陽。"
        ],
        "notes": [
            ""
        ],
        "volume": "卷八十二",
        "no#": 25
    },
    {
        "title": "夜集張諲所居",
        "author": "劉希夷",
        "biography": "",
        "paragraphs": [
            "江南成久客，門館日蕭條。惟有圖書在，多傷鬢髮凋。",
            "諸生陪講誦，稚子給漁樵。隱室寒燈淨，空階落葉飄。",
            "滄洲自有趣，誰道隱須招。"
        ],
        "notes": [
            ""
        ],
        "volume": "卷八十二",
        "no#": 26
    },
    {
        "title": "故園置酒",
        "author": "劉希夷",
        "biography": "",
        "paragraphs": [
            "酒熟人須飲，春還鬢已秋。願逢千日醉，得緩百年憂。",
            "舊裏多青草，新知盡白頭。風前燈易滅，川上月難留。",
            "卒卒周姬旦，棲棲魯孔丘。平生能幾日，不及且遨遊。"
        ],
        "notes": [
            ""
        ],
        "volume": "卷八十二",
        "no#": 27
    },
    {
        "title": "晚憩南陽旅館",
        "author": "劉希夷",
        "biography": "",
        "paragraphs": [
            "旅館何年廢，征夫此日過。途窮人自哭，春至鳥還歌。",
            "行路新知少，荒田古徑多。池篁覆丹穀，墳樹繞清波。",
            "日照蓬陰轉，風微野氣和。傷心不可去，回首怨如何。"
        ],
        "notes": [
            ""
        ],
        "volume": "卷八十二",
        "no#": 28
    }
]