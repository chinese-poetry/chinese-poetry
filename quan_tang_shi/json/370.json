[
    {
        "title": "白雲起封中詩",
        "author": "呂溫",
        "biography": "",
        "paragraphs": [
            "封開白雲起，漢帝坐齋宮。望在泥金上，疑生秘玉中。",
            "攢柯初繚繞，布葉漸蒙籠。日觀祥光合，天門瑞氣通。",
            "無心已出岫，有勢欲淩風。倘遣成膏澤，從茲遍大空。"
        ],
        "notes": [
            ""
        ],
        "volume": "卷三百七十",
        "no#": 1
    },
    {
        "title": "終南精舍月中聞磬聲詩",
        "author": "呂溫",
        "biography": "",
        "paragraphs": [
            "月峰禪室掩，幽磬靜昏氛。思入空門妙，聲從覺路聞。",
            "泠泠滿虛壑，杳杳出寒雲。天籟疑難辨，霜鐘誰可分。",
            "偶來遊法界，便欲謝人群。竟夕聽真響，塵心自解紛。"
        ],
        "notes": [
            ""
        ],
        "volume": "卷三百七十",
        "no#": 2
    },
    {
        "title": "青出藍詩",
        "author": "呂溫",
        "biography": "",
        "paragraphs": [
            "物有無窮好，藍青又出青。朱研未比德，白受始成形。",
            "袍襲宜從政，衿垂可問經。當時不採擷，作色幾飄零。"
        ],
        "notes": [
            ""
        ],
        "volume": "卷三百七十",
        "no#": 3
    },
    {
        "title": "奉和李相公早朝於中書候傳點偶書所懷奉呈門下武相公中書鄭相公",
        "author": "呂溫",
        "biography": "",
        "paragraphs": [
            "禁門留騎吹，內省正衣冠。稍辨旗常色，尚聞鐘漏殘。",
            "九天爐氣暖，六月玉聲寒。宿霧開霞觀，晨光泛露盤。",
            "致君期反朴，求友得如蘭。政自同歸理，言成共不刊。",
            "準繩臨百度，領袖映千官。臥鼓流沙靜，飛航漲海安。",
            "盡規酬主意，偕賦代交歡。雅韻人間滿，多慚竊和難。"
        ],
        "notes": [
            ""
        ],
        "volume": "卷三百七十",
        "no#": 4
    },
    {
        "title": "奉和武中丞秋日台中寄懷簡諸僚友",
        "author": "呂溫",
        "biography": "",
        "paragraphs": [
            "聖朝思紀律，憲府得中賢。指顧風行地，儀形月麗天。",
            "不仁恒自遠，為政複何先。虛室唯生白，閒情卻草玄。",
            "迎霜紅葉早，過雨碧苔鮮。魚樂翻秋水，烏聲隔暮煙。",
            "舊游多絕席，感物遂成篇。更許窮荒穀，追歌白雪前。"
        ],
        "notes": [
            ""
        ],
        "volume": "卷三百七十",
        "no#": 5
    },
    {
        "title": "吐蕃別館和周十一郎中楊七錄事望白水山作",
        "author": "呂溫",
        "biography": "",
        "paragraphs": [
            "純精結奇狀，皎皎天一涯。玉嶂擁清氣，蓮峰開白花。",
            "半岩晦雲雪，高頂澄煙霞。朝昏對賓館，隱映如仙家。",
            "夙聞蘊孤尚，終欲窮幽遐。暫因行役暇，偶得志所嘉。",
            "明時無外戶，勝境即中華。況今舅甥國，誰道隔流沙。"
        ],
        "notes": [
            ""
        ],
        "volume": "卷三百七十",
        "no#": 6
    },
    {
        "title": "奉和張舍人閣中直夜思聞雅琴因書事通簡僚友",
        "author": "呂溫",
        "biography": "",
        "paragraphs": [
            "迢遞天上直，寂寞丘中琴。憶爾山水韻，起予仁智心。",
            "凝情在正始，超想疏煩襟。涼生子夜後，月照禁垣深。",
            "遠風靄蘭氣，微露清桐陰。方襲緇衣慶，永奉南熏吟。"
        ],
        "notes": [
            ""
        ],
        "volume": "卷三百七十",
        "no#": 7
    },
    {
        "title": "和舍弟惜花絕句",
        "author": "呂溫",
        "biography": "",
        "paragraphs": [
            "去年無花看，今年未看花。更聞飄落盡，走馬向誰家。"
        ],
        "notes": [
            ""
        ],
        "volume": "卷三百七十",
        "no#": 8
    },
    {
        "title": "和恭聽曉籠中山鵲",
        "author": "呂溫",
        "biography": "",
        "paragraphs": [
            "掩抑中天意，悽愴觸籠音。驚曉一聞處，傷春千里心。"
        ],
        "notes": [
            ""
        ],
        "volume": "卷三百七十",
        "no#": 9
    },
    {
        "title": "和舍弟讓籠中鷹",
        "author": "呂溫",
        "biography": "",
        "paragraphs": [
            "未用且求安，無猜也不殘。九天飛勢在，六月目睛寒。",
            "動觸樊籠倦，閑消肉食難。主人憎惡鳥，試待一呼看。"
        ],
        "notes": [
            ""
        ],
        "volume": "卷三百七十",
        "no#": 10
    },
    {
        "title": "同恭夏日題尋真觀李寬中秀才書院",
        "author": "呂溫",
        "biography": "",
        "paragraphs": [
            "閉院開軒笑語闌，江山併入一壺寬。微風但覺杉香滿，",
            "願君此地攻文字，如煉仙家九轉丹。"
        ],
        "notes": [
            ""
        ],
        "volume": "卷三百七十",
        "no#": 11
    },
    {
        "title": "同舍弟恭歲暮寄晉州李六協律三十韻",
        "author": "呂溫",
        "biography": "",
        "paragraphs": [
            "古人猶悲秋，況複歲暮時。急景迫流念，窮陰結長悲。",
            "陽烏下西嶺，月鵲驚南枝。攬衣步霜砌，倚杖臨冰池。",
            "怳怳若有失，悄悄良不怡。忽聞晨起吟，宛是同所思。",
            "有美壯感激，無何遠棲遲。摧藏變化用，掩抑扶搖姿。",
            "時傑豈虛出，天道信可欺。巨川望汔濟，寒穀待潛吹。",
            "劍匣益精利，玉韜寧磷緇。戒哉輕沽諸，行矣自寵之。",
            "伊我抱微尚，仲氏即心期。討論自少小，形影相差池。",
            "比來胸中氣，欲耀天下奇。雲雨沛蕭艾，煙閣雙萎蕤。",
            "幾年困方枘，一旦迷多岐。道因窮理悟，命以盡性知。",
            "事去類絕弦，時來如轉規。伊呂偶然得，孔墨徒爾為。",
            "早行多露悔，強進觸藩羸。功名豈身利，仁義非吾私。",
            "萬物自身化，一夫何驅馳。不如任行止，委命安所宜。",
            "勸君休感歎，與予陶希夷。明年郊天后，慶澤歲華滋。",
            "曲水杏花雪，香街青柳絲。良時且暫歡，樽酒聊共持。",
            "閑過漆園叟，醉看五陵兒。寄言思隱處，不久來相追。"
        ],
        "notes": [
            ""
        ],
        "volume": "卷三百七十",
        "no#": 12
    },
    {
        "title": "青海西寄竇三端公",
        "author": "呂溫",
        "biography": "",
        "paragraphs": [
            "時同事弗同，窮節厲陰風。我役流沙外，君朝紫禁中。",
            "從容非所羨，辛苦竟何功。但示酬恩路，浮生任轉蓬。"
        ],
        "notes": [
            ""
        ],
        "volume": "卷三百七十",
        "no#": 13
    },
    {
        "title": "蕃中拘留歲餘回至隴石先寄城中親故",
        "author": "呂溫",
        "biography": "",
        "paragraphs": [
            "蓬轉星霜改，蘭陔色養違。窮泉百死別，絕域再生歸。",
            "鏡數成絲發，囊收抆血衣。酬恩有何力，只棄一毛微。"
        ],
        "notes": [
            ""
        ],
        "volume": "卷三百七十",
        "no#": 14
    },
    {
        "title": "吐蕃別館臥病寄朝中諸友",
        "author": "呂溫",
        "biography": "",
        "paragraphs": [
            "星漢縱橫車馬喧，風搖玉佩燭花繁。",
            "豈知羸臥窮荒外，日滿深山猶閉門。"
        ],
        "notes": [
            ""
        ],
        "volume": "卷三百七十",
        "no#": 15
    },
    {
        "title": "吐蕃別館中和日寄朝中僚舊",
        "author": "呂溫",
        "biography": "",
        "paragraphs": [
            "清時令節千官會，絕域窮山一病夫。",
            "遙想滿堂歡笑處，幾人緣我向西隅。"
        ],
        "notes": [
            ""
        ],
        "volume": "卷三百七十",
        "no#": 16
    },
    {
        "title": "及第後答潼關主人",
        "author": "呂溫",
        "biography": "",
        "paragraphs": [
            "本欲雲雨化，卻隨波浪翻。一沾太常第，十過潼關門。",
            "志力且虛棄，功名誰複論。主人故相問，慚笑不能言。"
        ],
        "notes": [
            ""
        ],
        "volume": "卷三百七十",
        "no#": 17
    },
    {
        "title": "河中城南姚家浴後題贈主人",
        "author": "呂溫",
        "biography": "",
        "paragraphs": [
            "新浴振輕衣，滿堂寒月色。主人有美酒，況是曾相識。"
        ],
        "notes": [
            ""
        ],
        "volume": "卷三百七十",
        "no#": 18
    },
    {
        "title": "看渾中丞山桃花初有他客不通晚方得入因有戲贈",
        "author": "呂溫",
        "biography": "",
        "paragraphs": [
            "朝來駐馬香街裏，風度遙聞語笑聲。",
            "無事閉門教日晚，山桃落盡不勝情。"
        ],
        "notes": [
            ""
        ],
        "volume": "卷三百七十",
        "no#": 19
    },
    {
        "title": "贈友人",
        "author": "呂溫",
        "biography": "",
        "paragraphs": [
            "南山雙喬松，擢本皆千尋。夕流膏露津，朝被青雲陰。",
            "負雪出深澗，搖風倚高岑。明堂久不構，雲幹何森森。",
            "匠意方雕巧，時情正誇淫。生材會有用，天地豈無心。"
        ],
        "notes": [
            ""
        ],
        "volume": "卷三百七十",
        "no#": 20
    },
    {
        "title": "道州夏日郡內北橋新亭書懷贈何元二處士",
        "author": "呂溫",
        "biography": "",
        "paragraphs": [
            "結構池梁上，登臨日幾回。晴空交密葉，陰岸積蒼苔。",
            "爽氣中央滿，清風四面來。振衣生羽翰，高枕出塵埃。",
            "齊物魚何樂，忘機鳥不猜。閑銷炎晝靜，選勝火雲開。",
            "僻遠宜孱性，優遊賴廢材。願為長泛梗，莫作重然灰。",
            "守道窮非過，先時動是災。寄言徐孺子，賓榻且徘徊。"
        ],
        "notes": [
            ""
        ],
        "volume": "卷三百七十",
        "no#": 21
    },
    {
        "title": "道州弘道縣主簿知縣三年頗著廉慎秩滿縣闕申使請留將赴衡州題其廳事",
        "author": "呂溫",
        "biography": "",
        "paragraphs": [
            "為理賴同力，陟明非所任。廢田方墾草，新柘未成陰。",
            "術淺功難就，人疲感易深。煩君駐歸棹，與慰不欺心。"
        ],
        "notes": [
            ""
        ],
        "volume": "卷三百七十",
        "no#": 22
    },
    {
        "title": "道州將赴衡州酬別江華毛令",
        "author": "呂溫",
        "biography": "",
        "paragraphs": [
            "布帛精粗任土宜，疲人識信每先期。",
            "明朝別後無他囑，雖是蒲鞭也莫施。"
        ],
        "notes": [
            ""
        ],
        "volume": "卷三百七十",
        "no#": 23
    },
    {
        "title": "道州夏日早訪荀參軍林園敬酬見贈",
        "author": "呂溫",
        "biography": "",
        "paragraphs": [
            "高眠日出始開門，竹徑旁通到後園。陶亮橫琴空有意，",
            "山郡本來車馬少，更容相訪莫辭喧。"
        ],
        "notes": [
            ""
        ],
        "volume": "卷三百七十",
        "no#": 24
    },
    {
        "title": "道州敬酬何處士懷郡樓月夜之作",
        "author": "呂溫",
        "biography": "",
        "paragraphs": [
            "清質悠悠素彩融，長川迥陸合為空。",
            "佳人甚近山城閉，夏夜相望水鏡中。"
        ],
        "notes": [
            ""
        ],
        "volume": "卷三百七十",
        "no#": 25
    },
    {
        "title": "道州敬酬何處士書情見贈",
        "author": "呂溫",
        "biography": "",
        "paragraphs": [
            "意氣曾傾四國豪，偶來幽寺息塵勞。嚴陵釣處江初滿，",
            "期君自致青雲上，不用傷心歎二毛。"
        ],
        "notes": [
            ""
        ],
        "volume": "卷三百七十",
        "no#": 26
    },
    {
        "title": "戲贈靈澈上人",
        "author": "呂溫",
        "biography": "",
        "paragraphs": [
            "僧家亦有芳春興，自是禪心無滯境。",
            "君看池水湛然時，何曾不受花枝影。"
        ],
        "notes": [
            ""
        ],
        "volume": "卷三百七十",
        "no#": 27
    },
    {
        "title": "二月一日是貞元舊節有感絕句寄黔南竇三洛陽盧七",
        "author": "呂溫",
        "biography": "",
        "paragraphs": [
            "同事先皇立玉墀，中和舊節又支離。",
            "今朝各自看花處，萬里遙知掩淚時。"
        ],
        "notes": [
            ""
        ],
        "volume": "卷三百七十",
        "no#": 28
    },
    {
        "title": "初發道州答崔三連州題海陽亭見寄絕句",
        "author": "呂溫",
        "biography": "",
        "paragraphs": [
            "吏中習隱好躋攀，不擾疲人便自閑。",
            "聞說殷勤海陽事，令人轉憶舜祠山。"
        ],
        "notes": [
            ""
        ],
        "volume": "卷三百七十",
        "no#": 29
    },
    {
        "title": "答段秀才",
        "author": "呂溫",
        "biography": "",
        "paragraphs": [
            "盡日看花君不來，江城半夜與君開。",
            "樓中共指南園火，紅燼隨花落碧苔。"
        ],
        "notes": [
            ""
        ],
        "volume": "卷三百七十",
        "no#": 30
    },
    {
        "title": "宗禮欲往桂州，苦雨因以戲贈",
        "author": "呂溫",
        "biography": "",
        "paragraphs": [
            "農人辛苦綠苗齊，正愛梅天水滿堤。",
            "知汝使車行意速，但令驄馬著鄣泥。"
        ],
        "notes": [
            ""
        ],
        "volume": "卷三百七十",
        "no#": 31
    },
    {
        "title": "道州奉寄襄陽裴相公",
        "author": "呂溫",
        "biography": "",
        "paragraphs": [
            "悠悠世路自浮沉，豈問仁賢待物心。",
            "最憶過時留宴處，豔歌催酒後亭深。"
        ],
        "notes": [
            ""
        ],
        "volume": "卷三百七十",
        "no#": 32
    }
]