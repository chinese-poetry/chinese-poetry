[
    {
        "title": "感古",
        "author": "司馬紮",
        "biography": "",
        "paragraphs": [
            "九折無停波，三光如轉燭。玄珠人不識，徒愛燕趙玉。",
            "祖龍已深惑，漢氏遠徇欲。驪山與茂陵，相對秋草綠。"
        ],
        "notes": [
            ""
        ],
        "volume": "卷五百九十六",
        "no#": 1
    },
    {
        "title": "贈王道士",
        "author": "司馬紮",
        "biography": "",
        "paragraphs": [
            "玉洞秋有花，蓬山夜無鬼。豈知浮雲世，生死逐流水。",
            "瑤台歌一曲，曲盡五煙起。悠然望虛路，玉京在海裏。",
            "青籙秘不聞，黃鶴去不止。願隨執輕策，往結周太子。"
        ],
        "notes": [
            ""
        ],
        "volume": "卷五百九十六",
        "no#": 2
    },
    {
        "title": "古思",
        "author": "司馬紮",
        "biography": "",
        "paragraphs": [
            "春華惜妾態，秋草念妾心。始知井邊桐，不如堂上琴。",
            "月落卻羨鏡，花飛猶委苔。門前長江水，一去終不回。"
        ],
        "notes": [
            ""
        ],
        "volume": "卷五百九十六",
        "no#": 3
    },
    {
        "title": "獵客",
        "author": "司馬紮",
        "biography": "",
        "paragraphs": [
            "五陵射雕客，走馬占春光。下馬青樓前，華裾獨煌煌。",
            "自言家咸京，世族如金張。擊鐘傳鼎食，爾來八十強。",
            "朱門爭先開，車輪滿路傍。娥娥燕趙人，珠箔閉高堂。",
            "清歌雜妙舞，臨歡度曲長。朝遊園花新，夜宴池月涼。",
            "更以馳驟多，意氣事強梁。君王正年少，終日在長楊。"
        ],
        "notes": [
            ""
        ],
        "volume": "卷五百九十六",
        "no#": 4
    },
    {
        "title": "送進士苗縱歸紫邏山居",
        "author": "司馬紮",
        "biography": "",
        "paragraphs": [
            "汝上多奇山，高懷愜清境。強來幹名地，冠帶不能整。",
            "常言夢歸處，泉石寒更靜。鶴聲夜無人，空月隨松影。",
            "今朝拋我去，春物傷明景。悵望相送還，微陽在東嶺。"
        ],
        "notes": [
            ""
        ],
        "volume": "卷五百九十六",
        "no#": 5
    },
    {
        "title": "賣花者",
        "author": "司馬紮",
        "biography": "",
        "paragraphs": [
            "少壯彼何人，種花荒苑外。不知力田苦，卻笑耕耘輩。",
            "當春賣春色，來往經幾代。長安甲第多，處處花堪愛。",
            "良金不惜費，競取園中最。一蕊才占煙，歌聲已高會。",
            "自言種花地，終日擁軒蓋。農夫官役時，獨與花相對。",
            "那令賣花者，久為生人害。貴粟不貴花，生人自應泰。"
        ],
        "notes": [
            ""
        ],
        "volume": "卷五百九十六",
        "no#": 6
    },
    {
        "title": "彈琴",
        "author": "司馬紮",
        "biography": "",
        "paragraphs": [
            "涼室無外響，空桑七弦分。所彈非新聲，俗耳安肯聞。",
            "月落未終曲，暗中泣湘君。如傳我心苦，千里蒼梧雲。"
        ],
        "notes": [
            ""
        ],
        "volume": "卷五百九十六",
        "no#": 7
    },
    {
        "title": "古邊卒思歸",
        "author": "司馬紮",
        "biography": "",
        "paragraphs": [
            "有田不得耕，身臥遼陽城。夢中稻花香，覺後戰血腥。",
            "漢武在深殿，唯思廓寰瀛。中原半烽火，比屋皆點行。",
            "邊土無膏腴，閑地何必爭。徒令執耒者，刀下死縱橫。"
        ],
        "notes": [
            ""
        ],
        "volume": "卷五百九十六",
        "no#": 8
    },
    {
        "title": "美劉太保",
        "author": "司馬紮",
        "biography": "",
        "paragraphs": [
            "常愛魯仲連，退身得其趣。不知鴟夷子，更入五湖去。",
            "雲霞恣搖曳，鴻鵠無低翥。萬里天地空，清飆在平楚。",
            "藏名向寵節，辭疾去公務。夜盡醉弦歌，日高臥煙樹。",
            "豈嗤生前樂，千載自垂裕。論道複論功，皆可黃金鑄。"
        ],
        "notes": [
            ""
        ],
        "volume": "卷五百九十六",
        "no#": 9
    },
    {
        "title": "蠶女",
        "author": "司馬紮",
        "biography": "",
        "paragraphs": [
            "養蠶先養桑，蠶老人亦衰。苟無園中葉，安得機上絲。",
            "妾家非豪門，官賦日相追。鳴梭夜達曉，猶恐不及時。",
            "但憂蠶與桑，敢問結髮期。東鄰女新嫁，照鏡弄蛾眉。"
        ],
        "notes": [
            ""
        ],
        "volume": "卷五百九十六",
        "no#": 10
    },
    {
        "title": "效陶彭澤",
        "author": "司馬紮",
        "biography": "",
        "paragraphs": [
            "一夢倏已盡，百年如露草。獨有南山高，不與人共老。",
            "尊中貯靈味，無事即醉倒。何必鳴鼓鐘，然後樂懷抱。",
            "輕波向海疾，浮雲歸穀早。形役良可嗟，唯能徇天道。"
        ],
        "notes": [
            ""
        ],
        "volume": "卷五百九十六",
        "no#": 11
    },
    {
        "title": "鋤草怨",
        "author": "司馬紮",
        "biography": "",
        "paragraphs": [
            "種田望雨多，雨多長蓬蒿。亦念官賦急，寧知荷鋤勞。",
            "亭午霽日明，鄰翁醉陶陶。鄉吏不到門，禾黍苗自高。",
            "獨有辛苦者，屢為州縣徭。罷鋤田又廢，戀鄉不忍逃。",
            "出門吏相促，鄰家滿倉穀。鄰翁不可告，盡日向田哭。"
        ],
        "notes": [
            ""
        ],
        "volume": "卷五百九十六",
        "no#": 12
    },
    {
        "title": "山中晚興寄裴侍禦",
        "author": "司馬紮",
        "biography": "",
        "paragraphs": [
            "雷息疏雨散，空山夏雲晴。南軒對林晚，籬落新蛩鳴。",
            "白酒一樽滿，坐歌天地清。十年身未閑，心在人間名。",
            "永懷君親恩，久賤難退情。安得蓬丘侶，提攜采瑤英。"
        ],
        "notes": [
            ""
        ],
        "volume": "卷五百九十六",
        "no#": 13
    },
    {
        "title": "築台",
        "author": "司馬紮",
        "biography": "",
        "paragraphs": [
            "魏國昔強盛，宮中金玉多。征丁築層台，唯恐不巍峨。",
            "結構切星漢，躋攀橫綺羅。朝觀細腰舞，夜聽皓齒歌。",
            "詎念人力勞，安問黍與禾。一朝國既傾，千仞堂亦平。",
            "舞模衰柳影，歌留草蟲聲。月照白露寒，蒼蒼故鄴城。",
            "漢文有遺美，對此清飆生。"
        ],
        "notes": [
            ""
        ],
        "volume": "卷五百九十六",
        "no#": 14
    },
    {
        "title": "道中早發",
        "author": "司馬紮",
        "biography": "",
        "paragraphs": [
            "野店雞一聲，蕭蕭客車動。西峰帶曉月，十裏猶相送。",
            "繁弦滿長道，羸馬四蹄重。遙羨青樓人，錦衾方遠夢。",
            "功名不我與，孤劍何所用。行役難自休，家山憶秋洞。"
        ],
        "notes": [
            ""
        ],
        "volume": "卷五百九十六",
        "no#": 15
    },
    {
        "title": "滄浪峽",
        "author": "司馬紮",
        "biography": "",
        "paragraphs": [
            "山下水聲深，水邊山色聚。月照秋自清，花名春不去。",
            "似非人間境，又近紅塵路。乍入洞中天，更移雲外步。",
            "我殊惺惺者，猶得滄浪趣。可以濯吾纓，斯言誠所慕。"
        ],
        "notes": [
            ""
        ],
        "volume": "卷五百九十六",
        "no#": 16
    },
    {
        "title": "感螢",
        "author": "司馬紮",
        "biography": "",
        "paragraphs": [
            "愛爾持照書，臨書歎吾道。青熒一點光，曾誤幾人老。",
            "夜久獨此心，環垣閉秋草。"
        ],
        "notes": [
            ""
        ],
        "volume": "卷五百九十六",
        "no#": 17
    },
    {
        "title": "自渭南晚次華州",
        "author": "司馬紮",
        "biography": "",
        "paragraphs": [
            "前樓仙鼎原，西經赤水渡。火雲入村巷，餘雨依驛樹。",
            "我行傷去國，疲馬屢回顧。有如無窠鳥，觸熱不得住。",
            "峨峨華峰近，城郭生夕霧。逆旅何人尋，行客暗中住。",
            "卻思林丘臥，自愜平生素。勞役今若茲，羞吟招隱句。"
        ],
        "notes": [
            ""
        ],
        "volume": "卷五百九十六",
        "no#": 18
    },
    {
        "title": "近別",
        "author": "司馬紮",
        "biography": "",
        "paragraphs": [
            "咫尺不相見，便同天一涯。何必隔關山，乃言傷別離。",
            "君心與我心，脈脈無由知。誰堪近別苦，遠別猶有期。"
        ],
        "notes": [
            ""
        ],
        "volume": "卷五百九十六",
        "no#": 19
    },
    {
        "title": "江上秋夕",
        "author": "司馬紮",
        "biography": "",
        "paragraphs": [
            "茂陵歸路絕，誰念此淹留。極目月沈浦，苦吟霜滿舟。",
            "孤猿啼後夜，久客病高秋。欲寄鄉關恨，寒江無北流。"
        ],
        "notes": [
            ""
        ],
        "volume": "卷五百九十六",
        "no#": 20
    },
    {
        "title": "送歸客",
        "author": "司馬紮",
        "biography": "",
        "paragraphs": [
            "多才與命違，末路隱柴扉。白髮何人問，青山一劍歸。",
            "晴煙獨鳥沒，野渡亂花飛。寂寞長亭外，依然空落暉。"
        ],
        "notes": [
            ""
        ],
        "volume": "卷五百九十六",
        "no#": 21
    },
    {
        "title": "東門晚望",
        "author": "司馬紮",
        "biography": "",
        "paragraphs": [
            "青門聊極望，何事久離群。芳草失歸路，故鄉空暮雲。",
            "信回陵樹老，夢斷灞流分。兄弟正南北，鴻聲堪獨聞。"
        ],
        "notes": [
            ""
        ],
        "volume": "卷五百九十六",
        "no#": 22
    },
    {
        "title": "上巳日曲江有感",
        "author": "司馬紮",
        "biography": "",
        "paragraphs": [
            "萬花明曲水，車馬動秦川。此日不得意，青春徒少年。",
            "晴沙下鷗鷺，幽沚生蘭荃。向晚積歸念，江湖心渺然。"
        ],
        "notes": [
            ""
        ],
        "volume": "卷五百九十六",
        "no#": 23
    },
    {
        "title": "宿壽安甘棠館",
        "author": "司馬紮",
        "biography": "",
        "paragraphs": [
            "行人方倦役，到此似還鄉。流水來關外，青山近洛陽。",
            "溪雲歸洞鶴，松月半軒霜。坐恐晨鐘動，天涯道路長。"
        ],
        "notes": [
            ""
        ],
        "volume": "卷五百九十六",
        "no#": 24
    },
    {
        "title": "送友人下第東游",
        "author": "司馬紮",
        "biography": "",
        "paragraphs": [
            "出門皆有托，君去獨何親。闕下新交少，天涯舊業貧。",
            "煙寒嶽樹暝，雪後嶺梅春。聖代留昆玉，那令愧郤詵。"
        ],
        "notes": [
            ""
        ],
        "volume": "卷五百九十六",
        "no#": 25
    },
    {
        "title": "山齋會別",
        "author": "司馬紮",
        "biography": "",
        "paragraphs": [
            "春草平陵路，荷衣醉別離。將尋洛陽友，共結洞庭期。",
            "星月半山盡，天雞出海遲。無輕此分手，他日重相思。"
        ],
        "notes": [
            ""
        ],
        "volume": "卷五百九十六",
        "no#": 26
    },
    {
        "title": "曉過伊水寄龍門僧",
        "author": "司馬紮",
        "biography": "",
        "paragraphs": [
            "龍門樹色暗蒼蒼，伊水東流客恨長。病馬獨嘶殘夜月，",
            "山下禪庵老師在，願將形役問空王。"
        ],
        "notes": [
            ""
        ],
        "volume": "卷五百九十六",
        "no#": 27
    },
    {
        "title": "送孔恂入洛",
        "author": "司馬紮",
        "biography": "",
        "paragraphs": [
            "洛陽古城秋色多，送君此去心如何。青山欲暮惜別酒，",
            "行人正苦奈分手，日落遠水生微波。"
        ],
        "notes": [
            ""
        ],
        "volume": "卷五百九十六",
        "no#": 28
    },
    {
        "title": "觀郊禮",
        "author": "司馬紮",
        "biography": "",
        "paragraphs": [
            "鐘鼓旌旗引六飛，玉皇初著畫龍衣。",
            "泰壇煙盡星河曉，萬國心隨彩仗歸。"
        ],
        "notes": [
            ""
        ],
        "volume": "卷五百九十六",
        "no#": 29
    },
    {
        "title": "宮怨",
        "author": "司馬紮",
        "biography": "",
        "paragraphs": [
            "柳色參差掩畫樓，曉鶯啼送滿宮愁。",
            "年年花落無人見，空逐春泉出禦溝。"
        ],
        "notes": [
            ""
        ],
        "volume": "卷五百九十六",
        "no#": 30
    },
    {
        "title": "南徐夕眺",
        "author": "司馬紮",
        "biography": "",
        "paragraphs": [
            "行吟向暮天，何處不淒然。岸影幾家柳，笛聲何處船。",
            "樓分瓜步月，鳥入秣陵煙。故里無人到，鄉書誰為傳。"
        ],
        "notes": [
            ""
        ],
        "volume": "卷五百九十六",
        "no#": 31
    },
    {
        "title": "題清上人",
        "author": "司馬紮",
        "biography": "",
        "paragraphs": [
            "古院閉松色，入門人自閑。罷經來宿鳥，支策對秋山。",
            "客念蓬梗外，禪心煙霧間。空憐濯纓處，階下水潺潺。"
        ],
        "notes": [
            ""
        ],
        "volume": "卷五百九十六",
        "no#": 32
    },
    {
        "title": "塗中寄薛中裕",
        "author": "司馬紮",
        "biography": "",
        "paragraphs": [
            "貧交千裏外，失路更傷離。曉淚芳草盡，夜魂明月知。",
            "空山連野外，寒鳥下霜枝。此景正寥落，為君玄發衰。"
        ],
        "notes": [
            ""
        ],
        "volume": "卷五百九十六",
        "no#": 33
    },
    {
        "title": "白馬津阻雨",
        "author": "司馬紮",
        "biography": "",
        "paragraphs": [
            "津樹蕭蕭旅館空，坐看疏葉繞階紅。故鄉千里楚雲外，",
            "功名倘遂身無事，終向溪頭伴釣翁。"
        ],
        "notes": [
            ""
        ],
        "volume": "卷五百九十六",
        "no#": 34
    },
    {
        "title": "秋日懷儲嗣宗",
        "author": "司馬紮",
        "biography": "",
        "paragraphs": [
            "故人北游久不回，塞雁南渡聲何哀。",
            "相思聞雁更惆悵，卻向單于台下來。"
        ],
        "notes": [
            ""
        ],
        "volume": "卷五百九十六",
        "no#": 35
    },
    {
        "title": "夜聽李山人彈琴",
        "author": "司馬紮",
        "biography": "",
        "paragraphs": [
            "瑤琴夜久弦秋清，楚客一奏湘煙生。",
            "曲中聲盡意不盡，月照竹軒紅葉明。"
        ],
        "notes": [
            ""
        ],
        "volume": "卷五百九十六",
        "no#": 36
    },
    {
        "title": "隱者",
        "author": "司馬紮",
        "biography": "",
        "paragraphs": [
            "松間開一徑，秋草自相依。終日不冠帶，空山無是非。",
            "投綸溪鳥伴，曝藥穀雲飛。時向鄰家去，狂歌夜醉歸。"
        ],
        "notes": [
            ""
        ],
        "volume": "卷五百九十六",
        "no#": 37
    },
    {
        "title": "登河中鸛雀樓",
        "author": "司馬紮",
        "biography": "",
        "paragraphs": [
            "樓中見千里，樓影入通津。煙樹遙分陝，山河曲向秦。",
            "興亡留白日，今古共紅塵。鸛雀飛何處，城隅草自春。"
        ],
        "notes": [
            ""
        ],
        "volume": "卷五百九十六",
        "no#": 38
    },
    {
        "title": "漾陂晚望",
        "author": "司馬紮",
        "biography": "",
        "paragraphs": [
            "遠客家水國，此來如到鄉。何人垂白髮，一葉釣殘陽。",
            "柳暗鳥乍起，渚深蘭自芳。因知帝城下，有路向滄浪。"
        ],
        "notes": [
            ""
        ],
        "volume": "卷五百九十六",
        "no#": 39
    }
]