[
    {
        "title": "與薛昭合婚詩",
        "author": "張雲容",
        "biography": "",
        "paragraphs": [
            "臉花不綻幾含幽，今夕陽春獨換秋。",
            "我守孤燈無白日，寒雲隴上更添愁。",
            "幽谷啼鶯整羽翰，犀沈玉冷自長歎。",
            "月華不向扃泉戶，露滴松枝一夜寒。",
            "韶光不見分成塵，曾餌金丹忽有神。",
            "不意薛生攜舊律，獨開幽谷一枝春。",
            "誤入宮垣漏網人，月華靜洗玉階塵。",
            "自疑飛到蓬萊頂，瓊豔三枝半夜春。"
        ],
        "notes": [
            ""
        ],
        "volume": "卷八百六十三",
        "no#": 1
    },
    {
        "title": "留別盧陲",
        "author": "崔少玄",
        "biography": "",
        "paragraphs": [
            "得之一元，匪受自天。太老之真，無上之仙。光含影藏，",
            "丹霄碧虛，上聖之儔。百歲之後，空餘墳丘。"
        ],
        "notes": [
            ""
        ],
        "volume": "卷八百六十三",
        "no#": 2
    },
    {
        "title": "歌",
        "author": "戚逍遙",
        "biography": "",
        "paragraphs": [
            "笑看滄海欲成塵，王母花前別眾真。",
            "千歲卻歸天上去，一心珍重世間人。"
        ],
        "notes": [
            ""
        ],
        "volume": "卷八百六十三",
        "no#": 3
    },
    {
        "title": "錦城春望",
        "author": "卓英英",
        "biography": "",
        "paragraphs": [
            "和風裝點錦城春，細雨如絲壓玉塵。",
            "漫把詩情訪奇景，豔花濃酒屬閒人。"
        ],
        "notes": [
            ""
        ],
        "volume": "卷八百六十三",
        "no#": 4
    },
    {
        "title": "理笙",
        "author": "卓英英",
        "biography": "",
        "paragraphs": [
            "頻倚銀屏理鳳笙，調中幽意起春情。",
            "因思往事成惆悵，不得緱山和一聲。"
        ],
        "notes": [
            ""
        ],
        "volume": "卷八百六十三",
        "no#": 5
    },
    {
        "title": "遊福感寺答少年",
        "author": "卓英英",
        "biography": "",
        "paragraphs": [
            "牡丹未及開時節，況是秋風莫近前。",
            "留待來年二三月，一枝和露壓神仙。"
        ],
        "notes": [
            ""
        ],
        "volume": "卷八百六十三",
        "no#": 6
    },
    {
        "title": "答玄士",
        "author": "卓英英",
        "biography": "",
        "paragraphs": [
            "數載幽欄種牡丹，裹香包豔待神仙。",
            "神仙既有丹青術，攜取何妨入洞天。"
        ],
        "notes": [
            ""
        ],
        "volume": "卷八百六十三",
        "no#": 7
    },
    {
        "title": "和卓英英錦城春望",
        "author": "眉娘",
        "biography": "",
        "paragraphs": [
            "蠶市初開處處春，九衢明豔起香塵。",
            "世間總有浮華事，爭及仙山出世人。"
        ],
        "notes": [
            ""
        ],
        "volume": "卷八百六十三",
        "no#": 8
    },
    {
        "title": "和卓英英理笙",
        "author": "眉娘",
        "biography": "",
        "paragraphs": [
            "但于閨閣熟吹笙，太白真仙自有情。",
            "他日丹霄驂白鳳，何愁子晉不聞聲。"
        ],
        "notes": [
            ""
        ],
        "volume": "卷八百六十三",
        "no#": 9
    },
    {
        "title": "附：太白山玄士畫地吟",
        "author": "眉娘",
        "biography": "",
        "paragraphs": [
            "學得丹青數萬年，人間幾度變桑田。",
            "桑田雖變丹青在，誰向丹青合得仙。"
        ],
        "notes": [
            ""
        ],
        "volume": "卷八百六十三",
        "no#": 10
    },
    {
        "title": "答張鬱歌",
        "author": "洛川仙女",
        "biography": "",
        "paragraphs": [
            "彩雲入帝鄉，白鶴又回翔。久留深不可，蓬島路遐長。",
            "空愛長生術，不是長生人。今日洛川別，可惜洞中春。"
        ],
        "notes": [
            ""
        ],
        "volume": "卷八百六十三",
        "no#": 11
    },
    {
        "title": "附：張郁洛川沿步吟",
        "author": "洛川仙女",
        "biography": "",
        "paragraphs": [
            "浮生如夢能幾何，浮生複更憂患多。",
            "無人與我長生術，洛川春日且長歌。"
        ],
        "notes": [
            ""
        ],
        "volume": "卷八百六十三",
        "no#": 12
    },
    {
        "title": "題玉壺贈元柳二子",
        "author": "南溟夫人",
        "biography": "",
        "paragraphs": [
            "來從一葉舟中來，去向百花橋上去。",
            "若到人間扣玉壺，鴛鴦自解分明語。"
        ],
        "notes": [
            ""
        ],
        "volume": "卷八百六十三",
        "no#": 13
    },
    {
        "title": "會真詩",
        "author": "雲台峰女仙",
        "biography": "",
        "paragraphs": [
            "人世徒紛擾，其生似夢華。誰言今昔裏，俯首視雲霞。"
        ],
        "notes": [
            ""
        ],
        "volume": "卷八百六十三",
        "no#": 14
    },
    {
        "title": "會真詩",
        "author": "雲台峰女仙",
        "biography": "",
        "paragraphs": [
            "幾劫澄煩思，今身僅小成。誓將雲外隱，不向世間存。"
        ],
        "notes": [
            ""
        ],
        "volume": "卷八百六十三",
        "no#": 15
    },
    {
        "title": "會真詩",
        "author": "雲台峰女仙",
        "biography": "",
        "paragraphs": [
            "綽約離塵世，從容上太清。雲衣無綻日，鶴駕沒遙程。"
        ],
        "notes": [
            ""
        ],
        "volume": "卷八百六十三",
        "no#": 16
    },
    {
        "title": "會真詩",
        "author": "雲台峰女仙",
        "biography": "",
        "paragraphs": [
            "華嶽無三尺，東瀛僅一杯。入雲騎彩鳳，歌舞上蓬萊。"
        ],
        "notes": [
            ""
        ],
        "volume": "卷八百六十三",
        "no#": 17
    },
    {
        "title": "會真詩",
        "author": "雲台峰女仙",
        "biography": "",
        "paragraphs": [
            "共作雲山侶，俱辭世界塵。靜思前日事，拋卻幾年身。"
        ],
        "notes": [
            ""
        ],
        "volume": "卷八百六十三",
        "no#": 18
    },
    {
        "title": "仙詩五首",
        "author": "吳清妻",
        "biography": "",
        "paragraphs": [
            "道啟真心覺漸清，天教絕粒應精誠。",
            "雲外仙歌笙管合，花間風引步虛聲。",
            "□□□□□□□，□君隱處當一星。",
            "□□蓮花山頭飯，黃精仙人掌上經。",
            "飛鳥莫到人莫攀，一隱十年不下山。",
            "袖中短書誰為達，華山道士賣藥還。",
            "日落焚香坐醮壇，庭花露濕漸更闌。",
            "淨水仙童調玉液，春宵羽客化金丹。",
            "攝念精思引彩霞，焚香虛室對煙花。",
            "道合雲霄遊紫府，湛然真境瑞皇家。"
        ],
        "notes": [
            ""
        ],
        "volume": "卷八百六十三",
        "no#": 19
    },
    {
        "title": "贈封陟",
        "author": "上元夫人",
        "biography": "",
        "paragraphs": [
            "謫居蓬島別瑤池，春媚煙花有所思。",
            "為愛君心能潔白，願操箕帚奉屏幃。"
        ],
        "notes": [
            ""
        ],
        "volume": "卷八百六十三",
        "no#": 20
    },
    {
        "title": "再贈",
        "author": "上元夫人",
        "biography": "",
        "paragraphs": [
            "弄玉有夫皆得道，劉綱兼室盡登仙。",
            "君能仔細窺朝露，須逐雲車拜洞天。"
        ],
        "notes": [
            ""
        ],
        "volume": "卷八百六十三",
        "no#": 21
    },
    {
        "title": "留別",
        "author": "上元夫人",
        "biography": "",
        "paragraphs": [
            "蕭郎不顧鳳樓人，雲澀回車淚臉新。",
            "愁想蓬瀛歸去路，難窺舊苑碧桃春。"
        ],
        "notes": [
            ""
        ],
        "volume": "卷八百六十三",
        "no#": 22
    },
    {
        "title": "題寺廊柱",
        "author": "慈恩院女仙",
        "biography": "",
        "paragraphs": [
            "皇子陂頭好月明，忘卻華筵到曉行。",
            "煙收山低翠黛橫，折得荷花遠恨生。",
            "湖水團團夜如鏡，碧樹紅花相掩映。",
            "北斗闌幹移曉柄，有似佳期常不定。"
        ],
        "notes": [
            ""
        ],
        "volume": "卷八百六十三",
        "no#": 23
    },
    {
        "title": "後土夫人",
        "author": "蜀宮群仙",
        "biography": "",
        "paragraphs": [
            "偶引群仙到世間，熏風殿裏醉華筵。",
            "等閒貪賞不歸去，愁殺韋郎一覺眠。"
        ],
        "notes": [
            ""
        ],
        "volume": "卷八百六十三",
        "no#": 24
    },
    {
        "title": "王母",
        "author": "蜀宮群仙",
        "biography": "",
        "paragraphs": [
            "滄海成塵幾萬秋，碧桃花發長春愁。",
            "不來便是數千載，周穆漢皇何處遊。"
        ],
        "notes": [
            ""
        ],
        "volume": "卷八百六十三",
        "no#": 25
    },
    {
        "title": "麻姑",
        "author": "蜀宮群仙",
        "biography": "",
        "paragraphs": [
            "世間何事不潸然，得失人情命不延。",
            "適向蔡家廳上飲，回頭已見一千年。"
        ],
        "notes": [
            ""
        ],
        "volume": "卷八百六十三",
        "no#": 26
    },
    {
        "title": "上元夫人",
        "author": "蜀宮群仙",
        "biography": "",
        "paragraphs": [
            "思量往事一愁容，阿母曾邀到漢宮。",
            "城闕不存人不見，茂陵荒草恨無窮。"
        ],
        "notes": [
            ""
        ],
        "volume": "卷八百六十三",
        "no#": 27
    },
    {
        "title": "弄玉",
        "author": "蜀宮群仙",
        "biography": "",
        "paragraphs": [
            "采鳳飛來到禁闈，便隨王母駐瑤池。",
            "如今記得秦樓上，偷見蕭郎惱妾時。"
        ],
        "notes": [
            ""
        ],
        "volume": "卷八百六十三",
        "no#": 28
    },
    {
        "title": "太真",
        "author": "蜀宮群仙",
        "biography": "",
        "paragraphs": [
            "春夢悠揚生下界，一堪成笑一堪悲。",
            "馬嵬不是無情地，自遇蓬萊睡覺時。"
        ],
        "notes": [
            ""
        ],
        "volume": "卷八百六十三",
        "no#": 29
    },
    {
        "title": "贈郭翰二首",
        "author": "織女",
        "biography": "",
        "paragraphs": [
            "河漢雖雲闊，三秋尚有期。情人終已矣，良會更何時。",
            "朱閣臨清溪，瓊宮銜紫房。佳情期在此，只是斷人腸。"
        ],
        "notes": [
            ""
        ],
        "volume": "卷八百六十三",
        "no#": 30
    },
    {
        "title": "附：郭翰酬織女",
        "author": "織女",
        "biography": "",
        "paragraphs": [
            "人世將天上，由來不可期。誰知一回顧，更作兩相思。",
            "贈枕猶香澤，啼衣尚淚痕。玉顏霄漢裏，空有往來魂。"
        ],
        "notes": [
            ""
        ],
        "volume": "卷八百六十三",
        "no#": 31
    },
    {
        "title": "書任生案",
        "author": "嵩山女",
        "biography": "",
        "paragraphs": [
            "我本籍上清，謫居遊五嶽。以君無俗累，來勸神仙學。",
            "葛洪還有婦，王母亦有夫。神仙盡靈匹，君意合何如。"
        ],
        "notes": [
            ""
        ],
        "volume": "卷八百六十三",
        "no#": 32
    },
    {
        "title": "臨去書贈",
        "author": "嵩山女",
        "biography": "",
        "paragraphs": [
            "君子既執迷，無由達情素。明月海山上，秋風獨歸去。"
        ],
        "notes": [
            ""
        ],
        "volume": "卷八百六十三",
        "no#": 33
    },
    {
        "title": "與趙旭叩柱歌",
        "author": "青童",
        "biography": "",
        "paragraphs": [
            "白雲飄飄星漢斜，獨行窈窕浮雲車。",
            "仙郎獨邀青童君，結情羅帳連心花。"
        ],
        "notes": [
            ""
        ],
        "volume": "卷八百六十三",
        "no#": 34
    },
    {
        "title": "題壁",
        "author": "觀梅女仙",
        "biography": "",
        "paragraphs": [
            "南枝向暖北枝寒，一種春花有兩般。",
            "憑仗高樓莫吹笛，大家留取倚闌看。"
        ],
        "notes": [
            ""
        ],
        "volume": "卷八百六十三",
        "no#": 35
    },
    {
        "title": "歌",
        "author": "吳彩鸞",
        "biography": "",
        "paragraphs": [
            "若能相伴陟仙壇，應得文簫駕彩鸞。",
            "自有繡襦並甲帳，瑤台不怕雪霜寒。"
        ],
        "notes": [
            ""
        ],
        "volume": "卷八百六十三",
        "no#": 36
    },
    {
        "title": "臨化絕句",
        "author": "王氏女",
        "biography": "",
        "paragraphs": [
            "玩水登山無足時，諸仙頻下聽吟詩。",
            "此心不戀居人世，唯見天邊雙鶴飛。"
        ],
        "notes": [
            ""
        ],
        "volume": "卷八百六十三",
        "no#": 37
    },
    {
        "title": "贈華山遊人",
        "author": "毛女正美",
        "biography": "",
        "paragraphs": [
            "藥苗不滿笥，又更上危巔。回首歸去路，相將入翠煙。",
            "曾折松枝為寶櫛，又編栗葉代羅襦。",
            "有時問卻秦宮事，笑撚山花望太虛。"
        ],
        "notes": [
            ""
        ],
        "volume": "卷八百六十三",
        "no#": 38
    },
    {
        "title": "在紫霄夫人席上作",
        "author": "桃花夫人",
        "biography": "",
        "paragraphs": [
            "昔時訓子西河上，漢使經過問妾緣。",
            "自到仙山不知老，凡間喚作幾千年。"
        ],
        "notes": [
            ""
        ],
        "volume": "卷八百六十三",
        "no#": 39
    },
    {
        "title": "答孫玄照",
        "author": "王仙仙",
        "biography": "",
        "paragraphs": [
            "鴛鴦相見不相隨，籠裏籠前整羽衣。",
            "但得他時人放去，水中長作一雙飛。"
        ],
        "notes": [
            ""
        ],
        "volume": "卷八百六十三",
        "no#": 40
    },
    {
        "title": "附：孫玄照琴中歌贈王仙仙",
        "author": "王仙仙",
        "biography": "",
        "paragraphs": [
            "相如曾作鳳兮吟，昔被文君會此音。",
            "今日孤鸞還獨語，痛哉仙子不彈琴。"
        ],
        "notes": [
            ""
        ],
        "volume": "卷八百六十三",
        "no#": 41
    },
    {
        "title": "臨刑賦",
        "author": "楊損",
        "biography": "",
        "paragraphs": [
            "聖主何曾識仲都，可嗟社稷在須臾。",
            "市東便是神仙窟，何必乘舟泛五湖。"
        ],
        "notes": [
            ""
        ],
        "volume": "卷八百六十三",
        "no#": 42
    },
    {
        "title": "別遙見詩",
        "author": "妙女",
        "biography": "",
        "paragraphs": [
            "手攀橋柱立，滴淚天河滿。"
        ],
        "notes": [
            ""
        ],
        "volume": "卷八百六十三",
        "no#": 43
    }
]