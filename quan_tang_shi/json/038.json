[
    {
        "title": "詠舞",
        "author": "蕭德言",
        "biography": "",
        "paragraphs": [
            "低身鏘玉佩，舉袖拂羅衣。對簷疑燕起，映雪似花飛。"
        ],
        "notes": [
            ""
        ],
        "volume": "卷三十八",
        "no#": 1
    },
    {
        "title": "過嚴君平古井",
        "author": "鄭世翼",
        "biography": "",
        "paragraphs": [
            "嚴平本高尚，遠蹈古人風。賣卜成都市，流名大漢中。",
            "舊井改人世，寒泉久不通。年多既罷汲，無禽乃遂空。",
            "如何屬秋氣，唯見落雙桐。"
        ],
        "notes": [
            ""
        ],
        "volume": "卷三十八",
        "no#": 2
    },
    {
        "title": "登北邙還望京洛",
        "author": "鄭世翼",
        "biography": "",
        "paragraphs": [
            "步登北邙阪，踟躕聊寫望。宛洛盛皇居，規模窮大壯。",
            "三河分設險，兩崤資巨防。飛觀紫煙中，層台碧雲上。",
            "青槐夾馳道，迢迢修且曠。左右多第宅，參差居將相。",
            "清晨謁帝返，車馬相追訪。胥徒各異流，文物紛殊狀。",
            "囂塵暗天起，簫管從風颺。伊余孤且直，生平獨淪喪。",
            "山幽有桂叢，何為坐惆悵。"
        ],
        "notes": [
            ""
        ],
        "volume": "卷三十八",
        "no#": 3
    },
    {
        "title": "巫山高",
        "author": "鄭世翼",
        "biography": "",
        "paragraphs": [
            "巫山淩太清，岧嶢類削成。霏霏暮雨合，靄靄朝雲生。",
            "危峰入鳥道，深谷寫猿聲。別有幽棲客，淹留攀桂情。"
        ],
        "notes": [
            ""
        ],
        "volume": "卷三十八",
        "no#": 4
    },
    {
        "title": "看新婚",
        "author": "鄭世翼",
        "biography": "",
        "paragraphs": [
            "初笄夢桃李，新妝應摽梅。疑逐朝雲去，翻隨暮雨來。",
            "雜佩含風響，叢花隔扇開。姮娥對此夕，何用久裴回。"
        ],
        "notes": [
            ""
        ],
        "volume": "卷三十八",
        "no#": 5
    },
    {
        "title": "見佳人負錢出路",
        "author": "鄭世翼",
        "biography": "",
        "paragraphs": [
            "獨負千金價，應從買笑來。只持難發口，經為幾人開。"
        ],
        "notes": [
            ""
        ],
        "volume": "卷三十八",
        "no#": 6
    },
    {
        "title": "送金竟陵入蜀",
        "author": "崔信明",
        "biography": "",
        "paragraphs": [
            "金門去蜀道，玉壘望長安。豈言千里遠，方尋九折難。",
            "西上君飛蓋，東歸我掛冠。猿聲出峽斷，月彩落江寒。",
            "從今與君別，花月幾新殘。"
        ],
        "notes": [
            ""
        ],
        "volume": "卷三十八",
        "no#": 7
    },
    {
        "title": "句",
        "author": "崔信明",
        "biography": "",
        "paragraphs": [
            "楓落吳江冷。"
        ],
        "notes": [
            ""
        ],
        "volume": "卷三十八",
        "no#": 8
    },
    {
        "title": "侍宴詠石榴",
        "author": "孔紹安",
        "biography": "",
        "paragraphs": [
            "可惜庭中樹，移根逐漢臣。只為來時晚，花開不及春。"
        ],
        "notes": [
            ""
        ],
        "volume": "卷三十八",
        "no#": 9
    },
    {
        "title": "詠夭桃",
        "author": "孔紹安",
        "biography": "",
        "paragraphs": [
            "結葉還臨影，飛香欲遍空。不意餘花落，翻沉露井中。"
        ],
        "notes": [
            ""
        ],
        "volume": "卷三十八",
        "no#": 10
    },
    {
        "title": "贈蔡君",
        "author": "孔紹安",
        "biography": "",
        "paragraphs": [
            "疇昔同幽谷，伊爾遷喬木。赫奕盛青紫，討論窮簡牘。"
        ],
        "notes": [
            ""
        ],
        "volume": "卷三十八",
        "no#": 11
    },
    {
        "title": "結客少年場行",
        "author": "孔紹安",
        "biography": "",
        "paragraphs": [
            "結客佩吳鉤，橫行度隴頭。雁在弓前落，雲從陣後浮。",
            "吳師驚燧象，燕將警奔牛。轉蓬飛不息，冰河結未流。",
            "若使三邊定，當封萬戶侯。"
        ],
        "notes": [
            ""
        ],
        "volume": "卷三十八",
        "no#": 12
    },
    {
        "title": "傷顧學士",
        "author": "孔紹安",
        "biography": "",
        "paragraphs": [
            "迢遞雙崤道，超忽三川湄。此中俱失路，思君不可思。",
            "遊人行變橘，逝者遽焚芝。憶昔江湖上，同詠子衿詩。",
            "何言陵穀徙，翻驚鄰笛悲。陳根非席卉，繐帳異書帷。",
            "與善成空說，殲良信在茲。今日嚴夫子，哀命不哀時。"
        ],
        "notes": [
            ""
        ],
        "volume": "卷三十八",
        "no#": 13
    },
    {
        "title": "別徐永元秀才",
        "author": "孔紹安",
        "biography": "",
        "paragraphs": [
            "金湯既失險，玉石乃同焚。墜葉還相覆，落羽更為群。",
            "豈謂三秋節，重傷千里分。遠離弦易轉，幽咽水難聞。",
            "欲識相思處，山川間白雲。"
        ],
        "notes": [
            ""
        ],
        "volume": "卷三十八",
        "no#": 14
    },
    {
        "title": "落葉",
        "author": "孔紹安",
        "biography": "",
        "paragraphs": [
            "早秋驚落葉，飄零似客心。翻飛未肯下，猶言惜故林。"
        ],
        "notes": [
            ""
        ],
        "volume": "卷三十八",
        "no#": 15
    },
    {
        "title": "踏歌詞三首",
        "author": "謝偃",
        "biography": "",
        "paragraphs": [
            "春景嬌春台，新露泣新梅。春葉參差吐，新花重疊開。",
            "花影飛鶯去，歌聲度鳥來。倩看飄颻雪，何如舞袖回。",
            "逶迤度香閣，顧步出蘭閨。欲繞鴛鴦殿，先過桃李蹊。",
            "風帶舒還卷，簪花舉複低。欲問今宵樂，但聽歌聲齊。",
            "夜久星沉沒，更深月影斜。裙輕才動佩，鬟薄不勝花。",
            "細風吹寶袂，輕露濕紅紗。相看樂未已，蘭燈照九華。"
        ],
        "notes": [
            ""
        ],
        "volume": "卷三十八",
        "no#": 16
    },
    {
        "title": "樂府新歌應教",
        "author": "謝偃",
        "biography": "",
        "paragraphs": [
            "青樓綺閣已含春，凝妝豔粉複如神。細細輕裙全漏影，",
            "紫燕欲飛先繞棟，黃鶯始哢即嬌人。撩亂垂絲昏柳陌，"
        ],
        "notes": [
            ""
        ],
        "volume": "卷三十八",
        "no#": 17
    },
    {
        "title": "奉和出潁至淮應令",
        "author": "蔡允恭",
        "biography": "",
        "paragraphs": [
            "久倦川塗曲，忽此望淮圻。波長泛淼淼，眺迥情依依。",
            "稍覺金烏轉，漸見錦帆稀。欲知仁化洽，謳歌滿路歸。"
        ],
        "notes": [
            ""
        ],
        "volume": "卷三十八",
        "no#": 18
    },
    {
        "title": "和衛尉寺柳",
        "author": "杜之松",
        "biography": "",
        "paragraphs": [
            "漢將本屯營，遼河有戍城。大夫曾取姓，先生亦得名。",
            "高枝拂遠雁，疏影度遙星。不辭攀折苦，為入管弦聲。"
        ],
        "notes": [
            ""
        ],
        "volume": "卷三十八",
        "no#": 19
    },
    {
        "title": "答王無功冬夜載酒鄉館",
        "author": "崔善為",
        "biography": "",
        "paragraphs": [
            "頒條忝貴郡，懸榻久相望。處士同楊鄭，邦君謝李疆。",
            "詎知方擁彗，逢子敬惟桑。明朝蓬戶側，會自謁任棠。"
        ],
        "notes": [
            ""
        ],
        "volume": "卷三十八",
        "no#": 20
    },
    {
        "title": "答王無功九日",
        "author": "崔善為",
        "biography": "",
        "paragraphs": [
            "秋來菊花氣，深山客重尋。露葉疑涵玉，風花似散金。",
            "摘來還泛酒，獨坐即徐斟。王弘貪自醉，無複覓楊林。"
        ],
        "notes": [
            ""
        ],
        "volume": "卷三十八",
        "no#": 21
    },
    {
        "title": "答王無功問故園",
        "author": "朱仲晦",
        "biography": "",
        "paragraphs": [
            "我從銅州來，見子上京客。問我故鄉事，慰子羈旅色。",
            "子問我所知，我對子應識。朋游總強健，童稚各長成。",
            "華宗盛文史，連牆富池亭。獨子園最古，舊林間新坰。",
            "柳行隨堤勢，茅齋看地形。竹從去年移，梅是今年榮。",
            "渠水經夏響，石苔終歲青。院果早晚熟，林花先後明。",
            "語罷相歎息，浩然起深情。歸哉且五鬥，餉子東皋耕。"
        ],
        "notes": [
            ""
        ],
        "volume": "卷三十八",
        "no#": 22
    },
    {
        "title": "從軍行",
        "author": "王宏",
        "biography": "",
        "paragraphs": [
            "兒生三日掌上珠，燕頷猿肱穠李膚。十五學劍北擊胡，",
            "可憐少年把手時，黃鳥雙飛梨花白。秦王築城三千里，",
            "從來戰鬥不求勳，殺身為君君不聞。鳳凰樓上吹急管，"
        ],
        "notes": [
            ""
        ],
        "volume": "卷三十八",
        "no#": 23
    },
    {
        "title": "文德皇后挽歌",
        "author": "朱子奢",
        "biography": "",
        "paragraphs": [
            "神京背紫陌，縞駟結行輈。北去橫橋道，西分清渭流。",
            "寒光向壟沒，霜氣入松楸。今日泉台路，非是濯龍遊。"
        ],
        "notes": [
            ""
        ],
        "volume": "卷三十八",
        "no#": 24
    },
    {
        "title": "大酺樂",
        "author": "張文收",
        "biography": "",
        "paragraphs": [
            "淚滴珠難盡，容殘玉易銷。倘隨明月去，莫道夢魂遙。"
        ],
        "notes": [
            ""
        ],
        "volume": "卷三十八",
        "no#": 25
    },
    {
        "title": "與琳法師",
        "author": "毛明素",
        "biography": "",
        "paragraphs": [
            "冶長倦縲絏，韓安歎死灰。始驗山中木，方知貴不材。"
        ],
        "notes": [
            ""
        ],
        "volume": "卷三十八",
        "no#": 26
    }
]