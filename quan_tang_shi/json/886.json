[
    {
        "title": "中秋月",
        "author": "曹松",
        "biography": "",
        "paragraphs": [
            "九十日秋色，今秋已十分。孤光吞列宿，四面絕微雲。",
            "眾木排疏影，寒流疊細紋。遙遙望丹桂，心緒更紛紛。"
        ],
        "notes": [
            ""
        ],
        "volume": "卷八百八十六",
        "no#": 1
    },
    {
        "title": "寄方幹",
        "author": "曹松",
        "biography": "",
        "paragraphs": [
            "桐廬江水閑，終日對柴關。因想別離處，不知多少山。",
            "釣舟春岸闊，庭樹晚煙還。莫便求棲隱，桂枝堪恨顏。"
        ],
        "notes": [
            ""
        ],
        "volume": "卷八百八十六",
        "no#": 2
    },
    {
        "title": "宿山寺",
        "author": "曹松",
        "biography": "",
        "paragraphs": [
            "溪山盡日行，方聽遠鐘聲。入院逢僧定，登樓見月生。",
            "露垂群木潤，泉落一岩清。此景關吾事，通宵寐不成。"
        ],
        "notes": [
            ""
        ],
        "volume": "卷八百八十六",
        "no#": 3
    },
    {
        "title": "冬日登江樓",
        "author": "曹松",
        "biography": "",
        "paragraphs": [
            "高樓臨古岸，野步晚來登。江水因寒落，山雲為雪凝。",
            "遠村雖入望，危檻不堪憑。親老未歸去，鄉愁徒自興。"
        ],
        "notes": [
            ""
        ],
        "volume": "卷八百八十六",
        "no#": 4
    },
    {
        "title": "寄李處士",
        "author": "曹松",
        "biography": "",
        "paragraphs": [
            "僧話磻溪叟，平生重赤松。夜堂悲蟋蟀，秋水老芙蓉。",
            "吟坐倦垂釣，閑行多倚筇。聞名來已久，未得一相逢。",
            "塔見移來影，鐘聞過去聲。一齋唯默坐，應笑我營營。"
        ],
        "notes": [
            ""
        ],
        "volume": "卷八百八十六",
        "no#": 5
    },
    {
        "title": "客中立春",
        "author": "曹松",
        "biography": "",
        "paragraphs": [
            "玉燭傳佳節，陽和應此辰。土牛呈歲稔，彩燕表年春。",
            "臘盡星回次，寒餘月建寅。梅花將柳色，偏思越鄉人。"
        ],
        "notes": [
            ""
        ],
        "volume": "卷八百八十六",
        "no#": 6
    },
    {
        "title": "南塘暝興",
        "author": "曹松",
        "biography": "",
        "paragraphs": [
            "水色昏猶白，霞光暗漸無。風荷搖破扇，波月動連珠。",
            "蟋蟀啼相應，鴛鴦宿不孤。小僮頻報夜，歸步尚踟躕。"
        ],
        "notes": [
            ""
        ],
        "volume": "卷八百八十六",
        "no#": 7
    },
    {
        "title": "送鄭穀歸宜春",
        "author": "曹松",
        "biography": "",
        "paragraphs": [
            "無成歸故國，上馬亦高歌。況是飛鳴後，殊為喜慶多。",
            "暑消嵩嶽雨，涼吹洞庭波。莫使閑吟去，須期接盛科。"
        ],
        "notes": [
            ""
        ],
        "volume": "卷八百八十六",
        "no#": 8
    },
    {
        "title": "送曾德邁歸寧宜春",
        "author": "曹松",
        "biography": "",
        "paragraphs": [
            "湘東山川有清輝，袁水詞人得意歸。幾府爭馳毛義檄，",
            "想到宜陽更無事，並將歡慶奉庭闈。"
        ],
        "notes": [
            ""
        ],
        "volume": "卷八百八十六",
        "no#": 9
    },
    {
        "title": "山泉",
        "author": "李洞",
        "biography": "",
        "paragraphs": [
            "半空飛下水，勢去響如雷。靜徹啼猿寺，高淩坐客台。",
            "耳同經劍閣，身若到天臺。濺樹吹成凍，淩祠觸作灰。",
            "深中試楖栗，淺處落莓苔。半夜重城閉，潺湲枕上來。"
        ],
        "notes": [
            ""
        ],
        "volume": "卷八百八十六",
        "no#": 10
    },
    {
        "title": "松",
        "author": "盧士衡",
        "biography": "",
        "paragraphs": [
            "雲外千尋好性靈，伴杉陪柏事孤貞。招呼暑氣終無分，",
            "如逢郢匠垂搜采，為棟為梁力不輕。"
        ],
        "notes": [
            ""
        ],
        "volume": "卷八百八十六",
        "no#": 11
    },
    {
        "title": "再游紫陽洞重題小松",
        "author": "盧士衡",
        "biography": "",
        "paragraphs": [
            "仙家種此充朝食，葉葉枝枝造化力。去年見時似鶴高，",
            "好期逸士統貞根，昂枝點破秋苔色。尋思凡眼重花開，"
        ],
        "notes": [
            ""
        ],
        "volume": "卷八百八十六",
        "no#": 12
    },
    {
        "title": "湘江曉望",
        "author": "熊皎",
        "biography": "",
        "paragraphs": [
            "笙歌歡罷散離筵，水色朦朧蘸宿煙。山響疏鐘何處寺，",
            "歸夢已闌風色動，孤帆仍要住無緣。"
        ],
        "notes": [
            ""
        ],
        "volume": "卷八百八十六",
        "no#": 13
    },
    {
        "title": "早行",
        "author": "熊皎",
        "biography": "",
        "paragraphs": [
            "結束何妨早，將行四顧頻。山前猶見月，陌上未逢人。",
            "遠樹動宿鳥，危橋怯病身。漸明恒自慰，應免複迷津。"
        ],
        "notes": [
            ""
        ],
        "volume": "卷八百八十六",
        "no#": 14
    },
    {
        "title": "游嵩山",
        "author": "熊皎",
        "biography": "",
        "paragraphs": [
            "獨背焦桐訪洞天，暫攀靈跡棄塵緣。深逢野草皆疑藥，",
            "可憐幽景堪長往，一任人間歲月遷。"
        ],
        "notes": [
            ""
        ],
        "volume": "卷八百八十六",
        "no#": 15
    },
    {
        "title": "九華望廬山",
        "author": "熊皎",
        "biography": "",
        "paragraphs": [
            "九江山勢盡崢嶸，惟有匡廬最得名。萬疊影遮殘雪在，",
            "只待丹霄酬志了，白雲深處是歸程。"
        ],
        "notes": [
            ""
        ],
        "volume": "卷八百八十六",
        "no#": 16
    },
    {
        "title": "道傍松",
        "author": "熊皎",
        "biography": "",
        "paragraphs": [
            "偃蓋當衢莫記年，獨含蒼翠鶴應憐。垂陰獨向笙歌地，",
            "論功只合行人賞，銷得煩蒸古道邊。"
        ],
        "notes": [
            ""
        ],
        "volume": "卷八百八十六",
        "no#": 17
    },
    {
        "title": "月中桂",
        "author": "熊皎",
        "biography": "",
        "paragraphs": [
            "斷破重輪種者誰，銀蟾何事便相隨。莫言望夜無攀處，",
            "幾回目斷雲霄外，未必姮娥惜一枝。"
        ],
        "notes": [
            ""
        ],
        "volume": "卷八百八十六",
        "no#": 18
    },
    {
        "title": "湖上望廬山",
        "author": "孫魴",
        "biography": "",
        "paragraphs": [
            "輟棹南湖首重回，笑青吟翠向崔嵬。",
            "天應不許人全見，長把雲藏一半來。"
        ],
        "notes": [
            ""
        ],
        "volume": "卷八百八十六",
        "no#": 19
    },
    {
        "title": "題梅嶺泉",
        "author": "孫魴",
        "biography": "",
        "paragraphs": [
            "梅嶺舊聞傳，林亭勢峞然。登臨真不易，幽勝恐無先。",
            "楚野平千里，吳江曲一邊。標形都大別，洞府豈知焉。",
            "飛閣橫空去，征帆落面前。南雄雉堞峻，北壯鳳台連。",
            "爛熳三春媚，參差百卉妍。風桃諸處錦，洛竹半溪煙。",
            "燕入晴梁語，鶯從暖穀遷。石根朝靄碧，簾際晚霞鮮。",
            "徑柳行難約，庭莎醉好眠。清明時更異，造化意疑偏。",
            "不獨宜韶景，尤須看暑天。藥苗繁似結，蘿蔓猛如編。",
            "珠亞垂枝果，冰澄汲井泉。粉牆蜩蛻落，丹檻雀雛顛。",
            "炎氣微茫覺，清飆左右穿。雲峰從勃起，葵葉豈勞扇。",
            "又見秋天麗，渾將夏日懸。紅bW著霜樹，香老臥池邊。",
            "菱芡誰鋪繡，莓苔自學錢。暗蟲依砌響，明月逗簾圓。",
            "小砌滋新菊，高軒噪暮蟬。雨聲寒颯颯，雁影曉聯聯。",
            "釋此何堪玩，深冬更可憐。窗中看短景，樹裏見重川。",
            "岡阜分明出，杉松氣概全。謳成白雪曲，吟是早梅篇。",
            "創制誰人解，根基太守賢。或時留皂蓋，盡日簇華筵。",
            "誰詠憂黎庶，狂遊泥管弦。交加豐玉食，來去迸金船。",
            "侍從非常客，俳諧像列仙。畫旗張赫奕，妖妓舞嬋娟。",
            "罷宴心猶戀，將歸興尚牽。只應愁逼夜，寧厭賞經年。",
            "孤賤今何幸，躋攀奈有緣。展眉驚豁達，徐步喜周旋。",
            "諷詠雖知苦，推功靡極玄。聊書四十韻，甘責未精專。"
        ],
        "notes": [
            ""
        ],
        "volume": "卷八百八十六",
        "no#": 20
    },
    {
        "title": "廬山瀑布",
        "author": "孫魴",
        "biography": "",
        "paragraphs": [
            "有山來便有，萬丈落雲端。霧噴千岩濕，雷傾九夏寒。",
            "圖中僧寫去，湖上客回看。卻羨為猿鶴，飛鳴近碧湍。"
        ],
        "notes": [
            ""
        ],
        "volume": "卷八百八十六",
        "no#": 21
    },
    {
        "title": "牡丹",
        "author": "孫魴",
        "biography": "",
        "paragraphs": [
            "意態天生異，轉看看轉新。百花休放豔，三月始為春。",
            "蝶死難離檻，鶯狂不避人。其如豪貴地，清醒複何因。"
        ],
        "notes": [
            ""
        ],
        "volume": "卷八百八十六",
        "no#": 22
    },
    {
        "title": "主人司空後亭牡丹",
        "author": "孫魴",
        "biography": "",
        "paragraphs": [
            "佳卉挺芳辰，夭容乃絕倫。望開從隔歲，愁過即無春。",
            "體物真英氣，餘花似庶人。蜂攢知眷戀，鳥語亦殷勤。",
            "況在豪華地，寧同裏巷塵。酷憐應喪德，多賞奈怡神。",
            "忌穢栽時土，嘗甜折處津。繞行那識倦，圍坐豈辭頻。",
            "入夢殊巫峽，臨池勝洛濱。樂喧絲雜竹，露漬卯連寅。",
            "飲興尤思滿，吟情自合新。怕風惟怯夜，憂雨不經旬。",
            "欄檻為良援，亭台是四鄰。雖非能伐性，爭免礙還淳。",
            "鬥豔何慚蜀，矜繁未讓秦。私心期一日，許近看逡巡。"
        ],
        "notes": [
            ""
        ],
        "volume": "卷八百八十六",
        "no#": 23
    },
    {
        "title": "看牡丹二首",
        "author": "孫魴",
        "biography": "",
        "paragraphs": [
            "莫將紅粉比穠華，紅粉那堪比此花。隔院聞香誰不惜，",
            "輸我一枝和曉露，真珠簾外向人斜。",
            "看花長到牡丹月，萬事全忘自不知。風促乍開方可惜，",
            "也擬便休還改過，迢迢爭奈一年期。"
        ],
        "notes": [
            ""
        ],
        "volume": "卷八百八十六",
        "no#": 24
    },
    {
        "title": "題未開牡丹",
        "author": "孫魴",
        "biography": "",
        "paragraphs": [
            "青苞雖小葉雖疏，貴氣高情便有餘。渾未盛時猶若此，",
            "無限風光言不得，一心留在暮春初。"
        ],
        "notes": [
            ""
        ],
        "volume": "卷八百八十六",
        "no#": 25
    },
    {
        "title": "主人司空見和未開牡丹，輒卻奉和",
        "author": "孫魴",
        "biography": "",
        "paragraphs": [
            "把筆臨芳不自怡，首征章句促妖期。已驚常調言多鄙，",
            "狂歌狂醉猶堪羨，大拙當時是老時。"
        ],
        "notes": [
            ""
        ],
        "volume": "卷八百八十六",
        "no#": 26
    },
    {
        "title": "又題牡丹上主人司空",
        "author": "孫魴",
        "biography": "",
        "paragraphs": [
            "一年芳勝一年芳，愛重賢侯意異常。手辟紅房看闊狹，",
            "只恐夢征他日去，又須疑向鳳池傍。"
        ],
        "notes": [
            ""
        ],
        "volume": "卷八百八十六",
        "no#": 27
    },
    {
        "title": "牡丹落後有作",
        "author": "孫魴",
        "biography": "",
        "paragraphs": [
            "未發先愁有一朝，如今零落更魂銷。青叢別後無多色，",
            "明年雖道還期在，爭奈憑欄乍寂寥。"
        ],
        "notes": [
            ""
        ],
        "volume": "卷八百八十六",
        "no#": 28
    },
    {
        "title": "柳絮詠",
        "author": "孫魴",
        "biography": "",
        "paragraphs": [
            "年年三月裏，隨處自悠揚。雨過渾疑盡，風來特地狂。",
            "入花蜂有礙，遮水燕無妨。苦是添離思，青門道路長。"
        ],
        "notes": [
            ""
        ],
        "volume": "卷八百八十六",
        "no#": 29
    },
    {
        "title": "甘露寺紫薇花",
        "author": "孫魴",
        "biography": "",
        "paragraphs": [
            "蜀葵鄙下兼全落，菡萏清高且未開。赫日迸光飛蝶去，",
            "誰笑晚芳為賤劣，便饒春麗已塵埃。牽吟過夏惟憂盡，"
        ],
        "notes": [
            ""
        ],
        "volume": "卷八百八十六",
        "no#": 30
    },
    {
        "title": "芳草",
        "author": "孫魴",
        "biography": "",
        "paragraphs": [
            "何處不相見，煙苗捧露心。萋萋綠遠水，苒苒在空林。",
            "野吹閑搖闊，遊人醉臥深。南朝古城裏，碑石又應沈。"
        ],
        "notes": [
            ""
        ],
        "volume": "卷八百八十六",
        "no#": 31
    },
    {
        "title": "春苔",
        "author": "孫魴",
        "biography": "",
        "paragraphs": [
            "底物最牽吟，秋苔獨自尋。何時連夜雨，疊翠滿松陰。",
            "湘岸荒祠靜，吳宮古砌深。侯門還可惜，長被馬蹄侵。"
        ],
        "notes": [
            ""
        ],
        "volume": "卷八百八十六",
        "no#": 32
    },
    {
        "title": "老松",
        "author": "孫魴",
        "biography": "",
        "paragraphs": [
            "鬱鬱複蒼蒼，秋風韻更長。空心應有□，老葉不知霜。",
            "子落生深澗，陰清背夕陽。如逢東岱雨，猶得覆秦王。"
        ],
        "notes": [
            ""
        ],
        "volume": "卷八百八十六",
        "no#": 33
    },
    {
        "title": "柳",
        "author": "孫魴",
        "biography": "",
        "paragraphs": [
            "蘢蔥二月初，青軟自相紆。意態花猶少，風流木更無。",
            "影繁晴陌上，煙重古城隅。煬帝河聲裏，幾番榮又枯。",
            "數樹新栽在畫橋，春來猶自長長條。",
            "東風多事剛牽引，已解纖纖學舞腰。",
            "金堤堤上一林煙，況近清明二月天。",
            "別有數枝遙望見，畫橋南面拂秋千。",
            "春物牽情不奈何，就中楊柳態難過。",
            "也知是處無花去，爭奈看時未覺多。",
            "小眉初展綠條稠，露壓煙蒙不自由。",
            "莫是折來偏屬意，依稀相似是風流。",
            "九衢春霽濕雲凝，著地毿毿礙馬行。",
            "擬折無端拋又戀，亂穿來去羨黃鶯。",
            "千樹陰陰蓋禦溝，雪花金穗思悠悠。",
            "先朝事後應無也，惟是荒根逐碧流。",
            "搖盪和風恃賴春，蘸流遮路逐年新。",
            "顛狂絮落還堪恨，分外欺淩寂寞人。",
            "暖催春促吐芳芽，伴雨從風處處斜。",
            "莫道玄功無定配，不然爭得見桃花。",
            "小池前後碧江濱，窣翠拋青爛熳春。",
            "不是和風為抬舉，可能開眼向行人。",
            "深綠依依配淺黃，兩般顏色一般香。",
            "到頭嫋娜成何事，只解年年斷客腸。"
        ],
        "notes": [
            ""
        ],
        "volume": "卷八百八十六",
        "no#": 34
    },
    {
        "title": "看桑",
        "author": "孫魴",
        "biography": "",
        "paragraphs": [
            "簇簇互相遮，閑看實可嗟。藉多雖是葉，栽盛不如花。",
            "春綠暗連麥，秋幹暮立鴉。舊鄉曾種得，經亂屬誰家。"
        ],
        "notes": [
            ""
        ],
        "volume": "卷八百八十六",
        "no#": 35
    },
    {
        "title": "仙都山留題",
        "author": "劉昭禹",
        "biography": "",
        "paragraphs": [
            "林下事無非，塵中竟不知。白雲深擁我，青石合眠誰。",
            "山靜搗靈藥，夜閑論古詩。此來親羽客，何日變枯髭。"
        ],
        "notes": [
            ""
        ],
        "volume": "卷八百八十六",
        "no#": 36
    },
    {
        "title": "晚霽望岳麓",
        "author": "劉昭禹",
        "biography": "",
        "paragraphs": [
            "湘西斜日邊，峭入幾尋天。翠落重城內，屏開萬戶前。",
            "崖崚危濺瀑，林罅靜通仙。誰肯功成後，相攜掃石眠。"
        ],
        "notes": [
            ""
        ],
        "volume": "卷八百八十六",
        "no#": 37
    },
    {
        "title": "石筍",
        "author": "劉昭禹",
        "biography": "",
        "paragraphs": [
            "千古海門石，移歸吟叟居。竅腥蛟出後，形瘦浪沖餘。",
            "工語寧無玉，僧知忽有書。好期仙者叱，變化向庭隅。"
        ],
        "notes": [
            ""
        ],
        "volume": "卷八百八十六",
        "no#": 38
    },
    {
        "title": "傷雨後牡丹",
        "author": "劉昭禹",
        "biography": "",
        "paragraphs": [
            "廢功看不已，醉起又持杯。數日簾常卷，中宵雨忽來。",
            "淒涼無戲蝶，零落在蒼苔。造化根難問，令人首可回。"
        ],
        "notes": [
            ""
        ],
        "volume": "卷八百八十六",
        "no#": 39
    },
    {
        "title": "送人紅花栽",
        "author": "劉昭禹",
        "biography": "",
        "paragraphs": [
            "世上紅蕉異，因移萬雷根。艱難離瘴土，瀟灑入朱門。",
            "葉戰青雲韻，花零宿露痕。長安多未識，誰想動吟魂。"
        ],
        "notes": [
            ""
        ],
        "volume": "卷八百八十六",
        "no#": 40
    },
    {
        "title": "曉望",
        "author": "劉乙",
        "biography": "",
        "paragraphs": [
            "地祇逃秀境，神化或殷雷。裂漢媧補合，高峰劍躍開。",
            "即今新定業，何世不遺才。若是浮名道，須言有禍胎。"
        ],
        "notes": [
            ""
        ],
        "volume": "卷八百八十六",
        "no#": 41
    },
    {
        "title": "山中早起",
        "author": "劉乙",
        "biography": "",
        "paragraphs": [
            "雞調扶桑枝，秋空隱少微。闊雲霞並曜，高日月爭輝。",
            "若厥開天道，同初發帝機。以言當代事，閑辟紫宸扉。"
        ],
        "notes": [
            ""
        ],
        "volume": "卷八百八十六",
        "no#": 42
    },
    {
        "title": "晚步",
        "author": "姚揆",
        "biography": "",
        "paragraphs": [
            "陋巷貧疑本姓顏，晚來閒步出林間。數聲長笛吹沈日，",
            "遲回從此搜吟久，待得溪頭月上還。"
        ],
        "notes": [
            ""
        ],
        "volume": "卷八百八十六",
        "no#": 43
    },
    {
        "title": "秋日江東晚行",
        "author": "姚揆",
        "biography": "",
        "paragraphs": [
            "迢迢驅馬過江東，此際令人恨莫窮。一撮秋煙堤上白，",
            "含思看看到梁苑，畫樓絲竹徹遙空。"
        ],
        "notes": [
            ""
        ],
        "volume": "卷八百八十六",
        "no#": 44
    },
    {
        "title": "題陶淵明醉石",
        "author": "陳光",
        "biography": "",
        "paragraphs": [
            "片石露寒色，先生遺素風。醉眠芳草合，吟起白雲空。",
            "道出乾坤外，聲齊日月中。我知彭澤後，千載與誰同。"
        ],
        "notes": [
            ""
        ],
        "volume": "卷八百八十六",
        "no#": 45
    },
    {
        "title": "長安新柳",
        "author": "陳光",
        "biography": "",
        "paragraphs": [
            "九陌雲初霽，皇衢柳已新。不同天苑景，先得日邊春。",
            "色淺微含露，絲輕未惹塵。一枝方欲折，歸去及茲晨。"
        ],
        "notes": [
            ""
        ],
        "volume": "卷八百八十六",
        "no#": 46
    },
    {
        "title": "雪晴",
        "author": "楊凝式",
        "biography": "",
        "paragraphs": [
            "春來冰未泮，冬至雪初晴。為報方袍客，豐年瑞已成。"
        ],
        "notes": [
            ""
        ],
        "volume": "卷八百八十六",
        "no#": 47
    }
]