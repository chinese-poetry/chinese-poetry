[
    {
        "title": "送洛南李主簿",
        "author": "溫庭筠",
        "biography": "",
        "paragraphs": [
            "想君秦塞外，因見楚山青。槲葉曉迷路，枳花春滿庭。",
            "祿優仍侍膳，官散得專經。子敬懷愚穀，歸心在翠屏。"
        ],
        "notes": [
            ""
        ],
        "volume": "卷五百八十一",
        "no#": 1
    },
    {
        "title": "巫山神女廟",
        "author": "溫庭筠",
        "biography": "",
        "paragraphs": [
            "黯黯閉宮殿，霏霏蔭薜蘿。曉峰眉上色，春水臉前波。",
            "古樹芳菲盡，扁舟離恨多。一叢斑竹夜，環佩響如何。"
        ],
        "notes": [
            ""
        ],
        "volume": "卷五百八十一",
        "no#": 2
    },
    {
        "title": "地肺山春日",
        "author": "溫庭筠",
        "biography": "",
        "paragraphs": [
            "冉冉花明岸，涓涓水繞山。幾時拋俗事，來共白雲閑。"
        ],
        "notes": [
            ""
        ],
        "volume": "卷五百八十一",
        "no#": 3
    },
    {
        "title": "題陳處士幽居",
        "author": "溫庭筠",
        "biography": "",
        "paragraphs": [
            "松軒塵外客，高枕自蕭疏。雨後苔侵井，霜來葉滿渠。",
            "閑看鏡湖畫，秋得越僧書。若待前溪月，誰人伴釣魚。"
        ],
        "notes": [
            ""
        ],
        "volume": "卷五百八十一",
        "no#": 4
    },
    {
        "title": "握柘詞",
        "author": "溫庭筠",
        "biography": "",
        "paragraphs": [
            "楊柳縈橋綠，玫瑰拂地紅。繡衫金騕褭，花髻玉瓏璁。",
            "宿雨香潛潤，春流水暗通。畫樓初夢斷，曉日照湘風。"
        ],
        "notes": [
            ""
        ],
        "volume": "卷五百八十一",
        "no#": 5
    },
    {
        "title": "題盧處士山居",
        "author": "溫庭筠",
        "biography": "",
        "paragraphs": [
            "西溪問樵客，遙識楚人家。古樹老連石，急泉清露沙。",
            "千峰隨雨暗，一徑入雲斜。日暮飛鴉集，滿山蕎麥花。"
        ],
        "notes": [
            ""
        ],
        "volume": "卷五百八十一",
        "no#": 6
    },
    {
        "title": "初秋寄友人",
        "author": "溫庭筠",
        "biography": "",
        "paragraphs": [
            "閑夢正悠悠，涼風生竹樓。夜琴知欲雨，曉簟覺新秋。",
            "獨鳥楚山遠，一蟬關樹愁。憑將離別恨，江外問同遊。"
        ],
        "notes": [
            ""
        ],
        "volume": "卷五百八十一",
        "no#": 7
    },
    {
        "title": "題豐安裏王相林亭二首",
        "author": "溫庭筠",
        "biography": "",
        "paragraphs": [
            "花竹有薄埃，嘉遊集上才。白蘋安石渚，紅葉子雲台。",
            "朱戶雀羅設，黃門馭騎來。不知淮水濁，丹藕為誰開。",
            "偶到烏衣巷，含情更惘然。西州曲堤柳，東府舊池蓮。",
            "星坼悲元老，雲歸送墨仙。誰知濟川楫，今作野人船。"
        ],
        "notes": [
            ""
        ],
        "volume": "卷五百八十一",
        "no#": 8
    },
    {
        "title": "早秋山居",
        "author": "溫庭筠",
        "biography": "",
        "paragraphs": [
            "山近覺寒早，草堂霜氣晴。樹凋窗有日，池滿水無聲。",
            "果落見猿過，葉幹聞鹿行。素琴機慮靜，空伴夜泉清。"
        ],
        "notes": [
            ""
        ],
        "volume": "卷五百八十一",
        "no#": 9
    },
    {
        "title": "和友人磐石寺逢舊友",
        "author": "溫庭筠",
        "biography": "",
        "paragraphs": [
            "楚寺上方宿，滿堂皆舊遊。月溪逢遠客，煙浪有歸舟。",
            "江館白蘋夜，水關紅葉秋。西風吹暮雨，汀草更堪愁。"
        ],
        "notes": [
            ""
        ],
        "volume": "卷五百八十一",
        "no#": 10
    },
    {
        "title": "送人南游",
        "author": "溫庭筠",
        "biography": "",
        "paragraphs": [
            "送君游楚國，江浦樹蒼然。沙淨有波跡，岸平多草煙。",
            "角悲臨海郡，月到渡淮船。唯以一杯酒，相思高楚天。"
        ],
        "notes": [
            ""
        ],
        "volume": "卷五百八十一",
        "no#": 11
    },
    {
        "title": "贈鄭處士",
        "author": "溫庭筠",
        "biography": "",
        "paragraphs": [
            "飄然隨釣艇，雲水是天涯。紅葉下荒井，碧梧侵古槎。",
            "醉收陶令菊，貧賣邵平瓜。更有相期處，南籬一樹花。"
        ],
        "notes": [
            ""
        ],
        "volume": "卷五百八十一",
        "no#": 12
    },
    {
        "title": "江岸即事",
        "author": "溫庭筠",
        "biography": "",
        "paragraphs": [
            "水容侵古岸，峰影度青蘋。廟竹唯聞鳥，江帆不見人。",
            "雀聲花外暝，客思柳邊春。別恨轉難盡，行行汀草新。"
        ],
        "notes": [
            ""
        ],
        "volume": "卷五百八十一",
        "no#": 13
    },
    {
        "title": "贈隱者",
        "author": "溫庭筠",
        "biography": "",
        "paragraphs": [
            "茅堂對薇蕨，爐暖一裘輕。醉後楚山夢，覺來春鳥聲。",
            "採茶溪樹綠，煮藥石泉清。不問人間事，忘機過此生。"
        ],
        "notes": [
            ""
        ],
        "volume": "卷五百八十一",
        "no#": 14
    },
    {
        "title": "渚宮晚春寄秦地友人",
        "author": "溫庭筠",
        "biography": "",
        "paragraphs": [
            "風華已眇然，獨立思江天。鳧雁野塘水，牛羊春草煙。",
            "秦原曉重疊，灞浪夜潺湲。今日思歸客，愁容在鏡懸。"
        ],
        "notes": [
            ""
        ],
        "volume": "卷五百八十一",
        "no#": 15
    },
    {
        "title": "碧澗驛曉思",
        "author": "溫庭筠",
        "biography": "",
        "paragraphs": [
            "香燈伴殘夢，楚國在天涯。月落子規歇，滿庭山杏花。"
        ],
        "notes": [
            ""
        ],
        "volume": "卷五百八十一",
        "no#": 16
    },
    {
        "title": "送並州郭書記",
        "author": "溫庭筠",
        "biography": "",
        "paragraphs": [
            "賓筵得佳客，侯印有光輝。候騎不傳箭，回文空上機。",
            "塞城收馬去，烽火射雕歸。惟有嚴家瀨，回環徑草微。"
        ],
        "notes": [
            ""
        ],
        "volume": "卷五百八十一",
        "no#": 17
    },
    {
        "title": "贈越僧嶽雲二首",
        "author": "溫庭筠",
        "biography": "",
        "paragraphs": [
            "世機消已盡，巾屨亦飄然。一室故山月，滿瓶秋澗泉。",
            "禪庵過微雪，鄉寺隔寒煙。應共白蓮客，相期松桂前。",
            "蘭亭舊都講，今日意如何。有樹關深院，無塵到淺莎。",
            "僧居隨處好，人事出門多。不及新春雁，年年鏡水波。"
        ],
        "notes": [
            ""
        ],
        "volume": "卷五百八十一",
        "no#": 18
    },
    {
        "title": "詠山雞",
        "author": "溫庭筠",
        "biography": "",
        "paragraphs": [
            "萬壑動晴景，山禽淩翠微。繡翎翻草去，紅觜啄花歸。",
            "巢暖碧雲色，影孤清鏡輝。不知春樹伴，何處又分飛。"
        ],
        "notes": [
            ""
        ],
        "volume": "卷五百八十一",
        "no#": 19
    },
    {
        "title": "清旦題采藥翁草堂",
        "author": "溫庭筠",
        "biography": "",
        "paragraphs": [
            "幽人尋藥徑，來自曉雲邊。衣濕術花雨，語成松嶺煙。",
            "解藤開澗戶，踏石過溪泉。林外晨光動，山昏鳥滿天。"
        ],
        "notes": [
            ""
        ],
        "volume": "卷五百八十一",
        "no#": 20
    },
    {
        "title": "商山早行",
        "author": "溫庭筠",
        "biography": "",
        "paragraphs": [
            "晨起動征鐸，客行悲故鄉。雞聲茅店月，人跡板橋霜。",
            "槲葉落山路，枳花明驛牆。因思杜陵夢，鳧雁滿回塘。"
        ],
        "notes": [
            ""
        ],
        "volume": "卷五百八十一",
        "no#": 21
    },
    {
        "title": "題竹穀神祠",
        "author": "溫庭筠",
        "biography": "",
        "paragraphs": [
            "蒼蒼松竹晚，一徑入荒祠。古樹風吹馬，虛廊日照旗。",
            "煙煤朝奠處，風雨夜歸時。寂寞東湖客，空看蔣帝碑。"
        ],
        "notes": [
            ""
        ],
        "volume": "卷五百八十一",
        "no#": 22
    },
    {
        "title": "途中有懷",
        "author": "溫庭筠",
        "biography": "",
        "paragraphs": [
            "驅車何日閑，擾擾路岐間。歲暮自多感，客程殊未還。",
            "亭皋汝陽道，風雪穆陵關。臘後寒梅發，誰人在故山。"
        ],
        "notes": [
            ""
        ],
        "volume": "卷五百八十一",
        "no#": 23
    },
    {
        "title": "經李處士杜城別業",
        "author": "溫庭筠",
        "biography": "",
        "paragraphs": [
            "憶昔幾遊集，今來倍歎傷。百花情易老，一笑事難忘。",
            "白社已蕭索，青樓空豔陽。不閑雲雨夢，猶欲過高唐。"
        ],
        "notes": [
            ""
        ],
        "volume": "卷五百八十一",
        "no#": 24
    },
    {
        "title": "登李羽士東樓",
        "author": "溫庭筠",
        "biography": "",
        "paragraphs": [
            "經客有餘音，他年終故林。高樓本危睇，涼月更傷心。",
            "此意竟難折，伊人成古今。流塵其可欲，非複懶鳴琴。"
        ],
        "notes": [
            ""
        ],
        "volume": "卷五百八十一",
        "no#": 25
    },
    {
        "title": "題僧泰恭院二首",
        "author": "溫庭筠",
        "biography": "",
        "paragraphs": [
            "昔歲東林下，深公識姓名。爾來辭半偈，空複歎勞生。",
            "憂患慕禪味，寂寥遺世情。所歸心自得，何事倦塵纓。",
            "微生竟勞止，晤言猶是非。出門還有淚，看竹暫忘機。",
            "爽氣三秋近，浮生一笑稀。故山松菊在，終欲掩荊扉。"
        ],
        "notes": [
            ""
        ],
        "volume": "卷五百八十一",
        "no#": 26
    },
    {
        "title": "西遊書懷",
        "author": "溫庭筠",
        "biography": "",
        "paragraphs": [
            "渭川通野戍，有路上桑幹。獨鳥青天暮，驚麏赤燒殘。",
            "高秋辭故國，昨日夢長安。客意自如此，非關行路難。"
        ],
        "notes": [
            ""
        ],
        "volume": "卷五百八十一",
        "no#": 27
    },
    {
        "title": "送人東游",
        "author": "溫庭筠",
        "biography": "",
        "paragraphs": [
            "荒戍落黃葉，浩然離故關。高風漢陽渡，初日郢門山。",
            "江上幾人在，天涯孤棹還。何當重相見，尊酒慰離顏。"
        ],
        "notes": [
            ""
        ],
        "volume": "卷五百八十一",
        "no#": 28
    },
    {
        "title": "寄山中友人",
        "author": "溫庭筠",
        "biography": "",
        "paragraphs": [
            "惟昔有歸趣，今茲固願言。嘯歌成往事，風雨坐涼軒。",
            "時物信佳節，歲華非故園。固知春草色，何意為王孫。"
        ],
        "notes": [
            ""
        ],
        "volume": "卷五百八十一",
        "no#": 29
    },
    {
        "title": "偶題",
        "author": "溫庭筠",
        "biography": "",
        "paragraphs": [
            "孔雀眠高閣，櫻桃拂短簷。畫明金冉冉，箏語玉纖纖。",
            "細雨無妨燭，輕寒不隔簾。欲將紅錦段，因夢寄江淹。"
        ],
        "notes": [
            ""
        ],
        "volume": "卷五百八十一",
        "no#": 30
    },
    {
        "title": "贈考功盧郎中",
        "author": "溫庭筠",
        "biography": "",
        "paragraphs": [
            "白首方辭滿，荊扉對渚田。雪中無陋巷，醉後似當年。",
            "一笈負山藥，兩瓶攜澗泉。夜來風浪起，何處認漁船。"
        ],
        "notes": [
            ""
        ],
        "volume": "卷五百八十一",
        "no#": 31
    },
    {
        "title": "題蕭山廟",
        "author": "溫庭筠",
        "biography": "",
        "paragraphs": [
            "故道木陰濃，荒祠山影東。杉松一庭雨，幡蓋滿堂風。",
            "客奠曉莎濕，馬嘶秋廟空。夜深池上歇，龍入古潭中。"
        ],
        "notes": [
            ""
        ],
        "volume": "卷五百八十一",
        "no#": 32
    },
    {
        "title": "春日寄岳州從事李員外二首",
        "author": "溫庭筠",
        "biography": "",
        "paragraphs": [
            "苒弱樓前柳，輕空花外窗。蝶高飛有伴，鶯早語無雙。",
            "剪勝裁春字，開屏見曉江。從來共情戰，今日欲歸降。",
            "從小識賓卿，恩深若弟兄。相逢在何日，此別不勝情。",
            "紅粉座中客，彩斿江上城。尚平婚嫁累，無路逐雙旌。"
        ],
        "notes": [
            ""
        ],
        "volume": "卷五百八十一",
        "no#": 33
    },
    {
        "title": "和段少常柯古",
        "author": "溫庭筠",
        "biography": "",
        "paragraphs": [
            "稱觴慚座客，懷刺即門人。素向寧知貴，清淡不厭貧。",
            "野梅江上晚，堤柳雨中春。未報淮南詔，何勞問白蘋。"
        ],
        "notes": [
            ""
        ],
        "volume": "卷五百八十一",
        "no#": 34
    },
    {
        "title": "海榴",
        "author": "溫庭筠",
        "biography": "",
        "paragraphs": [
            "海榴開似火，先解報春風。葉亂裁箋綠，花宜插鬢紅。",
            "蠟珠攢作蒂，緗彩剪成叢。鄭驛多歸思，相期一笑同。"
        ],
        "notes": [
            ""
        ],
        "volume": "卷五百八十一",
        "no#": 35
    },
    {
        "title": "李先生別墅望僧舍寶刹，因作雙韻聲",
        "author": "溫庭筠",
        "biography": "",
        "paragraphs": [
            "棲息消心象，簷楹溢豔陽。簾櫳蘭露落，鄰里柳林涼。",
            "高閣過空穀，孤竿隔古岡。潭廬同淡蕩，仿佛複芬芳。"
        ],
        "notes": [
            ""
        ],
        "volume": "卷五百八十一",
        "no#": 36
    },
    {
        "title": "敷水小桃盛開因作",
        "author": "溫庭筠",
        "biography": "",
        "paragraphs": [
            "敷水小橋東，娟娟照露叢。所嗟非勝地，堪恨是春風。",
            "二月豔陽節，一枝惆悵紅。定知留不住，吹落路塵中。"
        ],
        "notes": [
            ""
        ],
        "volume": "卷五百八十一",
        "no#": 37
    }
]