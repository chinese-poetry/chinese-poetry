[
    {
        "title": "送惟良上人歸江南",
        "author": "盧綸",
        "biography": "",
        "paragraphs": [
            "落日映危檣，歸僧向岳陽。注瓶寒浪靜，讀律夜船香。",
            "苦霧沈山影，陰霾發海光。群生一何負，多病禮醫王。"
        ],
        "notes": [
            ""
        ],
        "volume": "卷二百七十六",
        "no#": 1
    },
    {
        "title": "送韓都護還邊",
        "author": "盧綸",
        "biography": "",
        "paragraphs": [
            "好勇知名早，爭雄上將間。戰多春入塞，獵慣夜登山。",
            "陣合龍蛇動，軍移草木閑。今來部曲盡，白首過蕭關。"
        ],
        "notes": [
            ""
        ],
        "volume": "卷二百七十六",
        "no#": 2
    },
    {
        "title": "送吉中孚校書歸楚州舊山",
        "author": "盧綸",
        "biography": "",
        "paragraphs": [
            "青袍芸閣郎，談笑挹侯王。舊籙藏雲穴，新詩滿帝鄉。",
            "名高閑不得，到處人爭識。誰知冰雪顏，已雜風塵色。",
            "此去複如何，東皋岐路多。藉芳臨紫陌，回首憶滄波。",
            "年來倦蕭索，但說淮南樂。並楫湖上游，連檣月中泊。",
            "沿溜入閶門，千燈夜市喧。喜逢鄰舍伴，遙語問鄉園。",
            "下淮風自急，樹杪分郊邑。送客隨岸行，離人出帆立。",
            "漁村繞水田，澹澹隔晴煙。欲就林中醉，先期石上眠。",
            "林昏天未曙，但向雲邊去。暗入無路山，心知有花處。",
            "登高日轉明，下望見春城。洞裏草空長，塚邊人自耕。",
            "寥寥行異境，過盡千峰影。露色凝古壇，泉聲落寒井。",
            "仙成不可期，多別自堪悲。為問桃源客，何人見亂時。"
        ],
        "notes": [
            ""
        ],
        "volume": "卷二百七十六",
        "no#": 3
    },
    {
        "title": "送姨弟裴均尉諸暨",
        "author": "盧綸",
        "biography": "",
        "paragraphs": [
            "相悲得成長，同是外家恩。舊業廢三畝，弱年成一門。",
            "城開山日早，吏散渚禽喧。東閣謬容止，予心君冀言。"
        ],
        "notes": [
            ""
        ],
        "volume": "卷二百七十六",
        "no#": 4
    },
    {
        "title": "送鄧州崔長史",
        "author": "盧綸",
        "biography": "",
        "paragraphs": [
            "出山車騎次諸侯，坐領圖書見督郵。繞郭桑麻通淅口，",
            "聞說元規偏愛月，知君長得伴登樓。"
        ],
        "notes": [
            ""
        ],
        "volume": "卷二百七十六",
        "no#": 5
    },
    {
        "title": "送鹽鐵裴判官入蜀",
        "author": "盧綸",
        "biography": "",
        "paragraphs": [
            "傳詔收方貢，登車著賜衣。榷商蠻客富，稅地芋田肥。",
            "雲白風雷歇，林清洞穴稀。炎涼君莫問，見即在忘歸。"
        ],
        "notes": [
            ""
        ],
        "volume": "卷二百七十六",
        "no#": 6
    },
    {
        "title": "送魏廣下第歸揚州",
        "author": "盧綸",
        "biography": "",
        "paragraphs": [
            "楚鄉雲水內，春日眾山開。淮浪參差起，江帆次第來。",
            "獨歸初失桂，共醉忽停杯。漢詔年年有，何愁掩上才。"
        ],
        "notes": [
            ""
        ],
        "volume": "卷二百七十六",
        "no#": 7
    },
    {
        "title": "送潘述應宏詞下第歸江南",
        "author": "盧綸",
        "biography": "",
        "paragraphs": [
            "愁與醉相和，昏昏竟若何。感年懷闕久，失意夢鄉多。",
            "雨裏行青草，山前望白波。江樓覆棋好，誰引仲宣過。"
        ],
        "notes": [
            ""
        ],
        "volume": "卷二百七十六",
        "no#": 8
    },
    {
        "title": "送從舅成都縣丞廣歸蜀",
        "author": "盧綸",
        "biography": "",
        "paragraphs": [
            "褒穀通岷嶺，青冥此路深。晚程椒瘴熱，野飯荔枝陰。",
            "古郡三刀夜，春橋萬里心。唯應對楊柳，暫醉卓家琴。"
        ],
        "notes": [
            ""
        ],
        "volume": "卷二百七十六",
        "no#": 9
    },
    {
        "title": "送宋校書赴宣州幕",
        "author": "盧綸",
        "biography": "",
        "paragraphs": [
            "南想宣城郡，清江野戍閑。艨艟高映浦，睥睨曲隨山。",
            "名寄圖書內，威生將吏間。春行板橋暮，應伴庾公還。"
        ],
        "notes": [
            ""
        ],
        "volume": "卷二百七十六",
        "no#": 10
    },
    {
        "title": "送李縱別駕加員外郎卻赴常州幕",
        "author": "盧綸",
        "biography": "",
        "paragraphs": [
            "霄漢正聯飛，江湖又獨歸。暫歡同賜被，不待易朝衣。",
            "山雨迎軍晚，蘆風候火微。還當宴鈴閣，謝守亦光輝。"
        ],
        "notes": [
            ""
        ],
        "volume": "卷二百七十六",
        "no#": 11
    },
    {
        "title": "送元贊府重任龍門縣",
        "author": "盧綸",
        "biography": "",
        "paragraphs": [
            "二職亞陶公，歸程與夢同。柳垂平澤雨，魚躍大河風。",
            "混跡威長在，孤清志自雄。應嗤向隅者，空寄路塵中。"
        ],
        "notes": [
            ""
        ],
        "volume": "卷二百七十六",
        "no#": 12
    },
    {
        "title": "送黎燧尉陽翟",
        "author": "盧綸",
        "biography": "",
        "paragraphs": [
            "玉貌承嚴訓，金聲稱上才。列筵青草偃，驟馬綠楊開。",
            "潘縣花添發，梅家鶴暫來。誰知望恩者，空逐路人回。"
        ],
        "notes": [
            ""
        ],
        "volume": "卷二百七十六",
        "no#": 13
    },
    {
        "title": "送丹陽趙少府",
        "author": "盧綸",
        "biography": "",
        "paragraphs": [
            "恭聞林下別，未至亦沾裳。荻岸雨聲盡，江天虹影長。",
            "佩韋宗懶慢，偷橘愛芳香。遙想從公後，稱榮在上堂。"
        ],
        "notes": [
            ""
        ],
        "volume": "卷二百七十六",
        "no#": 14
    },
    {
        "title": "送菊潭王明府",
        "author": "盧綸",
        "biography": "",
        "paragraphs": [
            "組綬掩衰顏，輝光裏第間。晚涼經灞水，清晝入商山。",
            "行境逢花發，彈琴見鶴還。唯應理農後，鄉老賀君閑。"
        ],
        "notes": [
            ""
        ],
        "volume": "卷二百七十六",
        "no#": 15
    },
    {
        "title": "送陳明府赴萍縣",
        "author": "盧綸",
        "biography": "",
        "paragraphs": [
            "素舸載陶公，南隨萬里風。梅花成雪嶺，橘樹當家僮。",
            "祠掩荒山下，田開野荻中。歲終書善績，應與古碑同。"
        ],
        "notes": [
            ""
        ],
        "volume": "卷二百七十六",
        "no#": 16
    },
    {
        "title": "送申屠正字往湖南迎親兼謁趙和州因呈上侍郎使君并戲簡前歷陽李明府",
        "author": "盧綸",
        "biography": "",
        "paragraphs": [
            "曉月朣朦映水關，水邊因到曆陽山。千艘財貨朱橋下，",
            "歡餘若問南行計，知念天涯負米還。"
        ],
        "notes": [
            ""
        ],
        "volume": "卷二百七十六",
        "no#": 17
    },
    {
        "title": "送李尚書郎君昆季侍從歸覲滑州",
        "author": "盧綸",
        "biography": "",
        "paragraphs": [
            "鳳雛聯翼美王孫，彩服戎裝擬塞垣。金鼎對筵調野膳，",
            "更說務農將罷戰，敢持歌頌慶晨昏。"
        ],
        "notes": [
            ""
        ],
        "volume": "卷二百七十六",
        "no#": 18
    },
    {
        "title": "送張調參軍侍從歸覲荊南因寄長林司空十四曙",
        "author": "盧綸",
        "biography": "",
        "paragraphs": [
            "玉勒侍行襜，郗超未有髯。守儒輕獵騎，承誨訪沈潛。",
            "雲勢將峰雜，江聲與嶼兼。還當見王粲，應念二毛添。"
        ],
        "notes": [
            ""
        ],
        "volume": "卷二百七十六",
        "no#": 19
    },
    {
        "title": "送馬尚書郎君侍從歸覲太原",
        "author": "盧綸",
        "biography": "",
        "paragraphs": [
            "玉人垂玉鞭，百騎帶櫜鞬。從賞野郵靜，獻新秋果鮮。",
            "塞屯豐雨雪，虜帳失山川。遙想稱觴後，唯當共被眠。"
        ],
        "notes": [
            ""
        ],
        "volume": "卷二百七十六",
        "no#": 20
    },
    {
        "title": "送張成季往江上賦得垂楊",
        "author": "盧綸",
        "biography": "",
        "paragraphs": [
            "垂楊真可憐，地勝覺春偏。一穗雨聲裏，千條池色前。",
            "露繁光的皪，日麗影團圓。若到隋堤望，應逢花滿船。"
        ],
        "notes": [
            ""
        ],
        "volume": "卷二百七十六",
        "no#": 21
    },
    {
        "title": "送陝府王司法",
        "author": "盧綸",
        "biography": "",
        "paragraphs": [
            "東門雪覆塵，出送陝城人。粉郭朝喧市，朱橋夜掩津。",
            "上寮應重學，小吏已甘貧。謝脁曾為掾，希君一比鄰。"
        ],
        "notes": [
            ""
        ],
        "volume": "卷二百七十六",
        "no#": 22
    },
    {
        "title": "送太常李主簿歸覲省",
        "author": "盧綸",
        "biography": "",
        "paragraphs": [
            "粲粲美仍都，清閒一貴儒。定交分玉劍，發詠寫冰壺。",
            "風景隨台位，河山入障圖。上堂多慶樂，肯念穀中愚。"
        ],
        "notes": [
            ""
        ],
        "volume": "卷二百七十六",
        "no#": 23
    },
    {
        "title": "送從叔程歸西川幕",
        "author": "盧綸",
        "biography": "",
        "paragraphs": [
            "千山冰雪晴，山靜錦花明。群鶴棲蓮府，諸戎拜柳營。",
            "浪依巴字息，風入蜀關清。豈念在貧巷，竹林鳴鳥聲。"
        ],
        "notes": [
            ""
        ],
        "volume": "卷二百七十六",
        "no#": 24
    },
    {
        "title": "送萬巨",
        "author": "盧綸",
        "biography": "",
        "paragraphs": [
            "把酒留君聽琴，難堪歲暮離心。霜葉無風自落，",
            "望斷青山獨立，更知何處相尋。"
        ],
        "notes": [
            ""
        ],
        "volume": "卷二百七十六",
        "no#": 25
    },
    {
        "title": "途中遇雨馬上口號留別張劉二端公",
        "author": "盧綸",
        "biography": "",
        "paragraphs": [
            "陰雷慢轉野雲長，駿馬雙嘶愛雨涼。",
            "應念龍鍾在泥滓，欲摧肝膽事王章。"
        ],
        "notes": [
            ""
        ],
        "volume": "卷二百七十六",
        "no#": 26
    },
    {
        "title": "送夔州班使君",
        "author": "盧綸",
        "biography": "",
        "paragraphs": [
            "曉日照樓船，三軍拜峽前。白雲隨浪散，青壁與城連。",
            "萬嶺岷峨雪，千家橘柚川。還知楚河內，天子許經年。"
        ],
        "notes": [
            ""
        ],
        "volume": "卷二百七十六",
        "no#": 27
    },
    {
        "title": "送從舅成都丞廣歸蜀",
        "author": "盧綸",
        "biography": "",
        "paragraphs": [
            "巴字天邊水，秦人去是歸。棧長山雨響，溪亂火田稀。",
            "俗富行應樂，官雄祿豈微。魏舒終有淚，還識寧家衣。"
        ],
        "notes": [
            ""
        ],
        "volume": "卷二百七十六",
        "no#": 28
    },
    {
        "title": "無題",
        "author": "盧綸",
        "biography": "",
        "paragraphs": [
            "恥將名利托交親，只向尊前樂此身。才大不應成滯客，",
            "□□□□□□□，豈能偏遣老風塵。"
        ],
        "notes": [
            ""
        ],
        "volume": "卷二百七十六",
        "no#": 29
    },
    {
        "title": "題念濟寺",
        "author": "盧綸",
        "biography": "",
        "paragraphs": [
            "靈空聞偈夜清淨，雨裏花枝朝暮開。",
            "故友九泉留語別，逐臣千里寄書來。"
        ],
        "notes": [
            ""
        ],
        "volume": "卷二百七十六",
        "no#": 30
    },
    {
        "title": "河口逢江州朱道士因聽琴",
        "author": "盧綸",
        "biography": "",
        "paragraphs": [
            "廬山道士夜攜琴，映月相逢辨語音。",
            "引坐霜中彈一弄，滿船商客有歸心。"
        ],
        "notes": [
            ""
        ],
        "volume": "卷二百七十六",
        "no#": 31
    },
    {
        "title": "送夏侯校書歸華陰別墅",
        "author": "盧綸",
        "biography": "",
        "paragraphs": [
            "山前白鶴村，竹雪覆柴門。候客定為黍，務農因燎原。",
            "乳冰懸暗井，蓮石照晴軒。貰酒鄰里睦，曝衣場圃喧。",
            "依然望君去，余性亦何昏。"
        ],
        "notes": [
            ""
        ],
        "volume": "卷二百七十六",
        "no#": 32
    },
    {
        "title": "送絳州郭參軍",
        "author": "盧綸",
        "biography": "",
        "paragraphs": [
            "炎天故絳路，千里麥花香。董澤雷聲發，汾橋水氣涼。",
            "府趨隨宓賤，野宴接王祥。送客今何幸，經宵醉玉堂。"
        ],
        "notes": [
            ""
        ],
        "volume": "卷二百七十六",
        "no#": 33
    },
    {
        "title": "中書舍人李座上送潁陽徐少府",
        "author": "盧綸",
        "biography": "",
        "paragraphs": [
            "潁陽春色似河陽，一望繁花一縣香。",
            "今日送官君最恨，可憐才子白須長。"
        ],
        "notes": [
            ""
        ],
        "volume": "卷二百七十六",
        "no#": 34
    },
    {
        "title": "與從弟瑾同下第後出關言別",
        "author": "盧綸",
        "biography": "",
        "paragraphs": [
            "同作金門獻賦人，二年悲見故園春。",
            "到闕不沾新雨露，還家空帶舊風塵。",
            "雜花飛盡柳陰陰，官路逶迤綠草深。",
            "對酒已成千里客，望山空寄兩鄉心。",
            "出關愁暮一沾裳，滿野蓬生古戰場。",
            "孤村樹色昏殘雨，遠寺鐘聲帶夕陽。",
            "誰憐苦志已三冬，卻欲躬耕學老農。",
            "流水白雲尋不盡，期君何處得相逢。"
        ],
        "notes": [
            ""
        ],
        "volume": "卷二百七十六",
        "no#": 35
    },
    {
        "title": "赴虢州留別故人",
        "author": "盧綸",
        "biography": "",
        "paragraphs": [
            "世故相逢各未閑，百年多在別離間。",
            "昨夜秋風今夜雨，不知何處入空山。"
        ],
        "notes": [
            ""
        ],
        "volume": "卷二百七十六",
        "no#": 36
    },
    {
        "title": "冬夜贈別友人",
        "author": "盧綸",
        "biography": "",
        "paragraphs": [
            "愁聽千家流水聲，相思獨向月中行。侵階暗草秋霜重，",
            "更送乘軺歸上國，應憐貢禹未成名。"
        ],
        "notes": [
            ""
        ],
        "volume": "卷二百七十六",
        "no#": 37
    },
    {
        "title": "送顧秘書獻書後歸岳州",
        "author": "盧綸",
        "biography": "",
        "paragraphs": [
            "黃葉落不盡，蒼苔隨雨生。當軒置尊酒，送客歸江城。",
            "竹裏聞機杼，舟中見弟兄。岳陽賢太守，應為改鄉名。"
        ],
        "notes": [
            ""
        ],
        "volume": "卷二百七十六",
        "no#": 38
    },
    {
        "title": "送衛司法河中覲省",
        "author": "盧綸",
        "biography": "",
        "paragraphs": [
            "出身因強學，不以外家榮。年少無遺事，官閑有政聲。",
            "曉山臨野渡，落日照軍營。共賞高堂下，連行弟與兄。"
        ],
        "notes": [
            ""
        ],
        "volume": "卷二百七十六",
        "no#": 39
    },
    {
        "title": "送從叔牧永州",
        "author": "盧綸",
        "biography": "",
        "paragraphs": [
            "五侯軒蓋行何疾，零陵太守登車日。零陵太守淚盈巾，",
            "彼方韶景無時節，山水諸花恣開發。客投津戍少聞猿，",
            "浪裏爭迎三蜀貨，月中喧泊九江船。今朝小阮同夷老，"
        ],
        "notes": [
            ""
        ],
        "volume": "卷二百七十六",
        "no#": 40
    },
    {
        "title": "送趙真長歸夏縣舊山依陽征君讀書",
        "author": "盧綸",
        "biography": "",
        "paragraphs": [
            "臨杯忽泫然，非是惡離弦。塵陌望松雪，我衰君少年。",
            "幽僧曝山果，寒鹿守冰泉。感物如有待，況依回也賢。"
        ],
        "notes": [
            ""
        ],
        "volume": "卷二百七十六",
        "no#": 41
    },
    {
        "title": "留別耿湋侯釗馮著",
        "author": "盧綸",
        "biography": "",
        "paragraphs": [
            "相識少相知，與君俱已衰。笙鏞新宅第，岐路古山陂。",
            "學道功難就，為儒事本遲。惟當與漁者，終老遂其私。"
        ],
        "notes": [
            ""
        ],
        "volume": "卷二百七十六",
        "no#": 42
    },
    {
        "title": "送渾煉歸覲卻赴闕庭",
        "author": "盧綸",
        "biography": "",
        "paragraphs": [
            "露幕擁簪裾，台庭餞伯魚。彩衣人競看，銀詔帝親書。",
            "知子當元老，為臣餞二疏。執珪期已迫，捧膳步甯徐。",
            "而我誠愚者，夫君豈病諸。探題多決勝，饌玉每分餘。",
            "榮比成功後，恩同造化初。甑塵方欲合，籠翮或將舒。",
            "榆莢錢難比，楊花雪不如。明朝古堤路，心斷玉人車。"
        ],
        "notes": [
            ""
        ],
        "volume": "卷二百七十六",
        "no#": 43
    },
    {
        "title": "送崔邠拾遺",
        "author": "盧綸",
        "biography": "",
        "paragraphs": [
            "皎潔無瑕清玉壺，曉乘華幰向天衢。石建每聞宗謹孝，",
            "今日攀車複何者，轅門垂白一愚夫。"
        ],
        "notes": [
            ""
        ],
        "volume": "卷二百七十六",
        "no#": 44
    },
    {
        "title": "送渾別駕赴舒州",
        "author": "盧綸",
        "biography": "",
        "paragraphs": [
            "江平蘆荻齊，五兩貼檣低。繞郭覆晴雪，滿船聞曙雞。",
            "鱣魴宜入貢，橘柚亦成蹊。還似海沂日，風清無鼓鼙。"
        ],
        "notes": [
            ""
        ],
        "volume": "卷二百七十六",
        "no#": 45
    },
    {
        "title": "送從叔士准赴任潤州司士",
        "author": "盧綸",
        "biography": "",
        "paragraphs": [
            "雲起山城暮，沉沉江上天。風吹建業雨，浪入廣陵船。",
            "久是吳門客，嘗聞謝守賢。終悲去國遠，淚盡竹林前。"
        ],
        "notes": [
            ""
        ],
        "volume": "卷二百七十六",
        "no#": 46
    },
    {
        "title": "送尹樞令狐楚及第後歸覲",
        "author": "盧綸",
        "biography": "",
        "paragraphs": [
            "佳人比香草，君子即芳蘭。寶器金罍重，清音玉佩寒。",
            "貢文齊受寵，獻禮兩承歡。鞍馬並汾地，爭迎陸與潘。"
        ],
        "notes": [
            ""
        ],
        "volume": "卷二百七十六",
        "no#": 47
    },
    {
        "title": "東潭宴餞河南趙少府",
        "author": "盧綸",
        "biography": "",
        "paragraphs": [
            "十載奉戎軒，日聞君子言。方將賀榮爵，遽乃愴離尊。",
            "岸轉臺閣麗，潭清弦管繁。松篁難晦節，雨露不私恩。",
            "坐使吏相勉，居為儒所尊。可憐桃李樹，先發信陵門。"
        ],
        "notes": [
            ""
        ],
        "volume": "卷二百七十六",
        "no#": 48
    },
    {
        "title": "賦得館娃宮送王山人游江東",
        "author": "盧綸",
        "biography": "",
        "paragraphs": [
            "蒼蒼楓樹林，草合廢宮深。越水風浪起，吳王歌管沈。",
            "燕歸巢已盡，鶴語塚難尋。旅泊彼何夜，希君抽玉琴。"
        ],
        "notes": [
            ""
        ],
        "volume": "卷二百七十六",
        "no#": 49
    },
    {
        "title": "送暢當還舊山",
        "author": "盧綸",
        "biography": "",
        "paragraphs": [
            "常逢明月馬塵間，是夜照君歸處山。",
            "山中松桂花盡發，頭白屬君如等閒。"
        ],
        "notes": [
            ""
        ],
        "volume": "卷二百七十六",
        "no#": 50
    },
    {
        "title": "斅顏魯公送挺贇歸翠微寺",
        "author": "盧綸",
        "biography": "",
        "paragraphs": [
            "挺贇惠學該儒釋，袖有顏徐真草跡。一齋三請紀行詩，",
            "虎跡印雪大如鬥，閏月暮天過得無。"
        ],
        "notes": [
            ""
        ],
        "volume": "卷二百七十六",
        "no#": 51
    },
    {
        "title": "送契玄法師赴內道場",
        "author": "盧綸",
        "biography": "",
        "paragraphs": [
            "昏昏醉老夫，灌頂遇醍醐。嬪禦呈心鏡，君王賜髻珠。",
            "降魔須戰否，問疾敢行無。深契何相秘，儒宗本不殊。"
        ],
        "notes": [
            ""
        ],
        "volume": "卷二百七十六",
        "no#": 52
    },
    {
        "title": "送暢當赴山南幕",
        "author": "盧綸",
        "biography": "",
        "paragraphs": [
            "含情脫佩刀，持以佐賢豪。是月霜霰下，伊人行役勞。",
            "事將名共易，文與行空高。去矣奉戎律，悲君為我曹。"
        ],
        "notes": [
            ""
        ],
        "volume": "卷二百七十六",
        "no#": 53
    },
    {
        "title": "顏侍禦廳叢篁詠送薛存誠",
        "author": "盧綸",
        "biography": "",
        "paragraphs": [
            "玉幹百餘莖，生君此堂側。拂簾寒雨響，擁砌深溪色。",
            "何事鳳凰雛，茲焉理歸翼。"
        ],
        "notes": [
            ""
        ],
        "volume": "卷二百七十六",
        "no#": 54
    },
    {
        "title": "秋晚河西縣樓送渾中允赴朝闕",
        "author": "盧綸",
        "biography": "",
        "paragraphs": [
            "高樓吹玉簫，車馬上河橋。岐路自奔隘，壺觴終寂寥。",
            "芳蘭生貴裏，片玉立清朝。今日台庭望，心遙非地遙。"
        ],
        "notes": [
            ""
        ],
        "volume": "卷二百七十六",
        "no#": 55
    },
    {
        "title": "達奚中丞東齋壁畫山水各賦一物得樹杪懸泉送長安趙元陽少府",
        "author": "盧綸",
        "biography": "",
        "paragraphs": [
            "素壁畫飛泉，從雲落樹顛。練垂疑葉響，雲並覺枝偏。",
            "利物得雙劍，為儒當一賢。應思灑塵陌，調膳亦芳鮮。"
        ],
        "notes": [
            ""
        ],
        "volume": "卷二百七十六",
        "no#": 56
    },
    {
        "title": "送信州姚使君",
        "author": "盧綸",
        "biography": "",
        "paragraphs": [
            "朱幡徐轉候群官，猿鳥無聲郡宇寬。楚國上腴收賦重，",
            "幾日政聲聞戶外，九江行旅得相歡。"
        ],
        "notes": [
            ""
        ],
        "volume": "卷二百七十六",
        "no#": 57
    },
    {
        "title": "送暢當",
        "author": "盧綸",
        "biography": "",
        "paragraphs": [
            "四望無極路，千里流大河。秋風滿離袂，唯老事唯多。"
        ],
        "notes": [
            ""
        ],
        "volume": "卷二百七十六",
        "no#": 58
    },
    {
        "title": "送史兵曹判官赴樓煩",
        "author": "盧綸",
        "biography": "",
        "paragraphs": [
            "渥窪龍種散雲時，千里繁花乍別離。中有重臣承霈澤，",
            "敢謝親賢得瓊玉，仲宣能賦亦能詩。"
        ],
        "notes": [
            ""
        ],
        "volume": "卷二百七十六",
        "no#": 59
    },
    {
        "title": "送曇延法師講罷赴上都",
        "author": "盧綸",
        "biography": "",
        "paragraphs": [
            "金縷袈裟國大師，能銷壞宅火燒時。",
            "複來擁膝說無住，知向人天何處期。"
        ],
        "notes": [
            ""
        ],
        "volume": "卷二百七十六",
        "no#": 60
    },
    {
        "title": "送道士郤彝素歸內道場",
        "author": "盧綸",
        "biography": "",
        "paragraphs": [
            "病老正相仍，忽逢張道陵。羽衣風淅淅，仙貌玉棱棱。",
            "叱我問中壽，教人祈上升。樓居五雲裏，幾與武皇登。"
        ],
        "notes": [
            ""
        ],
        "volume": "卷二百七十六",
        "no#": 61
    },
    {
        "title": "賦得彭祖樓送楊德宗歸徐州幕",
        "author": "盧綸",
        "biography": "",
        "paragraphs": [
            "四戶八窗明，玲瓏逼上清。外欄黃鵠下，中柱紫芝生。",
            "每帶雲霞色，時聞簫管聲。望君兼有月，幢蓋儼層城。"
        ],
        "notes": [
            ""
        ],
        "volume": "卷二百七十六",
        "no#": 62
    },
    {
        "title": "送餞從叔辭豐州幕歸嵩陽舊居",
        "author": "盧綸",
        "biography": "",
        "paragraphs": [
            "白須宗孫侍坐時，願持壽酒前致詞。鄙詞何所擬，",
            "屯田布錦周千里，牧馬攢花溢萬群。白雲本是喬松伴，",
            "豐州聞說似涼州，沙塞晴明部落稠。行客已去依獨戍，",
            "洞裏先生那怪遲，人天無路自無期。砂泉丹井非同味，",
            "莫著戎衣期上清，東方曼倩逢人輕。"
        ],
        "notes": [
            ""
        ],
        "volume": "卷二百七十六",
        "no#": 63
    },
    {
        "title": "送靜居法師",
        "author": "盧綸",
        "biography": "",
        "paragraphs": [
            "五色香幢重複重，寶輿升座發神鐘。薝蔔名花飄不斷，",
            "願比靈山前世別，多生還得此相逢。"
        ],
        "notes": [
            ""
        ],
        "volume": "卷二百七十六",
        "no#": 64
    },
    {
        "title": "送劉判官赴豐州",
        "author": "盧綸",
        "biography": "",
        "paragraphs": [
            "銜杯吹急管，滿眼起風砂。大漠山沈雪，長城草發花。",
            "策行須恥戰，虜在莫言家。餘亦祈勳者，如何別左車。"
        ],
        "notes": [
            ""
        ],
        "volume": "卷二百七十六",
        "no#": 65
    },
    {
        "title": "將赴京留獻令公",
        "author": "盧綸",
        "biography": "",
        "paragraphs": [
            "沙鶴驚鳴野雨收，大河風物颯然秋。",
            "力微恩重諒難報，不是行人不解愁。"
        ],
        "notes": [
            ""
        ],
        "volume": "卷二百七十六",
        "no#": 66
    },
    {
        "title": "落第後歸山下舊居留別劉起居昆季",
        "author": "盧綸",
        "biography": "",
        "paragraphs": [
            "寂寞過朝昏，沈憂豈易論。有時空蔔命，無事可酬恩。",
            "寄食依鄰里，成家望子孫。風塵知世路，衰賤到君門。",
            "醉裏因多感，愁中欲強言。花林逢廢井，戰地識荒園。",
            "悵別臨晴野，悲春上古原。鳥歸山外樹，人過水邊村。",
            "潘岳方稱老，嵇康本厭喧。誰堪將落羽，回首仰飛翻。"
        ],
        "notes": [
            ""
        ],
        "volume": "卷二百七十六",
        "no#": 67
    },
    {
        "title": "將赴閿鄉灞上留別錢起員外",
        "author": "盧綸",
        "biography": "",
        "paragraphs": [
            "暖景登橋望，分明春色來。離心自惆悵，車馬亦裴回。",
            "遠雪和霜積，高花占日開。從官竟何事，憂患已相催。"
        ],
        "notes": [
            ""
        ],
        "volume": "卷二百七十六",
        "no#": 68
    },
    {
        "title": "虢州逢侯釗同尋南觀因贈別",
        "author": "盧綸",
        "biography": "",
        "paragraphs": [
            "相見翻惆悵，應憐責廢官。過深慚祿在，識淺賴刑寬。",
            "獨失耕農業，同思弟侄歡。衰貧羞客過，卑束會君難。",
            "放鶴登雲壁，澆花繞石壇。興還江海上，跡在是非端。",
            "林密風聲細，山高雨色寒。悠然此中別，賓僕亦闌幹。"
        ],
        "notes": [
            ""
        ],
        "volume": "卷二百七十六",
        "no#": 69
    },
    {
        "title": "赴池州拜覲舅氏留上考功郎中舅",
        "author": "盧綸",
        "biography": "",
        "paragraphs": [
            "孤賤易蹉跎，其如酷似何。衰榮同族少，生長外家多。",
            "別國桑榆在，沾衣血淚和。應憐失行雁，霜霰寄煙波。"
        ],
        "notes": [
            ""
        ],
        "volume": "卷二百七十六",
        "no#": 70
    },
    {
        "title": "送從侄滁州覲省",
        "author": "盧綸",
        "biography": "",
        "paragraphs": [
            "愛爾似龍媒，翩翩千里回。書從外氏學，竹自晉時栽。",
            "擁棹逢鷗舞，憑闌見雨來。上堂多慶樂，不醉莫停杯。"
        ],
        "notes": [
            ""
        ],
        "volume": "卷二百七十六",
        "no#": 71
    },
    {
        "title": "奉和聖制麟德殿宴百僚",
        "author": "盧綸",
        "biography": "",
        "paragraphs": [
            "雲辟禦筵張，山呼聖壽長。玉欄豐瑞草，金陛立神羊。",
            "台鼎資庖膳，天星奉酒漿。蠻夷陪作位，犀象舞成行。",
            "網已祛三面，歌因守四方。千秋不可極，花發滿宮香。"
        ],
        "notes": [
            ""
        ],
        "volume": "卷二百七十六",
        "no#": 72
    },
    {
        "title": "和考功王員外杪秋憶終南舊居",
        "author": "盧綸",
        "biography": "",
        "paragraphs": [
            "靜憶溪邊宅，知君許謝公。曉霜凝耒耜，初日照梧桐。",
            "澗鼠喧藤蔓，山禽竄石叢。白雲當嶺雨，黃葉繞階風。",
            "野果垂橋上，高泉落水中。歡榮來自間，羸賤賞曾同。",
            "月滿珠藏海，天晴鶴在籠。餘陰如可寄，願得隱牆東。"
        ],
        "notes": [
            ""
        ],
        "volume": "卷二百七十六",
        "no#": 73
    },
    {
        "title": "酬暢當尋嵩岳麻道士見寄",
        "author": "盧綸",
        "biography": "",
        "paragraphs": [
            "聞逐樵夫閑看棋，忽逢人世是秦時。開雲種玉嫌山淺，",
            "煩君遠示青囊籙，願得相從一問師。"
        ],
        "notes": [
            ""
        ],
        "volume": "卷二百七十六",
        "no#": 74
    },
    {
        "title": "酬李端長安寓居偶詠見寄",
        "author": "盧綸",
        "biography": "",
        "paragraphs": [
            "自別前峰隱，同為外累侵。幾年親酒會，此日有僧尋。",
            "學稼功還棄，論邊事亦沈。眾歡徒滿目，專愛久離心。",
            "覽鬢絲垂鏡，彈琴淚灑襟。訪田悲洛下，寄宅憶山陰。",
            "薄溜漫青石，橫雲架碧林。壞簷藤障密，衰菜棘籬深。",
            "流散俱多故，憂傷並在今。唯當俟高躅，歸止共抽簪。"
        ],
        "notes": [
            ""
        ],
        "volume": "卷二百七十六",
        "no#": 75
    },
    {
        "title": "和常舍人晚秋集賢院即事十二韻寄贈江南徐薛二侍郎",
        "author": "盧綸",
        "biography": "",
        "paragraphs": [
            "綸閣九華前，森沈彩仗連。洞門開旭日，清禁肅秋天。",
            "霜滿朝容備，鐘餘漏唱傳。搖璫陪羽扇，端弁入爐煙。",
            "麟筆刪金篆，龍綃薦玉編。汲書荀勖定，漢史蔡邕專。",
            "禦竹潛通筍，宮池暗瀉泉。亂叢縈弱蕙，墜葉灑枯蓮。",
            "列署齊遊日，重江並謫年。登封思議草，侍講憶同筵。",
            "滄海風濤廣，黝山瘴雨偏。唯應緘上寶，贈遠一呈妍。"
        ],
        "notes": [
            ""
        ],
        "volume": "卷二百七十六",
        "no#": 76
    },
    {
        "title": "酬苗員外仲夏歸郊居遇雨見寄",
        "author": "盧綸",
        "biography": "",
        "paragraphs": [
            "雷響風仍急，人歸鳥亦還。亂雲方至水，驟雨已喧山。",
            "田鼠依林上，池魚戲草間。因茲屏埃霧，一詠一開顏。"
        ],
        "notes": [
            ""
        ],
        "volume": "卷二百七十六",
        "no#": 77
    },
    {
        "title": "和太常王卿立秋日即事",
        "author": "盧綸",
        "biography": "",
        "paragraphs": [
            "嵩高雲日明，潘岳賦初成。籬槿花無色，階桐葉有聲。",
            "絳紗垂簟淨，白羽拂衣輕。鴻雁悲天遠，龜魚覺水清。",
            "別弦添楚思，牧馬動邊情。田雨農官問，林風苑吏驚。",
            "松篁終茂盛，蓬艾自衰榮。遙仰憑軒夕，惟應喜宋生。"
        ],
        "notes": [
            ""
        ],
        "volume": "卷二百七十六",
        "no#": 78
    }
]