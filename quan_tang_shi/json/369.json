[
    {
        "title": "贈藥山高僧惟儼二首",
        "author": "李翱",
        "biography": "",
        "paragraphs": [
            "練得身形似鶴形，千株松下兩函經。",
            "我來問道無餘說，雲在青霄水在瓶。",
            "選得幽居愜野情，終年無送亦無迎。",
            "有時直上孤峰頂，月下披雲嘯一聲。"
        ],
        "notes": [
            ""
        ],
        "volume": "卷三百六十九",
        "no#": 1
    },
    {
        "title": "贈毛仙翁",
        "author": "李翱",
        "biography": "",
        "paragraphs": [
            "紫霄仙客下三山，因救生靈到世間。龜鶴計年承甲子，",
            "從此便教塵骨貴，九霄雲路願追攀。"
        ],
        "notes": [
            ""
        ],
        "volume": "卷三百六十九",
        "no#": 2
    },
    {
        "title": "拜禹歌",
        "author": "李翱",
        "biography": "",
        "paragraphs": [
            "惟天地之無窮兮，哀生人之常勤。往者吾弗及兮，"
        ],
        "notes": [
            ""
        ],
        "volume": "卷三百六十九",
        "no#": 3
    },
    {
        "title": "廣慶寺",
        "author": "李翱",
        "biography": "",
        "paragraphs": [
            "傳者不足信，見景勝如聞。一水遠赴海，兩山高入雲。",
            "魚龍晴自戲，猿狖晚成群。醉酒斜陽下，離心草自熏。"
        ],
        "notes": [
            ""
        ],
        "volume": "卷三百六十九",
        "no#": 4
    },
    {
        "title": "奉酬劉言史宴光風亭",
        "author": "李翱",
        "biography": "",
        "paragraphs": [
            "閏餘春早景沉沉，禊飲風亭恣賞心。",
            "紅袖青娥留永夕，漢陰寧肯羨山陰。"
        ],
        "notes": [
            ""
        ],
        "volume": "卷三百六十九",
        "no#": 5
    },
    {
        "title": "戲贈詩",
        "author": "李翱",
        "biography": "",
        "paragraphs": [
            "縣君好磚渠，繞水恣行遊。鄙性樂疏野，鑿地便成溝。",
            "兩岸值芳草，中央漾清流。所尚既不同，磚鑿可自修。",
            "從他後人見，境趣誰為幽。"
        ],
        "notes": [
            ""
        ],
        "volume": "卷三百六十九",
        "no#": 6
    },
    {
        "title": "題浯溪石",
        "author": "皇甫湜",
        "biography": "",
        "paragraphs": [
            "次山有文章，可惋只在碎。然長於指敘，約潔有餘態。",
            "心語適相應，出句多分外。于諸作者間，拔戟成一隊。",
            "中行雖富劇，粹美若可蓋。子昂感遇佳，未若君雅裁。",
            "退之全而神，上與千載對。李杜才海翻，高下非可概。",
            "文與一氣間，為物莫與大。先王路不荒，豈不仰吾輩。",
            "石屏立衙衙，溪口揚素瀨。我思何人知，徙倚如有待。"
        ],
        "notes": [
            ""
        ],
        "volume": "卷三百六十九",
        "no#": 7
    },
    {
        "title": "石佛穀",
        "author": "皇甫湜",
        "biography": "",
        "paragraphs": [
            "澶漫太行北，千里一塊石。平腹有壑谷，深廣數百尺。",
            "土僧何為者，老草毛髮白。寢處容身龕，足膝隱成跡。",
            "金仙琢靈象，相好倚北壁。花座五雲扶，玉毫六虛射。",
            "文人留紀述，時事可辨析。鳥跡巧均分，龍骸極臒瘠。",
            "枯松間槎枿，猛獸恣騰擲。蛣蟲食縱，懸垂露凝滴。",
            "精藝貫古今，窮岩誰愛惜。托師禪誦餘，勿使塵埃積。"
        ],
        "notes": [
            ""
        ],
        "volume": "卷三百六十九",
        "no#": 8
    },
    {
        "title": "出世篇",
        "author": "皇甫湜",
        "biography": "",
        "paragraphs": [
            "生當為大丈夫，斷羈羅，出泥塗。四散號呶，俶擾無隅。",
            "埋之深淵，飄然上浮。騎龍披青雲，泛覽游八區。",
            "經太山，絕大海，一長籲。西摩月鏡，東弄日珠。",
            "上括天之門，直指帝所居。群仙來迎塞天衢，",
            "食之不飫飫不盡，使人不陋複不愚。旦旦狎玉皇，",
            "俄而散漫，斐然虛無。翕然複摶，摶久而蘇。",
            "精神如太陽，霍然照清都。四肢為琅玕，五臟為璠璵。",
            "顏如芙蓉，頂為醍醐。與天地相終始，浩漫為歡娛。",
            "下顧人間，溷糞蠅蛆。"
        ],
        "notes": [
            ""
        ],
        "volume": "卷三百六十九",
        "no#": 9
    },
    {
        "title": "蜀綿州越王樓詩",
        "author": "樊宗師",
        "biography": "",
        "paragraphs": [
            "危樓倚天門，如m6星辰宮。榱薄龍虎怪，洄洄繞雷風。",
            "徂秋試登臨，大靄屯喬空。不見西北路，考懷益雕窮。",
            "石瀨薄濺濺，上山杳穹穹。昔人創為逝，所適酡顏紅。",
            "今我茲之來，猶校成歲功。輟田植科畝，遊圃歌芳叢。",
            "地財無叢厚，人室安取豐。既乏富庶能，千萬慚文翁。"
        ],
        "notes": [
            ""
        ],
        "volume": "卷三百六十九",
        "no#": 10
    },
    {
        "title": "催妝",
        "author": "盧儲",
        "biography": "",
        "paragraphs": [
            "昔年將去玉京游，第一仙人許狀頭。",
            "今日幸為秦晉會，早教鸞鳳下妝樓。"
        ],
        "notes": [
            ""
        ],
        "volume": "卷三百六十九",
        "no#": 11
    },
    {
        "title": "官舍迎內子有庭花開",
        "author": "盧儲",
        "biography": "",
        "paragraphs": [
            "芍藥斬新栽，當庭數朵開。東風與拘束，留待細君來。"
        ],
        "notes": [
            ""
        ],
        "volume": "卷三百六十九",
        "no#": 12
    },
    {
        "title": "古松感興",
        "author": "皇甫松",
        "biography": "",
        "paragraphs": [
            "皇天后土力，使我向此生。貴賤不我均，若為天地情。",
            "我家世道德，旨意匡文明。家集四百卷，獨立天地經。",
            "寄言青松姿，豈羨朱槿榮。昭昭大化光，共此遺芳馨。"
        ],
        "notes": [
            ""
        ],
        "volume": "卷三百六十九",
        "no#": 13
    },
    {
        "title": "怨回紇歌",
        "author": "皇甫松",
        "biography": "",
        "paragraphs": [
            "白首南朝女，愁聽異域歌。收兵頡利國，飲馬胡蘆河。",
            "毳布腥膻久，穹廬歲月多。雕巢城上宿，吹笛淚滂沱。"
        ],
        "notes": [
            ""
        ],
        "volume": "卷三百六十九",
        "no#": 14
    },
    {
        "title": "江上送別",
        "author": "皇甫松",
        "biography": "",
        "paragraphs": [
            "祖席駐征棹，開帆候信潮。隔筵桃葉泣，吹管杏花飄。",
            "船去鷗飛閣，人歸塵上橋。別離惆悵淚，江路濕紅蕉。"
        ],
        "notes": [
            ""
        ],
        "volume": "卷三百六十九",
        "no#": 15
    },
    {
        "title": "採蓮子二首",
        "author": "皇甫松",
        "biography": "",
        "paragraphs": [
            "菡萏香連十頃陂，小姑貪戲採蓮遲。",
            "晚來弄水船頭濕，更脫紅裙裹鴨兒。",
            "船動湖光灩灩秋，貪看年少信船流。",
            "無端隔水拋蓮子，遙被人知半日羞。"
        ],
        "notes": [
            ""
        ],
        "volume": "卷三百六十九",
        "no#": 16
    },
    {
        "title": "拋球樂",
        "author": "皇甫松",
        "biography": "",
        "paragraphs": [
            "紅撥一聲飄，輕球墜越綃。帶翻金孔雀，香滿繡蜂腰。",
            "少少拋分數，花枝正索饒。",
            "金蹙花球小，真珠繡帶垂。幾回沖蠟燭，千度入春懷。",
            "上客終須醉，觥杯自亂排。"
        ],
        "notes": [
            ""
        ],
        "volume": "卷三百六十九",
        "no#": 17
    },
    {
        "title": "勸僧酒",
        "author": "皇甫松",
        "biography": "",
        "paragraphs": [
            "勸僧一杯酒，共看青青山。酣然萬象滅，不動心印閑。"
        ],
        "notes": [
            ""
        ],
        "volume": "卷三百六十九",
        "no#": 18
    },
    {
        "title": "登郭隗台",
        "author": "皇甫松",
        "biography": "",
        "paragraphs": [
            "燕相謀在茲，積金黃巍巍。上者欲何顏，使我千載悲。"
        ],
        "notes": [
            ""
        ],
        "volume": "卷三百六十九",
        "no#": 19
    },
    {
        "title": "楊柳枝詞二首",
        "author": "皇甫松",
        "biography": "",
        "paragraphs": [
            "爛漫春歸水國時，吳王宮殿柳絲垂。",
            "黃鶯長叫空閨畔，西子無因更得知。",
            "春入行宮映翠微，玄宗侍女舞煙絲。",
            "如今柳向空城綠，玉笛何人更把吹。"
        ],
        "notes": [
            ""
        ],
        "volume": "卷三百六十九",
        "no#": 20
    },
    {
        "title": "浪淘沙二首",
        "author": "皇甫松",
        "biography": "",
        "paragraphs": [
            "灘頭細草接疏林，浪惡罾船半欲沉。",
            "宿鷺眠洲非舊浦，去年沙觜是江心。",
            "蠻歌豆蔻北人愁，松雨蒲風野艇秋。",
            "浪起鵁鶄眠不得，寒沙細細入江流。"
        ],
        "notes": [
            ""
        ],
        "volume": "卷三百六十九",
        "no#": 21
    },
    {
        "title": "句",
        "author": "皇甫松",
        "biography": "",
        "paragraphs": [
            "夜入真珠室，朝游玳瑁宮。（《紀事》載：松為牛僧孺表",
            "甥，不相薦舉。因襄陽大水，極言誹謗。真珠乃牛愛姬也）"
        ],
        "notes": [
            ""
        ],
        "volume": "卷三百六十九",
        "no#": 22
    },
    {
        "title": "送皇甫湜赴舉",
        "author": "馬異",
        "biography": "",
        "paragraphs": [
            "馬蹄聲特特，去入天子國。借問去是誰，秀才皇甫湜。",
            "吞吐一腹文，八音兼五色。主文有崔李，鬱鬱為朝德。",
            "青銅鏡必明，朱絲繩必直。稱意太平年，願子長相憶。"
        ],
        "notes": [
            ""
        ],
        "volume": "卷三百六十九",
        "no#": 23
    },
    {
        "title": "貞元旱歲",
        "author": "馬異",
        "biography": "",
        "paragraphs": [
            "赤地炎都寸草無，百川水沸煮蟲魚。",
            "定應焦爛無人救，淚落三篇古尚書。"
        ],
        "notes": [
            ""
        ],
        "volume": "卷三百六十九",
        "no#": 24
    },
    {
        "title": "暮春醉中寄李幹秀才",
        "author": "馬異",
        "biography": "",
        "paragraphs": [
            "歡異且交親，酒生開甕春。不須愁犯卯，且乞醉過申。",
            "折草為籌箸，鋪花作錦裀。嬌鶯解言語，留客也殷勤。"
        ],
        "notes": [
            ""
        ],
        "volume": "卷三百六十九",
        "no#": 25
    },
    {
        "title": "答盧仝結交詩",
        "author": "馬異",
        "biography": "",
        "paragraphs": [
            "有鳥自南翔，口銜一書紮，達我山之維。",
            "開緘金玉煥陸離，乃是盧仝結交詩。此詩峭絕天邊格，",
            "莫嗟獨笑無往還，月中芳桂難追攀。況值亂邦不平年，",
            "上天不識察，仰我為遼天失所，將吾劍兮切淤泥，",
            "抱鋤劚地芸芝朮，偃蓋參天舊有松，術與松兮保身世。",
            "臥居居兮起于於，漱潺潺兮聆嘒嘒。道在其中可終歲，",
            "鋼刀剉骨不辭去，卑躬君子今明明。俯首辭山心慘惻，",
            "為報覃懷心結交，死生富貴存後凋。我心不畏朱公叔，",
            "河水悠悠山之間，無由把袂攄懷抱。憶仝吟能文，"
        ],
        "notes": [
            ""
        ],
        "volume": "卷三百六十九",
        "no#": 26
    }
]