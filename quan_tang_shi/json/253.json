[
    {
        "title": "登鸛雀樓",
        "author": "王之渙",
        "biography": "",
        "paragraphs": [
            "白日依山盡，黃河入海流。欲窮千里目，更上一層樓。"
        ],
        "notes": [
            ""
        ],
        "volume": "卷二百五十三",
        "no#": 1
    },
    {
        "title": "送別",
        "author": "王之渙",
        "biography": "",
        "paragraphs": [
            "楊柳東風樹，青青夾禦河。近來攀折苦，應為別離多。"
        ],
        "notes": [
            ""
        ],
        "volume": "卷二百五十三",
        "no#": 2
    },
    {
        "title": "涼州詞二首",
        "author": "王之渙",
        "biography": "",
        "paragraphs": [
            "黃河遠上白雲間，一片孤城萬仞山。",
            "羌笛何須怨楊柳，春光不度玉門關。",
            "單于北望拂雲堆，殺馬登壇祭幾回。",
            "漢家天子今神武，不肯和親歸去來。"
        ],
        "notes": [
            ""
        ],
        "volume": "卷二百五十三",
        "no#": 3
    },
    {
        "title": "宴詞",
        "author": "王之渙",
        "biography": "",
        "paragraphs": [
            "長堤春水綠悠悠，畎入漳河一道流。",
            "莫聽聲聲催去棹，桃溪淺處不勝舟。"
        ],
        "notes": [
            ""
        ],
        "volume": "卷二百五十三",
        "no#": 4
    },
    {
        "title": "九日送別",
        "author": "王之渙",
        "biography": "",
        "paragraphs": [
            "薊庭蕭瑟故人稀，何處登高且送歸。",
            "今日暫同芳菊酒，明朝應作斷蓬飛。"
        ],
        "notes": [
            ""
        ],
        "volume": "卷二百五十三",
        "no#": 5
    },
    {
        "title": "晚秋石門禮拜",
        "author": "閻防",
        "biography": "",
        "paragraphs": [
            "輕策臨絕壁，招提謁金仙。舟車無由徑，岩嶠乃屬天。",
            "躑躅淹昃景，夷猶望新弦。石門變暝色，穀口生人煙。",
            "陽雁叫平楚，秋風急寒川。馳暉苦代謝，浮脆慚貞堅。",
            "永欲臥丘壑，息心依梵筵。誓將曆劫願，無以外物牽。"
        ],
        "notes": [
            ""
        ],
        "volume": "卷二百五十三",
        "no#": 6
    },
    {
        "title": "百丈溪新理茅茨讀書",
        "author": "閻防",
        "biography": "",
        "paragraphs": [
            "浪跡棄人世，還山自幽獨。始傍巢由蹤，吾其獲心曲。",
            "荒庭何所有，老樹半空腹。秋蜩鳴北林，暮鳥穿我屋。",
            "棲遲樂遵渚，恬曠寡所欲。開卦推盈虛，散帙攻節目。",
            "養閑度人事，達命知止足。不學東周儒，俟時勞伐輻。"
        ],
        "notes": [
            ""
        ],
        "volume": "卷二百五十三",
        "no#": 7
    },
    {
        "title": "宿岸道人精舍",
        "author": "閻防",
        "biography": "",
        "paragraphs": [
            "早歲參道風，放情入寥廓。重因息心侶，遂果岩下諾。",
            "斂跡辭人間，杜門守寂寞。秋風翦蘭蕙，霜氣冷淙壑。",
            "山牖見然燈，竹房聞搗藥。願言舍塵事，所趣非龍蠖。"
        ],
        "notes": [
            ""
        ],
        "volume": "卷二百五十三",
        "no#": 8
    },
    {
        "title": "夕次鹿門山作",
        "author": "閻防",
        "biography": "",
        "paragraphs": [
            "龐公嘉遁所，浪跡難追攀。浮舟暝始至，抱杖聊自閑。",
            "雙岩開鹿門，百穀集珠灣。噴薄湍上水，舂容漂裏山。",
            "焦原不足險，梁壑未成艱。我行自春仲，夏鳥忽綿蠻。",
            "蕙草色已晚，客心殊倦還。遠遊非避地，訪道愛童顏。",
            "安能徇機巧，爭奪錐刀間。"
        ],
        "notes": [
            ""
        ],
        "volume": "卷二百五十三",
        "no#": 9
    },
    {
        "title": "與永樂諸公夜泛黃河作",
        "author": "閻防",
        "biography": "",
        "paragraphs": [
            "煙深載酒入，但覺暮川虛。映水見山火，鳴榔聞夜漁。",
            "愛茲山水趣，忽與人世疏。無暇然官燭，中流有望舒。"
        ],
        "notes": [
            ""
        ],
        "volume": "卷二百五十三",
        "no#": 10
    },
    {
        "title": "句",
        "author": "閻防",
        "biography": "",
        "paragraphs": [
            "熊踞庭中樹，龍蒸棟裏雲。"
        ],
        "notes": [
            ""
        ],
        "volume": "卷二百五十三",
        "no#": 11
    },
    {
        "title": "懷哉行",
        "author": "薛據",
        "biography": "",
        "paragraphs": [
            "明時無廢人，廣廈無棄材。良工不我顧，有用寧自媒。",
            "懷策望君門，歲晏空遲回。秦城多車馬，日夕飛塵埃。",
            "伐鼓千門啟，鳴珂雙闕來。我聞雷雨施，天澤罔不該。",
            "何意斯人徒，棄之如死灰。主好臣必效，時禁權不開。",
            "俗流實驕矜，得志輕草萊。文王賴多士，漢帝資群才。",
            "一言並拜相，片善咸居台。夫君何不遇，為泣黃金台。"
        ],
        "notes": [
            ""
        ],
        "volume": "卷二百五十三",
        "no#": 12
    },
    {
        "title": "古興",
        "author": "薛據",
        "biography": "",
        "paragraphs": [
            "日中望雙闕，軒蓋揚飛塵。鳴佩初罷朝，自言皆近臣。",
            "光華滿道路，意氣安可親。歸來宴高堂，廣筵羅八珍。",
            "僕妾盡綺紈，歌舞夜達晨。四時固相代，誰能久要津。",
            "已看覆前車，未見易後輪。丈夫須兼濟，豈能樂一身。",
            "君今皆得志，肯顧憔悴人。"
        ],
        "notes": [
            ""
        ],
        "volume": "卷二百五十三",
        "no#": 13
    },
    {
        "title": "冬夜寓居寄儲太祝",
        "author": "薛據",
        "biography": "",
        "paragraphs": [
            "自為洛陽客，夫子吾知音。愛義能下士，時人無此心。",
            "奈何離居夜，巢鳥飛空林。愁坐至月上，複聞南鄰砧。"
        ],
        "notes": [
            ""
        ],
        "volume": "卷二百五十三",
        "no#": 14
    },
    {
        "title": "登秦望山",
        "author": "薛據",
        "biography": "",
        "paragraphs": [
            "南登秦望山，目極大海空。朝陽半蕩漾，晃朗天水紅。",
            "溪壑爭噴薄，江湖遞交通。而多漁商客，不悟歲月窮。",
            "振緡迎早潮，弭棹候長風。予本萍泛者，乘流任西東。",
            "茫茫天際帆，棲泊何時同。將尋會稽跡，從此訪任公。"
        ],
        "notes": [
            ""
        ],
        "volume": "卷二百五十三",
        "no#": 15
    },
    {
        "title": "西陵口觀海",
        "author": "薛據",
        "biography": "",
        "paragraphs": [
            "長江漫湯湯，近海勢彌廣。在昔胚渾凝，融為百川泱。",
            "地形失端倪，天色灒滉漾。東南際萬里，極目遠無象。",
            "山影乍浮沉，潮波忽來往。孤帆或不見，棹歌猶想像。",
            "日暮長風起，客心空振盪。浦口霞未收，潭心月初上。",
            "林嶼幾邅回，亭皋時偃仰。歲晏訪蓬瀛，真遊非外獎。"
        ],
        "notes": [
            ""
        ],
        "volume": "卷二百五十三",
        "no#": 16
    },
    {
        "title": "題鶴林寺",
        "author": "薛據",
        "biography": "",
        "paragraphs": [
            "道門隱形勝，向背臨法橋。松覆山殿冷，花藏溪路遙。",
            "珊珊寶幡掛，焰焰明燈燒。遲日半空谷，春風連上潮。",
            "少憑水木興，暫忝身心調。願謝攜手客，茲山禪侶饒。"
        ],
        "notes": [
            ""
        ],
        "volume": "卷二百五十三",
        "no#": 17
    },
    {
        "title": "初去郡齋書懷",
        "author": "薛據",
        "biography": "",
        "paragraphs": [
            "肅徒辭汝潁，懷古獨淒然。尚想文王化，猶思巢父賢。",
            "時移多讒巧，大道竟誰傳。況是疾風起，悠悠旌旆懸。",
            "征鳥無返翼，歸流不停川。已經霜雪下，乃驗松柏堅。",
            "回首望城邑，迢迢間雲煙。志士不傷物，小人皆自妍。",
            "感時惟責己，在道非怨天。從此適樂土，東歸知幾年。"
        ],
        "notes": [
            ""
        ],
        "volume": "卷二百五十三",
        "no#": 18
    },
    {
        "title": "出青門往南山下別業",
        "author": "薛據",
        "biography": "",
        "paragraphs": [
            "舊居在南山，夙駕自城闕。榛莽相蔽虧，去爾漸超忽。",
            "散漫餘雪晴，蒼茫季冬月。寒風吹長林，白日原上沒。",
            "懷抱曠莫伸，相知阻胡越。弱年好棲隱，煉藥在岩窟。",
            "及此離垢氛，興來亦因物。末路期赤松，斯言庶不伐。"
        ],
        "notes": [
            ""
        ],
        "volume": "卷二百五十三",
        "no#": 19
    },
    {
        "title": "泊震澤口",
        "author": "薛據",
        "biography": "",
        "paragraphs": [
            "日落草木陰，舟徒泊江汜。蒼茫萬象開，合遝聞風水。",
            "洄沿值漁翁，窈窕逢樵子。雲開天宇靜，月明照萬里。",
            "早雁湖上飛，晨鐘海邊起。獨坐嗟遠遊，登岸望孤洲。",
            "零落星欲盡，朣朧氣漸收。行藏空自秉，智識仍未周。",
            "伍胥既仗劍，範蠡亦乘流。歌竟鼓楫去，三江多客愁。"
        ],
        "notes": [
            ""
        ],
        "volume": "卷二百五十三",
        "no#": 20
    },
    {
        "title": "題丹陽陶司馬廳壁",
        "author": "薛據",
        "biography": "",
        "paragraphs": [
            "高鑒清洞徹，儒風入進難。詔書增寵命，才子益能官。",
            "門帶山光晚，城臨江水寒。唯餘好文客，時得詠幽蘭。"
        ],
        "notes": [
            ""
        ],
        "volume": "卷二百五十三",
        "no#": 21
    },
    {
        "title": "古興",
        "author": "薛據",
        "biography": "",
        "paragraphs": [
            "投珠恐見疑，抱玉但垂泣。道在君不舉，功成歎何及。"
        ],
        "notes": [
            ""
        ],
        "volume": "卷二百五十三",
        "no#": 22
    },
    {
        "title": "早發上東門",
        "author": "薛據",
        "biography": "",
        "paragraphs": [
            "十五能文西入秦，三十無家作路人。",
            "時命不將明主合，布衣空惹洛陽塵。"
        ],
        "notes": [
            ""
        ],
        "volume": "卷二百五十三",
        "no#": 23
    },
    {
        "title": "句",
        "author": "薛據",
        "biography": "",
        "paragraphs": [
            "省署開文苑，滄浪學釣翁。（《紀事》雲：「此二句據",
            "之詩也，子美懷據詩即用為句雲：「獨當省署開文苑，",
            "窮冬時短晷，日盡西南天。"
        ],
        "notes": [
            ""
        ],
        "volume": "卷二百五十三",
        "no#": 24
    },
    {
        "title": "秋夕會友",
        "author": "姚系",
        "biography": "",
        "paragraphs": [
            "倦客易相失，歡遊無良辰。忽然一夕間，稍慰闔家貧。",
            "白露下庭梧，孤琴始悲辛。回風入幽草，蟲響滿四鄰。",
            "會遇更何時，持杯重殷勤。"
        ],
        "notes": [
            ""
        ],
        "volume": "卷二百五十三",
        "no#": 25
    },
    {
        "title": "荊山獨往",
        "author": "姚系",
        "biography": "",
        "paragraphs": [
            "宿昔山水上，抱琴聊躑躅。山遠去難窮，琴悲多斷續。",
            "岩重丹陽樹，泉咽聞陰穀。時下白雲中，淹留秋水曲。",
            "秋水石欄深，潺湲如噴玉。雜芳被陰岸，墜露方消綠。",
            "恣此平生懷，獨遊還自足。"
        ],
        "notes": [
            ""
        ],
        "volume": "卷二百五十三",
        "no#": 26
    },
    {
        "title": "五老峰大明觀贈隱者",
        "author": "姚系",
        "biography": "",
        "paragraphs": [
            "雲觀此山北，與君攜手稀。林端涉橫水，洞口入斜暉。",
            "頗覺鸞鶴邇，忽為煙霧飛。故人清和客，默會琴心微。",
            "丹術幸可授，青龍當未歸。悠悠平生意，此日複相違。"
        ],
        "notes": [
            ""
        ],
        "volume": "卷二百五十三",
        "no#": 27
    },
    {
        "title": "送周願判官歸嶺南",
        "author": "姚系",
        "biography": "",
        "paragraphs": [
            "早蟬望秋鳴，夜琴怨離聲。眇然多異感，值子江山行。",
            "由來重義人，感激事縱橫。往復念遐阻，淹留慕平生。",
            "晨奔九衢餞，暮始萬里程。山驛風月榭，海門煙霞城。",
            "易綃泉源近，拾翠沙漵明。蘭蕙一為贈，貧交空複情。"
        ],
        "notes": [
            ""
        ],
        "volume": "卷二百五十三",
        "no#": 28
    },
    {
        "title": "送陸渾主簿趙宗儒之任",
        "author": "姚系",
        "biography": "",
        "paragraphs": [
            "山中眇然意，此意乃平生。常日望鳴皋，遙對洛陽城。",
            "故人吏為隱，懷此若蓬瀛。夕氣冒岩上，晨流瀉岸明。",
            "存亡區中事，影響羽人情。溪寂值猿下，雲歸聞鶴聲。",
            "及茲春始暮，花葛正明榮。會有攜手日，悠悠去無程。"
        ],
        "notes": [
            ""
        ],
        "volume": "卷二百五十三",
        "no#": 29
    },
    {
        "title": "楊參軍莊送宇文邈",
        "author": "姚系",
        "biography": "",
        "paragraphs": [
            "秋雲冒原隰，野鳥滿林聲。愛此田舍事，稽君車馬程。",
            "離堂慘不喧，脈脈複盈盈。蘭葉一經霜，香銷為贈輕。",
            "燈光耿方寂，蟲思隱餘清。相望忽無際，如含江海情。"
        ],
        "notes": [
            ""
        ],
        "volume": "卷二百五十三",
        "no#": 30
    },
    {
        "title": "京西遇舊識兼送往隴西",
        "author": "姚系",
        "biography": "",
        "paragraphs": [
            "蟬鳴一何急，日暮秋風樹。即此不勝愁，隴陰人更去。",
            "相逢與相失，共是亡羊路。"
        ],
        "notes": [
            ""
        ],
        "volume": "卷二百五十三",
        "no#": 31
    },
    {
        "title": "古別離",
        "author": "姚系",
        "biography": "",
        "paragraphs": [
            "涼風已嫋嫋，露重木蘭枝。獨上高樓望，行人遠不知。",
            "輕寒入洞戶，明月滿秋池。燕去鴻方至，年年是別離。"
        ],
        "notes": [
            ""
        ],
        "volume": "卷二百五十三",
        "no#": 32
    },
    {
        "title": "野居池上看月",
        "author": "姚系",
        "biography": "",
        "paragraphs": [
            "悠然雲間月，複此照池塘。泫露蒼茫濕，沉波澹灩光。",
            "應門當未曙，歌吹滿昭陽。遠近徒傷目，清輝靄自長。"
        ],
        "notes": [
            ""
        ],
        "volume": "卷二百五十三",
        "no#": 33
    },
    {
        "title": "庭柳",
        "author": "姚系",
        "biography": "",
        "paragraphs": [
            "嫋嫋柳楊枝，當軒雜佩垂。交陰總共密，分條各自宜。",
            "因依似永久，攬結更傷離。愛此陽春色，秋風莫遽吹。"
        ],
        "notes": [
            ""
        ],
        "volume": "卷二百五十三",
        "no#": 34
    },
    {
        "title": "硤州旅舍奉懷蘇州韋郎中",
        "author": "令狐峘",
        "biography": "",
        "paragraphs": [
            "儒服學從政，遂為塵事嬰。銜命東複西，孰堪異鄉情。",
            "懷祿且懷恩，策名敢逃名。羨彼農畝人，白首親友並。",
            "江山入秋氣，草木凋晚榮。方塘寒露凝，旅管涼飆生。",
            "懿交守東吳，夢想聞頌聲。雲水方浩浩，離憂何平時。"
        ],
        "notes": [
            ""
        ],
        "volume": "卷二百五十三",
        "no#": 35
    },
    {
        "title": "釋奠日國學觀禮聞雅頌",
        "author": "令狐峘",
        "biography": "",
        "paragraphs": [
            "肅肅先師廟，依依胄子群。滿庭陳舊禮，開戶拜清芬。",
            "萬舞當華燭，簫韶入翠雲。頌歌清曉聽，雅吹度風聞。",
            "澹泊調元氣，中和美聖君。唯餘東魯客，蹈舞向南熏。"
        ],
        "notes": [
            ""
        ],
        "volume": "卷二百五十三",
        "no#": 36
    },
    {
        "title": "釋奠日國學觀禮聞雅頌",
        "author": "滕珦",
        "biography": "",
        "paragraphs": [
            "太學時觀禮，東方曉色分。威儀何棣棣，環佩又紛紛。",
            "古樂從空盡，清歌幾處聞。六和成遠吹，九奏動行雲。",
            "聖上尊儒學，春秋奠茂勳。幸因陪齒列，聊以頌斯文。"
        ],
        "notes": [
            ""
        ],
        "volume": "卷二百五十三",
        "no#": 37
    }
]