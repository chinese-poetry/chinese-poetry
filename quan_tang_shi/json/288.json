[
    {
        "title": "曉過南宮聞太常清樂",
        "author": "陸贄",
        "biography": "",
        "paragraphs": [
            "南宮聞古樂，拂曙聽初驚。煙靄遙迷處，絲桐暗辨名。",
            "節隨新律改，聲帶緒風輕。合雅將移俗，同和自感情。",
            "遠音兼曉漏，餘響過春城。九奏明初日，寥寥天地清。"
        ],
        "notes": [
            ""
        ],
        "volume": "卷二百八十八",
        "no#": 1
    },
    {
        "title": "禁中春松",
        "author": "陸贄",
        "biography": "",
        "paragraphs": [
            "陰陰清禁裏，蒼翠滿春松。雨露恩偏近，陽和色更濃。",
            "高枝分曉日，虛吹雜宵鐘。香助爐煙遠，形疑蓋影重。",
            "願符千載壽，不羨五株封。倘得回天眷，全勝老碧峰。"
        ],
        "notes": [
            ""
        ],
        "volume": "卷二百八十八",
        "no#": 2
    },
    {
        "title": "賦得禦園芳草",
        "author": "陸贄",
        "biography": "",
        "paragraphs": [
            "陰陰禦園裏，瑤草日光長。靃靡含煙霧，依稀帶夕陽。",
            "雨餘荑更密，風暖蕙初香。擁杖緣馳道，乘輿入建章。",
            "濕煙搖不散，細影亂無行。恒恐韶光晚，何人辨早芳。"
        ],
        "notes": [
            ""
        ],
        "volume": "卷二百八十八",
        "no#": 3
    },
    {
        "title": "句",
        "author": "陸贄",
        "biography": "",
        "paragraphs": [
            "繞階流dA々，來砌樹陰陰。"
        ],
        "notes": [
            ""
        ],
        "volume": "卷二百八十八",
        "no#": 4
    },
    {
        "title": "曉過南宮聞太常清樂",
        "author": "張蒙",
        "biography": "",
        "paragraphs": [
            "玉珂經禮寺，金奏過南宮。雅調乘清曉，飛聲向遠空。",
            "慢隨飄去雪，輕逐度來風。迥出重城裏，傍聞九陌中。",
            "應將肆夏比，更與五英同。一聽南熏曲，因知大舜功。"
        ],
        "notes": [
            ""
        ],
        "volume": "卷二百八十八",
        "no#": 5
    },
    {
        "title": "禁中春松",
        "author": "常沂",
        "biography": "",
        "paragraphs": [
            "映殿松偏好，森森列禁中。攢柯沾聖澤，疏蓋引皇風。",
            "晚色連秦苑，春香滿漢宮。操將金石固，材與直臣同。",
            "翠影宜青瑣，蒼枝秀碧空。還知沐天眷，千載更蔥蘢。"
        ],
        "notes": [
            ""
        ],
        "volume": "卷二百八十八",
        "no#": 6
    },
    {
        "title": "禁中春松",
        "author": "周存",
        "biography": "",
        "paragraphs": [
            "幾歲含貞節，青青紫禁中。日華留偃蓋，雉尾轉春風。",
            "不為繁霜改，那將眾木同。千條攢翠色，百尺澹晴空。",
            "影密金莖近，花明鳳沼通。安知幽澗側，獨與散樗叢。"
        ],
        "notes": [
            ""
        ],
        "volume": "卷二百八十八",
        "no#": 7
    },
    {
        "title": "西戎獻馬",
        "author": "周存",
        "biography": "",
        "paragraphs": [
            "天馬從東道，皇威被遠戎。來參八駿列，不假貳師功。",
            "影別流沙路，嘶流上苑風。望雲時蹀足，向月每爭雄。",
            "稟異才難狀，標奇志豈同。驅馳如見許，千里一朝通。"
        ],
        "notes": [
            ""
        ],
        "volume": "卷二百八十八",
        "no#": 8
    },
    {
        "title": "小苑春望宮池柳色",
        "author": "黎逢",
        "biography": "",
        "paragraphs": [
            "上林新柳變，小苑暮天晴。始望和煙密，遙憐拂水輕。",
            "色承陽氣暖，陰帶禦溝清。不厭隨風弱，仍宜向日明。",
            "垂絲遍閣榭，飛絮觸簾旌。漸到依依處，思聞出穀鶯。"
        ],
        "notes": [
            ""
        ],
        "volume": "卷二百八十八",
        "no#": 9
    },
    {
        "title": "夏首猶清和",
        "author": "黎逢",
        "biography": "",
        "paragraphs": [
            "早夏宜初景，和光起禁城。祝融將禦節，炎帝啟朱明。",
            "日送殘花晚，風過御苑清。郊原浮麥氣，池沼發荷英。",
            "樹影臨山動，禽飛入漢輕。幸逢堯禹化，全勝穀中情。"
        ],
        "notes": [
            ""
        ],
        "volume": "卷二百八十八",
        "no#": 10
    },
    {
        "title": "小苑春望宮池柳色",
        "author": "張昔",
        "biography": "",
        "paragraphs": [
            "小苑春初至，皇衢日更清。遙分萬條柳，回出九重城。",
            "隱映龍池潤，參差鳳闕明。影宜宮雪曙，色帶禁煙晴。",
            "深淺殘陽變，高低曉吹輕。年光正堪折，欲寄一枝榮。"
        ],
        "notes": [
            ""
        ],
        "volume": "卷二百八十八",
        "no#": 11
    },
    {
        "title": "小苑春望宮池柳色",
        "author": "丁位",
        "biography": "",
        "paragraphs": [
            "小苑宜春望，宮池柳色輕。低昂含曉景，縈轉帶新晴。",
            "似蓋芳初合，如絲蔭漸成。依依連水暗，嫋嫋出牆明。",
            "雖以陽和發，能令旅思生。他時花滿路，從此接遷鶯。"
        ],
        "notes": [
            ""
        ],
        "volume": "卷二百八十八",
        "no#": 12
    },
    {
        "title": "小苑春望宮池柳色",
        "author": "元友直",
        "biography": "",
        "paragraphs": [
            "柳色新池遍，春光御苑晴。葉依青閣密，條向碧流傾。",
            "路暗陰初重，波搖影轉清。風從垂處度，煙就望中生。",
            "斷續遊蜂聚，飄颻戲蝶輕。怡然變芳節，願及一枝榮。"
        ],
        "notes": [
            ""
        ],
        "volume": "卷二百八十八",
        "no#": 13
    },
    {
        "title": "小苑春望宮池柳色",
        "author": "楊系",
        "biography": "",
        "paragraphs": [
            "勝游從小苑，宮柳望春晴。拂地青絲嫩，縈風綠帶輕。",
            "光含煙色遠，影透水文清。玉笛吟何得，金閨畫豈成。",
            "皇風吹欲斷，聖日映逾明。願駐高枝上，還同出穀鶯。"
        ],
        "notes": [
            ""
        ],
        "volume": "卷二百八十八",
        "no#": 14
    },
    {
        "title": "小苑春望宮池柳色",
        "author": "崔績",
        "biography": "",
        "paragraphs": [
            "帝京春氣早，禦柳已先榮。嫩葉隨風散，浮光向日明。",
            "悠揚生別意，斷續引芳聲。積翠連馳道，飄花出禁城。",
            "柔條依水弱，遠色帶煙輕。南望龍池畔，斜光照晚晴。"
        ],
        "notes": [
            ""
        ],
        "volume": "卷二百八十八",
        "no#": 15
    },
    {
        "title": "小苑春望宮池柳色",
        "author": "張季略",
        "biography": "",
        "paragraphs": [
            "韶光歸漢苑，柳色發春城。半見離宮出，才分遠水明。",
            "青蔥當淑景，隱映媚新晴。積翠煙初合，微黃葉未生。",
            "迎春看尚嫩，照日見先榮。倘得辭幽谷，高枝寄一名。"
        ],
        "notes": [
            ""
        ],
        "volume": "卷二百八十八",
        "no#": 16
    },
    {
        "title": "小苑春望宮池柳色",
        "author": "裴達",
        "biography": "",
        "paragraphs": [
            "勝游經小苑，閑望上春城。禦路韶光發，宮池柳色輕。",
            "乍濃含雨潤，微澹帶雲晴。冪曆殘煙斂，搖揚落照明。",
            "幾條垂廣殿，數樹影高旌。獨有風塵客，思同雨露榮。"
        ],
        "notes": [
            ""
        ],
        "volume": "卷二百八十八",
        "no#": 17
    },
    {
        "title": "南至日太史登臺書雲物",
        "author": "裴逵",
        "biography": "",
        "paragraphs": [
            "圓丘才展禮，佳氣近初分。太史新簪筆，高臺紀彩雲。",
            "煙空和縹緲，曉色共氛氳。道泰資賢輔，年豐荷聖君。",
            "恭惟司國瑞，兼用察人文。應念懷鉛客，終朝望碧雰。"
        ],
        "notes": [
            ""
        ],
        "volume": "卷二百八十八",
        "no#": 18
    },
    {
        "title": "小苑春望宮池柳色",
        "author": "沈回",
        "biography": "",
        "paragraphs": [
            "今來游上苑，春染柳條輕。濯濯方含色，依依若有情。",
            "分行臨曲沼，先發媚重城。拂水枝偏弱，搖風絲已生。",
            "變黃隨淑景，吐翠逐新晴。佇立徒延首，裴回欲寄誠。"
        ],
        "notes": [
            ""
        ],
        "volume": "卷二百八十八",
        "no#": 19
    }
]