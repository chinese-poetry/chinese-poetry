[
    {
        "title": "和潯陽宰感舊絕句五首",
        "author": "李中",
        "biography": "",
        "paragraphs": [
            "追感古今情不已，竹軒閑取史書看。",
            "欲親往哲無因見，空樹臨風襟袖寒。",
            "潯陽物景真難及，練瀉澄江最好看。",
            "曾上虛樓吟倚檻，五峰擎雪照人寒。",
            "園林春媚千花發，爛熳如將畫障看。",
            "惟愛松筠多冷淡，青青偏稱雪霜寒。",
            "知君百里鳴琴處，公退千山盡日看。",
            "政化有同風偃草，更將餘力拯孤寒。",
            "昔歲尋芳忻得侶，江堤物景盡情看。",
            "就中吟戀垂楊下，撼起啼鶯晚吹寒。"
        ],
        "notes": [
            ""
        ],
        "volume": "卷七百五十",
        "no#": 1
    },
    {
        "title": "哭柴郎中",
        "author": "李中",
        "biography": "",
        "paragraphs": [
            "昔歲遭逢在海城，曾容孤跡奉雙旌。酒邊不厭笙歌盛，",
            "音塵自此無因問，淚灑川波夕照明。"
        ],
        "notes": [
            ""
        ],
        "volume": "卷七百五十",
        "no#": 2
    },
    {
        "title": "訪章禪老",
        "author": "李中",
        "biography": "",
        "paragraphs": [
            "比尋禪客叩禪機，澄卻心如月在池。",
            "松下偶然醒一夢，卻成無語問吾師。"
        ],
        "notes": [
            ""
        ],
        "volume": "卷七百五十",
        "no#": 3
    },
    {
        "title": "泊秋浦",
        "author": "李中",
        "biography": "",
        "paragraphs": [
            "葦岸風高宿雁驚，維舟特地起鄉情。",
            "漁兒隔水吹橫笛，半夜空江月正明。"
        ],
        "notes": [
            ""
        ],
        "volume": "卷七百五十",
        "no#": 4
    },
    {
        "title": "閒居言懷",
        "author": "李中",
        "biography": "",
        "paragraphs": [
            "未達難隨眾，從他俗所憎。閑聽九秋雨，遠憶四明僧。",
            "病後倦吟嘯，貧來疏友朋。寂寥元合道，未必是無能。"
        ],
        "notes": [
            ""
        ],
        "volume": "卷七百五十",
        "no#": 5
    },
    {
        "title": "舟次彭澤",
        "author": "李中",
        "biography": "",
        "paragraphs": [
            "飄泛經彭澤，扁舟思莫窮。無人秋浪晚，一岸蓼花風。",
            "鄉里夢漸遠，交親書未通。今宵見圓月，難坐冷光中。"
        ],
        "notes": [
            ""
        ],
        "volume": "卷七百五十",
        "no#": 6
    },
    {
        "title": "宿鐘山知覺院",
        "author": "李中",
        "biography": "",
        "paragraphs": [
            "宿投林下寺，中夜覺神清。磬罷僧初定，山空月又生。",
            "籠燈吐冷豔，岩樹起寒聲。待曉紅塵裏，依前冒遠程。"
        ],
        "notes": [
            ""
        ],
        "volume": "卷七百五十",
        "no#": 7
    },
    {
        "title": "游茅山二首",
        "author": "李中",
        "biography": "",
        "paragraphs": [
            "綠蘚深迎步，紅霞爛滿衣。洞天應不遠，鸞鶴向人飛。",
            "茅許仙蹤在，煙霞一境清。夷希何許叩，松徑月空明。"
        ],
        "notes": [
            ""
        ],
        "volume": "卷七百五十",
        "no#": 8
    },
    {
        "title": "鶴",
        "author": "李中",
        "biography": "",
        "paragraphs": [
            "九皋羽翼下晴空，萬里心難駐玉籠。清露滴時翹蘚徑，",
            "好共靈龜作儔侶，十洲三島逐仙翁。"
        ],
        "notes": [
            ""
        ],
        "volume": "卷七百五十",
        "no#": 9
    },
    {
        "title": "暮春吟懷寄姚端先輩",
        "author": "李中",
        "biography": "",
        "paragraphs": [
            "無奈詩魔旦夕生，更堪芳草滿長汀。故人還爽花前約，",
            "何時得見登龍客，隔卻千山萬仞青。"
        ],
        "notes": [
            ""
        ],
        "volume": "卷七百五十",
        "no#": 10
    },
    {
        "title": "送圓上人歸廬山",
        "author": "李中",
        "biography": "",
        "paragraphs": [
            "蓮宮舊隱塵埃外，策杖臨風拂袖還。踏雪獨尋青嶂下，",
            "預想松軒夜禪處，虎溪圓月照空山。"
        ],
        "notes": [
            ""
        ],
        "volume": "卷七百五十",
        "no#": 11
    },
    {
        "title": "送相裏秀才之匡山國子監",
        "author": "李中",
        "biography": "",
        "paragraphs": [
            "氣秀情閑杳莫群，廬山遊去志求文。已能探虎窮騷雅，",
            "業成早赴春闈約，要使嘉名海內聞。"
        ],
        "notes": [
            ""
        ],
        "volume": "卷七百五十",
        "no#": 12
    },
    {
        "title": "漁父二首",
        "author": "李中",
        "biography": "",
        "paragraphs": [
            "偶向蘆花深處行，溪光山色晚來晴。",
            "漁家開戶相迎接，稚子爭窺犬吠聲。",
            "雪鬢衰髯白布袍，笑攜赬鯉換村醪。",
            "殷勤留我宿溪上，釣艇歸來明月高。"
        ],
        "notes": [
            ""
        ],
        "volume": "卷七百五十",
        "no#": 13
    },
    {
        "title": "旅次聞砧",
        "author": "李中",
        "biography": "",
        "paragraphs": [
            "砧杵誰家夜擣衣，金風淅淅露微微。",
            "月中獨坐不成寐，舊業經年未得歸。"
        ],
        "notes": [
            ""
        ],
        "volume": "卷七百五十",
        "no#": 14
    },
    {
        "title": "寄楊先生",
        "author": "李中",
        "biography": "",
        "paragraphs": [
            "仙翁別後無信，應共煙霞卜鄰。莫把壺中秘訣，",
            "安得一招琴酒，與君共泛天津。"
        ],
        "notes": [
            ""
        ],
        "volume": "卷七百五十",
        "no#": 15
    },
    {
        "title": "對酒招陳昭用",
        "author": "李中",
        "biography": "",
        "paragraphs": [
            "花開葉落堪悲，似水年光暗移。身世都如夢役，",
            "幸有一壺清酒，且來閑語希夷。"
        ],
        "notes": [
            ""
        ],
        "volume": "卷七百五十",
        "no#": 16
    },
    {
        "title": "旅夜聞笛",
        "author": "李中",
        "biography": "",
        "paragraphs": [
            "長笛起誰家，秋涼夜漏賒。一聲來枕上，孤客在天涯。",
            "木末風微動，窗前月漸斜。暗牽詩思苦，不獨落梅花。"
        ],
        "notes": [
            ""
        ],
        "volume": "卷七百五十",
        "no#": 17
    },
    {
        "title": "送紹明上人之毗陵",
        "author": "李中",
        "biography": "",
        "paragraphs": [
            "忽起毗陵念，飄然不可留。聽蟬離古寺，攜錫上扁舟。",
            "月出沙汀冷，風高葦岸秋。回期端的否，千里路悠悠。"
        ],
        "notes": [
            ""
        ],
        "volume": "卷七百五十",
        "no#": 18
    },
    {
        "title": "再到山陽尋故人不遇二首",
        "author": "李中",
        "biography": "",
        "paragraphs": [
            "維舟登野岸，因訪故人居。亂後知何處，荊榛匝弊廬。",
            "欲問當年事，耕人都不知。空餘堤上柳，依舊自垂絲。"
        ],
        "notes": [
            ""
        ],
        "volume": "卷七百五十",
        "no#": 19
    },
    {
        "title": "寄廬山簡寂觀重道者",
        "author": "李中",
        "biography": "",
        "paragraphs": [
            "憶昔采芝廬嶽頂，清宮常接絳霄人。玉書閑展石樓曉，",
            "似醒一夢歸凡世，空向彤霞寄夢頻。"
        ],
        "notes": [
            ""
        ],
        "volume": "卷七百五十",
        "no#": 20
    },
    {
        "title": "思湓渚舊居",
        "author": "李中",
        "biography": "",
        "paragraphs": [
            "昔歲曾居湓水頭，草堂吟嘯興何幽。迎僧常踏竹間蘚，",
            "從拘宦路無由到，昨夜分明夢去遊。"
        ],
        "notes": [
            ""
        ],
        "volume": "卷七百五十",
        "no#": 21
    },
    {
        "title": "思朐陽春遊感舊寄柴司徒五首",
        "author": "李中",
        "biography": "",
        "paragraphs": [
            "王孫昔日甚相親，共賞西園正媚春。",
            "醉臥如茵芳草上，覺來花月影籠身。",
            "煙鋪芳草正綿綿，藉草傳杯似列仙。",
            "暫輟笙歌且聯句，含毫花下破香箋。",
            "南陌風和舞蝶狂，惜春公子戀斜陽。",
            "高歌飲罷將回轡，衣上花兼百草香。",
            "春郊飲散暮煙收，卻引絲簧上翠樓。",
            "紅袖歌長金斝亂，銀蟾飛出海東頭。",
            "昔年常接五陵狂，洪飲花間數十場。",
            "別後或驚如夢覺，音塵難問水茫茫。"
        ],
        "notes": [
            ""
        ],
        "volume": "卷七百五十",
        "no#": 22
    },
    {
        "title": "泉",
        "author": "李中",
        "biography": "",
        "paragraphs": [
            "潺潺青嶂底，來處一何長。漱石苔痕滑，侵松鶴夢涼。",
            "泛花穿竹塢，瀉月下蓮塘。想得歸何處，天涯助渺茫。"
        ],
        "notes": [
            ""
        ],
        "volume": "卷七百五十",
        "no#": 23
    },
    {
        "title": "題徐五教池亭",
        "author": "李中",
        "biography": "",
        "paragraphs": [
            "多士池塘好，塵中景恐無。年來養鷗鷺，夢不去江湖。",
            "泉脈通深澗，風聲起短蘆。驚魚跳藻荇，戲蝶上菰蒲。",
            "泛泛容漁艇，閑閑載酒壺。漲痕山雨過，翠積岸苔鋪。",
            "花影沈波底，煙光入座隅。曉香憐杜若，夜浸愛蟾蜍。",
            "步逸心難厭，看吟興不辜。憑君命奇筆，為我寫成圖。"
        ],
        "notes": [
            ""
        ],
        "volume": "卷七百五十",
        "no#": 24
    },
    {
        "title": "遙賦義興潛泉",
        "author": "李中",
        "biography": "",
        "paragraphs": [
            "見說靈泉好，潺湲興莫窮。誰當秋霽後，獨聽月明中。",
            "濺石苔花潤，隨流木葉紅。何當化霖雨，濟物顯殊功。"
        ],
        "notes": [
            ""
        ],
        "volume": "卷七百五十",
        "no#": 25
    },
    {
        "title": "和毗陵尉曹昭用見寄",
        "author": "李中",
        "biography": "",
        "paragraphs": [
            "決獄多餘暇，冥搜萬象空。捲簾疏雨後，鎖印夕陽中。",
            "還往多名士，編題尚古風。宦途知此味，能有幾人同。"
        ],
        "notes": [
            ""
        ],
        "volume": "卷七百五十",
        "no#": 26
    },
    {
        "title": "梅花",
        "author": "李中",
        "biography": "",
        "paragraphs": [
            "群木方憎雪，開花長在先。流鶯與舞蝶，不見許因緣。"
        ],
        "notes": [
            ""
        ],
        "volume": "卷七百五十",
        "no#": 27
    },
    {
        "title": "舟次吉水逢蔡文慶秀才",
        "author": "李中",
        "biography": "",
        "paragraphs": [
            "別後音塵斷，相逢又共吟。雪霜今日鬢，煙月舊時心。",
            "艤棹夕陽在，聽鴻秋色深。一尊開口笑，不必話升沈。"
        ],
        "notes": [
            ""
        ],
        "volume": "卷七百五十",
        "no#": 28
    },
    {
        "title": "新喻縣偶寄彭仁正字",
        "author": "李中",
        "biography": "",
        "paragraphs": [
            "經年離象魏，孤宦在南荒。酒醒公齋冷，雨多歸夢長。",
            "志難酬國澤，術欠致民康。吾子應相笑，區區道未光。"
        ],
        "notes": [
            ""
        ],
        "volume": "卷七百五十",
        "no#": 29
    },
    {
        "title": "和彭正字喜雪見寄",
        "author": "李中",
        "biography": "",
        "paragraphs": [
            "千門忻應瑞，偏稱上樓看。密灑虛窗曉，狂飄大野寒。",
            "園深宜竹樹，簾卷洽杯盤。已作豐年兆，黎民意盡安。"
        ],
        "notes": [
            ""
        ],
        "volume": "卷七百五十",
        "no#": 30
    },
    {
        "title": "海上和柴軍使清明書事",
        "author": "李中",
        "biography": "",
        "paragraphs": [
            "清明時節好煙光，英傑高吟興味長。捧日即應還禁衛，",
            "卻是旅人淒屑甚，夜來魂夢到家鄉。"
        ],
        "notes": [
            ""
        ],
        "volume": "卷七百五十",
        "no#": 31
    },
    {
        "title": "壬申歲承命之任淦陽再過廬山國學感舊寄劉鈞明府",
        "author": "李中",
        "biography": "",
        "paragraphs": [
            "三十年前共苦辛，囊螢曾寄此煙岑。讀書燈暗嫌雲重，",
            "再來物景還依舊，風冷松高猿狖吟。"
        ],
        "notes": [
            ""
        ],
        "volume": "卷七百五十",
        "no#": 32
    },
    {
        "title": "留題胡參卿秀才幽居",
        "author": "李中",
        "biography": "",
        "paragraphs": [
            "竹蔭庭除蘚色濃，道心安逸寂寥中。扣門時有棲禪客，",
            "我慚名宦猶拘束，脫屣心情未得同。"
        ],
        "notes": [
            ""
        ],
        "volume": "卷七百五十",
        "no#": 33
    },
    {
        "title": "放鷺鷥",
        "author": "李中",
        "biography": "",
        "paragraphs": [
            "池塘多謝久淹留，長得霜翎放自由。",
            "好去蒹葭深處宿，月明應認舊江秋。"
        ],
        "notes": [
            ""
        ],
        "volume": "卷七百五十",
        "no#": 34
    },
    {
        "title": "柳絮",
        "author": "李中",
        "biography": "",
        "paragraphs": [
            "年年二月暮，散亂雜飛花。雨過微風起，狂飄千萬家。"
        ],
        "notes": [
            ""
        ],
        "volume": "卷七百五十",
        "no#": 35
    },
    {
        "title": "早春",
        "author": "李中",
        "biography": "",
        "paragraphs": [
            "一種和風至，千花未放妍。草心並柳眼，長是被恩先。"
        ],
        "notes": [
            ""
        ],
        "volume": "卷七百五十",
        "no#": 36
    },
    {
        "title": "春雲",
        "author": "李中",
        "biography": "",
        "paragraphs": [
            "陰去為膏澤，晴來媚曉空。無心亦無滯，舒卷在東風。"
        ],
        "notes": [
            ""
        ],
        "volume": "卷七百五十",
        "no#": 37
    },
    {
        "title": "送姚端秀才游毗陵",
        "author": "李中",
        "biography": "",
        "paragraphs": [
            "毗陵嘉景太湖邊，才子經游稱少年。風弄青簾沽酒市，",
            "此去高吟須早返，廣寒丹桂莫遷延。"
        ],
        "notes": [
            ""
        ],
        "volume": "卷七百五十",
        "no#": 38
    },
    {
        "title": "和朐陽載筆魯裕見寄",
        "author": "李中",
        "biography": "",
        "paragraphs": [
            "燕台多事每開顏，相許論交淡薄間。飲興共憐芳草岸，",
            "何事此時攀憶甚，與君俱是別鄉關。"
        ],
        "notes": [
            ""
        ],
        "volume": "卷七百五十",
        "no#": 39
    },
    {
        "title": "敘吟二首",
        "author": "李中",
        "biography": "",
        "paragraphs": [
            "往哲搜羅妙入神，隋珠和璧未為珍。",
            "而今所得慚難繼，謬向平生著苦辛。",
            "成僻成魔二雅中，每逢知己是亨通。",
            "言之無罪終難厭，欲把風騷繼古風。"
        ],
        "notes": [
            ""
        ],
        "volume": "卷七百五十",
        "no#": 40
    },
    {
        "title": "貽毗陵正勤禪院奉長老",
        "author": "李中",
        "biography": "",
        "paragraphs": [
            "隨緣駐瓶錫，心已悟無生。默坐煙霞散，閑觀水月明。",
            "竹深風倍冷，堂迥磬偏清。願作傳燈者，忘言學淨名。"
        ],
        "notes": [
            ""
        ],
        "volume": "卷七百五十",
        "no#": 41
    },
    {
        "title": "冬日書懷寄惟真大師",
        "author": "李中",
        "biography": "",
        "paragraphs": [
            "自別吾師後，風騷道甚孤。雪霜侵鬢髮，音信隔江湖。",
            "擾擾悲時世，悠悠役夢途。向公期盡節，多病怕傾壺。",
            "賤跡雖慚滯，幽情忍使辜。詩成天外句，棋覆夜中圖。",
            "落壁燈花碎，飄窗雪片粗。煮茶燒栗興，早晚複圍爐。"
        ],
        "notes": [
            ""
        ],
        "volume": "卷七百五十",
        "no#": 42
    },
    {
        "title": "獻中書潘舍人",
        "author": "李中",
        "biography": "",
        "paragraphs": [
            "運葉半千數，天鐘許國臣。鵬霄開羽翼，鳳闕演絲綸。",
            "顧問當清夜，從容向紫宸。立言成雅誥，正意敘彝倫。",
            "樸素偕前哲，馨香越搢紳。褒辭光萬代，優旨重千鈞。",
            "公退誰堪接，清閒道是鄰。世間身屬幻，物外意通津。",
            "吊往兼春夢，文高賦複新。琴彈三峽水，屏畫十洲春。",
            "庭冷鋪苔色，池寒浸月輪。竹風來枕簟，藥氣上衣巾。",
            "茶譜傳溪叟，棋經受羽人。清虛雖得趣，獻替不妨陳。",
            "杞梓呈才後，神仙入侍頻。孤寒皆有賴，中外亦同忻。",
            "有士曾多難，無門得望塵。忙忙罹險阻，往往耗精神。",
            "尋果巢枝願，終全負米身。遭逢敦孝治，蹇塞值通津。",
            "最慶清朝祿，還沾白髮親。甘柔心既遂，虛薄報何因。",
            "遠宦聯綿曆，卑棲夙夜勤。良時空愛惜，末路每悲辛。",
            "骨立駒猶病，顏凋女尚貧。而今諧顧遇，尺蠖願求伸。"
        ],
        "notes": [
            ""
        ],
        "volume": "卷七百五十",
        "no#": 43
    }
]