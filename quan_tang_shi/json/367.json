[
    {
        "title": "緱山鶴",
        "author": "張仲素",
        "biography": "",
        "paragraphs": [
            "羽客驂仙鶴，將飛駐碧山。映松殘雪在，度嶺片雲還。",
            "清唳因風遠，高姿對水閑。笙歌憶天上，城郭歎人間。",
            "幾變霜毛潔，方殊藻質斑。迢迢煙路逸，奮翮詎能攀。"
        ],
        "notes": [
            ""
        ],
        "volume": "卷三百六十七",
        "no#": 1
    },
    {
        "title": "夜聞洛濱吹笙",
        "author": "張仲素",
        "biography": "",
        "paragraphs": [
            "王子千年後，笙音五夜聞。逶迤繞清洛，斷續下仙雲。",
            "泄泄飄難定，啾啾曲未分。松風助幽律，波月動輕文。",
            "鳳管聽何遠，鸞聲若在群。暗空思羽蓋，餘氣自氛氳。"
        ],
        "notes": [
            ""
        ],
        "volume": "卷三百六十七",
        "no#": 2
    },
    {
        "title": "上元日聽太清宮步虛",
        "author": "張仲素",
        "biography": "",
        "paragraphs": [
            "仙客開金籙，元辰會玉京。靈歌賓紫府，雅韻出層城。",
            "磬雜音徐徹，風飄響更清。紆餘空外盡，斷續聽中生。",
            "舞鶴紛將集，流雲住未行。誰知九陌上，塵俗仰遺聲。"
        ],
        "notes": [
            ""
        ],
        "volume": "卷三百六十七",
        "no#": 3
    },
    {
        "title": "玉繩低建章",
        "author": "張仲素",
        "biography": "",
        "paragraphs": [
            "迢迢玉繩下，芒彩正闌幹。稍複臨鳷鵲，方疑近露寒。",
            "微明連粉堞，的皪映仙盤。橫接河流照，低將夜色殘。",
            "天榆隨影沒，宮樹與光攢。遐想西垣客，長吟欲罷難。"
        ],
        "notes": [
            ""
        ],
        "volume": "卷三百六十七",
        "no#": 4
    },
    {
        "title": "寒雲輕重色",
        "author": "張仲素",
        "biography": "",
        "paragraphs": [
            "佳期當可許，托思望雲端。鱗影朝猶落，繁陰暮自寒。",
            "因風方嫋嫋，間石已漫漫。隱映看鴻度，霏微覺樹攢。",
            "凝空多似黛，引素乍如紈。每向愁中覽，含毫欲狀難。"
        ],
        "notes": [
            ""
        ],
        "volume": "卷三百六十七",
        "no#": 5
    },
    {
        "title": "聖明樂",
        "author": "張仲素",
        "biography": "",
        "paragraphs": [
            "九陌祥煙合，千春瑞月明。宮花將苑柳，先發鳳凰城。"
        ],
        "notes": [
            ""
        ],
        "volume": "卷三百六十七",
        "no#": 6
    },
    {
        "title": "獻壽詞",
        "author": "張仲素",
        "biography": "",
        "paragraphs": [
            "玉帛殊方至，歌鐘比屋聞。華夷今一貫，同賀聖朝君。"
        ],
        "notes": [
            ""
        ],
        "volume": "卷三百六十七",
        "no#": 7
    },
    {
        "title": "宮中樂五首",
        "author": "張仲素",
        "biography": "",
        "paragraphs": [
            "網戶交如綺，紗窗薄似煙。樂吹天上曲，人是月中仙。",
            "翠匣開寒鏡，珠釵掛步搖。妝成隻畏曉，更漏促春宵。",
            "紅果瑤池實，金盤露井冰。甘泉將避暑，台殿曉光凝。",
            "月采浮鸞殿，砧聲隔鳳樓。笙歌臨水檻，紅燭乍迎秋。",
            "奇樹留寒翠，神池結夕波。黃山一夜雪，渭水瀉聲多。"
        ],
        "notes": [
            ""
        ],
        "volume": "卷三百六十七",
        "no#": 8
    },
    {
        "title": "春遊曲三首",
        "author": "張仲素",
        "biography": "",
        "paragraphs": [
            "煙柳飛輕絮，風榆落小錢。濛濛百花裏，羅綺競秋千。",
            "騁望登香閣，爭高下砌台。林間踏青去，席上寄箋來。",
            "行樂三春節，林花百和香。當年重意氣，先占鬥雞場。"
        ],
        "notes": [
            ""
        ],
        "volume": "卷三百六十七",
        "no#": 9
    },
    {
        "title": "春閨思",
        "author": "張仲素",
        "biography": "",
        "paragraphs": [
            "嫋嫋城邊柳，青青陌上桑。提籠忘采葉，昨夜夢漁陽。"
        ],
        "notes": [
            ""
        ],
        "volume": "卷三百六十七",
        "no#": 10
    },
    {
        "title": "春江曲二首",
        "author": "張仲素",
        "biography": "",
        "paragraphs": [
            "家寄征河岸，征人幾歲遊。不如潮水信，每日到沙頭。",
            "乘曉南湖去，參差疊浪橫。前洲在何處，霜裏雁嚶嚶。"
        ],
        "notes": [
            ""
        ],
        "volume": "卷三百六十七",
        "no#": 11
    },
    {
        "title": "太平詞",
        "author": "張仲素",
        "biography": "",
        "paragraphs": [
            "聖德超千古，皇威靜四方。蒼生今息戰，無事覺時良。"
        ],
        "notes": [
            ""
        ],
        "volume": "卷三百六十七",
        "no#": 12
    },
    {
        "title": "隴上行",
        "author": "張仲素",
        "biography": "",
        "paragraphs": [
            "行到黃雲隴，唯聞羌戍鼙。不如山下水，猶得任東西。"
        ],
        "notes": [
            ""
        ],
        "volume": "卷三百六十七",
        "no#": 13
    },
    {
        "title": "思君恩",
        "author": "張仲素",
        "biography": "",
        "paragraphs": [
            "紫禁香如霧，青天月似霜。雲韶何處奏，只是在朝陽。"
        ],
        "notes": [
            ""
        ],
        "volume": "卷三百六十七",
        "no#": 14
    },
    {
        "title": "王昭君",
        "author": "張仲素",
        "biography": "",
        "paragraphs": [
            "仙娥今下嫁，驕子自同和。劍戟歸田盡，牛羊繞塞多。"
        ],
        "notes": [
            ""
        ],
        "volume": "卷三百六十七",
        "no#": 15
    },
    {
        "title": "秋夜曲",
        "author": "張仲素",
        "biography": "",
        "paragraphs": [
            "丁丁漏水夜何長，漫漫輕雲露月光。",
            "秋逼暗蟲通夕響，征衣未寄莫飛霜。"
        ],
        "notes": [
            ""
        ],
        "volume": "卷三百六十七",
        "no#": 16
    },
    {
        "title": "秋思贈遠",
        "author": "張仲素",
        "biography": "",
        "paragraphs": [
            "博山沉燎絕餘香，蘭燼金檠怨夜長。",
            "為問青青河畔草，幾回經雨複經霜。"
        ],
        "notes": [
            ""
        ],
        "volume": "卷三百六十七",
        "no#": 17
    },
    {
        "title": "塞上曲",
        "author": "張仲素",
        "biography": "",
        "paragraphs": [
            "卷旆生風喜氣新，早持龍節靜邊塵。",
            "漢家天子圖麟閣，身是當今第一人。"
        ],
        "notes": [
            ""
        ],
        "volume": "卷三百六十七",
        "no#": 18
    },
    {
        "title": "塞下曲五首",
        "author": "張仲素",
        "biography": "",
        "paragraphs": [
            "三戍漁陽再渡遼，騂弓在臂劍橫腰。",
            "匈奴似若知名姓，休傍陰山更射雕。",
            "獵馬千行雁幾雙，燕然山下碧油幢。",
            "傳聲漠北單于破，火照旌旗夜受降。",
            "朔雪飄飄開雁門，平沙曆亂卷蓬根。",
            "功名恥計擒生數，直斬樓蘭報國恩。",
            "隴水潺湲隴樹秋，征人到此淚雙流。",
            "鄉關萬里無因見，西戍河源早晚休。",
            "陰磧茫茫塞草肥，桔槔烽上暮雲飛。",
            "交河北望天連海，蘇武曾將漢節歸。"
        ],
        "notes": [
            ""
        ],
        "volume": "卷三百六十七",
        "no#": 19
    },
    {
        "title": "秋思二首",
        "author": "張仲素",
        "biography": "",
        "paragraphs": [
            "碧窗斜日藹深暉，愁聽寒螿淚濕衣。",
            "夢裏分明見關塞，不知何路向金微。",
            "秋天一夜靜無雲，斷續鴻聲到曉聞。",
            "欲寄征衣問消息，居延城外又移軍。"
        ],
        "notes": [
            ""
        ],
        "volume": "卷三百六十七",
        "no#": 20
    },
    {
        "title": "漢苑行二首",
        "author": "張仲素",
        "biography": "",
        "paragraphs": [
            "回雁高飛太液池，新花低發上林枝。",
            "年光到處皆堪賞，春色人間總不知。",
            "春風淡蕩景悠悠，鶯囀高枝燕入樓。",
            "千步回廊聞鳳吹，珠簾處處上銀鉤。"
        ],
        "notes": [
            ""
        ],
        "volume": "卷三百六十七",
        "no#": 21
    },
    {
        "title": "天馬辭二首",
        "author": "張仲素",
        "biography": "",
        "paragraphs": [
            "天馬初從渥水來，郊歌曾唱得龍媒。",
            "不知玉塞沙中路，苜蓿殘花幾處開。",
            "躞蹀宛駒齒未齊，摐金噴玉向風嘶。",
            "來時欲盡金河道，獵獵輕風在碧蹄。"
        ],
        "notes": [
            ""
        ],
        "volume": "卷三百六十七",
        "no#": 22
    },
    {
        "title": "燕子樓詩三首",
        "author": "張仲素",
        "biography": "",
        "paragraphs": [
            "樓上殘燈伴曉霜，獨眠人起合歡床。",
            "相思一夜情多少，地角天涯不是長。",
            "北邙松柏鎖愁煙，燕子樓人思悄然。",
            "自埋劍履歌塵散，紅袖香消已十年。",
            "適看鴻雁岳陽回，又睹玄禽逼社來。",
            "瑤瑟玉簫無意緒，任從蛛網任從灰。"
        ],
        "notes": [
            ""
        ],
        "volume": "卷三百六十七",
        "no#": 23
    }
]