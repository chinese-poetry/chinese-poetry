[
    {
        "title": "贈孟浩然",
        "author": "李白",
        "biography": "",
        "paragraphs": [
            "吾愛孟夫子，風流天下聞。紅顏棄軒冕，白首臥松雲。",
            "醉月頻中聖，迷花不事君。高山安可仰，徒此揖清芬。"
        ],
        "notes": [
            ""
        ],
        "volume": "卷一百六十八",
        "no#": 1
    },
    {
        "title": "贈從兄襄陽少府皓",
        "author": "李白",
        "biography": "",
        "paragraphs": [
            "結髮未識事，所交盡豪雄。卻秦不受賞，擊晉寧為功。",
            "小節豈足言，退耕舂陵東。歸來無產業，生事如轉蓬。",
            "一朝烏裘敝，百鎰黃金空。彈劍徒激昂，出門悲路窮。",
            "吾兄青雲士，然諾聞諸公。所以陳片言，片言貴情通。",
            "棣華倘不接，甘與秋草同。"
        ],
        "notes": [
            ""
        ],
        "volume": "卷一百六十八",
        "no#": 2
    },
    {
        "title": "淮海對雪贈傅靄",
        "author": "李白",
        "biography": "",
        "paragraphs": [
            "朔雪落吳天，從風渡溟渤。海樹成陽春，江沙浩明月。",
            "興從剡溪起，思繞梁園發。寄君郢中歌，曲罷心斷絕。"
        ],
        "notes": [
            ""
        ],
        "volume": "卷一百六十八",
        "no#": 3
    },
    {
        "title": "贈徐安宜",
        "author": "李白",
        "biography": "",
        "paragraphs": [
            "白田見楚老，歌詠徐安宜。制錦不擇地，操刀良在茲。",
            "清風動百里，惠化聞京師。浮人若雲歸，耕種滿郊岐。",
            "川光淨麥隴，日色明桑枝。訟息但長嘯，賓來或解頤。",
            "青橙拂戶牖，白水流園池。遊子滯安邑，懷恩未忍辭。",
            "翳君樹桃李，歲晚托深期。"
        ],
        "notes": [
            ""
        ],
        "volume": "卷一百六十八",
        "no#": 4
    },
    {
        "title": "贈任城盧主簿",
        "author": "李白",
        "biography": "",
        "paragraphs": [
            "海鳥知天風，竄身魯門東。臨觴不能飲，矯翼思淩空。",
            "鐘鼓不為樂，煙霜誰與同。歸飛未忍去，流淚謝鴛鴻。"
        ],
        "notes": [
            ""
        ],
        "volume": "卷一百六十八",
        "no#": 5
    },
    {
        "title": "早秋贈裴十七仲堪",
        "author": "李白",
        "biography": "",
        "paragraphs": [
            "遠海動風色，吹愁落天涯。南星變大火，熱氣餘丹霞。",
            "光景不可回，六龍轉天車。荊人泣美玉，魯叟悲匏瓜。",
            "功業若夢裏，撫琴發長嗟。裴生信英邁，屈起多才華。",
            "曆抵海岱豪，結交魯朱家。複攜兩少女，豔色驚荷葩。",
            "雙歌入青雲，但惜白日斜。窮溟出寶貝，大澤饒龍蛇。",
            "明主倘見收，煙霞路非賒。時命若不會，歸應煉丹砂。"
        ],
        "notes": [
            ""
        ],
        "volume": "卷一百六十八",
        "no#": 6
    },
    {
        "title": "贈范金卿二首",
        "author": "李白",
        "biography": "",
        "paragraphs": [
            "君子枉清盼，不知東走迷。離家來幾月，絡緯鳴中閨。",
            "桃李君不言，攀花願成蹊。那能吐芳信，惠好相招攜。",
            "我有結綠珍，久藏濁水泥。時人棄此物，乃與燕瑉齊。",
            "摭拭欲贈之，申眉路無梯。遼東慚白豕，楚客羞山雞。",
            "徒有獻芹心，終流泣玉啼。只應自索漠，留舌示山妻。",
            "範宰不買名，弦歌對前楹。為邦默自化，日覺冰壺清。",
            "百里雞犬靜，千廬機杼鳴。浮人少蕩析，愛客多逢迎。",
            "遊子睹嘉政，因之聽頌聲。"
        ],
        "notes": [
            ""
        ],
        "volume": "卷一百六十八",
        "no#": 7
    },
    {
        "title": "贈瑕丘王少府",
        "author": "李白",
        "biography": "",
        "paragraphs": [
            "皎皎鸞鳳姿，飄飄神仙氣。梅生亦何事，來作南昌尉。",
            "清風佐鳴琴，寂寞道為貴。一見過所聞，操持難與群。",
            "毫揮魯邑訟，目送瀛洲雲。我隱屠釣下，爾當玉石分。",
            "無由接高論，空此仰清芬。"
        ],
        "notes": [
            ""
        ],
        "volume": "卷一百六十八",
        "no#": 8
    },
    {
        "title": "東魯見狄博通",
        "author": "李白",
        "biography": "",
        "paragraphs": [
            "去年別我向何處，有人傳道游江東。",
            "謂言掛席度滄海，卻來應是無長風。"
        ],
        "notes": [
            ""
        ],
        "volume": "卷一百六十八",
        "no#": 9
    },
    {
        "title": "見京兆韋參軍量移東陽二首",
        "author": "李白",
        "biography": "",
        "paragraphs": [
            "潮水還歸海，流人卻到吳。相逢問愁苦，淚盡日南珠。",
            "聞說金華渡，東連五百灘。全勝若耶好，莫道此行難。",
            "猿嘯千溪合，松風五月寒。他年一攜手，搖艇入新安。"
        ],
        "notes": [
            ""
        ],
        "volume": "卷一百六十八",
        "no#": 10
    },
    {
        "title": "贈丹陽橫山周處士惟長",
        "author": "李白",
        "biography": "",
        "paragraphs": [
            "周子橫山隱，開門臨城隅。連峰入戶牖，勝概淩方壺。",
            "時作白紵詞，放歌丹陽湖。水色傲溟渤，川光秀菰蒲。",
            "當其得意時，心與天壤俱。閑雲隨舒卷，安識身有無。",
            "抱石恥獻玉，沉泉笑探珠。羽化如可作，相攜上清都。"
        ],
        "notes": [
            ""
        ],
        "volume": "卷一百六十八",
        "no#": 11
    },
    {
        "title": "玉真公主別館苦雨，贈衛尉張卿二首",
        "author": "李白",
        "biography": "",
        "paragraphs": [
            "秋坐金張館，繁陰晝不開。空煙迷雨色，蕭颯望中來。",
            "翳翳昏墊苦，沉沉憂恨催。清秋何以慰，白酒盈吾杯。",
            "吟詠思管樂，此人已成灰。獨酌聊自勉，誰貴經綸才。",
            "彈劍謝公子，無魚良可哀。",
            "苦雨思白日，浮雲何由卷。稷契和天人，陰陽乃驕蹇。",
            "秋霖劇倒井，昏霧橫絕巘。欲往咫尺途，遂成山川限。",
            "潈潈奔溜聞，浩浩驚波轉。泥沙塞中途，牛馬不可辨。",
            "饑從漂母食，閑綴羽陵簡。園家逢秋蔬，藜藿不滿眼。",
            "蠨蛸結思幽，蟋蟀傷褊淺。廚灶無青煙，刀機生綠蘚。",
            "投箸解鷫鸘，換酒醉北堂。丹徒布衣者，慷慨未可量。",
            "何時黃金盤，一斛薦檳榔。功成拂衣去，搖曳滄洲傍。"
        ],
        "notes": [
            ""
        ],
        "volume": "卷一百六十八",
        "no#": 12
    },
    {
        "title": "贈韋秘書子春二首",
        "author": "李白",
        "biography": "",
        "paragraphs": [
            "谷口鄭子真，躬耕在岩石。高名動京師，天下皆籍籍。",
            "斯人竟不起，雲臥從所適。苟無濟代心，獨善亦何益。",
            "惟君家世者，偃息逢休明。談天信浩蕩，說劍紛縱橫。",
            "謝公不徒然，起來為蒼生。秘書何寂寂，無乃羈豪英。",
            "且複歸碧山，安能戀金闕。舊宅樵漁地，蓬蒿已應沒。",
            "卻顧女幾峰，胡顏見雲月。",
            "徒為風塵苦，一官已白須。氣同萬里合，訪我來瓊都。",
            "披雲睹青天，捫虱話良圖。留侯將綺裏，出處未雲殊。",
            "終與安社稷，功成去五湖。"
        ],
        "notes": [
            ""
        ],
        "volume": "卷一百六十八",
        "no#": 13
    },
    {
        "title": "贈韋侍禦黃裳二首",
        "author": "李白",
        "biography": "",
        "paragraphs": [
            "太華生長松，亭亭淩霜雪。天與百尺高，豈為微飆折。",
            "桃李賣陽豔，路人行且迷。春光掃地盡，碧葉成黃泥。",
            "願君學長松，慎勿作桃李。受屈不改心，然後知君子。",
            "見君乘驄馬，知上太山道。此地果摧輪，全身以為寶。",
            "我如豐年玉，棄置秋田草。但勖冰壺心，無為歎衰老。"
        ],
        "notes": [
            ""
        ],
        "volume": "卷一百六十八",
        "no#": 14
    },
    {
        "title": "贈薛校書",
        "author": "李白",
        "biography": "",
        "paragraphs": [
            "我有吳越曲，無人知此音。姑蘇成蔓草，麋鹿空悲吟。",
            "未誇觀濤作，空鬱釣鼇心。舉手謝東海，虛行歸故林。"
        ],
        "notes": [
            ""
        ],
        "volume": "卷一百六十八",
        "no#": 15
    },
    {
        "title": "贈何七判官昌浩",
        "author": "李白",
        "biography": "",
        "paragraphs": [
            "有時忽惆悵，匡坐至夜分。平明空嘯吒，思欲解世紛。",
            "心隨長風去，吹散萬里雲。羞作濟南生，九十誦古文。",
            "不然拂劍起，沙漠收奇勳。老死阡陌間，何因揚清芬。",
            "夫子今管樂，英才冠三軍。終與同出處，豈將沮溺群。"
        ],
        "notes": [
            ""
        ],
        "volume": "卷一百六十八",
        "no#": 16
    },
    {
        "title": "讀諸葛武侯傳，書懷贈長安崔少府叔封昆季",
        "author": "李白",
        "biography": "",
        "paragraphs": [
            "漢道昔雲季，群雄方戰爭。霸圖各未立，割據資豪英。",
            "赤伏起頹運，臥龍得孔明。當其南陽時，隴畝躬自耕。",
            "魚水三顧合，風雲四海生。武侯立岷蜀，壯志吞咸京。",
            "何人先見許，但有崔州平。餘亦草間人，頗懷拯物情。",
            "晚途值子玉，華髮同衰榮。托意在經濟，結交為弟兄。",
            "毋令管與鮑，千載獨知名。"
        ],
        "notes": [
            ""
        ],
        "volume": "卷一百六十八",
        "no#": 17
    },
    {
        "title": "贈郭將軍",
        "author": "李白",
        "biography": "",
        "paragraphs": [
            "將軍少年出武威，入掌銀台護紫微。平明拂劍朝天去，",
            "疇昔雄豪如夢裏，相逢且欲醉春暉。"
        ],
        "notes": [
            ""
        ],
        "volume": "卷一百六十八",
        "no#": 18
    },
    {
        "title": "駕去溫泉後贈楊山人",
        "author": "李白",
        "biography": "",
        "paragraphs": [
            "少年落魄楚漢間，風塵蕭瑟多苦顏。自言管葛竟誰許，",
            "當時結交何紛紛，片言道合惟有君。待吾盡節報明主，"
        ],
        "notes": [
            ""
        ],
        "volume": "卷一百六十八",
        "no#": 19
    },
    {
        "title": "溫泉侍從歸逢故人",
        "author": "李白",
        "biography": "",
        "paragraphs": [
            "漢帝長楊苑，誇胡羽獵歸。子雲叨侍從，獻賦有光輝。",
            "激賞搖天筆，承恩賜禦衣。逢君奏明主，他日共翻飛。"
        ],
        "notes": [
            ""
        ],
        "volume": "卷一百六十八",
        "no#": 20
    },
    {
        "title": "贈裴十四",
        "author": "李白",
        "biography": "",
        "paragraphs": [
            "朝見裴叔則，朗如行玉山，黃河落天走東海，",
            "裴回六合無相知，飄若浮雲且西去。"
        ],
        "notes": [
            ""
        ],
        "volume": "卷一百六十八",
        "no#": 21
    },
    {
        "title": "贈崔侍郎",
        "author": "李白",
        "biography": "",
        "paragraphs": [
            "黃河二尺鯉，本在孟津居。點額不成龍，歸來伴凡魚。",
            "故人東海客，一見借吹噓。風濤倘相見，更欲淩昆墟。"
        ],
        "notes": [
            ""
        ],
        "volume": "卷一百六十八",
        "no#": 22
    },
    {
        "title": "述德兼陳情上哥舒大夫",
        "author": "李白",
        "biography": "",
        "paragraphs": [
            "天為國家孕英才，森森矛戟擁靈台。浩蕩深謀噴江海，",
            "衛青謾作大將軍，白起真成一豎子。"
        ],
        "notes": [
            ""
        ],
        "volume": "卷一百六十八",
        "no#": 23
    },
    {
        "title": "雪讒詩贈友人",
        "author": "李白",
        "biography": "",
        "paragraphs": [
            "嗟予沉迷，猖獗已久。五十知非，古人嘗有。立言補過，",
            "感悟遂晚，事往日遷。白璧何辜，青蠅屢前。群輕折軸，",
            "泥沙聚埃，珠玉不鮮。洪焰爍山，發自纖煙。蒼波蕩日，",
            "哀哉悲夫，誰察予之貞堅。彼婦人之倡狂，",
            "坦蕩君子，無悅簧言。擢發續罪，罪乃孔多。傾海流惡，",
            "天未喪文，其如余何。妲己滅紂，褒女惑周。天維蕩覆，",
            "螮蝀作昏，遂掩太陽。萬乘尚爾，匹夫何傷。辭殫意窮，",
            "神靡遁響，鬼無逃形。不我遐棄，庶昭忠誠。"
        ],
        "notes": [
            ""
        ],
        "volume": "卷一百六十八",
        "no#": 24
    },
    {
        "title": "贈參寥子",
        "author": "李白",
        "biography": "",
        "paragraphs": [
            "白鶴飛天書，南荊訪高士。五雲在峴山，果得參寥子。",
            "骯髒辭故園，昂藏入君門。天子分玉帛，百官接話言。",
            "毫墨時灑落，探玄有奇作。著論窮天人，千春秘麟閣。",
            "長揖不受官，拂衣歸林巒。余亦去金馬，藤蘿同所歡。",
            "相思在何處，桂樹青雲端。"
        ],
        "notes": [
            ""
        ],
        "volume": "卷一百六十八",
        "no#": 25
    },
    {
        "title": "贈饒陽張司戶燧",
        "author": "李白",
        "biography": "",
        "paragraphs": [
            "朝飲蒼梧泉，夕棲碧海煙。寧知鸞鳳意，遠托椅桐前。",
            "慕藺豈曩古，攀嵇是當年。愧非黃石老，安識子房賢。",
            "功業嗟落日，容華棄徂川。一語已道意，三山期著鞭。",
            "蹉跎人間世，寥落壺中天。獨見游物祖，探元窮化先。",
            "何當共攜手，相與排冥筌。"
        ],
        "notes": [
            ""
        ],
        "volume": "卷一百六十八",
        "no#": 26
    },
    {
        "title": "贈清漳明府侄聿",
        "author": "李白",
        "biography": "",
        "paragraphs": [
            "我李百萬葉，柯條布中州。天開青雲器，日為蒼生憂。",
            "小邑且割雞，大刀佇烹牛。雷聲動四境，惠與清漳流。",
            "弦歌詠唐堯，脫落隱簪組。心和得天真，風俗猶太古。",
            "牛羊散阡陌，夜寢不扃戶。問此何以然，賢人宰吾土。",
            "舉邑樹桃李，垂陰亦流芬。河堤繞綠水，桑柘連青雲。",
            "趙女不冶容，提籠晝成群。繰絲鳴機杼，百里聲相聞。",
            "訟息鳥下階，高臥披道帙。蒲鞭掛簷枝，示恥無撲抶。",
            "琴清月當戶，人寂風入室。長嘯一無言，陶然上皇逸。",
            "白玉壺冰水，壺中見底清。清光洞毫髮，皎潔照群情。",
            "趙北美佳政，燕南播高名。過客覽行謠，因之誦德聲。"
        ],
        "notes": [
            ""
        ],
        "volume": "卷一百六十八",
        "no#": 27
    },
    {
        "title": "贈臨洺縣令皓弟",
        "author": "李白",
        "biography": "",
        "paragraphs": [
            "陶令去彭澤，茫然太古心。大音自成曲，但奏無弦琴。",
            "釣水路非遠，連鼇意何深。終期龍伯國，與爾相招尋。"
        ],
        "notes": [
            ""
        ],
        "volume": "卷一百六十八",
        "no#": 28
    },
    {
        "title": "贈郭季鷹",
        "author": "李白",
        "biography": "",
        "paragraphs": [
            "河東郭有道，於世若浮雲。盛德無我位，清光獨映君。",
            "恥將雞並食，長與鳳為群。一擊九千仞，相期淩紫氛。"
        ],
        "notes": [
            ""
        ],
        "volume": "卷一百六十八",
        "no#": 29
    },
    {
        "title": "鄴中贈王大",
        "author": "李白",
        "biography": "",
        "paragraphs": [
            "一身竟無托，遠與孤蓬征。千里失所依，複將落葉並。",
            "中途偶良朋，問我將何行。欲獻濟時策，此心誰見明。",
            "君王制六合，海塞無交兵。壯士伏草間，沉憂亂縱橫。",
            "飄飄不得意，昨發南都城。紫燕櫪下嘶，青萍匣中鳴。",
            "投軀寄天下，長嘯尋豪英。恥學琅琊人，龍蟠事躬耕。",
            "富貴吾自取，建功及春榮。我願執爾手，爾方達我情。",
            "相知同一己，豈惟弟與兄。抱子弄白雲，琴歌發清聲。",
            "臨別意難盡，各希存令名。"
        ],
        "notes": [
            ""
        ],
        "volume": "卷一百六十八",
        "no#": 30
    },
    {
        "title": "贈華州王司士",
        "author": "李白",
        "biography": "",
        "paragraphs": [
            "淮水不絕濤瀾高，盛德未泯生英髦。",
            "知君先負廟堂器，今日還須贈寶刀。"
        ],
        "notes": [
            ""
        ],
        "volume": "卷一百六十八",
        "no#": 31
    },
    {
        "title": "贈盧征君昆弟",
        "author": "李白",
        "biography": "",
        "paragraphs": [
            "明主訪賢逸，雲泉今已空。二盧竟不起，萬乘高其風。",
            "河上喜相得，壺中趣每同。滄州即此地，觀化遊無窮。",
            "水落海上清，鼇背睹方蓬。與君弄倒景，攜手淩星虹。"
        ],
        "notes": [
            ""
        ],
        "volume": "卷一百六十八",
        "no#": 32
    },
    {
        "title": "贈新平少年",
        "author": "李白",
        "biography": "",
        "paragraphs": [
            "韓信在淮陰，少年相欺淩。屈體若無骨，壯心有所憑。",
            "一遭龍顏君，嘯吒從此興。千金答漂母，萬古共嗟稱。",
            "而我竟何為，寒苦坐相仍。長風入短袂，兩手如懷冰。",
            "故友不相恤，新交寧見矜。摧殘檻中虎，羈絏鞲上鷹。",
            "何時騰風雲，搏擊申所能。"
        ],
        "notes": [
            ""
        ],
        "volume": "卷一百六十八",
        "no#": 33
    },
    {
        "title": "贈崔侍郎",
        "author": "李白",
        "biography": "",
        "paragraphs": [
            "長劍一杯酒，男兒方寸心。洛陽因劇孟，托宿話胸襟。",
            "但仰山嶽秀，不知江海深。長安複攜手，再顧重千金。",
            "君乃輶軒佐，予叨翰墨林。高風摧秀木，虛彈落驚禽。",
            "不取回舟興，而來命駕尋。扶搖應借力，桃李願成陰。",
            "笑吐張儀舌，愁為莊舄吟。誰憐明月夜，腸斷聽秋砧。"
        ],
        "notes": [
            ""
        ],
        "volume": "卷一百六十八",
        "no#": 34
    },
    {
        "title": "走筆贈獨孤駙馬",
        "author": "李白",
        "biography": "",
        "paragraphs": [
            "都尉朝天躍馬歸，香風吹人花亂飛。銀鞍紫鞚照雲日，",
            "長揖蒙垂國士恩，壯心剖出酬知己。一別蹉跎朝市間，"
        ],
        "notes": [
            ""
        ],
        "volume": "卷一百六十八",
        "no#": 35
    },
    {
        "title": "贈嵩山焦煉師",
        "author": "李白",
        "biography": "",
        "paragraphs": [
            "二室淩青天，三花含紫煙。中有蓬海客，宛疑麻姑仙。",
            "道在喧莫染，跡高想已綿。時餐金鵝蕊，屢讀青苔篇。",
            "八極恣遊憩，九垓長周旋。下瓢酌潁水，舞鶴來伊川。",
            "還歸空山上，獨拂秋霞眠。蘿月掛朝鏡，松風鳴夜弦。",
            "潛光隱嵩嶽，煉魄棲雲幄。霓裳何飄颻，鳳吹轉綿邈。",
            "願同西王母，下顧東方朔。紫書倘可傳，銘骨誓相學。"
        ],
        "notes": [
            ""
        ],
        "volume": "卷一百六十八",
        "no#": 36
    },
    {
        "title": "口號贈征君鴻",
        "author": "李白",
        "biography": "",
        "paragraphs": [
            "陶令辭彭澤，梁鴻入會稽。我尋高士傳，君與古人齊。",
            "雲臥留丹壑，天書降紫泥。不知楊伯起，早晚向關西。"
        ],
        "notes": [
            ""
        ],
        "volume": "卷一百六十八",
        "no#": 37
    },
    {
        "title": "上李邕",
        "author": "李白",
        "biography": "",
        "paragraphs": [
            "大鵬一日同風起，摶搖直上九萬里。假令風歇時下來，",
            "宣父猶能畏後生，丈夫未可輕年少。"
        ],
        "notes": [
            ""
        ],
        "volume": "卷一百六十八",
        "no#": 38
    },
    {
        "title": "贈張公洲革處士",
        "author": "李白",
        "biography": "",
        "paragraphs": [
            "列子居鄭圃，不將眾庶分。革侯遁南浦，常恐楚人聞。",
            "抱甕灌秋蔬，心閒遊天雲。每將瓜田叟，耕種漢水濆。",
            "時登張公洲，入獸不亂群。井無桔槔事，門絕刺繡文。",
            "長揖二千石，遠辭百里君。斯為真隱者，吾黨慕清芬。"
        ],
        "notes": [
            ""
        ],
        "volume": "卷一百六十八",
        "no#": 39
    }
]