[
    {
        "title": "揚州三首",
        "author": "杜牧",
        "biography": "",
        "paragraphs": [
            "煬帝雷塘土，迷藏有舊樓。誰家唱水調，明月滿揚州。",
            "駿馬宜閑出，千金好舊游。喧闐醉年少，半脫紫茸裘。",
            "秋風放螢苑，春草鬥雞台。金絡擎雕去，鸞環拾翠來。",
            "蜀船紅錦重，越橐水沈堆。處處皆華表，淮王奈卻回。",
            "街垂千步柳，霞映兩重城。天碧台閣麗，風涼歌管清。",
            "纖腰間長袖，玉佩雜繁纓。拖軸誠為壯，豪華不可名。",
            "自是荒淫罪，何妨作帝京。"
        ],
        "notes": [
            ""
        ],
        "volume": "卷五百二十二",
        "no#": 1
    },
    {
        "title": "潤州二首",
        "author": "杜牧",
        "biography": "",
        "paragraphs": [
            "句吳亭東千里秋，放歌曾作昔年遊。青苔寺裏無馬跡，",
            "月明更想桓伊在，一笛聞吹出塞愁。",
            "謝脁詩中佳麗地，夫差傳裏水犀軍。城高鐵甕橫強弩，",
            "揚州塵土試回首，不惜千金借與君。"
        ],
        "notes": [
            ""
        ],
        "volume": "卷五百二十二",
        "no#": 2
    },
    {
        "title": "題揚州禪智寺",
        "author": "杜牧",
        "biography": "",
        "paragraphs": [
            "雨過一蟬噪，飄蕭松桂秋。青苔滿階砌，白鳥故遲留。",
            "暮靄生深樹，斜陽下小樓。誰知竹西路，歌吹是揚州。"
        ],
        "notes": [
            ""
        ],
        "volume": "卷五百二十二",
        "no#": 3
    },
    {
        "title": "西江懷古",
        "author": "杜牧",
        "biography": "",
        "paragraphs": [
            "上吞巴漢控瀟湘，怒似連山淨鏡光。魏帝縫囊真戲劇，"
        ],
        "notes": [
            ""
        ],
        "volume": "卷五百二十二",
        "no#": 4
    },
    {
        "title": "江南懷古",
        "author": "杜牧",
        "biography": "",
        "paragraphs": [
            "車書混一業無窮，井邑山川今古同。",
            "戊辰年向金陵過，惆悵閑吟憶庾公。"
        ],
        "notes": [
            ""
        ],
        "volume": "卷五百二十二",
        "no#": 5
    },
    {
        "title": "江南春絕句",
        "author": "杜牧",
        "biography": "",
        "paragraphs": [
            "千里鶯啼綠映紅，水村山郭酒旗風。",
            "南朝四百八十寺，多少樓臺煙雨中。"
        ],
        "notes": [
            ""
        ],
        "volume": "卷五百二十二",
        "no#": 6
    },
    {
        "title": "將赴宣州留題揚州禪智寺",
        "author": "杜牧",
        "biography": "",
        "paragraphs": [
            "故里溪頭松柏雙，來時盡日倚松窗。",
            "杜陵隋苑已絕國，秋晚南游更渡江。"
        ],
        "notes": [
            ""
        ],
        "volume": "卷五百二十二",
        "no#": 7
    },
    {
        "title": "題宣州開元寺水閣閣下宛溪夾溪居人",
        "author": "杜牧",
        "biography": "",
        "paragraphs": [
            "六朝文物草連空，天淡雲閑今古同。鳥去鳥來山色裏，",
            "惆悵無因見範蠡，參差煙樹五湖東。"
        ],
        "notes": [
            ""
        ],
        "volume": "卷五百二十二",
        "no#": 8
    },
    {
        "title": "宣州送裴坦判官往舒州，時牧欲赴官歸京",
        "author": "杜牧",
        "biography": "",
        "paragraphs": [
            "日暖泥融雪半銷，行人芳草馬聲驕。九華山路雲遮寺，",
            "同來不得同歸去，故國逢春一寂寥。"
        ],
        "notes": [
            ""
        ],
        "volume": "卷五百二十二",
        "no#": 9
    },
    {
        "title": "句溪夏日送盧霈秀才歸王屋山將欲赴舉",
        "author": "杜牧",
        "biography": "",
        "paragraphs": [
            "野店正紛泊，繭蠶初引絲。行人碧溪渡，系馬綠楊枝。",
            "苒苒跡始去，悠悠心所期。秋山念君別，惆悵桂花時。"
        ],
        "notes": [
            ""
        ],
        "volume": "卷五百二十二",
        "no#": 10
    },
    {
        "title": "自宣城赴官上京",
        "author": "杜牧",
        "biography": "",
        "paragraphs": [
            "瀟灑江湖十過秋，酒杯無日不淹留。謝公城畔溪驚夢，",
            "塵冠掛卻知閒事，終擬蹉跎訪舊遊。"
        ],
        "notes": [
            ""
        ],
        "volume": "卷五百二十二",
        "no#": 11
    },
    {
        "title": "春末題池州弄水亭",
        "author": "杜牧",
        "biography": "",
        "paragraphs": [
            "使君四十四，兩佩左銅魚。為吏非循吏，論書讀底書。",
            "晚花紅豔靜，高樹綠陰初。亭宇清無比，溪山畫不如。",
            "嘉賓能嘯詠，宮妓巧妝梳。逐日愁皆碎，隨時醉有餘。",
            "偃須求五鼎，陶只愛吾廬。趣向人皆異，賢豪莫笑渠。"
        ],
        "notes": [
            ""
        ],
        "volume": "卷五百二十二",
        "no#": 12
    },
    {
        "title": "登池州九峰樓寄張祜",
        "author": "杜牧",
        "biography": "",
        "paragraphs": [
            "百感中來不自由，角聲孤起夕陽樓。碧山終日思無盡，",
            "誰人得似張公子，千首詩輕萬戶侯。"
        ],
        "notes": [
            ""
        ],
        "volume": "卷五百二十二",
        "no#": 13
    },
    {
        "title": "齊安郡晚秋",
        "author": "杜牧",
        "biography": "",
        "paragraphs": [
            "柳岸風來影漸疏，使君家似野人居。雲容水態還堪賞，",
            "可憐赤壁爭雄渡，唯有蓑翁坐釣魚。"
        ],
        "notes": [
            ""
        ],
        "volume": "卷五百二十二",
        "no#": 14
    },
    {
        "title": "九日齊安登高",
        "author": "杜牧",
        "biography": "",
        "paragraphs": [
            "江涵秋影雁初飛，與客攜壺上翠微。塵世難逢開口笑，",
            "古往今來只如此，牛山何必淚沾衣。"
        ],
        "notes": [
            ""
        ],
        "volume": "卷五百二十二",
        "no#": 15
    },
    {
        "title": "池州春送前進士蒯希逸",
        "author": "杜牧",
        "biography": "",
        "paragraphs": [
            "芳草複芳草，斷腸還斷腸。自然堪下淚，何必更殘陽。",
            "楚岸千萬里，燕鴻三兩行。有家歸不得，況舉別君觴。"
        ],
        "notes": [
            ""
        ],
        "volume": "卷五百二十二",
        "no#": 16
    },
    {
        "title": "齊安郡中偶題二首",
        "author": "杜牧",
        "biography": "",
        "paragraphs": [
            "兩竿落日溪橋上，半縷輕煙柳影中。",
            "多少綠荷相倚恨，一時回首背西風。",
            "秋聲無不攪離心，夢澤蒹葭楚雨深。",
            "自滴階前大梧葉，幹君何事動哀吟。"
        ],
        "notes": [
            ""
        ],
        "volume": "卷五百二十二",
        "no#": 17
    },
    {
        "title": "齊安郡後池絕句",
        "author": "杜牧",
        "biography": "",
        "paragraphs": [
            "菱透浮萍綠錦池，夏鶯千囀弄薔薇。",
            "盡日無人看微雨，鴛鴦相對浴紅衣。"
        ],
        "notes": [
            ""
        ],
        "volume": "卷五百二十二",
        "no#": 18
    },
    {
        "title": "題齊安城樓",
        "author": "杜牧",
        "biography": "",
        "paragraphs": [
            "嗚咽江樓角一聲，微陽瀲瀲落寒汀。",
            "不用憑闌苦回首，故鄉七十五長亭。"
        ],
        "notes": [
            ""
        ],
        "volume": "卷五百二十二",
        "no#": 19
    },
    {
        "title": "池州李使君沒後十一日處州新命始到後見歸妓感而成詩",
        "author": "杜牧",
        "biography": "",
        "paragraphs": [
            "縉雲新命詔初行，才是孤魂壽器成。黃壤不知新雨露，",
            "多少四年遺愛事，鄉閭生子李為名。"
        ],
        "notes": [
            ""
        ],
        "volume": "卷五百二十二",
        "no#": 20
    },
    {
        "title": "見劉秀才與池州妓別",
        "author": "杜牧",
        "biography": "",
        "paragraphs": [
            "遠風南浦萬重波，未似生離別恨多。楚管能吹柳花怨，",
            "待得枚皋相見日，自應妝鏡笑蹉跎。"
        ],
        "notes": [
            ""
        ],
        "volume": "卷五百二十二",
        "no#": 21
    },
    {
        "title": "池州廢林泉寺",
        "author": "杜牧",
        "biography": "",
        "paragraphs": [
            "廢寺林溪上，頹垣倚亂峰。看棲歸樹鳥，猶想過山鐘。",
            "石路尋僧去，此生應不逢。"
        ],
        "notes": [
            ""
        ],
        "volume": "卷五百二十二",
        "no#": 22
    },
    {
        "title": "憶齊安郡",
        "author": "杜牧",
        "biography": "",
        "paragraphs": [
            "平生睡足處，雲夢澤南州。一夜風欺竹，連江雨送秋。",
            "格卑常汩汩，力學強悠悠。終掉塵中手，瀟湘釣漫流。"
        ],
        "notes": [
            ""
        ],
        "volume": "卷五百二十二",
        "no#": 23
    },
    {
        "title": "池州清溪",
        "author": "杜牧",
        "biography": "",
        "paragraphs": [
            "弄溪終日到黃昏，照數秋來白髮根。",
            "何物賴君千遍洗，筆頭塵土漸無痕。"
        ],
        "notes": [
            ""
        ],
        "volume": "卷五百二十二",
        "no#": 24
    },
    {
        "title": "游池州林泉寺金碧洞",
        "author": "杜牧",
        "biography": "",
        "paragraphs": [
            "袖拂霜林下石棱，潺湲聲斷滿溪冰。",
            "攜茶臘月游金碧，合有文章病茂陵。"
        ],
        "notes": [
            ""
        ],
        "volume": "卷五百二十二",
        "no#": 25
    },
    {
        "title": "即事",
        "author": "杜牧",
        "biography": "",
        "paragraphs": [
            "因思上党三年戰，閑詠周公七月詩。竹帛未聞書死節，",
            "莫笑一麾東下計，滿江秋浪碧參差。"
        ],
        "notes": [
            ""
        ],
        "volume": "卷五百二十二",
        "no#": 26
    },
    {
        "title": "贈李秀才",
        "author": "杜牧",
        "biography": "",
        "paragraphs": [
            "骨清年少眼如冰，鳳羽參差五色層。",
            "天上麒麟時一下，人間不獨有徐陵。"
        ],
        "notes": [
            ""
        ],
        "volume": "卷五百二十二",
        "no#": 27
    },
    {
        "title": "寄李起居四韻",
        "author": "杜牧",
        "biography": "",
        "paragraphs": [
            "楚女梅簪白雪姿，前溪碧水凍醪時。雲罍心凸知難捧，",
            "自憐窮律窮途客，正怯孤燈一局棋。"
        ],
        "notes": [
            ""
        ],
        "volume": "卷五百二十二",
        "no#": 28
    },
    {
        "title": "題池州貴池亭",
        "author": "杜牧",
        "biography": "",
        "paragraphs": [
            "勢比淩歊宋武台，分明百里遠帆開。",
            "蜀江雪浪西江滿，強半春寒去卻來。"
        ],
        "notes": [
            ""
        ],
        "volume": "卷五百二十二",
        "no#": 29
    },
    {
        "title": "蘭溪",
        "author": "杜牧",
        "biography": "",
        "paragraphs": [
            "蘭溪春盡碧泱泱，映水蘭花雨發香。",
            "楚國大夫憔悴日，應尋此路去瀟湘。"
        ],
        "notes": [
            ""
        ],
        "volume": "卷五百二十二",
        "no#": 30
    },
    {
        "title": "睦州四韻",
        "author": "杜牧",
        "biography": "",
        "paragraphs": [
            "州在釣台邊，溪山實可憐。有家皆掩映，無處不潺湲。",
            "好樹鳴幽鳥，晴樓入野煙。殘春杜陵客，中酒落花前。"
        ],
        "notes": [
            ""
        ],
        "volume": "卷五百二十二",
        "no#": 31
    },
    {
        "title": "秋晚早發新定",
        "author": "杜牧",
        "biography": "",
        "paragraphs": [
            "解印書千軸，重陽酒百缸。涼風滿紅樹，曉月下秋江。",
            "岩壑會歸去，塵埃終不降。懸纓未敢濯，嚴瀨碧淙淙。"
        ],
        "notes": [
            ""
        ],
        "volume": "卷五百二十二",
        "no#": 32
    },
    {
        "title": "除官歸京睦州雨霽",
        "author": "杜牧",
        "biography": "",
        "paragraphs": [
            "秋半吳天霽，清凝萬里光。水聲侵笑語，嵐翠撲衣裳。",
            "遠樹疑羅帳，孤雲認粉囊。溪山侵兩越，時節到重陽。",
            "顧我能甘賤，無由得自強。誤曾公觸尾，不敢夜循牆。",
            "豈意籠飛鳥，還為錦帳郎。網今開傅燮，書舊識黃香。",
            "姹女真虛語，饑兒欲一行。淺深須揭厲，休更學張綱。"
        ],
        "notes": [
            ""
        ],
        "volume": "卷五百二十二",
        "no#": 33
    },
    {
        "title": "夜泊桐廬眠先寄蘇台盧郎中",
        "author": "杜牧",
        "biography": "",
        "paragraphs": [
            "水檻桐廬館，歸舟系石根。笛吹孤戍月，犬吠隔溪村。",
            "十載違清裁，幽懷未一論。蘇台菊花節，何處與開樽。"
        ],
        "notes": [
            ""
        ],
        "volume": "卷五百二十二",
        "no#": 34
    },
    {
        "title": "新轉南曹未敘朝散初秋暑退出守吳興書此篇以自見志",
        "author": "杜牧",
        "biography": "",
        "paragraphs": [
            "捧詔汀洲去，全家羽翼飛。喜拋新錦帳，榮借舊朱衣。",
            "且免材為累，何妨拙有機。宋株聊自守，魯酒怕旁圍。",
            "清尚寧無素，光陰亦未晞。一杯寬幕席，五字弄珠璣。",
            "越浦黃柑嫩，吳溪紫蟹肥。平生江海志，佩得左魚歸。"
        ],
        "notes": [
            ""
        ],
        "volume": "卷五百二十二",
        "no#": 35
    },
    {
        "title": "題白蘋洲",
        "author": "杜牧",
        "biography": "",
        "paragraphs": [
            "山鳥飛紅帶，亭薇拆紫花。溪光初透徹，秋色正清華。",
            "靜處知生樂，喧中見死誇。無多珪組累，終不負煙霞。"
        ],
        "notes": [
            ""
        ],
        "volume": "卷五百二十二",
        "no#": 36
    },
    {
        "title": "題茶山",
        "author": "杜牧",
        "biography": "",
        "paragraphs": [
            "山實東吳秀，茶稱瑞草魁。剖符雖俗吏，修貢亦仙才。",
            "溪盡停蠻棹，旗張卓翠苔。柳村穿窈窕，松澗渡喧豗。",
            "等級雲峰峻，寬平洞府開。拂天聞笑語，特地見樓臺。",
            "泉嫩黃金湧，牙香紫璧裁。拜章期沃日，輕騎疾奔雷。",
            "舞袖嵐侵澗，歌聲穀答回。磬音藏葉鳥，雪豔照潭梅。",
            "好是全家到，兼為奉詔來。樹陰香作帳，花徑落成堆。",
            "景物殘三月，登臨愴一杯。重遊難自克，俯首入塵埃。"
        ],
        "notes": [
            ""
        ],
        "volume": "卷五百二十二",
        "no#": 37
    },
    {
        "title": "茶山下作",
        "author": "杜牧",
        "biography": "",
        "paragraphs": [
            "春風最窈窕，日曉柳村西。嬌雲光占岫，健水鳴分溪。",
            "燎岩野花遠，戛瑟幽鳥啼。把酒坐芳草，亦有佳人攜。"
        ],
        "notes": [
            ""
        ],
        "volume": "卷五百二十二",
        "no#": 38
    },
    {
        "title": "入茶山下題水口草市絕句",
        "author": "杜牧",
        "biography": "",
        "paragraphs": [
            "倚溪侵嶺多高樹，誇酒書旗有小樓。",
            "驚起鴛鴦豈無恨，一雙飛去卻回頭。"
        ],
        "notes": [
            ""
        ],
        "volume": "卷五百二十二",
        "no#": 39
    },
    {
        "title": "春日茶山病不飲酒，因呈賓客",
        "author": "杜牧",
        "biography": "",
        "paragraphs": [
            "笙歌登畫船，十日清明前。山秀白雲膩，溪光紅粉鮮。",
            "欲開未開花，半陰半晴天。誰知病太守，猶得作茶仙。"
        ],
        "notes": [
            ""
        ],
        "volume": "卷五百二十二",
        "no#": 40
    },
    {
        "title": "不飲贈官妓",
        "author": "杜牧",
        "biography": "",
        "paragraphs": [
            "芳草正得意，汀洲日欲西。無端千樹柳，更拂一條溪。",
            "幾朵梅堪折，何人手好攜。誰憐佳麗地，春恨卻淒淒。"
        ],
        "notes": [
            ""
        ],
        "volume": "卷五百二十二",
        "no#": 41
    },
    {
        "title": "早春贈軍事薛判官",
        "author": "杜牧",
        "biography": "",
        "paragraphs": [
            "雪後新正半，春來四刻長。晴梅朱粉豔，嫩水碧羅光。",
            "弦管開雙調，花鈿坐兩行。唯君莫惜醉，認取少年場。"
        ],
        "notes": [
            ""
        ],
        "volume": "卷五百二十二",
        "no#": 42
    },
    {
        "title": "代吳興妓春初寄薛軍事",
        "author": "杜牧",
        "biography": "",
        "paragraphs": [
            "霧冷侵紅粉，春陰撲翠鈿。自悲臨曉鏡，誰與惜流年。",
            "柳暗霏微雨，花愁黯淡天。金釵有幾隻，抽當酒家錢。"
        ],
        "notes": [
            ""
        ],
        "volume": "卷五百二十二",
        "no#": 43
    },
    {
        "title": "八月十二日得替後移居霅溪館，因題長句四韻",
        "author": "杜牧",
        "biography": "",
        "paragraphs": [
            "萬家相慶喜秋成，處處樓臺歌板聲。千歲鶴歸猶有恨，",
            "景物登臨閑始見，願為閑客此閑行。"
        ],
        "notes": [
            ""
        ],
        "volume": "卷五百二十二",
        "no#": 44
    },
    {
        "title": "初冬夜飲",
        "author": "杜牧",
        "biography": "",
        "paragraphs": [
            "淮陽多病偶求歡，客袖侵霜與燭盤。",
            "砌下梨花一堆雪，明年誰此憑闌幹。"
        ],
        "notes": [
            ""
        ],
        "volume": "卷五百二十二",
        "no#": 45
    },
    {
        "title": "栽竹",
        "author": "杜牧",
        "biography": "",
        "paragraphs": [
            "本因遮日種，卻似為溪移。歷歷羽林影，疏疏煙露姿。",
            "蕭騷寒雨夜，敲劼晚風時。故國何年到，塵冠掛一枝。"
        ],
        "notes": [
            ""
        ],
        "volume": "卷五百二十二",
        "no#": 46
    },
    {
        "title": "梅",
        "author": "杜牧",
        "biography": "",
        "paragraphs": [
            "輕盈照溪水，掩斂下瑤台。妒雪聊相比，欺春不逐來。",
            "偶同佳客見，似為凍醪開。若在秦樓畔，堪為弄玉媒。"
        ],
        "notes": [
            ""
        ],
        "volume": "卷五百二十二",
        "no#": 47
    },
    {
        "title": "山石榴",
        "author": "杜牧",
        "biography": "",
        "paragraphs": [
            "似火山榴映小山，繁中能薄豔中閑。",
            "一朵佳人玉釵上，只疑燒卻翠雲鬟。"
        ],
        "notes": [
            ""
        ],
        "volume": "卷五百二十二",
        "no#": 48
    },
    {
        "title": "柳長句",
        "author": "杜牧",
        "biography": "",
        "paragraphs": [
            "日落水流西複東，春光不盡柳何窮。巫娥廟裏低含雨，",
            "灞上漢南千萬樹，幾人遊宦別離中。"
        ],
        "notes": [
            ""
        ],
        "volume": "卷五百二十二",
        "no#": 49
    },
    {
        "title": "隋堤柳",
        "author": "杜牧",
        "biography": "",
        "paragraphs": [
            "夾岸垂楊三百里，只應圖畫最相宜。",
            "自嫌流落西歸疾，不見東風二月時。"
        ],
        "notes": [
            ""
        ],
        "volume": "卷五百二十二",
        "no#": 50
    },
    {
        "title": "柳絕句",
        "author": "杜牧",
        "biography": "",
        "paragraphs": [
            "數樹新開翠影齊，倚風情態被春迷。",
            "依依故國樊川恨，半掩村橋半掩溪。"
        ],
        "notes": [
            ""
        ],
        "volume": "卷五百二十二",
        "no#": 51
    },
    {
        "title": "獨柳",
        "author": "杜牧",
        "biography": "",
        "paragraphs": [
            "含煙一株柳，拂地搖風久。佳人不忍折，悵望回纖手。"
        ],
        "notes": [
            ""
        ],
        "volume": "卷五百二十二",
        "no#": 52
    },
    {
        "title": "早雁",
        "author": "杜牧",
        "biography": "",
        "paragraphs": [
            "金河秋半虜弦開，雲外驚飛四散哀。仙掌月明孤影過，",
            "莫厭瀟湘少人處，水多菰米岸莓苔。"
        ],
        "notes": [
            ""
        ],
        "volume": "卷五百二十二",
        "no#": 53
    },
    {
        "title": "鵁鶄",
        "author": "杜牧",
        "biography": "",
        "paragraphs": [
            "芝莖抽紺趾，清唳擲金梭。日翅閑張錦，風池去罥羅。",
            "靜眠依翠荇，暖戲折高荷。山陰豈無爾，繭字換群鵝。"
        ],
        "notes": [
            ""
        ],
        "volume": "卷五百二十二",
        "no#": 54
    },
    {
        "title": "鸚鵡",
        "author": "杜牧",
        "biography": "",
        "paragraphs": [
            "華堂日漸高，雕檻系紅絛。故國隴山樹，美人金剪刀。",
            "避籠交翠尾，罅嘴靜新毛。不念三緘事，世途皆爾曹。"
        ],
        "notes": [
            ""
        ],
        "volume": "卷五百二十二",
        "no#": 55
    },
    {
        "title": "鶴",
        "author": "杜牧",
        "biography": "",
        "paragraphs": [
            "清音迎曉月，愁思立寒蒲。丹頂西施頰，霜毛四皓須。",
            "碧雲行止躁，白鷺性靈粗。終日無群伴，溪邊吊影孤。"
        ],
        "notes": [
            ""
        ],
        "volume": "卷五百二十二",
        "no#": 56
    },
    {
        "title": "鴉",
        "author": "杜牧",
        "biography": "",
        "paragraphs": [
            "擾擾複翻翻，黃昏颺冷煙。毛欺皇后發，聲感楚姬弦。",
            "蔓壘盤風下，霜林接翅眠。只如西旅樣，頭白豈無緣。"
        ],
        "notes": [
            ""
        ],
        "volume": "卷五百二十二",
        "no#": 57
    },
    {
        "title": "鷺鷥",
        "author": "杜牧",
        "biography": "",
        "paragraphs": [
            "雪衣雪發青玉觜，群捕魚兒溪影中。",
            "驚飛遠映碧山去，一樹梨花落晚風。"
        ],
        "notes": [
            ""
        ],
        "volume": "卷五百二十二",
        "no#": 58
    },
    {
        "title": "村舍燕",
        "author": "杜牧",
        "biography": "",
        "paragraphs": [
            "漢宮一百四十五，多下珠簾閉瑣窗。",
            "何處營巢夏將半，茅簷煙裏語雙雙。"
        ],
        "notes": [
            ""
        ],
        "volume": "卷五百二十二",
        "no#": 59
    },
    {
        "title": "歸燕",
        "author": "杜牧",
        "biography": "",
        "paragraphs": [
            "畫堂歌舞喧喧地，社去社來人不看。",
            "長是江樓使君伴，黃昏猶待倚闌幹。"
        ],
        "notes": [
            ""
        ],
        "volume": "卷五百二十二",
        "no#": 60
    },
    {
        "title": "傷猿",
        "author": "杜牧",
        "biography": "",
        "paragraphs": [
            "獨折南園一朵梅，重尋幽坎已生苔。",
            "無端晚吹驚高樹，似嫋長枝欲下來。"
        ],
        "notes": [
            ""
        ],
        "volume": "卷五百二十二",
        "no#": 61
    },
    {
        "title": "還俗老僧",
        "author": "杜牧",
        "biography": "",
        "paragraphs": [
            "雪發不長寸，秋寒力更微。獨尋一徑葉，猶挈衲殘衣。",
            "日暮千峰裏，不知何處歸。"
        ],
        "notes": [
            ""
        ],
        "volume": "卷五百二十二",
        "no#": 62
    },
    {
        "title": "斫竹",
        "author": "杜牧",
        "biography": "",
        "paragraphs": [
            "寺廢竹色死，宦家寧爾留。霜根漸隨斧，風玉尚敲秋。",
            "江南苦吟客，何處送悠悠。"
        ],
        "notes": [
            ""
        ],
        "volume": "卷五百二十二",
        "no#": 63
    },
    {
        "title": "將赴湖州留題亭菊",
        "author": "杜牧",
        "biography": "",
        "paragraphs": [
            "陶菊手自種，楚蘭心有期。遙知渡江日，正是擷芳時。"
        ],
        "notes": [
            ""
        ],
        "volume": "卷五百二十二",
        "no#": 64
    },
    {
        "title": "折菊",
        "author": "杜牧",
        "biography": "",
        "paragraphs": [
            "籬東菊徑深，折得自孤吟。雨中衣半濕，擁鼻自知心。"
        ],
        "notes": [
            ""
        ],
        "volume": "卷五百二十二",
        "no#": 65
    },
    {
        "title": "雲",
        "author": "杜牧",
        "biography": "",
        "paragraphs": [
            "盡日看雲首不回，無心都大似無才。",
            "可憐光彩一片玉，萬里晴天何處來。"
        ],
        "notes": [
            ""
        ],
        "volume": "卷五百二十二",
        "no#": 66
    },
    {
        "title": "醉後題僧院",
        "author": "杜牧",
        "biography": "",
        "paragraphs": [
            "離心忽忽複淒淒，雨晦傾瓶取醉泥。",
            "可羨高僧共心語，一如攜稚往東西。"
        ],
        "notes": [
            ""
        ],
        "volume": "卷五百二十二",
        "no#": 67
    },
    {
        "title": "題禪院",
        "author": "杜牧",
        "biography": "",
        "paragraphs": [
            "觥船一棹百分空，十歲青春不負公。",
            "今日鬢絲禪榻畔，茶煙輕颺落花風。"
        ],
        "notes": [
            ""
        ],
        "volume": "卷五百二十二",
        "no#": 68
    },
    {
        "title": "哭李給事中敏",
        "author": "杜牧",
        "biography": "",
        "paragraphs": [
            "陽陵郭門外，陂阤丈五墳。九泉如結友，茲地好埋君。"
        ],
        "notes": [
            ""
        ],
        "volume": "卷五百二十二",
        "no#": 69
    },
    {
        "title": "黃州竹徑鬥",
        "author": "杜牧",
        "biography": "",
        "paragraphs": [
            "竹濁蟠小徑，屈折鬥蛇來。三年得歸去，知繞幾千回。"
        ],
        "notes": [
            ""
        ],
        "volume": "卷五百二十二",
        "no#": 70
    },
    {
        "title": "題敬愛寺樓",
        "author": "杜牧",
        "biography": "",
        "paragraphs": [
            "暮景千山雪，春寒百尺樓。獨登還獨下，誰會我悠悠。"
        ],
        "notes": [
            ""
        ],
        "volume": "卷五百二十二",
        "no#": 71
    },
    {
        "title": "送劉秀才歸江陵",
        "author": "杜牧",
        "biography": "",
        "paragraphs": [
            "彩服鮮華覲渚宮，鱸魚新熟別江東。劉郎浦夜侵船月，",
            "誰人世上為金口，借取明時一薦雄。"
        ],
        "notes": [
            ""
        ],
        "volume": "卷五百二十二",
        "no#": 72
    },
    {
        "title": "見吳秀才與池妓別，因成絕句",
        "author": "杜牧",
        "biography": "",
        "paragraphs": [
            "紅燭短時羌笛怨，清歌咽處蜀弦高。",
            "萬里分飛兩行淚，滿江寒雨正蕭騷。"
        ],
        "notes": [
            ""
        ],
        "volume": "卷五百二十二",
        "no#": 73
    },
    {
        "title": "湖南正初招李郢秀才",
        "author": "杜牧",
        "biography": "",
        "paragraphs": [
            "行樂及時時已晚，對酒當歌歌不成。千里暮山重疊翠，",
            "看著白蘋芽欲吐，雪舟相訪勝閑行。"
        ],
        "notes": [
            ""
        ],
        "volume": "卷五百二十二",
        "no#": 74
    },
    {
        "title": "贈朱道靈",
        "author": "杜牧",
        "biography": "",
        "paragraphs": [
            "劉根丹篆三千字，郭璞青囊兩卷書。",
            "朱渚磯南謝山北，白雲深處有岩居。"
        ],
        "notes": [
            ""
        ],
        "volume": "卷五百二十二",
        "no#": 75
    },
    {
        "title": "屏風絕句",
        "author": "杜牧",
        "biography": "",
        "paragraphs": [
            "屏風周昉畫纖腰，歲久丹青色半銷。",
            "斜倚玉窗鸞發女，拂塵猶自妒嬌嬈。"
        ],
        "notes": [
            ""
        ],
        "volume": "卷五百二十二",
        "no#": 76
    },
    {
        "title": "哭韓綽",
        "author": "杜牧",
        "biography": "",
        "paragraphs": [
            "平明送葬上都門，紼翣交橫逐去魂。",
            "歸來冷笑悲身事，喚婦呼兒索酒盆。"
        ],
        "notes": [
            ""
        ],
        "volume": "卷五百二十二",
        "no#": 77
    },
    {
        "title": "新定途中",
        "author": "杜牧",
        "biography": "",
        "paragraphs": [
            "無端偶效張文紀，下杜鄉園別五秋。",
            "重過江南更千里，萬山深處一孤舟。"
        ],
        "notes": [
            ""
        ],
        "volume": "卷五百二十二",
        "no#": 78
    },
    {
        "title": "題新定八松院小石",
        "author": "杜牧",
        "biography": "",
        "paragraphs": [
            "雨滴珠璣碎，苔生紫翠重。故關何日到，且看小三峰。"
        ],
        "notes": [
            ""
        ],
        "volume": "卷五百二十二",
        "no#": 79
    },
    {
        "title": "往年隨故府吳興公夜泊蕪湖口今赴官西去再宿蕪湖感舊傷懷因成十六韻",
        "author": "杜牧",
        "biography": "",
        "paragraphs": [
            "南指陵陽路，東流似昔年。重恩山未答，雙鬢雪飄然。",
            "數仞慚投跡，群公愧拍肩。駑駘蒙錦繡，塵土浴潺湲。",
            "郭隗黃金峻，虞卿白璧鮮。貔貅環玉帳，鸚鵡破蠻箋。",
            "極浦沈碑會，秋花落帽筵。旌旗明迥野，冠佩照神仙。",
            "籌畫言何補，優容道實全。謳謠人撲地，雞犬樹連天。",
            "紫鳳超如電，青襟散似煙。蒼生未經濟，墳草已芊綿。",
            "往事惟沙月，孤燈但客船。峴山雲影畔，棠葉水聲前。",
            "故國還歸去，浮生亦可憐。高歌一曲淚，明日夕陽邊。"
        ],
        "notes": [
            ""
        ],
        "volume": "卷五百二十二",
        "no#": 80
    }
]