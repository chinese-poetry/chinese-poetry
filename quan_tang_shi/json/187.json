[
    {
        "title": "城中臥疾，知閻、薛二子屢從邑令飲，因以贈之",
        "author": "韋應物",
        "biography": "",
        "paragraphs": [
            "車馬日蕭蕭，胡不枉我廬。方來從令飲，臥病獨何如。",
            "秋風起漢皋，開戶望平蕪。即此吝音素，焉知中密疏。",
            "渴者不思火，寒者不求水。人生羈寓時，去就當如此。",
            "猶希心異跡，眷眷存終始。"
        ],
        "notes": [
            ""
        ],
        "volume": "卷一百八十七",
        "no#": 1
    },
    {
        "title": "聽嘉陵江水聲，寄深上人",
        "author": "韋應物",
        "biography": "",
        "paragraphs": [
            "鑿崖泄奔湍，稱古神禹跡。夜喧山門店，獨宿不安席。",
            "水性自雲靜，石中本無聲。如何兩相激，雷轉空山驚。",
            "貽之道門舊，了此物我情。"
        ],
        "notes": [
            ""
        ],
        "volume": "卷一百八十七",
        "no#": 2
    },
    {
        "title": "高陵書情，寄三原盧少府",
        "author": "韋應物",
        "biography": "",
        "paragraphs": [
            "直方難為進，守此微賤班。開卷不及顧，沉埋案牘間。",
            "兵凶久相踐，徭賦豈得閒。促戚下可哀，寬政身致患。",
            "日夕思自退，出門望故山。君心倘如此，攜手相與還。"
        ],
        "notes": [
            ""
        ],
        "volume": "卷一百八十七",
        "no#": 3
    },
    {
        "title": "假中對雨，呈縣中僚友",
        "author": "韋應物",
        "biography": "",
        "paragraphs": [
            "卻足甘為笑，閒居夢杜陵。殘鶯知夏淺，社雨報年登。",
            "流麥非關忘，收書獨不能。自然憂曠職，緘此謝良朋。"
        ],
        "notes": [
            ""
        ],
        "volume": "卷一百八十七",
        "no#": 4
    },
    {
        "title": "贈蕭河南",
        "author": "韋應物",
        "biography": "",
        "paragraphs": [
            "厭劇辭京縣，褒賢待詔書。酂侯方繼業，潘令且閒居。",
            "霽後三川冷，秋深萬木疏。對琴無一事，新興複何如。"
        ],
        "notes": [
            ""
        ],
        "volume": "卷一百八十七",
        "no#": 5
    },
    {
        "title": "示從子河南尉班",
        "author": "韋應物",
        "biography": "",
        "paragraphs": [
            "拙直餘恒守，公方爾所存。同占朱鳥克，俱起小人言。",
            "立政思懸棒，謀身類觸藩。不能林下去，只戀府廷恩。"
        ],
        "notes": [
            ""
        ],
        "volume": "卷一百八十七",
        "no#": 6
    },
    {
        "title": "趨府候曉，呈兩縣僚友",
        "author": "韋應物",
        "biography": "",
        "paragraphs": [
            "趨府不遑安，中宵出戶看。滿天星尚在，近壁燭仍殘。",
            "立馬頻驚曙，垂簾卻避寒。可憐同宦者，應悟下流難。"
        ],
        "notes": [
            ""
        ],
        "volume": "卷一百八十七",
        "no#": 7
    },
    {
        "title": "贈李儋",
        "author": "韋應物",
        "biography": "",
        "paragraphs": [
            "絲桐本異質，音響合自然。吾觀造化意，二物相因緣。",
            "誤觸龍鳳嘯，靜聞寒夜泉。心神自安宅，煩慮頓可捐。",
            "何因知久要，絲白漆亦堅。"
        ],
        "notes": [
            ""
        ],
        "volume": "卷一百八十七",
        "no#": 8
    },
    {
        "title": "贈盧嵩",
        "author": "韋應物",
        "biography": "",
        "paragraphs": [
            "百川注東海，東海無虛盈。泥滓不能濁，澄波非益清。",
            "恬然自安流，日照萬里晴。雲物不隱象，三山共分明。",
            "奈何疾風怒，忽若砥柱傾。海水雖無心，洪濤亦相驚。",
            "怒號在倏忽，誰識變化情。"
        ],
        "notes": [
            ""
        ],
        "volume": "卷一百八十七",
        "no#": 9
    },
    {
        "title": "寄馮著",
        "author": "韋應物",
        "biography": "",
        "paragraphs": [
            "春雷起萌蟄，土壤日已疏。胡能遭盛明，才俊伏裏閭。",
            "偃仰遂真性，所求惟鬥儲。披衣出茅屋，盥漱臨清渠。",
            "吾道亦自適，退身保玄虛。幸無職事牽，且覽案上書。",
            "親友各馳騖，誰當訪敝廬。思君在何夕，明月照廣除。"
        ],
        "notes": [
            ""
        ],
        "volume": "卷一百八十七",
        "no#": 10
    },
    {
        "title": "早春對雪，寄前殿中元侍禦",
        "author": "韋應物",
        "biography": "",
        "paragraphs": [
            "掃雪開幽徑，端居望故人。猶殘臘月酒，更值早梅春。",
            "幾日東城陌，何時曲水濱。聞閑且共賞，莫待繡衣新。"
        ],
        "notes": [
            ""
        ],
        "volume": "卷一百八十七",
        "no#": 11
    },
    {
        "title": "贈王侍禦",
        "author": "韋應物",
        "biography": "",
        "paragraphs": [
            "心同野鶴與塵遠，詩似冰壺見底清。府縣同趨昨日事，",
            "自歎猶為折腰吏，可憐驄馬路傍行。"
        ],
        "notes": [
            ""
        ],
        "volume": "卷一百八十七",
        "no#": 12
    },
    {
        "title": "將往江淮，寄李十九儋",
        "author": "韋應物",
        "biography": "",
        "paragraphs": [
            "燕燕東向來，文鵷亦西飛。如何不相見，羽翼有高卑。",
            "徘徊到河洛，華屋未及窺。秋風飄我行，遠與淮海期。",
            "回首隔煙霧，遙遙兩相思。陽春自當返，短翮欲追隨。"
        ],
        "notes": [
            ""
        ],
        "volume": "卷一百八十七",
        "no#": 13
    },
    {
        "title": "自鞏洛舟行入黃河即事，寄府縣僚友",
        "author": "韋應物",
        "biography": "",
        "paragraphs": [
            "夾水蒼山路向東，東南山豁大河通。寒樹依微遠天外，",
            "為報洛橋遊宦侶，扁舟不系與心同。"
        ],
        "notes": [
            ""
        ],
        "volume": "卷一百八十七",
        "no#": 14
    },
    {
        "title": "寄盧庾",
        "author": "韋應物",
        "biography": "",
        "paragraphs": [
            "悠悠遠離別，分此歡會難。如何兩相近，反使心不安。",
            "亂髮思一櫛，垢衣思一浣。豈如望友生，對酒起長歎。",
            "時節異京洛，孟冬天未寒。廣陵多車馬，日夕自遊盤。",
            "獨我何耿耿，非君誰為歡。"
        ],
        "notes": [
            ""
        ],
        "volume": "卷一百八十七",
        "no#": 15
    },
    {
        "title": "發廣陵留上家兄兼寄上長沙",
        "author": "韋應物",
        "biography": "",
        "paragraphs": [
            "將違安可懷，宿戀複一方。家貧無舊業，薄宦各飄颺。",
            "執板身有屬，淹時心恐惶。拜言不得留，聲結淚滿裳。",
            "漾漾動行舫，亭亭遠相望。離晨苦須臾，獨往道路長。",
            "蕭條風雨過，得此海氣涼。感秋意已違，況自結中腸。",
            "推道固當遣，及情豈所忘。何時共還歸，舉翼鳴春陽。"
        ],
        "notes": [
            ""
        ],
        "volume": "卷一百八十七",
        "no#": 16
    },
    {
        "title": "初發揚子，寄元大校書",
        "author": "韋應物",
        "biography": "",
        "paragraphs": [
            "淒淒去親愛，泛泛入煙霧。歸棹洛陽人，殘鐘廣陵樹。",
            "今朝此為別，何處還相遇。世事波上舟，沿洄安得住。"
        ],
        "notes": [
            ""
        ],
        "volume": "卷一百八十七",
        "no#": 17
    },
    {
        "title": "淮上即事，寄廣陵親故",
        "author": "韋應物",
        "biography": "",
        "paragraphs": [
            "前舟已眇眇，欲渡誰相待。秋山起暮鐘，楚雨連滄海。",
            "風波離思滿，宿昔容鬢改。獨鳥下東南，廣陵何處在。"
        ],
        "notes": [
            ""
        ],
        "volume": "卷一百八十七",
        "no#": 18
    },
    {
        "title": "寄洪州幕府盧二十一侍禦",
        "author": "韋應物",
        "biography": "",
        "paragraphs": [
            "忽報南昌令，乘驄入郡城。同時趨府客，此日望塵迎。",
            "文苑台中妙，冰壺幕下清。洛陽相去遠，猶使故林榮。"
        ],
        "notes": [
            ""
        ],
        "volume": "卷一百八十七",
        "no#": 19
    },
    {
        "title": "經少林精舍，寄都邑親友",
        "author": "韋應物",
        "biography": "",
        "paragraphs": [
            "息駕依松嶺，高閣一攀緣。前瞻路已窮，既詣喜更延。",
            "出巘聽萬籟，入林濯幽泉。鳴鐘生道心，暮磬空雲煙。",
            "獨往雖暫適，多累終見牽。方思結茅地，歸息期暮年。"
        ],
        "notes": [
            ""
        ],
        "volume": "卷一百八十七",
        "no#": 20
    },
    {
        "title": "同長源歸南徐，寄子西、子烈、有道",
        "author": "韋應物",
        "biography": "",
        "paragraphs": [
            "東洛何蕭條，相思邈遐路。策駕複誰遊，入門無與晤。",
            "還因送歸客，達此緘中素。屢暌心所歡，豈得顏如故。",
            "所歡不可暌，嚴霜晨淒淒。如彼萬里行，孤妾守空閨。",
            "臨觴一長歎，素欲何時諧。"
        ],
        "notes": [
            ""
        ],
        "volume": "卷一百八十七",
        "no#": 21
    },
    {
        "title": "雪中聞李儋過門不訪，聊以寄贈",
        "author": "韋應物",
        "biography": "",
        "paragraphs": [
            "度門能不訪，冒雪屢西東。已想人如玉，遙憐馬似驄。",
            "乍迷金谷路，稍變上陽宮。還比相思意，紛紛正滿空。"
        ],
        "notes": [
            ""
        ],
        "volume": "卷一百八十七",
        "no#": 22
    },
    {
        "title": "同德精舍養疾，寄河南兵曹東廳掾",
        "author": "韋應物",
        "biography": "",
        "paragraphs": [
            "逍遙東城隅，雙樹寒蔥茜。廣庭流華月，高閣凝餘霰。",
            "杜門非養素，抱疾阻良宴。孰謂無他人，思君歲雲變。",
            "官曹亮先忝，陳躅慚俊彥。豈知晨與夜，相代不相見。",
            "緘書問所如，酬藻當芬絢。"
        ],
        "notes": [
            ""
        ],
        "volume": "卷一百八十七",
        "no#": 23
    },
    {
        "title": "同德寺雨後，寄元侍禦、李博士",
        "author": "韋應物",
        "biography": "",
        "paragraphs": [
            "川上風雨來，須臾滿城闕。岧嶢青蓮界，蕭條孤興發。",
            "前山遽已淨，陰靄夜來歇。喬木生夏涼，流雲吐華月。",
            "嚴城自有限，一水非難越。相望曙河遠，高齋坐超忽。"
        ],
        "notes": [
            ""
        ],
        "volume": "卷一百八十七",
        "no#": 24
    },
    {
        "title": "同德閣期元侍禦、李博士不至，各投贈二首",
        "author": "韋應物",
        "biography": "",
        "paragraphs": [
            "庭樹忽已暗，故人那不來。只因厭煩暑，永日坐霜台。",
            "官榮多所系，閒居亦愆期。高閣猶相望，青山欲暮時。"
        ],
        "notes": [
            ""
        ],
        "volume": "卷一百八十七",
        "no#": 25
    },
    {
        "title": "使雲陽寄府曹",
        "author": "韋應物",
        "biography": "",
        "paragraphs": [
            "夙駕祗府命，冒炎不遑息。百里次雲陽，閭閻問漂溺。",
            "上天屢愆氣，胡不均寸澤。仰瞻喬樹巔，見此洪流跡。",
            "良苗免湮沒，蔓草生宿昔。頹墉滿故墟，喜返將安宅。",
            "周旋涉塗潦，側峭緣溝脈。仁賢憂斯民，賤子甘所役。",
            "公堂眾君子，言笑思與覿。"
        ],
        "notes": [
            ""
        ],
        "volume": "卷一百八十七",
        "no#": 26
    },
    {
        "title": "過扶風精舍舊居，簡朝宗、巨川兄弟",
        "author": "韋應物",
        "biography": "",
        "paragraphs": [
            "佛刹出高樹，晨光閭井中。年深念陳跡，迨此獨忡忡。",
            "零落逢故老，寂寥悲草蟲。舊宇多改構，幽篁延本叢。",
            "棲止事如昨，芳時去已空。佳人亦攜手，再往今不同。",
            "新文聊感舊，想子意無窮。"
        ],
        "notes": [
            ""
        ],
        "volume": "卷一百八十七",
        "no#": 27
    },
    {
        "title": "贈令狐士曹",
        "author": "韋應物",
        "biography": "",
        "paragraphs": [
            "秋簷滴滴對床寢，山路迢迢聯騎行。",
            "到家俱及東籬菊，何事先歸半日程。"
        ],
        "notes": [
            ""
        ],
        "volume": "卷一百八十七",
        "no#": 28
    },
    {
        "title": "贈馮著",
        "author": "韋應物",
        "biography": "",
        "paragraphs": [
            "契闊仕兩京，念子亦飄蓬。方來屬追往，十載事不同。",
            "歲晏乃雲至，微褐還未充。慘淒遊子情，風雪自關東。",
            "華觴發歡顏，嘉藻播清風。始此盈抱恨，曠然一夕中。",
            "善蘊豈輕售，懷才希國工。誰當念素士，零落歲華空。"
        ],
        "notes": [
            ""
        ],
        "volume": "卷一百八十七",
        "no#": 29
    },
    {
        "title": "對雨寄韓庫部協",
        "author": "韋應物",
        "biography": "",
        "paragraphs": [
            "颯至池館涼，靄然和曉霧。蕭條集新荷，氤氳散高樹。",
            "閒居興方澹，默想心已屢。暫出仍濕衣，況君東城住。"
        ],
        "notes": [
            ""
        ],
        "volume": "卷一百八十七",
        "no#": 30
    },
    {
        "title": "寄子西",
        "author": "韋應物",
        "biography": "",
        "paragraphs": [
            "夏景已難度，懷賢思方續。喬樹落疏陰，微風散煩燠。",
            "傷離枉芳劄，忻遂見心曲。藍上舍已成，田家雨新足。",
            "托鄰素多欲，殘帙猶見束。日夕上高齋，但望東原綠。"
        ],
        "notes": [
            ""
        ],
        "volume": "卷一百八十七",
        "no#": 31
    },
    {
        "title": "縣內閒居贈溫公",
        "author": "韋應物",
        "biography": "",
        "paragraphs": [
            "滿郭春風嵐已昏，鴉棲散吏掩重門。",
            "雖居世網常清淨，夜對高僧無一言。"
        ],
        "notes": [
            ""
        ],
        "volume": "卷一百八十七",
        "no#": 32
    },
    {
        "title": "對雪贈徐秀才",
        "author": "韋應物",
        "biography": "",
        "paragraphs": [
            "靡靡寒欲收，靄靄陰還結。晨起望南端，千林散春雪。",
            "妍光屬瑤階，亂緒陵新節。無為掩扉臥，獨守袁生轍。"
        ],
        "notes": [
            ""
        ],
        "volume": "卷一百八十七",
        "no#": 33
    },
    {
        "title": "西郊遊宴，寄贈邑僚李巽",
        "author": "韋應物",
        "biography": "",
        "paragraphs": [
            "升陽曖春物，置酒臨芳席。高宴闕英僚，眾賓寡歡懌。",
            "是時尚多壘，板築興頹壁。羈旅念越疆，領徒方祗役。",
            "如何嘉會日，當子憂勤夕。西郊鬱已茂，春嵐重如積。",
            "何當返徂雨，雜英紛可惜。"
        ],
        "notes": [
            ""
        ],
        "volume": "卷一百八十七",
        "no#": 34
    },
    {
        "title": "對雨贈李主簿、高秀才",
        "author": "韋應物",
        "biography": "",
        "paragraphs": [
            "邐迤曙雲薄，散漫東風來。青山滿春野，微雨灑輕埃。",
            "吏局勞佳士，賓筵得上才。終朝狎文墨，高興共徘徊。"
        ],
        "notes": [
            ""
        ],
        "volume": "卷一百八十七",
        "no#": 35
    },
    {
        "title": "休沐東還胄貴裏示端",
        "author": "韋應物",
        "biography": "",
        "paragraphs": [
            "宦遊三十載，田野久已疏。休沐遂茲日，一來還故墟。",
            "山明宿雨霽，風暖百卉舒。泓泓野泉潔，熠熠林光初。",
            "竹木稍摧翳，園場亦荒蕪。俯驚鬢已衰，周覽昔所娛。",
            "存沒惻私懷，遷變傷裏閭。欲言少留心，中複畏簡書。",
            "世道良自退，榮名亦空虛。與子終攜手，歲晏當來居。"
        ],
        "notes": [
            ""
        ],
        "volume": "卷一百八十七",
        "no#": 36
    },
    {
        "title": "朝請後還邑，寄諸友生",
        "author": "韋應物",
        "biography": "",
        "paragraphs": [
            "宰邑分甸服，夙駕朝上京。是時當暮春，休沐集友生。",
            "抗志青雲表，俱踐高世名。樽酒且歡樂，文翰亦縱橫。",
            "良遊昔所希，累宴夜複明。晨露含瑤琴，夕風殞素英。",
            "一旦遵歸路，伏軾出京城。誰言再念別，忽若千里行。",
            "閑合寡喧訟，端居結幽情。況茲晝方永，輾轉何由平。"
        ],
        "notes": [
            ""
        ],
        "volume": "卷一百八十七",
        "no#": 37
    },
    {
        "title": "灃上西齋寄諸友",
        "author": "韋應物",
        "biography": "",
        "paragraphs": [
            "絕岸臨西野，曠然塵事遙。清川下邐迤，茅棟上岧嶢。",
            "玩月愛佳夕，望山屬清朝。俯砌視歸翼，開襟納遠飆。",
            "等陶辭小秩，效朱方負樵。閒遊忽無累，心跡隨景超。",
            "明世重才彥，雨露降丹霄。群公正雲集，獨予忻寂寥。"
        ],
        "notes": [
            ""
        ],
        "volume": "卷一百八十七",
        "no#": 38
    },
    {
        "title": "獨遊西齋，寄崔主簿",
        "author": "韋應物",
        "biography": "",
        "paragraphs": [
            "同心忽已別，昨事方成昔。幽徑還獨尋，綠苔見行跡。",
            "秋齋正蕭散，煙水易昏夕。憂來結幾重，非君不可釋。"
        ],
        "notes": [
            ""
        ],
        "volume": "卷一百八十七",
        "no#": 39
    },
    {
        "title": "紫閣東林居士叔緘賜松英丸捧對忻喜蓋非塵侶之所當服輙獻詩代啓",
        "author": "韋應物",
        "biography": "",
        "paragraphs": [
            "碧澗蒼松五粒稀，侵雲采去露沾衣。夜啟群仙合靈藥，",
            "一望嵐峰拜還使，腰間銅印與心違。"
        ],
        "notes": [
            ""
        ],
        "volume": "卷一百八十七",
        "no#": 40
    },
    {
        "title": "秋集罷還途中作，謹獻壽春公、黎公",
        "author": "韋應物",
        "biography": "",
        "paragraphs": [
            "束帶自衡門，奉命宰王畿。君侯枉高鑒，舉善掩瑕疵。",
            "斯民本已安，工拙兩無施。何以酬明德，歲晏不磷緇。",
            "時節乃來集，欣懷方載馳。平明大府開，一得拜光輝。",
            "溫如春風至，肅若嚴霜威。群屬所載瞻，而忘倦與饑。",
            "公堂燕華筵，禮罷複言辭。將從平門道，憩車灃水湄。",
            "山川降嘉歲，草木蒙潤滋。孰雲還本邑，懷戀獨遲遲。"
        ],
        "notes": [
            ""
        ],
        "volume": "卷一百八十七",
        "no#": 41
    },
    {
        "title": "閒居贈友",
        "author": "韋應物",
        "biography": "",
        "paragraphs": [
            "補吏多下遷，罷歸聊自度。園廬既蕪沒，煙景空澹泊。",
            "閒居養痾瘵，守素甘葵藿。顏鬢日衰耗，冠帶亦寥落。",
            "青苔已生路，綠筠始分籜。夕氣下遙陰，微風動疏薄。",
            "草玄良見誚，杜門無請托。非君好事者，誰來顧寂寞。"
        ],
        "notes": [
            ""
        ],
        "volume": "卷一百八十七",
        "no#": 42
    },
    {
        "title": "四禪精舍登覽悲舊，寄朝宗、巨川兄弟",
        "author": "韋應物",
        "biography": "",
        "paragraphs": [
            "蕭散人事憂，迢遞古原行。春風日已暄，百草亦複生。",
            "躋閣謁金像，攀雲造禪扃。新景林際曙，雜花川上明。",
            "徂歲方緬邈，陳事尚縱橫。溫泉有佳氣，馳道指京城。",
            "攜手思故日，山河留恨情。存者邈難見，去者已冥冥。",
            "臨風一長慟，誰畏行路驚。"
        ],
        "notes": [
            ""
        ],
        "volume": "卷一百八十七",
        "no#": 43
    },
    {
        "title": "善福閣對雨，寄李儋幼遐",
        "author": "韋應物",
        "biography": "",
        "paragraphs": [
            "飛閣淩太虛，晨躋郁崢嶸。驚飆觸懸檻，白雲冒層甍。",
            "太陰布其地，密雨垂八紘。仰觀固不測，俯視但冥冥。",
            "感此窮秋氣，沈郁命友生。及時未高步，羈旅遊帝京。",
            "聖朝無隱才，品物俱昭形。國士秉繩墨，何以表堅貞。",
            "寸心東北馳，思與一會並。我車夙已駕，將逐晨風征。",
            "郊途住成淹，默默阻中情。"
        ],
        "notes": [
            ""
        ],
        "volume": "卷一百八十七",
        "no#": 44
    },
    {
        "title": "寺居獨夜，寄崔主簿",
        "author": "韋應物",
        "biography": "",
        "paragraphs": [
            "幽人寂不寐，木葉紛紛落。寒雨暗深更，流螢度高閣。",
            "坐使青燈曉，還傷夏衣薄。甯知歲方晏，離居更蕭索。"
        ],
        "notes": [
            ""
        ],
        "volume": "卷一百八十七",
        "no#": 45
    },
    {
        "title": "九日灃上作，寄崔主簿倬二李端系",
        "author": "韋應物",
        "biography": "",
        "paragraphs": [
            "淒淒感時節，望望臨灃涘。翠嶺明華秋，高天澄遙滓。",
            "川寒流愈迅，霜交物初委。林葉索已空，晨禽迎飆起。",
            "時菊乃盈泛，濁醪自為美。良游雖可娛，殷念在之子。",
            "人生不自省，營欲無終已。孰能同一酌，陶然冥斯理。"
        ],
        "notes": [
            ""
        ],
        "volume": "卷一百八十七",
        "no#": 46
    },
    {
        "title": "西郊養疾聞暢校書有新什見贈久佇不至先寄此詩",
        "author": "韋應物",
        "biography": "",
        "paragraphs": [
            "養病愜清夏，郊園敷卉木。窗夕含澗涼，雨餘愛筠綠。",
            "披懷始高詠，對琴轉幽獨。仰子游群英，吐詞如蘭馥。",
            "還聞枉嘉藻，佇望延昏旭。唯見草青青，閉戶灃水曲。"
        ],
        "notes": [
            ""
        ],
        "volume": "卷一百八十七",
        "no#": 47
    },
    {
        "title": "灃上寄幼遐",
        "author": "韋應物",
        "biography": "",
        "paragraphs": [
            "寂寞到城闕，惆悵返柴荊。端居無所為，念子遠徂征。",
            "夏晝人已息，我懷獨未寧。忽從東齋起，兀兀尋澗行。",
            "罥掛叢榛密，披玩孤花明。曠然西南望，一極山水情。",
            "周覽同遊處，逾恨阻音形。壯圖非旦夕，君子勤令名。",
            "勿複久留燕，蹉跎在北京。"
        ],
        "notes": [
            ""
        ],
        "volume": "卷一百八十七",
        "no#": 48
    },
    {
        "title": "善福精舍示諸生",
        "author": "韋應物",
        "biography": "",
        "paragraphs": [
            "湛湛嘉樹陰，清露夜景沉。悄然群物寂，高閣似陰岑。",
            "方以玄默處，豈為名跡侵。法妙不知歸，獨此抱沖襟。",
            "齋舍無餘物，陶器與單衾。諸生時列坐，共愛風滿林。"
        ],
        "notes": [
            ""
        ],
        "volume": "卷一百八十七",
        "no#": 49
    },
    {
        "title": "晚出灃上，贈崔都水",
        "author": "韋應物",
        "biography": "",
        "paragraphs": [
            "臨流一舒嘯，望山意轉延。隔林分落景，餘霞明遠川。",
            "首起趣東作，已看耘夏田。一從民裏居，歲月再徂遷。",
            "昧質得全性，世名良自牽。行忻攜手歸，聊複飲酒眠。"
        ],
        "notes": [
            ""
        ],
        "volume": "卷一百八十七",
        "no#": 50
    },
    {
        "title": "寓居灃上精舍，寄于、張二舍人",
        "author": "韋應物",
        "biography": "",
        "paragraphs": [
            "萬木叢雲出香閣，西連碧澗竹林園。高齋猶宿遠山曙，",
            "時憶故交那得見，曉排閶闔奉明恩。"
        ],
        "notes": [
            ""
        ],
        "volume": "卷一百八十七",
        "no#": 51
    },
    {
        "title": "開元觀懷舊寄李二、韓二、裴四兼呈崔郎中、嚴家令",
        "author": "韋應物",
        "biography": "",
        "paragraphs": [
            "宿昔清都燕，分散各西東。車馬行跡在，霜雪竹林空。",
            "方軫故物念，誰複一樽同。聊披道書暇，還此聽松風。"
        ],
        "notes": [
            ""
        ],
        "volume": "卷一百八十七",
        "no#": 52
    },
    {
        "title": "春日郊居寄萬年吉少府中孚、三原少府偉、夏侯校書審",
        "author": "韋應物",
        "biography": "",
        "paragraphs": [
            "谷鳥時一囀，田園春雨餘。光風動林早，高窗照日初。",
            "獨飲澗中水，吟詠老氏書。城闕應多事，誰憶此閒居。"
        ],
        "notes": [
            ""
        ],
        "volume": "卷一百八十七",
        "no#": 53
    },
    {
        "title": "灃上醉題寄滌武",
        "author": "韋應物",
        "biography": "",
        "paragraphs": [
            "芳園知夕燕，西郊已獨還。誰言不同賞，俱是醉花間。"
        ],
        "notes": [
            ""
        ],
        "volume": "卷一百八十七",
        "no#": 54
    },
    {
        "title": "西郊期滌武不至，書示",
        "author": "韋應物",
        "biography": "",
        "paragraphs": [
            "山高鳴過雨，澗樹落殘花。非關春不待，當由期自賒。"
        ],
        "notes": [
            ""
        ],
        "volume": "卷一百八十七",
        "no#": 55
    },
    {
        "title": "灃上對月，寄孔諫議",
        "author": "韋應物",
        "biography": "",
        "paragraphs": [
            "思懷在雲闕，泊素守中林。出處雖殊跡，明月兩知心。"
        ],
        "notes": [
            ""
        ],
        "volume": "卷一百八十七",
        "no#": 56
    },
    {
        "title": "將往滁城戀新竹，簡崔都水示端",
        "author": "韋應物",
        "biography": "",
        "paragraphs": [
            "停車欲去繞叢竹，偏愛新筠十數竿。",
            "莫遣兒童觸瓊粉，留待幽人回日看。"
        ],
        "notes": [
            ""
        ],
        "volume": "卷一百八十七",
        "no#": 57
    },
    {
        "title": "還闕首途，寄精舍親友",
        "author": "韋應物",
        "biography": "",
        "paragraphs": [
            "休沐日雲滿，沖然將罷觀。嚴車候門側，晨起正朝冠。",
            "山澤含餘雨，川澗注驚湍。攬轡遵東路，回首一長歎。",
            "居人已不見，高閣在林端。"
        ],
        "notes": [
            ""
        ],
        "volume": "卷一百八十七",
        "no#": 58
    },
    {
        "title": "秋夜南宮，寄灃上弟及諸生",
        "author": "韋應物",
        "biography": "",
        "paragraphs": [
            "暝色起煙閣，沉抱積離憂。況茲風雨夜，蕭條梧葉秋。",
            "空宇感涼至，頹顏驚歲周。日夕游闕下，山水憶同遊。"
        ],
        "notes": [
            ""
        ],
        "volume": "卷一百八十七",
        "no#": 59
    },
    {
        "title": "途中書情，寄灃上兩弟，因送二甥卻還",
        "author": "韋應物",
        "biography": "",
        "paragraphs": [
            "華簪豈足戀，幽林徒自違。遙知別後意，寂寞掩郊扉。",
            "回首昆池上，更羨爾同歸。"
        ],
        "notes": [
            ""
        ],
        "volume": "卷一百八十七",
        "no#": 60
    },
    {
        "title": "雪夜下朝，呈省中一絕",
        "author": "韋應物",
        "biography": "",
        "paragraphs": [
            "南望青山滿禁闈，曉陪鴛鷺正差池。",
            "共愛朝來何處雪，蓬萊宮裏拂松枝。"
        ],
        "notes": [
            ""
        ],
        "volume": "卷一百八十七",
        "no#": 61
    }
]