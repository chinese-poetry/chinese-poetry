[
    {
        "title": "奉和聖制立春日侍宴內殿出剪綵花應制",
        "author": "趙彥昭",
        "biography": "",
        "paragraphs": [
            "剪綵迎初候，攀條故寫真。花隨紅意發，葉就綠情新。",
            "嫩色驚銜燕，輕香誤采人。應為熏風拂，能令芳樹春。"
        ],
        "notes": [
            ""
        ],
        "volume": "卷一百零三",
        "no#": 1
    },
    {
        "title": "奉和人日清暉閣宴群臣遇雪應制",
        "author": "趙彥昭",
        "biography": "",
        "paragraphs": [
            "出震乘東陸，憑高禦北辰。祥雲應早歲，瑞雪候初旬。",
            "庭樹千花發，階蓂七葉新。幸承今日宴，長奉萬年春。"
        ],
        "notes": [
            ""
        ],
        "volume": "卷一百零三",
        "no#": 2
    },
    {
        "title": "奉和七夕兩儀殿會宴應制",
        "author": "趙彥昭",
        "biography": "",
        "paragraphs": [
            "青女三秋節，黃姑七日期。星橋度玉佩，雲閣掩羅帷。",
            "河氣通仙掖，天文入睿詞。今宵望靈漢，應得見蛾眉。"
        ],
        "notes": [
            ""
        ],
        "volume": "卷一百零三",
        "no#": 3
    },
    {
        "title": "奉和九日幸臨渭亭登高應制",
        "author": "趙彥昭",
        "biography": "",
        "paragraphs": [
            "秋豫凝仙覽，宸游轉翠華。呼鷹下鳥路，戲馬出龍沙。",
            "紫菊宜新壽，丹萸辟舊邪。須陪長久宴，歲歲奉吹花。"
        ],
        "notes": [
            ""
        ],
        "volume": "卷一百零三",
        "no#": 4
    },
    {
        "title": "奉和九月九日登慈恩寺浮屠應制",
        "author": "趙彥昭",
        "biography": "",
        "paragraphs": [
            "出豫乘秋節，登高陟梵宮。皇心滿塵界，佛跡現虛空。",
            "日月宜長壽，人天得大通。喜聞題寶偈，受記莫由同。"
        ],
        "notes": [
            ""
        ],
        "volume": "卷一百零三",
        "no#": 5
    },
    {
        "title": "安樂公主移入新宅侍宴應制同用開字",
        "author": "趙彥昭",
        "biography": "",
        "paragraphs": [
            "雲物中京曉，天人外館開。飛橋象河漢，懸榜學蓬萊。",
            "北闕臨仙檻，南山送壽杯。一窺輪奐畢，慚恧棟樑材。"
        ],
        "notes": [
            ""
        ],
        "volume": "卷一百零三",
        "no#": 6
    },
    {
        "title": "奉和送金城公主適西蕃應制",
        "author": "趙彥昭",
        "biography": "",
        "paragraphs": [
            "聖後經綸遠，謀臣計畫多。受降追漢策，築館許戎和。",
            "俗化烏孫壘，春生積石河。六龍今出餞，雙鶴願為歌。"
        ],
        "notes": [
            ""
        ],
        "volume": "卷一百零三",
        "no#": 7
    },
    {
        "title": "奉和聖制登驪山高頂寓目應制",
        "author": "趙彥昭",
        "biography": "",
        "paragraphs": [
            "皇情遍九垓，禦輦駐昭回。路若隨天轉，人疑近日來。",
            "河看大禹鑿，山見巨靈開。願扈登封駕，常持薦壽杯。"
        ],
        "notes": [
            ""
        ],
        "volume": "卷一百零三",
        "no#": 8
    },
    {
        "title": "奉和幸白鹿觀應制",
        "author": "趙彥昭",
        "biography": "",
        "paragraphs": [
            "雲驂驅半景，星蹕坐中天。國誕玄宗聖，家尋碧落仙。",
            "玉杯鸞薦壽，寶算鶴知年。一睹光華旦，欣承道德篇。"
        ],
        "notes": [
            ""
        ],
        "volume": "卷一百零三",
        "no#": 9
    },
    {
        "title": "哭僕射鄂公楊再思",
        "author": "趙彥昭",
        "biography": "",
        "paragraphs": [
            "兩揆光天秩，三朝奉帝熙。何言集大鳥，忽此喪元龜。",
            "坐歎公槐落，行聞宰樹悲。壑舟今已去，寧有濟川期。"
        ],
        "notes": [
            ""
        ],
        "volume": "卷一百零三",
        "no#": 10
    },
    {
        "title": "人日侍宴大明宮應制",
        "author": "趙彥昭",
        "biography": "",
        "paragraphs": [
            "寶契無為屬聖人，雕輿出幸玩芳辰。平樓半入南山霧，",
            "處處風光今日好，年年願奉屬車塵。"
        ],
        "notes": [
            ""
        ],
        "volume": "卷一百零三",
        "no#": 11
    },
    {
        "title": "奉和初春幸太平公主南莊應制",
        "author": "趙彥昭",
        "biography": "",
        "paragraphs": [
            "主第岩扃駕鵲橋，天門閶闔降鸞鑣。曆亂旌旗轉雲樹，",
            "已陪沁水追歡日，行奉茅山訪道朝。"
        ],
        "notes": [
            ""
        ],
        "volume": "卷一百零三",
        "no#": 12
    },
    {
        "title": "奉和幸安樂公主山莊應制",
        "author": "趙彥昭",
        "biography": "",
        "paragraphs": [
            "六龍齊軫禦朝曦，雙鷁維舟下綠池。飛觀仰看雲外聳，",
            "幸願一生同草樹，年年歲歲樂於斯。"
        ],
        "notes": [
            ""
        ],
        "volume": "卷一百零三",
        "no#": 13
    },
    {
        "title": "奉和幸大薦福寺",
        "author": "趙彥昭",
        "biography": "",
        "paragraphs": [
            "寶地龍飛後，金身佛現時。千花開國界，萬善累皇基。",
            "北闕承行幸，西園屬住持。天衣拂舊石，王舍起新祠。",
            "刹鳳迎雕輦，幡虹駐彩旗。同沾小雨潤，竊仰大風詩。"
        ],
        "notes": [
            ""
        ],
        "volume": "卷一百零三",
        "no#": 14
    },
    {
        "title": "奉和幸長安故城未央宮應制",
        "author": "趙彥昭",
        "biography": "",
        "paragraphs": [
            "夙駕移天蹕，憑軒覽漢都。寒煙收紫禁，春色繞黃圖。",
            "舊史遺陳跡，前王失霸符。山河寸土盡，宮觀尺椽無。",
            "崇高惟在德，壯麗豈為謨。茨室留皇鑒，熏歌盛有虞。"
        ],
        "notes": [
            ""
        ],
        "volume": "卷一百零三",
        "no#": 15
    },
    {
        "title": "奉和幸韋嗣立山莊侍燕應制",
        "author": "趙彥昭",
        "biography": "",
        "paragraphs": [
            "賢族唯題裏，儒門但署鄉。何如表岩洞，宸翰發輝光。",
            "地在茲山曲，家臨合水陽。六龍駐旌罕，四牡耀旗常。",
            "北斗臨台座，東山入廟堂。天高羽翼近，主聖股肱良。",
            "野竹池亭氣，村花澗穀香。縱然懷豹隱，空愧躡鵷行。"
        ],
        "notes": [
            ""
        ],
        "volume": "卷一百零三",
        "no#": 16
    },
    {
        "title": "奉和元日賜群臣柏葉應制",
        "author": "趙彥昭",
        "biography": "",
        "paragraphs": [
            "器乏雕梁器，材非構廈材。但將千歲葉，常奉萬年杯。"
        ],
        "notes": [
            ""
        ],
        "volume": "卷一百零三",
        "no#": 17
    },
    {
        "title": "苑中人日遇雪應制",
        "author": "趙彥昭",
        "biography": "",
        "paragraphs": [
            "始見青雲幹律呂，俄逢瑞雪應陽春。",
            "今日回看上林樹，梅花柳絮一時新。"
        ],
        "notes": [
            ""
        ],
        "volume": "卷一百零三",
        "no#": 18
    },
    {
        "title": "奉和聖制幸韋嗣立山莊應制",
        "author": "趙彥昭",
        "biography": "",
        "paragraphs": [
            "廊廟心存岩壑中，鑾輿矚在灞城東。",
            "逍遙自在蒙莊子，漢主徒言河上公。"
        ],
        "notes": [
            ""
        ],
        "volume": "卷一百零三",
        "no#": 19
    },
    {
        "title": "秋朝木芙蓉",
        "author": "趙彥昭",
        "biography": "",
        "paragraphs": [
            "水面芙蓉秋已衰，繁條偏是著花遲。",
            "平明露滴垂紅臉，似有朝愁暮落時。"
        ],
        "notes": [
            ""
        ],
        "volume": "卷一百零三",
        "no#": 20
    },
    {
        "title": "侍宴桃花園詠桃花應制",
        "author": "趙彥昭",
        "biography": "",
        "paragraphs": [
            "紅萼競燃春苑曙，粉茸新吐禦筵開。",
            "長年願奉西王母，近侍慚無東朔才。"
        ],
        "notes": [
            ""
        ],
        "volume": "卷一百零三",
        "no#": 21
    }
]