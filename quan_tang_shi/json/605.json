[
    {
        "title": "放歌行",
        "author": "邵謁",
        "biography": "",
        "paragraphs": [
            "龜為秉靈亡，魚為弄珠死。心中自有賊，莫怨任公子。",
            "屈原若不賢，焉得沉湘水。"
        ],
        "notes": [
            ""
        ],
        "volume": "卷六百零五",
        "no#": 1
    },
    {
        "title": "長安寒食",
        "author": "邵謁",
        "biography": "",
        "paragraphs": [
            "春日照九衢，春風媚羅綺。萬騎出都門，擁在香塵裏。",
            "莫辭吊枯骨，千載長如此。安知今日身，不是昔時鬼。",
            "但看平地遊，亦見摧輈死。"
        ],
        "notes": [
            ""
        ],
        "volume": "卷六百零五",
        "no#": 2
    },
    {
        "title": "貞女墓",
        "author": "邵謁",
        "biography": "",
        "paragraphs": [
            "生持節操心，死作堅貞鬼。至今墳上春，草木無花卉。"
        ],
        "notes": [
            ""
        ],
        "volume": "卷六百零五",
        "no#": 3
    },
    {
        "title": "自歎",
        "author": "邵謁",
        "biography": "",
        "paragraphs": [
            "春蠶未成繭，已賀箱籠實。蟢子徒有絲，終年不成匹。",
            "每念古人言，有得則有失。我命獨如何，憔悴長如一。",
            "白日九衢中，幽獨暗如漆。流泉有枯時，窮賤無盡日。",
            "惆悵複惆悵，幾回新月出。"
        ],
        "notes": [
            ""
        ],
        "volume": "卷六百零五",
        "no#": 4
    },
    {
        "title": "送徐群宰望江",
        "author": "邵謁",
        "biography": "",
        "paragraphs": [
            "古人力文學，所務安疲甿。今人力文學，所務惟公卿。",
            "大賢重邦本，屈跡官武城。勸民勤機杼，自然國用並。",
            "但見富貴者，知食不知耕。忽爾秋不熟，儲廩焉得盈。",
            "貢藝既精苦，用心必公平。吾道不遺賢，霄漢期芳馨。",
            "一夫若有德，千古稱其英。陶潛雖理邑，崔烈徒台衡。",
            "濁者必惡清，瞽者必惡明。孤松自有色，豈奪眾草榮。",
            "為刀若不利，焉得宰牛名。為絲若不直，焉得琴上聲。",
            "好去立高節，重來振羽翎。"
        ],
        "notes": [
            ""
        ],
        "volume": "卷六百零五",
        "no#": 5
    },
    {
        "title": "秋夕",
        "author": "邵謁",
        "biography": "",
        "paragraphs": [
            "萬里憑夢歸，骨肉皆在眼。覺來益惆悵，不信長安遠。",
            "人人但為農，我獨常逢旱。惡命如漏卮，滴滴添不滿。",
            "天末雁來時，一叫一腸斷。"
        ],
        "notes": [
            ""
        ],
        "volume": "卷六百零五",
        "no#": 6
    },
    {
        "title": "覽孟東野集",
        "author": "邵謁",
        "biography": "",
        "paragraphs": [
            "蚌死留夜光，劍折留鋒鋩。哲人歸大夜，千古傳珪璋。",
            "珪璋遍四海，人倫多變改。題花花已無，玩月月猶在。",
            "不知天地間，白日幾時昧。"
        ],
        "notes": [
            ""
        ],
        "volume": "卷六百零五",
        "no#": 7
    },
    {
        "title": "送友人江行",
        "author": "邵謁",
        "biography": "",
        "paragraphs": [
            "送君若浪水，疊疊愁思起。夢魂如月明，相送秋江裏。"
        ],
        "notes": [
            ""
        ],
        "volume": "卷六百零五",
        "no#": 8
    },
    {
        "title": "下第有感",
        "author": "邵謁",
        "biography": "",
        "paragraphs": [
            "古人有遺言，天地如掌闊。我行三十載，青雲路未達。",
            "嘗聞讀書者，所貴免征伐。誰知失意時，痛於刃傷骨。",
            "身如石上草，根蒂淺難活。人人皆愛春，我獨愁花發。",
            "如何歸故山，相攜采薇蕨。"
        ],
        "notes": [
            ""
        ],
        "volume": "卷六百零五",
        "no#": 9
    },
    {
        "title": "論政",
        "author": "邵謁",
        "biography": "",
        "paragraphs": [
            "賢哉三握發，為有天下憂。孫弘不開閣，丙吉甯問牛。",
            "內政由股肱，外政由諸侯。股肱政若行，諸侯政自修。",
            "一物不得所，蟻穴滿山丘。莫言萬木死，不因一葉秋。",
            "朱雲若不直，漢帝終自由。子嬰一失國，渭水東悠悠。"
        ],
        "notes": [
            ""
        ],
        "volume": "卷六百零五",
        "no#": 10
    },
    {
        "title": "戰城南",
        "author": "邵謁",
        "biography": "",
        "paragraphs": [
            "武皇重征伐，戰士輕生死。朝爭刃上功，暮作泉下鬼。",
            "悲風吊枯骨，明月照荒壘。千載留長聲，嗚咽城南水。"
        ],
        "notes": [
            ""
        ],
        "volume": "卷六百零五",
        "no#": 11
    },
    {
        "title": "贈鄭殷處士",
        "author": "邵謁",
        "biography": "",
        "paragraphs": [
            "善琴不得聽，嘉玉不得名。知音既已死，良匠亦未生。",
            "退居一河湄，山中物景清。魚沉池水碧，鶴去松枝輕。",
            "長材靡入用，大廈失巨楹。顏子不得祿，誰謂天道平。"
        ],
        "notes": [
            ""
        ],
        "volume": "卷六百零五",
        "no#": 12
    },
    {
        "title": "古樂府",
        "author": "邵謁",
        "biography": "",
        "paragraphs": [
            "對酒彈古琴，弦中發新音。新音不可辨，十指幽怨深。",
            "妾顏不自保，四時如車輪。不知今夜月，曾照幾時人。",
            "露滴芙蓉香，香銷心亦死。良時無可留，殘紅謝池水。"
        ],
        "notes": [
            ""
        ],
        "volume": "卷六百零五",
        "no#": 13
    },
    {
        "title": "經安容先生舊居",
        "author": "邵謁",
        "biography": "",
        "paragraphs": [
            "羽化留遺蹤，千載蹤難沒。一泉岩下水，幾度換明月。",
            "松老不改柯，龍久皆變骨。雲雨有歸時，雞犬無還日。",
            "至今青山中，寂寞桃花發。"
        ],
        "notes": [
            ""
        ],
        "volume": "卷六百零五",
        "no#": 14
    },
    {
        "title": "望行人",
        "author": "邵謁",
        "biography": "",
        "paragraphs": [
            "登樓恐不高，及高君已遠。雲行郎即行，雲歸郎不返。",
            "嗟為樓上人，望望不相近。若作轍中泥，不放郎車轉。",
            "白日下西山，望盡妾腸斷。"
        ],
        "notes": [
            ""
        ],
        "volume": "卷六百零五",
        "no#": 15
    },
    {
        "title": "歲豐",
        "author": "邵謁",
        "biography": "",
        "paragraphs": [
            "皇天降豐年，本憂貧士食。貧士無良疇，安能得稼穡。",
            "工傭輸富家，日落長歎息。為供豪者糧，役盡匹夫力。",
            "天地莫施恩，施恩強者得。"
        ],
        "notes": [
            ""
        ],
        "volume": "卷六百零五",
        "no#": 16
    },
    {
        "title": "金谷園懷古",
        "author": "邵謁",
        "biography": "",
        "paragraphs": [
            "在富莫驕奢，驕奢多自亡。為女莫騁容，騁容多自傷。",
            "如何金穀園，鬱鬱椒蘭房。昨夜綺羅列，今日池館荒。",
            "竹死不變節，花落有餘香。美人抱義死，千載名猶彰。",
            "嬌歌無遺音，明月留清光。浮雲易改色，衰草難重芳。",
            "不學韓侯婦，銜冤報宋王。"
        ],
        "notes": [
            ""
        ],
        "volume": "卷六百零五",
        "no#": 17
    },
    {
        "title": "春日有感",
        "author": "邵謁",
        "biography": "",
        "paragraphs": [
            "我心如蘖苦，他見如薺甘。火未到身者，痛楚難共諳。",
            "但言貧者拙，不言富者貪。誰知苦寒女，力盡為桑蠶。"
        ],
        "notes": [
            ""
        ],
        "volume": "卷六百零五",
        "no#": 18
    },
    {
        "title": "學仙詞",
        "author": "邵謁",
        "biography": "",
        "paragraphs": [
            "上仙傳秘訣，澹薄與無營。煉藥□□□，變姓不變形。",
            "三屍既無累，百慮自不生。是知寸心中，有路通上清。",
            "祖龍好仙術，燒卻黃金精。"
        ],
        "notes": [
            ""
        ],
        "volume": "卷六百零五",
        "no#": 19
    },
    {
        "title": "妓女",
        "author": "邵謁",
        "biography": "",
        "paragraphs": [
            "天若許人登，青山高不止。地若許人窮，黃泉深無水。",
            "量諸造化情，物成皆有以。如何上青冥，視之平若砥。",
            "日下騁琅玕，空中無羅綺。但見勢騰淩，將為長如此。",
            "炫耀一時間，逡巡九泉裏。一種為埃塵，不學墮樓死。"
        ],
        "notes": [
            ""
        ],
        "volume": "卷六百零五",
        "no#": 20
    },
    {
        "title": "寒女行",
        "author": "邵謁",
        "biography": "",
        "paragraphs": [
            "寒女命自薄，生來多賤微。家貧人不聘，一身無所歸。",
            "養蠶多苦心，繭熟他人絲。織素徒苦力，素成他人衣。",
            "青樓富家女，才生便有主。終日著羅綺，何曾識機杼。",
            "清夜聞歌聲，聽之淚如雨。他人如何歡，我意又何苦。",
            "所以問皇天，皇天竟無語。"
        ],
        "notes": [
            ""
        ],
        "volume": "卷六百零五",
        "no#": 21
    },
    {
        "title": "覽鏡",
        "author": "邵謁",
        "biography": "",
        "paragraphs": [
            "一照一回悲，再照顏色衰。日月自流水，不知身老時。",
            "昨日照紅顏，今朝照白絲。白絲與紅顏，相去咫尺間。"
        ],
        "notes": [
            ""
        ],
        "volume": "卷六百零五",
        "no#": 22
    },
    {
        "title": "輕薄行",
        "author": "邵謁",
        "biography": "",
        "paragraphs": [
            "薄薄身上衣，輕輕浮雲質。長安一花開，九陌馬蹄疾。",
            "誰言公子車，不是天上力。"
        ],
        "notes": [
            ""
        ],
        "volume": "卷六百零五",
        "no#": 23
    },
    {
        "title": "苦別離",
        "author": "邵謁",
        "biography": "",
        "paragraphs": [
            "十五為君婚，二十入君門。自從入戶後，見君長出門。",
            "朝看相送人，暮看相送人。若遣折楊柳，此地樹無根。",
            "願為陌上土，得作馬蹄塵。願為曲木枝，得作雙車輪。",
            "安得太行山，移來君馬前。"
        ],
        "notes": [
            ""
        ],
        "volume": "卷六百零五",
        "no#": 24
    },
    {
        "title": "覽張騫傳",
        "author": "邵謁",
        "biography": "",
        "paragraphs": [
            "采藥不得根，尋河不得源。此時虛白首，徒感武皇恩。",
            "桑田未聞改，日月曾幾昏。仙骨若求得，壟頭無新墳。",
            "不見杜陵草，至今空自繁。"
        ],
        "notes": [
            ""
        ],
        "volume": "卷六百零五",
        "no#": 25
    },
    {
        "title": "白頭吟",
        "author": "邵謁",
        "biography": "",
        "paragraphs": [
            "漢家天宇闊，日月不暫閑。常將古今骨，裨作北邙山。",
            "山高勢已極，猶自凋朱顏。"
        ],
        "notes": [
            ""
        ],
        "volume": "卷六百零五",
        "no#": 26
    },
    {
        "title": "瞽者歎",
        "author": "邵謁",
        "biography": "",
        "paragraphs": [
            "我心豈不平，我目自不明。徒雲備雙足，天下何由行。"
        ],
        "notes": [
            ""
        ],
        "volume": "卷六百零五",
        "no#": 27
    },
    {
        "title": "送從弟長安下第南歸覲親",
        "author": "邵謁",
        "biography": "",
        "paragraphs": [
            "白日不得照，戴天如戴盆。青雲未見路，丹車勞出門。",
            "采薇秦山鎮，養親湘水源。心中豈不切，其如行路難。",
            "為文清益峻，為心直且安。芝蘭未入用，馨香志獨存。",
            "他門種桃李，猶能蔭子孫。我家有棠陰，枝葉竟不繁。",
            "心醉豈因酒，愁多徒見萱。征徒忽告歸，執袂殷勤論。",
            "在鳥終為鳳，為魚須化鯤。富貴豈長守，貧賤寧有根。",
            "丈夫志不大，何以佐乾坤。晝短疾於箭，早來獻天言。",
            "莫戀蒼梧畔，野煙橫破村。"
        ],
        "notes": [
            ""
        ],
        "volume": "卷六百零五",
        "no#": 28
    },
    {
        "title": "少年行",
        "author": "邵謁",
        "biography": "",
        "paragraphs": [
            "丈夫十八九，膽氣欺韓彭。報仇不用劍，輔國不用兵。",
            "以目為水鑒，以心作權衡。願君似堯舜，能使天下平。",
            "何必走馬誇弓矢，然後致得人心爭。"
        ],
        "notes": [
            ""
        ],
        "volume": "卷六百零五",
        "no#": 29
    },
    {
        "title": "漢宮井",
        "author": "邵謁",
        "biography": "",
        "paragraphs": [
            "轆轤聲絕離宮靜，班姬幾度照金井。",
            "梧桐老去殘花開，猶似當時美人影。"
        ],
        "notes": [
            ""
        ],
        "volume": "卷六百零五",
        "no#": 30
    },
    {
        "title": "顯茂樓",
        "author": "邵謁",
        "biography": "",
        "paragraphs": [
            "秦山渭水尚悠悠，如何草樹迷宮闕。",
            "繁華朱翠盡東流，唯有望樓對明月。"
        ],
        "notes": [
            ""
        ],
        "volume": "卷六百零五",
        "no#": 31
    },
    {
        "title": "紫閣峰",
        "author": "邵謁",
        "biography": "",
        "paragraphs": [
            "壯國山河倚空碧，迥拔煙霞侵太白。",
            "綠崖下視千萬尋，青天只據百餘尺。"
        ],
        "notes": [
            ""
        ],
        "volume": "卷六百零五",
        "no#": 32
    }
]