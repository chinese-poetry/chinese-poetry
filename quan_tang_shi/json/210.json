[
    {
        "title": "奉陪韋中丞使君游鶴林寺",
        "author": "皇甫曾",
        "biography": "",
        "paragraphs": [
            "古寺傳燈久，層城閉閣閑。香花同法侶，旌旆入深山。",
            "寒磬虛空裏，孤雲起滅間。謝公憶高臥，徒禦欲東還。"
        ],
        "notes": [
            ""
        ],
        "volume": "卷二百一十",
        "no#": 1
    },
    {
        "title": "奉送杜侍禦還京",
        "author": "皇甫曾",
        "biography": "",
        "paragraphs": [
            "罷戰回龍節，朝天上鳳池。寒生五湖道，春入萬年枝。",
            "召化多遺愛，胡清已畏知。懷恩偏感別，墮淚向旌麾。"
        ],
        "notes": [
            ""
        ],
        "volume": "卷二百一十",
        "no#": 2
    },
    {
        "title": "酬鄭侍禦秋夜見寄",
        "author": "皇甫曾",
        "biography": "",
        "paragraphs": [
            "搖落空林夜，河陽興已生。未辭公府步，知結遠山情。",
            "高柳風難定，寒泉月助明。袁公方臥雪，尺素及柴荊。"
        ],
        "notes": [
            ""
        ],
        "volume": "卷二百一十",
        "no#": 3
    },
    {
        "title": "酬竇拾遺秋日見呈",
        "author": "皇甫曾",
        "biography": "",
        "paragraphs": [
            "孤城永巷時相見，衰柳閑門日半斜。",
            "欲送近臣朝魏闕，猶憐殘菊在陶家。"
        ],
        "notes": [
            ""
        ],
        "volume": "卷二百一十",
        "no#": 4
    },
    {
        "title": "韋使君宅海榴詠",
        "author": "皇甫曾",
        "biography": "",
        "paragraphs": [
            "淮陽臥理有清風，臘月榴花帶雪紅。",
            "閉閣寂寥常對此，江湖心在數枝中。"
        ],
        "notes": [
            ""
        ],
        "volume": "卷二百一十",
        "no#": 5
    },
    {
        "title": "送普上人還陽羨",
        "author": "皇甫曾",
        "biography": "",
        "paragraphs": [
            "花宮難久別，道者憶千燈。殘雪入林路，暮山歸寺僧。",
            "日光依嫩草，泉響滴春冰。何用求方便，看心是一乘。"
        ],
        "notes": [
            ""
        ],
        "volume": "卷二百一十",
        "no#": 6
    },
    {
        "title": "送李中丞歸本道",
        "author": "皇甫曾",
        "biography": "",
        "paragraphs": [
            "上將還專席，雙旌複出秦。關河三晉路，賓從五原人。",
            "孤戍雲連海，平沙雪度春。酬恩看玉劍，何處有煙塵。"
        ],
        "notes": [
            ""
        ],
        "volume": "卷二百一十",
        "no#": 7
    },
    {
        "title": "和謝舍人雪夜寓直",
        "author": "皇甫曾",
        "biography": "",
        "paragraphs": [
            "禁省夜沉沉，春風雪滿林。滄洲歸客夢，青瑣近臣心。",
            "揮翰宣鳴玉，承恩在賜金。建章寒漏起，更助掖垣深。"
        ],
        "notes": [
            ""
        ],
        "volume": "卷二百一十",
        "no#": 8
    },
    {
        "title": "尋劉處士",
        "author": "皇甫曾",
        "biography": "",
        "paragraphs": [
            "幾年人不見，林下掩柴關。留客當清夜，逢君話舊山。",
            "隔城寒杵急，帶月早鴻還。南陌雖相近，其如隱者閑。"
        ],
        "notes": [
            ""
        ],
        "volume": "卷二百一十",
        "no#": 9
    },
    {
        "title": "哭陸處士",
        "author": "皇甫曾",
        "biography": "",
        "paragraphs": [
            "從此無期見，柴門對雪開。二毛逢世難，萬恨掩泉台。",
            "返照空堂夕，孤城吊客回。漢家偏訪道，猶畏鶴書來。"
        ],
        "notes": [
            ""
        ],
        "volume": "卷二百一十",
        "no#": 10
    },
    {
        "title": "烏程水樓留別",
        "author": "皇甫曾",
        "biography": "",
        "paragraphs": [
            "悠悠千里去，惜此一尊同。客散高樓上，帆飛細雨中。",
            "山程隨遠水，楚思在青楓。共說前期易，滄波處處同。"
        ],
        "notes": [
            ""
        ],
        "volume": "卷二百一十",
        "no#": 11
    },
    {
        "title": "題贈吳門邕上人",
        "author": "皇甫曾",
        "biography": "",
        "paragraphs": [
            "春山唯一室，獨坐草萋萋。身寂心成道，花閑鳥自啼。",
            "細泉松徑裏，返景竹林西。晚及閘人別，依依出虎溪。"
        ],
        "notes": [
            ""
        ],
        "volume": "卷二百一十",
        "no#": 12
    },
    {
        "title": "送陸鴻漸山人採茶回",
        "author": "皇甫曾",
        "biography": "",
        "paragraphs": [
            "千峰待逋客，香茗複叢生。採摘知深處，煙霞羨獨行。",
            "幽期山寺遠，野飯石泉清。寂寂燃燈夜，相思一磬聲。"
        ],
        "notes": [
            ""
        ],
        "volume": "卷二百一十",
        "no#": 13
    },
    {
        "title": "寄劉員外長卿",
        "author": "皇甫曾",
        "biography": "",
        "paragraphs": [
            "南憶新安郡，千山帶夕陽。斷猿知夜久，秋草助江長。",
            "疏發應成素，青松獨耐霜。愛才稱漢主，題柱待回鄉。"
        ],
        "notes": [
            ""
        ],
        "volume": "卷二百一十",
        "no#": 14
    },
    {
        "title": "寄張仲甫",
        "author": "皇甫曾",
        "biography": "",
        "paragraphs": [
            "悲風生舊浦，雲嶺隔東田。伏臘同雞黍，柴門閉雪天。",
            "孤村明夜火，稚子候歸船。靜者心相憶，離居畏度年。"
        ],
        "notes": [
            ""
        ],
        "volume": "卷二百一十",
        "no#": 15
    },
    {
        "title": "送元侍禦充使湖南",
        "author": "皇甫曾",
        "biography": "",
        "paragraphs": [
            "雲夢南行盡，三湘萬里流。山川重分手，徒禦亦悲秋。",
            "白簡勞王事，清猿助客愁。離群複多病，歲晚憶滄洲。"
        ],
        "notes": [
            ""
        ],
        "volume": "卷二百一十",
        "no#": 16
    },
    {
        "title": "晚至華陰",
        "author": "皇甫曾",
        "biography": "",
        "paragraphs": [
            "臘盡促歸心，行人及華陰。雲霞仙掌出，松柏古祠深。",
            "野渡冰生岸，寒川燒隔林。溫泉看漸近，宮樹晚沉沉。"
        ],
        "notes": [
            ""
        ],
        "volume": "卷二百一十",
        "no#": 17
    },
    {
        "title": "送孔征士",
        "author": "皇甫曾",
        "biography": "",
        "paragraphs": [
            "穀口山多處，君歸不可尋。家貧青史在，身老白雲深。",
            "掃雪開松徑，疏泉過竹林。餘生負丘壑，相送亦何心。"
        ],
        "notes": [
            ""
        ],
        "volume": "卷二百一十",
        "no#": 18
    },
    {
        "title": "秋興",
        "author": "皇甫曾",
        "biography": "",
        "paragraphs": [
            "流螢與落葉，秋晚共紛紛。返照城中盡，寒砧雨外聞。",
            "離人見衰鬢，獨鶴暮何群。楚客在千里，相思看碧雲。"
        ],
        "notes": [
            ""
        ],
        "volume": "卷二百一十",
        "no#": 19
    },
    {
        "title": "送歸中丞使新羅",
        "author": "皇甫曾",
        "biography": "",
        "paragraphs": [
            "南幰銜恩去，東夷泛海行。天遙辭上國，水盡到孤城。",
            "已變炎涼氣，仍愁浩淼程。雲濤不可極，來往見雙旌。"
        ],
        "notes": [
            ""
        ],
        "volume": "卷二百一十",
        "no#": 20
    },
    {
        "title": "送少微上人東南遊",
        "author": "皇甫曾",
        "biography": "",
        "paragraphs": [
            "石樑人不到，獨往更迢迢。乞食山家少，尋鐘野寺遙。",
            "松門風自掃，瀑布雪難消。秋夜聞清梵，餘音逐海潮。"
        ],
        "notes": [
            ""
        ],
        "volume": "卷二百一十",
        "no#": 21
    },
    {
        "title": "送韋判官赴閩中",
        "author": "皇甫曾",
        "biography": "",
        "paragraphs": [
            "孤棹閩中客，雙旌海上軍。路人從北少，海水向南分。",
            "野鶴傷秋別，林猿忌夜聞。漢家崇亞相，知子遠邀勳。"
        ],
        "notes": [
            ""
        ],
        "volume": "卷二百一十",
        "no#": 22
    },
    {
        "title": "送人還荊州",
        "author": "皇甫曾",
        "biography": "",
        "paragraphs": [
            "草色隨驄馬，悠悠同出秦。水傳雲夢曉，山接洞庭春。",
            "帆影連三峽，猿聲近四鄰。青門一分手，難見杜陵人。"
        ],
        "notes": [
            ""
        ],
        "volume": "卷二百一十",
        "no#": 23
    },
    {
        "title": "寄淨虛上人初至雲門",
        "author": "皇甫曾",
        "biography": "",
        "paragraphs": [
            "寒蹤白雲裏，法侶自提攜。竹徑通城下，松門隔水西。",
            "方同沃洲去，不似武陵迷。仿佛方知處，高峰是會稽。"
        ],
        "notes": [
            ""
        ],
        "volume": "卷二百一十",
        "no#": 24
    },
    {
        "title": "春和杜相公移入長興宅，奉呈諸宰執",
        "author": "皇甫曾",
        "biography": "",
        "paragraphs": [
            "欲向幽偏適，還從絕地移。秦官鼎食貴，堯世土階卑。",
            "戟戶槐陰滿，書窗竹葉垂。才分午夜漏，遙隔萬年枝。",
            "北闕深恩在，東林遠夢知。日斜門掩映，山遠樹參差。",
            "論道齊鴛翼，題詩憶鳳池。從公亦何幸，長與佩聲隨。"
        ],
        "notes": [
            ""
        ],
        "volume": "卷二百一十",
        "no#": 25
    },
    {
        "title": "路中口號",
        "author": "皇甫曾",
        "biography": "",
        "paragraphs": [
            "還鄉不見家，年老眼多淚。車馬上河橋，城中好天氣。"
        ],
        "notes": [
            ""
        ],
        "volume": "卷二百一十",
        "no#": 26
    },
    {
        "title": "山下泉",
        "author": "皇甫曾",
        "biography": "",
        "paragraphs": [
            "漾漾帶山光，澄澄倒林影。那知石上喧，卻憶山中靜。"
        ],
        "notes": [
            ""
        ],
        "volume": "卷二百一十",
        "no#": 27
    },
    {
        "title": "早朝日寄所知",
        "author": "皇甫曾",
        "biography": "",
        "paragraphs": [
            "長安雪夜見歸鴻，紫禁朝天拜舞同。曙色漸分雙闕下，",
            "共荷發生同雨露，不應黃葉久隨風。"
        ],
        "notes": [
            ""
        ],
        "volume": "卷二百一十",
        "no#": 28
    },
    {
        "title": "秋夕寄懷契上人",
        "author": "皇甫曾",
        "biography": "",
        "paragraphs": [
            "已見槿花朝委露，獨悲孤鶴在人群。真僧出世心無事，",
            "更想清晨誦經處，獨看松上雪紛紛。"
        ],
        "notes": [
            ""
        ],
        "volume": "卷二百一十",
        "no#": 29
    },
    {
        "title": "張芬見訪郊居作",
        "author": "皇甫曾",
        "biography": "",
        "paragraphs": [
            "林中雨散早涼生，已有迎秋促織聲。三徑荒蕪羞對客，",
            "君若罷官攜手日，尋山莫算白雲程。"
        ],
        "notes": [
            ""
        ],
        "volume": "卷二百一十",
        "no#": 30
    },
    {
        "title": "贈鑒上人",
        "author": "皇甫曾",
        "biography": "",
        "paragraphs": [
            "律儀傳教誘，僧臘老煙霄。樹色依禪誦，泉聲入寂寥。",
            "寶龕經末劫，畫壁見南朝。深竹風開合，寒潭月動搖。",
            "息心歸靜理，愛道坐中宵。更欲尋真去，乘船過海潮。"
        ],
        "notes": [
            ""
        ],
        "volume": "卷二百一十",
        "no#": 31
    },
    {
        "title": "奉寄中書王舍人",
        "author": "皇甫曾",
        "biography": "",
        "paragraphs": [
            "腰金載筆謁承明，至道安禪得此生，西掖幾年綸綍貴，",
            "聖主好文誰為薦，閉門空賦子虛成。"
        ],
        "notes": [
            ""
        ],
        "volume": "卷二百一十",
        "no#": 32
    },
    {
        "title": "送湯中丞和蕃",
        "author": "皇甫曾",
        "biography": "",
        "paragraphs": [
            "繼好中司出，天心外國知。已傳堯雨露，更說漢威儀。",
            "隴上應回首，河源複載馳。孤峰問徒禦，空磧見旌麾。",
            "春草鄉愁起，邊城旅夢移。莫嗟行遠地，此去答恩私。"
        ],
        "notes": [
            ""
        ],
        "volume": "卷二百一十",
        "no#": 33
    },
    {
        "title": "送和西蕃使",
        "author": "皇甫曾",
        "biography": "",
        "paragraphs": [
            "白簡初分命，黃金已在腰。恩華通外國，徒禦發中朝。",
            "雨雪從邊起，旌旗上隴遙。暮天沙漠漠，空磧馬蕭蕭。",
            "寒路隨河水，關城見柳條。和戎先罷戰，知勝霍嫖姚。"
        ],
        "notes": [
            ""
        ],
        "volume": "卷二百一十",
        "no#": 34
    },
    {
        "title": "送王相公赴幽州",
        "author": "皇甫曾",
        "biography": "",
        "paragraphs": [
            "台袞兼戎律，勤憂秉化元。鳳池東掖寵，龍節北方尊。",
            "長路山河轉，前驅鼓角喧。人安布時令，地遠答君恩。",
            "暮日平沙迥，秋風大旆翻。漁陽在天末，戀別信陵門。"
        ],
        "notes": [
            ""
        ],
        "volume": "卷二百一十",
        "no#": 35
    },
    {
        "title": "送徐大夫赴南海",
        "author": "皇甫曾",
        "biography": "",
        "paragraphs": [
            "舊國當分閫，天涯答聖私。大軍傳羽檄，老將拜旌旗。",
            "位重登壇後，恩深弄印時。何年諫獵賦，今日飲泉詩。",
            "海內求民瘼，城隅見島夷。由來黃霸去，自有上臺期。"
        ],
        "notes": [
            ""
        ],
        "volume": "卷二百一十",
        "no#": 36
    },
    {
        "title": "贈沛禪師",
        "author": "皇甫曾",
        "biography": "",
        "paragraphs": [
            "南嶽滿湘沅，吾師經利涉。身歸沃洲老，名與支公接。",
            "淨教傳荊吳，道緣止漁獵。觀空色不染，對境心自愜。",
            "室中人寂寞，門外山重疊。天臺積幽夢，早晚當負笈。"
        ],
        "notes": [
            ""
        ],
        "volume": "卷二百一十",
        "no#": 37
    },
    {
        "title": "萼嶺四望",
        "author": "皇甫曾",
        "biography": "",
        "paragraphs": [
            "漢家仙仗在咸陽，洛水東流出建章。",
            "野老至今猶望幸，離宮秋樹獨蒼蒼。"
        ],
        "notes": [
            ""
        ],
        "volume": "卷二百一十",
        "no#": 38
    },
    {
        "title": "過劉員外長卿別墅",
        "author": "皇甫曾",
        "biography": "",
        "paragraphs": [
            "謝客開山後，郊扉積水通。江湖千里別，衰老一尊同。",
            "返照寒川滿，平田暮雪空。滄洲自有趣，不便哭途窮。"
        ],
        "notes": [
            ""
        ],
        "volume": "卷二百一十",
        "no#": 39
    },
    {
        "title": "遇風雨作",
        "author": "皇甫曾",
        "biography": "",
        "paragraphs": [
            "草草理夜裝，涉江又登陸。望路殊未窮，指期今已促。",
            "傳呼戒徒馭，振轡轉林麓。陰雲擁岩端，沾雨當山腹。",
            "震雷如在耳，飛電來照目。獸跡不敢窺，馬蹄惟務速。",
            "虔心若齋禱，濡體如沐浴。萬竅相怒號，百泉暗奔瀑。",
            "危梁慮足跌，峻阪憂車覆。問我何以然，前日愛微祿。",
            "轉知人代事，纓組乃徽束。向若家居時，安枕春夢熟。",
            "遵途稍已近，候吏來相續。曉霽心始安，林端見初旭。"
        ],
        "notes": [
            ""
        ],
        "volume": "卷二百一十",
        "no#": 40
    },
    {
        "title": "送商州杜中丞赴任",
        "author": "皇甫曾",
        "biography": "",
        "paragraphs": [
            "安康地理接商於，帝命專城總賦輿。夕拜忽辭青瑣闥，",
            "綺皓清風千古在，因君一為謝岩居。"
        ],
        "notes": [
            ""
        ],
        "volume": "卷二百一十",
        "no#": 41
    },
    {
        "title": "送著公歸越",
        "author": "皇甫曾",
        "biography": "",
        "paragraphs": [
            "誰能愁此別，到越會相逢。長憶雲門寺，門前千萬峰。",
            "石床埋積雪，山路倒枯松。莫學白居士，無人知去蹤。"
        ],
        "notes": [
            ""
        ],
        "volume": "卷二百一十",
        "no#": 42
    },
    {
        "title": "送鄭秀才貢舉",
        "author": "皇甫曾",
        "biography": "",
        "paragraphs": [
            "西去意如何，知隨貢士科。吟詩向月路，驅馬出煙蘿。",
            "晚色寒蕪遠，秋聲候雁多。自憐歸未得，相送一勞歌。"
        ],
        "notes": [
            ""
        ],
        "volume": "卷二百一十",
        "no#": 43
    },
    {
        "title": "錫杖歌，送明楚上人歸佛川",
        "author": "皇甫曾",
        "biography": "",
        "paragraphs": [
            "上人遠自西天至，頭陀行遍南朝寺。口翻貝葉古字經，",
            "乍來松徑風露寒，遙映霜天月成魄。後夜空山禪誦時，",
            "佛川此去何時回，應真莫便遊天臺。"
        ],
        "notes": [
            ""
        ],
        "volume": "卷二百一十",
        "no#": 44
    },
    {
        "title": "玉山嶺上作",
        "author": "皇甫曾",
        "biography": "",
        "paragraphs": [
            "悠悠驅匹馬，征路上連岡。晚翠深雲竇，寒台淨石樑。",
            "秋花偏似雪，楓葉不禁霜。愁見前程遠，空郊下夕陽。"
        ],
        "notes": [
            ""
        ],
        "volume": "卷二百一十",
        "no#": 45
    },
    {
        "title": "國子柳博士兼領太常博士，輒申賀贈",
        "author": "皇甫曾",
        "biography": "",
        "paragraphs": [
            "博士本秦官，求才帖職難。臨風曲台淨，對月碧池寒。",
            "講學分陰重，齋祠曉漏殘。朝衣辨色處，雙綬更宜看。"
        ],
        "notes": [
            ""
        ],
        "volume": "卷二百一十",
        "no#": 46
    },
    {
        "title": "送裴秀才貢舉",
        "author": "皇甫曾",
        "biography": "",
        "paragraphs": [
            "儒衣羞此別，去抵漢公卿。賓貢年猶少，篇章藝已成。",
            "臨流惜暮景，話別起鄉情。離酌不辭醉，西江春草生。"
        ],
        "notes": [
            ""
        ],
        "volume": "卷二百一十",
        "no#": 47
    },
    {
        "title": "贈老將",
        "author": "皇甫曾",
        "biography": "",
        "paragraphs": [
            "白草黃雲塞上秋，曾隨驃騎出並州。",
            "轆轤劍折虯髯白，轉戰功多獨不侯。"
        ],
        "notes": [
            ""
        ],
        "volume": "卷二百一十",
        "no#": 48
    }
]