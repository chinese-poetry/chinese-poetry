[
    {
        "title": "荔枝詩",
        "author": "薛能",
        "biography": "",
        "paragraphs": [
            "顆如松子色如櫻，未識蹉跎欲半生。",
            "歲杪監州曾見樹，時新入座久聞名。"
        ],
        "notes": [
            ""
        ],
        "volume": "卷五百六十一",
        "no#": 1
    },
    {
        "title": "丁巳上元日放三雉",
        "author": "薛能",
        "biography": "",
        "paragraphs": [
            "嬰網雖皆困，褰籠喜共歸。無心期爾報，相見莫驚飛。"
        ],
        "notes": [
            ""
        ],
        "volume": "卷五百六十一",
        "no#": 2
    },
    {
        "title": "寓題",
        "author": "薛能",
        "biography": "",
        "paragraphs": [
            "王澤猶來雅在新，尚詞微事可愁人。",
            "淫哇滿眼關雎弱，猶賀清朝有此身。"
        ],
        "notes": [
            ""
        ],
        "volume": "卷五百六十一",
        "no#": 3
    },
    {
        "title": "望蜀亭",
        "author": "薛能",
        "biography": "",
        "paragraphs": [
            "樹簇煙迷蜀國深，嶺頭分界戀登臨。",
            "前軒一望無他處，從此西川只在心。"
        ],
        "notes": [
            ""
        ],
        "volume": "卷五百六十一",
        "no#": 4
    },
    {
        "title": "遊嘉州後溪",
        "author": "薛能",
        "biography": "",
        "paragraphs": [
            "山屐經過滿徑蹤，隔溪遙見夕陽舂。",
            "當時諸葛成何事，只合終身作臥龍。"
        ],
        "notes": [
            ""
        ],
        "volume": "卷五百六十一",
        "no#": 5
    },
    {
        "title": "自諷",
        "author": "薛能",
        "biography": "",
        "paragraphs": [
            "千題萬詠過三旬，忘食貪魔作瘦人。",
            "行處便吟君莫笑，就中詩病不任春。"
        ],
        "notes": [
            ""
        ],
        "volume": "卷五百六十一",
        "no#": 6
    },
    {
        "title": "乞假歸題候館",
        "author": "薛能",
        "biography": "",
        "paragraphs": [
            "僕帶雕弓馬似飛，老萊衣上著戎衣。",
            "郵亭不暇吟山水，塞外經年皆未歸。"
        ],
        "notes": [
            ""
        ],
        "volume": "卷五百六十一",
        "no#": 7
    },
    {
        "title": "監郡犍為將歸使府登樓寓題",
        "author": "薛能",
        "biography": "",
        "paragraphs": [
            "幾日監臨向蜀春，錯拋歌酒強憂人。",
            "江樓一望西歸去，不負嘉州只負身。"
        ],
        "notes": [
            ""
        ],
        "volume": "卷五百六十一",
        "no#": 8
    },
    {
        "title": "過象耳山二首",
        "author": "薛能",
        "biography": "",
        "paragraphs": [
            "一色青松幾萬栽，異香熏路帶花開。",
            "山門欲別心潛願，更到蜀中還到來。",
            "到處逢山便欲登，自疑身作住來僧。",
            "徒行至此三千里，不是有緣應不能。"
        ],
        "notes": [
            ""
        ],
        "volume": "卷五百六十一",
        "no#": 9
    },
    {
        "title": "聖燈",
        "author": "薛能",
        "biography": "",
        "paragraphs": [
            "莽莽空中稍稍燈，坐看迷濁變清澄。",
            "須知火盡煙無益，一夜欄邊說向僧。"
        ],
        "notes": [
            ""
        ],
        "volume": "卷五百六十一",
        "no#": 10
    },
    {
        "title": "過昌利觀有懷",
        "author": "薛能",
        "biography": "",
        "paragraphs": [
            "萬仞雲峰八石泉，李君仙後更誰仙。",
            "我來駐馬人何問，老柏無多不種田。"
        ],
        "notes": [
            ""
        ],
        "volume": "卷五百六十一",
        "no#": 11
    },
    {
        "title": "蜀路",
        "author": "薛能",
        "biography": "",
        "paragraphs": [
            "劍閣緣雲拂鬥魁，疾風生樹過龍媒。",
            "前程憩罷知無益，但是駑蹄亦到來。"
        ],
        "notes": [
            ""
        ],
        "volume": "卷五百六十一",
        "no#": 12
    },
    {
        "title": "山下偶作",
        "author": "薛能",
        "biography": "",
        "paragraphs": [
            "零雨沾山百草香，樹梢高頂盡斜陽。",
            "橫流巨石皆堪住，何事無僧有石房。"
        ],
        "notes": [
            ""
        ],
        "volume": "卷五百六十一",
        "no#": 13
    },
    {
        "title": "伏牛山",
        "author": "薛能",
        "biography": "",
        "paragraphs": [
            "虎蹲峰狀屈名牛，落日連村好望秋。",
            "不為時危耕不得，一黎風雨便歸休。"
        ],
        "notes": [
            ""
        ],
        "volume": "卷五百六十一",
        "no#": 14
    },
    {
        "title": "老圃堂",
        "author": "薛能",
        "biography": "",
        "paragraphs": [
            "邵平瓜地接吾廬，穀雨幹時偶自鋤。",
            "昨日春風欺不在，就床吹落讀殘書。"
        ],
        "notes": [
            ""
        ],
        "volume": "卷五百六十一",
        "no#": 15
    },
    {
        "title": "春題",
        "author": "薛能",
        "biography": "",
        "paragraphs": [
            "柳莫搖搖花莫開，此心因病亦成灰。",
            "人生只有家園樂，及取春農歸去來。"
        ],
        "notes": [
            ""
        ],
        "volume": "卷五百六十一",
        "no#": 16
    },
    {
        "title": "並州寓懷",
        "author": "薛能",
        "biography": "",
        "paragraphs": [
            "人多知遇獨難求，人負知音獨愛酬。",
            "常恐此心無樂處，枉稱年少在並州。"
        ],
        "notes": [
            ""
        ],
        "volume": "卷五百六十一",
        "no#": 17
    },
    {
        "title": "中秋旅舍",
        "author": "薛能",
        "biography": "",
        "paragraphs": [
            "雲卷庭虛月逗空，一方秋草盡鳴蟲。",
            "是時兄弟正南北，黃葉滿階來去風。"
        ],
        "notes": [
            ""
        ],
        "volume": "卷五百六十一",
        "no#": 18
    },
    {
        "title": "符亭二首",
        "author": "薛能",
        "biography": "",
        "paragraphs": [
            "符亭之地雅離群，萬古懸泉一旦新。",
            "若念農桑也如此，縣人應得似行人。",
            "山如巫峽煙雲好，路似嘉祥水木清。",
            "大抵遊人總應愛，就中難說是詩情。"
        ],
        "notes": [
            ""
        ],
        "volume": "卷五百六十一",
        "no#": 19
    },
    {
        "title": "秋夜聽任郎中琴",
        "author": "薛能",
        "biography": "",
        "paragraphs": [
            "十指宮商膝上秋，七條絲動雨修修。",
            "空堂半夜孤燈冷，彈著鄉心欲白頭。"
        ],
        "notes": [
            ""
        ],
        "volume": "卷五百六十一",
        "no#": 20
    },
    {
        "title": "留別關東舊游",
        "author": "薛能",
        "biography": "",
        "paragraphs": [
            "我去君留十載中，未曾相見及花紅。",
            "他時住得君應老，長短看花心不同。"
        ],
        "notes": [
            ""
        ],
        "volume": "卷五百六十一",
        "no#": 21
    },
    {
        "title": "贈出塞客",
        "author": "薛能",
        "biography": "",
        "paragraphs": [
            "出郊征騎逐飛埃，此別惟愁春未回。",
            "寒葉夕陽投宿意，蘆關門向遠河開。"
        ],
        "notes": [
            ""
        ],
        "volume": "卷五百六十一",
        "no#": 22
    },
    {
        "title": "秋溪獨坐",
        "author": "薛能",
        "biography": "",
        "paragraphs": [
            "黃葉分飛砧上下，白雲零落馬東西。",
            "人生萬意此端坐，日暮水深流出溪。"
        ],
        "notes": [
            ""
        ],
        "volume": "卷五百六十一",
        "no#": 23
    },
    {
        "title": "蒲中霽後晚望",
        "author": "薛能",
        "biography": "",
        "paragraphs": [
            "河邊霽色無人見，身帶春風立岸頭。",
            "濁水茫茫有何意，日斜還向古蒲州。"
        ],
        "notes": [
            ""
        ],
        "volume": "卷五百六十一",
        "no#": 24
    },
    {
        "title": "宋氏林亭",
        "author": "薛能",
        "biography": "",
        "paragraphs": [
            "地濕莎青雨後天，桃花紅近竹林邊。",
            "行人本是農桑客，記得春深欲種田。"
        ],
        "notes": [
            ""
        ],
        "volume": "卷五百六十一",
        "no#": 25
    },
    {
        "title": "雲花寺寓居贈海岸上人",
        "author": "薛能",
        "biography": "",
        "paragraphs": [
            "暫寄空門未是歸，上方林榭獨儒衣。",
            "吾師不語應相怪，頻惹街塵入寺飛。"
        ],
        "notes": [
            ""
        ],
        "volume": "卷五百六十一",
        "no#": 26
    },
    {
        "title": "關中秋夕",
        "author": "薛能",
        "biography": "",
        "paragraphs": [
            "簟濕秋庭嶽在煙，露光明滑竹蒼然。",
            "何人意緒還相似，鶴宿松枝月半天。"
        ],
        "notes": [
            ""
        ],
        "volume": "卷五百六十一",
        "no#": 27
    },
    {
        "title": "西縣道中有短亭，岩穴飛泉隔江灑至，因成二首",
        "author": "薛能",
        "biography": "",
        "paragraphs": [
            "風涼津濕共微微，隔岸泉沖石竅飛。",
            "爭得巨靈從野性，舊鄉無此擘將歸。",
            "一瀑三峰赤日天，路人才見便翛然。",
            "誰能夜向山根宿，涼月初生的有仙。"
        ],
        "notes": [
            ""
        ],
        "volume": "卷五百六十一",
        "no#": 28
    },
    {
        "title": "省試夜",
        "author": "薛能",
        "biography": "",
        "paragraphs": [
            "白蓮千朵照廊明，一片承平雅頌聲。",
            "更報第三條燭盡，文昌風景畫難成。"
        ],
        "notes": [
            ""
        ],
        "volume": "卷五百六十一",
        "no#": 29
    },
    {
        "title": "過驪山",
        "author": "薛能",
        "biography": "",
        "paragraphs": [
            "丹雘蒼蒼簇背山，路塵應滿舊簾間。",
            "玄宗不是偏行樂，只為當時四海閑。"
        ],
        "notes": [
            ""
        ],
        "volume": "卷五百六十一",
        "no#": 30
    },
    {
        "title": "曲江醉題",
        "author": "薛能",
        "biography": "",
        "paragraphs": [
            "閑身行止屬年華，馬上懷中盡落花。",
            "狂遍曲江還醉臥，覺來人靜日西斜。"
        ],
        "notes": [
            ""
        ],
        "volume": "卷五百六十一",
        "no#": 31
    },
    {
        "title": "參軍廳新池",
        "author": "薛能",
        "biography": "",
        "paragraphs": [
            "簾外無塵勝物外，牆根有竹似山根。",
            "流泉不至客來久，坐見新池落舊痕。"
        ],
        "notes": [
            ""
        ],
        "volume": "卷五百六十一",
        "no#": 32
    },
    {
        "title": "太原使院晚出",
        "author": "薛能",
        "biography": "",
        "paragraphs": [
            "青門無路入清朝，濫作將軍最下僚。",
            "同舍盡歸身獨在，晚風開印葉蕭蕭。"
        ],
        "notes": [
            ""
        ],
        "volume": "卷五百六十一",
        "no#": 33
    },
    {
        "title": "寒食日曲江",
        "author": "薛能",
        "biography": "",
        "paragraphs": [
            "曲水池邊青草岸，春風林下落花杯。",
            "都門此日是寒食，人去看多身獨來。"
        ],
        "notes": [
            ""
        ],
        "volume": "卷五百六十一",
        "no#": 34
    },
    {
        "title": "盩厔官舍新竹",
        "author": "薛能",
        "biography": "",
        "paragraphs": [
            "心覺清涼體似吹，滿風輕撼葉垂垂。",
            "無端種在幽閒地，眾鳥嫌寒鳳未知。"
        ],
        "notes": [
            ""
        ],
        "volume": "卷五百六十一",
        "no#": 35
    },
    {
        "title": "京中客舍聞箏",
        "author": "薛能",
        "biography": "",
        "paragraphs": [
            "十二三弦共五音，每聲如截遠人心。",
            "當時向秀聞鄰笛，不是離家歲月深。"
        ],
        "notes": [
            ""
        ],
        "volume": "卷五百六十一",
        "no#": 36
    },
    {
        "title": "銅雀台",
        "author": "薛能",
        "biography": "",
        "paragraphs": [
            "魏帝當時銅雀台，黃花深映棘叢開。",
            "人生富貴須回首，此地豈無歌舞來。"
        ],
        "notes": [
            ""
        ],
        "volume": "卷五百六十一",
        "no#": 37
    },
    {
        "title": "壽安水館",
        "author": "薛能",
        "biography": "",
        "paragraphs": [
            "地接山林兼有石，天懸星月更無雲。",
            "驚鷗上樹滿池水，瀺灂一聲中夜聞。"
        ],
        "notes": [
            ""
        ],
        "volume": "卷五百六十一",
        "no#": 38
    },
    {
        "title": "雨後早發永甯",
        "author": "薛能",
        "biography": "",
        "paragraphs": [
            "春霖朝罷客西東，雨足泥聲路未通。",
            "獨愛千峰最高處，一峰初日白雲中。"
        ],
        "notes": [
            ""
        ],
        "volume": "卷五百六十一",
        "no#": 39
    },
    {
        "title": "宿仙游寺望月生峰",
        "author": "薛能",
        "biography": "",
        "paragraphs": [
            "公門身入洞門行，出阱離籠似有情。",
            "僧語夜涼雲樹黑，月生峰上月初生。"
        ],
        "notes": [
            ""
        ],
        "volume": "卷五百六十一",
        "no#": 40
    },
    {
        "title": "秋題",
        "author": "薛能",
        "biography": "",
        "paragraphs": [
            "獨坐東南見曉星，白雲微透泬寥清。",
            "磷磷甃石堪僧坐，一葉梧桐落半庭。"
        ],
        "notes": [
            ""
        ],
        "volume": "卷五百六十一",
        "no#": 41
    },
    {
        "title": "和友人寄懷",
        "author": "薛能",
        "biography": "",
        "paragraphs": [
            "從來行樂近來希，蘧瑗知言與我違。",
            "自是衰心不如舊，非關四十九年非。"
        ],
        "notes": [
            ""
        ],
        "volume": "卷五百六十一",
        "no#": 42
    },
    {
        "title": "子夜",
        "author": "薛能",
        "biography": "",
        "paragraphs": [
            "嫖姚家宴敵吳王，子夜歌聲滿畫堂。",
            "此日相逢眉翠盡，女真行李乞齋糧。"
        ],
        "notes": [
            ""
        ],
        "volume": "卷五百六十一",
        "no#": 43
    },
    {
        "title": "雁和韋侍禦",
        "author": "薛能",
        "biography": "",
        "paragraphs": [
            "肅肅雍雍義有餘，九天鶯鳳莫相疏。",
            "唯應靜向山窗過，激發英雄夜讀書。"
        ],
        "notes": [
            ""
        ],
        "volume": "卷五百六十一",
        "no#": 44
    },
    {
        "title": "和府帥相公",
        "author": "薛能",
        "biography": "",
        "paragraphs": [
            "竹映高牆似傍山，鄒陽歸後令威還。",
            "君看將相才多少，兩首詩成七步間。"
        ],
        "notes": [
            ""
        ],
        "volume": "卷五百六十一",
        "no#": 45
    },
    {
        "title": "又和留山雞",
        "author": "薛能",
        "biography": "",
        "paragraphs": [
            "五色文勝百鳥王，相思兼絕寄芸香。",
            "由來不是池中物，雞樹歸時即取將。"
        ],
        "notes": [
            ""
        ],
        "volume": "卷五百六十一",
        "no#": 46
    },
    {
        "title": "舟中酬楊中丞春早見寄",
        "author": "薛能",
        "biography": "",
        "paragraphs": [
            "錦樓春望憶丹楹，更遇高情說早鶯。",
            "江上境寒吟不得，濕風梅雨滿船輕。"
        ],
        "notes": [
            ""
        ],
        "volume": "卷五百六十一",
        "no#": 47
    },
    {
        "title": "寒食日題",
        "author": "薛能",
        "biography": "",
        "paragraphs": [
            "美人寒食事春風，折盡青青賞盡紅。",
            "夜半無燈還有睡，秋千懸在月明中。"
        ],
        "notes": [
            ""
        ],
        "volume": "卷五百六十一",
        "no#": 48
    },
    {
        "title": "杏花",
        "author": "薛能",
        "biography": "",
        "paragraphs": [
            "活色生香第一流，手中移得近青樓。",
            "誰知豔性終相負，亂向春風笑不休。"
        ],
        "notes": [
            ""
        ],
        "volume": "卷五百六十一",
        "no#": 49
    },
    {
        "title": "黃蜀葵",
        "author": "薛能",
        "biography": "",
        "paragraphs": [
            "嬌黃新嫩欲題詩，盡日含毫有所思。",
            "記得玉人初病起，道家妝束厭禳時。"
        ],
        "notes": [
            ""
        ],
        "volume": "卷五百六十一",
        "no#": 50
    },
    {
        "title": "春詠",
        "author": "薛能",
        "biography": "",
        "paragraphs": [
            "春來還似去年時，手把花枝唱竹枝。",
            "狂瘦未曾餐有味，不緣中酒卻緣詩。"
        ],
        "notes": [
            ""
        ],
        "volume": "卷五百六十一",
        "no#": 51
    },
    {
        "title": "贈歡娘",
        "author": "薛能",
        "biography": "",
        "paragraphs": [
            "一束龍吟細竹枝，青娥擎在手中吹。",
            "當時縱使雙成在，不得如伊是小時。"
        ],
        "notes": [
            ""
        ],
        "volume": "卷五百六十一",
        "no#": 52
    },
    {
        "title": "戲瞻相",
        "author": "薛能",
        "biography": "",
        "paragraphs": [
            "失意蹉跎到舊遊，見吹楊柳便遮羞。",
            "瞻相趙女休相拽，不及人前詐擺頭。"
        ],
        "notes": [
            ""
        ],
        "volume": "卷五百六十一",
        "no#": 53
    },
    {
        "title": "贈解詩歌人",
        "author": "薛能",
        "biography": "",
        "paragraphs": [
            "同有詩情自合親，不須歌調更含嚬。",
            "朝天禦史非韓壽，莫竊香來帶累人。"
        ],
        "notes": [
            ""
        ],
        "volume": "卷五百六十一",
        "no#": 54
    },
    {
        "title": "贈韋氏歌人二首",
        "author": "薛能",
        "biography": "",
        "paragraphs": [
            "弦管聲凝發唱高，幾人心地暗傷刀。",
            "思量更有何堪比，王母新開一樹桃。",
            "一曲新聲慘畫堂，可能心事憶周郎。",
            "朝來為客頻開口，綻盡桃花幾許香。"
        ],
        "notes": [
            ""
        ],
        "volume": "卷五百六十一",
        "no#": 55
    },
    {
        "title": "加階",
        "author": "薛能",
        "biography": "",
        "paragraphs": [
            "二年中散似稽康，此日無功換寵光。",
            "唯有一般酬聖主，勝於東晉是文章。"
        ],
        "notes": [
            ""
        ],
        "volume": "卷五百六十一",
        "no#": 56
    },
    {
        "title": "野園",
        "author": "薛能",
        "biography": "",
        "paragraphs": [
            "野園無鼓又無旗，鞍馬傳杯用柳枝。",
            "嬌養翠娥無怕懼，插人頭上任風吹。"
        ],
        "notes": [
            ""
        ],
        "volume": "卷五百六十一",
        "no#": 57
    },
    {
        "title": "郊亭",
        "author": "薛能",
        "biography": "",
        "paragraphs": [
            "郊亭宴罷欲回車，滿郭傳呼調角初。",
            "尚擁笙歌歸未得，笑娥扶著醉尚書。"
        ],
        "notes": [
            ""
        ],
        "volume": "卷五百六十一",
        "no#": 58
    },
    {
        "title": "老僧",
        "author": "薛能",
        "biography": "",
        "paragraphs": [
            "清瘦形容八十餘，匏懸籬落似村居。",
            "勸師莫羨人間有，幸是元無免破除。"
        ],
        "notes": [
            ""
        ],
        "volume": "卷五百六十一",
        "no#": 59
    },
    {
        "title": "僧窗",
        "author": "薛能",
        "biography": "",
        "paragraphs": [
            "不悟時機滯有餘，近來為事更乖疏。",
            "朱輪皂蓋蹉跎盡，猶愛明窗好讀書。"
        ],
        "notes": [
            ""
        ],
        "volume": "卷五百六十一",
        "no#": 60
    },
    {
        "title": "題平等院",
        "author": "薛能",
        "biography": "",
        "paragraphs": [
            "十裏城中一院僧，各持巾缽事南能。",
            "還應笑我功名客，未解嫌官學大乘。"
        ],
        "notes": [
            ""
        ],
        "volume": "卷五百六十一",
        "no#": 61
    },
    {
        "title": "影燈夜二首",
        "author": "薛能",
        "biography": "",
        "paragraphs": [
            "偃王燈塔古徐州，二十年來樂事休。",
            "此日將軍心似海，四更身領萬人遊。",
            "十萬軍城百萬燈，酥油香暖夜如烝。紅妝滿地煙光好，只恐笙歌引上升。"
        ],
        "notes": [
            ""
        ],
        "volume": "卷五百六十一",
        "no#": 62
    },
    {
        "title": "許州旌節到作",
        "author": "薛能",
        "biography": "",
        "paragraphs": [
            "兩地旌旗擁一身，半緣傷舊半榮新。",
            "州人若憶將軍面，寫取雕堂報國真。"
        ],
        "notes": [
            ""
        ],
        "volume": "卷五百六十一",
        "no#": 63
    },
    {
        "title": "重遊通波亭",
        "author": "薛能",
        "biography": "",
        "paragraphs": [
            "十年拋擲故園花，最憶紅桃竹外斜。",
            "此日郊亭心乍喜，敗榆芳草似還家。"
        ],
        "notes": [
            ""
        ],
        "volume": "卷五百六十一",
        "no#": 64
    },
    {
        "title": "戲舸",
        "author": "薛能",
        "biography": "",
        "paragraphs": [
            "遠舸衝開一路萍，岸傍偷上小茅亭。",
            "遊人莫覓杯盤分，此地才應聚德星。"
        ],
        "notes": [
            ""
        ],
        "volume": "卷五百六十一",
        "no#": 65
    },
    {
        "title": "偶題",
        "author": "薛能",
        "biography": "",
        "paragraphs": [
            "到處吟兼上馬吟，總無愁恨自傷心。",
            "無端夢得鈞天樂，盡覺宮商不是音。"
        ],
        "notes": [
            ""
        ],
        "volume": "卷五百六十一",
        "no#": 66
    },
    {
        "title": "折楊柳十首",
        "author": "薛能",
        "biography": "",
        "paragraphs": [
            "華清高樹出離宮，南陌柔條帶暖風。",
            "誰見輕陰是良夜，瀑泉聲畔月明中。",
            "洛橋晴影覆江船，羌笛秋聲濕塞煙。",
            "閑想習池公宴罷，水蒲風絮夕陽天。",
            "嫩綠輕懸似綴旒，路人遙見隔宮樓。",
            "誰能更近丹墀種，解播皇風入九州。",
            "暖風晴日斷浮埃，廢路新條發釣台。",
            "處處輕陰可惆悵，後人攀處古人栽。",
            "潭上江邊嫋嫋垂，日高風靜絮相隨。",
            "青樓一樹無人見，正是女郎眠覺時。",
            "汴水高懸百萬條，風清兩岸一時搖。",
            "隋家力盡虛栽得，無限春風屬聖朝。",
            "和風煙樹九重城，夾路春陰十萬營。",
            "唯向邊頭不堪望，一株憔悴少人行。",
            "窗外齊垂旭日初，樓邊輕暖好風徐。",
            "遊人莫道栽無益，桃李清陰卻不如。",
            "眾木猶寒獨早青，禦溝橋畔曲江亭。",
            "陶家舊日應如此，一院春條綠繞廳。",
            "帳偃纓垂細複繁，令人心想石家園。",
            "風條月影皆堪重，何事侯門愛樹萱。"
        ],
        "notes": [
            ""
        ],
        "volume": "卷五百六十一",
        "no#": 67
    },
    {
        "title": "柳枝四首",
        "author": "薛能",
        "biography": "",
        "paragraphs": [
            "數首新詩帶恨成，柳絲牽我我傷情。",
            "柔娥幸有腰支穩，試踏吹聲作唱聲。",
            "高出軍營遠映橋，賊兵曾斫火曾燒。",
            "風流性在終難改，依舊春來萬萬條。",
            "縣依陶令想嫌迂，營畔將軍即大粗。",
            "此日與君除萬恨，數篇風調更應無。",
            "狂似纖腰嫩勝綿，自多情態竟誰憐。",
            "遊人不折還堪恨，拋向橋邊與路邊。"
        ],
        "notes": [
            ""
        ],
        "volume": "卷五百六十一",
        "no#": 68
    },
    {
        "title": "柳枝詞五首",
        "author": "薛能",
        "biography": "",
        "paragraphs": [
            "朝陽晴照綠楊煙，一別通波十七年。",
            "應有舊枝無處覓，萬株風裏卓旌旃。",
            "晴垂芳態吐牙新，雨擺輕條濕面春。",
            "別有出牆高數尺，不知搖動是何人。",
            "暖梳簪朵事登樓，因掛垂楊立地愁。",
            "牽斷綠絲攀不得，半空懸著玉搔頭。",
            "西園高樹後庭根，處處尋芳有折痕。",
            "終憶舊游桃葉舍，一株斜映竹籬門。",
            "劉白蘇台總近時，當初章句是誰推。",
            "纖腰舞盡春楊柳，未有儂家一首詩。"
        ],
        "notes": [
            ""
        ],
        "volume": "卷五百六十一",
        "no#": 69
    },
    {
        "title": "吳姬十首",
        "author": "薛能",
        "biography": "",
        "paragraphs": [
            "夜鎖重門晝亦監，眼波嬌利瘦岩岩。",
            "偏憐不怕傍人笑，自把春羅等舞衫。",
            "龍麝熏多骨亦香，因經寒食好風光。",
            "何人畫得天生態，枕破施朱隔宿妝。",
            "滴滴春霖透荔枝，筆題箋動手中垂。",
            "天陰不得君王召，嚬著青蛾作小詩。",
            "鈿合重盛繡結深，昭陽初幸賜同心。",
            "君知一夜恩多少，明日宣教放德音。",
            "退紅香汗濕輕紗，高卷蚊廚獨臥斜。",
            "嬌淚半垂珠不破，恨君瞋折後庭花。",
            "取次衣裳盡帶珠，別添龍腦裛羅襦。",
            "年來寄與鄉中伴，殺盡春蠶稅亦無。",
            "畫燭燒蘭暖複迷，殿幃深密下銀泥。",
            "開門欲作侵晨散，已是明朝日向西。",
            "樓臺重疊滿天雲，殷殷鳴鼉世上聞。",
            "此日楊花初似雪，女兒弦管弄參軍。",
            "冠剪黃綃帔紫羅，薄施鉛粉畫青娥。",
            "因將素手誇纖巧，從此椒房寵更多。",
            "身是三千第一名，內家叢裏獨分明。",
            "芙蓉殿上中元日，水拍銀台弄化生。"
        ],
        "notes": [
            ""
        ],
        "volume": "卷五百六十一",
        "no#": 70
    },
    {
        "title": "題於公花園",
        "author": "薛能",
        "biography": "",
        "paragraphs": [
            "含桃莊主後園深，繁實初成靜掃陰。",
            "若使明年花可待，應須惱破事花心。"
        ],
        "notes": [
            ""
        ],
        "volume": "卷五百六十一",
        "no#": 71
    },
    {
        "title": "登城",
        "author": "薛能",
        "biography": "",
        "paragraphs": [
            "偶作閑身上古城，路人遙望不相驚。",
            "無端將吏逡巡至，又作都頭一隊行。"
        ],
        "notes": [
            ""
        ],
        "volume": "卷五百六十一",
        "no#": 72
    },
    {
        "title": "好客",
        "author": "薛能",
        "biography": "",
        "paragraphs": [
            "好客連宵在醉鄉，蠟煙紅暖勝春光。",
            "誰人肯信山僧語，寒雨唯煎治氣湯。"
        ],
        "notes": [
            ""
        ],
        "volume": "卷五百六十一",
        "no#": 73
    },
    {
        "title": "贈普恭禪師",
        "author": "薛能",
        "biography": "",
        "paragraphs": [
            "一日迢迢每一餐，我心難伏我無難。",
            "南簷十月繩床暖，背卷真經向日看。"
        ],
        "notes": [
            ""
        ],
        "volume": "卷五百六十一",
        "no#": 74
    },
    {
        "title": "贈無表禪師",
        "author": "薛能",
        "biography": "",
        "paragraphs": [
            "笠戴圓陰楚地棕，磬敲清鄉蜀山銅。",
            "秋來說偈寅朝殿，爽爽楊枝滿手風。"
        ],
        "notes": [
            ""
        ],
        "volume": "卷五百六十一",
        "no#": 75
    },
    {
        "title": "彭門偶題",
        "author": "薛能",
        "biography": "",
        "paragraphs": [
            "淮王西舍固非夫，柳惲偏州未是都。",
            "直到春秋諸列國，擁旄才子也應無。"
        ],
        "notes": [
            ""
        ],
        "volume": "卷五百六十一",
        "no#": 76
    },
    {
        "title": "嘲趙璘",
        "author": "薛能",
        "biography": "",
        "paragraphs": [
            "巡關每傍摴蒲局，望月還登乞巧樓。",
            "第一莫教嬌太過，緣人衣帶上人頭。"
        ],
        "notes": [
            ""
        ],
        "volume": "卷五百六十一",
        "no#": 77
    },
    {
        "title": "句",
        "author": "薛能",
        "biography": "",
        "paragraphs": [
            "百首如一首，卷初如卷終。（《北夢瑣言》：能以詩自負，",
            "坐久僕頭出，語多僧齒寒。",
            "西塞長雲盡，南湖片月斜。",
            "李白終無取，陶潛固不刊。",
            "我身若在開元日，爭遣名為李翰林。（寄符郎中，"
        ],
        "notes": [
            ""
        ],
        "volume": "卷五百六十一",
        "no#": 78
    }
]