[
    {
        "title": "客中作",
        "author": "杜儼",
        "biography": "",
        "paragraphs": [
            "書劍催人不暫閑，洛陽羈旅複秦關。",
            "容顏歲歲愁邊改，鄉國時時夢裏還。"
        ],
        "notes": [
            ""
        ],
        "volume": "卷二百零三",
        "no#": 1
    },
    {
        "title": "三月三日曲江侍宴",
        "author": "趙良器",
        "biography": "",
        "paragraphs": [
            "聖祖發神謀，靈符葉帝求。一人光錫命，萬國荷時休。",
            "雷解圜丘畢，雲需曲水遊。岸花迎步輦，仙仗擁行舟。",
            "睿藻天中降，恩波海外流。小臣同品物，陪此樂皇猷。"
        ],
        "notes": [
            ""
        ],
        "volume": "卷二百零三",
        "no#": 2
    },
    {
        "title": "鄭國夫人挽歌詞",
        "author": "趙良器",
        "biography": "",
        "paragraphs": [
            "淑德延公胄，宜家接帝姻。桂宮男掌僕，蘭殿女升嬪。",
            "恩澤昭前命，盈虛變此辰。萬年今已矣，彤管列何人。"
        ],
        "notes": [
            ""
        ],
        "volume": "卷二百零三",
        "no#": 3
    },
    {
        "title": "郡中客舍",
        "author": "黃麟",
        "biography": "",
        "paragraphs": [
            "蟲響亂啾啾，更人正數籌。魂歸洞庭夜，霜臥洛陽秋。",
            "微月有時隱，長河到曉流。起來還囑雁，鄉信在吳洲。"
        ],
        "notes": [
            ""
        ],
        "volume": "卷二百零三",
        "no#": 4
    },
    {
        "title": "途中口號",
        "author": "郭向",
        "biography": "",
        "paragraphs": [
            "抱玉三朝楚，懷書十上秦。年年洛陽陌，花鳥弄歸人。"
        ],
        "notes": [
            ""
        ],
        "volume": "卷二百零三",
        "no#": 5
    },
    {
        "title": "題李將軍山亭",
        "author": "郭良",
        "biography": "",
        "paragraphs": [
            "鳳轄將軍位，龍門司隸家。衣冠為隱逸，山水作繁華。",
            "徑出重林草，池搖兩岸花。誰知貴公第，亭院有煙霞。"
        ],
        "notes": [
            ""
        ],
        "volume": "卷二百零三",
        "no#": 6
    },
    {
        "title": "早行",
        "author": "郭良",
        "biography": "",
        "paragraphs": [
            "早行星尚在，數裏未天明。不辨雲林色，空聞風水聲。",
            "月從山上落，河入鬥間橫。漸至重門外，依稀見洛城。"
        ],
        "notes": [
            ""
        ],
        "volume": "卷二百零三",
        "no#": 7
    },
    {
        "title": "過故人舊宅",
        "author": "王喬",
        "biography": "",
        "paragraphs": [
            "故人軒騎罷歸來，舊宅園林閑不開。",
            "唯餘挾瑟樓中婦，哭向平生歌舞台。"
        ],
        "notes": [
            ""
        ],
        "volume": "卷二百零三",
        "no#": 8
    },
    {
        "title": "關山月",
        "author": "徐九皋",
        "biography": "",
        "paragraphs": [
            "玉塞抵長城，金徽映高闕。遙心萬餘裏，直望三邊月。",
            "霜靜影逾懸，露晞光漸沒。思君不可見，空歎將焉歇。"
        ],
        "notes": [
            ""
        ],
        "volume": "卷二百零三",
        "no#": 9
    },
    {
        "title": "戰城南",
        "author": "徐九皋",
        "biography": "",
        "paragraphs": [
            "塞北狂胡旅，城南敵漢圍。巉岩一鼓氣，拔利五兵威。",
            "虜騎瞻山哭，王師拓地飛。不應須寵戰，當遂勒金徽。"
        ],
        "notes": [
            ""
        ],
        "volume": "卷二百零三",
        "no#": 10
    },
    {
        "title": "詠史",
        "author": "徐九皋",
        "biography": "",
        "paragraphs": [
            "亡國秦韓代，榮身劉項年。金槌擊政後，玉鬥碎增前。",
            "聖主稱三傑，明離保四賢。已申黃石祭，方慕赤松仙。"
        ],
        "notes": [
            ""
        ],
        "volume": "卷二百零三",
        "no#": 11
    },
    {
        "title": "途中覽鏡",
        "author": "徐九皋",
        "biography": "",
        "paragraphs": [
            "四海遊長倦，百年愁半侵。賴窺明鏡裏，時見丈夫心。"
        ],
        "notes": [
            ""
        ],
        "volume": "卷二百零三",
        "no#": 12
    },
    {
        "title": "送部四鎮人往單于別知故",
        "author": "徐九皋",
        "biography": "",
        "paragraphs": [
            "天下今無事，雲中獨未寧。忝驅更戍卒，方遠送邊庭。",
            "馬飲長城水，軍占太白星。國恩行可報，何必守經營。"
        ],
        "notes": [
            ""
        ],
        "volume": "卷二百零三",
        "no#": 13
    },
    {
        "title": "松滋江北阻風",
        "author": "閻寬",
        "biography": "",
        "paragraphs": [
            "江風久未歇，山雨複相仍。巨浪天涯起，餘寒川上凝。",
            "憂人勞夕惕，鄉事憊晨興。遠聽知音駭，誠哉不可陵。"
        ],
        "notes": [
            ""
        ],
        "volume": "卷二百零三",
        "no#": 14
    },
    {
        "title": "曉入宜都渚",
        "author": "閻寬",
        "biography": "",
        "paragraphs": [
            "問俗周楚甸，川行眇江潯。興隨曉光發，道會春言深。",
            "回眺佳氣象，遠懷得山林。佇應舟楫用，曷務歸閒心。"
        ],
        "notes": [
            ""
        ],
        "volume": "卷二百零三",
        "no#": 15
    },
    {
        "title": "古意",
        "author": "閻寬",
        "biography": "",
        "paragraphs": [
            "庭樹發華滋，瑤草複葳蕤。好鳥飛相從，愁人深此時。",
            "天中有靈匹，日夕嚬蛾眉。願逐飄風花，千里入遙帷。",
            "心逝愛不見，空歌悲莫悲。"
        ],
        "notes": [
            ""
        ],
        "volume": "卷二百零三",
        "no#": 16
    },
    {
        "title": "春宵覽月",
        "author": "閻寬",
        "biography": "",
        "paragraphs": [
            "月生東荒外，天雲收夕陰。愛見澄清景，象吾虛白心。",
            "耳目靜無嘩，神超道性深。乘興得至樂，寓言因永吟。"
        ],
        "notes": [
            ""
        ],
        "volume": "卷二百零三",
        "no#": 17
    },
    {
        "title": "秋懷",
        "author": "閻寬",
        "biography": "",
        "paragraphs": [
            "下帷長日盡，虛館早涼生。芳草猶未薦，如何蜻蛚鳴。",
            "秋風已振衣，客去何時歸。為問當途者，寧知心有違。"
        ],
        "notes": [
            ""
        ],
        "volume": "卷二百零三",
        "no#": 18
    },
    {
        "title": "和中書侍郎院壁畫雲",
        "author": "李收",
        "biography": "",
        "paragraphs": [
            "粉壁畫雲成，如能上太清。影從霄漢發，光照掖垣明。",
            "映筱多幽趣，臨軒得野情。獨思作霖雨，流潤及生靈。"
        ],
        "notes": [
            ""
        ],
        "volume": "卷二百零三",
        "no#": 19
    },
    {
        "title": "幽情",
        "author": "李收",
        "biography": "",
        "paragraphs": [
            "幽人惜春暮，潭上折芳草。佳期何時還，欲寄千里道。"
        ],
        "notes": [
            ""
        ],
        "volume": "卷二百零三",
        "no#": 20
    },
    {
        "title": "懷魯",
        "author": "程彌綸",
        "biography": "",
        "paragraphs": [
            "曲阜國，尼丘山。周公邈難問，夫子猶啟關。",
            "履風雩兮若見，游夏興兮魯顏。天孫天孫，"
        ],
        "notes": [
            ""
        ],
        "volume": "卷二百零三",
        "no#": 21
    },
    {
        "title": "燕歌行",
        "author": "屈同仙",
        "biography": "",
        "paragraphs": [
            "君不見漁陽八月塞草腓，征人相對並思歸。",
            "雲和朔氣連天黑，蓬雜驚沙散野飛。是時天地陰埃遍，",
            "昭君遠嫁已年多，戎狄無厭不復和。漢兵候月秋防塞，",
            "燕支山下少春暉，黃沙磧裏無流水。金戈玉劍十年征，"
        ],
        "notes": [
            ""
        ],
        "volume": "卷二百零三",
        "no#": 22
    },
    {
        "title": "烏江女",
        "author": "屈同仙",
        "biography": "",
        "paragraphs": [
            "越豔誰家女，朝遊江岸傍。青春猶未嫁，紅粉舊來娼。",
            "錦袖盛朱橘，銀鉤摘紫房。見人羞不語，回艇入溪藏。"
        ],
        "notes": [
            ""
        ],
        "volume": "卷二百零三",
        "no#": 23
    },
    {
        "title": "昌年宮之作",
        "author": "豆盧複",
        "biography": "",
        "paragraphs": [
            "但有離宮處，君王每不居。旗門芳草合，輦路小槐疏。",
            "殿閉山煙滿，窗凝野靄虛。豐年多望幸，春色待鑾輿。"
        ],
        "notes": [
            ""
        ],
        "volume": "卷二百零三",
        "no#": 24
    },
    {
        "title": "落第歸鄉留別長安主人",
        "author": "豆盧複",
        "biography": "",
        "paragraphs": [
            "客裏愁多不記春，聞鶯始歎柳條新。",
            "年年下第東歸去，羞見長安舊主人。"
        ],
        "notes": [
            ""
        ],
        "volume": "卷二百零三",
        "no#": 25
    },
    {
        "title": "奉試詠青",
        "author": "荊冬倩",
        "biography": "",
        "paragraphs": [
            "路辟天光遠，春還月道臨。草濃河畔色，槐結路邊陰。",
            "未映君王史，先標胄子襟。經明如可拾，自有致雲心。"
        ],
        "notes": [
            ""
        ],
        "volume": "卷二百零三",
        "no#": 26
    },
    {
        "title": "觀漢水",
        "author": "梁洽",
        "biography": "",
        "paragraphs": [
            "發源自嶓塚，東注經襄陽。一道入溟渤，別流為滄浪。",
            "求思詠遊女，投吊悲昭王。水濱不可問，日暮空湯湯。"
        ],
        "notes": [
            ""
        ],
        "volume": "卷二百零三",
        "no#": 27
    },
    {
        "title": "遊越溪",
        "author": "鄭紹",
        "biography": "",
        "paragraphs": [
            "溪水碧悠悠，猿聲斷客愁。漁潭逢釣楫，月浦值孤舟。",
            "訪泊隨煙火，迷途視鬥牛。今宵越鄉意，還取醉忘憂。"
        ],
        "notes": [
            ""
        ],
        "volume": "卷二百零三",
        "no#": 28
    },
    {
        "title": "登樓",
        "author": "朱斌",
        "biography": "",
        "paragraphs": [
            "白日依山盡，黃河入海流。欲窮千里目，更上一重樓。"
        ],
        "notes": [
            ""
        ],
        "volume": "卷二百零三",
        "no#": 29
    },
    {
        "title": "感寓二首",
        "author": "梁德裕",
        "biography": "",
        "paragraphs": [
            "彩雲呈瑞質，五色發人寰。獨作龍虎狀，孤飛天地間。",
            "隱隱臨北極，峨峨象南山。恨在帝鄉外，不逢枝葉攀。",
            "幽澗生蕙若，幽渚老江蘺。榮落人不見，芳香徒爾為。",
            "不及綠萍草，生君紅蓮池。左右美人弄，朝夕春風吹。",
            "葉洗玉泉水，珠清湛露滋。心亦願如此，托君君不知。"
        ],
        "notes": [
            ""
        ],
        "volume": "卷二百零三",
        "no#": 30
    },
    {
        "title": "詠談容娘",
        "author": "常非月",
        "biography": "",
        "paragraphs": [
            "舉手整花鈿，翻身舞錦筵。馬圍行處匝，人壓看場圓。",
            "歌要齊聲和，情教細語傳。不知心大小，容得許多憐。"
        ],
        "notes": [
            ""
        ],
        "volume": "卷二百零三",
        "no#": 31
    },
    {
        "title": "覽史",
        "author": "張良璞",
        "biography": "",
        "paragraphs": [
            "享年八十已，歷數窮蒼生。七虎門源上，咆哮關內鳴。",
            "建都用鶉宿，設險因金城。舜曲煙火起，汾河珠翠明。",
            "海雲引天仗，朔雪留邊兵。作孽人怨久，其亡鬼信盈。",
            "素靈感劉季，白馬從子嬰。昏虐不務德，百代無芳聲。"
        ],
        "notes": [
            ""
        ],
        "volume": "卷二百零三",
        "no#": 32
    },
    {
        "title": "奉試冷井詩",
        "author": "孫欣",
        "biography": "",
        "paragraphs": [
            "仙闈井初鑿，靈液沁成泉。色湛青苔裏，寒凝紫綆邊。",
            "銅瓶向影落，玉甃抱虛圓。永願調神鼎，堯時泰萬年。"
        ],
        "notes": [
            ""
        ],
        "volume": "卷二百零三",
        "no#": 33
    },
    {
        "title": "都中閒居",
        "author": "王羨門",
        "biography": "",
        "paragraphs": [
            "君王巡海內，北闕下明台。雲物天中少，煙花歲後來。",
            "河從御苑出，山向國門開。寂寞東京裏，空留賈誼才。"
        ],
        "notes": [
            ""
        ],
        "volume": "卷二百零三",
        "no#": 34
    },
    {
        "title": "江南弄",
        "author": "芮挺章",
        "biography": "",
        "paragraphs": [
            "春江可憐事，最在美人家。鸚鵡能言鳥，芙蓉巧笑花。",
            "地銜金作埒，水抱玉為沙。薄晚青絲騎，長鞭赴狹斜。"
        ],
        "notes": [
            ""
        ],
        "volume": "卷二百零三",
        "no#": 35
    },
    {
        "title": "少年行",
        "author": "芮挺章",
        "biography": "",
        "paragraphs": [
            "任氣稱張放，銜恩在少年。玉階朝就日，金屋夜升天。",
            "軒騎青雲際，笙歌綠水邊。建章明月好，留醉伴風煙。"
        ],
        "notes": [
            ""
        ],
        "volume": "卷二百零三",
        "no#": 36
    },
    {
        "title": "伊水門",
        "author": "樓穎",
        "biography": "",
        "paragraphs": [
            "朝涉伊水門，伊水入門流。愜心乃成興，澹然泛孤舟。",
            "霏微傍青靄，容與隨白鷗。竹陰交前浦，柳花媚中洲。",
            "日落陰雲生，彌覺茲路幽。聊以恣所適，此外知何求。"
        ],
        "notes": [
            ""
        ],
        "volume": "卷二百零三",
        "no#": 37
    },
    {
        "title": "東郊納涼，憶左威衛李錄事收昆季、太原崔參軍三首",
        "author": "樓穎",
        "biography": "",
        "paragraphs": [
            "水竹誰家宅，幽庭向苑門。今知季倫沼，舊是辟疆園。",
            "饑鷺窺魚靜，鳴鴉帶子喧。興成隻自適，欲白返忘言。",
            "納涼每選地，近是青門東。林與繚垣接，池將沁水通。",
            "枝交帝女樹，橋映美人虹。想是忘機者，悠悠在興中。",
            "林間求適意，池上得清飆。稍稍斜回楫，時時一度橋。",
            "水光壁際動，山影浪中搖。不見李元禮，神仙何處要。"
        ],
        "notes": [
            ""
        ],
        "volume": "卷二百零三",
        "no#": 38
    },
    {
        "title": "西施石",
        "author": "樓穎",
        "biography": "",
        "paragraphs": [
            "西施昔日浣紗津，石上青苔思殺人。",
            "一去姑蘇不復返，岸旁桃李為誰春。"
        ],
        "notes": [
            ""
        ],
        "volume": "卷二百零三",
        "no#": 39
    },
    {
        "title": "江南行",
        "author": "李康成",
        "biography": "",
        "paragraphs": [
            "楊柳青青鶯欲啼，風光搖盪綠蘋齊，金陰城頭日色低。",
            "日色低，情難極，水中鳧鷖雙比翼。"
        ],
        "notes": [
            ""
        ],
        "volume": "卷二百零三",
        "no#": 40
    },
    {
        "title": "採蓮曲",
        "author": "李康成",
        "biography": "",
        "paragraphs": [
            "採蓮去，月沒春江曙。翠鈿紅袖水中央，",
            "各回船，兩搖手。"
        ],
        "notes": [
            ""
        ],
        "volume": "卷二百零三",
        "no#": 41
    },
    {
        "title": "玉華仙子歌",
        "author": "李康成",
        "biography": "",
        "paragraphs": [
            "紫陽仙子名玉華，珠盤承露餌丹砂。轉態凝情五雲裏，",
            "高堂初日不成妍，洛渚流風徒自憐。璿階霓綺閣，",
            "上元夫人賓上清，深宮寂曆厭層城。解佩空憐鄭交甫，",
            "蘭陵貴士謝相逢，濟北風生尚回顧。滄洲傲吏愛金丹，",
            "長無極，永相隨。攀霄曆金闕，弄影下瑤池。",
            "夕宿紫府雲母帳，朝餐玄圃昆侖芝。不學蘭香中道絕，"
        ],
        "notes": [
            ""
        ],
        "volume": "卷二百零三",
        "no#": 42
    },
    {
        "title": "自君之出矣",
        "author": "李康成",
        "biography": "",
        "paragraphs": [
            "自君之出矣，弦吹絕無聲。思君如百草，撩亂逐春生。"
        ],
        "notes": [
            ""
        ],
        "volume": "卷二百零三",
        "no#": 43
    },
    {
        "title": "句",
        "author": "李康成",
        "biography": "",
        "paragraphs": [
            "因緣苟會合，萬里猶同鄉。運命倘不諧，隔壁無津梁。",
            "（《經籍考》雲：康成編《玉台後集》，中間自載其",
            "詩八首，如《河陽居家女》長篇一首，押五十二韻，"
        ],
        "notes": [
            ""
        ],
        "volume": "卷二百零三",
        "no#": 44
    }
]