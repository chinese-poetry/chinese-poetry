[
    {
        "title": "題寺壁二首",
        "author": "呂群",
        "biography": "",
        "paragraphs": [
            "路行三蜀盡，身及一陽生。賴有殘燈火，相依坐到明。",
            "社後辭巢燕，霜前別蒂蓬。願為蝴蝶夢，飛去覓關中。"
        ],
        "notes": [
            ""
        ],
        "volume": "卷五百零五",
        "no#": 1
    },
    {
        "title": "黃蜀葵",
        "author": "崔涯",
        "biography": "",
        "paragraphs": [
            "野欄秋景晚，疏散兩三枝。嫩碧淺輕態，幽香閑澹姿。",
            "露傾金盞小，風引道冠欹。獨立悄無語，清愁人詎知。"
        ],
        "notes": [
            ""
        ],
        "volume": "卷五百零五",
        "no#": 2
    },
    {
        "title": "詠春風",
        "author": "崔涯",
        "biography": "",
        "paragraphs": [
            "動地經天物不傷，高情逸韻住何方。扶持燕雀連天去，",
            "孤雲雖是無心物，借便吹教到帝鄉。"
        ],
        "notes": [
            ""
        ],
        "volume": "卷五百零五",
        "no#": 3
    },
    {
        "title": "竹",
        "author": "崔涯",
        "biography": "",
        "paragraphs": [
            "領得溪風不放回，傍窗緣砌遍庭栽。須招野客為鄰住，",
            "誰憐翠色兼寒影，靜落茶甌與酒杯。"
        ],
        "notes": [
            ""
        ],
        "volume": "卷五百零五",
        "no#": 4
    },
    {
        "title": "俠士詩",
        "author": "崔涯",
        "biography": "",
        "paragraphs": [
            "太行嶺上二尺雪，崔涯袖中三尺鐵。",
            "一朝若遇有心人，出門便與妻兒別。"
        ],
        "notes": [
            ""
        ],
        "volume": "卷五百零五",
        "no#": 5
    },
    {
        "title": "別妻",
        "author": "崔涯",
        "biography": "",
        "paragraphs": [
            "隴上泉流隴下分，斷腸嗚咽不堪聞。",
            "嫦娥一入月中去，巫峽千秋空白雲。"
        ],
        "notes": [
            ""
        ],
        "volume": "卷五百零五",
        "no#": 6
    },
    {
        "title": "雜嘲二首",
        "author": "崔涯",
        "biography": "",
        "paragraphs": [
            "二年不到宋家東，阿母深居僻巷中。",
            "含淚向人羞不語，琵琶弦斷倚屏風。",
            "日暮迎來香合中，百年心事一宵同。",
            "寒雞鼓翼紗窗外，已覺恩情逐曉風。"
        ],
        "notes": [
            ""
        ],
        "volume": "卷五百零五",
        "no#": 7
    },
    {
        "title": "悼妓",
        "author": "崔涯",
        "biography": "",
        "paragraphs": [
            "赤板橋西小竹籬，槿花還似去年時。",
            "淡黃衫子渾無色，腸斷丁香畫雀兒。"
        ],
        "notes": [
            ""
        ],
        "volume": "卷五百零五",
        "no#": 8
    },
    {
        "title": "自蘇州至望亭驛有作",
        "author": "郭良驥",
        "biography": "",
        "paragraphs": [
            "南浦菰蒲繞白蘋，東吳黎庶逐黃巾。野棠自發空流水，",
            "那堪回首長洲苑，烽火年年報虜塵。"
        ],
        "notes": [
            ""
        ],
        "volume": "卷五百零五",
        "no#": 9
    },
    {
        "title": "鄴中行",
        "author": "郭良驥",
        "biography": "",
        "paragraphs": [
            "年去年來秋更春，魏家園廟已成塵。",
            "只今惟有西陵在，無複當時歌舞人。"
        ],
        "notes": [
            ""
        ],
        "volume": "卷五百零五",
        "no#": 10
    },
    {
        "title": "公無渡河",
        "author": "王睿",
        "biography": "",
        "paragraphs": [
            "濁波洋洋兮凝曉霧，公無渡河兮公竟渡。",
            "風號水激兮呼不聞，提壺看入兮中流去。",
            "浪擺衣裳兮隨步沒，沉屍深入兮蛟螭窟。",
            "蛟螭盡醉兮君血幹，推出黃沙兮泛君骨。",
            "當時君死妾何適，遂就波濤合魂魄。願持精衛銜石心，"
        ],
        "notes": [
            ""
        ],
        "volume": "卷五百零五",
        "no#": 11
    },
    {
        "title": "松",
        "author": "王睿",
        "biography": "",
        "paragraphs": [
            "寒松聳拔倚蒼岑，綠葉扶疏自結陰。丁固夢時還有意，",
            "好是特凋群木後，護霜淩雪翠逾深。"
        ],
        "notes": [
            ""
        ],
        "volume": "卷五百零五",
        "no#": 12
    },
    {
        "title": "竹",
        "author": "王睿",
        "biography": "",
        "paragraphs": [
            "庭竹森疏玉質寒，色包蔥碧盡琅玕。翠筠不樂湘娥淚，",
            "此君引鳳為龍日，聳節稍雲直上看。"
        ],
        "notes": [
            ""
        ],
        "volume": "卷五百零五",
        "no#": 13
    },
    {
        "title": "解昭君怨",
        "author": "王睿",
        "biography": "",
        "paragraphs": [
            "莫怨工人醜畫身，莫嫌明主遣和親。",
            "當時若不嫁胡虜，只是宮中一舞人。"
        ],
        "notes": [
            ""
        ],
        "volume": "卷五百零五",
        "no#": 14
    },
    {
        "title": "祠漁山神女歌二首",
        "author": "王睿",
        "biography": "",
        "paragraphs": [
            "蓪草頭花椰葉裙，蒲葵樹下舞蠻雲。",
            "引領望江遙滴酒，白蘋風起水生文。",
            "棖棖山響答琵琶，酒濕青莎肉飼鴉。",
            "樹葉無聲神去後，紙錢灰出木綿花。"
        ],
        "notes": [
            ""
        ],
        "volume": "卷五百零五",
        "no#": 15
    },
    {
        "title": "牡丹",
        "author": "王睿",
        "biography": "",
        "paragraphs": [
            "牡丹妖豔亂人心，一國如狂不惜金。",
            "曷若東園桃與李，果成無語自成陰。"
        ],
        "notes": [
            ""
        ],
        "volume": "卷五百零五",
        "no#": 16
    },
    {
        "title": "秋",
        "author": "王睿",
        "biography": "",
        "paragraphs": [
            "蟬噪古槐疏葉下，樹銜斜日映孤城。",
            "欲知潘鬢愁多少，一夜新添白數莖。"
        ],
        "notes": [
            ""
        ],
        "volume": "卷五百零五",
        "no#": 17
    },
    {
        "title": "燕",
        "author": "王睿",
        "biography": "",
        "paragraphs": [
            "海燕雙飛意若何，曲梁嘔嘎語聲多。",
            "茅簷不必嫌卑陋，猶勝吳宮爇爾窠。"
        ],
        "notes": [
            ""
        ],
        "volume": "卷五百零五",
        "no#": 18
    },
    {
        "title": "白雲向空盡",
        "author": "焦郁",
        "biography": "",
        "paragraphs": [
            "白雲升遠岫，搖曳入晴空。乘化隨舒卷，無心任始終。",
            "欲銷仍帶日，將斷更因風。勢薄飛難定，天高色易窮。",
            "影收元氣表，光滅太虛中。倘若從龍去，還施濟物功。"
        ],
        "notes": [
            ""
        ],
        "volume": "卷五百零五",
        "no#": 19
    },
    {
        "title": "春雪",
        "author": "焦鬱",
        "biography": "",
        "paragraphs": [
            "散漫天涯色，乘春四望平。不分殘照影，何處斷鴻聲。",
            "繚繞先經塞，霏微近過城。因風低未斂，帶雨重還輕。",
            "幹呂知時泰，如膏候歲成。小儒同品物，無以答皇明。",
            "春雪空蒙簾外斜，霏微半入野人家。",
            "長天遠樹山山白，不辨梅花與柳花。"
        ],
        "notes": [
            ""
        ],
        "volume": "卷五百零五",
        "no#": 20
    },
    {
        "title": "贈去婢",
        "author": "崔郊",
        "biography": "",
        "paragraphs": [
            "公子王孫逐後塵，綠珠垂淚滴羅巾。",
            "侯門一入深如海，從此蕭郎是路人。"
        ],
        "notes": [
            ""
        ],
        "volume": "卷五百零五",
        "no#": 21
    },
    {
        "title": "江西投謁所知為典客所阻因賦",
        "author": "劉魯風",
        "biography": "",
        "paragraphs": [
            "萬卷書生劉魯風，煙波萬里謁文翁。",
            "無錢乞與韓知客，名紙毛生不肯通。"
        ],
        "notes": [
            ""
        ],
        "volume": "卷五百零五",
        "no#": 22
    },
    {
        "title": "玉清行",
        "author": "柳泌",
        "biography": "",
        "paragraphs": [
            "遙遙寒冬時，蕭蕭躡太無。仰望蕊宮殿，橫天臨不虛。",
            "下看白日流，上造真皇居。西牖日門開，南衢星宿疏。",
            "王母來瑤池，慶雲擁瓊輿。嵬峨丹鳳冠，搖曳紫霞裾。",
            "照徹聖姿嚴，飄颻神步徐。仙郎執玉節，侍女捧金書。",
            "靈香散彩煙，北闕路輧闐。龍馬行無跡，歌鐘聲沸天。",
            "馭風升寶座，郁景晏華筵。妙奏三春曲，高羅萬古仙。",
            "七珍飛滿座，九液酌如泉。靈佩垂軒下，旗幡列帳前。",
            "獅麟威赫赫，鸞鳳影翩翩。顧盼乃須臾，已是數千年。"
        ],
        "notes": [
            ""
        ],
        "volume": "卷五百零五",
        "no#": 23
    },
    {
        "title": "瓊台",
        "author": "柳泌",
        "biography": "",
        "paragraphs": [
            "崖壁盤空天路回，白雲行盡見瓊台。",
            "洞門黯黯陰雲閉，金闕曈曈日殿開。"
        ],
        "notes": [
            ""
        ],
        "volume": "卷五百零五",
        "no#": 24
    },
    {
        "title": "操蓮曲",
        "author": "何希堯",
        "biography": "",
        "paragraphs": [
            "錦蓮浮處水粼粼，風外香生襪底塵。",
            "荷葉荷裙相映色，聞歌不見採蓮人。"
        ],
        "notes": [
            ""
        ],
        "volume": "卷五百零五",
        "no#": 25
    },
    {
        "title": "一枝花",
        "author": "何希堯",
        "biography": "",
        "paragraphs": [
            "幾樹晴葩映水開，亂紅狼藉點蒼苔。",
            "東風留得殘枝在，為惜餘芳獨看來。"
        ],
        "notes": [
            ""
        ],
        "volume": "卷五百零五",
        "no#": 26
    },
    {
        "title": "柳枝詞",
        "author": "何希堯",
        "biography": "",
        "paragraphs": [
            "大堤楊柳雨沉沉，萬縷千條惹恨深。",
            "飛絮滿天人去遠，東風無力系春心。"
        ],
        "notes": [
            ""
        ],
        "volume": "卷五百零五",
        "no#": 27
    },
    {
        "title": "海棠",
        "author": "何希堯",
        "biography": "",
        "paragraphs": [
            "著雨胭脂點點消，半開時節最妖嬈。",
            "誰家更有黃金屋，深鎖東風貯阿嬌。"
        ],
        "notes": [
            ""
        ],
        "volume": "卷五百零五",
        "no#": 28
    },
    {
        "title": "遺臨平監吏",
        "author": "朱沖和",
        "biography": "",
        "paragraphs": [
            "三千裏外布干戈，果得鯨鯢入網羅。",
            "今日寶刀無殺氣，只緣君處受恩多。"
        ],
        "notes": [
            ""
        ],
        "volume": "卷五百零五",
        "no#": 29
    },
    {
        "title": "荻塘西莊贈房元垂",
        "author": "張光朝",
        "biography": "",
        "paragraphs": [
            "門在荻塘西，塘高何聯聯。往昔分地利，遠近無閒田。",
            "水國信汙下，霖霪即成川。苗稼盡淹沒，茲鄉獨豐年。",
            "家肥待親懿，人樂思管弦。日晏始能起，盥漱看廚煙。",
            "醞酒寒正熟，養魚長食鮮。黃昏鐘未鳴，偃息早已眠。",
            "何意久城市，寂寥丘中緣。俯仰在顏色，區區人事間。",
            "憶昔炎漢時，乃知綺季賢。靜默不能仕，養老終南山。"
        ],
        "notes": [
            ""
        ],
        "volume": "卷五百零五",
        "no#": 30
    },
    {
        "title": "天門街西觀榮王聘妃",
        "author": "張光朝",
        "biography": "",
        "paragraphs": [
            "仙媛來朱邸，名山出紫微。三周初展義，百兩遂言歸。",
            "鄭國通梁苑，天津接帝畿。橋成烏鵲助，蓋轉鳳凰飛。",
            "霜仗迎秋色，星缸滿夜輝。從茲磐石固，應為得賢妃。"
        ],
        "notes": [
            ""
        ],
        "volume": "卷五百零五",
        "no#": 31
    },
    {
        "title": "天門街西觀榮王聘妃",
        "author": "梁鉉",
        "biography": "",
        "paragraphs": [
            "帝子乘龍夜，三星照戶前。兩行宮火出，十裏道鋪筵。",
            "羅綺明中識，簫韶暗裏傳。燈攢九華扇，帳撒五銖錢。",
            "交頸文鴛合，和鳴彩鳳連。欲知來日美，雙拜紫微天。"
        ],
        "notes": [
            ""
        ],
        "volume": "卷五百零五",
        "no#": 32
    }
]