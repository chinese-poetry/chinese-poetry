[
    {
        "title": "閔荒詩",
        "author": "元結",
        "biography": "",
        "paragraphs": [
            "煬皇嗣君位，隋德滋昏幽。日作及身禍，以為長世謀。",
            "居常恥前王，不思天子游。意欲出明堂，便登浮海舟。",
            "令行山川改，功與玄造侔。河淮可支合，峰gH生回溝。",
            "封隕下澤中，作山防逸流。船舲狀龍鷁，若負宮闕浮。",
            "荒娛未央極，始到滄海頭。忽見海門山，思作望海樓。",
            "不知新都城，已為征戰丘。當時有遺歌，歌曲太冤愁。",
            "四海非天獄，何為非天囚。天囚正兇忍，為我萬姓讎。",
            "人將引天釤，人將持天鎪。所欲充其心，相與絕悲憂。",
            "自得隋人歌，每為隋君羞。欲歌當陽春，似覺天下秋。",
            "更歌曲未終，如有怨氣浮。奈何昏王心，不覺此怨尤。",
            "遂令一夫唱，四海欣提矛。吾聞古賢君，其道常靜柔。",
            "慈惠恐不足，端和忘所求。嗟嗟有隋氏，惛惛誰與儔。"
        ],
        "notes": [
            ""
        ],
        "volume": "卷二百四十一",
        "no#": 1
    },
    {
        "title": "忝官引",
        "author": "元結",
        "biography": "",
        "paragraphs": [
            "天下昔無事，僻居養愚鈍。山野性所安，熙然自全順。",
            "忽逢暴兵起，閭巷見軍陣。將家瀛海濱，自棄同芻糞。",
            "往在幹元初，聖人啟休運。公車詣魏闕，天子垂清問。",
            "敢誦王者箴，亦獻當時論。朝廷愛方直，明主嘉忠信。",
            "屢授不次官，曾與專征印。兵家未曾學，榮利非所徇。",
            "偶得凶醜降，功勞愧方寸。爾來將四歲，慚恥言可盡。",
            "請取冤者辭，為吾忝官引。冤辭何者苦，萬邑餘灰燼。",
            "冤辭何者悲，生人盡鋒刃。冤辭何者甚，力役遇勞困。",
            "冤辭何者深，孤弱亦哀恨。無謀救冤者，祿位安可近。",
            "而可愛軒裳，其心又幹進。此言非所戒，此言敢貽訓。",
            "實欲辭無能，歸耕守吾分。"
        ],
        "notes": [
            ""
        ],
        "volume": "卷二百四十一",
        "no#": 2
    },
    {
        "title": "舂陵行",
        "author": "元結",
        "biography": "",
        "paragraphs": [
            "軍國多所需，切責在有司。有司臨郡縣，刑法競欲施。",
            "供給豈不憂，征斂又可悲。州小經亂亡，遺人實困疲。",
            "大鄉無十家，大族命單羸。朝餐是草根，暮食仍木皮。",
            "出言氣欲絕，意速行步遲。追呼尚不忍，況乃鞭撲之。",
            "郭亭傳急符，來往跡相追。更無寬大恩，但有迫促期。",
            "欲令鬻兒女，言發恐亂隨。悉使索其家，而又無生資。",
            "聽彼道路言，怨傷誰複知。去冬山賊來，殺奪幾無遺。",
            "所願見王官，撫養以惠慈。奈何重驅逐，不使存活為。",
            "安人天子命，符節我所持。州縣忽亂亡，得罪複是誰。",
            "逋緩違詔令，蒙責固其宜。前賢重守分，惡以禍福移。",
            "亦雲貴守官，不愛能適時。顧惟孱弱者，正直當不虧。",
            "何人采國風，吾欲獻此辭。"
        ],
        "notes": [
            ""
        ],
        "volume": "卷二百四十一",
        "no#": 3
    },
    {
        "title": "賊退示官吏",
        "author": "元結",
        "biography": "",
        "paragraphs": [
            "昔歲逢太平，山林二十年。泉源在庭戶，洞壑當門前。",
            "井稅有常期，日晏猶得眠。忽然遭世變，數歲親戎旃。",
            "今來典斯郡，山夷又紛然。城小賊不屠，人貧傷可憐。",
            "是以陷鄰境，此州獨見全。使臣將王命，豈不如賊焉。",
            "今彼征斂者，迫之如火煎。誰能絕人命，以作時世賢。",
            "思欲委符節，引竿自刺船。將家就魚麥，歸老江湖邊。"
        ],
        "notes": [
            ""
        ],
        "volume": "卷二百四十一",
        "no#": 4
    },
    {
        "title": "寄源休",
        "author": "元結",
        "biography": "",
        "paragraphs": [
            "天下未偃兵，儒生預戎事。功勞安可問，且有忝官累。",
            "昔常以荒浪，不敢學為吏。況當在兵家，言之豈容易。",
            "忽然向三嶺，境外為偏帥。時多尚矯詐，進退多欺貳。",
            "縱有一直方，則上似奸智。誰為明信者，能辨此勞畏。"
        ],
        "notes": [
            ""
        ],
        "volume": "卷二百四十一",
        "no#": 5
    },
    {
        "title": "雪中懷孟武昌",
        "author": "元結",
        "biography": "",
        "paragraphs": [
            "冬來三度雪，農者歡歲稔。我麥根已濡，各得在倉廩。",
            "天寒未能起，孺子驚人寢。雲有山客來，籃中見冬簟。",
            "燒柴為溫酒，煮鱖為作沈。客亦愛杯尊，思君共杯飲。",
            "所嗟山路閑，時節寒又甚。不能苦相邀，興盡還就枕。"
        ],
        "notes": [
            ""
        ],
        "volume": "卷二百四十一",
        "no#": 6
    },
    {
        "title": "與黨評事",
        "author": "元結",
        "biography": "",
        "paragraphs": [
            "自顧無功勞，一歲官再遷。局身班次中，常竊愧恥焉。",
            "加以久荒浪，惛愚性頗全。未知在冠冕，不合無拘牽。",
            "勤強所不及，于人或未然。豈忘惠君子，恕之識見偏。",
            "且欲因我心，順為理化先。彼雲萬物情，有願隨所便。",
            "愛君得自遂，令我空淵禪。"
        ],
        "notes": [
            ""
        ],
        "volume": "卷二百四十一",
        "no#": 7
    },
    {
        "title": "與黨侍禦",
        "author": "元結",
        "biography": "",
        "paragraphs": [
            "眾坐吾獨歡，或問歡為誰。高人党茂宗，複來官憲司。",
            "昔吾順元和，與世行自遺。茂宗正作吏，日有趨走疲。",
            "及吾汙冠冕，茂宗方矯時。誚吾順讓者，乃是幹進資。",
            "今將問茂宗，茂宗欲何辭。若雲吾無心，此來複何為。",
            "若雲吾有羞，於此還見嗤。誰言萬類心，閑之不可窺。",
            "吾欲喻茂宗，茂宗宜聽之。長轅有修轍，馭者令爾馳。",
            "山谷安可怨，筋力當自悲。嗟嗟党茂宗，可為識者規。"
        ],
        "notes": [
            ""
        ],
        "volume": "卷二百四十一",
        "no#": 8
    },
    {
        "title": "與瀼溪鄰里",
        "author": "元結",
        "biography": "",
        "paragraphs": [
            "昔年苦逆亂，舉族來南奔。日行幾十裏，愛君此山村。",
            "峰穀呀回映，誰家無泉源。修竹多夾路，扁舟皆到門。",
            "瀼溪中曲濱，其陽有閑園。鄰里昔贈我，許之及子孫。",
            "我嘗有匱乏，鄰里能相分。我嘗有不安，鄰里能相存。",
            "斯人轉貧弱，力役非無冤。終以瀼濱訟，無令天下論。"
        ],
        "notes": [
            ""
        ],
        "volume": "卷二百四十一",
        "no#": 9
    },
    {
        "title": "招孟武昌",
        "author": "元結",
        "biography": "",
        "paragraphs": [
            "風霜枯萬物，退谷如春時。窮冬涸江海，杯湖澄清漪。",
            "湖盡到谷口，單船近階墀。湖中更何好，坐見大江水。",
            "欹石為水涯，半山在湖裏。谷口更何好，絕壑流寒泉。",
            "松桂蔭茅舍，白雲生坐邊。武昌不幹進，武昌人不厭。",
            "退谷正可遊，杯湖任來泛。湖上有水鳥，見人不飛鳴。",
            "穀口有山獸，往往隨人行。莫將車馬來，令我鳥獸驚。"
        ],
        "notes": [
            ""
        ],
        "volume": "卷二百四十一",
        "no#": 10
    },
    {
        "title": "招陶別駕家陽華作",
        "author": "元結",
        "biography": "",
        "paragraphs": [
            "海內厭兵革，騷騷十二年。陽華洞中人，似不知亂焉。",
            "誰能家此地，終老可自全。草堂背岩洞，幾峰軒戶前。",
            "清渠匝庭堂，出門仍灌田。半崖磐石徑，高亭臨極巔。",
            "引望見何處，迤逶隴北川。杉松幾萬株，蒼蒼滿前山。",
            "岩高曖華陽，飛溜何潺潺。洞深迷遠近，但覺多洄淵。",
            "晝遊興未盡，日暮不欲眠。探燭飲洞中，醉昏漱寒泉。",
            "始知天下心，耽愛各有偏。陶家世高逸，公忍不獨然。",
            "無或畢婚嫁，竟為俗務牽。"
        ],
        "notes": [
            ""
        ],
        "volume": "卷二百四十一",
        "no#": 11
    },
    {
        "title": "游石溪示學者",
        "author": "元結",
        "biography": "",
        "paragraphs": [
            "小溪在城下，形勝堪賞愛。尤宜春水滿，水石更殊怪。",
            "長山勢回合，井邑相縈帶。石林繞舜祠，西南正相對。",
            "階庭無爭訟，郊境罷守衛。時時溪上來，勸引辭學輩。",
            "今誰不務武，儒雅道將廢。豈忘二三子，旦夕相勉勵。"
        ],
        "notes": [
            ""
        ],
        "volume": "卷二百四十一",
        "no#": 12
    },
    {
        "title": "遊潓泉示泉上學者",
        "author": "元結",
        "biography": "",
        "paragraphs": [
            "顧吾漫浪久，不欲有所拘。每到潓泉上，情性可安舒。",
            "草堂在山曲，澄瀾涵階除。松竹陰幽徑，清源湧坐隅。",
            "築塘列圃畦，引流灌時蔬。複在郊郭外，正堪靜者居。",
            "愜心則自適，喜尚人或殊。此中若可安，不服銅虎符。"
        ],
        "notes": [
            ""
        ],
        "volume": "卷二百四十一",
        "no#": 13
    },
    {
        "title": "喻瀼溪鄉舊遊",
        "author": "元結",
        "biography": "",
        "paragraphs": [
            "往年在瀼濱，瀼人皆忘情。今來遊瀼鄉，瀼人見我驚。",
            "我心與瀼人，豈有辱與榮。瀼人異其心，應為我冠纓。",
            "昔賢惡如此，所以辭公卿。貧窮老鄉裏，自休還力耕。",
            "況曾經逆亂，日厭聞戰爭。尤愛一溪水，而能存讓名。",
            "終當來其濱，飲啄全此生。"
        ],
        "notes": [
            ""
        ],
        "volume": "卷二百四十一",
        "no#": 14
    },
    {
        "title": "喻舊部曲",
        "author": "元結",
        "biography": "",
        "paragraphs": [
            "漫遊樊水陰，忽見舊部曲。尚言軍中好，猶望有所屬。",
            "故令爭者心，至死終不足。與之一杯酒，喻使燒戎服。",
            "兵興向十年，所見堪歎哭。相逢是遺人，當合識榮辱。",
            "勸汝學全生，隨我畬退穀。"
        ],
        "notes": [
            ""
        ],
        "volume": "卷二百四十一",
        "no#": 15
    },
    {
        "title": "喻常吾直",
        "author": "元結",
        "biography": "",
        "paragraphs": [
            "山澤多饑人，閭裏多壞屋。戰爭且未息，征斂何時足。",
            "不能救人患，不合食天粟。何況假一官，而苟求其祿。",
            "近年更長吏，數月未為速。來者罷而官，豈得不為辱。",
            "勸為辭府主，從我游退穀。穀中有寒泉，為爾洗塵服。"
        ],
        "notes": [
            ""
        ],
        "volume": "卷二百四十一",
        "no#": 16
    },
    {
        "title": "漫問相裏黃州",
        "author": "元結",
        "biography": "",
        "paragraphs": [
            "東鄰有漁父，西鄰有山僧。各問其性情，變之俱不能。",
            "公為二千石，我為山海客。志業豈不同，今已殊名跡。",
            "相裏不相類，相友且相異。何況天下人，而欲同其意。",
            "人意苟不同，分寸不相容。漫問軒裳客，何如耕釣翁。"
        ],
        "notes": [
            ""
        ],
        "volume": "卷二百四十一",
        "no#": 17
    },
    {
        "title": "酬裴雲客",
        "author": "元結",
        "biography": "",
        "paragraphs": [
            "自厭久荒浪，于時無所任。耕釣以為事，來家樊水陰。",
            "甚醉或漫歌，甚閑亦漫吟。不知愚僻意，稱得雲客心。",
            "雲客方持斧，與人正相臨。符印隨坐起，守位常森森。",
            "縱能有相招，豈暇來山林。"
        ],
        "notes": [
            ""
        ],
        "volume": "卷二百四十一",
        "no#": 18
    },
    {
        "title": "酬孟武昌苦雪",
        "author": "元結",
        "biography": "",
        "paragraphs": [
            "積雪閑山路，有人到庭前。雲是孟武昌，令獻苦雪篇。",
            "長吟未及終，不覺為淒然。古之賢達者，與世竟何異。",
            "不能救時患，諷諭以全意。知公惜春物，豈非愛時和。",
            "知公苦陰雪，傷彼災患多。奸凶正驅馳，不合問君子。",
            "林鶯與野獸，無乃怨於此。兵興向九歲，稼穡誰能憂。",
            "何時不發卒，何日不殺牛。耕者日已少，耕牛日已希。",
            "皇天複何忍，更又恐斃之。自經危亂來，觸物堪傷歎。",
            "見君問我意，只益胸中亂。山禽饑不飛，山木凍皆折。",
            "懸泉化為冰，寒水近不熱。出門望天地，天地皆昏昏。",
            "時見雙峰下，雪中生白雲。"
        ],
        "notes": [
            ""
        ],
        "volume": "卷二百四十一",
        "no#": 19
    },
    {
        "title": "漫酬賈沔州",
        "author": "元結",
        "biography": "",
        "paragraphs": [
            "往年壯心在，嘗欲濟時難。奉詔舉州兵，令得誅暴叛。",
            "上將屢顛覆，偏師嘗救亂。未曾弛戈甲，終日領簿案。",
            "出入四五年，憂勞忘昏旦。無謀靜凶醜，自覺愚且懦。",
            "豈欲皂櫪中，爭食麧與藖。去年辭職事，所懼貽憂患。",
            "天子許安親，官又得閒散。自家樊水上，性情尤荒慢。",
            "雲山與水木，似不憎吾漫。以茲忘時世，日益無畏憚。",
            "漫醉人不嗔，漫眠人不喚。漫遊無遠近，漫樂無早晏。",
            "漫中漫亦忘，名利誰能算。聞君勸我意，為君一長歎。",
            "人誰年八十，我已過其半。家中孤弱子，長子未及冠。",
            "且為兒童主，種藥老溪澗。"
        ],
        "notes": [
            ""
        ],
        "volume": "卷二百四十一",
        "no#": 20
    },
    {
        "title": "送孟校書往南海",
        "author": "元結",
        "biography": "",
        "paragraphs": [
            "吾聞近南海，乃是魑魅鄉。忽見孟夫子，歡然游此方。",
            "忽喜海風來，海帆又欲張。漂漂隨所去，不念歸路長。",
            "君有失母兒，愛之似阿陽。始解隨人行，不欲離君傍。",
            "相勸早旋歸，此言慎勿忘。"
        ],
        "notes": [
            ""
        ],
        "volume": "卷二百四十一",
        "no#": 21
    },
    {
        "title": "別何員外",
        "author": "元結",
        "biography": "",
        "paragraphs": [
            "誰能守清躅，誰能嗣世儒。吾見何君饒，為人有是夫。",
            "黜官二十年，未曾暫崎嶇。終不病貧賤，寥寥無所拘。",
            "忽然逢知己，數月領官符。猶是尚書郎，收賦來江湖。",
            "人皆悉蒼生，隨意極所須。比盜無兵甲，似偷又不如。",
            "公能獨寬大，使之力自輸。吾欲探時謠，為公伏奏書。",
            "但恐抵忌諱，未知肯聽無。不然且相送，醉歡於坐隅。"
        ],
        "notes": [
            ""
        ],
        "volume": "卷二百四十一",
        "no#": 22
    },
    {
        "title": "宴湖上亭作",
        "author": "元結",
        "biography": "",
        "paragraphs": [
            "廣亭蓋小湖，湖亭實清曠。軒窗幽水石，怪異尤難狀。",
            "石尊能寒酒，寒水宜初漲。岸曲坐客稀，杯浮上搖漾。",
            "遠水入簾幕，淅瀝吹酒舫。欲去未回時，飄飄正堪望。",
            "酣興思共醉，促酒更相向。舫去若驚鳧，溶瀛滿湖浪。",
            "朝來暮忘返，暮歸獨惆悵。誰肯愛林泉，從吾老湖上。"
        ],
        "notes": [
            ""
        ],
        "volume": "卷二百四十一",
        "no#": 23
    },
    {
        "title": "夜宴石魚湖作",
        "author": "元結",
        "biography": "",
        "paragraphs": [
            "風霜雖慘然，出遊熙天正。登臨日暮歸，置酒湖上亭。",
            "高燭照泉深，光華溢軒楹。如見海底日，曈曈始欲生。",
            "夜寒閉窗戶，石溜何清泠。若在深洞中，半崖聞水聲。",
            "醉人疑舫影，呼指遞相驚。何故有雙魚，隨吾酒舫行。",
            "醉昏能誕語，勸醉能忘情。坐無拘忌人，勿限醉與醒。"
        ],
        "notes": [
            ""
        ],
        "volume": "卷二百四十一",
        "no#": 24
    },
    {
        "title": "劉侍禦月夜宴會",
        "author": "元結",
        "biography": "",
        "paragraphs": [
            "我從蒼梧來，將耕舊山田。踟躕為故人，且複停歸船。",
            "日夕得相從，轉覺和樂全。愚愛涼風來，明月正滿天。",
            "河漢望不見，幾星猶粲然。中夜興欲酣，改坐臨清川。",
            "未醉恐天旦，更歌促繁弦。歡娛不可逢，請君莫言旋。"
        ],
        "notes": [
            ""
        ],
        "volume": "卷二百四十一",
        "no#": 25
    },
    {
        "title": "樊上漫作",
        "author": "元結",
        "biography": "",
        "paragraphs": [
            "漫家郎亭下，複在樊水邊。去郭五六裏，扁舟到門前。",
            "山竹繞茅舍，庭中有寒泉。西邊雙石峰，引望堪忘年。",
            "四鄰皆漁父，近渚多閒田。且欲學耕釣，於斯求老焉。"
        ],
        "notes": [
            ""
        ],
        "volume": "卷二百四十一",
        "no#": 26
    },
    {
        "title": "登殊亭作",
        "author": "元結",
        "biography": "",
        "paragraphs": [
            "時節方大暑，試來登殊亭。憑軒未及息，忽若秋氣生。",
            "主人既多閑，有酒共我傾。坐中不相異，豈恨醉與醒。",
            "漫歌無人聽，浪語無人驚。時複一回望，心目出四溟。",
            "誰能守纓佩，日與災患並。請君誦此意，令彼惑者聽。"
        ],
        "notes": [
            ""
        ],
        "volume": "卷二百四十一",
        "no#": 27
    },
    {
        "title": "石魚湖上作",
        "author": "元結",
        "biography": "",
        "paragraphs": [
            "吾愛石魚湖，石魚在湖裏。魚背有酒樽，繞魚是湖水。",
            "兒童作小舫，載酒勝一杯。座中令酒舫，空去複滿來。",
            "湖岸多欹石，石下流寒泉。醉中一盥漱，快意無比焉。",
            "金玉吾不須，軒冕吾不愛。且欲坐湖畔，石魚長相對。"
        ],
        "notes": [
            ""
        ],
        "volume": "卷二百四十一",
        "no#": 28
    },
    {
        "title": "引東泉作",
        "author": "元結",
        "biography": "",
        "paragraphs": [
            "東泉人未知，在我左山東。引之傍山來，垂流落庭中。",
            "宿霧含朝光，掩映如殘虹。有時散成雨，飄灑隨清風。",
            "眾源發淵竇，殊怪皆不同。此流又高懸，rT々在長空。",
            "山林何處無，茲地不可逢。吾欲解纓佩，便為泉上翁。"
        ],
        "notes": [
            ""
        ],
        "volume": "卷二百四十一",
        "no#": 29
    },
    {
        "title": "登白雲亭",
        "author": "元結",
        "biography": "",
        "paragraphs": [
            "出門見南山，喜逐松徑行。窮高欲極遠，始到白雲亭。",
            "長山繞井邑，登望宜新晴。州渚曲湘水，縈回隨郡城。",
            "九疑千萬峰，嵺嵺天外青。煙雲無遠近，皆傍林嶺生。",
            "俯視松竹間，石水何幽清。涵映滿軒戶，娟娟如鏡明。",
            "何人病惛濃，積醉且未醒。與我一登臨，為君安性情。"
        ],
        "notes": [
            ""
        ],
        "volume": "卷二百四十一",
        "no#": 30
    },
    {
        "title": "潓陽亭作",
        "author": "元結",
        "biography": "",
        "paragraphs": [
            "問吾常宴息，泉上何處好。獨有潓陽亭，令人可終老。",
            "前軒臨潓泉，憑幾漱清流。外物自相擾，淵淵還複休。",
            "有時出東戶，更欲簷下坐。非我意不行，石渠能留我。",
            "峰石若鱗次，欹垂複旋回。為我引潓泉，泠泠簷下來。",
            "天寒宜泉溫，泉寒宜天暑。誰到潓陽亭，其心肯思去。"
        ],
        "notes": [
            ""
        ],
        "volume": "卷二百四十一",
        "no#": 31
    },
    {
        "title": "登九疑第二峰",
        "author": "元結",
        "biography": "",
        "paragraphs": [
            "九疑第二峰，其上有仙壇。杉松映飛泉，蒼蒼在雲端。",
            "何人居此處，雲是魯女冠。不知幾百歲，燕坐餌金丹。",
            "相傳羽化時，雲鶴滿峰戀。婦中有高人，相望空長歎。"
        ],
        "notes": [
            ""
        ],
        "volume": "卷二百四十一",
        "no#": 32
    },
    {
        "title": "題孟中丞茅閣",
        "author": "元結",
        "biography": "",
        "paragraphs": [
            "小山為郡城，隨水能縈紆。亭亭最高處，今是西南隅。",
            "杉大老猶在，蒼蒼數十株。垂陰滿城上，枝葉何扶疏。",
            "乃知四海中，遺事誰謂無。及觀茅閣成，始覺形勝殊。",
            "憑軒望熊湘，雲榭連蒼梧。天下正炎熱，此然冰雪俱。",
            "客有在中坐，頌歌複何如。公欲舉遺材，如此佳木歟。",
            "公方庇蒼生，又如斯閣乎。請達謠頌聲，願公且踟躕。"
        ],
        "notes": [
            ""
        ],
        "volume": "卷二百四十一",
        "no#": 33
    },
    {
        "title": "窊尊詩",
        "author": "元結",
        "biography": "",
        "paragraphs": [
            "巉巉小山石，數峰對窊亭。窊石堪為樽，狀類不可名。",
            "巡迴數尺間，如見小蓬瀛。尊中酒初漲，始有島嶼生。",
            "豈無日觀峰，直下臨滄溟。愛之不覺醉，醉臥還自醒。",
            "醒醉在尊畔，始為吾性情。若以形勝論，坐隅臨郡城。",
            "平湖近階砌，近山複青青。異木幾十株，林條冒簷楹。",
            "盤根滿石上，皆作龍蛇形。酒堂貯釀器，戶牖皆罌瓶。",
            "此尊可常滿，誰是陶淵明。"
        ],
        "notes": [
            ""
        ],
        "volume": "卷二百四十一",
        "no#": 34
    },
    {
        "title": "朝陽岩下歌",
        "author": "元結",
        "biography": "",
        "paragraphs": [
            "朝陽岩下湘水深，朝陽洞口寒泉清。零陵城郭夾湘岸，",
            "水石為娛安可羨，長歌一曲留相勸。"
        ],
        "notes": [
            ""
        ],
        "volume": "卷二百四十一",
        "no#": 35
    },
    {
        "title": "無為洞口作",
        "author": "元結",
        "biography": "",
        "paragraphs": [
            "無為洞口春水滿，無為洞傍春雲白。愛此踟躕不能去，",
            "欲問其心不能問，我到山中得無悶。"
        ],
        "notes": [
            ""
        ],
        "volume": "卷二百四十一",
        "no#": 36
    },
    {
        "title": "宿無為觀",
        "author": "元結",
        "biography": "",
        "paragraphs": [
            "九疑山深幾千里，峰穀崎嶇人不到。山中舊有仙姥家，",
            "霓裳羽蓋傍臨壑，飄颻似欲來雲鶴。"
        ],
        "notes": [
            ""
        ],
        "volume": "卷二百四十一",
        "no#": 37
    },
    {
        "title": "宿洄溪翁宅",
        "author": "元結",
        "biography": "",
        "paragraphs": [
            "長松萬株繞茅舍，怪石寒泉近岩下。老翁八十猶能行，",
            "時俗是非何足道，得似老翁吾即休。"
        ],
        "notes": [
            ""
        ],
        "volume": "卷二百四十一",
        "no#": 38
    },
    {
        "title": "說洄溪招退者",
        "author": "元結",
        "biography": "",
        "paragraphs": [
            "長松亭亭滿四山，山間乳竇流清泉。洄溪正在此山裏，",
            "糜色如珈玉液酒，酒熟猶聞松節香。溪邊老翁年幾許，",
            "浯溪石下多泉源，盛暑大寒冬大溫。屠蘇宜在水中石，",
            "勿憚山深與地僻，羅浮尚有葛仙翁。"
        ],
        "notes": [
            ""
        ],
        "volume": "卷二百四十一",
        "no#": 39
    },
    {
        "title": "宿丹崖翁宅",
        "author": "元結",
        "biography": "",
        "paragraphs": [
            "扁舟欲到瀧口湍，春水湍瀧上水難。投竿來泊丹崖下，",
            "泉流掩映在木杪。有若白鳥飛林間。往往隨風作霧雨，",
            "兒孫棹船抱酒甕，醉裏長歌揮釣車。吾將求退與翁遊，"
        ],
        "notes": [
            ""
        ],
        "volume": "卷二百四十一",
        "no#": 40
    },
    {
        "title": "石魚湖上醉歌",
        "author": "元結",
        "biography": "",
        "paragraphs": [
            "石魚湖，似洞庭，夏水欲滿君山青。山為樽，水為沼，",
            "我持長瓢坐巴丘，酌飲四坐以散愁。"
        ],
        "notes": [
            ""
        ],
        "volume": "卷二百四十一",
        "no#": 41
    },
    {
        "title": "橘井",
        "author": "元結",
        "biography": "",
        "paragraphs": [
            "靈橘無根井有泉，世間如夢又千年。鄉園不見重歸鶴，",
            "如何躡得蘇君跡，白日霓旌擁上天。"
        ],
        "notes": [
            ""
        ],
        "volume": "卷二百四十一",
        "no#": 42
    },
    {
        "title": "石宮四詠",
        "author": "元結",
        "biography": "",
        "paragraphs": [
            "石宮春雲白，白雲宜蒼苔。拂雲踐石徑，俗士誰能來。",
            "石宮夏水寒，寒水宜高林。遠風吹蘿蔓，野客熙清陰。",
            "石宮秋氣清，清氣宜山谷。落葉逐霜風，幽人愛松竹。",
            "石宮冬日暖，暖日宜溫泉。晨光靜水霧，逸者猶安眠。"
        ],
        "notes": [
            ""
        ],
        "volume": "卷二百四十一",
        "no#": 43
    },
    {
        "title": "欸乃曲五首",
        "author": "元結",
        "biography": "",
        "paragraphs": [
            "偶存名跡在人間，順俗與時未安閒。",
            "來謁大官兼問政，扁舟卻入九疑山。",
            "湘江二月春水準，滿月和風宜夜行。",
            "唱橈欲過平陽戍，守吏相呼問姓名。",
            "千里楓林煙雨深，無朝無暮有猿吟。",
            "停橈靜聽曲中意，好是雲山韶濩音。",
            "零陵郡北湘水東，浯溪形勝滿湘中。",
            "溪口石顛堪自逸，誰能相伴作漁翁。",
            "下瀧船似入深淵，上瀧船似欲升天。",
            "瀧南始到九疑郡，應絕高人乘興船。"
        ],
        "notes": [
            ""
        ],
        "volume": "卷二百四十一",
        "no#": 44
    }
]