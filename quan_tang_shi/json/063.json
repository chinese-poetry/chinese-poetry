[
    {
        "title": "三婦豔",
        "author": "董思恭",
        "biography": "",
        "paragraphs": [
            "大婦裁紈素，中婦弄明璫。小婦多姿態，登樓紅粉妝。",
            "丈人且安坐，初日漸流光。"
        ],
        "notes": [
            ""
        ],
        "volume": "卷六十三",
        "no#": 1
    },
    {
        "title": "感懷",
        "author": "董思恭",
        "biography": "",
        "paragraphs": [
            "野郊愴新別，河橋非舊餞。慘日映峰沉，愁雲隨蓋轉。",
            "哀笳時斷續，悲旌乍舒卷。望望情何極，浪浪淚空泫。",
            "無複昔時人，芳春共誰遣。"
        ],
        "notes": [
            ""
        ],
        "volume": "卷六十三",
        "no#": 2
    },
    {
        "title": "《守歲二首",
        "author": "董思恭",
        "biography": "",
        "paragraphs": [
            "暮景斜芳殿，年華麗綺宮。寒辭去冬雪，暖帶入春風。",
            "階馥舒梅素，盤花卷燭紅。共歡新故歲，迎送一宵中。",
            "歲陰窮暮紀，獻節啟新芳。冬盡今宵促，年開明日長。",
            "冰銷出鏡水，梅散入風香。對此歡終宴，傾壺待曙光。"
        ],
        "notes": [
            ""
        ],
        "volume": "卷六十三",
        "no#": 3
    },
    {
        "title": "昭君怨二首",
        "author": "董思恭",
        "biography": "",
        "paragraphs": [
            "新年猶尚小，那堪遠聘秦。裾衫沾馬汗，眉黛染胡塵。",
            "舉眼無相識，路逢皆異人。唯有梅將李，猶帶故鄉春。",
            "琵琶馬上彈，行路曲中難。漢月正南遠，燕山直北寒。",
            "髻鬟風拂亂，眉黛雪沾殘。斟酌紅顏改，徒勞握鏡看。"
        ],
        "notes": [
            ""
        ],
        "volume": "卷六十三",
        "no#": 4
    },
    {
        "title": "詠日",
        "author": "董思恭",
        "biography": "",
        "paragraphs": [
            "滄海十枝暉，懸圃重輪慶。蕣華髮晨楹，菱彩翻朝鏡。",
            "忽遇驚風飄，自有浮雲映。更也人皆仰，無待揮戈正。"
        ],
        "notes": [
            ""
        ],
        "volume": "卷六十三",
        "no#": 5
    },
    {
        "title": "詠月",
        "author": "董思恭",
        "biography": "",
        "paragraphs": [
            "北堂未安寢，西園聊騁望。玉戶照羅幃，珠軒明綺障。",
            "別客長安道，思婦高樓上。所願君莫違，清風時可訪。"
        ],
        "notes": [
            ""
        ],
        "volume": "卷六十三",
        "no#": 6
    },
    {
        "title": "詠星",
        "author": "董思恭",
        "biography": "",
        "paragraphs": [
            "歷歷東井舍，昭昭右掖垣。雲際龍文出，池中鳥色翻。",
            "流輝下月路，墜影入河源。方知潁川集，別有太丘門。"
        ],
        "notes": [
            ""
        ],
        "volume": "卷六十三",
        "no#": 7
    },
    {
        "title": "詠風",
        "author": "董思恭",
        "biography": "",
        "paragraphs": [
            "蕭蕭度閶闔，習習下庭闈。花蝶自飄舞，蘭蕙生光輝。",
            "相烏正舉翼，退鷁已驚飛。方從列子禦，更逐浮雲歸。"
        ],
        "notes": [
            ""
        ],
        "volume": "卷六十三",
        "no#": 8
    },
    {
        "title": "詠雲",
        "author": "董思恭",
        "biography": "",
        "paragraphs": [
            "帝鄉白雲起，飛蓋上天衢。帶月綺羅映，從風枝葉敷。",
            "參差過層閣，倏忽下蒼梧。因風望既遠，安得久踟躕。"
        ],
        "notes": [
            ""
        ],
        "volume": "卷六十三",
        "no#": 9
    },
    {
        "title": "詠雪",
        "author": "董思恭",
        "biography": "",
        "paragraphs": [
            "天山飛雪度，言是落花朝。惜哉不我與，蕭索從風飄。",
            "鮮潔淩紈素，紛糅下枝條。良時竟何在，坐見容華銷。"
        ],
        "notes": [
            ""
        ],
        "volume": "卷六十三",
        "no#": 10
    },
    {
        "title": "詠露",
        "author": "董思恭",
        "biography": "",
        "paragraphs": [
            "夜色凝仙掌，晨甘下帝庭。不覺九秋至，遠向三危零。",
            "蘆渚花初白，葵園葉尚青。晞陽一灑惠，方願益滄溟。"
        ],
        "notes": [
            ""
        ],
        "volume": "卷六十三",
        "no#": 11
    },
    {
        "title": "詠霧",
        "author": "董思恭",
        "biography": "",
        "paragraphs": [
            "蒼山寂已暮，翠觀黯將沉。終南晨豹隱，巫峽夜猿吟。",
            "天寒氣不歇，景晦色方深。待訪公超市，將予赴華陰。"
        ],
        "notes": [
            ""
        ],
        "volume": "卷六十三",
        "no#": 12
    },
    {
        "title": "詠虹",
        "author": "董思恭",
        "biography": "",
        "paragraphs": [
            "春暮萍生早，日落雨飛餘。橫彩分長漢，倒色媚清渠。",
            "梁前朝影出，橋上晚光舒。願逐旌旗轉，飄飄侍直廬。"
        ],
        "notes": [
            ""
        ],
        "volume": "卷六十三",
        "no#": 13
    },
    {
        "title": "詠桃",
        "author": "董思恭",
        "biography": "",
        "paragraphs": [
            "禁苑春光麗，花蹊幾樹裝。綴條深淺色，點露參差光。",
            "向日分千笑，迎風共一香。如何仙嶺側，獨秀隱遙芳。"
        ],
        "notes": [
            ""
        ],
        "volume": "卷六十三",
        "no#": 14
    },
    {
        "title": "詠李",
        "author": "董思恭",
        "biography": "",
        "paragraphs": [
            "盤根植瀛渚，交幹橫倚天。舒華光四海，卷葉蔭山川。"
        ],
        "notes": [
            ""
        ],
        "volume": "卷六十三",
        "no#": 15
    },
    {
        "title": "詠弓",
        "author": "董思恭",
        "biography": "",
        "paragraphs": [
            "上弦明月半，激箭流星遠。落雁帶書驚，啼猿映枝轉。"
        ],
        "notes": [
            ""
        ],
        "volume": "卷六十三",
        "no#": 16
    },
    {
        "title": "詠琵琶",
        "author": "董思恭",
        "biography": "",
        "paragraphs": [
            "半月無雙影，金花有四時。摧藏千里態，掩抑幾重悲。",
            "促節縈紅袖，清音滿翠帷。駛彈風響急，緩曲釧聲遲。",
            "空餘關隴恨，因此代相思。"
        ],
        "notes": [
            ""
        ],
        "volume": "卷六十三",
        "no#": 17
    },
    {
        "title": "經廬岳回望江州想洛川有作",
        "author": "劉允濟",
        "biography": "",
        "paragraphs": [
            "龜山帝始營，龍門禹初鑿。出入經變化，俯仰憑寥廓。",
            "未若茲山功，連延並巫霍。東北疏艮象，西南距坤絡。",
            "宏阜自郁盤，高標複回薄。勢入柴桑渚，陰開彭蠡壑。",
            "九江杳無際，七澤紛相錯。雲雨散吳會，風波騰鄬鄀。",
            "跡隨造化久，利與乾坤博。肸蚃精氣通，紛綸潛怪作。",
            "石渠忽見踐，金房安可托。地入天子都，岩有仙人藥。",
            "二門幾迢遞，三宮何倏爚。咫尺窮杳冥，跬步皆恬漠。",
            "仙才驚羽翰，幽居靜龍蠖。明牧振雄詞，棣華殊灼灼。",
            "盛葉匡西夏，深謀贊禹亳。黃雲覆鼎飛，絳氣橫川躍。",
            "佐曆符賢運，人期茂天爵。禮樂富垂髫，詩書成舞勺。",
            "清輝靖岩電，利器騰霜鍔。遊聖挹衢尊，鄰畿恭木鐸。",
            "岩仞包武侯，波瀾控文若。旋聞刈薪楚，遽睹升葵藿。",
            "稷契序揆圖，良平公輔略。重地資出守，英藩諒求瘼。",
            "豫章觀偉材，江州訪靈崿。陽岫曉氛氳，陰崖暮蕭索。",
            "潛伏屢鯨奔，雄飛更鷙搏。驚cb透煙霞，騰猿亂枝格。",
            "故園有歸夢，他山飛賞樂。帝鄉徒可遊，湟澗終旅泊。",
            "景物觀淮海，雲霄望河洛。城闕紫微星，圖書玄扈合。",
            "神功多粉繢，元氣猶斟酌。丞相下南宮，將軍趨北落。",
            "橫簪並附蟬，列鼎俱調鶴。四郊時迷路，五月先投龠。",
            "池榭宣瓊管，風花亂珠箔。舊游勞夢寐，新知無悅樂。",
            "天寒欲贈言，歲暮期交約。夜琴清玉柱，秋灰變緹幕。",
            "風雲動翰林，宮徵調文鑰。言泉激為浪，思緒飛成繳。",
            "千里輝珠璣，五采含丹雘。鐘鼓旋驚鷃，瑾瑜俄抵鵲。",
            "竊價慚庸怠，叨聲逾寂莫。長望限南溟，居然翳東郭。"
        ],
        "notes": [
            ""
        ],
        "volume": "卷六十三",
        "no#": 18
    },
    {
        "title": "詠琴",
        "author": "劉允濟",
        "biography": "",
        "paragraphs": [
            "昔在龍門側，誰想鳳鳴時。雕琢今為器，宮商不自持。",
            "巴人緩疏節，楚客弄繁絲。欲作高張引，翻成下調悲。"
        ],
        "notes": [
            ""
        ],
        "volume": "卷六十三",
        "no#": 19
    },
    {
        "title": "怨情",
        "author": "劉允濟",
        "biography": "",
        "paragraphs": [
            "玉關芳信斷，蘭閨錦字新。愁來好自抑，念切已含嚬。",
            "虛牖風驚夢，空床月厭人。歸期倘可促，勿度柳園春。"
        ],
        "notes": [
            ""
        ],
        "volume": "卷六十三",
        "no#": 20
    },
    {
        "title": "《見道邊死人",
        "author": "劉允濟",
        "biography": "",
        "paragraphs": [
            "淒涼徒見日，冥寞詎知年。魂兮不可問，應為直如弦。"
        ],
        "notes": [
            ""
        ],
        "volume": "卷六十三",
        "no#": 21
    },
    {
        "title": "九日登玄武山旅眺",
        "author": "邵大震",
        "biography": "",
        "paragraphs": [
            "九月九日望遙空，秋水秋天生夕風。",
            "寒雁一向南去遠，遊人幾度菊花叢。"
        ],
        "notes": [
            ""
        ],
        "volume": "卷六十三",
        "no#": 22
    },
    {
        "title": "軍中行路難",
        "author": "辛常伯",
        "biography": "",
        "paragraphs": [
            "君不見封狐雄虺自成群，憑深負固結妖氛。",
            "玉璽分兵征惡少，金壇授律動將軍。將軍擁麾宣廟略，",
            "閣道岧嶢起戍樓，劍門遙裔俯靈丘。邛關九折無平路，",
            "杳杳丘陵出，蒼蒼林薄遠。途危紫蓋峰，路澀青泥阪。",
            "去去指哀牢，行行入不毛。絕壁千里險，連山四望高。",
            "中外分區宇，夷夏殊風土。交址枕南荒，昆彌臨北戶。",
            "川原饒毒霧，溪穀多霪雨。行潦四時流，崩查千歲古。",
            "漂梗飛蓬不暫安，捫蘿引葛陟危巒。昔時聞道從軍樂，",
            "南中南斗映星河，秦關秦塞阻煙波。三春邊地風光少，",
            "向月彎繁弱，連星轉太阿。重義輕生懷一顧，",
            "灞城隅，滇池水，天涯望轉積，地際行無已。",
            "徒覺炎涼節物非，不知關山千萬里。棄置勿重陳，",
            "絳節紅旗分日羽，丹心白刃酬明主。但令一被君王知，",
            "無複歸雲憑短翰，空餘望日想長安。"
        ],
        "notes": [
            ""
        ],
        "volume": "卷六十三",
        "no#": 23
    }
]