[
    {
        "title": "題鳳翔西郭新亭",
        "author": "姚合",
        "biography": "",
        "paragraphs": [
            "西郭塵埃外，新亭制度奇。地形當要處，人力是閒時。",
            "結構方殊絕，高低更合宜。棟樑清俸買，松竹遠山移。",
            "佛寺幽難敵，仙家景可追。良工慚巧盡，上客恨逢遲。",
            "兩面寒波漲，當前軟柳垂。清虛宜月入，涼冷勝風吹。",
            "宴賞軍容靜，登臨妓樂隨。魚龍聽弦管，鳧鶴識旌旗。",
            "泛鷁春流闊，飛觴白日欹。閑花長在戶，嫩蘚乍緣墀。",
            "永望情無極，頻來困不辭。雲峰晴轉翠，煙樹曉逾滋。",
            "向野惟貪靜，臨空遽覺危。行人如不到，遊樂更何為。"
        ],
        "notes": [
            ""
        ],
        "volume": "卷四百九十九",
        "no#": 1
    },
    {
        "title": "題金州西園九首：江榭",
        "author": "姚合",
        "biography": "",
        "paragraphs": [
            "亭亭白雲榭，下有清江流。見江不得親，不如波上鷗。",
            "有榭江可見，無榭無雙眸。"
        ],
        "notes": [
            ""
        ],
        "volume": "卷四百九十九",
        "no#": 2
    },
    {
        "title": "題金州西園九首：藥堂",
        "author": "姚合",
        "biography": "",
        "paragraphs": [
            "僮僕不到閾，雙扉常自關。四壁畫遠水，堂前聳秋山。",
            "時聞有仙鼠，竊藥簷隙間。"
        ],
        "notes": [
            ""
        ],
        "volume": "卷四百九十九",
        "no#": 3
    },
    {
        "title": "題金州西園九首：草閣",
        "author": "姚合",
        "biography": "",
        "paragraphs": [
            "編草覆柏椽，軒扉皆竹織。合成似僧居，學僧居未得。",
            "有時公府勞，還複來此息。"
        ],
        "notes": [
            ""
        ],
        "volume": "卷四百九十九",
        "no#": 4
    },
    {
        "title": "題金州西園九首：松壇",
        "author": "姚合",
        "biography": "",
        "paragraphs": [
            "盤盤松上蓋，下覆青石壇。月中零露垂，日出露尚漙。",
            "山翁稱絕境，海橋無所觀。"
        ],
        "notes": [
            ""
        ],
        "volume": "卷四百九十九",
        "no#": 5
    },
    {
        "title": "題金州西園九首：葼徑",
        "author": "姚合",
        "biography": "",
        "paragraphs": [
            "藥院徑亦高，往來踏葼影。方當繁暑日，草屩微微冷。",
            "愛此不能行，折薪坐煎茗。"
        ],
        "notes": [
            ""
        ],
        "volume": "卷四百九十九",
        "no#": 6
    },
    {
        "title": "題金州西園九首：垣竹",
        "author": "姚合",
        "biography": "",
        "paragraphs": [
            "種竹愛庭際，亦以資玩賞。窮秋雨蕭條，但見牆垣長。",
            "宣尼高數仞，固應非土壤。"
        ],
        "notes": [
            ""
        ],
        "volume": "卷四百九十九",
        "no#": 7
    },
    {
        "title": "題金州西園九首：石庭",
        "author": "姚合",
        "biography": "",
        "paragraphs": [
            "布石滿山庭，磷磷潔還清。幽人常履此，月下屐齒鳴。",
            "藥草枝葉動，似向山中生。"
        ],
        "notes": [
            ""
        ],
        "volume": "卷四百九十九",
        "no#": 8
    },
    {
        "title": "題金州西園九首：莓苔",
        "author": "姚合",
        "biography": "",
        "paragraphs": [
            "茅堂階豈高，數寸是苔蘚。只恐秋雨中，窗戶亦不濺。",
            "眼前無此物，我情何由遣。"
        ],
        "notes": [
            ""
        ],
        "volume": "卷四百九十九",
        "no#": 9
    },
    {
        "title": "題金州西園九首：芭蕉屏",
        "author": "姚合",
        "biography": "",
        "paragraphs": [
            "芭蕉叢叢生，月照參差影。數葉大如牆，作我門之屏。",
            "稍稍聞見稀，耳目得安靜。"
        ],
        "notes": [
            ""
        ],
        "volume": "卷四百九十九",
        "no#": 10
    },
    {
        "title": "杏溪十首：杏溪",
        "author": "姚合",
        "biography": "",
        "paragraphs": [
            "桃花四散飛，桃子壓枝垂。寂寂青陰裏，幽人舉步遲。",
            "殷勤念此徑，我去複來誰。"
        ],
        "notes": [
            ""
        ],
        "volume": "卷四百九十九",
        "no#": 11
    },
    {
        "title": "杏溪十首：蓮塘",
        "author": "姚合",
        "biography": "",
        "paragraphs": [
            "方塘菡萏高，繁豔相照耀。幽人夜眠起，忽疑野中燒。",
            "曉尋不知休，白石岸亦峭。"
        ],
        "notes": [
            ""
        ],
        "volume": "卷四百九十九",
        "no#": 12
    },
    {
        "title": "杏溪十首：架水藤",
        "author": "姚合",
        "biography": "",
        "paragraphs": [
            "濛濛紫花藤，下複清溪水。若遣隨波流，不如風飄起。",
            "風飄或近堤，隨波千萬里。"
        ],
        "notes": [
            ""
        ],
        "volume": "卷四百九十九",
        "no#": 13
    },
    {
        "title": "杏溪十首：石潭",
        "author": "姚合",
        "biography": "",
        "paragraphs": [
            "曉向潭上行，夕就潭邊宿。清冷無波瀾，潎潎魚相逐。",
            "釣翁坐不起，見我往來熟。"
        ],
        "notes": [
            ""
        ],
        "volume": "卷四百九十九",
        "no#": 14
    },
    {
        "title": "杏溪十首：溪路",
        "author": "姚合",
        "biography": "",
        "paragraphs": [
            "此路何瀟灑，永無公卿跡。日日多往來，藜杖與桑屐。",
            "路邊何所有，磊磊青淥石。"
        ],
        "notes": [
            ""
        ],
        "volume": "卷四百九十九",
        "no#": 15
    },
    {
        "title": "杏溪十首：望江峰",
        "author": "姚合",
        "biography": "",
        "paragraphs": [
            "念昔有此峰，在彼江陵先。舉世未能知，愚亦望同賢。",
            "我來心益悶，欲上天公箋。"
        ],
        "notes": [
            ""
        ],
        "volume": "卷四百九十九",
        "no#": 16
    },
    {
        "title": "杏溪十首：杏水",
        "author": "姚合",
        "biography": "",
        "paragraphs": [
            "不與江水接，自出林中央。穿花複遠水，一山聞杏香。",
            "我來持茗甌，日屢此來嘗。"
        ],
        "notes": [
            ""
        ],
        "volume": "卷四百九十九",
        "no#": 17
    },
    {
        "title": "杏溪十首：渚上竹",
        "author": "姚合",
        "biography": "",
        "paragraphs": [
            "葉葉新春筠，下複清淺流。微風屢此來，決決複修修。",
            "詩人月下吟，月墮吟不休。"
        ],
        "notes": [
            ""
        ],
        "volume": "卷四百九十九",
        "no#": 18
    },
    {
        "title": "杏溪十首：楓林堰",
        "author": "姚合",
        "biography": "",
        "paragraphs": [
            "森森楓樹林，護此石門堰。杏堤數裏餘，楓影覆亦遍。",
            "鸕鷀與釣童，質異同所願。"
        ],
        "notes": [
            ""
        ],
        "volume": "卷四百九十九",
        "no#": 19
    },
    {
        "title": "杏溪十首：石瀨",
        "author": "姚合",
        "biography": "",
        "paragraphs": [
            "散漫複潺湲，半砂半和石。清風波亦無，歷歷魚可搦。",
            "我來亦屢久，歸路常日夕。"
        ],
        "notes": [
            ""
        ],
        "volume": "卷四百九十九",
        "no#": 20
    },
    {
        "title": "陝下厲玄侍禦宅五題：濯纓溪",
        "author": "姚合",
        "biography": "",
        "paragraphs": [
            "舊山寧要去，此有濯纓泉。曉景松枝覆，秋光月色連。",
            "行尋屐齒盡，坐對角巾偏。寂寂幽棲處，無妨請俸錢。"
        ],
        "notes": [
            ""
        ],
        "volume": "卷四百九十九",
        "no#": 21
    },
    {
        "title": "陝下厲玄侍禦宅五題：垂釣亭",
        "author": "姚合",
        "biography": "",
        "paragraphs": [
            "由釣起茅亭，柴扉複竹楹。波清見絲影，坐久識魚情。",
            "白鳥依窗宿，青蒲傍砌生。欲同漁父舍，須自減逢迎。"
        ],
        "notes": [
            ""
        ],
        "volume": "卷四百九十九",
        "no#": 22
    },
    {
        "title": "陝下厲玄侍禦宅五題：吟詩島",
        "author": "姚合",
        "biography": "",
        "paragraphs": [
            "幽島蘚層層，詩人日日登。坐危石是榻，吟冷唾成冰。",
            "靜對唯秋水，同來但老僧。竹枝題字處，小篆複誰能。"
        ],
        "notes": [
            ""
        ],
        "volume": "卷四百九十九",
        "no#": 23
    },
    {
        "title": "陝下厲玄侍禦宅五題：竹裏徑",
        "author": "姚合",
        "biography": "",
        "paragraphs": [
            "微徑嬋娟裏，唯聞靜者知。跡深苔長處，步狹筍生時。",
            "高是連幽樹，窮應到曲池。紗巾靈壽杖，行樂複相宜。"
        ],
        "notes": [
            ""
        ],
        "volume": "卷四百九十九",
        "no#": 24
    },
    {
        "title": "陝下厲玄侍禦宅五題：泛觴泉",
        "author": "姚合",
        "biography": "",
        "paragraphs": [
            "不上酒家樓，池邊日獻酬。杯來轉巴字，客坐繞方流。",
            "酹滴苔紋斷，泉連石岸秋。若能山下置，歲晚願同遊。"
        ],
        "notes": [
            ""
        ],
        "volume": "卷四百九十九",
        "no#": 25
    },
    {
        "title": "題僧院引泉",
        "author": "姚合",
        "biography": "",
        "paragraphs": [
            "泉眼高千尺，山僧取得歸。架空橫竹引，鑿石透渠飛。",
            "洗藥溪流濁，澆花雨力微。朝昏長繞看，護惜似持衣。"
        ],
        "notes": [
            ""
        ],
        "volume": "卷四百九十九",
        "no#": 26
    },
    {
        "title": "題家園新池",
        "author": "姚合",
        "biography": "",
        "paragraphs": [
            "數日自穿池，引泉來近陂。尋渠通咽處，繞岸待清時。",
            "深好求魚養，閑堪與鶴期。幽聲聽難盡，入夜睡常遲。"
        ],
        "notes": [
            ""
        ],
        "volume": "卷四百九十九",
        "no#": 27
    },
    {
        "title": "詠盆池",
        "author": "姚合",
        "biography": "",
        "paragraphs": [
            "浮萍重疊水團圓，客繞千遭屐齒痕。",
            "莫驚池裏尋常滿，一井清泉是上源。"
        ],
        "notes": [
            ""
        ],
        "volume": "卷四百九十九",
        "no#": 28
    },
    {
        "title": "買太湖石",
        "author": "姚合",
        "biography": "",
        "paragraphs": [
            "我嘗遊太湖，愛石青嵯峨。波瀾取不得，自後長咨嗟。",
            "奇哉賣石翁，不傍豪貴家。負石聽苦吟，雖貧亦來過。",
            "貴我辨識精，取價複不多。比之昔所見，珍怪頗更加。",
            "背面淙注痕，孔隙若琢磨。水稱至柔物，湖乃生壯波。",
            "或雲此天生，嵌空亦非他。氣質偶不合，如地生江河。",
            "置之書房前，曉霧常紛羅。碧光入四鄰，牆壁難蔽遮。",
            "客來謂我宅，忽若岩之阿。"
        ],
        "notes": [
            ""
        ],
        "volume": "卷四百九十九",
        "no#": 29
    },
    {
        "title": "天竺寺殿前立石",
        "author": "姚合",
        "biography": "",
        "paragraphs": [
            "補天殘片女媧拋，撲落禪門壓地坳。霹靂劃深龍舊攫，",
            "秋至莫言長矻立，春來自有薜蘿交。"
        ],
        "notes": [
            ""
        ],
        "volume": "卷四百九十九",
        "no#": 30
    },
    {
        "title": "杭州觀潮",
        "author": "姚合",
        "biography": "",
        "paragraphs": [
            "樓有章亭號，濤來自古今。勢連滄海闊，色比白雲深。",
            "怒雪驅寒氣，狂雷散大音。浪高風更起，波急石難沈。",
            "鳥懼多遙過，龍驚不敢吟。坳如開玉穴，危似走瓊岑。",
            "但褫千人魄，那知伍相心。岸摧連古道，洲漲踣叢林。",
            "跳沫山皆濕，當江日半陰。天然與禹鑿，此理遣誰尋。"
        ],
        "notes": [
            ""
        ],
        "volume": "卷四百九十九",
        "no#": 31
    },
    {
        "title": "題李頻新居",
        "author": "姚合",
        "biography": "",
        "paragraphs": [
            "賃居求賤處，深僻任人嫌。蓋地花如繡，當門竹勝簾。",
            "勸僧嘗藥酒，教僕辨書簽。庭際山宜小，休令著石添。"
        ],
        "notes": [
            ""
        ],
        "volume": "卷四百九十九",
        "no#": 32
    },
    {
        "title": "寄題縱上人院",
        "author": "姚合",
        "biography": "",
        "paragraphs": [
            "營營是與非，前樂後還悲。今世已如此，他生願似師。",
            "禪房空旦暮，畫壁半陳隋。繞徑蒼苔跡，幽人來是誰。"
        ],
        "notes": [
            ""
        ],
        "volume": "卷四百九十九",
        "no#": 33
    },
    {
        "title": "題山寺",
        "author": "姚合",
        "biography": "",
        "paragraphs": [
            "千重山崦裏，樓閣影參差。未暇尋僧院，先看置寺碑。",
            "竹深行漸暗，石穩坐多時。古塔蟲蛇善，陰廊鳥雀癡。",
            "雲開上界近，泉落下方遲。為愛青桐葉，因題滿樹詩。"
        ],
        "notes": [
            ""
        ],
        "volume": "卷四百九十九",
        "no#": 34
    },
    {
        "title": "題貞女祠",
        "author": "姚合",
        "biography": "",
        "paragraphs": [
            "此女骨為土，貞名不可移。精靈閟何處，蘋藻奠空祠。",
            "水石生異狀，杉松無病枝。我來方謝雨，延滯失歸期。"
        ],
        "notes": [
            ""
        ],
        "volume": "卷四百九十九",
        "no#": 35
    },
    {
        "title": "題刑部馬員外修行裏南街新居",
        "author": "姚合",
        "biography": "",
        "paragraphs": [
            "帝裏誰無宅，青山只屬君。閑窗連竹色，幽砌上苔文。",
            "遠近高低樹，東西南北雲。朝朝常獨見，免被四鄰分。"
        ],
        "notes": [
            ""
        ],
        "volume": "卷四百九十九",
        "no#": 36
    },
    {
        "title": "題郭侍郎親仁裏幽居",
        "author": "姚合",
        "biography": "",
        "paragraphs": [
            "入門塵外思，苔徑藥苗間。洞裏應生玉，庭前自有山。",
            "帝城唯此靜，朝客更誰閑。野鶴松中語，時時去複還。"
        ],
        "notes": [
            ""
        ],
        "volume": "卷四百九十九",
        "no#": 37
    },
    {
        "title": "題宣義池亭",
        "author": "姚合",
        "biography": "",
        "paragraphs": [
            "春入池亭好，風光暖更鮮。尋芳行不困，逐勝坐還遷。",
            "細草亂如發，幽禽鳴似弦。苔文翻古篆，石色學秋天。",
            "花落能漂酒，萍開解避船。暫來還愈疾，久住合成仙。",
            "迸筍支階起，垂藤壓樹偏。此生應借看，自計買無錢。"
        ],
        "notes": [
            ""
        ],
        "volume": "卷四百九十九",
        "no#": 38
    },
    {
        "title": "題薛十二池亭",
        "author": "姚合",
        "biography": "",
        "paragraphs": [
            "每日樹邊消一日，繞池行過又須行。異花多是非時有，",
            "浮萍著岸風吹歇，水面無塵晚更清。"
        ],
        "notes": [
            ""
        ],
        "volume": "卷四百九十九",
        "no#": 39
    },
    {
        "title": "題大理崔少卿駙馬林亭",
        "author": "姚合",
        "biography": "",
        "paragraphs": [
            "每來歸意懶，都尉似山人。台榭棲雙鷺，松篁隔四鄰。",
            "迸泉清勝雨，深洞暖如春。更看題詩處，前軒粉壁新。"
        ],
        "notes": [
            ""
        ],
        "volume": "卷四百九十九",
        "no#": 40
    },
    {
        "title": "題杭州南亭",
        "author": "姚合",
        "biography": "",
        "paragraphs": [
            "舊隱即雲林，思歸日日深。如今來此地，無複有前心。",
            "古石生靈草，長松棲異禽。暮潮簷下過，濺浪濕衣襟。"
        ],
        "notes": [
            ""
        ],
        "volume": "卷四百九十九",
        "no#": 41
    },
    {
        "title": "題鄭駙馬林亭",
        "author": "姚合",
        "biography": "",
        "paragraphs": [
            "東園連宅起，勝事與心期。幽洞自生藥，新篁迸入池。",
            "密林行不盡，芳草坐難移。石翠疑無質，鶯歌似有詞。",
            "莎台高出樹，蘚壁淨題詩。我獨多來賞，九衢人不知。"
        ],
        "notes": [
            ""
        ],
        "volume": "卷四百九十九",
        "no#": 42
    },
    {
        "title": "題厲玄侍禦所居",
        "author": "姚合",
        "biography": "",
        "paragraphs": [
            "幽棲一畝宮，清峭似山峰。鄰里不通徑，俸錢唯買松。",
            "野人時寄宿，穀鳥自相逢。朝路床前是，誰知曉起慵。"
        ],
        "notes": [
            ""
        ],
        "volume": "卷四百九十九",
        "no#": 43
    },
    {
        "title": "題田將軍宅",
        "author": "姚合",
        "biography": "",
        "paragraphs": [
            "焚香書院最風流，莎草緣牆綠蘚秋。近砌別穿澆藥井，",
            "好是暗移城裏宅，清涼渾得似江頭。"
        ],
        "notes": [
            ""
        ],
        "volume": "卷四百九十九",
        "no#": 44
    },
    {
        "title": "題崔駙馬宅",
        "author": "姚合",
        "biography": "",
        "paragraphs": [
            "心在林泉身在城，鳳凰樓下得閒名。洞中見鑿尋仙路，",
            "詩人多說離君宅，不得青苔地上行。"
        ],
        "notes": [
            ""
        ],
        "volume": "卷四百九十九",
        "no#": 45
    },
    {
        "title": "題河上亭",
        "author": "姚合",
        "biography": "",
        "paragraphs": [
            "亭亭河上亭，魚躑水禽鳴。九曲何時盡，千峰今日清。",
            "晨光秋更遠，暑氣夏常輕。杯裏移檣影，琴中有浪聲。",
            "岸莎連砌靜，漁火入窗明。來此多沈醉，神高無宿酲。"
        ],
        "notes": [
            ""
        ],
        "volume": "卷四百九十九",
        "no#": 46
    },
    {
        "title": "題長安薛員外水閣",
        "author": "姚合",
        "biography": "",
        "paragraphs": [
            "亭亭新閣成，風景益鮮明。石盡太湖色，水多湘渚聲。",
            "翠筠和粉長，零露逐荷傾。時倚高窗望，幽尋小徑行。",
            "林疏看鳥語，池近識魚情。政暇招閑客，唯將酒送迎。"
        ],
        "notes": [
            ""
        ],
        "volume": "卷四百九十九",
        "no#": 47
    },
    {
        "title": "題梁國公主池亭",
        "author": "姚合",
        "biography": "",
        "paragraphs": [
            "平陽池館枕秦川，門鎖南山一帶煙。素奈花開西子面，",
            "寂寞空餘歌舞地，玉簫驚起鳳歸天。"
        ],
        "notes": [
            ""
        ],
        "volume": "卷四百九十九",
        "no#": 48
    },
    {
        "title": "寄題尉遲少卿郊居",
        "author": "姚合",
        "biography": "",
        "paragraphs": [
            "卿仕在關東，林居思不窮。朝衣掛壁上，廄馬放田中。",
            "隅坐唯禪子，隨行只藥童。砌莎留宿露，庭竹出清風。",
            "濃翠生苔點，辛香發桂叢。蓮池伊水入，石徑遠山通。",
            "愚者心還靜，高人跡自同。無能相近住，終日羨鄰翁。"
        ],
        "notes": [
            ""
        ],
        "volume": "卷四百九十九",
        "no#": 49
    },
    {
        "title": "題永城驛",
        "author": "姚合",
        "biography": "",
        "paragraphs": [
            "秋賦春還計盡違，自知身是拙求知。惟思曠海無休日，",
            "從來此恨皆前達，敢負吾君作楚詞。"
        ],
        "notes": [
            ""
        ],
        "volume": "卷四百九十九",
        "no#": 50
    }
]