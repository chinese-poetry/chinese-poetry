[
    {
        "title": "城南聯句",
        "author": "韓愈",
        "biography": "",
        "paragraphs": [
            "竹影金瑣碎，——孟郊",
            "泉音玉淙琤。琉璃剪木葉，——韓愈",
            "翡翠開園英。流滑隨仄步，——孟郊",
            "搜尋得深行。遙岑出寸碧，——韓愈",
            "遠目增雙明。幹穟紛拄地，——孟郊",
            "化蟲枯挶莖。木腐或垂耳，——韓愈",
            "草珠競駢睛。浮虛有新劚，——孟郊",
            "摧扤饒孤撐。囚飛黏網動，——韓愈",
            "盜啅接彈驚。脫實自開坼，——孟郊",
            "牽柔誰繞縈。禮鼠拱而立，——韓愈",
            "駭牛躅且鳴。蔬甲喜臨社，——孟郊",
            "田毛樂寬征。露螢不自暖，——韓愈",
            "凍蝶尚思輕。宿羽有先曉，——孟郊",
            "食鱗時半橫。菱翻紫角利，——韓愈",
            "荷折碧圓傾。楚膩鱣鮪亂，——孟郊",
            "獠羞蠃蟹並。桑蠖見虛指，——韓愈",
            "穴狸聞鬥獰。逗翳翅相築，——孟郊",
            "擺幽尾交搒。蔓涎角出縮，——韓愈",
            "樹啄頭敲鏗。修箭嫋金餌，——孟郊",
            "群鮮沸池羹。岸殼坼玄兆，——韓愈",
            "野麰漸豐萌。窯煙冪疏島，——孟郊",
            "沙篆印回平。z9肌遭眊刺，——韓愈",
            "啾耳聞雞生。奇慮恣回轉，——孟郊",
            "遐睎縱逢迎。顛林戢遠睫，——韓愈",
            "縹氣夷空情。歸跡歸不得，——孟郊",
            "舍心舍還爭。靈麻撮狗虱，——韓愈",
            "村稚啼禽猩。紅皺曬簷瓦，——孟郊",
            "黃團系門衡。得雋蠅虎健，——韓愈",
            "相殘雀豹趟。束枯樵指禿，——孟郊",
            "刈熟擔肩赬。澀旋皮卷臠，——韓愈",
            "苦開腹彭亨。機舂潺湲力，——孟郊",
            "吹簸飄颻精。賽饌木盤簇，——韓愈",
            "靸妖藤索絣。荒學五六卷，——孟郊",
            "古藏四三塋。裏儒拳足拜，——韓愈",
            "土怪閃眸偵。蹄道補複破，——孟郊",
            "絲窠掃還成。暮堂蝙蝠沸，——韓愈",
            "破灶伊威盈。追此訊前主，——孟郊",
            "答雲皆塚卿。敗壁剝寒月，——韓愈",
            "折篁嘯遺笙。袿熏霏霏在，——孟郊",
            "綦跡微微呈。劍石猶竦檻，——韓愈",
            "獸材尚拏楹。寶唾拾未盡，——孟郊",
            "玉啼墮猶鎗。窗綃疑閟豔，——韓愈",
            "妝燭已銷檠。綠發抽瑉甃，——孟郊",
            "青膚聳瑤楨。白蛾飛舞地，——韓愈",
            "幽蠹落書棚。惟昔集嘉詠，——孟郊",
            "吐芳類鳴嚶。窺奇摘海異，——韓愈",
            "恣韻激天鯨。腸胃繞萬象，——孟郊",
            "精神驅五兵。蜀雄李杜拔，——韓愈",
            "岳力雷車轟。大句斡玄造，——孟郊",
            "高言軋霄崢。芒端轉寒燠，——韓愈",
            "神助溢杯觥。巨細各乘運，——韓愈",
            "湍潿亦騰聲。淩花咀粉蕊，——孟郊",
            "削縷穿珠櫻。綺語洗晴雪，——韓愈",
            "嬌辭哢雛鶯。酣歡雜弁珥，——孟郊",
            "繁價流金瓊。菡萏寫江調，——孟郊",
            "萎蕤綴藍瑛。庖霜膾玄鯽，——韓愈",
            "淅玉炊香粳。朝饌已百態，——孟郊",
            "春醪又千名。哀匏蹙駛景，——韓愈",
            "冽唱凝餘晶。解魄不自主，——孟郊",
            "痹肌坐空瞠。扳援賤蹊絕，——韓愈",
            "炫曜仙選更。叢巧競采笑，——孟郊",
            "駢鮮互探嬰。桑變忽蕪蔓，——韓愈",
            "樟裁浪登丁。霞鬥詎能極，——孟郊",
            "風期誰複賡。皋區扶帝壤，——韓愈",
            "瑰蘊鬱天京。祥色被文彥，——孟郊",
            "良才插杉檉。隱伏饒氣象，——韓愈",
            "興潛示堆坑。擘華露神物，——孟郊",
            "擁終儲地禎。籲謨壯締始，——韓愈",
            "輔弼登階清。坌秀恣填塞，——孟郊",
            "呀靈滀渟澄。益大聯漢魏，——韓愈",
            "肇初邁周嬴。積照涵德鏡，——孟郊",
            "傳經儷金籝。食家行鼎鼐，——韓愈",
            "寵族飫弓旌。奕制盡從賜，——孟郊",
            "殊私得逾程。飛橋上架漢，——韓愈",
            "繚岸俯規瀛。瀟碧遠輸委，——孟郊",
            "湖嵌費攜擎。萄苜從大漠，——韓愈",
            "楓櫧至南荊。嘉植鮮危朽，——孟郊",
            "膏理易滋榮。懸長巧紐翠，——韓愈",
            "象曲善攢珩。魚口星浮沒，——孟郊",
            "馬毛錦斑騂。五方亂風土，——韓愈",
            "百種分鉏耕。葩蘖相妒出，——孟郊",
            "菲茸共舒晴。類招臻倜詭，——韓愈",
            "翼萃伏衿纓。危望跨飛動，——孟郊",
            "冥升躡登閎。春遊轢靃靡，——韓愈",
            "彩伴颯嫈嫇。遺燦飄的皪，——孟郊",
            "淑顏洞精誠。嬌應如在寤，——韓愈",
            "頹意若含酲。鵷毳翔衣帶，——孟郊",
            "鵝肪截佩璜。文升相照灼，——韓愈",
            "武勝屠欃槍。割錦不酬價，——孟郊",
            "構雲有高營。通波牣鱗介，——韓愈",
            "疏畹富蕭蘅。買養馴孔翠，——孟郊",
            "遠苞樹蕉栟。鴻頭排刺芡，——韓愈",
            "鵠pi攢瑰橙。騖廣雜良牧，——孟郊",
            "蒙休賴先盟。罷旄奉環衛，——韓愈",
            "守封踐忠貞。戰服脫明介，——孟郊",
            "朝冠飄彩紘。爵勳逮僮隸，——韓愈",
            "簪笏自懷繃。乳下秀嶷嶷，——孟郊",
            "椒蕃泣喤喤。貌鑒清溢匣，——韓愈",
            "眸光寒發硎。館儒養經史，——孟郊",
            "綴戚觴孫甥。考鐘饋殽核，——韓愈",
            "戛鼓侑牢牲。飛膳自北下，——孟郊",
            "函珍極東烹。如瓜煮大卵，——韓愈",
            "比線茹芳菁。海岳錯口腹，——孟郊",
            "趙燕錫媌娙。一笑釋仇恨，——韓愈",
            "百金交弟兄。貨至貊戎市，——孟郊",
            "呼傳鸚鵒令。順居無鬼瞰，——韓愈",
            "抑橫免官評。殺候肆淩翦，——孟郊",
            "籠原匝罝紭。羽空顛雉鷃，——韓愈",
            "血路迸狐麖。折足去踸踔，——孟郊",
            "蹙鬐怒dE鬤。躍犬疾翥鳥，——韓愈",
            "呀鷹甚饑虻。算蹄記功賞，——孟郊",
            "裂腦擒摚掁。猛斃牛馬樂，——韓愈",
            "妖殘梟鴼惸。窟窮尚嗔視，——孟郊",
            "箭出方驚抨。連箱載已實，——韓愈",
            "礙轍棄仍贏，喘覷鋒刃點，——孟郊",
            "困沖株枿盲。掃淨豁曠曠，——韓愈",
            "騁遙略蘋蘋。饞叉飽活臠，——孟郊",
            "惡嚼kq腥鯖。歲律及郊至，——韓愈",
            "古音命韶韺。旗旆流日月，——孟郊",
            "帳廬扶棟甍。磊落奠鴻璧，——韓愈",
            "參差席香藑。玄祇祉兆姓，——孟郊",
            "黑秬饛豐盛。慶流蠲瘥癘，——韓愈",
            "威暢捐fn輣。靈燔望高冏，——孟郊",
            "龍駕聞敲br。是惟禮之盛，——韓愈",
            "永用表其宏。德孕厚生植，——孟郊",
            "恩熙完刖黥。宅土盡華族，——韓愈",
            "連田間強甿。蔭庾森嶺檜，——孟郊",
            "啄場翽祥gu，畦肥翦韭z1，——韓愈",
            "陶固收盆罌。利養積餘健，——孟郊",
            "孝思事嚴祊。掘雲破嵽嵲，——韓愈",
            "采月漉坳泓。寺砌上明鏡，——孟郊",
            "僧盂敲曉鉦。泥象對騁怪，——韓愈",
            "鐵鐘孤舂鍠。癭頸鬧鳩鴿，——孟郊",
            "蜿垣亂蛷蠑。葚黑老蠶蠋，——韓愈",
            "麥黃韻鸝鶊。韶曙遲勝賞，——孟郊",
            "賢明戒先庚。馳門填偪仄，——韓愈",
            "競墅輾砯砰。碎纈紅滿杏，——孟郊",
            "稠凝碧浮餳。蹙繩覲娥婺，——韓愈",
            "鬥草擷璣珵。粉汗澤廣額，——孟郊",
            "金星墮連瓔。鼻偷困淑鬱，——韓愈",
            "眼剽強盯fU。是節飽顏色，——孟郊",
            "茲疆稱都城。書饒罄魚繭，——韓愈",
            "紀盛播琴箏。奚必事遠覿，——孟郊",
            "無端逐羈傖。將身親魍魅，——韓愈",
            "浮跡侶鷗鶄。腥味空奠屈，——孟郊",
            "天年徒羨彭。驚魂見蛇蚓，——韓愈",
            "觸嗅值蝦蟚。幸得履中氣，——孟郊",
            "忝從拂天棖。歸私暫休暇，——韓愈",
            "驅明出庠黌。鮮意竦輕暢，——孟郊",
            "連輝照瓊瑩。陶暄逐風乙，——韓愈",
            "躍視舞晴蜻。足勝自多詣，——孟郊",
            "心貪敵無勍。始知樂名教，——韓愈",
            "何用苦拘佇。畢景任詩趣，——孟郊",
            "焉能守硜硜。——韓愈"
        ],
        "notes": [
            ""
        ],
        "volume": "卷七百九十一",
        "no#": 1
    },
    {
        "title": "會合聯句",
        "author": "韓愈",
        "biography": "",
        "paragraphs": [
            "離別言無期，會合意彌重。——張籍",
            "病添兒女戀，老喪丈夫勇。——韓愈",
            "劍心知未死，詩思猶孤聳。——孟郊",
            "愁去劇箭飛，歡來若泉湧。——張徹",
            "析言多新貫，攄抱無昔壅。——張籍",
            "念難須勤追，悔易勿輕踵。——韓愈",
            "吟巴山犖嶨，說楚波堆壟。——孟郊",
            "馬辭虎豹怒，舟出蛟鼉恐。——張徹",
            "狂鯨時孤軒，幽狖雜百種。——韓愈",
            "瘴衣常腥膩，蠻器多疏冗。——張籍",
            "剝苔吊斑林，角飯餌沈塚。——韓愈",
            "忽爾銜遠命，歸歟舞新寵。——孟郊",
            "鬼窟脫幽妖，天居覿清栱。——韓愈",
            "京游步方振，謫夢意猶恟。——張籍",
            "詩書誇舊知，酒食接新奉。——韓愈",
            "嘉言寫清越，愈病失肬腫。——孟郊",
            "夏陰偶高庇，宵魄接虛擁。——韓愈",
            "雪弦寂寂聽，茗碗纖纖捧。——孟郊",
            "馳輝燭浮螢，幽響泄潛蛩。——韓愈",
            "詩老獨何心，江疾有餘t3。——孟郊",
            "我家本瀍穀，有地介皋鞏。休跡憶沈冥，峨冠慚闒gl。——韓愈",
            "升朝高轡逸，振物群聽悚。徒言濯幽泌，誰與薙荒茸。——張籍",
            "朝紳郁青綠，馬飾曜珪珙。國讎未銷鑠，我志蕩邛隴。——孟郊",
            "君才誠倜儻，時論方洶溶。格言多彪蔚，懸解無梏拲。——韓愈",
            "張生得淵源，寒色拔山塚。堅如撞群金，眇若抽獨蛹。——韓愈",
            "伊余何所擬，跛鱉詎能踴。塊然墮岳石，飄爾罥巢氄。——孟郊",
            "龍旆垂天衛，雲韶凝禁甬。君胡眠安然，朝鼓聲洶洶。——韓愈"
        ],
        "notes": [
            ""
        ],
        "volume": "卷七百九十一",
        "no#": 2
    },
    {
        "title": "鬥雞聯句",
        "author": "韓愈",
        "biography": "",
        "paragraphs": [
            "大雞昂然來，小雞竦而待。——韓愈",
            "崢嶸顛盛氣，洗刷凝鮮彩。——孟郊",
            "高行若矜豪，側睨如伺殆。——韓愈",
            "精光目相射，劍戟心獨在。——孟郊",
            "既取冠為胄，複以距為鐓。天時得清寒，地利挾爽塏。——韓愈",
            "磔毛各噤z9，怒癭爭碨磊。俄膺忽爾低，植立瞥而改。——孟郊",
            "腷膊戰聲喧，繽翻落羽皠。中休事未決，小挫勢益倍。——韓愈",
            "妒腸務生敵，賊性專相醢。裂血失鳴聲，啄殷甚饑餒。——孟郊",
            "對起何急驚，隨旋誠巧紿。毒手飽李陽，神槌因朱亥。——韓愈",
            "惻心我以仁，碎首爾何罪。獨勝事有然，旁驚汗流浼。——孟郊",
            "知雄欣動顏，怯負愁看賄。爭觀雲填道，助叫波翻海。——韓愈",
            "事爪深難解，嗔睛時未怠。一噴一醒然，再接再礪乃。——孟郊",
            "頭垂碎丹砂，翼拓拖錦彩。連軒尚賈餘，清厲比歸凱。——韓愈",
            "選俊感收毛，受恩慚始隗。英心甘鬥死，義肉恥庖宰。——孟郊",
            "君看鬥雞篇，短韻有可采。——孟郊"
        ],
        "notes": [
            ""
        ],
        "volume": "卷七百九十一",
        "no#": 3
    },
    {
        "title": "納涼聯句",
        "author": "韓愈",
        "biography": "",
        "paragraphs": [
            "遞嘯取遙風，微微近秋朔。——孟郊",
            "金柔氣尚低，火老候愈濁。——韓愈",
            "熙熙炎光流，竦竦高雲擢。——韓愈",
            "閃紅驚蚴虯，凝赤聳山嶽。目林恐焚燒，耳井憶瀺灂。——孟郊",
            "仰懼失交泰，非時結冰雹。化鄧渴且多，奔河誠已愨。——孟郊",
            "暍道者誰子，叩商者何樂。洗矣得滂沱，感然鳴鸑鷟。——孟郊",
            "嘉願苟未從，前心空緬邈。清砌千回坐，冷環再三握。——孟郊",
            "煩懷卻星星，高意還卓卓。——孟郊",
            "龍沈劇煮鱗，牛喘甚焚角。蟬煩鳴轉喝，烏噪饑不啄。——韓愈",
            "晝蠅食案繁，宵蚋肌血渥。單絺厭已褫，長wM倦還捉。——韓愈",
            "幸茲得佳朋，于此蔭華桷。青熒文簟施，淡澉甘瓜濯。——韓愈",
            "大壁曠凝淨，古畫奇駁犖。淒如羾寒門，皓若攢玉璞。——韓愈",
            "掃寬延鮮飆，汲冷漬香穱。篚實摘林珍，盤殽饋禽ob。——韓愈",
            "空堂喜淹留，貧饌羞齷齪。——韓愈",
            "殷勤相勸勉，左右加礱斫。賈勇發霜硎，爭前曜冰槊。——孟郊",
            "微然草根響，先被詩情覺。感衰悲舊改，工異逞新貌。——孟郊",
            "誰言擯朋老，猶自將心學。危簷不敢憑，朽機懼傾撲。——孟郊",
            "青雲路難近，黃鶴足仍鐲。未能飲淵泉，立滯叫芳藥。——孟郊",
            "與子昔睽離，嗟餘苦屯剝。直道敗邪徑，拙謀傷巧諑。——韓愈",
            "炎湖度氛氳，熱石行犖硞。痟肌夏尤甚，瘧渴秋更數。——韓愈",
            "君顏不可覿，君手無由搦。今來沐新恩，庶見返鴻樸。——韓愈",
            "儒庠恣遊息，聖籍飽商榷。危行無低徊，正言免咿喔。——韓愈",
            "車馬獲同驅，酒醪欣共欶。惟憂棄菅蒯，敢望侍帷幄。——韓愈",
            "此志且何如，希君為追琢。——韓愈"
        ],
        "notes": [
            ""
        ],
        "volume": "卷七百九十一",
        "no#": 4
    },
    {
        "title": "秋雨聯句",
        "author": "韓愈",
        "biography": "",
        "paragraphs": [
            "萬木聲號呼，百川氣交會。——孟郊",
            "庭翻樹離合，牖變景明藹。——韓愈",
            "潈瀉殊未終，飛浮亦雲泰。——孟郊",
            "牽懷到空山，屬聽邇驚瀨。——韓愈",
            "簷垂白練直，渠漲清湘大。——孟郊",
            "甘津澤祥禾，伏潤肥荒艾。——韓愈",
            "主人吟有歡，客子歌無奈。——孟郊",
            "侵陽日沈玄，剝節風搜兌。——韓愈",
            "坱圠遊峽喧，颼飀臥江汰。——孟郊",
            "微飄來枕前，高灑自天外。——韓愈",
            "蛩穴何迫迮，蟬枝掃鳴噦。——孟郊",
            "楥菊茂新芳，徑蘭銷晚馤。——韓愈",
            "地鏡時昏曉，池星競漂沛。——孟郊",
            "歡呶尋一聲，灌注咽群籟。——韓愈",
            "儒宮煙火濕，市舍煎熬忲。——孟郊",
            "臥冷空避門，衣寒屢循帶。——韓愈",
            "水怒已倒流，陰繁恐凝害。——孟郊",
            "憂魚思舟楫，感禹勤畎澮。——韓愈",
            "懷襄信可畏，疏決須有賴。——孟郊",
            "筮命或馮蓍，蔔晴將問蔡。——韓愈",
            "庭商忽驚舞，墉禜亦親酹。——孟郊",
            "氛醨稍疏映，雺亂還擁薈。陰旌時摎流，帝鼓鎮訇磕。——韓愈",
            "棗圃落青璣，瓜畦爛文貝。貧薪不燭灶，富粟空填廥。——韓愈",
            "秦俗動言利，魯儒欲何匄。深路倒羸驂，弱途擁行軑。——孟郊",
            "毛羽皆遭凍，離褷不能翽。翻浪洗虛空，傾濤敗藏蓋。——孟郊",
            "吾人猶在陳，僮僕誠自鄶。因思征蜀士，未免濕戎旆。——韓愈",
            "安得發商飆，廓然吹宿靄。白日懸大野，幽泥化輕壒。——韓愈",
            "戰場暫一干，賊肉行可膾。——韓愈",
            "搜心思有效，抽策期稱最。豈惟慮收穫，亦以求顛沛。——孟郊",
            "禽情初嘯儔，礎色微收霈。庶幾諧我願，遂止無已太。——韓愈"
        ],
        "notes": [
            ""
        ],
        "volume": "卷七百九十一",
        "no#": 5
    },
    {
        "title": "征蜀聯句",
        "author": "韓愈",
        "biography": "",
        "paragraphs": [
            "日王忿違慠，有命事誅拔。蜀險豁關防，秦師縱橫猾。——韓愈",
            "風旗匝地揚，雷鼓轟天殺。竹兵彼皴脆，鐵刃我槍bR。——孟郊",
            "刑神吒犛旄，陰焰颭犀劄。翻霓紛偃蹇，塞野澒坱圠。——韓愈",
            "生獰競掣跌，癡突爭填軋。渴鬥信豗呶，啖奸何噢嗗。——孟郊",
            "更呼相簸蕩，交斫雙缺齾。火發激鋩腥，血漂騰足滑。——韓愈",
            "飛猱無整陣，翩鶻有邪戛。江倒沸鯨鯤，山搖潰貙猰。——孟郊",
            "中離分二三，外變迷七八。逆頸盡徽索，仇頭恣髡鬝。——韓愈",
            "怒須猶鬇鬡，斷臂仍bsbS。——韓愈",
            "石潛設奇伏，穴覷騁精察。中矢類妖cd，跳鋒狀驚豽。——孟郊",
            "蹋翻聚林嶺，鬥起成埃圿。——孟郊",
            "旆亡多空杠，軸折鮮聯轄。剟膚浹瘡痍，敗面碎黥gp。——韓愈",
            "渾奔肆狂勷，捷竄脫趫黠。岩鉤踔狙猿，水漉雜鱣螖。——韓愈",
            "投奅鬧eGcP，填隍btbT傄。——韓愈",
            "強睛死不閉，獷眼困逾fx。爇堞熇歊熹，抉門呀拗s9。——孟郊",
            "天刀封未坼，酋膽懾前揠。跧梁排鬱縮，闖竇猰窋窡。——孟郊",
            "迫脅聞雜驅，咿呦叫冤跀。——孟郊",
            "窮區指清夷，凶部坐雕鎩。邛文裁斐斖，巴豔收婠妠。——韓愈",
            "椎肥牛呼牟，載實駝鳴s8。聖靈閔頑嚚，燾養均草y5。——韓愈",
            "下書遏雄虓，解罪吊攣瞎。——韓愈",
            "戰血時銷洗，劍霜夜清刮。漢棧罷囂闐，獠江息澎汃。——孟郊",
            "戍寒絕朝乘，刁暗歇宵詧。始去杏飛蜂，及歸柳嘶xK。——孟郊",
            "廟獻繁馘級，樂聲洞椌楬。——孟郊",
            "台圖煥丹玄，郊告儼匏秸。念齒慰黴黧，視傷悼瘢痆。——韓愈",
            "休輸任訛寢，報力厚麩秳。公歡鐘晨撞，室宴絲曉扴。——韓愈",
            "杯盂酬酒醪，箱篋饋巾帓。小臣昧戎經，維用贊勳劼。——韓愈"
        ],
        "notes": [
            ""
        ],
        "volume": "卷七百九十一",
        "no#": 6
    },
    {
        "title": "同宿聯句",
        "author": "韓愈",
        "biography": "",
        "paragraphs": [
            "自從別君來，遠出遭巧譖。——韓愈",
            "斑斑落春淚，浩浩浮秋浸。——孟郊",
            "毛奇睹象犀，羽怪見鵩鴆。——韓愈",
            "朝行多危棧，夜臥饒驚枕。——孟郊",
            "生榮今分逾，死棄昔情任。——韓愈",
            "鵷行參綺陌，雞唱聞清禁。——孟郊",
            "山晴指高標，槐密騖長蔭。——韓愈",
            "直辭一以薦，巧舌千皆fE。——孟郊",
            "匡鼎惟說詩，桓譚不讀讖。——韓愈",
            "逸韻何嘈嗷，高名俟沽賃。——孟郊",
            "紛葩歡屢填，曠朗憂早滲。——韓愈",
            "為君開酒腸，顛倒舞相飲。——孟郊",
            "曦光霽曙物，景曜鑠宵祲。——韓愈",
            "儒門雖大啟，奸首不敢闖。義泉雖至近，盜索不敢沁。——孟郊",
            "清琴試一揮，白鶴叫相喑。欲知心同樂，雙繭抽作紝。——孟郊"
        ],
        "notes": [
            ""
        ],
        "volume": "卷七百九十一",
        "no#": 7
    },
    {
        "title": "莎柵聯句",
        "author": "韓愈",
        "biography": "",
        "paragraphs": [
            "冰溪時咽絕，風櫪方軒舉。——韓愈",
            "此處不斷腸，定知無斷處。——孟郊"
        ],
        "notes": [
            ""
        ],
        "volume": "卷七百九十一",
        "no#": 8
    },
    {
        "title": "雨中寄孟刑部幾道聯句",
        "author": "韓愈",
        "biography": "",
        "paragraphs": [
            "秋潦淹轍跡，高居限參拜。——韓愈",
            "耿耿蓄良思，遙遙仰嘉話。——孟郊",
            "一晨長隔歲，百步遠殊界。——韓愈",
            "商聽饒清聳，悶懷空抑噫。——孟郊",
            "美君知道腴，逸步謝天械。——韓愈",
            "吟馨鑠紛雜，抱照瑩疑怪。——孟郊",
            "撞宏聲不掉，輸邈瀾逾殺。——韓愈",
            "簷瀉碎江喧，街流淺溪邁。——孟郊",
            "念初相遭逢，倖免因媒介。祛煩類決癰，愜興劇爬疥。——韓愈",
            "研文較幽玄，呼博騁雄快。今君軺方馳，伊我羽已鎩。——韓愈",
            "溫存感深惠，琢切奉明誡。——韓愈",
            "迨茲更凝情，暫阻若嬰瘵。欲知相從盡，靈珀拾纖芥。——孟郊",
            "欲知相益多，神藥銷宿憊。德符仙山岸，永立難欹壞。——孟郊",
            "氣涵秋天河，有朗無驚湃。——孟郊",
            "祥鳳遺蒿鷃，雲韶掩夷靺。爭名求鵠徒，騰口甚蟬喝。——韓愈",
            "未來聲已赫，始鼓敵前敗。鬥場再鳴先，遐路一飛屆。——韓愈",
            "東野繼奇躅，修綸懸眾犗。穿空細丘垤，照日陋菅蒯。——韓愈",
            "小生何足道，積慎如觸蠆。愔愔抱所諾，翼翼自申戒。——孟郊",
            "聖書空勘讀，盜食敢求嘬。惟當騎款段，豈望覿珪玠。——孟郊",
            "弱操愧筠杉，微芳比蕭z1。何以驗高明，柔中有剛夬。——孟郊"
        ],
        "notes": [
            ""
        ],
        "volume": "卷七百九十一",
        "no#": 9
    },
    {
        "title": "遠遊聯句",
        "author": "韓愈",
        "biography": "",
        "paragraphs": [
            "別腸車輪轉，一日一萬周。——孟郊",
            "離思春冰泮，爛漫不可收。——韓愈",
            "馳光忽以迫，飛轡誰能留。——孟郊",
            "取之詎灼灼，此去信悠悠。——李翱",
            "楚客宿江上，夜魂棲浪頭。曉日生遠岸，水芳綴孤舟。——孟郊",
            "村飲泊好木，野蔬拾新柔。獨含淒淒別，中結鬱鬱愁。——孟郊",
            "人憶舊行樂，鳥吟新得儔。——孟郊",
            "靈瑟時窅窅，霠猿夜啾啾。憤濤氣尚盛，恨竹淚空幽。——韓愈",
            "長懷絕無已，多感良自尤。即路涉獻歲，歸期眇涼秋。——韓愈",
            "兩歡日牢落，孤悲坐綢繆。——韓愈",
            "觀怪忽蕩漾，叩奇獨冥搜。海鯨吞明月，浪島沒大漚。——孟郊",
            "我有一寸鉤，欲釣千丈流。良知忽然遠，壯志鬱無抽。——孟郊",
            "魍魅暫出沒，蛟螭互蟠蟉。昌言拜舜禹，舉eM淩鬥牛。——韓愈",
            "懷糈饋賢屈，乘桴追聖丘。飄然天外步，豈肯區中囚。——韓愈",
            "楚些待誰吊，賈辭緘恨投。翳明弗可曉，秘魂安所求。——孟郊",
            "氣毒放逐域，蓼雜芳菲疇。當春忽淒涼，不枯亦颼飀。——孟郊",
            "貉謠眾猥款，巴語相咿嚘。默誓去外俗，嘉願還中州。——孟郊",
            "江生行既樂，躬輦自相戮。飲醇趣明代，味腥謝荒陬。——孟郊",
            "馳深鼓利楫，趨險驚蜚輶。系石沈靳尚，開弓射鴅吺。——韓愈",
            "路暗執屏翳，波驚戮陽侯。廣泛信縹緲，高行恣浮游。——韓愈",
            "外患蕭蕭去，中悒稍稍瘳。振衣造雲闕，跪坐陳清猷。——韓愈",
            "德風變讒巧，仁氣銷戈矛。名聲照西海，淑問無時休。——韓愈",
            "歸哉孟夫子，歸去無夷猶。——韓愈"
        ],
        "notes": [
            ""
        ],
        "volume": "卷七百九十一",
        "no#": 10
    },
    {
        "title": "晚秋郾城夜會聯句",
        "author": "韓愈",
        "biography": "",
        "paragraphs": [
            "從軍古雲樂，談笑青油幕。燈明夜觀棋，月暗秋城柝。——李正封",
            "羈客方寂曆，驚烏時落泊。語闌壯氣衰，酒醒寒砧作。——韓愈",
            "遇主貴陳力，夷凶匪兼弱。百牢犒輿師，千戶購首惡。——李正封",
            "平生恥論兵，末暮不輕諾。徒然感恩義，誰複論勳爵。——韓愈",
            "多士被沾汙，小夷施毒蠚。何當鑄劍戟。相與歸台閣。——李正封",
            "室婦歎鳴鸛，家人祝喜鵲。終朝考蓍龜，何日親烝礿。——韓愈",
            "間使斷津梁，潛軍索林薄。紅塵羽書靖，大水沙囊涸。——李正封",
            "銘山子所工，插羽余何怍。未足煩刀俎，只應輸管鑰。——韓愈",
            "雨矢逐天狼，電矛驅海若。靈誅固無縱，力戰誰敢卻。——李正封",
            "峨峨雲梯翔，赫赫火箭著。連空隳雉堞，照夜焚城郭。——韓愈",
            "軍門宣一令，廟算建三略。雷鼓揭千槍，浮橋交萬筰。——李正封",
            "蹂野馬雲騰，映原旗火鑠。疲氓墜將拯，殘虜狂可縛。——韓愈",
            "摧鋒若貙兕，超乘如猱玃。逢掖服翻慚，縵胡纓可愕。——李正封",
            "星隕聞雊雉，師興隨唳鶴。虎豹貪犬羊，鷹鸇憎鳥雀。——韓愈",
            "燒陂除積聚，灌壘失依託。憑軾諭昏迷，執殳征暴虐。——李正封",
            "倉空戰卒饑，月黑探兵錯。凶徒更蹈藉，逆族相啖嚼。——韓愈",
            "軸轤亙淮泗，旆旌連夏鄂。大野縱氐羌，長河浴騮駱。——李正封",
            "東西競角逐，遠近施矰繳。人怨童聚謠，天殃鬼行瘧。——韓愈",
            "漢刑支郡黜，周制閒田削。侯社退無功，鬼薪懲不恪。——李正封",
            "余雖司斧鑕，情本尚丘壑。且待獻俘囚，終當返耕獲。——韓愈",
            "槁街陳鈇鉞，桃塞興錢鎛。地理畫封疆，天文掃寥廓。——李正封",
            "天子憫瘡痍，將軍禁鹵掠。策勳封龍額，歸獸獲麟腳。——韓愈",
            "詰誅敬王怒，給複哀人瘼。澤發解兜鍪，酡顏傾鑿落。——李正封",
            "安存惟恐晚，洗雪不論昨。暮鳥已安巢，春蠶看滿箔。——韓愈",
            "聲明動朝闕，光寵耀京洛。旁午降絲綸，中堅擁鼓鐸。——李正封",
            "密坐列珠翠，高門塗粉雘。跋朝賀書飛，塞路歸鞍躍。——韓愈",
            "魏闕橫雲漢，秦關束岩崿。拜迎羅櫜鞬，問遺結囊橐。——李正封",
            "江淮永清晏，宇宙重開拓。是日號升平，此年名作噩。——韓愈",
            "洪赦方下究，武飆亦旁魄。南據定蠻陬，北攫空朔漠。——李正封",
            "儒生愜教化，武士猛刺斫。吾相兩優遊，他人雙落莫。——韓愈",
            "印從負鼎佩，門為登壇鑿。再入更顯嚴，九遷彌謇諤。——李正封",
            "賓筵盡狐趙，導騎多衛霍。國史擅芬芳，宮娃分綽約。——韓愈",
            "丹掖列鵷鷺，洪爐衣狐貉。摛文揮月毫，講劍淬霜鍔。——李正封",
            "命衣備藻火，賜樂兼拊搏。兩廂鋪氍毹，五鼎調勺藥。——韓愈",
            "帶垂蒼玉佩，轡蹙黃金絡。誘接喻登龍，趨馳狀傾藿。——李正封",
            "青娥翳長袖，紅頰吹鳴鑰。儻不忍辛勤，何由恣歡謔。——韓愈",
            "惟當早富貴，豈得暫寂寞。但擲雇笑金，仍祈卻老藥。——李正封",
            "歿廟配尊斝，生堂合y7鑮。安行庇松篁，高臥枕莞蒻。——韓愈",
            "洗沐恣蘭芷，割烹厭腗臄。喜顏非忸怩，達志無隕獲。——李正封",
            "詼諧酒席展，慷慨戎裝著。斬馬祭旄纛，炰羔禮芒屩。——韓愈",
            "山多離隱豹，野有求伸蠖。推選閱群材，薦延搜一鶚。——李正封",
            "左右供諂譽，親交獻諛噱。名聲載揄揚，權勢實熏灼。——韓愈",
            "道舊生感激，當歌發酬酢。群孫輕綺紈，下客豐醴酪。——李正封",
            "窮天貢琛異，匝海賜酺醵。作樂鼓還槌，從禽弓始彍。——韓愈",
            "取歡移日飲，求勝通宵博。五白氣爭呼，六奇心運度。——李正封",
            "恩澤誠布濩，嚚頑已簫勺。告成上雲亭，考古垂矩矱。——韓愈",
            "前堂清夜吹，東第良晨酌。池蓮拆秋房，院竹翻夏籜。——李正封",
            "五狩朝恒岱，三畋宿楊柞。農書乍討論，馬法長懸格。——韓愈",
            "雪下收新息，陽生過京索。爾牛時寢訛，我僕或歌咢。——李正封",
            "帝載彌天地，臣辭劣螢爝。為詩安能詳，庶用存糟粕。——韓愈"
        ],
        "notes": [
            ""
        ],
        "volume": "卷七百九十一",
        "no#": 11
    },
    {
        "title": "石鼎聯句",
        "author": "韓愈",
        "biography": "",
        "paragraphs": [
            "巧匠斫山骨，刳中事煎烹。——劉師服",
            "直柄未當權，塞口且吞聲。——侯喜",
            "龍頭縮菌蠢，豕腹漲彭亨。——軒轅彌明",
            "外苞幹蘚文，中有暗浪驚。——劉師服",
            "在冷足自安，遭焚意彌貞。——侯喜",
            "謬當鼎鼐間，妄使水火爭。——軒轅彌明",
            "大似烈士膽，圓如戰馬纓。——劉師服",
            "上比香爐尖，下與鏡面平。——侯喜",
            "秋瓜未落蒂，凍芋強抽萌。——軒轅彌明",
            "一塊元氣閉，細泉幽竇傾。——劉師服",
            "不值輸寫處，焉知懷抱清。——侯喜",
            "方當洪爐然，益見小器盈。——軒轅彌明",
            "睆睆無刃跡，團團類天成。——劉師服",
            "遙疑龜負圖，出曝曉正晴。——侯喜",
            "旁有雙耳穿，上有孤髻撐。或訝短尾銚，又似無足鐺。——劉師服",
            "可惜寒食球，擲此傍路坑。——侯喜",
            "何當出灰灺，無計離瓶罌。——軒轅彌明",
            "陋質荷斟酌，狹中愧提擎。——劉師服",
            "豈能煮仙藥，但未汙羊羹。——侯喜",
            "形模婦女笑，度量兒童輕。——軒轅彌明",
            "徒示堅重性，不過升合盛。——劉師服",
            "傍似廢轂仰，側見折軸橫。——侯喜",
            "時於蚯蚓竅，微作蒼蠅鳴。——軒轅彌明",
            "以茲翻溢愆，實負任使誠。——劉師服",
            "常居顧盼地，敢有漏泄情。——侯喜",
            "寧依暖爇弊，不與寒涼並。——軒轅彌明",
            "區區徒自效，瑣瑣不足呈。——侯喜",
            "迴旋但兀兀，開闔惟鏗鏗。——劉師服",
            "全勝瑚璉貴，空有口傳名。豈比俎豆古，不為手所撜。——軒轅彌明",
            "磨礱去圭角，浸潤著光精。願君莫嘲誚，此物方施行。——軒轅彌明"
        ],
        "notes": [
            ""
        ],
        "volume": "卷七百九十一",
        "no#": 12
    },
    {
        "title": "有所思聯句",
        "author": "孟郊",
        "biography": "",
        "paragraphs": [
            "相思繞我心，日夕千萬重。年光坐婉娩，春淚銷顏容。——孟郊",
            "台鏡晦舊暉，庭草滋深茸。望夫山上石，別劍水中龍。——韓愈"
        ],
        "notes": [
            ""
        ],
        "volume": "卷七百九十一",
        "no#": 13
    },
    {
        "title": "遣興聯句",
        "author": "孟郊",
        "biography": "",
        "paragraphs": [
            "我心隨月光，寫君庭中央。——孟郊",
            "月光有時晦，我心安所忘。——韓愈",
            "常恐金石契，斷為相思腸。——孟郊",
            "平生無百歲，岐路有四方。——韓愈",
            "四方各異俗，適異非所將。——孟郊",
            "駑蹄顧挫秣，逸翮遺稻粱。——韓愈",
            "時危抱獨沈，道泰懷同翔。——孟郊",
            "獨居久寂默，相顧聊慨慷。——韓愈",
            "慨慷丈夫志，可以曜鋒鋩。——孟郊",
            "蘧甯知卷舒，孔顏識行藏。——韓愈",
            "殷鑒諒不遠，佩蘭永芬芳。——孟郊",
            "苟無夫子聽，誰使知音揚。——韓愈"
        ],
        "notes": [
            ""
        ],
        "volume": "卷七百九十一",
        "no#": 14
    },
    {
        "title": "贈劍客李園聯句",
        "author": "孟郊",
        "biography": "",
        "paragraphs": [
            "天地有靈術，得之者惟君。——孟郊",
            "築爐地區外，積火燒氛氳。——韓愈",
            "照海鑠幽怪，滿空歊異氛。——孟郊",
            "山磨電奕奕，水淬龍蝹蝹。——韓愈",
            "太一裝以寶，列仙篆其文。——孟郊",
            "可用懾百神，豈惟壯三軍。——韓愈",
            "有時幽匣吟，忽似深潭聞。——孟郊",
            "風胡久已死，此劍將誰分。——韓愈",
            "行當獻天子，然後致殊勳。——孟郊",
            "豈如豐城下，空有鬥間雲。——韓愈"
        ],
        "notes": [
            ""
        ],
        "volume": "卷七百九十一",
        "no#": 15
    },
    {
        "title": "過海聯句",
        "author": "賈島",
        "biography": "",
        "paragraphs": [
            "沙鳥浮還沒，山雲斷複連。——高麗使",
            "棹穿波底月，船壓水中天。——賈島"
        ],
        "notes": [
            ""
        ],
        "volume": "卷七百九十一",
        "no#": 16
    }
]