[
    {
        "title": "中秋夜有懷",
        "author": "許彬",
        "biography": "",
        "paragraphs": [
            "趨馳早晚休，一歲又殘秋。若只如今日，何難致白頭。",
            "滄波歸處遠，旅舍向邊愁。賴見前賢說，窮通不自由。"
        ],
        "notes": [
            ""
        ],
        "volume": "卷六百七十八",
        "no#": 1
    },
    {
        "title": "尋白石山人澗",
        "author": "許彬",
        "biography": "",
        "paragraphs": [
            "路窮川島上，果值古仙家。陰洞長鳴磬，石泉寒泛花。",
            "莓苔深峭壁，煙靄積層崖。難見囊中術，人間有歲華。"
        ],
        "notes": [
            ""
        ],
        "volume": "卷六百七十八",
        "no#": 2
    },
    {
        "title": "遊頭陀寺上方",
        "author": "許彬",
        "biography": "",
        "paragraphs": [
            "高步陟崔嵬，吟閑路惜回。寺從何代有，僧是梵宮來。",
            "暮靄連沙積，餘霞逼檻開。更期招靜者，長嘯上方台。"
        ],
        "notes": [
            ""
        ],
        "volume": "卷六百七十八",
        "no#": 3
    },
    {
        "title": "歸山夜發湖中",
        "author": "許彬",
        "biography": "",
        "paragraphs": [
            "廣澤去無邊，夜程風信偏。疏星遙抵浪，遠燒似迎船。",
            "響嶽猿相次，翻空雁接連。北歸家業就，深處更逾年。"
        ],
        "notes": [
            ""
        ],
        "volume": "卷六百七十八",
        "no#": 4
    },
    {
        "title": "同友人會裴明府縣樓",
        "author": "許彬",
        "biography": "",
        "paragraphs": [
            "開閣雨吹塵，陶家揖上賓。湖山萬疊翠，汀樹一行春。",
            "景逼歸簷燕，歌喧已醉身。登臨興未足，喜有數年因。"
        ],
        "notes": [
            ""
        ],
        "volume": "卷六百七十八",
        "no#": 5
    },
    {
        "title": "荊山夜泊與親友遇",
        "author": "許彬",
        "biography": "",
        "paragraphs": [
            "山海兩分歧，停舟偶此期。別來何限意，相見卻無詞。",
            "坐永神疑夢，愁多鬢欲絲。趨名易遲晚，此去莫經時。"
        ],
        "notes": [
            ""
        ],
        "volume": "卷六百七十八",
        "no#": 6
    },
    {
        "title": "北遊夜懷",
        "author": "許彬",
        "biography": "",
        "paragraphs": [
            "苦心終是否，舍此複無營。已致歸成晚，非緣去有程。",
            "館空吟向月，霜曙坐聞更。住久誰相問，馳羸又獨行。"
        ],
        "notes": [
            ""
        ],
        "volume": "卷六百七十八",
        "no#": 7
    },
    {
        "title": "重經漢南",
        "author": "許彬",
        "biography": "",
        "paragraphs": [
            "分散多如此，人情豈自由。重來看月夕，不似去年秋。",
            "息慮雖孤寢，論空未識愁。須同醉鄉者，萬事付江流。"
        ],
        "notes": [
            ""
        ],
        "volume": "卷六百七十八",
        "no#": 8
    },
    {
        "title": "湘江",
        "author": "許彬",
        "biography": "",
        "paragraphs": [
            "孤舟方此去，嘉景稱于聞。煙盡九峰雪，雨生諸派雲。",
            "沙寒鴻鵠聚，底極龜魚分。異日誰為侶，逍遙耕釣群。"
        ],
        "notes": [
            ""
        ],
        "volume": "卷六百七十八",
        "no#": 9
    },
    {
        "title": "黔中書事",
        "author": "許彬",
        "biography": "",
        "paragraphs": [
            "巴蜀水南偏，山窮塞壘寬。歲時將近臘，草樹未知寒。",
            "獨狖啼朝雨，群牛向暮灘。更聞蠻俗近，烽火不艱難。"
        ],
        "notes": [
            ""
        ],
        "volume": "卷六百七十八",
        "no#": 10
    },
    {
        "title": "經李翰林廬山屏風疊所居",
        "author": "許彬",
        "biography": "",
        "paragraphs": [
            "放逐非多罪，江湖偶不回。深居應有謂，濟代豈無才。",
            "疊巘晴舒障，寒川暗動雷。誰能續高興，醉死一千杯。"
        ],
        "notes": [
            ""
        ],
        "volume": "卷六百七十八",
        "no#": 11
    },
    {
        "title": "酬簡寂熊尊師以趙員外廬山草堂見借",
        "author": "許彬",
        "biography": "",
        "paragraphs": [
            "豈易投居止，廬山得此峰。主人曾已許，仙客偶相逢。",
            "顧己恩難答，窮經業未慵。還能勵僮僕，稍更補杉松。"
        ],
        "notes": [
            ""
        ],
        "volume": "卷六百七十八",
        "no#": 12
    },
    {
        "title": "寄懷孫處士",
        "author": "許彬",
        "biography": "",
        "paragraphs": [
            "生平酌與吟，誰是見君心。上國一歸去，滄波閑至今。",
            "鐘繁秋寺遠，岸闊晚濤深。疏放長如此，何人更得尋。"
        ],
        "notes": [
            ""
        ],
        "volume": "卷六百七十八",
        "no#": 13
    },
    {
        "title": "漢南懷友人",
        "author": "許彬",
        "biography": "",
        "paragraphs": [
            "此身西複東，何計此相逢。夢盡吳越水，恨深湘漢鐘。",
            "積雲開去路，曙雪疊前峰。誰即知非舊，憐君忽見容。"
        ],
        "notes": [
            ""
        ],
        "volume": "卷六百七十八",
        "no#": 14
    },
    {
        "title": "送人下第歸江州",
        "author": "許彬",
        "biography": "",
        "paragraphs": [
            "名高不俟召，操賦獻君門。偶屈應緣數，他人盡為冤。",
            "新春城外路，舊隱水邊村。歸去無勞久，知音待更論。"
        ],
        "notes": [
            ""
        ],
        "volume": "卷六百七十八",
        "no#": 15
    },
    {
        "title": "送蘇處士歸西山",
        "author": "許彬",
        "biography": "",
        "paragraphs": [
            "南游何所為，一篋又空歸。守道安清世，無心換白衣。",
            "深溪猿共暮，絕頂客來稀。早晚還相見，論詩更及微。"
        ],
        "notes": [
            ""
        ],
        "volume": "卷六百七十八",
        "no#": 16
    },
    {
        "title": "送李處士歸山",
        "author": "許彬",
        "biography": "",
        "paragraphs": [
            "舊山來複去，不與世人論。得道書留篋，忘機酒滿尊。",
            "溪軒松偃坐，石室水臨門。應有頻相訪，相看坐到昏。"
        ],
        "notes": [
            ""
        ],
        "volume": "卷六百七十八",
        "no#": 17
    },
    {
        "title": "送新羅客歸",
        "author": "許彬",
        "biography": "",
        "paragraphs": [
            "君家滄海外，一別見何因。風土難知教，程途自致貧。",
            "浸天波色晚，橫吹鳥行春。明發千檣下，應為更遠人。"
        ],
        "notes": [
            ""
        ],
        "volume": "卷六百七十八",
        "no#": 18
    },
    {
        "title": "府試萊城晴日望三山",
        "author": "許彬",
        "biography": "",
        "paragraphs": [
            "不易識蓬瀛，憑高望有程。盤根出巨浸，遠色到孤城。",
            "隱隱排雲峻，層層就日明。淨收殘靄盡，浮動嫩嵐輕。",
            "縱目徒多暇，馳心累發誠。從容更何往，此路徹三清。"
        ],
        "notes": [
            ""
        ],
        "volume": "卷六百七十八",
        "no#": 19
    },
    {
        "title": "題故李賓客廬山草堂",
        "author": "許彬",
        "biography": "",
        "paragraphs": [
            "難窮林下趣，坐使致君恩。術業行當代，封章動諫垣。",
            "已明邪佞跡，幾雪薜蘿冤。報主深知此，憂民詎可論。",
            "名將山共古，跡與道俱存。為謝重來者，何人更及門。"
        ],
        "notes": [
            ""
        ],
        "volume": "卷六百七十八",
        "no#": 20
    }
]