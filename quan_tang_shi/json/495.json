[
    {
        "title": "不赴拾遺召",
        "author": "費冠卿",
        "biography": "",
        "paragraphs": [
            "君親同是先王道，何如骨肉一處老。",
            "也知臣子合佐時，自古榮華誰可保。"
        ],
        "notes": [
            ""
        ],
        "volume": "卷四百九十五",
        "no#": 1
    },
    {
        "title": "閒居即事",
        "author": "費冠卿",
        "biography": "",
        "paragraphs": [
            "生計唯將三尺僮，學他賢者隱牆東。照眠夜後多因月，",
            "子房仙去孔明死，更有何人解指蹤。"
        ],
        "notes": [
            ""
        ],
        "volume": "卷四百九十五",
        "no#": 2
    },
    {
        "title": "酬範中丞見",
        "author": "費冠卿",
        "biography": "",
        "paragraphs": [
            "花宮柳陌正從行，紫袂金鞍問姓名。戰國方須禮幹木，",
            "直為雲泥相去遠，一言知己殺身輕。"
        ],
        "notes": [
            ""
        ],
        "volume": "卷四百九十五",
        "no#": 3
    },
    {
        "title": "秋日與冷然上人寺莊觀稼",
        "author": "費冠卿",
        "biography": "",
        "paragraphs": [
            "世人從擾擾，獨自愛身閑。美景當新霽，隨僧過遠山。",
            "村橋出秋稼，空翠落澄灣。唯有中林犬，猶應望我還。"
        ],
        "notes": [
            ""
        ],
        "volume": "卷四百九十五",
        "no#": 4
    },
    {
        "title": "題中峰",
        "author": "費冠卿",
        "biography": "",
        "paragraphs": [
            "中峰高拄泬寥天，上有茅庵與石泉。",
            "晴景獵人曾望見，青藍色裏一僧禪。"
        ],
        "notes": [
            ""
        ],
        "volume": "卷四百九十五",
        "no#": 5
    },
    {
        "title": "蒙召拜拾遺書情二首",
        "author": "費冠卿",
        "biography": "",
        "paragraphs": [
            "拾遺帝側知難得，官緊才微恐不勝。",
            "好是中朝絕親友，九華山下詔來征。",
            "三千裏外一微臣，二十年來任運身。",
            "今日忽蒙天子召，自慚驚動國中人。"
        ],
        "notes": [
            ""
        ],
        "volume": "卷四百九十五",
        "no#": 6
    },
    {
        "title": "掛樹藤",
        "author": "費冠卿",
        "biography": "",
        "paragraphs": [
            "本為獨立難，寄彼高樹枝。蔓衍數條遠，溟蒙千朵垂。",
            "向日助成陰，當風藉持危。誰言柔可屈，坐見蟠蛟螭。"
        ],
        "notes": [
            ""
        ],
        "volume": "卷四百九十五",
        "no#": 7
    },
    {
        "title": "枕流石",
        "author": "費冠卿",
        "biography": "",
        "paragraphs": [
            "不為幽岸隱，古色涵空出。願以清泚流，鑒此堅貞質。",
            "傍臨玉光潤，時瀉苔花密。往往驚游鱗，尚疑垂釣日。"
        ],
        "notes": [
            ""
        ],
        "volume": "卷四百九十五",
        "no#": 8
    },
    {
        "title": "久居京師感懷詩",
        "author": "費冠卿",
        "biography": "",
        "paragraphs": [
            "煢獨不為苦，求名始辛酸。上國無交親，請謁多少難。",
            "九月風到面，羞汗成冰片。求名俟公道，名與公道遠。",
            "力盡得一名，他喜我且輕。家書十年絕，歸去知誰榮。",
            "馬嘶渭橋柳，特地起秋聲。"
        ],
        "notes": [
            ""
        ],
        "volume": "卷四百九十五",
        "no#": 9
    },
    {
        "title": "答蕭建",
        "author": "費冠卿",
        "biography": "",
        "paragraphs": [
            "自地上青峰，懸崖一萬重。踐危頻側足，登塹半齊胸。",
            "飛狖啼攀桂，遊人喘倚松。入林寒z9々，近瀑雨濛濛。",
            "徑滑石棱上，寺開山掌中。幡花撲淨地，台殿印晴空。",
            "勝境層層別，高僧院院逢。泉魚候洗缽，老玃戲撞鐘。",
            "外戶憑雲掩，中廚課水舂。搜泥時和麵，拾橡半添穜。",
            "渡壑緣槎險，持燈入洞窮。夾天開壁峭，透石蹙波雄。",
            "潤藹清無土，潭深碧有龍。畬田一片淨，谷樹萬株濃。",
            "野客登臨慣，山房幽寂同。寒爐樹根火，夏牖竹稍風。",
            "邊鄙籌賢相，黔黎托聖躬。君能棄名利，歲晏一相從。"
        ],
        "notes": [
            ""
        ],
        "volume": "卷四百九十五",
        "no#": 10
    },
    {
        "title": "代書問費征君九華亭",
        "author": "蕭建",
        "biography": "",
        "paragraphs": [
            "見說九華峰上寺，日宮猶在下方開。",
            "其中幽境客難到，請為詩中圖畫來。"
        ],
        "notes": [
            ""
        ],
        "volume": "卷四百九十五",
        "no#": 11
    },
    {
        "title": "獻主文",
        "author": "劉虛白",
        "biography": "",
        "paragraphs": [
            "二十年前此夜中，一般燈燭一般風。",
            "不知歲月能多少，猶著麻衣待至公。"
        ],
        "notes": [
            ""
        ],
        "volume": "卷四百九十五",
        "no#": 12
    },
    {
        "title": "句",
        "author": "劉虛白",
        "biography": "",
        "paragraphs": [
            "知道醉鄉無戶稅，任他荒卻下丹田。"
        ],
        "notes": [
            ""
        ],
        "volume": "卷四百九十五",
        "no#": 13
    },
    {
        "title": "山出雲",
        "author": "張複",
        "biography": "",
        "paragraphs": [
            "山靜雲初吐，霏微觸石新。無心離碧岫，有葉占青春。",
            "散類如虹氣，輕同不讓塵。淩空還似翼，映潤欲成鱗。",
            "異起臨汾鼎，疑隨出峽神。為霖終濟旱，非獨降賢人。"
        ],
        "notes": [
            ""
        ],
        "volume": "卷四百九十五",
        "no#": 14
    },
    {
        "title": "山出雲",
        "author": "張勝之",
        "biography": "",
        "paragraphs": [
            "片雲初出岫，孤迥色難親。蓋小辭山近，根輕觸石新。",
            "飄颻經綠野，明麗照晴春。拂樹疑舒葉，臨流似結鱗。",
            "從龍方有感，捧日豈無因。看取為霖去，恩沾雨露均。"
        ],
        "notes": [
            ""
        ],
        "volume": "卷四百九十五",
        "no#": 15
    }
]