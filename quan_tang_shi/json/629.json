[
    {
        "title": "和襲美友人許惠酒以詩征之",
        "author": "陸龜蒙",
        "biography": "",
        "paragraphs": [
            "凍醪初漉嫩如春，輕蟻漂漂雜蕊塵。",
            "得伴方平同一醉，明朝應作蔡經身。"
        ],
        "notes": [
            ""
        ],
        "volume": "卷六百二十九",
        "no#": 1
    },
    {
        "title": "聞圓載上人挾儒書洎釋典歸日本國，更作一絕以送",
        "author": "陸龜蒙",
        "biography": "",
        "paragraphs": [
            "九流三藏一時傾，萬軸光淩渤澥聲。",
            "從此遺編東去後，卻應荒外有諸生。"
        ],
        "notes": [
            ""
        ],
        "volume": "卷六百二十九",
        "no#": 2
    },
    {
        "title": "閑吟",
        "author": "陸龜蒙",
        "biography": "",
        "paragraphs": [
            "閑吟料得三更盡，始把孤燈背竹窗。",
            "一夜西風高浪起，不教歸夢過寒江。"
        ],
        "notes": [
            ""
        ],
        "volume": "卷六百二十九",
        "no#": 3
    },
    {
        "title": "秘色越器",
        "author": "陸龜蒙",
        "biography": "",
        "paragraphs": [
            "九秋風露越窯開，奪得千峰翠色來。",
            "好向中宵盛沆瀣，共嵇中散鬥遺杯。"
        ],
        "notes": [
            ""
        ],
        "volume": "卷六百二十九",
        "no#": 4
    },
    {
        "title": "景陽宮井",
        "author": "陸龜蒙",
        "biography": "",
        "paragraphs": [
            "古堞煙埋宮井樹，陳主吳姬墮泉處。",
            "舜沒蒼梧萬里雲，卻不聞將二妃去。"
        ],
        "notes": [
            ""
        ],
        "volume": "卷六百二十九",
        "no#": 5
    },
    {
        "title": "江南二首",
        "author": "陸龜蒙",
        "biography": "",
        "paragraphs": [
            "便風船尾香粳熟，細雨層頭赤鯉跳。",
            "待得江餐閑望足，日斜方動木蘭橈。",
            "村邊紫豆花垂次，岸上紅梨葉戰初。",
            "莫怪煙中重回首，酒家青紵一行書。"
        ],
        "notes": [
            ""
        ],
        "volume": "卷六百二十九",
        "no#": 6
    },
    {
        "title": "溪思雨中",
        "author": "陸龜蒙",
        "biography": "",
        "paragraphs": [
            "雨映前山萬絇絲，櫓聲衝破似鳴機。",
            "無端織得愁成段，堪作騷人酒病衣。"
        ],
        "notes": [
            ""
        ],
        "volume": "卷六百二十九",
        "no#": 7
    },
    {
        "title": "江城夜泊",
        "author": "陸龜蒙",
        "biography": "",
        "paragraphs": [
            "漏移寒箭丁丁急，月掛虛弓靄靄明。",
            "此夜離魂堪射斷，更須江笛兩三聲。"
        ],
        "notes": [
            ""
        ],
        "volume": "卷六百二十九",
        "no#": 8
    },
    {
        "title": "宮人斜",
        "author": "陸龜蒙",
        "biography": "",
        "paragraphs": [
            "草著愁煙似不春，晚鶯哀怨問行人。",
            "須知一種埋香骨，猶勝昭君作虜塵。"
        ],
        "notes": [
            ""
        ],
        "volume": "卷六百二十九",
        "no#": 9
    },
    {
        "title": "送棋客",
        "author": "陸龜蒙",
        "biography": "",
        "paragraphs": [
            "滿目山川似勢棋，況當秋雁正斜飛。",
            "金門若召羊玄保，賭取江東太守歸。"
        ],
        "notes": [
            ""
        ],
        "volume": "卷六百二十九",
        "no#": 10
    },
    {
        "title": "漢宮詞",
        "author": "陸龜蒙",
        "biography": "",
        "paragraphs": [
            "招靈閣上霓旌絕，柏梁台中珠翠稠。",
            "一身三十六宮夜，露滴玉盤青桂秋。"
        ],
        "notes": [
            ""
        ],
        "volume": "卷六百二十九",
        "no#": 11
    },
    {
        "title": "上清",
        "author": "陸龜蒙",
        "biography": "",
        "paragraphs": [
            "玉林風露寂寥清，仙妃對月閑吹笙。",
            "新篁冷澀曲未盡，細拂雲枝棲鳳驚。"
        ],
        "notes": [
            ""
        ],
        "volume": "卷六百二十九",
        "no#": 12
    },
    {
        "title": "秋荷",
        "author": "陸龜蒙",
        "biography": "",
        "paragraphs": [
            "蒲茸承露有佳色，茭葉束煙如效顰。",
            "盈盈一水不得渡，冷翠遺香愁向人。"
        ],
        "notes": [
            ""
        ],
        "volume": "卷六百二十九",
        "no#": 13
    },
    {
        "title": "有別二首",
        "author": "陸龜蒙",
        "biography": "",
        "paragraphs": [
            "且將絲wf系蘭舟，醉下煙汀減去愁。",
            "江上有樓君莫上，落花隨浪正東流。",
            "池上已看鶯舌默，雲間應即雁翰開。",
            "唯愁別後當風立，萬樹將秋入恨來。"
        ],
        "notes": [
            ""
        ],
        "volume": "卷六百二十九",
        "no#": 14
    },
    {
        "title": "病中曉思",
        "author": "陸龜蒙",
        "biography": "",
        "paragraphs": [
            "月墮霜西竹井寒，轆轤絲凍下瓶難。",
            "幽人病久渾成渴，愁見龍書一鼎幹。"
        ],
        "notes": [
            ""
        ],
        "volume": "卷六百二十九",
        "no#": 15
    },
    {
        "title": "送友人之湖上",
        "author": "陸龜蒙",
        "biography": "",
        "paragraphs": [
            "故人溪上有漁舟，竿倚風蘋夜不收。",
            "欲寄一函聊問訊，洪喬寧作置書郵。"
        ],
        "notes": [
            ""
        ],
        "volume": "卷六百二十九",
        "no#": 16
    },
    {
        "title": "寒日逢僧",
        "author": "陸龜蒙",
        "biography": "",
        "paragraphs": [
            "瘦脛高褰梵屟輕，野塘風勁錫環鳴。",
            "如何不向深山裏，坐擁閑雲過一生。"
        ],
        "notes": [
            ""
        ],
        "volume": "卷六百二十九",
        "no#": 17
    },
    {
        "title": "冬柳",
        "author": "陸龜蒙",
        "biography": "",
        "paragraphs": [
            "柳汀斜對野人窗，零落衰條傍曉江。",
            "正是霜風飄斷處，寒鷗驚起一雙雙。"
        ],
        "notes": [
            ""
        ],
        "volume": "卷六百二十九",
        "no#": 18
    },
    {
        "title": "寄友人",
        "author": "陸龜蒙",
        "biography": "",
        "paragraphs": [
            "敬亭寒夜溪聲裏，同聽先生講太玄。",
            "上得雲梯不回首，釣竿猶在五湖邊。"
        ],
        "notes": [
            ""
        ],
        "volume": "卷六百二十九",
        "no#": 19
    },
    {
        "title": "島樹",
        "author": "陸龜蒙",
        "biography": "",
        "paragraphs": [
            "波濤漱苦盤根淺，風雨飄多著葉遲。",
            "迥出孤煙殘照裏，鷺鶿相對立高枝。"
        ],
        "notes": [
            ""
        ],
        "volume": "卷六百二十九",
        "no#": 20
    },
    {
        "title": "頭陀僧",
        "author": "陸龜蒙",
        "biography": "",
        "paragraphs": [
            "萬峰圍繞一峰深，向此長修苦行心。",
            "自掃雪中歸鹿跡，天明恐被獵人尋。"
        ],
        "notes": [
            ""
        ],
        "volume": "卷六百二十九",
        "no#": 21
    },
    {
        "title": "晚渡",
        "author": "陸龜蒙",
        "biography": "",
        "paragraphs": [
            "半波風雨半波晴，漁曲飄秋野調清。",
            "各樣蓮船逗村去，笠簷蓑袂有殘聲。"
        ],
        "notes": [
            ""
        ],
        "volume": "卷六百二十九",
        "no#": 22
    },
    {
        "title": "贈老僧二首",
        "author": "陸龜蒙",
        "biography": "",
        "paragraphs": [
            "枯貌自同霜裏木，餘生唯指佛前燈。",
            "少時寫得坐禪影，今見問人何處僧。",
            "自有家山供衲線，不離溪曲取庵茅。",
            "舊曾聞說林中鳥，定後長來頂上巢。"
        ],
        "notes": [
            ""
        ],
        "volume": "卷六百二十九",
        "no#": 23
    },
    {
        "title": "憶山泉",
        "author": "陸龜蒙",
        "biography": "",
        "paragraphs": [
            "一夜寒聲來夢裏，平明著屐到聲邊。",
            "心期盛夏同過此，脫卻荷衣石上眠。"
        ],
        "notes": [
            ""
        ],
        "volume": "卷六百二十九",
        "no#": 24
    },
    {
        "title": "白芙蓉",
        "author": "陸龜蒙",
        "biography": "",
        "paragraphs": [
            "澹然相對卻成勞，月染風裁個個高。",
            "似說玉皇親謫墮，至今猶著水霜袍。"
        ],
        "notes": [
            ""
        ],
        "volume": "卷六百二十九",
        "no#": 25
    },
    {
        "title": "嚴光釣台",
        "author": "陸龜蒙",
        "biography": "",
        "paragraphs": [
            "片帆竿外揖清風，石立雲孤萬古中。",
            "不是狂奴為故態，仲華爭得黑頭公。"
        ],
        "notes": [
            ""
        ],
        "volume": "卷六百二十九",
        "no#": 26
    },
    {
        "title": "讀陳拾遺集",
        "author": "陸龜蒙",
        "biography": "",
        "paragraphs": [
            "蓬顆何時與恨平，蜀江衣帶蜀山輕。",
            "尋聞騎士梟黃祖，自是無人祭禰衡。"
        ],
        "notes": [
            ""
        ],
        "volume": "卷六百二十九",
        "no#": 27
    },
    {
        "title": "吳宮懷古",
        "author": "陸龜蒙",
        "biography": "",
        "paragraphs": [
            "香徑長洲盡棘叢，奢雲豔雨只悲風。",
            "吳王事事須亡國，未必西施勝六宮。"
        ],
        "notes": [
            ""
        ],
        "volume": "卷六百二十九",
        "no#": 28
    },
    {
        "title": "送琴客之建康",
        "author": "陸龜蒙",
        "biography": "",
        "paragraphs": [
            "蕙風杉露共泠泠，三峽寒泉漱玉清。",
            "君到南朝訪遺事，柳家雙鎖舊知名。"
        ],
        "notes": [
            ""
        ],
        "volume": "卷六百二十九",
        "no#": 29
    },
    {
        "title": "閨怨",
        "author": "陸龜蒙",
        "biography": "",
        "paragraphs": [
            "白袷行人又遠遊，日斜空上映花樓。",
            "愁絲墮絮相逢著，絆惹春風卒未休。"
        ],
        "notes": [
            ""
        ],
        "volume": "卷六百二十九",
        "no#": 30
    },
    {
        "title": "丁香",
        "author": "陸龜蒙",
        "biography": "",
        "paragraphs": [
            "江上悠悠人不問，十年雲外醉中身。",
            "殷勤解卻丁香結，縱放繁枝散誕春。"
        ],
        "notes": [
            ""
        ],
        "volume": "卷六百二十九",
        "no#": 31
    },
    {
        "title": "種蒲",
        "author": "陸龜蒙",
        "biography": "",
        "paragraphs": [
            "杜若溪邊手自移，旋抽煙劍碧參差。",
            "何時織得孤帆去，懸向秋風訪所思。"
        ],
        "notes": [
            ""
        ],
        "volume": "卷六百二十九",
        "no#": 32
    },
    {
        "title": "范蠡",
        "author": "陸龜蒙",
        "biography": "",
        "paragraphs": [
            "平吳專越禍胎深，豈是功成有去心。",
            "勾踐不知嫌鳥喙，歸來猶自鑄良金。"
        ],
        "notes": [
            ""
        ],
        "volume": "卷六百二十九",
        "no#": 33
    },
    {
        "title": "山僧二首",
        "author": "陸龜蒙",
        "biography": "",
        "paragraphs": [
            "山蘚幾重生草履，澗泉長自滿銅瓶。",
            "時將如意敲眠虎，遣向林間坐聽經。",
            "一夏不離蒼島上，秋來頻話石城南。",
            "思歸瀑布聲前坐，卻把松枝拂舊庵。"
        ],
        "notes": [
            ""
        ],
        "volume": "卷六百二十九",
        "no#": 34
    },
    {
        "title": "上雲樂",
        "author": "陸龜蒙",
        "biography": "",
        "paragraphs": [
            "青絲作筰桂為船，白兔搗藥蝦蟆丸。",
            "便浮天漢泊星渚，回首笑君承露盤。"
        ],
        "notes": [
            ""
        ],
        "volume": "卷六百二十九",
        "no#": 35
    },
    {
        "title": "新秋雜題六首：眠",
        "author": "陸龜蒙",
        "biography": "",
        "paragraphs": [
            "一簟臨窗薤葉秋，小簾風蕩半離鉤。",
            "魂清雨急夢難到，身在五湖波上頭。"
        ],
        "notes": [
            ""
        ],
        "volume": "卷六百二十九",
        "no#": 36
    },
    {
        "title": "新秋雜題六首：行",
        "author": "陸龜蒙",
        "biography": "",
        "paragraphs": [
            "尋人直到月塢北，覓鶴便過雲峰西。",
            "只今猶有疏野調，但繞莓苔風雨畦。"
        ],
        "notes": [
            ""
        ],
        "volume": "卷六百二十九",
        "no#": 37
    },
    {
        "title": "新秋雜題六首：倚",
        "author": "陸龜蒙",
        "biography": "",
        "paragraphs": [
            "橘下凝情香染巾，竹邊留思露搖身。",
            "背煙垂首盡日立，憶得山中無事人。"
        ],
        "notes": [
            ""
        ],
        "volume": "卷六百二十九",
        "no#": 38
    },
    {
        "title": "新秋雜題六首：吟",
        "author": "陸龜蒙",
        "biography": "",
        "paragraphs": [
            "憶山搖膝石上晚，懷古掉頭溪畔涼。",
            "有時得句一聲發，驚起鷺鶿和夕陽。"
        ],
        "notes": [
            ""
        ],
        "volume": "卷六百二十九",
        "no#": 39
    },
    {
        "title": "新秋雜題六首：食",
        "author": "陸龜蒙",
        "biography": "",
        "paragraphs": [
            "日午空齋帶睡痕，水蔬山藥薦盤飧。",
            "林烏信我無機事，長到而今下石盆。"
        ],
        "notes": [
            ""
        ],
        "volume": "卷六百二十九",
        "no#": 40
    },
    {
        "title": "新秋雜題六首：坐",
        "author": "陸龜蒙",
        "biography": "",
        "paragraphs": [
            "偶避蟬聲來隙地，忽隨鴻影入遼天。",
            "閑僧不會寂寥意，道學西方人坐禪。"
        ],
        "notes": [
            ""
        ],
        "volume": "卷六百二十九",
        "no#": 41
    },
    {
        "title": "新沙",
        "author": "陸龜蒙",
        "biography": "",
        "paragraphs": [
            "渤澥聲中漲小堤，官家知後海鷗知。",
            "蓬萊有路教人到，應亦年年稅紫芝。"
        ],
        "notes": [
            ""
        ],
        "volume": "卷六百二十九",
        "no#": 42
    },
    {
        "title": "鄴宮詞二首",
        "author": "陸龜蒙",
        "biography": "",
        "paragraphs": [
            "魏武平生不好香，楓膠蕙炷潔宮房。",
            "可知遺令非前事，卻有餘熏在繡囊。",
            "花飛蝶駭不愁人，水殿雲廊別置春。",
            "曉日靚妝千騎女，白櫻桃下紫綸巾。"
        ],
        "notes": [
            ""
        ],
        "volume": "卷六百二十九",
        "no#": 43
    },
    {
        "title": "古別離",
        "author": "陸龜蒙",
        "biography": "",
        "paragraphs": [
            "仙人左手把長箭，欲射日烏烏不棲。",
            "何事離情畏明發，一心唯恨汝南雞。"
        ],
        "notes": [
            ""
        ],
        "volume": "卷六百二十九",
        "no#": 44
    },
    {
        "title": "高道士",
        "author": "陸龜蒙",
        "biography": "",
        "paragraphs": [
            "峨眉道士風骨峻，手把玉皇書一通。",
            "東游借得琴高鯉，騎入蓬萊清淺中。"
        ],
        "notes": [
            ""
        ],
        "volume": "卷六百二十九",
        "no#": 45
    },
    {
        "title": "蔬食",
        "author": "陸龜蒙",
        "biography": "",
        "paragraphs": [
            "孔融不要留殘膾，庾悅無端吝子鵝。",
            "香稻熟來秋菜嫩，伴僧餐了聽雲和。"
        ],
        "notes": [
            ""
        ],
        "volume": "卷六百二十九",
        "no#": 46
    },
    {
        "title": "寄遠",
        "author": "陸龜蒙",
        "biography": "",
        "paragraphs": [
            "縹梨花謝鶯口吃，黃犢少年人未歸。",
            "畫扇紅弦相掩映，獨看斜月下簾衣。"
        ],
        "notes": [
            ""
        ],
        "volume": "卷六百二十九",
        "no#": 47
    },
    {
        "title": "山中僧",
        "author": "陸龜蒙",
        "biography": "",
        "paragraphs": [
            "手關一室翠微裏，日暮白雲棲半間。",
            "白雲朝出天際去，若比老僧猶未閑。"
        ],
        "notes": [
            ""
        ],
        "volume": "卷六百二十九",
        "no#": 48
    },
    {
        "title": "洞宮秋夕",
        "author": "陸龜蒙",
        "biography": "",
        "paragraphs": [
            "濃霜打葉落地聲，南溪石泉細泠泠。",
            "洞宮寂寞人不去，坐見月生雲母屏。"
        ],
        "notes": [
            ""
        ],
        "volume": "卷六百二十九",
        "no#": 49
    },
    {
        "title": "連昌宮詞二首：門",
        "author": "陸龜蒙",
        "biography": "",
        "paragraphs": [
            "金鋪零落獸鐶空，斜掩雙扉細草中。",
            "日暮鳥歸宮樹綠，不聞鴉軋閉春風。"
        ],
        "notes": [
            ""
        ],
        "volume": "卷六百二十九",
        "no#": 50
    },
    {
        "title": "連昌宮詞二首：階",
        "author": "陸龜蒙",
        "biography": "",
        "paragraphs": [
            "草沒苔封疊翠斜，墜紅千葉擁殘霞。",
            "年年直為秋霖苦，滴陷青瑉隱起花。"
        ],
        "notes": [
            ""
        ],
        "volume": "卷六百二十九",
        "no#": 51
    },
    {
        "title": "懷宛陵舊游",
        "author": "陸龜蒙",
        "biography": "",
        "paragraphs": [
            "陵陽佳地昔年游，謝脁青山李白樓。",
            "唯有日斜溪上思，酒旗風影落春流。"
        ],
        "notes": [
            ""
        ],
        "volume": "卷六百二十九",
        "no#": 52
    },
    {
        "title": "松石曉景圖",
        "author": "陸龜蒙",
        "biography": "",
        "paragraphs": [
            "霜骨雲根慘澹愁，宿煙封著未全收。",
            "將歸與說文通後，寫得松江岸上秋。"
        ],
        "notes": [
            ""
        ],
        "volume": "卷六百二十九",
        "no#": 53
    },
    {
        "title": "釣車",
        "author": "陸龜蒙",
        "biography": "",
        "paragraphs": [
            "小輪輕線妙無雙，曾伴幽人酒一缸。",
            "洛客見詩如有問，輾煙沖雨過桐江。"
        ],
        "notes": [
            ""
        ],
        "volume": "卷六百二十九",
        "no#": 54
    },
    {
        "title": "漉酒巾",
        "author": "陸龜蒙",
        "biography": "",
        "paragraphs": [
            "靖節高風不可攀，此巾猶墜凍醪間。",
            "偏宜雪夜山中戴，認取時情與醉顏。"
        ],
        "notes": [
            ""
        ],
        "volume": "卷六百二十九",
        "no#": 55
    },
    {
        "title": "華陽巾",
        "author": "陸龜蒙",
        "biography": "",
        "paragraphs": [
            "蓮花峰下得佳名，雲褐相兼上鶴翎。",
            "須是古壇秋霽後，靜焚香炷禮寒星。"
        ],
        "notes": [
            ""
        ],
        "volume": "卷六百二十九",
        "no#": 56
    },
    {
        "title": "方響",
        "author": "陸龜蒙",
        "biography": "",
        "paragraphs": [
            "擊霜寒玉亂丁丁，花底秋風拂坐生。",
            "王母閑看漢天子，滿猗蘭殿佩環聲。"
        ],
        "notes": [
            ""
        ],
        "volume": "卷六百二十九",
        "no#": 57
    },
    {
        "title": "白鷺",
        "author": "陸龜蒙",
        "biography": "",
        "paragraphs": [
            "雪然飛下立蒼苔，應伴江鷗拒我來。",
            "見欲扁舟搖盪去，倩君先作水雲媒。"
        ],
        "notes": [
            ""
        ],
        "volume": "卷六百二十九",
        "no#": 58
    },
    {
        "title": "溪行",
        "author": "陸龜蒙",
        "biography": "",
        "paragraphs": [
            "晚天寒雨上灘時，他已揚舲我尚遲。",
            "自是檣低帆幅少，溪風終不兩般吹。"
        ],
        "notes": [
            ""
        ],
        "volume": "卷六百二十九",
        "no#": 59
    },
    {
        "title": "太湖叟",
        "author": "陸龜蒙",
        "biography": "",
        "paragraphs": [
            "細槳輕船賣石歸，酒痕狼藉遍苔衣。",
            "攻車戰艦繁如織，不肯回頭問是非。"
        ],
        "notes": [
            ""
        ],
        "volume": "卷六百二十九",
        "no#": 60
    },
    {
        "title": "答友人",
        "author": "陸龜蒙",
        "biography": "",
        "paragraphs": [
            "荊卿雄骨化為塵，燕市應無共飲人。",
            "能脫鷫鸘來換酒，五湖賒與一年春。"
        ],
        "notes": [
            ""
        ],
        "volume": "卷六百二十九",
        "no#": 61
    },
    {
        "title": "偶作",
        "author": "陸龜蒙",
        "biography": "",
        "paragraphs": [
            "酒信巧為繰病緒，花音長作嫁愁媒。",
            "也知愁病堪回避，爭奈流鶯喚起來。"
        ],
        "notes": [
            ""
        ],
        "volume": "卷六百二十九",
        "no#": 62
    },
    {
        "title": "春思二首",
        "author": "陸龜蒙",
        "biography": "",
        "paragraphs": [
            "竹外麥煙愁漠漠，短翅啼禽飛魄魄。",
            "此時憶著千里人，獨坐支頤看花落。",
            "江南酒熟清明天，高高綠旆當風懸。",
            "誰家無事少年子，滿面落花猶醉眠。"
        ],
        "notes": [
            ""
        ],
        "volume": "卷六百二十九",
        "no#": 63
    },
    {
        "title": "訪僧不遇",
        "author": "陸龜蒙",
        "biography": "",
        "paragraphs": [
            "棹倚東林欲問禪，遠公飛錫未應還。",
            "蒙莊弟子相看笑，何事空門亦有關。"
        ],
        "notes": [
            ""
        ],
        "volume": "卷六百二十九",
        "no#": 64
    },
    {
        "title": "謝山泉",
        "author": "陸龜蒙",
        "biography": "",
        "paragraphs": [
            "決決春泉出洞霞，石壇封寄野人家。",
            "草堂盡日留僧坐，自向前溪摘茗芽。"
        ],
        "notes": [
            ""
        ],
        "volume": "卷六百二十九",
        "no#": 65
    },
    {
        "title": "洞宮夕",
        "author": "陸龜蒙",
        "biography": "",
        "paragraphs": [
            "月午山空桂花落，華陽道士雲衣薄。",
            "石壇香散步虛聲，杉雲清泠滴棲鶴。"
        ],
        "notes": [
            ""
        ],
        "volume": "卷六百二十九",
        "no#": 66
    },
    {
        "title": "峽客行",
        "author": "陸龜蒙",
        "biography": "",
        "paragraphs": [
            "萬仞峰排千劍束，孤舟夜系峰頭宿。",
            "蠻溪雪壞蜀江傾，灩澦朝來大如屋。"
        ],
        "notes": [
            ""
        ],
        "volume": "卷六百二十九",
        "no#": 67
    },
    {
        "title": "江邊",
        "author": "陸龜蒙",
        "biography": "",
        "paragraphs": [
            "江邊日晚潮煙上，樹裏鴉鴉桔槔響。",
            "無因得似灌園翁，十畝春蔬一藜杖。"
        ],
        "notes": [
            ""
        ],
        "volume": "卷六百二十九",
        "no#": 68
    },
    {
        "title": "簾",
        "author": "陸龜蒙",
        "biography": "",
        "paragraphs": [
            "枕映疏容晚向欹，秋煙脈脈雨微微。",
            "逆風障燕尋常事，不學人前當妓衣。"
        ],
        "notes": [
            ""
        ],
        "volume": "卷六百二十九",
        "no#": 69
    },
    {
        "title": "開元雜題七首：玉龍子",
        "author": "陸龜蒙",
        "biography": "",
        "paragraphs": [
            "何代奇工碾玉英，細髯纖角盡雕成。",
            "煙幹霧悄君心苦，風雨長隨一擲聲。"
        ],
        "notes": [
            ""
        ],
        "volume": "卷六百二十九",
        "no#": 70
    },
    {
        "title": "開元雜題七首：照夜白",
        "author": "陸龜蒙",
        "biography": "",
        "paragraphs": [
            "雪虯輕駿步如飛，一練騰光透月旗。",
            "應笑穆王拋萬乘，踏風鞭露向瑤池。"
        ],
        "notes": [
            ""
        ],
        "volume": "卷六百二十九",
        "no#": 71
    },
    {
        "title": "開元雜題七首：舞馬",
        "author": "陸龜蒙",
        "biography": "",
        "paragraphs": [
            "月窟龍孫四百蹄，驕驤輕步應金鞞。曲終似要君王寵，回望紅樓不敢嘶。"
        ],
        "notes": [
            ""
        ],
        "volume": "卷六百二十九",
        "no#": 72
    },
    {
        "title": "開元雜題七首：雜伎",
        "author": "陸龜蒙",
        "biography": "",
        "paragraphs": [
            "拜象馴犀角抵豪，星丸霜劍出花高。",
            "六宮爭近乘輿望，珠翠三千擁赭袍。"
        ],
        "notes": [
            ""
        ],
        "volume": "卷六百二十九",
        "no#": 73
    },
    {
        "title": "開元雜題七首：雪衣女",
        "author": "陸龜蒙",
        "biography": "",
        "paragraphs": [
            "嫩紅鉤曲雪花攢，月殿棲時片影殘。",
            "自說夜來春夢惡，學持金偈玉欄幹。"
        ],
        "notes": [
            ""
        ],
        "volume": "卷六百二十九",
        "no#": 74
    },
    {
        "title": "開元雜題七首：繡嶺宮",
        "author": "陸龜蒙",
        "biography": "",
        "paragraphs": [
            "繡嶺花殘翠倚空，碧窗瑤砌舊行宮。",
            "閑乘小駟濃陰下，時舉金鞭半袖風。"
        ],
        "notes": [
            ""
        ],
        "volume": "卷六百二十九",
        "no#": 75
    },
    {
        "title": "開元雜題七首：湯泉",
        "author": "陸龜蒙",
        "biography": "",
        "paragraphs": [
            "暖殿流湯數十間，玉渠香細浪回環。",
            "上皇初解雲衣浴，珠棹時敲瑟瑟山。"
        ],
        "notes": [
            ""
        ],
        "volume": "卷六百二十九",
        "no#": 76
    },
    {
        "title": "題杜秀才水亭",
        "author": "陸龜蒙",
        "biography": "",
        "paragraphs": [
            "曉和風露立晴煙，只恐腥魂涴洞天。",
            "雲肆有龍君若買，便敲初日鑄金錢。"
        ],
        "notes": [
            ""
        ],
        "volume": "卷六百二十九",
        "no#": 77
    },
    {
        "title": "翠碧",
        "author": "陸龜蒙",
        "biography": "",
        "paragraphs": [
            "紅襟翠翰兩參差，徑拂煙華上細枝。",
            "春水漸生魚易得，莫辭風雨坐多時。"
        ],
        "notes": [
            ""
        ],
        "volume": "卷六百二十九",
        "no#": 78
    }
]