[
    {
        "title": "游洞庭湖",
        "author": "裴說",
        "biography": "",
        "paragraphs": [
            "楚雲團翠八百里，澧蘭吹香墮春水。白頭漁子搖蒼煙，",
            "露寒紫藟結新愁，城角泣斷關河秋。謫仙欲識雷斧手，",
            "瀛洲一棹何時還，滿江宮錦看湖山。"
        ],
        "notes": [
            ""
        ],
        "volume": "卷七百二十",
        "no#": 1
    },
    {
        "title": "懷素台歌",
        "author": "裴說",
        "biography": "",
        "paragraphs": [
            "我呼古人名，鬼神側耳聽：杜甫李白與懷素，",
            "筆塚低低高如山，墨池淺淺深如海。我來恨不已，",
            "枯樹槎。烏梢蛇，墨老鴉。"
        ],
        "notes": [
            ""
        ],
        "volume": "卷七百二十",
        "no#": 2
    },
    {
        "title": "聞砧",
        "author": "裴說",
        "biography": "",
        "paragraphs": [
            "深閨乍冷鑒開篋，玉箸微微濕紅頰。一陣霜風殺柳條，",
            "只知抱杵搗秋砧，不覺高樓已無月。時聞寒雁聲相喚，",
            "細想儀形執牙尺，回刀剪破澄江色。愁撚銀針信手縫，",
            "書中不盡心中事，一片殷勤寄邊使。"
        ],
        "notes": [
            ""
        ],
        "volume": "卷七百二十",
        "no#": 3
    },
    {
        "title": "春早寄華下同人",
        "author": "裴說",
        "biography": "",
        "paragraphs": [
            "正是花時節，思君寢復興。市沽終不醉，春夢亦無憑。",
            "嶽面懸青雨，河心走濁冰。東門一條路，離恨鎮相仍。"
        ],
        "notes": [
            ""
        ],
        "volume": "卷七百二十",
        "no#": 4
    },
    {
        "title": "贈衡山令",
        "author": "裴說",
        "biography": "",
        "paragraphs": [
            "君吟十二載，辛苦必能官。造化猶難隱，生靈豈易謾。",
            "猿跳高嶽靜，魚擺大江寬。與我為同道，相留夜話闌。"
        ],
        "notes": [
            ""
        ],
        "volume": "卷七百二十",
        "no#": 5
    },
    {
        "title": "南中縣令",
        "author": "裴說",
        "biography": "",
        "paragraphs": [
            "寂寥雖下邑，良宰有清威。苦節長如病，為官豈肯肥。",
            "山多村地狹，水淺客舟稀。上國搜賢急，陶公早晚歸。"
        ],
        "notes": [
            ""
        ],
        "volume": "卷七百二十",
        "no#": 6
    },
    {
        "title": "寄曹松",
        "author": "裴說",
        "biography": "",
        "paragraphs": [
            "莫怪苦吟遲，詩成鬢亦絲。鬢絲猶可染，詩病卻難醫。",
            "山暝雲橫處，星沈月側時。冥搜不可得，一句至公知。"
        ],
        "notes": [
            ""
        ],
        "volume": "卷七百二十",
        "no#": 7
    },
    {
        "title": "贈賓貢",
        "author": "裴說",
        "biography": "",
        "paragraphs": [
            "惟君懷至業，萬里信悠悠。路向東溟出，枝來北闕求。",
            "家無一夜夢，帆掛來年秋。鬢髮爭禁得，孤舟往復愁。"
        ],
        "notes": [
            ""
        ],
        "volume": "卷七百二十",
        "no#": 8
    },
    {
        "title": "漢南郵亭",
        "author": "裴說",
        "biography": "",
        "paragraphs": [
            "高閣水風清，開門日送迎。帆張獨鳥起，樂奏大魚驚。",
            "驟雨拖山過，微風拂面生。閑吟雖得句，留此謝多情。"
        ],
        "notes": [
            ""
        ],
        "volume": "卷七百二十",
        "no#": 9
    },
    {
        "title": "棋",
        "author": "裴說",
        "biography": "",
        "paragraphs": [
            "十九條平路，言平又嶮巇。人心無算處，國手有輸時。",
            "勢迥流星遠，聲幹下雹遲。臨軒才一局，寒日又西垂。"
        ],
        "notes": [
            ""
        ],
        "volume": "卷七百二十",
        "no#": 10
    },
    {
        "title": "夏日即事",
        "author": "裴說",
        "biography": "",
        "paragraphs": [
            "僻居門巷靜，竟日坐階墀。鵲喜雖傳信，蛩吟不見詩。",
            "筍抽通舊竹，梅落立閑枝。此際無塵撓，僧來稱所宜。"
        ],
        "notes": [
            ""
        ],
        "volume": "卷七百二十",
        "no#": 11
    },
    {
        "title": "送人宰邑",
        "author": "裴說",
        "biography": "",
        "paragraphs": [
            "官小任還重，命官難偶然。皇恩輕一邑，赤子病三年。",
            "瘦馬稀餐粟，羸童不識錢。如君清苦節，到處有人傳。"
        ],
        "notes": [
            ""
        ],
        "volume": "卷七百二十",
        "no#": 12
    },
    {
        "title": "春暖送人下第",
        "author": "裴說",
        "biography": "",
        "paragraphs": [
            "相送短亭前，知君愚複賢。事多憑夜夢，老為待明年。",
            "春樹添山脊，晴雲學曉煙。雄文有公道，此別莫潸然。"
        ],
        "notes": [
            ""
        ],
        "volume": "卷七百二十",
        "no#": 13
    },
    {
        "title": "湖外送何崇入閣",
        "author": "裴說",
        "biography": "",
        "paragraphs": [
            "因詩相識久，忽此告臨途。便是有船發，也須容市沽。",
            "精吟五個字，穩泛兩重湖。長短逢公道，清名振帝都。"
        ],
        "notes": [
            ""
        ],
        "volume": "卷七百二十",
        "no#": 14
    },
    {
        "title": "送進士蘇瞻亂後出家",
        "author": "裴說",
        "biography": "",
        "paragraphs": [
            "因亂事空王，孤心亦不傷。梵僧為骨肉，柏寺作家鄉。",
            "眼閉千行淚，頭梳一把霜。詩書不得力，誰與問蒼蒼。"
        ],
        "notes": [
            ""
        ],
        "volume": "卷七百二十",
        "no#": 15
    },
    {
        "title": "秋日送河北從事",
        "author": "裴說",
        "biography": "",
        "paragraphs": [
            "北風沙漠地，吾子遠從軍。官路雖非遠，詩名要且聞。",
            "蟬悲欲落日，雕下擬陰雲。此去難相戀，前山摻袂分。"
        ],
        "notes": [
            ""
        ],
        "volume": "卷七百二十",
        "no#": 16
    },
    {
        "title": "喜友人再面",
        "author": "裴說",
        "biography": "",
        "paragraphs": [
            "一別幾寒暄，迢迢隔塞垣。相思長有事，及見卻無言。",
            "靜坐將茶試，閒書把葉翻。依依又留宿，圓月上東軒。"
        ],
        "notes": [
            ""
        ],
        "volume": "卷七百二十",
        "no#": 17
    },
    {
        "title": "對雪",
        "author": "裴說",
        "biography": "",
        "paragraphs": [
            "大片向空舞，出門肌骨寒。路岐平即易，溝壑滿應難。",
            "兔穴歸時失，禽枝宿處幹。豪家寧肯厭，五月畫圖看。"
        ],
        "notes": [
            ""
        ],
        "volume": "卷七百二十",
        "no#": 18
    },
    {
        "title": "冬日後作",
        "author": "裴說",
        "biography": "",
        "paragraphs": [
            "寂寞掩荊扉，昏昏坐欲癡。事無前定處，愁有並來時。",
            "日影才添線，鬢根已半絲。明庭正公道，應許苦心詩。"
        ],
        "notes": [
            ""
        ],
        "volume": "卷七百二十",
        "no#": 19
    },
    {
        "title": "冬日作",
        "author": "裴說",
        "biography": "",
        "paragraphs": [
            "糲食擁敗絮，苦吟吟過冬。稍寒人卻健，太飽事多慵。",
            "樹老生煙薄，牆陰貯雪重。安能只如此，公道會相容。"
        ],
        "notes": [
            ""
        ],
        "volume": "卷七百二十",
        "no#": 20
    },
    {
        "title": "中秋月",
        "author": "裴說",
        "biography": "",
        "paragraphs": [
            "一歲幾盈虧，當軒重此期。幸無偏照處，剛有不明時。",
            "色靜雲歸早，光寒鶴睡遲。相看吟未足，皎皎下疏籬。"
        ],
        "notes": [
            ""
        ],
        "volume": "卷七百二十",
        "no#": 21
    },
    {
        "title": "塞上曲",
        "author": "裴說",
        "biography": "",
        "paragraphs": [
            "極目望空闊，馬羸程又賒。月生方見樹，風定始無沙。",
            "楚水辭魚窟，燕山到雁家。如斯名利役，爭不老天涯。"
        ],
        "notes": [
            ""
        ],
        "volume": "卷七百二十",
        "no#": 22
    },
    {
        "title": "終南山",
        "author": "裴說",
        "biography": "",
        "paragraphs": [
            "九衢南面色，蒼翠絕纖塵。寸步有閑處，百年無到人。",
            "禁林寒對望，太華淨相鄰。誰與群峰並，祥雲瑞露頻。"
        ],
        "notes": [
            ""
        ],
        "volume": "卷七百二十",
        "no#": 23
    },
    {
        "title": "訪道士",
        "author": "裴說",
        "biography": "",
        "paragraphs": [
            "高岡微雨後，木脫草堂新。惟有疏慵者，來看淡薄人。",
            "竹牙生礙路，松子落敲巾。粗得玄中趣，當期宿話頻。"
        ],
        "notes": [
            ""
        ],
        "volume": "卷七百二十",
        "no#": 24
    },
    {
        "title": "道林寺",
        "author": "裴說",
        "biography": "",
        "paragraphs": [
            "獨立憑危闌，高低落照間。寺分一派水，僧鎖半房山。",
            "對面浮世隔，垂簾到老閑。煙雲與塵土，寸步不相關。"
        ],
        "notes": [
            ""
        ],
        "volume": "卷七百二十",
        "no#": 25
    },
    {
        "title": "般若寺",
        "author": "裴說",
        "biography": "",
        "paragraphs": [
            "南嶽古般若，自來天下知。翠籠無價寺，光射有名詩。",
            "一水湧獸跡，五峰排鳳儀。高僧引閒步，晝出夕陽歸。"
        ],
        "notes": [
            ""
        ],
        "volume": "卷七百二十",
        "no#": 26
    },
    {
        "title": "兜率寺",
        "author": "裴說",
        "biography": "",
        "paragraphs": [
            "一片無塵地，高連夢澤南。僧居跨鳥道，佛影照魚潭。",
            "朽枿雲斜映，平蕪日半涵。行行不得住，回首望煙嵐。"
        ],
        "notes": [
            ""
        ],
        "volume": "卷七百二十",
        "no#": 27
    },
    {
        "title": "鹿門寺",
        "author": "裴說",
        "biography": "",
        "paragraphs": [
            "鹿門山上寺，突兀盡無塵。到此修行者，應非取次人。",
            "鳥過驚石磬，日出礙金身。何計生煩惱，虛空是四鄰。"
        ],
        "notes": [
            ""
        ],
        "volume": "卷七百二十",
        "no#": 28
    },
    {
        "title": "題嶽州僧舍",
        "author": "裴說",
        "biography": "",
        "paragraphs": [
            "喜到重湖北，孤州橫晚煙。鷺銜魚入寺，鴉接飯隨船。",
            "松檜君山迥，菰蒲夢澤連。與師吟論處，秋水浸遙天。"
        ],
        "notes": [
            ""
        ],
        "volume": "卷七百二十",
        "no#": 29
    },
    {
        "title": "過洞庭湖",
        "author": "裴說",
        "biography": "",
        "paragraphs": [
            "浪高風力大，掛席亦言遲。及到堪憂處，爭如未濟時。",
            "魚龍侵莫測，雷雨動須疑。此際情無賴，何門寄所思。"
        ],
        "notes": [
            ""
        ],
        "volume": "卷七百二十",
        "no#": 30
    },
    {
        "title": "旅行聞寇",
        "author": "裴說",
        "biography": "",
        "paragraphs": [
            "動步憂多事，將行問四鄰。深山不畏虎，當路卻防人。",
            "豪富田園廢，疲羸屋舍新。自慚為旅客，無計避煙塵。"
        ],
        "notes": [
            ""
        ],
        "volume": "卷七百二十",
        "no#": 31
    },
    {
        "title": "旅中作",
        "author": "裴說",
        "biography": "",
        "paragraphs": [
            "妄動遠拋山，其如餒與寒。投人言去易，開口說貧難。",
            "澤國雲千片，湘江竹一竿。時明未忍別，猶待計窮看。"
        ],
        "notes": [
            ""
        ],
        "volume": "卷七百二十",
        "no#": 32
    },
    {
        "title": "旅次衡陽",
        "author": "裴說",
        "biography": "",
        "paragraphs": [
            "欲往幾經年，今來意豁然。江風長借客，嶽雨不因天。",
            "戲鷺飛輕雪，驚鴻叫亂煙。晚秋紅藕裏，十宿寄漁船。"
        ],
        "notes": [
            ""
        ],
        "volume": "卷七百二十",
        "no#": 33
    },
    {
        "title": "不出院僧",
        "author": "裴說",
        "biography": "",
        "paragraphs": [
            "四遠參尋遍，修行卻不行。耳邊無俗語，門外是前生。",
            "塔見移來影，鐘聞過去聲。一齋唯默坐，應笑我營營。"
        ],
        "notes": [
            ""
        ],
        "volume": "卷七百二十",
        "no#": 34
    },
    {
        "title": "湖外寄處賓上人",
        "author": "裴說",
        "biography": "",
        "paragraphs": [
            "怪得意相親，高攜一軸新。能搜大雅句，不似小乘人。",
            "嶽麓擎枯檜，瀟湘吐白蘋。他年遇同道，為我話風塵。"
        ],
        "notes": [
            ""
        ],
        "volume": "卷七百二十",
        "no#": 35
    },
    {
        "title": "寄貫休",
        "author": "裴說",
        "biography": "",
        "paragraphs": [
            "憶昔與吾師，山中靜論時。總無方是法，難得始為詩。",
            "凍犬眠幹葉，饑禽啄病梨。他年白蓮社，猶許重相期。"
        ],
        "notes": [
            ""
        ],
        "volume": "卷七百二十",
        "no#": 36
    },
    {
        "title": "寄僧尚顏",
        "author": "裴說",
        "biography": "",
        "paragraphs": [
            "曾居五老峰，所得共誰同。才大天全與，吟精楚欲空。",
            "客來庭減日，鳥過竹生風。早晚搖輕拂，重歸瀑布中。"
        ],
        "notes": [
            ""
        ],
        "volume": "卷七百二十",
        "no#": 37
    },
    {
        "title": "哭處默上人",
        "author": "裴說",
        "biography": "",
        "paragraphs": [
            "淒涼繐幕下，香吐一燈分。鬥老輸寒檜，留閑與白雲。",
            "挈盂曾幾度，傳衲不教焚。泣罷重回首，暮山鐘半聞。"
        ],
        "notes": [
            ""
        ],
        "volume": "卷七百二十",
        "no#": 38
    },
    {
        "title": "廬山瀑布",
        "author": "裴說",
        "biography": "",
        "paragraphs": [
            "靜景憑高望，光分翠嶂開。嶮飛千尺雪，寒撲一聲雷。",
            "過去雲沖斷，旁來燒隔回。何當住峰下，終歲絕塵埃。"
        ],
        "notes": [
            ""
        ],
        "volume": "卷七百二十",
        "no#": 39
    },
    {
        "title": "華山上方",
        "author": "裴說",
        "biography": "",
        "paragraphs": [
            "獨上上方上，立高聊稱心。氣沖雲易黑，影落縣多陰。",
            "有雲草不死，無風松自吟。會當求大藥，他日複追尋。"
        ],
        "notes": [
            ""
        ],
        "volume": "卷七百二十",
        "no#": 40
    },
    {
        "title": "詠鸚鵡",
        "author": "裴說",
        "biography": "",
        "paragraphs": [
            "常貴西山鳥，銜恩在玉堂。語傳明主意，衣拂美人香。",
            "緩步尋珠網，高飛上畫梁。長安頻道樂，何日從君王。"
        ],
        "notes": [
            ""
        ],
        "volume": "卷七百二十",
        "no#": 41
    },
    {
        "title": "鷺鷥",
        "author": "裴說",
        "biography": "",
        "paragraphs": [
            "秋江清淺時，魚過亦頻窺。卻為分明極，翻成所得遲。",
            "浴偎紅日色，棲壓碧蘆枝。會共鵷同侶，翱翔應可期。"
        ],
        "notes": [
            ""
        ],
        "volume": "卷七百二十",
        "no#": 42
    },
    {
        "title": "牡丹",
        "author": "裴說",
        "biography": "",
        "paragraphs": [
            "數朵欲傾城，安同桃李榮。未嘗貧處見，不似地中生。",
            "此物疑無價，當春獨有名。遊蜂與蝴蝶，來往自多情。"
        ],
        "notes": [
            ""
        ],
        "volume": "卷七百二十",
        "no#": 43
    },
    {
        "title": "見王貞白",
        "author": "裴說",
        "biography": "",
        "paragraphs": [
            "共賀登科後，明宣入紫宸。又看重試榜，還見苦吟人。",
            "此得名渾別，歸來話亦新。分明一枝桂，堪動楚江濱。"
        ],
        "notes": [
            ""
        ],
        "volume": "卷七百二十",
        "no#": 44
    },
    {
        "title": "經杜工部墳",
        "author": "裴說",
        "biography": "",
        "paragraphs": [
            "騷人久不出，安得國風清。擬掘孤墳破，重教大雅生。",
            "皇天高莫問，白酒恨難平。悒怏寒江上，誰人知此情。"
        ],
        "notes": [
            ""
        ],
        "volume": "卷七百二十",
        "no#": 45
    },
    {
        "title": "寄僧知幹",
        "author": "裴說",
        "biography": "",
        "paragraphs": [
            "貌高清入骨，帝裏舊臨壇。出語經相似，行心佛證安。"
        ],
        "notes": [
            ""
        ],
        "volume": "卷七百二十",
        "no#": 46
    },
    {
        "title": "亂中偷路入故鄉",
        "author": "裴說",
        "biography": "",
        "paragraphs": [
            "愁看賊火起諸烽，偷得餘程悵望中。",
            "一國半為亡國燼，數城俱作古城空。"
        ],
        "notes": [
            ""
        ],
        "volume": "卷七百二十",
        "no#": 47
    },
    {
        "title": "薔薇",
        "author": "裴說",
        "biography": "",
        "paragraphs": [
            "一架長條萬朵春，嫩紅深綠小窠勻。",
            "只應根下千年土，曾葬西川織錦人。"
        ],
        "notes": [
            ""
        ],
        "volume": "卷七百二十",
        "no#": 48
    },
    {
        "title": "春日山中竹",
        "author": "裴說",
        "biography": "",
        "paragraphs": [
            "數竿蒼翠擬龍形，峭拔須教此地生。",
            "無限野花開不得，半山寒色與春爭。"
        ],
        "notes": [
            ""
        ],
        "volume": "卷七百二十",
        "no#": 49
    },
    {
        "title": "柳",
        "author": "裴說",
        "biography": "",
        "paragraphs": [
            "高拂危樓低拂塵，灞橋攀折一何頻。",
            "思量卻是無情樹，不解迎人只送人。"
        ],
        "notes": [
            ""
        ],
        "volume": "卷七百二十",
        "no#": 50
    },
    {
        "title": "岳陽兵火後題僧舍",
        "author": "裴說",
        "biography": "",
        "paragraphs": [
            "十年兵火真多事，再到禪扉卻破顏。",
            "唯有兩般燒不得，洞庭湖水老僧閑。"
        ],
        "notes": [
            ""
        ],
        "volume": "卷七百二十",
        "no#": 51
    },
    {
        "title": "句",
        "author": "裴說",
        "biography": "",
        "paragraphs": [
            "讀書貧裏樂，搜句靜中忙。",
            "苦吟僧入定，得句將成功。",
            "是事精皆易，唯詩會卻難。",
            "因攜一家住，贏得半年吟。",
            "吟餘潮入浦，坐久燒移山。",
            "三年清似水，六月冷如冰。",
            "一通紅錦重，三事紫羅輕。",
            "瘦肌寒帶粟，病眼餒生花。",
            "避亂一生多。",
            "雪留寒竹寺舍冷，風撼早梅城郭香。",
            "畫球輕蹴壺中地，彩索高飛掌上身。"
        ],
        "notes": [
            ""
        ],
        "volume": "卷七百二十",
        "no#": 52
    }
]