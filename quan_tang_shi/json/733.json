[
    {
        "title": "淮陽感懷",
        "author": "李密",
        "biography": "",
        "paragraphs": [
            "金風蕩初節，玉露凋晚林。此夕窮塗士，郁陶傷寸心。",
            "野平葭葦合，村荒藜藿深。眺聽良多感，徙倚獨沾襟。",
            "沾襟何所為，悵然懷古意。秦俗猶未平，漢道將何冀。",
            "樊噲市井徒，蕭何刀筆吏。一朝時運會，千古傳名諡。",
            "寄言世上雄，虛生真可愧。"
        ],
        "notes": [
            ""
        ],
        "volume": "卷七百三十三",
        "no#": 1
    },
    {
        "title": "南隱遊泉山",
        "author": "孔德紹",
        "biography": "",
        "paragraphs": [
            "名山狎招隱，俗外遠相求。還如倒景望，忽似閬風遊。",
            "臨崖俯大壑，披霧仰飛流。歲積松方偃，年深椿欲秋。",
            "野花開石鏡，雲葉掩山樓。何須問方士，此處即瀛洲。"
        ],
        "notes": [
            ""
        ],
        "volume": "卷七百三十三",
        "no#": 2
    },
    {
        "title": "行經太華",
        "author": "孔德紹",
        "biography": "",
        "paragraphs": [
            "紛吾世網暇，靈岳展幽尋。寥廓風塵遠，杳冥川穀深。",
            "山昏五里霧，日落二華陰。疏峰起蓮葉，危塞隱桃林。",
            "何必東都外，此處可抽簪。"
        ],
        "notes": [
            ""
        ],
        "volume": "卷七百三十三",
        "no#": 3
    },
    {
        "title": "夜宿荒村",
        "author": "孔德紹",
        "biography": "",
        "paragraphs": [
            "綿綿夕漏深，客恨轉傷心。撫弦無人聽，對酒時獨斟。",
            "故鄉萬里絕，窮愁百慮侵。秋草思邊馬，繞枝驚夜禽。",
            "風度穀餘響，月斜山半陰。勞歌欲敘意，終是白頭吟。"
        ],
        "notes": [
            ""
        ],
        "volume": "卷七百三十三",
        "no#": 4
    },
    {
        "title": "王澤嶺遭洪水",
        "author": "孔德紹",
        "biography": "",
        "paragraphs": [
            "地籟風聲急，天津雲色愁。悠然萬頃滿，俄爾百川浮。",
            "還似金堤溢，翻如碧海流。驚濤遙起鷺，回岸不分牛。",
            "徒知懷趙景，終是倦陽侯。木梗誠無托，蘆灰豈暇求。",
            "思得乘槎便，蕭然河漢遊。"
        ],
        "notes": [
            ""
        ],
        "volume": "卷七百三十三",
        "no#": 5
    },
    {
        "title": "登白馬山護明寺",
        "author": "孔德紹",
        "biography": "",
        "paragraphs": [
            "名岳標形勝，危峰遠鬱紆。成象建環極，大壯闡規模。",
            "層台聳靈鷲，高殿邇陽烏。暫同游閬苑，還類入仙都。",
            "三休開碧嶺，萬戶洞金鋪。攝心罄前禮，訪道挹中虛。",
            "遙瞻盡地軸，長望極天隅。白雲起梁棟，丹霞映栱櫨。",
            "露花疑濯錦，泉月似沉珠。今日桃源客，相雇失歸塗。"
        ],
        "notes": [
            ""
        ],
        "volume": "卷七百三十三",
        "no#": 6
    },
    {
        "title": "送舍利宿定普岩",
        "author": "孔德紹",
        "biography": "",
        "paragraphs": [
            "仁祠表虛曠，祇園展肅恭。棲息翠微嶺，登頓白雲峰。",
            "映流看夜月，臨峰聽曉鐘。澗芳十步草，崖陰百丈松。",
            "蕭然遙路絕，無複市朝蹤。"
        ],
        "notes": [
            ""
        ],
        "volume": "卷七百三十三",
        "no#": 7
    },
    {
        "title": "觀太常奏新樂",
        "author": "孔德紹",
        "biography": "",
        "paragraphs": [
            "大君膺寶曆，出豫表功成。鈞天金石響，洞庭弦管清。",
            "八音動繁會，九變葉希聲。和雲留睿賞，熏風悅聖情。",
            "盛烈光韶濩，易俗邁咸英。竊吹良無取，率舞抃群生。"
        ],
        "notes": [
            ""
        ],
        "volume": "卷七百三十三",
        "no#": 8
    },
    {
        "title": "賦得涉江采芙蓉",
        "author": "孔德紹",
        "biography": "",
        "paragraphs": [
            "蓮舟泛錦磧，極目眺江幹。沿流渡楫易，逆浪取花難。",
            "有霧疑川廣，無風見水寬。朝來採摘倦，詎得久盤桓。"
        ],
        "notes": [
            ""
        ],
        "volume": "卷七百三十三",
        "no#": 9
    },
    {
        "title": "賦得華亭鶴",
        "author": "孔德紹",
        "biography": "",
        "paragraphs": [
            "華亭失侶鶴，乘軒寵遂終。三山淩苦霧，千里激悲風。",
            "心危白露下，聲斷彩弦中。何言斯物變，翻覆似遼東。"
        ],
        "notes": [
            ""
        ],
        "volume": "卷七百三十三",
        "no#": 10
    },
    {
        "title": "送蔡君知入蜀二首",
        "author": "孔德紹",
        "biography": "",
        "paragraphs": [
            "金陵已去國，銅梁忽背飛。失路遠相送，他鄉何日歸。",
            "靈關九折險，蜀道二星遙。乘槎若有便，希泛廣陵潮。"
        ],
        "notes": [
            ""
        ],
        "volume": "卷七百三十三",
        "no#": 11
    },
    {
        "title": "落葉",
        "author": "孔德紹",
        "biography": "",
        "paragraphs": [
            "早秋驚葉落，飄零似客心。翻飛未肯下，猶言惜故林。"
        ],
        "notes": [
            ""
        ],
        "volume": "卷七百三十三",
        "no#": 12
    },
    {
        "title": "句",
        "author": "孔德紹",
        "biography": "",
        "paragraphs": [
            "誰分菱花影，還看蓬鬢秋。"
        ],
        "notes": [
            ""
        ],
        "volume": "卷七百三十三",
        "no#": 13
    },
    {
        "title": "臨刑詩",
        "author": "鄭頲",
        "biography": "",
        "paragraphs": [
            "幻生還幻滅，大幻莫過身。安心自有處，求人無有人。"
        ],
        "notes": [
            ""
        ],
        "volume": "卷七百三十三",
        "no#": 14
    },
    {
        "title": "和謁孔子廟",
        "author": "劉斌",
        "biography": "",
        "paragraphs": [
            "性與雖天縱，主世乃無由。何言泰山毀，空驚逝水流。",
            "及門思往烈，入室想前修。寂寞荒階暮，摧殘古木秋。",
            "遺風曖如此，聊以慰蒸求。"
        ],
        "notes": [
            ""
        ],
        "volume": "卷七百三十三",
        "no#": 15
    },
    {
        "title": "和許給事傷牛尚書",
        "author": "劉斌",
        "biography": "",
        "paragraphs": [
            "名臣不世出，百工之所求。況乃非常器，遭逢興運秋。",
            "符彩照千里，銓衡綜九流。經綸資百物，樽俎寄皇猷。",
            "韶濩傾複理，典禮紊還修。雖貞棟樑任，兼好藝文遊。",
            "佇聞和鼎實，行當奉介丘。高衢翻稅駕，閱水遽遷舟。",
            "傳呼更何日，曳履聞無由。歸魂藐修路，征棹艤邗溝。",
            "林薄長風慘，江上寒雲愁。夜台終不曙，遺芳徒自留。"
        ],
        "notes": [
            ""
        ],
        "volume": "卷七百三十三",
        "no#": 16
    },
    {
        "title": "送劉散員同賦陳思王詩，得好鳥鳴高枝",
        "author": "劉斌",
        "biography": "",
        "paragraphs": [
            "春林已自好，時鳥複和鳴。枝交難奮翼，谷靜易流聲。",
            "間關才得性，矰繳遽相驚。安知背飛遠，拂霧獨晨征。"
        ],
        "notes": [
            ""
        ],
        "volume": "卷七百三十三",
        "no#": 17
    },
    {
        "title": "詠山",
        "author": "劉斌",
        "biography": "",
        "paragraphs": [
            "靈山峙千仞，蔽日且嵯峨。紫蓋雲陰遠，香爐煙氣多。",
            "石樑高鳥路，瀑水近天河。欲知聞道裏，別自有仙歌。"
        ],
        "notes": [
            ""
        ],
        "volume": "卷七百三十三",
        "no#": 18
    },
    {
        "title": "登樓望月二首",
        "author": "劉辟",
        "biography": "",
        "paragraphs": [
            "圓月當新霽，高樓見最明。素波流粉壁，丹桂拂飛甍。",
            "下瞰千門靜，旁觀萬象生。梧桐窗下影，烏鵲檻前聲。",
            "嘯逸劉琨興，吟資庾亮情。遊人莫登眺，迢遞故鄉程。",
            "皎潔三秋月，巍峨百丈樓。下分征客路，上有美人愁。",
            "帳卷芙蓉帶，簾褰玳瑁鉤。倚窗情渺渺，憑檻思悠悠。",
            "未得金波轉，俄成玉箸流。不堪三五夕，夫婿在邊州。"
        ],
        "notes": [
            ""
        ],
        "volume": "卷七百三十三",
        "no#": 19
    },
    {
        "title": "題菊花",
        "author": "黃巢",
        "biography": "",
        "paragraphs": [
            "颯颯西風滿院栽，蕊寒香冷蝶難來。",
            "他年我若為青帝，報與桃花一處開。"
        ],
        "notes": [
            ""
        ],
        "volume": "卷七百三十三",
        "no#": 20
    },
    {
        "title": "不第後賦菊",
        "author": "黃巢",
        "biography": "",
        "paragraphs": [
            "待到秋來九月八，我花開後百花殺。",
            "沖天香陣透長安，滿城盡帶黃金甲。"
        ],
        "notes": [
            ""
        ],
        "volume": "卷七百三十三",
        "no#": 21
    },
    {
        "title": "自題像",
        "author": "黃巢",
        "biography": "",
        "paragraphs": [
            "記得當年草上飛，鐵衣著盡著僧衣。",
            "天津橋上無人識，獨倚欄幹看落暉。"
        ],
        "notes": [
            ""
        ],
        "volume": "卷七百三十三",
        "no#": 22
    }
]