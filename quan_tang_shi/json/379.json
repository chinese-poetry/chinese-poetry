[
    {
        "title": "感別送從叔校書簡再登科東歸",
        "author": "孟郊",
        "biography": "",
        "paragraphs": [
            "長安車馬道，高槐結浮陰。下有名利人，一人千萬心。",
            "黃鵠多遠勢，滄溟無近潯。怡怡靜退姿，泠泠思歸吟。",
            "菱唱忽生聽，芸書回望深。清風散言笑，餘花綴衣襟。",
            "獨恨魚鳥別，一飛將一沉。"
        ],
        "notes": [
            ""
        ],
        "volume": "卷三百七十九",
        "no#": 1
    },
    {
        "title": "送玄亮師",
        "author": "孟郊",
        "biography": "",
        "paragraphs": [
            "蘭泉滌我襟，杉月棲我心。茗啜綠淨花，經誦清柔音。",
            "何處笑為別，淡情愁不侵。"
        ],
        "notes": [
            ""
        ],
        "volume": "卷三百七十九",
        "no#": 2
    },
    {
        "title": "送李尊師玄",
        "author": "孟郊",
        "biography": "",
        "paragraphs": [
            "口誦碧簡文，身是青霞君。頭冠兩片月，肩披一條雲。",
            "松骨輕自飛，鶴心高不群。"
        ],
        "notes": [
            ""
        ],
        "volume": "卷三百七十九",
        "no#": 3
    },
    {
        "title": "同晝上人送郭秀才江南尋兄弟",
        "author": "孟郊",
        "biography": "",
        "paragraphs": [
            "地上春色生，眼前詩彩明。手攜片寶月，言是高僧名。",
            "溪轉萬曲心，水流千里聲。飛鳴向誰去，江鴻弟與兄。"
        ],
        "notes": [
            ""
        ],
        "volume": "卷三百七十九",
        "no#": 4
    },
    {
        "title": "春日同韋郎中使君送鄒儒立少府扶侍赴雲陽",
        "author": "孟郊",
        "biography": "",
        "paragraphs": [
            "離思著百草，綿綿生無窮。側聞畿甸秀，三振詞策雄。",
            "太守不韻俗，諸生皆變風。郡齋敞西清，楚瑟驚南鴻。",
            "海畔帝城望，雲陽天色中。酒酣正芳景，詩綴新碧叢。",
            "服彩老萊並，侍車江革同。過隋柳憔悴，入洛花蒙籠。",
            "高步詎留足，前程在層空。獨慚病鶴羽，飛送力難崇。"
        ],
        "notes": [
            ""
        ],
        "volume": "卷三百七十九",
        "no#": 5
    },
    {
        "title": "送從叔校書簡南歸",
        "author": "孟郊",
        "biography": "",
        "paragraphs": [
            "長安別離道，宛在東城隅。寒草根未死，愁人心已枯。",
            "促促水上景，遙遙天際途。生隨昏曉中，皆被日月驅。",
            "北騎達山嶽，南帆指江湖。高蹤一超越，千里在須臾。"
        ],
        "notes": [
            ""
        ],
        "volume": "卷三百七十九",
        "no#": 6
    },
    {
        "title": "送韓愈從軍",
        "author": "孟郊",
        "biography": "",
        "paragraphs": [
            "志士感恩起，變衣非變性。親賓改舊觀，僮僕生新敬。",
            "坐作群書吟，行為孤劍詠。始知出處心，不失平生正。",
            "淒淒天地秋，凜凜軍馬令。驛塵時一飛，物色極四靜。",
            "王師既不戰，廟略在無競。王粲有所依，元瑜初應命。",
            "一章喻檄明，百萬心氣定。今朝旌鼓前，笑別丈夫盛。"
        ],
        "notes": [
            ""
        ],
        "volume": "卷三百七十九",
        "no#": 7
    },
    {
        "title": "同茅郎中使君送河南裴文學",
        "author": "孟郊",
        "biography": "",
        "paragraphs": [
            "河南有歸客，江風繞行襟。送君無塵聽，舞鶴清瑟音。",
            "菱蔓綴楚棹，日華正嵩岑。如何謝文學，還起會雲吟。"
        ],
        "notes": [
            ""
        ],
        "volume": "卷三百七十九",
        "no#": 8
    },
    {
        "title": "送李翱習之",
        "author": "孟郊",
        "biography": "",
        "paragraphs": [
            "習之勢翩翩，東南去遙遙。贈君雙履足，一為上皋橋。",
            "皋橋路逶迤，碧水清風飄。新秋折藕花，應對吳語嬌。",
            "千巷分淥波，四門生早潮。湖榜輕嫋嫋，酒旗高寥寥。",
            "小時屐齒痕，有處應未銷。舊憶如霧星，怳見於夢消。",
            "言之燒人心，事去不可招。獨孤宅前曲，箜篌醉中謠。",
            "壯年俱悠悠，逮茲各焦焦。執手複執手，唯道無枯凋。"
        ],
        "notes": [
            ""
        ],
        "volume": "卷三百七十九",
        "no#": 9
    },
    {
        "title": "送丹霞子阮芳顏上人歸山",
        "author": "孟郊",
        "biography": "",
        "paragraphs": [
            "松色不肯秋，玉性不可柔。登山須正路，飲水須直流。",
            "倩鶴附書信，索雲作衣裘。仙村莫道遠，枉策招交遊。"
        ],
        "notes": [
            ""
        ],
        "volume": "卷三百七十九",
        "no#": 10
    },
    {
        "title": "送從舅端適楚地",
        "author": "孟郊",
        "biography": "",
        "paragraphs": [
            "歸情似泛空，飄蕩楚波中。羽扇掃輕汗，布帆篩細風。",
            "江花折菡萏，岸影泊梧桐。元舅唱離別，賤生愁不窮。"
        ],
        "notes": [
            ""
        ],
        "volume": "卷三百七十九",
        "no#": 11
    },
    {
        "title": "送盧汀侍禦歸天德幕",
        "author": "孟郊",
        "biography": "",
        "paragraphs": [
            "仲宣領騎射，結束皆少年。匹馬黃河岸，射雕清霜天。",
            "旌旗防日北，道路上雲巔。古雪無銷鑠，新冰有堆填。",
            "清溪徒聳誚，白璧自招賢。豈比重恩者，閉門方獨全。"
        ],
        "notes": [
            ""
        ],
        "volume": "卷三百七十九",
        "no#": 12
    },
    {
        "title": "送草書獻上人歸廬山",
        "author": "孟郊",
        "biography": "",
        "paragraphs": [
            "狂僧不為酒，狂筆自通天。將書雲霞片，直至清明巔。",
            "手中飛黑電，象外瀉玄泉。萬物隨指顧，三光為迴旋。",
            "聚書雲霮zw，洗硯山晴鮮。忽怒畫蛇虺，噴然生風煙。",
            "江人願停筆，驚浪恐傾船。"
        ],
        "notes": [
            ""
        ],
        "volume": "卷三百七十九",
        "no#": 13
    },
    {
        "title": "和薛先輩送獨孤秀才上都赴嘉會得青字",
        "author": "孟郊",
        "biography": "",
        "paragraphs": [
            "秦雲攀窈窕，楚桂搴芳馨。五色豈徒爾，萬枝皆有靈。",
            "仙謠天上貴，林詠雪中青。持此一為贈，送君翔杳冥。"
        ],
        "notes": [
            ""
        ],
        "volume": "卷三百七十九",
        "no#": 14
    },
    {
        "title": "送崔爽之湖南",
        "author": "孟郊",
        "biography": "",
        "paragraphs": [
            "江與湖相通，二水洗高空。定知一日帆，使得千里風。",
            "雪唱與誰和，俗情多不通。何當逸翮縱，飛起泥沙中。"
        ],
        "notes": [
            ""
        ],
        "volume": "卷三百七十九",
        "no#": 15
    },
    {
        "title": "送超上人歸天臺",
        "author": "孟郊",
        "biography": "",
        "paragraphs": [
            "天臺山最高，動躡赤城霞。何以靜雙目，掃山除妄花。",
            "何以潔其性，濾泉去泥沙。靈境物皆直，萬松無一斜。",
            "月中見心近，雲外將俗賒。山獸護方丈，山猿捧袈裟。",
            "遺身獨得身，笑我牽名華。"
        ],
        "notes": [
            ""
        ],
        "volume": "卷三百七十九",
        "no#": 16
    },
    {
        "title": "同李益、崔放送王煉師還樓觀，兼為群公先營山居",
        "author": "孟郊",
        "biography": "",
        "paragraphs": [
            "十年白雲士，一卷紫芝書。來結崆峒侶，還期縹緲居。",
            "霞冠遺彩翠，月帔上空虛。寄謝泉根水，清泠閑有餘。"
        ],
        "notes": [
            ""
        ],
        "volume": "卷三百七十九",
        "no#": 17
    },
    {
        "title": "張徐州席送岑秀才",
        "author": "孟郊",
        "biography": "",
        "paragraphs": [
            "振振芝蘭步，升自君子堂。泠泠松桂吟，生自楚客腸。",
            "羈鳥無定棲，驚蓬在他鄉。去茲門館閑，即彼道路長。",
            "雨餘山川淨，麥熟草木涼。楚淚滴章句，京塵染衣裳。",
            "贈君無餘佗，久要不可忘。"
        ],
        "notes": [
            ""
        ],
        "volume": "卷三百七十九",
        "no#": 18
    },
    {
        "title": "送黃構擢第後歸江南",
        "author": "孟郊",
        "biography": "",
        "paragraphs": [
            "澹澹滄海氣，結成黃香才。幼齡思奮飛，弱冠遊靈台。",
            "一鶚顧喬木，眾禽不敢猜。一驥騁長衢，眾獸不敢陪。",
            "遂得會風雨，感通如雲雷。至矣小宗伯，確乎心不回。",
            "能令幽靜人，聲實喧九垓。卻憶江南道，祖筵花裏開。",
            "春風不能別，別罷空徘徊。"
        ],
        "notes": [
            ""
        ],
        "volume": "卷三百七十九",
        "no#": 19
    },
    {
        "title": "送道士",
        "author": "孟郊",
        "biography": "",
        "paragraphs": [
            "千年山上行，山上無遺蹤。一日人間遊，六合人皆逢。",
            "自有意中侶，白寒徒相從。"
        ],
        "notes": [
            ""
        ],
        "volume": "卷三百七十九",
        "no#": 20
    },
    {
        "title": "送孟寂赴舉",
        "author": "孟郊",
        "biography": "",
        "paragraphs": [
            "烈士不憂身，為君吟苦辛。男兒久失意，寶劍亦生塵。",
            "浮俗官是貴，君子道所珍。況當聖明主，豈乏證玉臣。",
            "濁水無白日，清流鑒蒼旻。賢愚皎然別，結交當有因。"
        ],
        "notes": [
            ""
        ],
        "volume": "卷三百七十九",
        "no#": 21
    },
    {
        "title": "同溧陽宰送孫秀才",
        "author": "孟郊",
        "biography": "",
        "paragraphs": [
            "廢瑟難為弦，南風難為歌。幽幽拙疾中，忽忽浮夢多。",
            "清韻始嘯侶，雅言相與和。訟閑每往招，祖送奈若何。",
            "牽苦強為贈，邦邑光峨峨。"
        ],
        "notes": [
            ""
        ],
        "volume": "卷三百七十九",
        "no#": 22
    },
    {
        "title": "溧陽唐興寺觀薔薇花，同諸公餞陳明府",
        "author": "孟郊",
        "biography": "",
        "paragraphs": [
            "忽驚紅琉璃，千豔萬豔開。佛火不燒物，淨香空徘徊。",
            "花下印文字，林間詠觴杯。群官餞宰官，此地車馬來。"
        ],
        "notes": [
            ""
        ],
        "volume": "卷三百七十九",
        "no#": 23
    },
    {
        "title": "送柳淳",
        "author": "孟郊",
        "biography": "",
        "paragraphs": [
            "青山臨黃河，下有長安道。世上名利人，相逢不知老。"
        ],
        "notes": [
            ""
        ],
        "volume": "卷三百七十九",
        "no#": 24
    },
    {
        "title": "送殷秀才南游",
        "author": "孟郊",
        "biography": "",
        "paragraphs": [
            "詩句臨離袂，酒花熏別顏。水程千裏外，岸泊幾宵間。",
            "風葉亂辭木，雪猿清叫山。南中多古事，詠遍始應還。"
        ],
        "notes": [
            ""
        ],
        "volume": "卷三百七十九",
        "no#": 25
    },
    {
        "title": "送青陽上人游越",
        "author": "孟郊",
        "biography": "",
        "paragraphs": [
            "秋風吹白髮，微官自蕭索。江僧何用歎，溪縣饒寂寞。",
            "楚思物皆清，越山勝非薄。時看鏡中月，獨向衣上落。",
            "多謝入冥鴻，笑予在籠鶴。"
        ],
        "notes": [
            ""
        ],
        "volume": "卷三百七十九",
        "no#": 26
    },
    {
        "title": "奉同朝賢送新羅使",
        "author": "孟郊",
        "biography": "",
        "paragraphs": [
            "淼淼望遠國，一萍秋海中。恩傳日月外，夢在波濤東。",
            "浪興豁胸臆，泛程舟虛空。既茲吟仗信，亦以難私躬。",
            "實怪賞不足，異鮮悅多叢。安危所系重，征役誰能窮。",
            "彼俗媚文史，聖朝富才雄。送行數百首，各以鏗奇工。",
            "冗隸竊抽韻，孤屬思將同。"
        ],
        "notes": [
            ""
        ],
        "volume": "卷三百七十九",
        "no#": 27
    },
    {
        "title": "留弟郢不得送之江南",
        "author": "孟郊",
        "biography": "",
        "paragraphs": [
            "剛有下水船，白日留不得。老人獨自歸，苦淚滿眼黑。"
        ],
        "notes": [
            ""
        ],
        "volume": "卷三百七十九",
        "no#": 28
    },
    {
        "title": "送陸暢歸湖州，因憑題故人皎然塔、陸羽墳",
        "author": "孟郊",
        "biography": "",
        "paragraphs": [
            "淼淼霅寺前，白蘋多清風。昔游詩會滿，今遊詩會空。",
            "孤吟玉淒惻，遠思景蒙籠。杼山磚塔禪，竟陵廣宵翁。",
            "饒彼草木聲，仿佛聞餘聰。因君寄數句，遍為書其叢。",
            "追吟當時說，來者實不窮。江調難再得，京塵徒滿躬。",
            "送君溪鴛鴦，彩色雙飛東。東多高靜鄉，芳宅冬亦崇。",
            "手自擷甘旨，供養歡沖融。待我遂前心，收拾使有終。",
            "不然洛岸亭，歸死為大同。"
        ],
        "notes": [
            ""
        ],
        "volume": "卷三百七十九",
        "no#": 29
    },
    {
        "title": "送淡公",
        "author": "孟郊",
        "biography": "",
        "paragraphs": [
            "燕本冰雪骨，越淡蓮花風。五言雙寶刀，聯響高飛鴻。",
            "翰苑錢舍人，詩韻鏗雷公。識本未識淡，仰詠嗟無窮。",
            "清恨生物表，郎玉傾夢中。常于冷竹坐，相語道意沖。",
            "嵩洛興不薄，稽江事難同。明年若不來，我作黃蒿翁。",
            "何以兀其心，為君學虛空。",
            "坐愛青草上，意含滄海濱。渺渺獨見水，悠悠不問人。",
            "鏡浪洗手綠，剡花入心春。雖然防外觸，無奈饒衣新。",
            "行當譯文字，慰此吟殷勤。",
            "銅鬥飲江酒，手拍銅鬥歌。儂是拍浪兒，飲則拜浪婆。",
            "腳踏小船頭，獨速舞短蓑。笑伊漁陽操，空恃文章多。",
            "閑倚青竹竿，白日奈我何。",
            "短蓑不怕雨，白鷺相爭飛。短楫畫菰蒲，鬥作豪橫歸。",
            "笑伊水健兒，浪戰求光輝。不如竹枝弓，射鴨無是非。",
            "射鴨複射鴨，鴨驚菰蒲頭。鴛鴦亦零落，彩色難相求。",
            "儂是清浪兒，每踏清浪遊。笑伊鄉貢郎，踏土稱風流。",
            "如何丱角翁，至死不裹頭。",
            "師得天文章，所以相知懷。數年伊雒同，一旦江湖乖。",
            "江湖有故莊，小女啼喈喈。我憂未相識，乳養難和諧。",
            "幸以片佛衣，誘之令看齋。齋中百福言，催促西歸來。",
            "伊洛氣味薄，江湖文章多。坐緣江湖岸，意識鮮明波。",
            "銅鬥短蓑行，新章其奈何。茲焉激切句，非是等閒歌。",
            "制之附驛回，勿使餘風訛。都城第一寺，昭成屹嵯峨。",
            "為師書廣壁，仰詠時經過。徘徊相思心，老淚雙滂沱。",
            "江南邑中寺，平地生勝山。開元吳語僧，律韻高且閑。",
            "妙藥溪岸平，桂榜往復還。樹石相鬥生，紅綠各異顏。",
            "風味我遙憶，新奇師獨攀。",
            "報恩兼報德，寺與山爭鮮。橙橘金蓋檻，竹蕉綠凝禪。",
            "經章音韻細，風磬清泠翩。離腸繞師足，舊憶隨路延。",
            "不知幾千尺，至死方綿綿。",
            "鄉在越鏡中，分明見歸心。鏡芳步步綠，鏡水日日深。",
            "異刹碧天上，古香清桂岑。朗約徒在昔，章句忽盈今。",
            "幸因西飛葉，書作東風吟。落我病枕上，慰此浮恨侵。",
            "牽師袈裟別，師斷袈裟歸。問師何苦去，感吃言語稀。",
            "意恐被詩餓，欲住將底依。盧殷劉言史，餓死君已噫。",
            "不忍見別君，哭君他是非。",
            "詩人苦為詩，不如脫空飛。一生空鷕氣，非諫複非譏。",
            "脫枯掛寒枝，棄如一唾微。一步一步乞，半片半片衣。",
            "倚詩為活計，從古多無肥。詩饑老不怨，勞師淚霏霏。"
        ],
        "notes": [
            ""
        ],
        "volume": "卷三百七十九",
        "no#": 30
    },
    {
        "title": "送魏端公入朝",
        "author": "孟郊",
        "biography": "",
        "paragraphs": [
            "東洛尚淹玩，西京足芳妍。大賓威儀肅，上客冠劍鮮。",
            "豈惟空戀闕，亦以將朝天。局促塵末吏，幽老病中弦。",
            "徒懷青雲價，忽至白髮年。何當補風教，為薦三百篇。"
        ],
        "notes": [
            ""
        ],
        "volume": "卷三百七十九",
        "no#": 31
    },
    {
        "title": "送盧郎中汀",
        "author": "孟郊",
        "biography": "",
        "paragraphs": [
            "洛水春渡闊，別離心悠悠。一生空吟詩，不覺成白頭。",
            "向事每計較，與山實綢繆。太華天上開，其下車轍流。",
            "縣街無塵土，過客多淹留。坐飲孤驛酒，行思獨山遊。",
            "逸關嵐氣明，照渭空漪浮。玉珂擺新歡，聲與鸞鳳儔。",
            "朝謁大家事，唯餘去無由。"
        ],
        "notes": [
            ""
        ],
        "volume": "卷三百七十九",
        "no#": 32
    },
    {
        "title": "送鄭僕射出節山南",
        "author": "孟郊",
        "biography": "",
        "paragraphs": [
            "國老出為將，紅旗入青山。再招門下生，結束餘病孱。",
            "自笑騎馬醜，強從驅馳間。顧顧磨天路，嫋嫋鏡下顏。",
            "文魄既飛越，宦情唯等閒。羨他白麵少，多是清朝班。",
            "惜命非所報，慎行誠獨艱。悠悠去住心，兩說何能刪。"
        ],
        "notes": [
            ""
        ],
        "volume": "卷三百七十九",
        "no#": 33
    },
    {
        "title": "別妻家",
        "author": "孟郊",
        "biography": "",
        "paragraphs": [
            "芙蓉濕曉露，秋別南浦中。鴛鴦卷新贈，遙戀東床空。",
            "碧水不息浪，清溪易生風。參差坐成阻，飄颻去無窮。",
            "孤雲目雖斷，明月心相通。私情詎銷鑠，積芳在春叢。"
        ],
        "notes": [
            ""
        ],
        "volume": "卷三百七十九",
        "no#": 34
    },
    {
        "title": "贈姚怤別",
        "author": "孟郊",
        "biography": "",
        "paragraphs": [
            "美人廢琴瑟，不是無巧彈。聞君郢中唱，始覺知音難。",
            "驚蓬無還根，馳水多分瀾。倦客厭出門，疲馬思解鞍。",
            "何以寫此心，贈君握中丹。"
        ],
        "notes": [
            ""
        ],
        "volume": "卷三百七十九",
        "no#": 35
    },
    {
        "title": "贈竟陵盧使君虔別",
        "author": "孟郊",
        "biography": "",
        "paragraphs": [
            "赤日千里火，火中行子心。孰不苦焦灼，所行為貧侵。",
            "山木豈無涼，猛獸蹲清陰。歸人憶平坦，別路多嶇嶔。",
            "賴得竟陵守，時聞建安吟。贈別折楚芳，楚芳搖衣襟。"
        ],
        "notes": [
            ""
        ],
        "volume": "卷三百七十九",
        "no#": 36
    },
    {
        "title": "與韓愈、李翱、張籍話別",
        "author": "孟郊",
        "biography": "",
        "paragraphs": [
            "朱弦奏離別，華燈少光輝。物色豈有異，人心顧將違。",
            "客程殊未已，歲華忽然微。秋桐故葉下，寒露新雁飛。",
            "遠遊起重恨，送人念先歸。夜集類饑鳥，晨光失相依。",
            "馬跡繞川水，雁書還閨闈。常恐親朋阻，獨行知慮非。"
        ],
        "notes": [
            ""
        ],
        "volume": "卷三百七十九",
        "no#": 37
    },
    {
        "title": "監察十五叔東齋招李益端公會別",
        "author": "孟郊",
        "biography": "",
        "paragraphs": [
            "欲知惜別離，瀉水還清池。此地有君子，芳蘭步葳蕤。",
            "手掇雜英佩，意搖春夜思。莫作繞山雲，迴圈無定期。"
        ],
        "notes": [
            ""
        ],
        "volume": "卷三百七十九",
        "no#": 38
    },
    {
        "title": "汴州留別韓愈",
        "author": "孟郊",
        "biography": "",
        "paragraphs": [
            "不飲濁水瀾，空滯此汴河。坐見繞岸水，盡為還海波。",
            "四時不在家，弊服斷線多。遠客獨憔悴，春英落婆娑。",
            "汴水饒曲流，野桑無直柯。但為君子心，歎息終靡他。"
        ],
        "notes": [
            ""
        ],
        "volume": "卷三百七十九",
        "no#": 39
    },
    {
        "title": "贈別殷山人說易後歸幽墅",
        "author": "孟郊",
        "biography": "",
        "paragraphs": [
            "夫子說天地，若與靈龜言。幽幽人不知，一一予所敦。",
            "秋月吐白夜，涼風韻清源。旁通忽已遠，神感寂不喧。",
            "一悟袪萬結，夕懷傾朝煩。旅輈無停波，別馬嘶去轅。",
            "殷勤荒草士，會有知己論。"
        ],
        "notes": [
            ""
        ],
        "volume": "卷三百七十九",
        "no#": 40
    },
    {
        "title": "壽安西渡奉別鄭相公",
        "author": "孟郊",
        "biography": "",
        "paragraphs": [
            "洛河向西道，石波橫磷磷。清風送君子，車遠無還塵。",
            "春別亦蕭索，況茲冰霜晨。零落景易入，鬱抑抱難申。",
            "百宵華燈宴，一旦星散人。歲去弦吐箭，憂來蠶抽綸。",
            "綿綿無窮事，各各馳繞身。徘徊黃縹緲，倏忽春霜賓。",
            "相為物表物，永謝區中姻。日嗟來教士，仰望無由親。",
            "東都清風減，君子西歸朝。獨抱歲晏恨，泗吟不成謠。",
            "貴遊意多味，賤別情易消。回雁憶前叫，浪鳧念後漂。",
            "悠悠孤飛景，聳聳銜霜條。昧趣多滯澀，懶朋寡新僚。",
            "病深理方悟，悔至心自燒。寂靜道何在，憂勤學空饒。",
            "乃知減聞見，始遂情逍遙。文字徒營織，聲華諒疑驕。",
            "顧慚耕稼士，樸略氣韻調。善士有餘食，佳畦冬生苗。",
            "養人在養身，此旨清如韶。願貢高古言，敢望錫類招。"
        ],
        "notes": [
            ""
        ],
        "volume": "卷三百七十九",
        "no#": 41
    }
]