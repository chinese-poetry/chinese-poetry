[
    {
        "title": "短歌行",
        "author": "子蘭",
        "biography": "",
        "paragraphs": [
            "日月何忙忙，出沒住不得。使我勇壯心，少年如頃刻。",
            "人生石火光，通時少於塞。四季倏往來，寒暑變為賊。",
            "偷人面上花，奪人頭上黑。"
        ],
        "notes": [
            ""
        ],
        "volume": "卷八百二十四",
        "no#": 1
    },
    {
        "title": "飲馬長城窟",
        "author": "子蘭",
        "biography": "",
        "paragraphs": [
            "遊客長城下，飲馬長城窟。馬嘶聞水腥，為浸征人骨。",
            "豈不是流泉，終不成潺湲。洗盡骨上土，不洗骨中冤。",
            "骨若比流水，四海有還魂。空流嗚咽聲，聲中疑是言。"
        ],
        "notes": [
            ""
        ],
        "volume": "卷八百二十四",
        "no#": 2
    },
    {
        "title": "夜直",
        "author": "子蘭",
        "biography": "",
        "paragraphs": [
            "大內隔重牆，多聞樂未央。燈明宮樹色，茶煮禁泉香。",
            "鳳輦通門靜，雞歌入漏長。宴榮陪禦席，話密近龍章。",
            "吟步彤庭月，眠分玉署涼。欲黏朱紱重，頻草白麻忙。",
            "筆力將群吏，人情在致唐。萬方瞻仰處，晨夕面吾皇。"
        ],
        "notes": [
            ""
        ],
        "volume": "卷八百二十四",
        "no#": 3
    },
    {
        "title": "贈行腳僧",
        "author": "子蘭",
        "biography": "",
        "paragraphs": [
            "世界曾行遍，全無行可修。炎涼三衲共，生死一身休。",
            "片斷雲隨體，稀疏雪滿頭。此門無所著，不肯暫淹留。"
        ],
        "notes": [
            ""
        ],
        "volume": "卷八百二十四",
        "no#": 4
    },
    {
        "title": "秋日思舊山",
        "author": "子蘭",
        "biography": "",
        "paragraphs": [
            "咸言上國繁華，豈謂帝城羈旅。十點五點殘螢，",
            "欲去不去遲遲，未展平生所佇。"
        ],
        "notes": [
            ""
        ],
        "volume": "卷八百二十四",
        "no#": 5
    },
    {
        "title": "寄幹陵楊侍郎",
        "author": "子蘭",
        "biography": "",
        "paragraphs": [
            "冷落官資不畏貧，司曹且共內官分。步量野色成公案，",
            "碑寒樹古神門上，管得無窮空白雲。"
        ],
        "notes": [
            ""
        ],
        "volume": "卷八百二十四",
        "no#": 6
    },
    {
        "title": "登樓憶友",
        "author": "子蘭",
        "biography": "",
        "paragraphs": [
            "物象遠濛濛，周回極望中。帶煙千井樹，和磬一樓風。",
            "月色寒沈地，波聲夜颺空。登臨無限趣，恨不與君同。"
        ],
        "notes": [
            ""
        ],
        "volume": "卷八百二十四",
        "no#": 7
    },
    {
        "title": "華嚴寺望樊川",
        "author": "子蘭",
        "biography": "",
        "paragraphs": [
            "萬木葉初紅，人家樹色中。疏鐘搖雨腳，秋水浸雲容。",
            "雪磧回寒雁，村燈促夜舂。舊山歸未得，生計欲何從。"
        ],
        "notes": [
            ""
        ],
        "volume": "卷八百二十四",
        "no#": 8
    },
    {
        "title": "與道侶同於水陸寺會宿",
        "author": "子蘭",
        "biography": "",
        "paragraphs": [
            "論道窮心少有朋，此時清話昔年曾。柿凋紅葉鋪寒井，",
            "出門儘是勞生者，只此長閑幾個能。"
        ],
        "notes": [
            ""
        ],
        "volume": "卷八百二十四",
        "no#": 9
    },
    {
        "title": "城上吟",
        "author": "子蘭",
        "biography": "",
        "paragraphs": [
            "古塚密於草，新墳侵官道。城外無閑地，城中人又老。"
        ],
        "notes": [
            ""
        ],
        "volume": "卷八百二十四",
        "no#": 10
    },
    {
        "title": "襄陽曲",
        "author": "子蘭",
        "biography": "",
        "paragraphs": [
            "為憶南遊人，移家大堤住。千帆萬帆來，盡過門前去。"
        ],
        "notes": [
            ""
        ],
        "volume": "卷八百二十四",
        "no#": 11
    },
    {
        "title": "誡貪",
        "author": "子蘭",
        "biography": "",
        "paragraphs": [
            "多求待心足，未足旋傾覆。明知貪者心，求榮不求辱。"
        ],
        "notes": [
            ""
        ],
        "volume": "卷八百二十四",
        "no#": 12
    },
    {
        "title": "蟬二首",
        "author": "子蘭",
        "biography": "",
        "paragraphs": [
            "獨蟬初唱古槐枝，委曲悲涼斷續遲。",
            "雨後忽聞誰最苦，異鄉孤館憶家時。",
            "衰柳蟬吟旁濁河，正當殘日角聲和。",
            "尋常不足少愁思，此際聞時愁更多。"
        ],
        "notes": [
            ""
        ],
        "volume": "卷八百二十四",
        "no#": 13
    },
    {
        "title": "太平坊尋裴郎中故宅",
        "author": "子蘭",
        "biography": "",
        "paragraphs": [
            "不語淒涼無限情，荒階行盡又重行。",
            "昔年住此何人在，滿地槐花秋草生。"
        ],
        "notes": [
            ""
        ],
        "volume": "卷八百二十四",
        "no#": 14
    },
    {
        "title": "登樓",
        "author": "子蘭",
        "biography": "",
        "paragraphs": [
            "邊邑鴻聲一例秋，大波平日繞山流。",
            "故人千里同明月，盡夕無言空倚樓。"
        ],
        "notes": [
            ""
        ],
        "volume": "卷八百二十四",
        "no#": 15
    },
    {
        "title": "長安早秋",
        "author": "子蘭",
        "biography": "",
        "paragraphs": [
            "風舞槐花落禦溝，終南山色入城秋。",
            "門門走馬徵兵急，公子笙歌醉玉樓。"
        ],
        "notes": [
            ""
        ],
        "volume": "卷八百二十四",
        "no#": 16
    },
    {
        "title": "對雪",
        "author": "子蘭",
        "biography": "",
        "paragraphs": [
            "密密無聲墜碧空，霏霏有韻舞微風。",
            "幽人吟望搜辭處，飄入窗來落硯中。"
        ],
        "notes": [
            ""
        ],
        "volume": "卷八百二十四",
        "no#": 17
    },
    {
        "title": "鸚鵡",
        "author": "子蘭",
        "biography": "",
        "paragraphs": [
            "翠毛丹觜乍教時，終日無寥似憶歸。",
            "近來偷解人言語，亂向金籠說是非。"
        ],
        "notes": [
            ""
        ],
        "volume": "卷八百二十四",
        "no#": 18
    },
    {
        "title": "晚景",
        "author": "子蘭",
        "biography": "",
        "paragraphs": [
            "池荷衰颯菊芬芳，策杖吟詩上草堂。",
            "滿目暮雲風卷盡，郡樓寒角數聲長。"
        ],
        "notes": [
            ""
        ],
        "volume": "卷八百二十四",
        "no#": 19
    },
    {
        "title": "長安傷春",
        "author": "子蘭",
        "biography": "",
        "paragraphs": [
            "霜隕中春花半無，狂遊恣飲盡凶徒。",
            "年年賞玩公卿輩，今委溝塍骨漸枯。"
        ],
        "notes": [
            ""
        ],
        "volume": "卷八百二十四",
        "no#": 20
    },
    {
        "title": "河梁晚望二首",
        "author": "子蘭",
        "biography": "",
        "paragraphs": [
            "水勢滔滔不可量，漁舟容易泛滄浪。",
            "連山翠靄籠沙漵，白鳥翩翩下夕陽。",
            "雨添一夜秋濤闊，極目茫茫似接天。",
            "不知龍物潛何處，魚躍蛙鳴滿檻前。"
        ],
        "notes": [
            ""
        ],
        "volume": "卷八百二十四",
        "no#": 21
    },
    {
        "title": "悲長安",
        "author": "子蘭",
        "biography": "",
        "paragraphs": [
            "何事天時禍未回，生靈愁悴苦寒灰。",
            "豈知萬頃繁華地，強半今為瓦礫堆。"
        ],
        "notes": [
            ""
        ],
        "volume": "卷八百二十四",
        "no#": 22
    },
    {
        "title": "千葉石榴花",
        "author": "子蘭",
        "biography": "",
        "paragraphs": [
            "一朵花開千葉紅，開時又不藉春風。",
            "若教移在香閨畔，定與佳人豔態同。"
        ],
        "notes": [
            ""
        ],
        "volume": "卷八百二十四",
        "no#": 23
    },
    {
        "title": "觀棋",
        "author": "子蘭",
        "biography": "",
        "paragraphs": [
            "拂局盡消時，能因長路遲。點頭初得計，格手待無疑。",
            "寂默親遺景，凝神入過思。共藏多少意，不語兩相知。"
        ],
        "notes": [
            ""
        ],
        "volume": "卷八百二十四",
        "no#": 24
    }
]