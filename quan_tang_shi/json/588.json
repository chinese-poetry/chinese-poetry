[
    {
        "title": "送友人往太原",
        "author": "李頻",
        "biography": "",
        "paragraphs": [
            "離亭聊把酒，此路徹邊頭。草白雁來盡，時清人去遊。",
            "汾河流晉地，塞雪滿並州。別後相思夜，空看北斗愁。"
        ],
        "notes": [
            ""
        ],
        "volume": "卷五百八十八",
        "no#": 1
    },
    {
        "title": "旅懷",
        "author": "李頻",
        "biography": "",
        "paragraphs": [
            "萬里共心論，徒言吾道存。奉親無別業，謁帝有何門。",
            "水宿驚濤浦，山行落葉村。長安長夢去，欹枕即聞猿。"
        ],
        "notes": [
            ""
        ],
        "volume": "卷五百八十八",
        "no#": 2
    },
    {
        "title": "送裴禦史赴湖南",
        "author": "李頻",
        "biography": "",
        "paragraphs": [
            "關門鳥道中，飛傳複乘驄。暮雪離秦甸，春雲入楚宮。",
            "平蕪天共闊，積水地多空。使府懸帆去，能消幾日風。"
        ],
        "notes": [
            ""
        ],
        "volume": "卷五百八十八",
        "no#": 3
    },
    {
        "title": "送姚郜先輩赴汝州辟",
        "author": "李頻",
        "biography": "",
        "paragraphs": [
            "行李事寒天，東來聘禮全。州當定鼎處，人去偃戈年。",
            "雷雨依嵩嶺，桑麻接楚田。遙知清夜作，不是借戎篇。"
        ],
        "notes": [
            ""
        ],
        "volume": "卷五百八十八",
        "no#": 4
    },
    {
        "title": "初離黔中泊江上",
        "author": "李頻",
        "biography": "",
        "paragraphs": [
            "去去把青桂，平生心不違。更蒙蓮府辟，兼脫布衣歸。",
            "霽嶽明殘雪，清波漾落暉。無窮幽鳥戲，時向棹前飛。"
        ],
        "notes": [
            ""
        ],
        "volume": "卷五百八十八",
        "no#": 5
    },
    {
        "title": "黔中酬同院韋判官",
        "author": "李頻",
        "biography": "",
        "paragraphs": [
            "平生同所為，相遇偶然遲。各著青袍後，無歸白社期。",
            "江流來絕域，府地管諸夷。聖代都無事，從公且賦詩。"
        ],
        "notes": [
            ""
        ],
        "volume": "卷五百八十八",
        "no#": 6
    },
    {
        "title": "和范秘書襄陽舊游",
        "author": "李頻",
        "biography": "",
        "paragraphs": [
            "聽話揚帆興，初從峴首還。高吟入白浪，遙坐看青山。",
            "枯木猿啼爽，寒汀鶴步閑。秋來關去夢，幾夜度商顏。"
        ],
        "notes": [
            ""
        ],
        "volume": "卷五百八十八",
        "no#": 7
    },
    {
        "title": "秋夜山中思歸送友人",
        "author": "李頻",
        "biography": "",
        "paragraphs": [
            "蕭條對秋色，相憶在雲泉。木落病身起，潮平歸思懸。",
            "涼鐘山頂寺，暝火渡頭船。此地非吾土，淹留又一年。"
        ],
        "notes": [
            ""
        ],
        "volume": "卷五百八十八",
        "no#": 8
    },
    {
        "title": "自黔中東歸旅次淮上",
        "author": "李頻",
        "biography": "",
        "paragraphs": [
            "行旅本同愁，黔吳複阻修。半年方中路，窮節到孤舟。",
            "夕靄垂陰野，晨光動積流。家山一夜夢，便是昔年遊。"
        ],
        "notes": [
            ""
        ],
        "volume": "卷五百八十八",
        "no#": 9
    },
    {
        "title": "江夏春感舊",
        "author": "李頻",
        "biography": "",
        "paragraphs": [
            "東風出海門，處處動林園。澤國雪霜少，沙汀花木繁。",
            "暖魚依水淺，晴雁入空翻。何處陽和力，生萍不駐根。"
        ],
        "notes": [
            ""
        ],
        "volume": "卷五百八十八",
        "no#": 10
    },
    {
        "title": "眉州別李使君",
        "author": "李頻",
        "biography": "",
        "paragraphs": [
            "回首雪峰前，朱門心杳然。離人自嗚咽，流水莫潺湲。",
            "毒草通蠻徼，秋林近漏天。一生從此去，五字有誰憐。"
        ],
        "notes": [
            ""
        ],
        "volume": "卷五百八十八",
        "no#": 11
    },
    {
        "title": "送許棠及第歸宣州",
        "author": "李頻",
        "biography": "",
        "paragraphs": [
            "高科終自致，志業信如神。待得逢公道，由來合貴身。",
            "秋歸方覺好，舊夢始知真。更想青山宅，誰為後主人。"
        ],
        "notes": [
            ""
        ],
        "volume": "卷五百八十八",
        "no#": 12
    },
    {
        "title": "黔中罷職將泛江東",
        "author": "李頻",
        "biography": "",
        "paragraphs": [
            "黔中初罷職，薄俸亦無殘。舉目鄉關遠，攜家旅食難。",
            "野梅將雪競，江月與沙寒。兩鬢愁應白，何勞把鏡看。"
        ],
        "notes": [
            ""
        ],
        "volume": "卷五百八十八",
        "no#": 13
    },
    {
        "title": "長安書事寄所知",
        "author": "李頻",
        "biography": "",
        "paragraphs": [
            "帝裏本無名，端居有道情。睡魂春夢斷，書興晚窗明。",
            "老擬歸何處，閑應過此生。江湖終一日，拜別便東行。"
        ],
        "notes": [
            ""
        ],
        "volume": "卷五百八十八",
        "no#": 14
    },
    {
        "title": "酬姚覃",
        "author": "李頻",
        "biography": "",
        "paragraphs": [
            "不見又相招，何曾訴寂寥。醉眠春草長，吟坐夜燈銷。",
            "淚墮思山切，身歸轉路遙。年年送別處，楊柳少垂條。"
        ],
        "notes": [
            ""
        ],
        "volume": "卷五百八十八",
        "no#": 15
    },
    {
        "title": "春日鄜州贈裴居言",
        "author": "李頻",
        "biography": "",
        "paragraphs": [
            "雖將身佐幕，出入似閒居。草色長相待，山情信不疏。",
            "燈前春睡足，酒後夜寒餘。筆硯時時近，終非署簿書。"
        ],
        "notes": [
            ""
        ],
        "volume": "卷五百八十八",
        "no#": 16
    },
    {
        "title": "送於生入蜀",
        "author": "李頻",
        "biography": "",
        "paragraphs": [
            "家吳聞入蜀，道路頗乖離。一第何多難，都城可少知。",
            "江山非久適，命數未終奇。況又將冤抱，經春杜魄隨。"
        ],
        "notes": [
            ""
        ],
        "volume": "卷五百八十八",
        "no#": 17
    },
    {
        "title": "送許棠歸涇縣作尉",
        "author": "李頻",
        "biography": "",
        "paragraphs": [
            "青桂複青袍，一歸榮一高。縣人齊下拜，邑宰共分曹。",
            "繞郭看秧插，尋街聽繭繅。封侯萬里者，燕頷乃徒勞。"
        ],
        "notes": [
            ""
        ],
        "volume": "卷五百八十八",
        "no#": 18
    },
    {
        "title": "友人話別",
        "author": "李頻",
        "biography": "",
        "paragraphs": [
            "論交雖不早，話別且相親。除卻棲禪客，誰非南陌人。",
            "半生都返性，終老擬安貧。願入白雲社，高眠自致身。"
        ],
        "notes": [
            ""
        ],
        "volume": "卷五百八十八",
        "no#": 19
    },
    {
        "title": "山居",
        "author": "李頻",
        "biography": "",
        "paragraphs": [
            "欲出窮吾道，東西自未能。卷書唯對鶴，開畫獨留僧。",
            "落葉和雲掃，秋山共月登。何年石上水，夜夜滴高層。"
        ],
        "notes": [
            ""
        ],
        "volume": "卷五百八十八",
        "no#": 20
    },
    {
        "title": "寄范郎中",
        "author": "李頻",
        "biography": "",
        "paragraphs": [
            "藜杖山中出，吟詩對範家。相知從海嶠，寄食向京華。",
            "名宦成何報，清眸未縱賒。臨邛夢來往，雨雪滿褒斜。"
        ],
        "notes": [
            ""
        ],
        "volume": "卷五百八十八",
        "no#": 21
    },
    {
        "title": "書懷",
        "author": "李頻",
        "biography": "",
        "paragraphs": [
            "宦途從不問，身事覺無差。華髮初生女，滄洲未有家。",
            "卻閑思洞穴，終老曠桑麻。別訪棲禪侶，相期語劫沙。"
        ],
        "notes": [
            ""
        ],
        "volume": "卷五百八十八",
        "no#": 22
    },
    {
        "title": "越中行",
        "author": "李頻",
        "biography": "",
        "paragraphs": [
            "越國臨滄海，芳洲複暮晴。湖通諸浦白，日隱亂峰明。",
            "野宿多無定，閒遊免有情。天臺聞不遠，終到石橋行。"
        ],
        "notes": [
            ""
        ],
        "volume": "卷五百八十八",
        "no#": 23
    },
    {
        "title": "春日南遊寄浙東許同年",
        "author": "李頻",
        "biography": "",
        "paragraphs": [
            "孤帆處處宿，不問是誰家。南國平蕪遠，東風細雨斜。",
            "旅懷多寄酒，寒意欲留花。更想前途去，茫茫滄海涯。"
        ],
        "notes": [
            ""
        ],
        "volume": "卷五百八十八",
        "no#": 24
    },
    {
        "title": "明州江亭夜別段秀才",
        "author": "李頻",
        "biography": "",
        "paragraphs": [
            "離亭向水開，時候複蒸梅。霹靂燈燭滅，蒹葭風雨來。",
            "京關雖共語，海嶠不同回。莫為蓴鱸美，天涯滯爾才。"
        ],
        "notes": [
            ""
        ],
        "volume": "卷五百八十八",
        "no#": 25
    },
    {
        "title": "臨岐留別相知",
        "author": "李頻",
        "biography": "",
        "paragraphs": [
            "百歲竟何事，一身長遠遊。行行將近老，處處不離愁。",
            "世路多相取，權門不自投。難為此時別，欲別願人留。"
        ],
        "notes": [
            ""
        ],
        "volume": "卷五百八十八",
        "no#": 26
    },
    {
        "title": "鄂渚湖上即事",
        "author": "李頻",
        "biography": "",
        "paragraphs": [
            "杜門聊自適，湖水在窗間。縱得滄洲去，無過白日閑。",
            "多慵空好道，少賤早凋顏。獨有東山月，依依自往還。"
        ],
        "notes": [
            ""
        ],
        "volume": "卷五百八十八",
        "no#": 27
    },
    {
        "title": "辭夏口崔尚書",
        "author": "李頻",
        "biography": "",
        "paragraphs": [
            "一飯仍難受，依仁況一年。終期身可報，不擬骨空鐫。",
            "城晚風高角，江春浪起船。同來棲止地，獨去塞鴻前。"
        ],
        "notes": [
            ""
        ],
        "volume": "卷五百八十八",
        "no#": 28
    },
    {
        "title": "秦原早望",
        "author": "李頻",
        "biography": "",
        "paragraphs": [
            "一忝鄉書薦，長安未得回。年光逐渭水，春色上秦台。",
            "燕掠平蕪去，人沖細雨來。東風生故里，又過幾花開。"
        ],
        "notes": [
            ""
        ],
        "volume": "卷五百八十八",
        "no#": 29
    },
    {
        "title": "送友人之揚州",
        "author": "李頻",
        "biography": "",
        "paragraphs": [
            "一別長安後，晨征便信雞。河聲入峽急，地勢出關低。",
            "綠樹叢垓下，青蕪闊楚西。路長知不惡，隨處得詩題。"
        ],
        "notes": [
            ""
        ],
        "volume": "卷五百八十八",
        "no#": 30
    },
    {
        "title": "過四皓廟",
        "author": "李頻",
        "biography": "",
        "paragraphs": [
            "東西南北人，高跡自相親。天下已歸漢，山中猶避秦。",
            "龍樓曾作客，鶴氅不為臣。獨有千年後，青青廟木春。"
        ],
        "notes": [
            ""
        ],
        "volume": "卷五百八十八",
        "no#": 31
    },
    {
        "title": "陝下懷歸",
        "author": "李頻",
        "biography": "",
        "paragraphs": [
            "故園何處在，零落五湖東。日暮無來客，天寒有去鴻。",
            "大河冰徹塞，高岳雪連空。獨夜懸歸思，迢迢永漏中。"
        ],
        "notes": [
            ""
        ],
        "volume": "卷五百八十八",
        "no#": 32
    },
    {
        "title": "送徐處士歸江南",
        "author": "李頻",
        "biography": "",
        "paragraphs": [
            "行行野雪薄，寒氣日通春。故國又芳草，滄江終白身。",
            "游歸花落滿，睡起鳥啼新。莫惜閑書劄，西來問旅人。"
        ],
        "notes": [
            ""
        ],
        "volume": "卷五百八十八",
        "no#": 33
    },
    {
        "title": "鄜州留別王從事",
        "author": "李頻",
        "biography": "",
        "paragraphs": [
            "相識未十日，相知如十年。從來易離別，此去忽留連。",
            "路險行沖雨，山高度隔天。難終清夜坐，更聽說安邊。"
        ],
        "notes": [
            ""
        ],
        "volume": "卷五百八十八",
        "no#": 34
    },
    {
        "title": "長安夜懷",
        "author": "李頻",
        "biography": "",
        "paragraphs": [
            "匹馬西遊日，從吳又轉荊。風雷幾夜坐，山水半年行。",
            "夢永秋燈滅，吟餘曉露明。良時不我與，白髮向秦生。"
        ],
        "notes": [
            ""
        ],
        "volume": "卷五百八十八",
        "no#": 35
    },
    {
        "title": "冬夜山中尋友",
        "author": "李頻",
        "biography": "",
        "paragraphs": [
            "何人山雪夜，相訪不相思。若得長閑日，應無暫到時。",
            "葉寒凋欲盡，泉凍落還遲。即此天明去，重來未有期。"
        ],
        "notes": [
            ""
        ],
        "volume": "卷五百八十八",
        "no#": 36
    },
    {
        "title": "送劉山人歸洞庭",
        "author": "李頻",
        "biography": "",
        "paragraphs": [
            "君逐雲山去，人間又絕蹤。半湖乘早月，中路入疏鐘。",
            "秋盡草蟲急，夜深山雨重。平生心未已，豈得更相從。"
        ],
        "notes": [
            ""
        ],
        "volume": "卷五百八十八",
        "no#": 37
    },
    {
        "title": "古意",
        "author": "李頻",
        "biography": "",
        "paragraphs": [
            "白馬遊何處，青樓日正長。鳳簫拋舊曲，鸞鏡懶新妝。",
            "玄鳥深巢靜，飛花入戶香。雖非竇滔婦，錦字已成章。"
        ],
        "notes": [
            ""
        ],
        "volume": "卷五百八十八",
        "no#": 38
    },
    {
        "title": "避暑",
        "author": "李頻",
        "biography": "",
        "paragraphs": [
            "當暑憶歸林，陶家借柳陰。蟬從初伏噪，客向晚涼吟。",
            "白日欺玄鬢，滄江負素心。神仙倘有術，引我出幽岑。"
        ],
        "notes": [
            ""
        ],
        "volume": "卷五百八十八",
        "no#": 39
    },
    {
        "title": "送吳秘書歸杭州",
        "author": "李頻",
        "biography": "",
        "paragraphs": [
            "為客得從容，官清料複重。海崖歸有業，天目近何峰。",
            "是處通春棹，無村不夜舂。馬卿誇貴達，還說返臨邛。"
        ],
        "notes": [
            ""
        ],
        "volume": "卷五百八十八",
        "no#": 40
    },
    {
        "title": "中秋對月",
        "author": "李頻",
        "biography": "",
        "paragraphs": [
            "秋分一夜停，陰魄最晶熒。好是生滄海，徐看曆杳冥。",
            "層空疑洗色，萬怪想潛形。他夕無相類，晨雞不可聽。"
        ],
        "notes": [
            ""
        ],
        "volume": "卷五百八十八",
        "no#": 41
    },
    {
        "title": "八月上峽",
        "author": "李頻",
        "biography": "",
        "paragraphs": [
            "萬里巴江水，秋來滿峽流。亂山無陸路，行客在孤舟。",
            "洶洶灘聲急，冥冥樹色愁。免為三不吊，已白一生頭。"
        ],
        "notes": [
            ""
        ],
        "volume": "卷五百八十八",
        "no#": 42
    },
    {
        "title": "送狄明府赴九江",
        "author": "李頻",
        "biography": "",
        "paragraphs": [
            "字人修祖德，清白定聞傳。匹馬從秦去，孤帆入楚懸。",
            "關中寒食雨，湖上暑衣天。四考兼重請，相知住幾年。"
        ],
        "notes": [
            ""
        ],
        "volume": "卷五百八十八",
        "no#": 43
    },
    {
        "title": "陝下投姚諫議",
        "author": "李頻",
        "biography": "",
        "paragraphs": [
            "舊業在東鄙，西游從楚荊。風雷幾夜坐，山水半年行。",
            "夢永秋燈滅，吟孤曉露明。前心若不遂，有恥卻歸耕。"
        ],
        "notes": [
            ""
        ],
        "volume": "卷五百八十八",
        "no#": 44
    },
    {
        "title": "關東逢薛能",
        "author": "李頻",
        "biography": "",
        "paragraphs": [
            "何處不相思，相逢還有時。交心如到老，會面未為遲。",
            "苦學緣明代，勞生欲白髭。唯君一度別，便似見無期。"
        ],
        "notes": [
            ""
        ],
        "volume": "卷五百八十八",
        "no#": 45
    },
    {
        "title": "富春贈孫璐",
        "author": "李頻",
        "biography": "",
        "paragraphs": [
            "天柱與天目，曾棲絕頂房。青雲求祿晚，白日坐家長。",
            "井氣通潮信，窗風引海涼。平生詩稱在，老達亦何妨。"
        ],
        "notes": [
            ""
        ],
        "volume": "卷五百八十八",
        "no#": 46
    },
    {
        "title": "送友人游蜀",
        "author": "李頻",
        "biography": "",
        "paragraphs": [
            "東堂雖不捷，西去複何愁。蜀馬知歸路，巴山似舊遊。",
            "星臨劍閣動，花落錦江流。鼓吹青林下，時聞祭武侯。"
        ],
        "notes": [
            ""
        ],
        "volume": "卷五百八十八",
        "no#": 47
    },
    {
        "title": "夏日盩厔郊居寄姚少府",
        "author": "李頻",
        "biography": "",
        "paragraphs": [
            "古木有清陰，寒泉有下深。蟬從初伏噪，客向晚涼吟。",
            "白日欺玄鬢，滄江負素心。甚思中夜話，何路許相尋。"
        ],
        "notes": [
            ""
        ],
        "volume": "卷五百八十八",
        "no#": 48
    },
    {
        "title": "送胡休處士歸湘江",
        "author": "李頻",
        "biography": "",
        "paragraphs": [
            "見說湘江切，長愁有去時。江湖秋涉遠，雷雨夜眠遲。",
            "舊業多歸興，空山盡老期。天寒一瓢酒，落日醉留誰。"
        ],
        "notes": [
            ""
        ],
        "volume": "卷五百八十八",
        "no#": 49
    },
    {
        "title": "峽州送清澈上人歸浙西",
        "author": "李頻",
        "biography": "",
        "paragraphs": [
            "風濤幾千里，歸路半乘舟。此地難相遇，何人更共遊。",
            "坐經嵩頂夏，行值洛陽秋。到寺安禪夕，江雲滿石樓。"
        ],
        "notes": [
            ""
        ],
        "volume": "卷五百八十八",
        "no#": 50
    },
    {
        "title": "送僧入天臺",
        "author": "李頻",
        "biography": "",
        "paragraphs": [
            "一錫隨緣赴，天臺又去登。長亭舊別路，落日獨行僧。",
            "夜燒山何處，秋帆浪幾層。他時授巾拂，莫為老無能。"
        ],
        "notes": [
            ""
        ],
        "volume": "卷五百八十八",
        "no#": 51
    },
    {
        "title": "回山后寄范酂先輩",
        "author": "李頻",
        "biography": "",
        "paragraphs": [
            "高樓會月夜，北雁向南分。留住經春雪，辭來見夏雲。",
            "遙空江不極，絕頂日難曛。一與山僧坐，無因得議文。"
        ],
        "notes": [
            ""
        ],
        "volume": "卷五百八十八",
        "no#": 52
    },
    {
        "title": "長安送友人東歸",
        "author": "李頻",
        "biography": "",
        "paragraphs": [
            "白社思歸處，青門見去人。鄉遙茂苑樹，路入廣陵塵。",
            "海日潮浮曉，湖山雪露春。猶期來帝裏，未是得閒人。"
        ],
        "notes": [
            ""
        ],
        "volume": "卷五百八十八",
        "no#": 53
    },
    {
        "title": "深秋過源宗上人房",
        "author": "李頻",
        "biography": "",
        "paragraphs": [
            "到日值搖落，相留山舍空。微寒生夜半，積雨向秋終。",
            "度講多來雁，經禪少候蟲。方從聽話後，不省在愁中。"
        ],
        "notes": [
            ""
        ],
        "volume": "卷五百八十八",
        "no#": 54
    },
    {
        "title": "秋日登山閣",
        "author": "李頻",
        "biography": "",
        "paragraphs": [
            "蒼蒼山閣晚，杳杳隙塵秋。偶上多時立，翻成盡日愁。",
            "草平連邑動，河滿逐江流。下視窮邊路，行人在隴頭。"
        ],
        "notes": [
            ""
        ],
        "volume": "卷五百八十八",
        "no#": 55
    },
    {
        "title": "秋宿慈恩寺遂上人院",
        "author": "李頻",
        "biography": "",
        "paragraphs": [
            "滿閣終南色，清宵獨倚欄。風高斜漢動，葉下曲江寒。",
            "帝裏求名老，空門見性難。吾師無一事，不似在長安。"
        ],
        "notes": [
            ""
        ],
        "volume": "卷五百八十八",
        "no#": 56
    },
    {
        "title": "題棲霞寺慶上人院",
        "author": "李頻",
        "biography": "",
        "paragraphs": [
            "居與鳥巢鄰，日將巢鳥親。多生從此性，久集得無身。",
            "樹老風終夜，山寒雪見春。不知諸祖後，傳印是何人。"
        ],
        "notes": [
            ""
        ],
        "volume": "卷五百八十八",
        "no#": 57
    },
    {
        "title": "送友人入蜀",
        "author": "李頻",
        "biography": "",
        "paragraphs": [
            "天際蜀門開，西看舉別杯。何人不異禮，上客自懷才。",
            "夜澗青林發，秋江淥水來。臨邛行樂處，莫到白頭回。"
        ],
        "notes": [
            ""
        ],
        "volume": "卷五百八十八",
        "no#": 58
    },
    {
        "title": "贈同官蘇明府",
        "author": "李頻",
        "biography": "",
        "paragraphs": [
            "山中畿內邑，別覺大夫清。簿領分王事，官資寄野情。",
            "閑齋無獄訟，隱幾向泉聲。從此朝天路，門前是去程。"
        ],
        "notes": [
            ""
        ],
        "volume": "卷五百八十八",
        "no#": 59
    },
    {
        "title": "送厲圖南往荊州覲伯",
        "author": "李頻",
        "biography": "",
        "paragraphs": [
            "雲水入荊湘，古來魚鳥鄉。故關重隔遠，春日獨行長。",
            "山溜含清韻，江雷吐夜光。郡中詞客會，遊子更升堂。"
        ],
        "notes": [
            ""
        ],
        "volume": "卷五百八十八",
        "no#": 60
    },
    {
        "title": "山中夜坐",
        "author": "李頻",
        "biography": "",
        "paragraphs": [
            "歸家來幾夜，倏忽覺秋殘。月滿方塘白，風依老樹寒。",
            "戲魚重躍定，驚鳥卻棲難。為有門前路，吾生不得安。"
        ],
        "notes": [
            ""
        ],
        "volume": "卷五百八十八",
        "no#": 61
    },
    {
        "title": "送台州唐興陳明府",
        "author": "李頻",
        "biography": "",
        "paragraphs": [
            "見說海西隅，山川與俗殊。宦遊如不到，仙分即應無。",
            "瀑布當公署，天臺是縣圖。遙知為吏去，有術字惸孤。"
        ],
        "notes": [
            ""
        ],
        "volume": "卷五百八十八",
        "no#": 62
    },
    {
        "title": "夏日過友人檀溪別業",
        "author": "李頻",
        "biography": "",
        "paragraphs": [
            "暑天宜野宅，林籟爽泠泠。沙月邀開戶，岩風助掃庭。",
            "鷺棲依綠筱，魚躍出清萍。客抱方如醉，因來得暫醒。"
        ],
        "notes": [
            ""
        ],
        "volume": "卷五百八十八",
        "no#": 63
    },
    {
        "title": "自江上入關",
        "author": "李頻",
        "biography": "",
        "paragraphs": [
            "盡室寄滄洲，孤帆獨溯流。天涯心似夢，江上雨兼秋。",
            "文字為人棄，田園被債收。此名如不得，何處擬將休。"
        ],
        "notes": [
            ""
        ],
        "volume": "卷五百八十八",
        "no#": 64
    },
    {
        "title": "冬夜和范秘書宿秘省中作",
        "author": "李頻",
        "biography": "",
        "paragraphs": [
            "每日得閒吟，清曹闕下深。因知遙夜坐，別有遠山心。",
            "芸細書中氣，松疏雪後陰。歸時高興足，還複插朝簪。"
        ],
        "notes": [
            ""
        ],
        "volume": "卷五百八十八",
        "no#": 65
    },
    {
        "title": "送友人游太原",
        "author": "李頻",
        "biography": "",
        "paragraphs": [
            "孤帆幾日懸，楚客思飄然。水宿南湖夜，山離舊國年。",
            "秋風高送雁，寒雨入停蟬。此去勤書劄，時常中路傳。"
        ],
        "notes": [
            ""
        ],
        "volume": "卷五百八十八",
        "no#": 66
    },
    {
        "title": "江上居寄山中客",
        "author": "李頻",
        "biography": "",
        "paragraphs": [
            "山后與山前，相思隔叫猿。殘雲收樹末，返照落江源。",
            "苦雨秋濤漲，狂風野火翻。朝來賣藥客，遇我達無言。"
        ],
        "notes": [
            ""
        ],
        "volume": "卷五百八十八",
        "no#": 67
    }
]