[
    {
        "title": "酬耿拾遺題贈",
        "author": "嚴維",
        "biography": "",
        "paragraphs": [
            "掩扉常自靜，驛吏忽傳呼。水巷驚馴鳥，藜床起病軀。",
            "顧身悲欲老，戒子力為儒。明日公西去，煙霞複作徒。"
        ],
        "notes": [
            ""
        ],
        "volume": "卷二百六十三",
        "no#": 1
    },
    {
        "title": "酬王侍禦西陵渡見寄",
        "author": "嚴維",
        "biography": "",
        "paragraphs": [
            "前年萬里別，昨日一封書。郢曲西陵渡，秦官使者車。",
            "柳塘熏晝日，花水溢春渠。若不嫌雞黍，先令掃弊廬。"
        ],
        "notes": [
            ""
        ],
        "volume": "卷二百六十三",
        "no#": 2
    },
    {
        "title": "酬劉員外見寄",
        "author": "嚴維",
        "biography": "",
        "paragraphs": [
            "蘇耽佐郡時，近出白雲司。藥補清羸疾，窗吟絕妙詞。",
            "柳塘春水慢，花塢夕陽遲。欲識懷君意，明朝訪楫師。"
        ],
        "notes": [
            ""
        ],
        "volume": "卷二百六十三",
        "no#": 3
    },
    {
        "title": "同韓員外宿雲門寺",
        "author": "嚴維",
        "biography": "",
        "paragraphs": [
            "小嶺路難近，仙郎此夕過。潭空觀月定，澗靜見雲多。",
            "竹翠煙深鎖，松聲雨點和。萬緣俱不有，對境自垂蘿。"
        ],
        "notes": [
            ""
        ],
        "volume": "卷二百六十三",
        "no#": 4
    },
    {
        "title": "酬諸公宿鏡水宅",
        "author": "嚴維",
        "biography": "",
        "paragraphs": [
            "倖免低頭向府中，貴將藜藿與君同。陽雁叫霜來枕上，",
            "聞道漢家偏尚少，此身那此訪芝翁。"
        ],
        "notes": [
            ""
        ],
        "volume": "卷二百六十三",
        "no#": 5
    },
    {
        "title": "送薛尚書入蜀",
        "author": "嚴維",
        "biography": "",
        "paragraphs": [
            "卑情不敢論，拜首入轅門。列郡諸侯長，登朝八座尊。",
            "凝笳臨水發，行旆向風翻。幾許遺黎泣，同懷父母恩。"
        ],
        "notes": [
            ""
        ],
        "volume": "卷二百六十三",
        "no#": 6
    },
    {
        "title": "送李秘書往儋州",
        "author": "嚴維",
        "biography": "",
        "paragraphs": [
            "魑魅曾為伍，蓬萊近拜郎。臣心瞻北闕，家事在南荒。",
            "莎草山城小，毛洲海驛長。玄成知必大，寧是泛滄浪。"
        ],
        "notes": [
            ""
        ],
        "volume": "卷二百六十三",
        "no#": 7
    },
    {
        "title": "送人入金華",
        "author": "嚴維",
        "biography": "",
        "paragraphs": [
            "明月雙溪水，清風八詠樓。昔年為客處，今日送君遊。"
        ],
        "notes": [
            ""
        ],
        "volume": "卷二百六十三",
        "no#": 8
    },
    {
        "title": "送崔峒使往睦州兼寄薛司戶",
        "author": "嚴維",
        "biography": "",
        "paragraphs": [
            "如今相府用英髦，獨往南州肯告勞，冰水近開漁浦出，",
            "使者應須訪廉吏，府中惟有范功曹。"
        ],
        "notes": [
            ""
        ],
        "volume": "卷二百六十三",
        "no#": 9
    },
    {
        "title": "送房元直赴北京",
        "author": "嚴維",
        "biography": "",
        "paragraphs": [
            "猶道樓蘭十萬師，書生匹馬去何之。臨岐未斷歸家目，",
            "遙知到日逢寒食，彩筆長裾會晉祠。"
        ],
        "notes": [
            ""
        ],
        "volume": "卷二百六十三",
        "no#": 10
    },
    {
        "title": "荊溪館呈丘義興",
        "author": "嚴維",
        "biography": "",
        "paragraphs": [
            "失路荊溪上，依人忽暝投。長橋今夜月，陽羨古時州。",
            "野燒明山郭，寒更出縣樓。先生能館我，無事五湖遊。"
        ],
        "notes": [
            ""
        ],
        "volume": "卷二百六十三",
        "no#": 11
    },
    {
        "title": "一公新泉",
        "author": "嚴維",
        "biography": "",
        "paragraphs": [
            "山下新泉出，泠泠北去源。落池才有響，噴石未成痕。",
            "獨映孤松色，殊分眾鳥喧。唯當清夜月，觀此啟禪門。"
        ],
        "notes": [
            ""
        ],
        "volume": "卷二百六十三",
        "no#": 12
    },
    {
        "title": "奉試水精環",
        "author": "嚴維",
        "biography": "",
        "paragraphs": [
            "王室符長慶，環中得水精。任圓循不極，見素質仍貞。",
            "信是天然瑞，非因朴斫成。無瑕勝玉美，至潔過冰清。",
            "未肯齊瑉價，寧同雜佩聲。能銜任黃雀，亦欲應時明。"
        ],
        "notes": [
            ""
        ],
        "volume": "卷二百六十三",
        "no#": 13
    },
    {
        "title": "自雲陽歸晚泊陸澧宅",
        "author": "嚴維",
        "biography": "",
        "paragraphs": [
            "天陰行易晚，前路故人居。孤棹所思久，寒林相見初。",
            "閑燈忘夜永，清漏任更疏。明發還須去，離家幾歲除。"
        ],
        "notes": [
            ""
        ],
        "volume": "卷二百六十三",
        "no#": 14
    },
    {
        "title": "九日陪崔郎中北山宴",
        "author": "嚴維",
        "biography": "",
        "paragraphs": [
            "上客南台至，重陽此會文。菊芳寒露洗，杯翠夕陽曛。",
            "務簡人同醉，溪閑鳥自群。府中官最小，唯有孟參軍。"
        ],
        "notes": [
            ""
        ],
        "volume": "卷二百六十三",
        "no#": 15
    },
    {
        "title": "留別鄒紹劉長卿",
        "author": "嚴維",
        "biography": "",
        "paragraphs": [
            "中年從一尉，自笑此身非。道在甘微祿，時難恥息機。",
            "晨趨本郡府，晝掩故山扉。待見干戈畢，何妨更采薇。"
        ],
        "notes": [
            ""
        ],
        "volume": "卷二百六十三",
        "no#": 16
    },
    {
        "title": "書情獻相公",
        "author": "嚴維",
        "biography": "",
        "paragraphs": [
            "年來白髮欲星星，誤卻生涯是一經。魏闕望中何日見，",
            "今日更須詢哲匠，不應休去老岩扃。"
        ],
        "notes": [
            ""
        ],
        "volume": "卷二百六十三",
        "no#": 17
    },
    {
        "title": "贈送朱放",
        "author": "嚴維",
        "biography": "",
        "paragraphs": [
            "昔年居漢水，日醉習家池。道勝跡常在，名高身不知。",
            "欲依天目住，新自始寧移。生事曾無長，惟將白接z5。"
        ],
        "notes": [
            ""
        ],
        "volume": "卷二百六十三",
        "no#": 18
    },
    {
        "title": "剡中贈張卿侍禦",
        "author": "嚴維",
        "biography": "",
        "paragraphs": [
            "辟疆年正少，公子貴初還。早列月卿位，新參柱史班。",
            "千夫馳驛道，駟馬入家山。深巷烏衣盛，高門畫戟閑。",
            "逶迤天樂下，照耀剡溪間。自賤遊章句，空為衰草顏。"
        ],
        "notes": [
            ""
        ],
        "volume": "卷二百六十三",
        "no#": 19
    },
    {
        "title": "贈萬經",
        "author": "嚴維",
        "biography": "",
        "paragraphs": [
            "萬公長慢世，昨日又隳官。縱酒真彭澤，論詩得建安。",
            "家山伯禹穴，別墅小長幹。輒有時人至，窗前白眼看。"
        ],
        "notes": [
            ""
        ],
        "volume": "卷二百六十三",
        "no#": 20
    },
    {
        "title": "書情上李蘇州",
        "author": "嚴維",
        "biography": "",
        "paragraphs": [
            "東土苗人尚有殘，皇皇亞相出朝端。手持國憲群僚畏，",
            "誤著青袍將十載，忍令漁浦卻垂竿。"
        ],
        "notes": [
            ""
        ],
        "volume": "卷二百六十三",
        "no#": 21
    },
    {
        "title": "餘姚祗役奉簡鮑參軍",
        "author": "嚴維",
        "biography": "",
        "paragraphs": [
            "童年獻賦在皇州，方寸思量君與侯。萬事無成新白首，",
            "知己欲依何水部，鄉人今正賤東丘。"
        ],
        "notes": [
            ""
        ],
        "volume": "卷二百六十三",
        "no#": 22
    },
    {
        "title": "奉和獨孤中丞遊雲門寺",
        "author": "嚴維",
        "biography": "",
        "paragraphs": [
            "絕壑開花界，耶溪極上源。光輝三獨坐，登陟五雲門。",
            "深木鳴騶馭，晴山曜武賁。亂泉觀坐臥，疏磬發朝昏。",
            "蒼翠新秋色，莓苔積雨痕。上方看度鳥，後夜聽吟猿。",
            "異跡焚香對，新詩酌茗論。歸來還撫俗，諸老莫攀轅。"
        ],
        "notes": [
            ""
        ],
        "volume": "卷二百六十三",
        "no#": 23
    },
    {
        "title": "奉和皇甫大夫夏日游花嚴寺",
        "author": "嚴維",
        "biography": "",
        "paragraphs": [
            "初第華嚴會，王家少長行。到宮龍節駐，禮塔雁行成。",
            "蓮界千峰靜，梅天一雨清。禪庭未可戀，聖主寄蒼生。"
        ],
        "notes": [
            ""
        ],
        "volume": "卷二百六十三",
        "no#": 24
    },
    {
        "title": "宿法華寺",
        "author": "嚴維",
        "biography": "",
        "paragraphs": [
            "一夕雨沉沉，哀猿萬木陰。天龍來護法，長老密看心。",
            "魚梵空山靜，紗燈古殿深。無生久已學，白髮浪相侵。"
        ],
        "notes": [
            ""
        ],
        "volume": "卷二百六十三",
        "no#": 25
    },
    {
        "title": "題茅山李尊師所居",
        "author": "嚴維",
        "biography": "",
        "paragraphs": [
            "天師百歲少如童，不到山中更不逢。洗藥每臨新瀑水，",
            "此去人寰知近遠，回看路隔一重重。"
        ],
        "notes": [
            ""
        ],
        "volume": "卷二百六十三",
        "no#": 26
    },
    {
        "title": "送薛居士和州讀書",
        "author": "嚴維",
        "biography": "",
        "paragraphs": [
            "孤雲獨鶴共悠悠，萬卷經書一葉舟，楚地巢城民舍少，",
            "年少不應辭苦節，諸生若遇亦封侯。"
        ],
        "notes": [
            ""
        ],
        "volume": "卷二百六十三",
        "no#": 27
    },
    {
        "title": "送李端",
        "author": "嚴維",
        "biography": "",
        "paragraphs": [
            "故關衰草遍，離別正堪悲。路出寒雲外，人歸暮雪時。",
            "少孤為客早，多難識君遲。掩泣空相向，風塵何所期。"
        ],
        "notes": [
            ""
        ],
        "volume": "卷二百六十三",
        "no#": 28
    },
    {
        "title": "宿天竺寺",
        "author": "嚴維",
        "biography": "",
        "paragraphs": [
            "方外主人名道林，怕將水月淨身心。",
            "居然對我說無我，寂曆山深將夜深。"
        ],
        "notes": [
            ""
        ],
        "volume": "卷二百六十三",
        "no#": 29
    },
    {
        "title": "丹陽送韋參軍",
        "author": "嚴維",
        "biography": "",
        "paragraphs": [
            "丹陽郭裏送行舟，一別心知兩地秋。",
            "日晚江南望江北，寒鴉飛盡水悠悠。"
        ],
        "notes": [
            ""
        ],
        "volume": "卷二百六十三",
        "no#": 30
    },
    {
        "title": "入唐溪",
        "author": "嚴維",
        "biography": "",
        "paragraphs": [
            "嘯終萬籟起，吹去當溪雲。環嶼或明昧，遠峰尚氛氳。",
            "雨新翠葉發，夜早玄象分。金澗流不盡，入山深更聞。"
        ],
        "notes": [
            ""
        ],
        "volume": "卷二百六十三",
        "no#": 31
    },
    {
        "title": "送桃岩成上人歸本寺",
        "author": "嚴維",
        "biography": "",
        "paragraphs": [
            "長老歸緣起，桃花憶舊岩。清晨雲抱石，深夜月籠杉。",
            "道具門人捧，齋糧穀鳥銜。餘生願依止，文字欲三緘。"
        ],
        "notes": [
            ""
        ],
        "volume": "卷二百六十三",
        "no#": 32
    },
    {
        "title": "酬普選二上人期相會見寄",
        "author": "嚴維",
        "biography": "",
        "paragraphs": [
            "本意宿東林，因聽子賤琴。遙知大小朗，已斷去來心。",
            "夜靜溪聲近，庭寒月色深。寧知塵外意，定後便成吟。"
        ],
        "notes": [
            ""
        ],
        "volume": "卷二百六十三",
        "no#": 33
    },
    {
        "title": "相裏使君宅聽澄上人吹小管",
        "author": "嚴維",
        "biography": "",
        "paragraphs": [
            "秦僧吹竹閉秋城，早在梨園稱主情。",
            "今夕襄陽山太守，座中流淚聽商聲。"
        ],
        "notes": [
            ""
        ],
        "volume": "卷二百六十三",
        "no#": 34
    },
    {
        "title": "贈別至弘上人",
        "author": "嚴維",
        "biography": "",
        "paragraphs": [
            "最稱弘偃少，早歲草茅居。年老從僧律，生知解佛書。",
            "衲衣求壞帛，野飯拾春蔬。章句無求斷，時中學有餘。"
        ],
        "notes": [
            ""
        ],
        "volume": "卷二百六十三",
        "no#": 35
    },
    {
        "title": "奉和劉祭酒傷白馬",
        "author": "嚴維",
        "biography": "",
        "paragraphs": [
            "沛艾如龍馬，來從上苑中。棣華恩見賜，伯舅禮仍崇。",
            "鏡點黃金眼，花開白雪鬃。性柔君子德，足逸大王風。",
            "色照鳴珂靜，聲連噴玉雄。食場恩未盡，過隙命旋終。",
            "練影依雲沒，銀鞍向月空。仍聞樂府唱，猶念代勞功。"
        ],
        "notes": [
            ""
        ],
        "volume": "卷二百六十三",
        "no#": 36
    },
    {
        "title": "哭靈一上人",
        "author": "嚴維",
        "biography": "",
        "paragraphs": [
            "一公何不住，空有遠公名。共說岑山路，今時不可行。",
            "舊房松更老，新塔草初生。經論傳緇侶，文章遍墨卿。",
            "禪林枝幹折，法宇棟樑傾。誰複修僧史，應知傳已成。"
        ],
        "notes": [
            ""
        ],
        "volume": "卷二百六十三",
        "no#": 37
    },
    {
        "title": "題鮑行軍小閣",
        "author": "嚴維",
        "biography": "",
        "paragraphs": [
            "宇下無留事，經營意獨新。文房已得地，相閣是推輪。",
            "席上招賢急，山陰對雪頻。虛明先旦暮，啟閉異冬春。",
            "談笑兵家法，逢迎幕府賓。還將負暄處，時借在陰人。"
        ],
        "notes": [
            ""
        ],
        "volume": "卷二百六十三",
        "no#": 38
    },
    {
        "title": "陪皇甫大夫謁禹廟",
        "author": "嚴維",
        "biography": "",
        "paragraphs": [
            "竹使羞殷薦，松龕拜夏祠。為魚歌德後，舞羽降神時。",
            "文衛瞻如在，精靈信有期。夕陽陪醉止，塘上鳥咸遲。"
        ],
        "notes": [
            ""
        ],
        "volume": "卷二百六十三",
        "no#": 39
    },
    {
        "title": "同王征君湘中有懷",
        "author": "嚴維",
        "biography": "",
        "paragraphs": [
            "八月洞庭秋，瀟湘水北流。還家萬里夢，為客五更愁。",
            "不用看書帙，偏宜上酒樓。故人京洛滿，何日複同遊。"
        ],
        "notes": [
            ""
        ],
        "volume": "卷二百六十三",
        "no#": 40
    },
    {
        "title": "奉和皇甫大夫祈雨應時雨降",
        "author": "嚴維",
        "biography": "",
        "paragraphs": [
            "致和知必感，歲旱未書災。伯禹明靈降，元戎禱請來。",
            "九成陳夏樂，三獻奉殷罍。掣曳旗交電，鏗鏘鼓應雷。",
            "行雲依蓋轉，飛雨逐車回。欲識皇天意，為霖貺在哉。"
        ],
        "notes": [
            ""
        ],
        "volume": "卷二百六十三",
        "no#": 41
    },
    {
        "title": "贈別劉長卿時赴河南嚴中丞幕府",
        "author": "嚴維",
        "biography": "",
        "paragraphs": [
            "早見登郎署，同時跡下僚。幾年江路永，今去國門遙。",
            "文變騷人體，官移漢帝朝。望山吟度日，接枕話通宵。",
            "萬里趨公府，孤帆恨信潮。匡時知已老，聖代恥逃堯。"
        ],
        "notes": [
            ""
        ],
        "volume": "卷二百六十三",
        "no#": 42
    },
    {
        "title": "晦日宴游",
        "author": "嚴維",
        "biography": "",
        "paragraphs": [
            "晦日湔裾俗，春樓致酒時。出山還已醉，謝客舊能詩。",
            "溪柳熏晴淺，岩花待閏遲。為邦久無事，比屋自熙熙。"
        ],
        "notes": [
            ""
        ],
        "volume": "卷二百六十三",
        "no#": 43
    },
    {
        "title": "夏日納涼",
        "author": "嚴維",
        "biography": "",
        "paragraphs": [
            "山陰過野客，鏡裏接仙郎。盥漱臨寒水，褰闈入夏堂。",
            "杉松交日影，枕簟上湖光。袞袞承嘉話，清風納晚涼。"
        ],
        "notes": [
            ""
        ],
        "volume": "卷二百六十三",
        "no#": 44
    },
    {
        "title": "僧房避暑",
        "author": "嚴維",
        "biography": "",
        "paragraphs": [
            "支公好閑寂，庭宇愛林篁。幽曠無煩暑，恬和不可量。",
            "蕙風清水殿，荷氣雜天香。明月談空坐，怡然道術忘。"
        ],
        "notes": [
            ""
        ],
        "volume": "卷二百六十三",
        "no#": 45
    },
    {
        "title": "九日登高",
        "author": "嚴維",
        "biography": "",
        "paragraphs": [
            "詩家九日憐芳菊，遲客高齋瞰浙江。漢浦浪花搖素壁，",
            "四子醉時爭講德，笑論黃霸屈為邦。"
        ],
        "notes": [
            ""
        ],
        "volume": "卷二百六十三",
        "no#": 46
    },
    {
        "title": "九月十日即事",
        "author": "嚴維",
        "biography": "",
        "paragraphs": [
            "家貧惟種竹，時幸故人看。菊度重陽少，林經閏月寒。",
            "宿酲猶落帽，華髮強扶冠。美景良難得，今朝更盡歡。"
        ],
        "notes": [
            ""
        ],
        "volume": "卷二百六十三",
        "no#": 47
    },
    {
        "title": "送丘為下第歸蘇州",
        "author": "嚴維",
        "biography": "",
        "paragraphs": [
            "滄江一身客，獻賦空十年。明主豈能好，今人誰舉賢。",
            "國門稅征駕，旅食謀歸旋。皦日媚春水，綠蘋香客船。",
            "無媒既不達，餘亦思歸田。"
        ],
        "notes": [
            ""
        ],
        "volume": "卷二百六十三",
        "no#": 48
    },
    {
        "title": "送少微上人東南游",
        "author": "嚴維",
        "biography": "",
        "paragraphs": [
            "舊遊多不見，師在翟公門。瘴海空山熱，雷州白日昏。",
            "片心應為法，萬里獨無言。人盡酬恩去，平生未感恩。"
        ],
        "notes": [
            ""
        ],
        "volume": "卷二百六十三",
        "no#": 49
    },
    {
        "title": "贈送崔子向",
        "author": "嚴維",
        "biography": "",
        "paragraphs": [
            "旅食來江上，求名赴洛陽。新詩蹤謝守，內學似支郎。",
            "行怯秦為客，心依越是鄉。何人作知己，送爾淚浪浪。"
        ],
        "notes": [
            ""
        ],
        "volume": "卷二百六十三",
        "no#": 50
    },
    {
        "title": "答劉長卿七裏瀨重送",
        "author": "嚴維",
        "biography": "",
        "paragraphs": [
            "新安非欲枉帆過，海內如君有幾何。",
            "醉裏別時秋水色，老人南望一狂歌。"
        ],
        "notes": [
            ""
        ],
        "volume": "卷二百六十三",
        "no#": 51
    },
    {
        "title": "歲初喜皇甫侍禦至",
        "author": "嚴維",
        "biography": "",
        "paragraphs": [
            "湖上新正逢故人，情深應不笑家貧。",
            "明朝別後門還掩，修竹千竿一老身。"
        ],
        "notes": [
            ""
        ],
        "volume": "卷二百六十三",
        "no#": 52
    },
    {
        "title": "送舍弟",
        "author": "嚴維",
        "biography": "",
        "paragraphs": [
            "疏懶吾成性，才華爾自強。早稱眉最白，何事綬仍黃。",
            "時暑嗟於邁，家貧念聚糧。只應宵夢裏，詩興屬池塘。"
        ],
        "notes": [
            ""
        ],
        "volume": "卷二百六十三",
        "no#": 53
    },
    {
        "title": "示外生",
        "author": "嚴維",
        "biography": "",
        "paragraphs": [
            "牽役非吾好，寬情爾在傍。經過悲井邑，起坐倦舟航。",
            "相宅生應貴，逢時學可強。無輕吾未用，世事有行藏。"
        ],
        "notes": [
            ""
        ],
        "volume": "卷二百六十三",
        "no#": 54
    },
    {
        "title": "詠孩子",
        "author": "嚴維",
        "biography": "",
        "paragraphs": [
            "嘉客會初筵，宜時魄再圓。眾皆含笑戲，誰不點頤憐。",
            "繡被花堪摘，羅繃色欲妍。將雛有舊曲，還入武城弦。"
        ],
        "notes": [
            ""
        ],
        "volume": "卷二百六十三",
        "no#": 55
    },
    {
        "title": "酬謝侍禦喜王宇及第見賀不遇之作",
        "author": "嚴維",
        "biography": "",
        "paragraphs": [
            "寂寞柴門掩，經過柱史榮。老夫甯有力，半子自成名。",
            "柳映三橋發，花連上道明。緘書到別墅，郢曲果先成。"
        ],
        "notes": [
            ""
        ],
        "volume": "卷二百六十三",
        "no#": 56
    },
    {
        "title": "秋日與諸公文會天□寺",
        "author": "嚴維",
        "biography": "",
        "paragraphs": [
            "相訪從吾道，因緣會爾時。龍盤餘帝宅，花界古人祠。",
            "明月虛空色，青林大小枝。還將經濟學，來問道安師。"
        ],
        "notes": [
            ""
        ],
        "volume": "卷二百六十三",
        "no#": 57
    },
    {
        "title": "答劉長卿蛇浦橋月下重送",
        "author": "嚴維",
        "biography": "",
        "paragraphs": [
            "月色今宵最明，庭閑夜久天清。寂寞多年老宦，",
            "耿耿相看不寐，遙聞曉柝山城。"
        ],
        "notes": [
            ""
        ],
        "volume": "卷二百六十三",
        "no#": 58
    },
    {
        "title": "發桐戶寄劉員外",
        "author": "嚴維",
        "biography": "",
        "paragraphs": [
            "處處雲山無盡時，桐廬南望轉參差。",
            "舟人莫道新安近，欲上潺湲行自遲。"
        ],
        "notes": [
            ""
        ],
        "volume": "卷二百六十三",
        "no#": 59
    },
    {
        "title": "秋夜船行",
        "author": "嚴維",
        "biography": "",
        "paragraphs": [
            "扁舟時屬暝，月上有餘輝。海燕秋還去，漁人夜不歸。",
            "中流何寂寂，孤棹也依依。一點前村火，誰家未掩扉。"
        ],
        "notes": [
            ""
        ],
        "volume": "卷二百六十三",
        "no#": 60
    },
    {
        "title": "遊灞陵山",
        "author": "嚴維",
        "biography": "",
        "paragraphs": [
            "入山未盡意，勝跡聊獨尋。方士去在昔，藥堂留至今。",
            "四隅白雲閑，一路清溪深。芳秀愜春目，高閑宜遠心。",
            "潭分化丹水，路繞升仙林。此道人不悟，坐鳴松下琴。"
        ],
        "notes": [
            ""
        ],
        "volume": "卷二百六十三",
        "no#": 61
    },
    {
        "title": "重送新安劉員外",
        "author": "嚴維",
        "biography": "",
        "paragraphs": [
            "秋江渺渺水空波，越客孤舟欲榜歌。",
            "手折衰楊悲老大，故人零落已無多。"
        ],
        "notes": [
            ""
        ],
        "volume": "卷二百六十三",
        "no#": 62
    },
    {
        "title": "憶長安：五月",
        "author": "嚴維",
        "biography": "",
        "paragraphs": [
            "憶長安，五月時，君王避暑華池。進膳甘瓜朱李，"
        ],
        "notes": [
            ""
        ],
        "volume": "卷二百六十三",
        "no#": 63
    },
    {
        "title": "狀江南：季春",
        "author": "嚴維",
        "biography": "",
        "paragraphs": [
            "江南季春天，蓴葉細如弦。池邊草作徑，湖上葉如船。"
        ],
        "notes": [
            ""
        ],
        "volume": "卷二百六十三",
        "no#": 64
    },
    {
        "title": "句",
        "author": "嚴維",
        "biography": "",
        "paragraphs": [
            "五色驚彩鳳，千里象驄威。。",
            "三伏軒車動，堯心急諫官。名通內籍貴，",
            "波從少海息，雲自大風開。"
        ],
        "notes": [
            ""
        ],
        "volume": "卷二百六十三",
        "no#": 65
    }
]