[
    {
        "title": "宣武軍鎮作",
        "author": "王彥威",
        "biography": "",
        "paragraphs": [
            "天兵十萬勇如貔，正是酬恩報國時。汴水波瀾喧鼓角，",
            "寄語長安舊冠蓋，粗官到底是男兒。"
        ],
        "notes": [
            ""
        ],
        "volume": "卷五百一十六",
        "no#": 1
    },
    {
        "title": "春雪映早梅",
        "author": "庾敬休",
        "biography": "",
        "paragraphs": [
            "清晨凝雪彩，新候變庭梅。樹愛春榮遍，窗驚曙色催。",
            "寒江添粉壁，積潤履青苔。分明六出瑞，隱映幾枝開。",
            "聞笛花疑落，揮琴興轉來。曲成非寡和，長使思悠哉。"
        ],
        "notes": [
            ""
        ],
        "volume": "卷五百一十六",
        "no#": 2
    },
    {
        "title": "題雁塔",
        "author": "許玫",
        "biography": "",
        "paragraphs": [
            "寶輪金地壓人寰，獨坐蒼冥啟玉關。北嶺風煙開魏闕，",
            "暫放塵心遊物外，六街鐘鼓又催還。"
        ],
        "notes": [
            ""
        ],
        "volume": "卷五百一十六",
        "no#": 3
    },
    {
        "title": "從軍行",
        "author": "厲玄",
        "biography": "",
        "paragraphs": [
            "邊草旱不春，劍光增野塵。戰場收驥尾，清瀚怯龍鱗。",
            "帆色起歸越，松聲厭避秦。幾時逢範蠡，處處是通津。"
        ],
        "notes": [
            ""
        ],
        "volume": "卷五百一十六",
        "no#": 4
    },
    {
        "title": "寄婺州溫郎中",
        "author": "厲玄",
        "biography": "",
        "paragraphs": [
            "積雪沒蘭溪，鄰州望不迷。波中分雁宿，樹杪接猿啼。",
            "婺女家空在，星郎手未攜。故山新寺額，掩泣荷重題。"
        ],
        "notes": [
            ""
        ],
        "volume": "卷五百一十六",
        "no#": 5
    },
    {
        "title": "送顧非熊及第歸茅山",
        "author": "厲玄",
        "biography": "",
        "paragraphs": [
            "故山登第去，不似舊歸難。帆卷江初夜，梅生洞少寒。",
            "采薇留客飲，折竹掃仙壇。名在儀曹籍，何人肯掛冠。"
        ],
        "notes": [
            ""
        ],
        "volume": "卷五百一十六",
        "no#": 6
    },
    {
        "title": "送黃曄明府岳州湘陰赴任",
        "author": "厲玄",
        "biography": "",
        "paragraphs": [
            "恩沾譴雪幾人同，歸宰湘陰六月中。商嶺馬嘶殘暑雨，",
            "西省尚嗟君宦遠，水雞啼處莫聽鴻。"
        ],
        "notes": [
            ""
        ],
        "volume": "卷五百一十六",
        "no#": 7
    },
    {
        "title": "緱山月夜聞王子晉吹笙",
        "author": "厲玄",
        "biography": "",
        "paragraphs": [
            "緱山明月夜，岑寂隔塵氛。紫府參差曲，清宵次第聞。",
            "韻流多入洞，聲度半和雲。拂竹鸞驚侶，經松鶴對群。",
            "蟾光聽處合，仙路望中分。坐惜千岩曙，遺香過汝墳。"
        ],
        "notes": [
            ""
        ],
        "volume": "卷五百一十六",
        "no#": 8
    },
    {
        "title": "和白敏中聖德和平致茲休運歲終功就合詠盛明呈上",
        "author": "魏扶",
        "biography": "",
        "paragraphs": [
            "蕭關新復舊山川，古戍秦原景象鮮。戎虜乞降歸惠化，",
            "左衽盡知歌帝澤，從茲不更備三邊。"
        ],
        "notes": [
            ""
        ],
        "volume": "卷五百一十六",
        "no#": 9
    },
    {
        "title": "貢院題",
        "author": "魏扶",
        "biography": "",
        "paragraphs": [
            "梧桐葉落滿庭陰，鎖閉朱門試院深。",
            "曾是昔年辛苦地，不將今日負初心。"
        ],
        "notes": [
            ""
        ],
        "volume": "卷五百一十六",
        "no#": 10
    },
    {
        "title": "賦愁",
        "author": "魏扶",
        "biography": "",
        "paragraphs": [
            "愁。迥野，深秋。生枕上，起眉頭。閨閣危坐，風塵遠遊。",
            "巴猿啼不住，谷水咽還流。送客泊舟入浦，思鄉望月登樓。",
            "煙波早晚長羈旅，弦管終年樂五侯。"
        ],
        "notes": [
            ""
        ],
        "volume": "卷五百一十六",
        "no#": 11
    },
    {
        "title": "登郡中銷暑樓寄東川汝士",
        "author": "楊漢公",
        "biography": "",
        "paragraphs": [
            "岧嶢下瞰霅溪流，極目煙波望梓州。",
            "雖有清風當夏景，只能銷暑不銷憂。"
        ],
        "notes": [
            ""
        ],
        "volume": "卷五百一十六",
        "no#": 12
    },
    {
        "title": "明月樓",
        "author": "楊漢公",
        "biography": "",
        "paragraphs": [
            "吳興城闕水雲中，畫舫青簾處處通。",
            "溪上玉樓樓上月，清光合作水晶宮。"
        ],
        "notes": [
            ""
        ],
        "volume": "卷五百一十六",
        "no#": 13
    },
    {
        "title": "送閬州妓人歸老",
        "author": "何扶",
        "biography": "",
        "paragraphs": [
            "竹翠嬋娟草徑幽，佳人歸老傍汀洲。玉蟾露冷梁塵暗，",
            "芭蕉半卷西池雨，日暮門前雙白鷗。"
        ],
        "notes": [
            ""
        ],
        "volume": "卷五百一十六",
        "no#": 14
    },
    {
        "title": "寄舊同年",
        "author": "何扶",
        "biography": "",
        "paragraphs": [
            "金榜題名墨尚新，今年依舊去年春。",
            "花間每被紅妝問，何事重來隻一人。"
        ],
        "notes": [
            ""
        ],
        "volume": "卷五百一十六",
        "no#": 15
    },
    {
        "title": "望九華山",
        "author": "柴夔",
        "biography": "",
        "paragraphs": [
            "九華如劍插雲霓，青靄連空望欲迷。北截吳門疑地盡，",
            "惆悵舊遊無複到，會須登此出塵泥。"
        ],
        "notes": [
            ""
        ],
        "volume": "卷五百一十六",
        "no#": 16
    },
    {
        "title": "寄妾趙氏",
        "author": "房千里",
        "biography": "",
        "paragraphs": [
            "鸞鳳分飛海樹秋，忍聽鐘鼓越王樓。只應霜月明君意，",
            "相如若返臨邛市，畫舸朱軒萬里遊。"
        ],
        "notes": [
            ""
        ],
        "volume": "卷五百一十六",
        "no#": 17
    },
    {
        "title": "早行",
        "author": "劉郇伯",
        "biography": "",
        "paragraphs": [
            "鐘靜人猶寢，天高月自涼。一星深戍火，殘月半橋霜。",
            "客老愁塵下，蟬寒怨路傍。青山依舊色，宛是馬卿鄉。"
        ],
        "notes": [
            ""
        ],
        "volume": "卷五百一十六",
        "no#": 18
    },
    {
        "title": "句",
        "author": "劉郇伯",
        "biography": "",
        "paragraphs": [
            "人生分外愁。（郇伯與范酂為友，酂得句雲：",
            "「歲盡天涯雨。」久而莫屬，郇伯云云，范甚賞之。",
            "見《北夢瑣言》）"
        ],
        "notes": [
            ""
        ],
        "volume": "卷五百一十六",
        "no#": 19
    },
    {
        "title": "贈成都僧",
        "author": "李章武",
        "biography": "",
        "paragraphs": [
            "南宗尚許通方便，何處心中更有經。",
            "好去苾芻雲水畔，何山松柏不青青。"
        ],
        "notes": [
            ""
        ],
        "volume": "卷五百一十六",
        "no#": 20
    },
    {
        "title": "享太廟樂章",
        "author": "蕭仿",
        "biography": "",
        "paragraphs": [
            "聖祚無疆，慶傳樂章。金枝繁茂，玉葉延長。",
            "海瀆常晏，波濤不揚。汪汪美化，垂范今王。"
        ],
        "notes": [
            ""
        ],
        "volume": "卷五百一十六",
        "no#": 21
    },
    {
        "title": "享太廟樂章",
        "author": "蕭仿",
        "biography": "",
        "paragraphs": [
            "於鑠丕嗣，惟帝之光。羽鑰象德，金石薦祥。",
            "聖系無極，景命永昌。神降上哲，維天配長。"
        ],
        "notes": [
            ""
        ],
        "volume": "卷五百一十六",
        "no#": 22
    },
    {
        "title": "答楊尚書",
        "author": "柳棠",
        "biography": "",
        "paragraphs": [
            "未向燕台逢厚禮，幸因社會接餘歡。",
            "一魚吃了終無愧，鶤化為鵬也不難。"
        ],
        "notes": [
            ""
        ],
        "volume": "卷五百一十六",
        "no#": 23
    },
    {
        "title": "席上戲東川楊尚書",
        "author": "柳棠",
        "biography": "",
        "paragraphs": [
            "莫言名位未相儔，風月何曾阻獻酬。",
            "前輩不須輕後輩，靖安今日在衡州。"
        ],
        "notes": [
            ""
        ],
        "volume": "卷五百一十六",
        "no#": 24
    },
    {
        "title": "緱山月夜聞王子晉吹笙",
        "author": "鐘輅",
        "biography": "",
        "paragraphs": [
            "月滿緱山夜，風傳子晉笙。初聞盈穀遠，漸聽入雲清。",
            "杳異人間曲，遙分鶴上情。孤鸞驚欲舞，萬籟寂無聲。",
            "此夕留煙駕，何時返玉京。唯愁音響絕，曉色出都城。"
        ],
        "notes": [
            ""
        ],
        "volume": "卷五百一十六",
        "no#": 25
    }
]