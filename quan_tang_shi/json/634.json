[
    {
        "title": "狂題十八首",
        "author": "司空圖",
        "biography": "",
        "paragraphs": [
            "莫恨艱危日日多，時情其奈幸門何。",
            "貔貅睡穩蛟龍渴，猶把燒殘朽鐵磨。",
            "別鶴淒涼指法存，戴逵能恥近王門。",
            "世間第一風流事，借得王公玉枕痕。",
            "交疏自古戒言深，肝膽徒傾致鑠金。",
            "不是史遷書與說，誰知孤負李陵心。",
            "南華落筆似荒唐，若肯經綸亦不狂。",
            "偶作客星侵帝座，卻應虛薄是嚴光。",
            "不勞世路更相猜，忍到須休惜得材。",
            "幾度懶乘風水便，拗船折舵恐難回。",
            "由來相愛只詩僧，怪石長松自得朋。",
            "卻怕他生還識字，依前日下作孤燈。",
            "老禪乘仗莫過身，遠岫孤雲見亦頻。",
            "應是佛邊猶怕鬧，信緣須作且閒人。",
            "止竟閒人不愛閑，只偷無事閉柴關。",
            "轟霆攪破蛟龍窟，也被狂風卷出山。",
            "地下修文著作郎，生前饑處倒空牆。",
            "何如神爽騎星去，猶自研幾助玉皇。",
            "雨洗芭蕉葉上詩，獨來憑檻晚晴時。",
            "故園雖恨風荷膩，新句閑題亦滿池。",
            "初時拄杖向鄰村，漸到清明亦杜門。",
            "三十年來辭病表，今朝臥病感皇恩。",
            "來時雖恨失青氈，自見芭蕉幾十篇。",
            "應是阿劉還宿債，剩拚才思折供錢。",
            "芭蕉叢畔碧嬋娟，免更悠悠擾蜀川。",
            "應到去時題不盡，不勞分寄校書箋。",
            "自傷衰病漸難平，永夜禪床雨滴聲。",
            "聞道虎瘡仍帶鏃，吼來和痛亦橫行。",
            "昨日流鶯今日蟬，起來又是夕陽天。",
            "六龍飛轡長相窘，更忍乘危自著鞭。",
            "有是有非還有慮，無心無跡亦無猜。",
            "不平便激風波險，莫向安時稔禍胎。",
            "十年三署讓官頻，認得無才又索身。",
            "莫道太行同一路，大都安穩屬閒人。",
            "曾聞劫火到蓬壺，縮盡鼇頭海亦枯。",
            "今日家山同此恨，人歸未得鶴歸無。"
        ],
        "notes": [
            ""
        ],
        "volume": "卷六百三十四",
        "no#": 1
    },
    {
        "title": "遊仙二首",
        "author": "司空圖",
        "biography": "",
        "paragraphs": [
            "蛾眉新畫覺嬋娟，鬥走將花阿母邊。",
            "仙曲教成慵不理，玉階相簇打金錢。",
            "劉郎相約事難諧，雨散雲飛自此乖。",
            "月姊殷勤留不住，碧空遺下水精釵。"
        ],
        "notes": [
            ""
        ],
        "volume": "卷六百三十四",
        "no#": 2
    },
    {
        "title": "漫書五首",
        "author": "司空圖",
        "biography": "",
        "paragraphs": [
            "長擬求閑未得閒，又勞行役出秦關。",
            "逢人漸覺鄉音異，卻恨鶯聲似故山。",
            "溪邊隨事有桑麻，盡日山程十數家。",
            "莫怪行人頻悵望，杜鵑不是故鄉花。",
            "海上昔聞麋愛鶴，山中今日鹿憎龜。",
            "愛憎止竟須關分，莫把微才望所知。",
            "世路快心無好事，恩門嘉話合書紳。",
            "神藏鬼伏能千變，亦勝忘機避要津。",
            "四翁識勢保安閒，須為生靈暫出山。",
            "一種老人能算度，磻溪心跡愧商顏。"
        ],
        "notes": [
            ""
        ],
        "volume": "卷六百三十四",
        "no#": 3
    },
    {
        "title": "偶詩五首",
        "author": "司空圖",
        "biography": "",
        "paragraphs": [
            "閑韻雖高不衒才，偶拋猿鳥乍歸來。",
            "夕陽照個新紅葉，似要題詩落硯臺。",
            "芙蓉騷客空留怨，芍藥詩家只寄情。",
            "誰似天才李山甫，牡丹屬思亦縱橫。",
            "賢豪出處盡沉吟，白日高懸只照心。",
            "一掬信陵墳上土，便如碣石累千金。",
            "聲貌由來固絕倫，今朝共許占殘春。",
            "當歌莫怪頻垂淚，得地翻慚早失身。",
            "中宵茶鼎沸時驚，正是寒窗竹雪明。",
            "甘得寂寥能到老，一生心地亦應平。"
        ],
        "notes": [
            ""
        ],
        "volume": "卷六百三十四",
        "no#": 4
    },
    {
        "title": "雜題二首",
        "author": "司空圖",
        "biography": "",
        "paragraphs": [
            "先知左袒始同行，須待龍樓羽翼成。",
            "若使只憑三傑力，猶應漢鼎一毫輕。",
            "魚在枯池鳥在林，四時無奈雪霜侵。",
            "若教激勸由真宰，亦獎青松徑寸心。"
        ],
        "notes": [
            ""
        ],
        "volume": "卷六百三十四",
        "no#": 5
    },
    {
        "title": "光化踏青有感",
        "author": "司空圖",
        "biography": "",
        "paragraphs": [
            "引得車回莫認恩，卻成寂寞與誰論。",
            "到頭不是君王意，羞插垂楊更傍門。"
        ],
        "notes": [
            ""
        ],
        "volume": "卷六百三十四",
        "no#": 6
    },
    {
        "title": "醜年冬",
        "author": "司空圖",
        "biography": "",
        "paragraphs": [
            "醉日昔聞都下酒，何如今喜折新茶。",
            "不堪病渴仍多慮，好向灉湖便出家。"
        ],
        "notes": [
            ""
        ],
        "volume": "卷六百三十四",
        "no#": 7
    },
    {
        "title": "白菊三首",
        "author": "司空圖",
        "biography": "",
        "paragraphs": [
            "人間萬恨已難平，栽得垂楊更系情。",
            "猶喜閏前霜未下，菊邊依舊舞身輕。",
            "莫惜西風又起來，猶能婀娜傍池台。",
            "不辭暫被霜寒挫，舞袖招香即卻回。",
            "為報繁霜且莫催，窮秋須到自低垂。",
            "橫拖長袖招人別，只待春風卻舞來。"
        ],
        "notes": [
            ""
        ],
        "volume": "卷六百三十四",
        "no#": 8
    },
    {
        "title": "扇",
        "author": "司空圖",
        "biography": "",
        "paragraphs": [
            "珍重逢秋莫棄捐，依依只仰故人憐。",
            "有時池上遮殘日，承得霜林幾個蟬。"
        ],
        "notes": [
            ""
        ],
        "volume": "卷六百三十四",
        "no#": 9
    },
    {
        "title": "修史亭三首",
        "author": "司空圖",
        "biography": "",
        "paragraphs": [
            "山前鄰叟去紛紛，獨強衰羸愛杜門。",
            "漸覺一家看冷落，地爐生火自溫存。",
            "甘心七十且酣歌，自算平生幸已多。",
            "不似香山白居士，晚將心地著禪魔。",
            "烏紗巾上是青天，檢束酬知四十年。",
            "誰料平生臂鷹手，挑燈自送佛前錢。"
        ],
        "notes": [
            ""
        ],
        "volume": "卷六百三十四",
        "no#": 10
    },
    {
        "title": "力疾山下吳村看杏花十九首",
        "author": "司空圖",
        "biography": "",
        "paragraphs": [
            "春來漸覺一川明，馬上繁花作陣迎。",
            "掉臂只將詩酒敵，不勞金鼓助橫行。",
            "閶闔曾排捧禦爐，猶看曉月認金鋪。",
            "羸形不畫淩煙閣，只為微才激壯圖。",
            "鏡留雪鬢暖消無，春到梨花日又晡。",
            "移取扶桑階下種，年年看長礙金烏。",
            "折來未盡不須休，年少爭來莫與留。",
            "更願狂風知我意，一時吹向海西頭。",
            "才情百巧鬥風光，卻笑雕花刻葉忙。",
            "熨帖新巾來與裹，猶看騰踏少年場。",
            "浮世榮枯總不知，且憂花陣被風欺。",
            "儂家自有麒麟閣，第一功名只賞詩。",
            "白衫裁袖本教寬，朱紫由來亦一般。",
            "王老小兒吹笛看，我儂試舞爾儂看。",
            "單床薄被又羈棲，待到花開亦甚迷。",
            "若道折多還有罪，只應鶯囀是金雞。",
            "近來桃李半燒枯，歸臥鄉園只老夫。",
            "莫算明年人在否，不知花得更開無。",
            "漢王何事損精神，花滿深宮不見春。",
            "穠豔三千臨粉鏡，獨悲掩面李夫人。",
            "能豔能芳自一家，勝鸞勝鳳勝煙霞。",
            "客來須共醒醒看，碾盡明昌幾角茶。",
            "造化無端欲自神，裁紅剪翠為新春。",
            "不如分減閒心力，更助英豪濟活人。",
            "徘徊自勸莫沾纓，分付年年穀口鶯。",
            "卻賴無情容易別，有情早個不勝情。",
            "閒步偏宜舞袖迎，春光何事獨無情。",
            "垂楊合是詩家物，只愛敷溪道北生。",
            "亦知王大是昌齡，杜二其如律韻清。",
            "還有酸寒堪笑處，擬誇朱紱更崢嶸。",
            "潘郎愛說是詩家，枉占河陽一縣花。",
            "千載幾人搜警句，補方金字愛晴霞。",
            "行樂溪邊步轉遲，出山漸減探花期。",
            "去年四度今三度，恐到憑人折去時。",
            "此身衰病轉堪嗟，長忍春寒獨惜花。",
            "更恨新詩無紙寫，蜀箋堆積是誰家。",
            "昨日黃昏始看回，夢中相約又銜杯。",
            "起來聞道風飄卻，猶擬教人掃取來。"
        ],
        "notes": [
            ""
        ],
        "volume": "卷六百三十四",
        "no#": 11
    },
    {
        "title": "少儀",
        "author": "司空圖",
        "biography": "",
        "paragraphs": [
            "昨日登班綴柏台，更慚起草屬微才。",
            "錦窠不是尋常錦，兼向丘遲奪得來。"
        ],
        "notes": [
            ""
        ],
        "volume": "卷六百三十四",
        "no#": 12
    },
    {
        "title": "重陽四首",
        "author": "司空圖",
        "biography": "",
        "paragraphs": [
            "簷前減燕菊添芳，燕盡庭前菊又荒。",
            "老大比他年少少，每逢佳節更悲涼。",
            "雨寒莫待菊花催，須怕晴空暖並開。",
            "開卻一枝開卻盡，且隨幽蝶更徘徊。",
            "青娥懶唱無衣換，黃菊新開乞酒難。",
            "長有長亭惆悵事，隔河更得對憑欄。",
            "白髮怕寒梳更懶，黃花晴日照初開。",
            "籬頭應是蝶相報，已被鄰家攜酒來。"
        ],
        "notes": [
            ""
        ],
        "volume": "卷六百三十四",
        "no#": 13
    },
    {
        "title": "長命縷",
        "author": "司空圖",
        "biography": "",
        "paragraphs": [
            "他鄉處處堪悲事，殘照依依惜別天。",
            "此去知名長命縷，殷勤為我唱花前。"
        ],
        "notes": [
            ""
        ],
        "volume": "卷六百三十四",
        "no#": 14
    },
    {
        "title": "柏東",
        "author": "司空圖",
        "biography": "",
        "paragraphs": [
            "冥得機心豈在僧，柏東閒步愛騰騰。",
            "免教世路人相忌，逢著村醪亦不憎。"
        ],
        "notes": [
            ""
        ],
        "volume": "卷六百三十四",
        "no#": 15
    },
    {
        "title": "歌者十二首",
        "author": "司空圖",
        "biography": "",
        "paragraphs": [
            "追逐翻嫌傍管弦，金釵擊節自當筵。",
            "風霜一夜燕鴻斷，唱作江南袚禊天。",
            "玉樹花飄鳳失棲，一聲初壓管弦低。",
            "清回煩暑成瀟灑，豔逐寒雲變慘淒。",
            "十斛明珠亦易拚，欲兼人藝古來難。",
            "五雲合是新聲染，熔作瓊漿灑露盤。",
            "不似新聲唱亦新，旋調玉管旋生春。",
            "愁腸隔斷珠簾外，只為今宵共聽人。",
            "十年逃難別雲林，暫輟狂歌且聽琴。",
            "轉覺淡交言有味，此聲知是古人心。",
            "五柳先生自識微，無言共笑手空揮。",
            "胸中免被風波撓，肯為螳螂動殺機。",
            "風霜寒水旅人心，幾處笙歌繡戶深。",
            "分泊一場雲散後，未勝初夜便聽琴。",
            "自憐眼暗難求藥，莫恨花繁便有風。",
            "桃李更開須強看，明年兼恐聽歌聾。",
            "白雲深處寄生涯，歲暮生情賴此花。",
            "蜂蝶繞來忙繞袖，似知教折送鄰家。",
            "重九仍重歲漸闌，強開病眼更登攀。",
            "年年認得酣歌處，猶恐招魂葬故山。",
            "繞壁依稀認寫真，更須粉繪飾羸身。",
            "淒涼不道身無壽，九日還無舊會人。",
            "鶴氅花香搭槿籬，枕前蛩迸酒醒時。",
            "夕陽似照陶家菊，黃蝶無窮壓故枝。"
        ],
        "notes": [
            ""
        ],
        "volume": "卷六百三十四",
        "no#": 16
    },
    {
        "title": "題裴晉公華嶽廟題名",
        "author": "司空圖",
        "biography": "",
        "paragraphs": [
            "嶽前大隊赴淮西，從此中原息鼓鼙。",
            "石闕莫教苔蘚上，分明認取晉公題。"
        ],
        "notes": [
            ""
        ],
        "volume": "卷六百三十四",
        "no#": 17
    },
    {
        "title": "楊柳枝壽杯詞十八首",
        "author": "司空圖",
        "biography": "",
        "paragraphs": [
            "樂府翻來占太平，風光無處不含情。",
            "千門萬戶喧歌吹，富貴人間只此聲。",
            "撼晚梳空不自持，與君同折上樓時。",
            "春風還有常情處，系得人心免別離。",
            "灞亭東去徹隋堤，贈別何須醉似泥。",
            "萬里往來無一事，便帆輕拂亂鶯啼。",
            "台城細仗曉初移，詔賜千官禊飲時。",
            "綠帳遠籠清佩響，更曛晴日上龍旗。",
            "桃源仙子不須誇，聞道惟栽一片花。",
            "何似浣紗溪畔住，綠陰相間兩三家。",
            "偶然樓上卷珠簾，往往長條拂枕函。",
            "恰值小娥初學舞，擬偷金縷押春衫。",
            "池邊影動散鴛鴦，更引微風亂繡床。",
            "直待玉窗塵不起，始應金雁得成行。",
            "稻畦分影向江村，憔悴經霜只半存。",
            "昨日流鶯今不見，亂螢飛出照黃昏。",
            "客淚休沾漢水濱，舞腰羞殺漢宮人。",
            "狂風更與回煙帚，掃盡繁花獨佔春。",
            "遊人莫歎易凋衰，長樂榮枯自有期。",
            "看取明年春意動，更于何處最先知。",
            "昔年行樂及芳時，一上丹梯桂一枝。",
            "笑問江頭醉公子，饒君滿把麹塵絲。",
            "渡頭殘照一行新，獨自依依向北人。",
            "莫恨鄉程千里遠，眼中從此故鄉春。",
            "絮惹輕枝雪未飄，小溪煙束帶危橋。",
            "鄰家女伴頻攀折，不覺回身罥翠翹。",
            "處處縈空百萬枝，一枝枝好更題詩。",
            "隔城遠岫招行客，便與朱樓當酒旗。",
            "錦城分得映金溝，兩岸年年引勝遊。",
            "若似松篁須帶雪，人間何處認風流。",
            "日暖津頭絮已飛，看看還是送君歸。",
            "莫言萬緒牽愁思，緝取長繩系落暉。",
            "大堤時節近清明，霞襯煙籠繞郡城。",
            "好是梨花相映處，更勝松雪日初晴。",
            "聖主千年樂未央，禦溝金翠滿垂楊。",
            "年年織作升平字，高映南山獻壽觴。"
        ],
        "notes": [
            ""
        ],
        "volume": "卷六百三十四",
        "no#": 18
    },
    {
        "title": "山鵲",
        "author": "司空圖",
        "biography": "",
        "paragraphs": [
            "多驚本為好毛衣，只賴人憐始卻歸。",
            "眾鳥自知顏色減，妒他偏向眼前飛。"
        ],
        "notes": [
            ""
        ],
        "volume": "卷六百三十四",
        "no#": 19
    },
    {
        "title": "李居士",
        "author": "司空圖",
        "biography": "",
        "paragraphs": [
            "高風只在五峰前，應是精靈降作賢。",
            "萬里無雲惟一鶴，鄉中同看卻升天。"
        ],
        "notes": [
            ""
        ],
        "volume": "卷六百三十四",
        "no#": 20
    },
    {
        "title": "杏花",
        "author": "司空圖",
        "biography": "",
        "paragraphs": [
            "詩家偏為此傷情，品韻由來莫與爭。",
            "解笑亦應兼解語，只應慵語倩鶯聲。"
        ],
        "notes": [
            ""
        ],
        "volume": "卷六百三十四",
        "no#": 21
    },
    {
        "title": "白菊三首",
        "author": "司空圖",
        "biography": "",
        "paragraphs": [
            "不疑陶令是狂生，作賦其如有定情。",
            "猶勝江南隱居士，詩魔終嫋負孤名。",
            "自古詩人少顯榮，逃名何用更題名。",
            "詩中有慮猶須戒，莫向詩中著不平。",
            "登高可羨少年場，白菊堆邊鬢似霜。",
            "益算更希沾上藥，今朝第七十重陽。"
        ],
        "notes": [
            ""
        ],
        "volume": "卷六百三十四",
        "no#": 22
    },
    {
        "title": "聽雨",
        "author": "司空圖",
        "biography": "",
        "paragraphs": [
            "半夜思家睡裏愁，雨聲落落屋簷頭。",
            "照泥星出依前黑，淹爛庭花不肯休。"
        ],
        "notes": [
            ""
        ],
        "volume": "卷六百三十四",
        "no#": 23
    },
    {
        "title": "楊柳枝二首",
        "author": "司空圖",
        "biography": "",
        "paragraphs": [
            "陶家五柳簇衡門，還有高情愛此君。",
            "何處更添詩境好，新蟬欹枕每先聞。",
            "數枝珍重蘸滄浪，無限塵心暫免忙。",
            "煩暑若和煙露裛，便同佛手灑清涼。"
        ],
        "notes": [
            ""
        ],
        "volume": "卷六百三十四",
        "no#": 24
    },
    {
        "title": "修史亭二首",
        "author": "司空圖",
        "biography": "",
        "paragraphs": [
            "少年已慣擲年光，時節催驅獨不忙。",
            "今日無疑亦無病，前程無事擾醫王。",
            "籬落輕寒整頓新，雪晴步屣會諸鄰。",
            "自從南至歌風頂，始見人煙外有人。"
        ],
        "notes": [
            ""
        ],
        "volume": "卷六百三十四",
        "no#": 25
    },
    {
        "title": "漫書",
        "author": "司空圖",
        "biography": "",
        "paragraphs": [
            "樂退安貧知是分，成家報國亦何慚。",
            "到還僧院心期在，瑟瑟澄鮮百丈潭。"
        ],
        "notes": [
            ""
        ],
        "volume": "卷六百三十四",
        "no#": 26
    },
    {
        "title": "雜題二首",
        "author": "司空圖",
        "biography": "",
        "paragraphs": [
            "棋局長攜上釣船，殺中棋殺勝絲牽。",
            "洪爐任鑄千鈞鼎，只在磻溪一縷懸。",
            "曉鏡高窗氣象深，自憐清格笑塵心。",
            "世間不為蛾眉誤，海上方應鶴背吟。"
        ],
        "notes": [
            ""
        ],
        "volume": "卷六百三十四",
        "no#": 27
    },
    {
        "title": "題休休亭",
        "author": "司空圖",
        "biography": "",
        "paragraphs": [
            "咄，諾，休休休，莫莫莫，伎兩雖多性靈惡，",
            "若曰爾何能，答言耐辱莫。"
        ],
        "notes": [
            ""
        ],
        "volume": "卷六百三十四",
        "no#": 28
    },
    {
        "title": "馮燕歌",
        "author": "司空圖",
        "biography": "",
        "paragraphs": [
            "魏中義士有馮燕，遊俠幽並最少年。避仇偶作滑台客，",
            "兩面高樓語笑聲，指點行人情暗結。擲果潘郎誰不慕，",
            "馮生敲鐙袖籠鞭，半拂垂楊半惹煙。樹間春鳥知人意，",
            "梁間客燕正相欺，屋上鳴鳩空自鬥。嬰歸醉臥非仇汝，",
            "誰言狼戾心能忍，待我情深情不隱。回身本謂取巾難，",
            "爾能負彼必相負，假手他人複在誰？窗間紅豔猶可掬，",
            "鳳凰釵碎各分飛，怨魄嬌魂何處追，淩波如喚游金穀，",
            "誣執張嬰不自明，貴免生前遭考捶。官將赴市擁紅塵，",
            "初聞僚吏翻疑歎，呵叱風狂詞不變。縲囚解縛猶自疑，",
            "已為不平能割愛，更將身命救深冤。白馬賢侯賈相公，",
            "黃河東注無時歇，注盡波瀾名不滅。為感詞人沈下賢，",
            "鑄作金燕香作堆，焚香酬酒聽歌來。"
        ],
        "notes": [
            ""
        ],
        "volume": "卷六百三十四",
        "no#": 29
    },
    {
        "title": "寄薛起居",
        "author": "司空圖",
        "biography": "",
        "paragraphs": [
            "小域新銜賀聖朝，亦知蹇分巧難拋。",
            "粗才自合無岐路，不破工夫漫解嘲。"
        ],
        "notes": [
            ""
        ],
        "volume": "卷六百三十四",
        "no#": 30
    },
    {
        "title": "月下留丹灶",
        "author": "司空圖",
        "biography": "",
        "paragraphs": [
            "月下留丹灶，壇邊樹羽衣。異香人不覺，殘夜鶴分飛。",
            "朝會初元盛，蓬瀛舊侶稀。瑤函真跡在，妖魅敢揚威。"
        ],
        "notes": [
            ""
        ],
        "volume": "卷六百三十四",
        "no#": 31
    },
    {
        "title": "元日",
        "author": "司空圖",
        "biography": "",
        "paragraphs": [
            "甲子今重數，生涯只自憐。殷勤元日日，欹午又明年。"
        ],
        "notes": [
            ""
        ],
        "volume": "卷六百三十四",
        "no#": 32
    },
    {
        "title": "洛陽詠古",
        "author": "司空圖",
        "biography": "",
        "paragraphs": [
            "石勒童年有戰機，洛陽長嘯倚門時。",
            "晉朝不是王夷甫，大智何由得預知。"
        ],
        "notes": [
            ""
        ],
        "volume": "卷六百三十四",
        "no#": 33
    },
    {
        "title": "詩品二十四則：雄渾",
        "author": "司空圖",
        "biography": "",
        "paragraphs": [
            "大用外腓，真體內充。返虛入渾，積健為雄。",
            "具備萬物，橫絕太空。荒荒油雲，寥寥長風。",
            "超以象外，得其環中。持之匪強，來之無窮。"
        ],
        "notes": [
            ""
        ],
        "volume": "卷六百三十四",
        "no#": 34
    },
    {
        "title": "詩品二十四則：沖淡",
        "author": "司空圖",
        "biography": "",
        "paragraphs": [
            "素處以默，妙機其微。飲之太和，獨鶴與飛。",
            "猶之惠風，苒苒在衣。閱音修篁，美曰載歸。",
            "遇之匪深，即之愈稀。脫有形似，握手已違。"
        ],
        "notes": [
            ""
        ],
        "volume": "卷六百三十四",
        "no#": 35
    },
    {
        "title": "詩品二十四則：纖穠",
        "author": "司空圖",
        "biography": "",
        "paragraphs": [
            "采采流水，蓬蓬遠春。窈窕深谷，時見美人。",
            "碧桃滿樹，風日水濱。柳陰路曲，流鶯比鄰。",
            "乘之愈往，識之愈真。如將不盡，與古為新。"
        ],
        "notes": [
            ""
        ],
        "volume": "卷六百三十四",
        "no#": 36
    },
    {
        "title": "詩品二十四則：沉著",
        "author": "司空圖",
        "biography": "",
        "paragraphs": [
            "綠杉野屋，落日氣清。脫巾獨步，時聞鳥聲。",
            "鴻雁不來，之子遠行。所思不遠，若為平生。",
            "海風碧雲，夜渚月明。如有佳語，大河前橫。"
        ],
        "notes": [
            ""
        ],
        "volume": "卷六百三十四",
        "no#": 37
    },
    {
        "title": "詩品二十四則：高古",
        "author": "司空圖",
        "biography": "",
        "paragraphs": [
            "畸人乘真，手把芙蓉。泛彼浩劫，窅然空縱。",
            "月出東鬥，好風相從。太華夜碧，人聞清鐘。",
            "虛佇神素，脫然畦封。黃唐在獨，落落玄宗。"
        ],
        "notes": [
            ""
        ],
        "volume": "卷六百三十四",
        "no#": 38
    },
    {
        "title": "詩品二十四則：典雅",
        "author": "司空圖",
        "biography": "",
        "paragraphs": [
            "玉壺買春，賞雨茆屋。坐中佳士，左右修竹。",
            "白雲初晴，幽鳥相逐。眠琴綠陰，上有飛瀑。",
            "落花無言，人淡如菊。書之歲華，其曰可讀。"
        ],
        "notes": [
            ""
        ],
        "volume": "卷六百三十四",
        "no#": 39
    },
    {
        "title": "詩品二十四則：洗煉",
        "author": "司空圖",
        "biography": "",
        "paragraphs": [
            "猶礦出金，如鉛出銀。超心煉冶，絕愛緇磷。",
            "空潭瀉春，古鏡照神。體素儲潔，乘月返真。",
            "載瞻星辰，載歌幽人。流水今日，明月前身。"
        ],
        "notes": [
            ""
        ],
        "volume": "卷六百三十四",
        "no#": 40
    },
    {
        "title": "詩品二十四則：勁健",
        "author": "司空圖",
        "biography": "",
        "paragraphs": [
            "行神如空，行氣如虹。巫峽千尋，走雲連風。",
            "飲真茹強，蓄素守中。喻彼行健，是謂存雄。",
            "天地與立，神化攸同。期之以實，禦之以終。"
        ],
        "notes": [
            ""
        ],
        "volume": "卷六百三十四",
        "no#": 41
    },
    {
        "title": "詩品二十四則：綺麗",
        "author": "司空圖",
        "biography": "",
        "paragraphs": [
            "神存富貴，始輕黃金。濃盡必枯，淺者屢深。",
            "露餘山青，紅杏在林。月明華屋，畫橋碧陰。",
            "金尊酒滿，共客彈琴。取之自足，良殫美襟。"
        ],
        "notes": [
            ""
        ],
        "volume": "卷六百三十四",
        "no#": 42
    },
    {
        "title": "詩品二十四則：自然",
        "author": "司空圖",
        "biography": "",
        "paragraphs": [
            "俯拾即是，不取諸鄰。俱道適往，著手成春。",
            "如逢花開，如瞻歲新。真予不奪，強得易貧。",
            "幽人空山，過水采蘋。薄言情晤，悠悠天鈞。"
        ],
        "notes": [
            ""
        ],
        "volume": "卷六百三十四",
        "no#": 43
    },
    {
        "title": "詩品二十四則：含蓄",
        "author": "司空圖",
        "biography": "",
        "paragraphs": [
            "不著一字，盡得風流。語不涉難，已不堪憂。",
            "是有真宰，與之沈浮。如淥滿酒，花時返秋。",
            "悠悠空塵，忽忽海漚。淺深聚散，萬取一收。"
        ],
        "notes": [
            ""
        ],
        "volume": "卷六百三十四",
        "no#": 44
    },
    {
        "title": "詩品二十四則：豪放",
        "author": "司空圖",
        "biography": "",
        "paragraphs": [
            "觀花匪禁，吞吐大荒。由道返氣，處得以狂。",
            "天風浪浪，海山蒼蒼。真力彌滿，萬象在旁。",
            "前招三辰，後引鳳凰。曉策六鼇，濯足扶桑。"
        ],
        "notes": [
            ""
        ],
        "volume": "卷六百三十四",
        "no#": 45
    },
    {
        "title": "詩品二十四則：精神",
        "author": "司空圖",
        "biography": "",
        "paragraphs": [
            "欲返不盡，相期與來。明漪絕底，奇花初胎。",
            "青春鸚鵡，楊柳池台。碧山人來，清酒滿杯。",
            "生氣遠出，不著死灰。妙造自然，伊誰與裁？"
        ],
        "notes": [
            ""
        ],
        "volume": "卷六百三十四",
        "no#": 46
    },
    {
        "title": "詩品二十四則：縝密",
        "author": "司空圖",
        "biography": "",
        "paragraphs": [
            "是有真跡，如不可知。意象欲生，造化已奇。",
            "水流花開，清露未晞。要路愈遠，幽行為遲。",
            "語不欲犯，思不欲癡。猶春于綠，明月雪時。"
        ],
        "notes": [
            ""
        ],
        "volume": "卷六百三十四",
        "no#": 47
    },
    {
        "title": "詩品二十四則：疏野",
        "author": "司空圖",
        "biography": "",
        "paragraphs": [
            "惟性所宅，真取弗羈。拾物自富，與率為期。",
            "築屋松下，脫帽看詩。但知旦暮，不辨何時。",
            "倘然適意，豈必有為。若其天放，如是得之。"
        ],
        "notes": [
            ""
        ],
        "volume": "卷六百三十四",
        "no#": 48
    },
    {
        "title": "詩品二十四則：清奇",
        "author": "司空圖",
        "biography": "",
        "paragraphs": [
            "娟娟群松，下有漪流。晴雪滿汀，隔溪漁舟。",
            "可人如玉，步屟尋幽。載行載止，空碧悠悠。",
            "神出古異，淡不可收。如月之曙，如氣之秋。"
        ],
        "notes": [
            ""
        ],
        "volume": "卷六百三十四",
        "no#": 49
    },
    {
        "title": "詩品二十四則：委曲",
        "author": "司空圖",
        "biography": "",
        "paragraphs": [
            "登彼太行，翠繞羊腸。杳靄流玉，悠悠花香。",
            "力之于時，聲之於羌。似往已回，如幽匪藏。",
            "水理漩洑，鵬風翱翔。道不自器，與之圓方。"
        ],
        "notes": [
            ""
        ],
        "volume": "卷六百三十四",
        "no#": 50
    },
    {
        "title": "詩品二十四則：實境",
        "author": "司空圖",
        "biography": "",
        "paragraphs": [
            "取語甚直，計思匪深。忽逢幽人，如見道心。",
            "晴澗之曲，碧松之陰。一客荷樵，一客聽琴。",
            "情性所至，妙不自尋。遇之自天，冷然希音。"
        ],
        "notes": [
            ""
        ],
        "volume": "卷六百三十四",
        "no#": 51
    },
    {
        "title": "詩品二十四則：悲慨",
        "author": "司空圖",
        "biography": "",
        "paragraphs": [
            "大風卷水，林木為摧。意苦若死，招憩不來。",
            "百歲如流，富貴冷灰。大道日往，若為雄才。",
            "壯士拂劍，浩然彌哀。蕭蕭落葉，漏雨蒼苔。"
        ],
        "notes": [
            ""
        ],
        "volume": "卷六百三十四",
        "no#": 52
    },
    {
        "title": "詩品二十四則：形容",
        "author": "司空圖",
        "biography": "",
        "paragraphs": [
            "絕佇靈素，少回清真。如覓水影，如寫陽春。",
            "風雲變態，花草精神。海之波瀾，山之嶙峋。",
            "俱似大道，妙契同塵。離形得似，庶幾斯人。"
        ],
        "notes": [
            ""
        ],
        "volume": "卷六百三十四",
        "no#": 53
    },
    {
        "title": "詩品二十四則：超詣",
        "author": "司空圖",
        "biography": "",
        "paragraphs": [
            "匪神之靈，匪機之微。如將白雲，清風與歸。",
            "遠引若至，臨之已非。少有道契，終與俗違。",
            "亂山高木，碧苔芳暉。誦之思之，其聲愈稀。"
        ],
        "notes": [
            ""
        ],
        "volume": "卷六百三十四",
        "no#": 54
    },
    {
        "title": "詩品二十四則：飄逸",
        "author": "司空圖",
        "biography": "",
        "paragraphs": [
            "落落欲往，矯矯不群。緱山之鶴，華頂之雲。",
            "高人畫中，令色絪縕。禦風蓬葉，泛彼無垠。",
            "如不可執，如將有聞。識者已領，期之愈分。"
        ],
        "notes": [
            ""
        ],
        "volume": "卷六百三十四",
        "no#": 55
    },
    {
        "title": "詩品二十四則：曠達",
        "author": "司空圖",
        "biography": "",
        "paragraphs": [
            "生者百歲，相去幾何？歡樂苦短，憂愁實多。",
            "何如尊酒，日往煙蘿。花覆茆簷，疏雨相過。",
            "倒酒既盡，杖藜行過。孰不有古，南山峨峨。"
        ],
        "notes": [
            ""
        ],
        "volume": "卷六百三十四",
        "no#": 56
    },
    {
        "title": "詩品二十四則：流動",
        "author": "司空圖",
        "biography": "",
        "paragraphs": [
            "若納水輨，如轉丸珠。夫豈可道，假體遺愚。",
            "荒荒坤軸，悠悠天樞。載要其端，載同其符。",
            "超超神明，返返冥無。來往千載，是之謂乎。"
        ],
        "notes": [
            ""
        ],
        "volume": "卷六百三十四",
        "no#": 57
    },
    {
        "title": "句",
        "author": "司空圖",
        "biography": "",
        "paragraphs": [
            "忍事敵災星。",
            "物望傾心久，凶渠破膽頻。（《詠房太尉》。自注：初管",
            "建親王分鎮天下議，明皇從之，肅宗以是疑管，受讒廢。",
            "先是祿山見分鎮詔書，附膺歎曰：「吾不得天下矣！」）",
            "鼎飫和方濟，臺階潤欲平。。",
            "夜短猿悲減，風和鵲喜虛。",
            "驊騮思故第，鸚鵡失佳人。",
            "鯨鯢人海涸，魑魅棘林幽。",
            "棋聲花院閉，幡影石壇高。",
            "地涼清鶴夢，林靜肅僧儀。",
            "晚妝留拜月，春睡更生香。",
            "隔穀見雞犬，山苗接楚田。人家寒食月，花影午時天。",
            "官路好禽聲，軒車駐晚程。南樓山最秀，北路邑偏清。",
            "多病形容五十三，誰憐借笏趁朝參。（華下乞歸，",
            "十年太華無知己，只得虛中兩首詩。（王禹偁雲：人多",
            "以四皓、二疏目圖，惟僧虛中贈圖詩雲：道裝汀鶴識，",
            "有時看禦劄，特地掛朝衣。言其尊戴存誠，非邀君也。",
            "故圖詩云云，言得其意趣）",
            "看師逸跡兩師宜，高適歌行李白詩。（贈z6光，"
        ],
        "notes": [
            ""
        ],
        "volume": "卷六百三十四",
        "no#": 58
    }
]