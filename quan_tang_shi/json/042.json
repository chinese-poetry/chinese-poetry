[
    {
        "title": "酬楊比部員外暮宿琴堂朝躋書閣率爾見贈之作",
        "author": "盧照鄰",
        "biography": "",
        "paragraphs": [
            "閑拂簷塵看，鳴琴候月彈。桃源迷漢姓，松徑有秦官。",
            "空穀歸人少，青山背日寒。羨君棲隱處，遙望在雲端。"
        ],
        "notes": [
            ""
        ],
        "volume": "卷四十二",
        "no#": 1
    },
    {
        "title": "劉生",
        "author": "盧照鄰",
        "biography": "",
        "paragraphs": [
            "劉生氣不平，抱劍欲專征。報恩為豪俠，死難在橫行。",
            "翠羽裝刀鞘，黃金飾馬鈴。但令一顧重，不吝百身輕。"
        ],
        "notes": [
            ""
        ],
        "volume": "卷四十二",
        "no#": 2
    },
    {
        "title": "隴頭水",
        "author": "盧照鄰",
        "biography": "",
        "paragraphs": [
            "隴阪高無極，征人一望鄉。關河別去水，沙塞斷歸腸。",
            "馬系千年樹，旌懸九月霜。從來共嗚咽，皆是為勤王。"
        ],
        "notes": [
            ""
        ],
        "volume": "卷四十二",
        "no#": 3
    },
    {
        "title": "巫山高",
        "author": "盧照鄰",
        "biography": "",
        "paragraphs": [
            "巫山望不極，望望下朝氛。莫辨啼猿樹，徒看神女雲。",
            "驚濤亂水脈，驟雨暗峰文。沾裳即此地，況複遠思君。"
        ],
        "notes": [
            ""
        ],
        "volume": "卷四十二",
        "no#": 4
    },
    {
        "title": "芳樹",
        "author": "盧照鄰",
        "biography": "",
        "paragraphs": [
            "芳樹本多奇，年華複在斯。結翠成新幄，開紅滿故枝。",
            "風歸花曆亂，日度影參差。容色朝朝落，思君君不知。"
        ],
        "notes": [
            ""
        ],
        "volume": "卷四十二",
        "no#": 5
    },
    {
        "title": "雨雪曲",
        "author": "盧照鄰",
        "biography": "",
        "paragraphs": [
            "虜騎三秋入，關雲萬里平。雪似胡沙暗，冰如漢月明。",
            "高闕銀為闕，長城玉作城。節旄零落盡，天子不知名。"
        ],
        "notes": [
            ""
        ],
        "volume": "卷四十二",
        "no#": 6
    },
    {
        "title": "昭君怨",
        "author": "盧照鄰",
        "biography": "",
        "paragraphs": [
            "合殿恩中絕，交河使漸稀。肝腸辭玉輦，形影向金微。",
            "漢地草應綠，胡庭沙正飛。願逐三秋雁，年年一度歸。"
        ],
        "notes": [
            ""
        ],
        "volume": "卷四十二",
        "no#": 7
    },
    {
        "title": "折楊柳",
        "author": "盧照鄰",
        "biography": "",
        "paragraphs": [
            "倡樓啟曙扉，楊柳正依依。鶯啼知歲隔，條變識春歸。",
            "露葉凝愁黛，風花亂舞衣。攀折聊將寄，軍中音信稀。"
        ],
        "notes": [
            ""
        ],
        "volume": "卷四十二",
        "no#": 8
    },
    {
        "title": "十五夜觀燈",
        "author": "盧照鄰",
        "biography": "",
        "paragraphs": [
            "錦裏開芳宴，蘭缸豔早年。縟彩遙分地，繁光遠綴天。",
            "接漢疑星落，依樓似月懸。別有千金笑，來映九枝前。"
        ],
        "notes": [
            ""
        ],
        "volume": "卷四十二",
        "no#": 9
    },
    {
        "title": "入秦川界",
        "author": "盧照鄰",
        "biography": "",
        "paragraphs": [
            "隴阪長無極，蒼山望不窮。石徑縈疑斷，回流映似空。",
            "花開綠野霧，鶯囀紫岩風。春芳勿遽盡，留賞故人同。"
        ],
        "notes": [
            ""
        ],
        "volume": "卷四十二",
        "no#": 10
    },
    {
        "title": "文翁講堂",
        "author": "盧照鄰",
        "biography": "",
        "paragraphs": [
            "錦裏淹中館，岷山稷下亭。空梁無燕雀，古壁有丹青。",
            "槐落猶疑市，苔深不辨銘。良哉二千石，江漢表遺靈。"
        ],
        "notes": [
            ""
        ],
        "volume": "卷四十二",
        "no#": 11
    },
    {
        "title": "相如琴台",
        "author": "盧照鄰",
        "biography": "",
        "paragraphs": [
            "聞有雍容地，千年無四鄰。園院風煙古，池台松檟春。",
            "雲疑作賦客，月似聽琴人。寂寂啼鶯處，空傷遊子神。"
        ],
        "notes": [
            ""
        ],
        "volume": "卷四十二",
        "no#": 12
    },
    {
        "title": "石鏡寺",
        "author": "盧照鄰",
        "biography": "",
        "paragraphs": [
            "古墓芙蓉塔，神銘松柏煙。鸞沉仙鏡底，花沒梵輪前。",
            "銖衣千古佛，寶月兩重圓。隱隱香台夜，鐘聲徹九天。"
        ],
        "notes": [
            ""
        ],
        "volume": "卷四十二",
        "no#": 13
    },
    {
        "title": "辛法司宅觀妓",
        "author": "盧照鄰",
        "biography": "",
        "paragraphs": [
            "南國佳人至，北堂羅薦開。長裙隨鳳管，促柱送鸞杯。",
            "雲光身後落，雪態掌中回。到愁金穀晚，不怪玉山頹。"
        ],
        "notes": [
            ""
        ],
        "volume": "卷四十二",
        "no#": 14
    },
    {
        "title": "春晚山莊率題二首",
        "author": "盧照鄰",
        "biography": "",
        "paragraphs": [
            "顧步三春晚，田園四望通。遊絲橫惹樹，戲蝶亂依叢。",
            "竹懶偏宜水，花狂不待風。唯餘詩酒意，當了一生中。",
            "田家無四鄰，獨坐一園春。鶯啼非選樹，魚戲不驚綸。",
            "山水彈琴盡，風花酌酒頻。年華已可樂，高興複留人。"
        ],
        "notes": [
            ""
        ],
        "volume": "卷四十二",
        "no#": 15
    },
    {
        "title": "江中望月",
        "author": "盧照鄰",
        "biography": "",
        "paragraphs": [
            "江水向涔陽，澄澄寫月光。鏡圓珠溜徹，弦滿箭波長。",
            "沉鉤搖兔影，浮桂動丹芳。延照相思夕，千里共沾裳。"
        ],
        "notes": [
            ""
        ],
        "volume": "卷四十二",
        "no#": 16
    },
    {
        "title": "元日述懷",
        "author": "盧照鄰",
        "biography": "",
        "paragraphs": [
            "筮仕無中秩，歸耕有外臣。人歌小歲酒，花舞大唐春。",
            "草色迷三徑，風光動四鄰。願得長如此，年年物候新。"
        ],
        "notes": [
            ""
        ],
        "volume": "卷四十二",
        "no#": 17
    },
    {
        "title": "益州城西張超亭觀妓",
        "author": "盧照鄰",
        "biography": "",
        "paragraphs": [
            "落日明歌席，行雲逐舞人。江前飛暮雨，梁上下輕塵。",
            "冶服看疑畫，妝樓望似春。高車勿遽返，長袖欲相親。"
        ],
        "notes": [
            ""
        ],
        "volume": "卷四十二",
        "no#": 18
    },
    {
        "title": "還京贈別",
        "author": "盧照鄰",
        "biography": "",
        "paragraphs": [
            "風月清江夜，山水白雲朝。萬里同為客，三秋契不凋。",
            "戲鳧分斷岸，歸騎別高標。一去仙橋道，還望錦城遙。"
        ],
        "notes": [
            ""
        ],
        "volume": "卷四十二",
        "no#": 19
    },
    {
        "title": "至陳倉曉晴望京邑",
        "author": "盧照鄰",
        "biography": "",
        "paragraphs": [
            "拂曙驅飛傳，初晴帶曉涼。霧斂長安樹，雲歸仙帝鄉。",
            "澗流漂素沫，岩景靄朱光。今朝好風色，延瞰極天莊。"
        ],
        "notes": [
            ""
        ],
        "volume": "卷四十二",
        "no#": 20
    },
    {
        "title": "晚渡滹沱敬贈魏大",
        "author": "盧照鄰",
        "biography": "",
        "paragraphs": [
            "津穀朝行遠，冰川夕望曛。霞明深淺浪，風卷去來雲。",
            "澄波泛月影，激浪聚沙文。誰忍仙舟上，攜手獨思君。"
        ],
        "notes": [
            ""
        ],
        "volume": "卷四十二",
        "no#": 21
    },
    {
        "title": "和吳侍禦被使燕然",
        "author": "盧照鄰",
        "biography": "",
        "paragraphs": [
            "春歸龍塞北，騎指雁門垂。胡笳折楊柳，漢使采燕支。",
            "戍城聊一望，花雪幾參差。關山有新曲，應向笛中吹。"
        ],
        "notes": [
            ""
        ],
        "volume": "卷四十二",
        "no#": 22
    },
    {
        "title": "七夕泛舟二首",
        "author": "盧照鄰",
        "biography": "",
        "paragraphs": [
            "汀葭肅徂暑，江樹起初涼。水疑通織室，舟似泛仙潢。",
            "連橈渡急響，鳴棹下浮光。日晚菱歌唱，風煙滿夕陽。",
            "鳳杼秋期至，鳧舟野望開。微吟翠塘側，延想白雲隈。",
            "石似支機罷，槎疑犯宿來。天潢殊漫漫，日暮獨悠哉。"
        ],
        "notes": [
            ""
        ],
        "volume": "卷四十二",
        "no#": 23
    },
    {
        "title": "西使兼送孟學士南游",
        "author": "盧照鄰",
        "biography": "",
        "paragraphs": [
            "地道巴陵北，天山弱水東。相看萬餘裏，共倚一征蓬。",
            "零雨悲王粲，清尊別孔融。裴回聞夜鶴，悵望待秋鴻。",
            "骨肉胡秦外，風塵關塞中。唯餘劍鋒在，耿耿氣成虹。"
        ],
        "notes": [
            ""
        ],
        "volume": "卷四十二",
        "no#": 24
    },
    {
        "title": "送鄭司倉入蜀",
        "author": "盧照鄰",
        "biography": "",
        "paragraphs": [
            "離人丹水北，遊客錦城東。別意還無已，離憂自不窮。",
            "隴雲朝結陣，江月夜臨空。關塞疲征馬，霜氛落早鴻。",
            "潘年三十外，蜀道五千中。送君秋水曲，酌酒對清風。"
        ],
        "notes": [
            ""
        ],
        "volume": "卷四十二",
        "no#": 25
    },
    {
        "title": "綿州官池贈別同賦灣字",
        "author": "盧照鄰",
        "biography": "",
        "paragraphs": [
            "輶軒遵上國，仙佩下靈關。尊酒方無地，聯綣喜暫攀。",
            "離言欲贈策，高辨正連環。野徑浮雲斷，荒池春草斑。",
            "殘花落古樹，度鳥入澄灣。欲敘他鄉別，幽谷有綿蠻。"
        ],
        "notes": [
            ""
        ],
        "volume": "卷四十二",
        "no#": 26
    },
    {
        "title": "還赴蜀中貽示京邑游好",
        "author": "盧照鄰",
        "biography": "",
        "paragraphs": [
            "籞宿花初滿，章台柳向飛。如何正此日，還望昔多違。",
            "悵別風期阻，將乖雲會稀。斂衽辭丹闕，懸旗陟翠微。",
            "野禽喧戍鼓，春草變征衣。回顧長安道，關山起夕霏。"
        ],
        "notes": [
            ""
        ],
        "volume": "卷四十二",
        "no#": 27
    },
    {
        "title": "初夏日幽莊",
        "author": "盧照鄰",
        "biography": "",
        "paragraphs": [
            "聞有高蹤客，耿介坐幽莊。林壑人事少，風煙鳥路長。",
            "瀑水含秋氣，垂藤引夏涼。苗深全覆隴，荷上半侵塘。",
            "釣渚青鳧沒，村田白鷺翔。知君振奇藻，還嗣海隅芳。"
        ],
        "notes": [
            ""
        ],
        "volume": "卷四十二",
        "no#": 28
    },
    {
        "title": "山莊休沐",
        "author": "盧照鄰",
        "biography": "",
        "paragraphs": [
            "蘭署乘閑日，蓬扉狎遁棲。龍柯疏玉井，鳳葉下金堤。",
            "川光搖水箭，山氣上雲梯。亭幽聞唳鶴，窗曉聽鳴雞。",
            "玉軫臨風奏，瓊漿映月攜。田家自有樂，誰肯謝青溪。"
        ],
        "notes": [
            ""
        ],
        "volume": "卷四十二",
        "no#": 29
    },
    {
        "title": "山林休日田家",
        "author": "盧照鄰",
        "biography": "",
        "paragraphs": [
            "歸休乘暇日，饁稼返秋場。徑草疏王彗，岩枝落帝桑。",
            "耕田虞訟寢，鑿井漢機忘。戎葵朝委露，齊棗夜含霜。",
            "南澗泉初冽，東籬菊正芳。還思北窗下，高臥偃羲皇。"
        ],
        "notes": [
            ""
        ],
        "volume": "卷四十二",
        "no#": 30
    },
    {
        "title": "宴梓州南亭得池字",
        "author": "盧照鄰",
        "biography": "",
        "paragraphs": [
            "二條開勝跡，大隱葉沖規。亭閣分危岫，樓臺繞曲池。",
            "長薄秋煙起，飛梁古蔓垂。水鳥翻荷葉，山蟲咬桂枝。",
            "遊人惜將晚，公子愛忘疲。願得回三舍，琴尊長若斯。"
        ],
        "notes": [
            ""
        ],
        "volume": "卷四十二",
        "no#": 31
    },
    {
        "title": "山行寄劉李二參軍",
        "author": "盧照鄰",
        "biography": "",
        "paragraphs": [
            "萬里煙塵客，三春桃李時。事去紛無限，愁來不自持。",
            "狂歌欲歎鳳，失路反占龜。草礙人行緩，花繁鳥度遲。",
            "彼美參卿事，留連求友詩。安知倦遊子，兩鬢漸如絲。"
        ],
        "notes": [
            ""
        ],
        "volume": "卷四十二",
        "no#": 32
    },
    {
        "title": "首春貽京邑文士",
        "author": "盧照鄰",
        "biography": "",
        "paragraphs": [
            "寂寂罷將迎，門無車馬聲。橫琴答山水，披卷閱公卿。",
            "忽聞歲雲晏，倚仗出簷楹。寒辭楊柳陌，春滿鳳凰城。",
            "梅花扶院吐，蘭葉繞階生。覽鏡改容色，藏書留姓名。",
            "時來不假問，生死任交情。"
        ],
        "notes": [
            ""
        ],
        "volume": "卷四十二",
        "no#": 33
    },
    {
        "title": "贈許左丞從駕萬年宮",
        "author": "盧照鄰",
        "biography": "",
        "paragraphs": [
            "聞道上之回，詔蹕下蓬萊。中樞移北斗，左轄去南台。",
            "黃山聞鳳笛，清蹕侍龍媒。曳日朱旗卷，參雲金障開。",
            "朝參五城柳，夕宴柏梁杯。漢畤光如月，秦祠聽似雷。",
            "寂寂芸香閣，離思獨悠哉。"
        ],
        "notes": [
            ""
        ],
        "volume": "卷四十二",
        "no#": 34
    },
    {
        "title": "晚渡渭橋寄示京邑游好",
        "author": "盧照鄰",
        "biography": "",
        "paragraphs": [
            "我行背城闕，驅馬獨悠悠。寥落百年事，裴回萬里憂。",
            "途遙日向夕，時晚鬢將秋。滔滔俯東逝，耿耿泣西浮。",
            "長虹掩釣浦，落雁下星洲。草變黃山曲，花飛清渭流。",
            "迸水驚愁鷺，騰沙起狎鷗。一赴清泥道，空思玄灞遊。"
        ],
        "notes": [
            ""
        ],
        "volume": "卷四十二",
        "no#": 35
    },
    {
        "title": "羈臥山中",
        "author": "盧照鄰",
        "biography": "",
        "paragraphs": [
            "臥壑迷時代，行歌任死生。紅顏意氣盡，白璧故交輕。",
            "澗戶無人跡，山窗聽鳥聲。春色緣岩上，寒光入溜平。",
            "雪盡松帷暗，雲開石路明。夜伴饑鼯宿，朝隨馴雉行。",
            "度溪猶憶處，尋洞不知名。紫書常日閱，丹藥幾年成。",
            "扣鐘鳴天鼓，燒香厭地精。倘遇浮丘鶴，飄颻淩太清。"
        ],
        "notes": [
            ""
        ],
        "volume": "卷四十二",
        "no#": 36
    },
    {
        "title": "酬張少府柬之",
        "author": "盧照鄰",
        "biography": "",
        "paragraphs": [
            "昔余與夫子，相遇漢川陰。珠浦龍猶臥，檀溪馬正沉。",
            "價重瑤山曲，詞驚丹鳳林。十年睽賞慰，萬里隔招尋。",
            "毫翰風期阻，荊衡雲路深。鵬飛俱望昔，蠖屈共悲今。",
            "誰謂青衣道，還歎白頭吟。地接神仙澗，江連雲雨岑。",
            "飛泉如散玉，落日似懸金。重以瑤華贈，空懷舞詠心。"
        ],
        "notes": [
            ""
        ],
        "volume": "卷四十二",
        "no#": 37
    },
    {
        "title": "過東山谷口",
        "author": "盧照鄰",
        "biography": "",
        "paragraphs": [
            "不知名利險，辛苦滯皇州。始覺飛塵倦，歸來事綠疇。",
            "桃源迷處所，桂樹可淹留。跡異人間俗，禽同海上鷗。",
            "古苔依井被，新乳傍崖流。野老堪成鶴，山神或化鳩。",
            "泉鳴碧澗底，花落紫岩幽。日暮餐龜殼，開寒禦鹿裘。",
            "不辨秦將漢，寧知春與秋。多謝青溪客，去去赤松遊。"
        ],
        "notes": [
            ""
        ],
        "volume": "卷四十二",
        "no#": 38
    },
    {
        "title": "送幽州陳參軍赴任寄呈鄉曲父老",
        "author": "盧照鄰",
        "biography": "",
        "paragraphs": [
            "薊北三千里，關西二十年。馮唐猶在漢，樂毅不歸燕。",
            "人同黃鶴遠，鄉共白雲連。郭隗池台處，昭王尊酒前。",
            "故人當已老，舊壑幾成田。紅顏如昨日，衰鬢似秋天。",
            "西蜀橋應毀，東周石尚全。灞池水猶綠，榆關月早圓。",
            "塞雲初上雁，庭樹欲銷蟬。送君之舊國，揮淚獨潸然。"
        ],
        "notes": [
            ""
        ],
        "volume": "卷四十二",
        "no#": 39
    },
    {
        "title": "哭金部韋郎中",
        "author": "盧照鄰",
        "biography": "",
        "paragraphs": [
            "金曹初受拜，玉地始含香。翻同五日尹，遽見一星亡。",
            "賀客猶扶路，哀人遂上堂。歌筵長寂寂，哭位自蒼蒼。",
            "歲時賓徑斷，朝暮雀羅張。書留魏主闕，魂掩漢家床。",
            "徒令永平帝，千載罷撞郎。"
        ],
        "notes": [
            ""
        ],
        "volume": "卷四十二",
        "no#": 40
    },
    {
        "title": "哭明堂裴主簿",
        "author": "盧照鄰",
        "biography": "",
        "paragraphs": [
            "締歡三十載，通家數百年。潘楊稱代穆，秦晉忝姻連。",
            "風雲洛陽道，花月茂陵田。相悲共相樂，交騎複交筵。",
            "始謂調金鼎，如何掩玉泉。黃公酒爐處，青眼竹林前。",
            "故琴無複雪，新樹但生煙。遽痛蘭襟斷，徒令寶劍懸。",
            "客散同秋葉，人亡似夜川。送君一長慟，松台路幾千。"
        ],
        "notes": [
            ""
        ],
        "volume": "卷四十二",
        "no#": 41
    },
    {
        "title": "同崔錄事哭鄭員外",
        "author": "盧照鄰",
        "biography": "",
        "paragraphs": [
            "文學秋天遠，郎官星位尊。伊人表時彥，飛譽滿司存。",
            "楚席光文雅，瑤山侍討論。鳳詞淩漢閣，龜辯罩周園。",
            "已陪東嶽駕，將逝北溟鯤。如何萬化盡，空歎九飛魂。",
            "白馬西京驛，青松北海門。夜台無曉箭，朝奠有虛尊。",
            "一代儒風沒，千年隴霧昏。梁山送夫子，湘水吊王孫。",
            "僕本多悲淚，沾裳不待猿。聞君絕弦曲，吞恨更無言。"
        ],
        "notes": [
            ""
        ],
        "volume": "卷四十二",
        "no#": 42
    },
    {
        "title": "登玉清",
        "author": "盧照鄰",
        "biography": "",
        "paragraphs": [
            "絕頂橫臨日，孤峰半倚天。裴回拜真老，萬里見風煙。"
        ],
        "notes": [
            ""
        ],
        "volume": "卷四十二",
        "no#": 43
    },
    {
        "title": "曲池荷",
        "author": "盧照鄰",
        "biography": "",
        "paragraphs": [
            "浮香繞曲岸，圓影覆華池。常恐秋風早，飄零君不知。"
        ],
        "notes": [
            ""
        ],
        "volume": "卷四十二",
        "no#": 44
    },
    {
        "title": "浴浪鳥",
        "author": "盧照鄰",
        "biography": "",
        "paragraphs": [
            "獨舞依磐石，群飛動輕浪。奮迅碧沙前，長懷白雲上。"
        ],
        "notes": [
            ""
        ],
        "volume": "卷四十二",
        "no#": 45
    },
    {
        "title": "臨階竹",
        "author": "盧照鄰",
        "biography": "",
        "paragraphs": [
            "封霜連錦砌，防露拂瑤階。聊將儀鳳質，暫與俗人諧。"
        ],
        "notes": [
            ""
        ],
        "volume": "卷四十二",
        "no#": 46
    },
    {
        "title": "含風蟬",
        "author": "盧照鄰",
        "biography": "",
        "paragraphs": [
            "高情臨爽月，急響送秋風。獨有危冠意，還將衰鬢同。"
        ],
        "notes": [
            ""
        ],
        "volume": "卷四十二",
        "no#": 47
    },
    {
        "title": "葮川獨泛",
        "author": "盧照鄰",
        "biography": "",
        "paragraphs": [
            "倚棹春江上，橫舟石岸前。山暝行人斷，迢迢獨泛仙。"
        ],
        "notes": [
            ""
        ],
        "volume": "卷四十二",
        "no#": 48
    },
    {
        "title": "送二兄入蜀",
        "author": "盧照鄰",
        "biography": "",
        "paragraphs": [
            "關山客子路，花柳帝王城。此中一分手，相顧憐無聲。"
        ],
        "notes": [
            ""
        ],
        "volume": "卷四十二",
        "no#": 49
    },
    {
        "title": "宿玄武二首",
        "author": "盧照鄰",
        "biography": "",
        "paragraphs": [
            "方池開曉色，圓月下秋陰。已乘千里興，還撫一弦琴。",
            "庭搖北風柳，院繞南溟禽。累宿恩方重，窮秋歎不深。"
        ],
        "notes": [
            ""
        ],
        "volume": "卷四十二",
        "no#": 50
    },
    {
        "title": "九隴津集",
        "author": "盧照鄰",
        "biography": "",
        "paragraphs": [
            "落落樹陰紫，澄澄水華碧。複有翻飛禽，裴回疑曳舄。"
        ],
        "notes": [
            ""
        ],
        "volume": "卷四十二",
        "no#": 51
    },
    {
        "title": "遊昌化山精舍",
        "author": "盧照鄰",
        "biography": "",
        "paragraphs": [
            "寶地乘峰出，香台接漢高。稍覺真途近，方知人事勞。"
        ],
        "notes": [
            ""
        ],
        "volume": "卷四十二",
        "no#": 52
    },
    {
        "title": "登封大酺歌四首",
        "author": "盧照鄰",
        "biography": "",
        "paragraphs": [
            "明君封禪日重光，天子垂衣歷數長。",
            "九州四海常無事，萬歲千秋樂未央。",
            "日觀仙雲隨鳳輦，天門瑞雪照龍衣。",
            "繁弦綺席方終夜，妙舞清歌歡未歸。",
            "翠鳳逶迤登介丘，仙鶴裴回天上游。",
            "借問幹封何所樂，人皆壽命得千秋。",
            "千年聖主應昌期，萬國淳風王化基。",
            "請比上古無為代，何如今日太平時。"
        ],
        "notes": [
            ""
        ],
        "volume": "卷四十二",
        "no#": 53
    },
    {
        "title": "九月九日登玄武山",
        "author": "盧照鄰",
        "biography": "",
        "paragraphs": [
            "九月九日眺山川，歸心歸望積風煙。",
            "他鄉共酌金花酒，萬里同悲鴻雁天。"
        ],
        "notes": [
            ""
        ],
        "volume": "卷四十二",
        "no#": 54
    },
    {
        "title": "句",
        "author": "盧照鄰",
        "biography": "",
        "paragraphs": [
            "城狐尾獨束，山鬼面參覃。"
        ],
        "notes": [
            ""
        ],
        "volume": "卷四十二",
        "no#": 55
    }
]