[
    {
        "title": "少年行",
        "author": "李百藥",
        "biography": "",
        "paragraphs": [
            "少年飛翠蓋，上路勒金鑣。始酌文君酒，新吹弄玉簫。",
            "少年不歡樂，何以盡芳朝。千金笑裏面，一搦掌中腰。",
            "掛纓豈憚宿，落珥不勝嬌。寄語少年子，無辭歸路遙。"
        ],
        "notes": [
            ""
        ],
        "volume": "卷四十三",
        "no#": 1
    },
    {
        "title": "渡漢江",
        "author": "李百藥",
        "biography": "",
        "paragraphs": [
            "東流既彌彌，南紀信滔滔。水激沉碑岸，波駭弄珠皋。",
            "含星映淺石，浮蓋下奔濤。溜闊霞光近，川長曉氣高。",
            "檣烏轉輕翼，戲鳥落風毛。客心既多緒，長歌且代勞。"
        ],
        "notes": [
            ""
        ],
        "volume": "卷四十三",
        "no#": 2
    },
    {
        "title": "秋晚登古城",
        "author": "李百藥",
        "biography": "",
        "paragraphs": [
            "日落征途遠，悵然臨古城。頹墉寒雀集，荒堞晚烏驚。",
            "蕭森灌木上，迢遞孤煙生。霞景煥餘照，露氣澄晚清。",
            "秋風轉搖落，此志安可平。"
        ],
        "notes": [
            ""
        ],
        "volume": "卷四十三",
        "no#": 3
    },
    {
        "title": "途中述懷",
        "author": "李百藥",
        "biography": "",
        "paragraphs": [
            "伯喈遷塞北，亭伯之遼東。伊余何為客，獨守雲台中。",
            "途遙已日暮，時泰道斯窮。拔心悲岸草，半死落岩桐。",
            "目送衡陽雁，情傷江上楓。福兮良所伏，今也信難通。",
            "丈夫自有志，寧傷官不公。"
        ],
        "notes": [
            ""
        ],
        "volume": "卷四十三",
        "no#": 4
    },
    {
        "title": "郢城懷古",
        "author": "李百藥",
        "biography": "",
        "paragraphs": [
            "客心悲暮序，登墉瞰平陸。林澤窅芊綿，山川鬱重複。",
            "王公資設險，名都拒江隩。方城次北門，溟海窮南服。",
            "長策挫吳豕，雄圖競周鹿。萬乘重沮漳，九鼎輕伊穀。",
            "大搜雲夢掩，壯觀章華築。人世更盛衰，吉凶良倚伏。",
            "遽見鄰交斷，仍睹賢臣逐。南風忽不競，西師日侵蹙。",
            "運圯屬馳驅，時屯恣敲樸。莫救夷陵火，無複秦庭哭。",
            "鄢郢遂丘墟，風塵俄慘黷。狐兔時遊踐，霜露日沾沐。",
            "釣渚故池平，神台層宇覆。陣雲埋夏首，窮陰慘荒穀。",
            "悵矣舟壑遷，悲哉年祀倏。雖異三春望，終傷千里目。"
        ],
        "notes": [
            ""
        ],
        "volume": "卷四十三",
        "no#": 5
    },
    {
        "title": "晚渡江津",
        "author": "李百藥",
        "biography": "",
        "paragraphs": [
            "寂寂江山晚，蒼蒼原野暮。秋氣懷易悲，長波淼難溯。",
            "索索風葉下，離離早鴻度。丘壑列夕陰，葭菼凝寒霧。",
            "日落亭皋遠，獨此懷歸慕。"
        ],
        "notes": [
            ""
        ],
        "volume": "卷四十三",
        "no#": 6
    },
    {
        "title": "王師渡漢水經襄陽",
        "author": "李百藥",
        "biography": "",
        "paragraphs": [
            "導漾疏源遠，歸海會流長。延波接荊夢，通望邇沮漳。",
            "高岸沉碑影，曲漵麗珠光。雲昏翠島沒，水廣素濤揚。",
            "閱川已多歎，遐睇幾增傷。臨溪猶駐馬，望峴欲沾裳。",
            "喬木下寒葉，亭林落曉霜。山公不可遇，誰與訪高陽。"
        ],
        "notes": [
            ""
        ],
        "volume": "卷四十三",
        "no#": 7
    },
    {
        "title": "謁漢高廟",
        "author": "李百藥",
        "biography": "",
        "paragraphs": [
            "纂堯靈命啟，滅楚餘閏終。飛名膺帝籙，沈跡韞神功。",
            "瑞氣朝浮碭，祥符夜告豐。抑揚駕人傑，叱吒掩時雄。",
            "締構三靈改，經綸五緯同。干戈革宇內，聲教盡寰中。",
            "運謝年逾遠，魂歸道未窮。樹碑留故邑，抗殿表祠宮。",
            "沐蘭祈泗上，謁帝動深衷。英威肅如在，文物杳成空。",
            "竹皮聚寒徑，枌社落霜叢。蕭索陰雲晚，長川起大風。"
        ],
        "notes": [
            ""
        ],
        "volume": "卷四十三",
        "no#": 8
    },
    {
        "title": "登葉縣故城謁沈諸梁廟",
        "author": "李百藥",
        "biography": "",
        "paragraphs": [
            "總轡臨秋原，登城望寒日。煙暇共掩映，林野俱蕭瑟。",
            "楚塞鬱不窮，吳山高漸出。客行殊未已，沐澡期終吉。",
            "椒桂奠芳樽，風雲下虛室。館宇肅而靜，神心康且逸。",
            "伊我非真龍，勿驚疲朽質。"
        ],
        "notes": [
            ""
        ],
        "volume": "卷四十三",
        "no#": 9
    },
    {
        "title": "安德山池宴集",
        "author": "李百藥",
        "biography": "",
        "paragraphs": [
            "朝宰論思暇，高宴臨方塘。雲飛鳳台管，風動令君香。",
            "細草開金埒，流霞泛羽觴。虹橋分水態，鏡石引菱光。",
            "上才同振藻，小技謬連章。懷音自蘭室，徐步返山莊。"
        ],
        "notes": [
            ""
        ],
        "volume": "卷四十三",
        "no#": 10
    },
    {
        "title": "和許侍郎游昆明池",
        "author": "李百藥",
        "biography": "",
        "paragraphs": [
            "神池望不極，滄波接遠天。儀星似河漢，落景類虞泉。",
            "年深平館宇，道泰偃戈船。差池下鳧雁，掩映生雲煙。",
            "浪花開已合，風文直且連。稅馬金堤外，橫舟石岸前。",
            "羽觴傾綠蟻，飛日落紅鮮。積水浮深智，明珠曜雅篇。",
            "大鯨方遠擊，沉灰獨未然。知君嘯儔侶，短翮徒聯翩。"
        ],
        "notes": [
            ""
        ],
        "volume": "卷四十三",
        "no#": 11
    },
    {
        "title": "賦得魏都",
        "author": "李百藥",
        "biography": "",
        "paragraphs": [
            "炎運精華歇，清都寶命開。帝裏三方盛，王庭萬國來。",
            "玄武疏遙磴，金鳳上層台。乍進仙童樂，時傾避暑杯。",
            "南館招奇士，西園引上才。還惜劉公幹，疲病清漳隈。"
        ],
        "notes": [
            ""
        ],
        "volume": "卷四十三",
        "no#": 12
    },
    {
        "title": "賦禮記",
        "author": "李百藥",
        "biography": "",
        "paragraphs": [
            "玉帛資王會，郊丘葉聖情。重廣開環堵，至道軼金籝。",
            "盤薄依厚地，遙裔騰太清。方悅升中禮，足以慰餘生。"
        ],
        "notes": [
            ""
        ],
        "volume": "卷四十三",
        "no#": 13
    },
    {
        "title": "奉和正日臨朝應詔",
        "author": "李百藥",
        "biography": "",
        "paragraphs": [
            "化曆昭唐典，承天順夏正。百靈警朝禁，三辰揚旆旌。",
            "充庭富禮樂，高宴齒簪纓。獻壽符萬歲，移風韻九成。"
        ],
        "notes": [
            ""
        ],
        "volume": "卷四十三",
        "no#": 14
    },
    {
        "title": "妾薄命",
        "author": "李百藥",
        "biography": "",
        "paragraphs": [
            "團扇秋風起，長門夜月明。羞聞拊背入，恨說舞腰輕。",
            "太常先已醉，劉君恒帶酲。橫陳每虛設，吉夢竟何成。"
        ],
        "notes": [
            ""
        ],
        "volume": "卷四十三",
        "no#": 15
    },
    {
        "title": "火鳳詞二首",
        "author": "李百藥",
        "biography": "",
        "paragraphs": [
            "歌聲扇後出，妝影鏡中輕。未能令掩笑，何處欲障聲。",
            "知音自不惑，得念是分明。莫見雙嚬斂，疑人含笑情。",
            "佳人靚晚妝，清唱動蘭房。影出含風扇，聲飛照日梁。",
            "嬌嚬眉際斂，逸韻口中香。自有橫陳會，應憐秋夜長。"
        ],
        "notes": [
            ""
        ],
        "volume": "卷四十三",
        "no#": 16
    },
    {
        "title": "奉和初春出遊應令",
        "author": "李百藥",
        "biography": "",
        "paragraphs": [
            "鳴笳出望苑，飛蓋下芝田。水光浮落照，霞彩淡輕煙。",
            "柳色迎三月，梅花隔二年。日斜歸騎動，餘興滿山川。"
        ],
        "notes": [
            ""
        ],
        "volume": "卷四十三",
        "no#": 17
    },
    {
        "title": "寄楊公",
        "author": "李百藥",
        "biography": "",
        "paragraphs": [
            "公子盛西京，光華早著名。分庭接遊士，虛館待時英。",
            "高閣浮香出，長廊寶釧鳴。面花無隔笑，歌扇不障聲。"
        ],
        "notes": [
            ""
        ],
        "volume": "卷四十三",
        "no#": 18
    },
    {
        "title": "戲贈潘徐城門迎兩新婦",
        "author": "李百藥",
        "biography": "",
        "paragraphs": [
            "秦晉積舊匹，潘徐有世親。三星宿已會，四德婉而嬪。",
            "雲光鬢裏薄，月影扇中新。年華與妝面，共作一芳春。"
        ],
        "notes": [
            ""
        ],
        "volume": "卷四十三",
        "no#": 19
    },
    {
        "title": "送別",
        "author": "李百藥",
        "biography": "",
        "paragraphs": [
            "眷言一杯酒，悽愴起離憂。夜花飄露氣，暗水急還流。",
            "雁行遙上月，蟲聲迥映秋。明日河梁上，誰與論仙舟。"
        ],
        "notes": [
            ""
        ],
        "volume": "卷四十三",
        "no#": 20
    },
    {
        "title": "雨後",
        "author": "李百藥",
        "biography": "",
        "paragraphs": [
            "晚來風景麗，晴初物色華。薄雲向空盡，輕虹逐望斜。",
            "後窗臨岸竹，前階枕浦沙。寂寥無與晤，尊酒論風花。"
        ],
        "notes": [
            ""
        ],
        "volume": "卷四十三",
        "no#": 21
    },
    {
        "title": "文德皇后挽歌",
        "author": "李百藥",
        "biography": "",
        "paragraphs": [
            "裴回兩儀殿，悵望九成台。玉輦終辭宴，瑤筐遂不開。",
            "野曠陰風積，川長思鳥來。寒山寂已暮，虞殯有餘哀。"
        ],
        "notes": [
            ""
        ],
        "volume": "卷四十三",
        "no#": 22
    },
    {
        "title": "詠蟬",
        "author": "李百藥",
        "biography": "",
        "paragraphs": [
            "清心自飲露，哀響乍吟風。未上華冠側，先驚翳葉中。"
        ],
        "notes": [
            ""
        ],
        "volume": "卷四十三",
        "no#": 23
    },
    {
        "title": "詠螢火示情人",
        "author": "李百藥",
        "biography": "",
        "paragraphs": [
            "窗裏憐燈暗，階前畏月明。不辭逢露濕，只為重宵行。"
        ],
        "notes": [
            ""
        ],
        "volume": "卷四十三",
        "no#": 24
    },
    {
        "title": "春眺",
        "author": "李百藥",
        "biography": "",
        "paragraphs": [
            "疲痾荷拙患，淪躓合幽襟。棲息在何處，丘中鳴素琴。"
        ],
        "notes": [
            ""
        ],
        "volume": "卷四十三",
        "no#": 25
    },
    {
        "title": "句",
        "author": "李百藥",
        "biography": "",
        "paragraphs": [
            "今日持團扇，非是為秋風。"
        ],
        "notes": [
            ""
        ],
        "volume": "卷四十三",
        "no#": 26
    }
]