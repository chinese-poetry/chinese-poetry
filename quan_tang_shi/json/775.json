[
    {
        "title": "宜春郡城聞猿",
        "author": "崔江",
        "biography": "",
        "paragraphs": [
            "怨抱霜枝向月啼，數聲清繞郡城低。",
            "那堪日夜有雲雨，便似巫山與建溪。"
        ],
        "notes": [
            ""
        ],
        "volume": "卷七百七十五",
        "no#": 1
    },
    {
        "title": "謫宜陽到荊渚",
        "author": "李伉",
        "biography": "",
        "paragraphs": [
            "漢江江水水連天，被謫宜陽路幾千。",
            "為問野人山鳥語，問予歸棹是何年。"
        ],
        "notes": [
            ""
        ],
        "volume": "卷七百七十五",
        "no#": 2
    },
    {
        "title": "九嶷山",
        "author": "劉望",
        "biography": "",
        "paragraphs": [
            "鼎湖冠劍有遺蹤，晉漢真人羽化同。九轉藥成丹灶冷，",
            "徒有舊山流水畔，老松枝葉苦吟風。"
        ],
        "notes": [
            ""
        ],
        "volume": "卷七百七十五",
        "no#": 3
    },
    {
        "title": "郡城放猿獻衛使君",
        "author": "易思",
        "biography": "",
        "paragraphs": [
            "千岩萬壑與雲連，放出雕籠任自然。葉灑驚風啼暮雨，",
            "應解感恩尋太守，攀蘿時複到樓前。"
        ],
        "notes": [
            ""
        ],
        "volume": "卷七百七十五",
        "no#": 4
    },
    {
        "title": "題袁州龍興寺",
        "author": "易思",
        "biography": "",
        "paragraphs": [
            "百尺古松松下寺，寶幡朱蓋畫珊珊。",
            "閒庭甘露幾回落，青石綠苔猶未幹。"
        ],
        "notes": [
            ""
        ],
        "volume": "卷七百七十五",
        "no#": 5
    },
    {
        "title": "山中送弟方質",
        "author": "易思",
        "biography": "",
        "paragraphs": [
            "山中殷勤弟別兄，兄還送弟下山行。",
            "蘆花飛處秋風起，日暮不堪聞雁聲。"
        ],
        "notes": [
            ""
        ],
        "volume": "卷七百七十五",
        "no#": 6
    },
    {
        "title": "尋易尊師不遇",
        "author": "易思",
        "biography": "",
        "paragraphs": [
            "爛熳紅霞光照衣，苔封白石路微微。",
            "華陽洞裏人何在，落盡松花不見歸。"
        ],
        "notes": [
            ""
        ],
        "volume": "卷七百七十五",
        "no#": 7
    },
    {
        "title": "秋日寄弟",
        "author": "趙防",
        "biography": "",
        "paragraphs": [
            "涼風颯庭戶，漸疑華髮侵。已經楊柳謝，猶聽蟪蛄吟。",
            "雨助灘聲出，雲連野色深。鶺鴒今在遠，年酒共誰斟。"
        ],
        "notes": [
            ""
        ],
        "volume": "卷七百七十五",
        "no#": 8
    },
    {
        "title": "楊岐山",
        "author": "劉廓",
        "biography": "",
        "paragraphs": [
            "千峰圍古寺，深處敞樓臺。景異尋常處，人須特達來。",
            "松杉寒更茂，嵐靄晝還開。欲續豐碑語，含毫恨不才。"
        ],
        "notes": [
            ""
        ],
        "volume": "卷七百七十五",
        "no#": 9
    },
    {
        "title": "南源山",
        "author": "姚偓",
        "biography": "",
        "paragraphs": [
            "修徑投幽隱，輕裘怯暮寒。閑僧能解榻，倦客得休鞍。",
            "白雨鳴山麓，青燈語夜闌。明朝梯石路，更仗筍輿安。"
        ],
        "notes": [
            ""
        ],
        "volume": "卷七百七十五",
        "no#": 10
    },
    {
        "title": "下第夜吟",
        "author": "戴衢",
        "biography": "",
        "paragraphs": [
            "擾擾東西南北情，何人於此悟浮生。",
            "還緣無月春風夜，暫得獨聞流水聲。"
        ],
        "notes": [
            ""
        ],
        "volume": "卷七百七十五",
        "no#": 11
    },
    {
        "title": "句",
        "author": "戴衢",
        "biography": "",
        "paragraphs": [
            "坐落千門日，吟殘午夜燈。"
        ],
        "notes": [
            ""
        ],
        "volume": "卷七百七十五",
        "no#": 12
    },
    {
        "title": "詠月",
        "author": "李建樞",
        "biography": "",
        "paragraphs": [
            "昨夜圓非今夜圓，卻疑圓處減嬋娟。",
            "一年十二度圓缺，能得幾多時少年。"
        ],
        "notes": [
            ""
        ],
        "volume": "卷七百七十五",
        "no#": 13
    },
    {
        "title": "謝人惠琴材",
        "author": "謝邈",
        "biography": "",
        "paragraphs": [
            "風撼桐絲帶月明，羽人乘醉截秋聲。七弦妙制饒仙品，",
            "何因乞與元中術，臨化無妨膝上橫。"
        ],
        "notes": [
            ""
        ],
        "volume": "卷七百七十五",
        "no#": 14
    },
    {
        "title": "謝僧寄拄杖",
        "author": "謝邈",
        "biography": "",
        "paragraphs": [
            "峭壁猿啼采處深，一枝奇異出孤岑。感師千里寄來意，",
            "他年必藉相攜力，蹇步猶能返故林。"
        ],
        "notes": [
            ""
        ],
        "volume": "卷七百七十五",
        "no#": 15
    },
    {
        "title": "失題二首",
        "author": "唐備",
        "biography": "",
        "paragraphs": [
            "天若無雪霜，青松不如草。地若無山川，何人重平道。",
            "一日天無風，四溟波盡息。人心風不吹，波浪高百尺。"
        ],
        "notes": [
            ""
        ],
        "volume": "卷七百七十五",
        "no#": 16
    },
    {
        "title": "道傍木",
        "author": "唐備",
        "biography": "",
        "paragraphs": [
            "狂風拔倒樹，樹倒根已露。上有數枝藤，青青猶未悟。"
        ],
        "notes": [
            ""
        ],
        "volume": "卷七百七十五",
        "no#": 17
    },
    {
        "title": "失題",
        "author": "方棫",
        "biography": "",
        "paragraphs": [
            "午醉醒來晚，無人夢自驚。夕陽如有意，長傍小窗明。"
        ],
        "notes": [
            ""
        ],
        "volume": "卷七百七十五",
        "no#": 18
    },
    {
        "title": "失題",
        "author": "範夜",
        "biography": "",
        "paragraphs": [
            "舉意三江竭，興心四海枯。南游李邕死，北望宋珪殂。"
        ],
        "notes": [
            ""
        ],
        "volume": "卷七百七十五",
        "no#": 19
    },
    {
        "title": "失題",
        "author": "盧群玉",
        "biography": "",
        "paragraphs": [
            "酒瀉銀瓶倒底清，夜深絲竹鳳凰鳴。",
            "紅妝醉起一花落，更引春風無限情。"
        ],
        "notes": [
            ""
        ],
        "volume": "卷七百七十五",
        "no#": 20
    },
    {
        "title": "投盧尚書",
        "author": "盧群玉",
        "biography": "",
        "paragraphs": [
            "無力不任為走役，有文安敢滯清平。",
            "從來若把耕桑定，免恃雕蟲誤此生。"
        ],
        "notes": [
            ""
        ],
        "volume": "卷七百七十五",
        "no#": 21
    },
    {
        "title": "失題二首",
        "author": "楊行敏",
        "biography": "",
        "paragraphs": [
            "駑駘嘶叫知無定，騏驥低垂自有心。",
            "山上高松溪畔竹，清風才動是知音。",
            "杜鵑花裏杜鵑啼，淺紫深紅更傍溪。",
            "遲日霽光搜客思，曉來山路恨如迷。"
        ],
        "notes": [
            ""
        ],
        "volume": "卷七百七十五",
        "no#": 22
    },
    {
        "title": "吳江別王長史",
        "author": "張懷",
        "biography": "",
        "paragraphs": [
            "多年襆被玉山岑，鬢雪欺人忽滿簪。駑馬雖然貪短豆，",
            "見說新橋好風景，會須乘月濯煩襟。"
        ],
        "notes": [
            ""
        ],
        "volume": "卷七百七十五",
        "no#": 23
    },
    {
        "title": "題天臺石橋",
        "author": "趙湘",
        "biography": "",
        "paragraphs": [
            "白石峰猶在，橫橋一徑微。多年無客過，落日有雲歸。",
            "水淨苔生髮，山寒樹著衣。如何方廣寺，千古去人稀。"
        ],
        "notes": [
            ""
        ],
        "volume": "卷七百七十五",
        "no#": 24
    },
    {
        "title": "寄朗陵兄",
        "author": "楊持",
        "biography": "",
        "paragraphs": [
            "刺舉官猶屈，風謠政已成。行看換龜組，奏最謁承明。"
        ],
        "notes": [
            ""
        ],
        "volume": "卷七百七十五",
        "no#": 25
    },
    {
        "title": "詠dD溪在曆陽西一裏",
        "author": "李聰",
        "biography": "",
        "paragraphs": [
            "泠泠一帶清溪水，遠派□通曆陽市。",
            "涓涓出自碧湖中，流入楚江煙霧裏。"
        ],
        "notes": [
            ""
        ],
        "volume": "卷七百七十五",
        "no#": 26
    },
    {
        "title": "耒陽杜工部祠堂",
        "author": "徐介",
        "biography": "",
        "paragraphs": [
            "手接汨羅水，天心知所存。固教工部死，來伴大夫魂。",
            "流落同千古，風騷共一源。消凝傷往事，斜日隱頹垣。"
        ],
        "notes": [
            ""
        ],
        "volume": "卷七百七十五",
        "no#": 27
    },
    {
        "title": "登單于台",
        "author": "李士元",
        "biography": "",
        "paragraphs": [
            "悔上層樓望，翻成極目愁。路沿蔥嶺去，河背玉關流。",
            "馬散眠沙磧，兵閑倚戍樓。殘陽三會角，吹白旅人頭。"
        ],
        "notes": [
            ""
        ],
        "volume": "卷七百七十五",
        "no#": 28
    },
    {
        "title": "登閣",
        "author": "李士元",
        "biography": "",
        "paragraphs": [
            "亂後獨來登大閣，憑闌舉目盡傷心。長堤過雨人行少，",
            "總輸釋氏青蓮館，依舊重重布地金。"
        ],
        "notes": [
            ""
        ],
        "volume": "卷七百七十五",
        "no#": 29
    }
]