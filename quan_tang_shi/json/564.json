[
    {
        "title": "夏杪登越王樓臨涪江望雪山寄朝中知友",
        "author": "于興宗",
        "biography": "",
        "paragraphs": [
            "巴西西北樓，堪望亦堪愁。山亂江回遠，川清樹欲秋。",
            "晴明中雪嶺，煙靄下漁舟。寫寄朝天客，知余恨獨遊。"
        ],
        "notes": [
            ""
        ],
        "volume": "卷五百六十四",
        "no#": 1
    },
    {
        "title": "《東陽涵碧亭",
        "author": "于興宗",
        "biography": "",
        "paragraphs": [
            "高低竹雜松，積翠複留風。路劇陰溪裏，寒生暑氣中。"
        ],
        "notes": [
            ""
        ],
        "volume": "卷五百六十四",
        "no#": 2
    },
    {
        "title": "奉酬綿州中丞以江山小圖遠垂賜及兼寄詩",
        "author": "李朋",
        "biography": "",
        "paragraphs": [
            "巴江與雪山，井邑共回環。圖寫丹青內，分明煙靄間。",
            "移君名郡興，助我小齋閑。日想登臨處，高蹤不可攀。"
        ],
        "notes": [
            ""
        ],
        "volume": "卷五百六十四",
        "no#": 3
    },
    {
        "title": "奉酬於中丞登越王樓見寄之什",
        "author": "楊牢",
        "biography": "",
        "paragraphs": [
            "劍外書來日，驚忙自折封。丹青得山水，強健慰心胸。",
            "事少勝諸郡，江回見幾重。寧悲久作別，且似一相逢。",
            "詩合焚香詠，愁應賴酒濃。庾樓寒更憶，腸斷雪千峰。"
        ],
        "notes": [
            ""
        ],
        "volume": "卷五百六十四",
        "no#": 4
    },
    {
        "title": "贈舍弟",
        "author": "楊牢",
        "biography": "",
        "paragraphs": [
            "秦雲蜀浪兩堪愁，爾養晨昏我遠遊。千里客心難寄夢，",
            "袖裏鏌鋣光似水，丈夫不合等閒休。"
        ],
        "notes": [
            ""
        ],
        "volume": "卷五百六十四",
        "no#": 5
    },
    {
        "title": "句",
        "author": "楊牢",
        "biography": "",
        "paragraphs": [
            "蝦蟆欲吃月，保護常教圓。",
            "心明外不察，月向懷中圓。",
            "羅幃若不卷，誰道中無人。（牢性情急，累居幕府，",
            "魁形下方天頂亞，二十四寸窗中月。（牢年六歲，"
        ],
        "notes": [
            ""
        ],
        "volume": "卷五百六十四",
        "no#": 6
    },
    {
        "title": "和綿州於中丞登越王樓見寄",
        "author": "李續",
        "biography": "",
        "paragraphs": [
            "早年登此樓，退想不勝愁。地遠二千里，時將四十秋。",
            "邅迍多失路，華皓任虛舟。詩酒雖堪使，何因得共遊。"
        ],
        "notes": [
            ""
        ],
        "volume": "卷五百六十四",
        "no#": 7
    },
    {
        "title": "和綿州於中丞登越王樓作",
        "author": "李汶儒",
        "biography": "",
        "paragraphs": [
            "珍重巴西守，殷勤寄遠情。劍峰當戶碧，詩韻滿樓清。",
            "日照涪川闊，煙籠雪嶠明。征黃看即及，莫歎滯江城。"
        ],
        "notes": [
            ""
        ],
        "volume": "卷五百六十四",
        "no#": 8
    },
    {
        "title": "和于中丞夏杪登越王樓望雪山見寄",
        "author": "田章",
        "biography": "",
        "paragraphs": [
            "志乖多感物，臨眺更增愁。暑候雖雲夏，江聲已似秋。",
            "雪遙難辨木，村近好維舟。莫恨歸朝晚，朝簪擬勝遊。"
        ],
        "notes": [
            ""
        ],
        "volume": "卷五百六十四",
        "no#": 9
    },
    {
        "title": "和綿州於中丞登越王樓作",
        "author": "薛蒙",
        "biography": "",
        "paragraphs": [
            "左綿江上樓，五馬此銷愁。暑退千山雪，風來萬木秋。",
            "邅回猶刺郡，系滯似維舟。即有征黃日，名川莫厭遊。"
        ],
        "notes": [
            ""
        ],
        "volume": "卷五百六十四",
        "no#": 10
    },
    {
        "title": "和綿州於中丞登越王樓作",
        "author": "李鄴",
        "biography": "",
        "paragraphs": [
            "長聽巴西事，看圖勝所聞。江樓明返照，雪嶺亂晴雲。",
            "景象詩情在，幽奇筆跡分。使君徒說好，不只怨離群。"
        ],
        "notes": [
            ""
        ],
        "volume": "卷五百六十四",
        "no#": 11
    },
    {
        "title": "和綿州於中丞登越王樓作二首",
        "author": "于瑰",
        "biography": "",
        "paragraphs": [
            "樓因藩邸號，川勢似依樓。顯敞含清暑，嵐光入素秋。",
            "山宜姑射貌，江泛李膺舟。郢曲思朋執，輕紗畫勝遊。",
            "極目郡城樓，浮雲拂檻愁。政成多暇日，詩思動先秋。",
            "遠霽千岩雪，隨波一葉舟。昔曾窺粉繪，今願許陪遊。"
        ],
        "notes": [
            ""
        ],
        "volume": "卷五百六十四",
        "no#": 12
    },
    {
        "title": "和於中丞登越王樓",
        "author": "王嚴",
        "biography": "",
        "paragraphs": [
            "雉堞臨朱檻，登茲便散愁。蟬聲怨炎夏，山色報新秋。",
            "江轉穿雲樹，心閑隨葉舟。仲宣徒有歎，謝守幾追遊。"
        ],
        "notes": [
            ""
        ],
        "volume": "卷五百六十四",
        "no#": 13
    },
    {
        "title": "題越王樓寄獻中丞使君",
        "author": "劉暌",
        "biography": "",
        "paragraphs": [
            "朱軒迥壓碧煙州，昔歲賢王是勝遊。山簇劍峰朝闕遠，",
            "今日登臨無限意，同沾惠化自銷愁。"
        ],
        "notes": [
            ""
        ],
        "volume": "卷五百六十四",
        "no#": 14
    },
    {
        "title": "秋日登越王樓獻於中丞",
        "author": "李渥",
        "biography": "",
        "paragraphs": [
            "越王曾牧劍南州，因向城隅建此樓。橫玉遠開千嶠雪，",
            "徒學仲宣聊四望，且將詞賦好依劉。"
        ],
        "notes": [
            ""
        ],
        "volume": "卷五百六十四",
        "no#": 15
    },
    {
        "title": "洋州於中丞頃牧左綿題詩越王樓上朝賢繼和輒課四韻",
        "author": "劉璐",
        "biography": "",
        "paragraphs": [
            "隔政代君侯，多慚跡令猷。山光來戶牖，江鳥滿汀洲。",
            "雅韻征朝客，清詞寫郡樓。至今謠未已，注意在洋州。"
        ],
        "notes": [
            ""
        ],
        "volume": "卷五百六十四",
        "no#": 16
    },
    {
        "title": "和於中丞登越王樓作",
        "author": "盧栯",
        "biography": "",
        "paragraphs": [
            "圖畫越王樓，開緘慰別愁。山光涵雪冷，水色帶江秋。",
            "雲島孤征雁，煙帆一葉舟。向風舒霽景，如伴謝公遊。"
        ],
        "notes": [
            ""
        ],
        "volume": "卷五百六十四",
        "no#": 17
    },
    {
        "title": "飛鴻響遠音",
        "author": "李體仁",
        "biography": "",
        "paragraphs": [
            "漠漠微霜夕，翩翩出渚鴻。清聲流迥野，高韻入寥空。",
            "舊質經寒塞，殘音響遠風。縈雪猶類網，避月尚疑弓。",
            "弱羽雖能振，丹霄竟未通。欲知多怨思，聽取暮煙中。"
        ],
        "notes": [
            ""
        ],
        "volume": "卷五百六十四",
        "no#": 18
    }
]