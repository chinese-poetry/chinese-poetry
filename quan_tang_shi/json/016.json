[
    {
        "title": "郊廟歌辭：梁郊祀樂章：慶和",
        "author": "趙光逢",
        "biography": "",
        "paragraphs": [
            "就陽位，升圓丘。佩雙玉，禦大裘。",
            "膺天命，擁神休。萬靈感，百祿遒。",
            "秉黃鉞，建朱旗。震八表，清二儀。",
            "帝業顯，王道夷。受景命，啟皇基。",
            "開九門，懷百神。通肸蚃，接氤氳。",
            "明粢薦，廣樂陳。奠嘉璧，燎芳薪。",
            "膺寶圖，執左契。德應天，聖饗帝。",
            "薦表衷，荷靈惠。壽萬年，祚百世。",
            "惟德動天，有感必通。秉茲一德，禋于六宗。",
            "欽夤寶命，恭肅禮容。來顧來享，永穆皇風。",
            "天惟佑德，辟乃奉天。交感斯在，昭事罔愆。",
            "歲功已就，王道無偏。於焉報本，是用告虔。"
        ],
        "notes": [
            ""
        ],
        "volume": "卷一十六",
        "no#": 1
    },
    {
        "title": "郊廟歌辭：梁郊祀樂章：慶順",
        "author": "不詳",
        "biography": "",
        "paragraphs": [
            "聖皇戾止，天步舒遲。幹幹睿相，穆穆皇儀。",
            "進退必肅，陟降是祗。六變克協，萬靈協隨。"
        ],
        "notes": [
            ""
        ],
        "volume": "卷一十六",
        "no#": 2
    },
    {
        "title": "郊廟歌辭：梁郊祀樂章：慶平",
        "author": "不詳",
        "biography": "",
        "paragraphs": [
            "天命降鑒，帝德惟馨。享祀不忒，禮容孔明。",
            "奠璧布幣，薦神獻精。神佑以答，敷錫永寧。"
        ],
        "notes": [
            ""
        ],
        "volume": "卷一十六",
        "no#": 3
    },
    {
        "title": "郊廟歌辭：梁郊祀樂章：慶肅",
        "author": "張袞",
        "biography": "",
        "paragraphs": [
            "籩豆簠簋，黍稷非馨。懿茲彝器，厥德惟明。",
            "金石匏革，以和以平。繇此無體，期乎永寧。"
        ],
        "notes": [
            ""
        ],
        "volume": "卷一十六",
        "no#": 4
    },
    {
        "title": "郊廟歌辭：梁郊祀樂章：慶熙",
        "author": "不詳",
        "biography": "",
        "paragraphs": [
            "哲後躬享，旨酒斯陳。王恭無斁，嚴祀維夤。",
            "皇祖以配，大孝以振。宜錫景福，永休下民。"
        ],
        "notes": [
            ""
        ],
        "volume": "卷一十六",
        "no#": 5
    },
    {
        "title": "郊廟歌辭：梁郊祀樂章：慶隆",
        "author": "不詳",
        "biography": "",
        "paragraphs": [
            "恭祀上帝，于國之陽。爵醴是荷，鴻基永昌。"
        ],
        "notes": [
            ""
        ],
        "volume": "卷一十六",
        "no#": 6
    },
    {
        "title": "郊廟歌辭：梁郊祀樂章：慶融",
        "author": "不詳",
        "biography": "",
        "paragraphs": [
            "道和氣兮襲氤氳，宣皇規兮彰聖神。",
            "服遐裔兮敷質文，格苗扈兮息煙塵。"
        ],
        "notes": [
            ""
        ],
        "volume": "卷一十六",
        "no#": 7
    },
    {
        "title": "郊廟歌辭：梁郊祀樂章：慶休",
        "author": "不詳",
        "biography": "",
        "paragraphs": [
            "大業來四夷，仁風和萬國。白日體無私，皇天輔有德。",
            "七旬罪已服，六月師方克。偉哉帝道隆，終始常作則。"
        ],
        "notes": [
            ""
        ],
        "volume": "卷一十六",
        "no#": 8
    },
    {
        "title": "郊廟歌辭：梁郊祀樂章：慶和",
        "author": "不詳",
        "biography": "",
        "paragraphs": [
            "煙燎升，禮容徹。誠感達，人神悅。",
            "靈貺彰，聖情結。玉座寂，金爐歇。"
        ],
        "notes": [
            ""
        ],
        "volume": "卷一十六",
        "no#": 9
    },
    {
        "title": "郊廟歌辭：周郊祀樂章：昭順樂",
        "author": "不詳",
        "biography": "",
        "paragraphs": [
            "五兵勿用，萬國咸安。告功圓蓋，受命雲壇。",
            "樂鳴鳳律，禮備雞竿。神光欲降，眾目遐觀。"
        ],
        "notes": [
            ""
        ],
        "volume": "卷一十六",
        "no#": 10
    },
    {
        "title": "郊廟歌辭：周郊祀樂章：治順樂",
        "author": "不詳",
        "biography": "",
        "paragraphs": [
            "羽衛離丹闕，金軒赴泰壇。珠旗明月色，玉佩曉霜寒。",
            "黼黻龍衣備，琮璜寶器完。百神將受職，宗社保長安。"
        ],
        "notes": [
            ""
        ],
        "volume": "卷一十六",
        "no#": 11
    },
    {
        "title": "郊廟歌辭：周郊祀樂章：感順樂",
        "author": "不詳",
        "biography": "",
        "paragraphs": [
            "明君陳大禮，展幣祀圓丘。雅樂聲齊發，祥雲色正浮。"
        ],
        "notes": [
            ""
        ],
        "volume": "卷一十六",
        "no#": 12
    },
    {
        "title": "郊廟歌辭：周郊祀樂章：禋順樂",
        "author": "不詳",
        "biography": "",
        "paragraphs": [
            "黃彝將獻，特牲預迎。既修昭事，潛達明誠。"
        ],
        "notes": [
            ""
        ],
        "volume": "卷一十六",
        "no#": 13
    },
    {
        "title": "郊廟歌辭：周郊祀樂章：福順樂",
        "author": "不詳",
        "biography": "",
        "paragraphs": [
            "相承五運，取法三才。大禮爰展，率土咸來。",
            "卿雲秘室，甘泉寶台。象樽初酌，受福不回。"
        ],
        "notes": [
            ""
        ],
        "volume": "卷一十六",
        "no#": 14
    },
    {
        "title": "郊廟歌辭：周郊祀樂章：福順樂",
        "author": "不詳",
        "biography": "",
        "paragraphs": [
            "昊天成命，邦國盛儀。多士齊列，六龍載馳。",
            "壇升泰一，樂奏咸池。高明祚德，永致昌期。"
        ],
        "notes": [
            ""
        ],
        "volume": "卷一十六",
        "no#": 15
    },
    {
        "title": "郊廟歌辭：周郊祀樂章：福順樂",
        "author": "不詳",
        "biography": "",
        "paragraphs": [
            "上天垂景貺，哲後舉鸞觴。明德今方祚，邦家萬世昌。"
        ],
        "notes": [
            ""
        ],
        "volume": "卷一十六",
        "no#": 16
    },
    {
        "title": "郊廟歌辭：周郊祀樂章：忠順樂",
        "author": "不詳",
        "biography": "",
        "paragraphs": [
            "木鐸敷音文德昌，朱幹成列武功彰。",
            "雷鞀鷺羽今休用，玉戚相參正發揚。"
        ],
        "notes": [
            ""
        ],
        "volume": "卷一十六",
        "no#": 17
    },
    {
        "title": "郊廟歌辭：周郊祀樂章：武舞樂",
        "author": "不詳",
        "biography": "",
        "paragraphs": [
            "圭瓚方陳禮，幹旄乃象功。成文非羽鑰，猛勢若羆熊。"
        ],
        "notes": [
            ""
        ],
        "volume": "卷一十六",
        "no#": 18
    },
    {
        "title": "郊廟歌辭：周郊祀樂章：昭順樂",
        "author": "不詳",
        "biography": "",
        "paragraphs": [
            "雲門孤竹，蒼璧黃琮。既祀天地，克配祖宗。",
            "虔修盛禮，仰答玄功。神歸碧落，神降無窮。"
        ],
        "notes": [
            ""
        ],
        "volume": "卷一十六",
        "no#": 19
    },
    {
        "title": "郊廟歌辭：梁太廟樂舞辭：開平舞",
        "author": "不詳",
        "biography": "",
        "paragraphs": [
            "黍稷馨，醴z0清。牲牷潔，金石鏗。",
            "恭祀事，結皇情。神來格，歌頌聲。"
        ],
        "notes": [
            ""
        ],
        "volume": "卷一十六",
        "no#": 20
    },
    {
        "title": "郊廟歌辭：梁太廟樂舞辭：皇帝行",
        "author": "不詳",
        "biography": "",
        "paragraphs": [
            "莫高者天，攀躋弗克。隮天有方，累仁積德。",
            "祖宗隆之，子孫履之。配天明祀，永永孝思。"
        ],
        "notes": [
            ""
        ],
        "volume": "卷一十六",
        "no#": 21
    },
    {
        "title": "郊廟歌辭：梁太廟樂舞辭：帝盥",
        "author": "不詳",
        "biography": "",
        "paragraphs": [
            "莊肅蒞事，周旋禮容。祼鬯嚴潔，穆穆雍雍。"
        ],
        "notes": [
            ""
        ],
        "volume": "卷一十六",
        "no#": 22
    },
    {
        "title": "郊廟歌辭：梁太廟樂舞辭：登歌",
        "author": "不詳",
        "biography": "",
        "paragraphs": [
            "於赫我皇，建中立極。動以武功，靜以文德。",
            "昭事上帝，歡心萬國。大報嚴禋，四海述職。"
        ],
        "notes": [
            ""
        ],
        "volume": "卷一十六",
        "no#": 23
    },
    {
        "title": "郊廟歌辭：梁太廟樂舞辭：大合舞",
        "author": "不詳",
        "biography": "",
        "paragraphs": [
            "于穆皇祖，浚哲雍熙。美溢中夏，化被南陲。",
            "後稷累德，公劉創基。肇興九廟，樂合來儀。"
        ],
        "notes": [
            ""
        ],
        "volume": "卷一十六",
        "no#": 24
    },
    {
        "title": "郊廟歌辭：梁太廟樂舞辭：象功舞",
        "author": "不詳",
        "biography": "",
        "paragraphs": [
            "天地合德，睿聖昭彰。累贈太傅，俄登魏王。",
            "雄名不朽，奕葉而光。建國之兆，君臨萬方。"
        ],
        "notes": [
            ""
        ],
        "volume": "卷一十六",
        "no#": 25
    },
    {
        "title": "郊廟歌辭：梁太廟樂舞辭：來儀舞",
        "author": "不詳",
        "biography": "",
        "paragraphs": [
            "於赫帝命，應天順人。亭育品匯，賓禮百神。",
            "洪基永固，景命惟新。肅恭孝享，祚我生民。"
        ],
        "notes": [
            ""
        ],
        "volume": "卷一十六",
        "no#": 26
    },
    {
        "title": "郊廟歌辭：梁太廟樂舞辭：昭德舞",
        "author": "不詳",
        "biography": "",
        "paragraphs": [
            "肅肅文考，源浚派長。漢稱誕季，周實生昌。",
            "奄有四海，超彼百王。笙鏞迭奏，禮物熒煌。"
        ],
        "notes": [
            ""
        ],
        "volume": "卷一十六",
        "no#": 27
    },
    {
        "title": "郊廟歌辭：梁太廟樂舞辭：飲福",
        "author": "不詳",
        "biography": "",
        "paragraphs": [
            "戛玉摐金永頌聲，檿絲孤竹和且清。",
            "靈歆醉止犧象盈，自天降福千萬齡。"
        ],
        "notes": [
            ""
        ],
        "volume": "卷一十六",
        "no#": 28
    },
    {
        "title": "郊廟歌辭：梁太廟樂舞辭：撤豆",
        "author": "不詳",
        "biography": "",
        "paragraphs": [
            "笙鏞洋洋，庭燎煌煌。明星有爛，祝史下堂。",
            "籩豆斯撤，禮容有章。克勤克儉，無怠無荒。"
        ],
        "notes": [
            ""
        ],
        "volume": "卷一十六",
        "no#": 29
    },
    {
        "title": "郊廟歌辭：梁太廟樂舞辭：送神",
        "author": "不詳",
        "biography": "",
        "paragraphs": [
            "其降無從，其往無蹤。黍稷非馨，有感必通。",
            "赫奕令德，仿佛睟容。再拜慌忽，遐想昊穹。"
        ],
        "notes": [
            ""
        ],
        "volume": "卷一十六",
        "no#": 30
    },
    {
        "title": "郊廟歌辭：後唐宗廟樂舞辭：昭德舞",
        "author": "不詳",
        "biography": "",
        "paragraphs": [
            "懿彼明德，赫赫煌煌。名高閫域，功著旗常。",
            "道符休泰，運葉祺祥。慶傳萬祀，以播耿光。"
        ],
        "notes": [
            ""
        ],
        "volume": "卷一十六",
        "no#": 31
    },
    {
        "title": "郊廟歌辭：後唐宗廟樂舞辭：文明舞",
        "author": "不詳",
        "biography": "",
        "paragraphs": [
            "帝業光揚，皇圖翕赫。聖德孔彰，神功不測。",
            "信及豚魚，恩沾動植。懿範鴻名，傳之萬億。"
        ],
        "notes": [
            ""
        ],
        "volume": "卷一十六",
        "no#": 32
    },
    {
        "title": "郊廟歌辭：後唐宗廟樂舞辭：應天舞",
        "author": "不詳",
        "biography": "",
        "paragraphs": [
            "晉國肇興，雄圖再固。黼黻帝道，金玉王度。",
            "皇天無親，惟德是輔。載誕英明，永光聖祚。"
        ],
        "notes": [
            ""
        ],
        "volume": "卷一十六",
        "no#": 33
    },
    {
        "title": "郊廟歌辭：後唐宗廟樂舞辭：永平舞",
        "author": "不詳",
        "biography": "",
        "paragraphs": [
            "慶傳瓚祚，位正瑤圖。功宣四海，化被八區。",
            "靜彰帝道，動合幹符。千秋萬祀，永荷昭蘇。"
        ],
        "notes": [
            ""
        ],
        "volume": "卷一十六",
        "no#": 34
    },
    {
        "title": "郊廟歌辭：後唐宗廟樂舞辭：武成舞",
        "author": "不詳",
        "biography": "",
        "paragraphs": [
            "艱難王業，返正皇唐。先天再造，卻日重光。",
            "漢紹世祖，夏資少康。功成德茂，率祀無疆。"
        ],
        "notes": [
            ""
        ],
        "volume": "卷一十六",
        "no#": 35
    },
    {
        "title": "郊廟歌辭：後唐宗廟樂舞辭：雍熙舞",
        "author": "不詳",
        "biography": "",
        "paragraphs": [
            "仁君禦宇，寰海謐清。運符武德，道協文明。",
            "九成式敘，百度惟貞。金門積慶，玉葉傳榮。"
        ],
        "notes": [
            ""
        ],
        "volume": "卷一十六",
        "no#": 36
    },
    {
        "title": "郊廟歌辭：漢宗廟樂舞辭：武德舞",
        "author": "不詳",
        "biography": "",
        "paragraphs": [
            "明明我祖，天集休明。神母夜哭，彤雲晝興。",
            "籩豆有踐，管鑰斯登。孝孫致告，神其降靈。"
        ],
        "notes": [
            ""
        ],
        "volume": "卷一十六",
        "no#": 37
    },
    {
        "title": "郊廟歌辭：漢宗廟樂舞辭：靈長舞",
        "author": "不詳",
        "biography": "",
        "paragraphs": [
            "天降祥，漢祚昌。火炎上，水靈長。建廟社，潔蒸嘗。",
            "羅鐘石，儼珩璜。陳玉豆，酌金觴。氣昭感，德馨香。",
            "祗洛汭，瞻晉陽。降吾祖，福穰穰。"
        ],
        "notes": [
            ""
        ],
        "volume": "卷一十六",
        "no#": 38
    },
    {
        "title": "郊廟歌辭：漢宗廟樂舞辭：積善舞",
        "author": "不詳",
        "biography": "",
        "paragraphs": [
            "黍稷斯馨，祖德惟明。蛇告赤帝，龜謀大橫。",
            "雲行雨施，天成地平。造我家邦，斡我璿衡。",
            "陶匏在禦，醍盎惟精。或戛或擊，載炮載烹。",
            "飲福受胙，舞降歌迎。滔滔不竭，洪惟水行。"
        ],
        "notes": [
            ""
        ],
        "volume": "卷一十六",
        "no#": 39
    },
    {
        "title": "郊廟歌辭：漢宗廟樂舞辭：顯仁舞",
        "author": "不詳",
        "biography": "",
        "paragraphs": [
            "運極金行謝，天資水德隆。禮神鄜畤館，布政未央宮。",
            "詰旦備明祀，登歌答茂功。雲軒臨降久，星俎薦陳豐。",
            "靄靄沉檀霧，鏘鏘環佩風。熒煌升藻藉，肸蚃轉珠櫳。",
            "尊祖咸韶備，貽孫書軌同。京坻長有積，宗社享無窮。"
        ],
        "notes": [
            ""
        ],
        "volume": "卷一十六",
        "no#": 40
    },
    {
        "title": "郊廟歌辭：漢宗廟樂舞辭：章慶舞",
        "author": "不詳",
        "biography": "",
        "paragraphs": [
            "罘罳曉唱雞人，三牲八簋斯陳。霧集瑤階瑣闥，",
            "酌鬯既終三獻，凝旒何止千春。阿閣長棲彩鳳，",
            "玉斝犧樽瀲灩，龍旗鳳轄逡巡。",
            "瞻望月遊冠冕，猶疑蒼野回輪。"
        ],
        "notes": [
            ""
        ],
        "volume": "卷一十六",
        "no#": 41
    },
    {
        "title": "郊廟歌辭：漢宗廟樂舞辭：觀德舞",
        "author": "張昭",
        "biography": "",
        "paragraphs": [
            "高廟明靈再啟圖，金根玉輅幸神都。巢阿丹鳳銜書命，",
            "薦櫻鶴館笳簫咽，酌鬯金楹劍佩趨。星俎雲罍兼魯禮，",
            "薦豆奉觴親玉幾，配天合祖耀璿樞。受厘飲酒皇歡洽，"
        ],
        "notes": [
            ""
        ],
        "volume": "卷一十六",
        "no#": 42
    },
    {
        "title": "郊廟歌辭：周宗廟樂舞辭：肅順",
        "author": "不詳",
        "biography": "",
        "paragraphs": [
            "我後至孝，祗謁祖先。仰瞻廟貌，夙設宮懸。",
            "朱弦疏越，羽舞迴旋。神其來格，明祀惟虔。"
        ],
        "notes": [
            ""
        ],
        "volume": "卷一十六",
        "no#": 43
    },
    {
        "title": "郊廟歌辭：周宗廟樂舞辭：治順",
        "author": "不詳",
        "biography": "",
        "paragraphs": [
            "清廟將入，袞服是依。載行載止，令色令儀。",
            "永終就養，空極孝思。瞻望如在，顧複長違。"
        ],
        "notes": [
            ""
        ],
        "volume": "卷一十六",
        "no#": 44
    },
    {
        "title": "郊廟歌辭：周宗廟樂舞辭：肅雍舞",
        "author": "不詳",
        "biography": "",
        "paragraphs": [
            "周道載興，象日之明。萬邦咸慶，百谷用成。",
            "于穆聖祖，祗薦鴻名。祀于廟社，陳其犧牲。",
            "進旅退旅，皇武之形。一倡三歎，朱弦之聲。",
            "以妥以侑，既和且平。至誠潛達，介福攸寧。"
        ],
        "notes": [
            ""
        ],
        "volume": "卷一十六",
        "no#": 45
    },
    {
        "title": "郊廟歌辭：周宗廟樂舞辭：章德舞",
        "author": "不詳",
        "biography": "",
        "paragraphs": [
            "清廟新，展嚴禋。恭祖德，厚人倫。雅樂薦，禮器陳。",
            "儼皇屍，列虞賓。神如在，聲不聞。享必信，貌惟夤。",
            "想龍服，奠犧樽。禮既備，慶來臻。"
        ],
        "notes": [
            ""
        ],
        "volume": "卷一十六",
        "no#": 46
    },
    {
        "title": "郊廟歌辭：周宗廟樂舞辭：善慶舞",
        "author": "不詳",
        "biography": "",
        "paragraphs": [
            "蔔世長，帝祚昌。定中國，服四方。修明祀，從舊章。",
            "奏激楚，轉清商。羅俎豆，列簪裳。歌累累，容皇皇。",
            "望來格，降休祥。祝敢告，壽無疆。"
        ],
        "notes": [
            ""
        ],
        "volume": "卷一十六",
        "no#": 47
    },
    {
        "title": "郊廟歌辭：周宗廟樂舞辭：觀成舞",
        "author": "不詳",
        "biography": "",
        "paragraphs": [
            "穆穆王國，奕奕神功。毖祀載展，明德有融。",
            "彝樽斯滿，簠簋斯豐。紛絺旄羽，鏘洋磬鐘。",
            "或升或降，克和克同。孔惠之禮，必肅之容。",
            "錫以純嘏，祚其允恭。神保是饗，萬世無窮。"
        ],
        "notes": [
            ""
        ],
        "volume": "卷一十六",
        "no#": 48
    },
    {
        "title": "郊廟歌辭：周宗廟樂舞辭：明德舞",
        "author": "不詳",
        "biography": "",
        "paragraphs": [
            "惟彼岐陽，德大流光。載造周室，澤及遐荒。",
            "于鑠聖祖，上帝是皇。乃聖乃神，知微知彰。",
            "新廟奕奕，豐年穰穰。取彼血膋，以往蒸嘗。",
            "黍稷惟馨，籩豆大房。工祝致告，受福無疆。"
        ],
        "notes": [
            ""
        ],
        "volume": "卷一十六",
        "no#": 49
    },
    {
        "title": "郊廟歌辭：周宗廟樂舞辭：咸順",
        "author": "不詳",
        "biography": "",
        "paragraphs": [
            "萬舞咸列，三階克清。貫珠一倡，擊石九成。",
            "盈觴雖酌，靈坐無形。永懷我祖，達其孝誠。"
        ],
        "notes": [
            ""
        ],
        "volume": "卷一十六",
        "no#": 50
    },
    {
        "title": "郊廟歌辭：周宗廟樂舞辭：禋順",
        "author": "不詳",
        "biography": "",
        "paragraphs": [
            "旨酒既獻，嘉殽乃迎。振其鞀鼓，潔以鉶羹。",
            "肇禋肇祀，或炮或烹。皇屍儼若，保饗是明。"
        ],
        "notes": [
            ""
        ],
        "volume": "卷一十六",
        "no#": 51
    },
    {
        "title": "郊廟歌辭：周宗廟樂舞辭：福順",
        "author": "不詳",
        "biography": "",
        "paragraphs": [
            "新廟奕奕，金奏洋洋。享于祖考，循彼典章。",
            "清酤特滿，嘉玉騰光。神醉既告，帝祉無疆。"
        ],
        "notes": [
            ""
        ],
        "volume": "卷一十六",
        "no#": 52
    },
    {
        "title": "郊廟歌辭：周宗廟樂舞辭：忠順",
        "author": "不詳",
        "biography": "",
        "paragraphs": [
            "稱文既表溫柔德，示武須成蹈厲容。",
            "綴兆疾舒皆應節，明明我祖樂無窮。"
        ],
        "notes": [
            ""
        ],
        "volume": "卷一十六",
        "no#": 53
    },
    {
        "title": "郊廟歌辭：善勝舞",
        "author": "不詳",
        "biography": "",
        "paragraphs": [
            "聖祖累功，福鐘來裔。持羽執幹。舞文不廢。"
        ],
        "notes": [
            ""
        ],
        "volume": "卷一十六",
        "no#": 54
    },
    {
        "title": "郊廟歌辭：善勝舞：禋順",
        "author": "不詳",
        "biography": "",
        "paragraphs": [
            "禮畢祀先，香散幾筵。罷舞幹戚，收撤豆籩。"
        ],
        "notes": [
            ""
        ],
        "volume": "卷一十六",
        "no#": 55
    },
    {
        "title": "郊廟歌辭：善勝舞：肅順",
        "author": "不詳",
        "biography": "",
        "paragraphs": [
            "樂奏四順，福受萬年。神歸碧天，庭餘瑞煙。"
        ],
        "notes": [
            ""
        ],
        "volume": "卷一十六",
        "no#": 56
    },
    {
        "title": "郊廟歌辭：晉朝饗樂章：初舉酒文同樂",
        "author": "不詳",
        "biography": "",
        "paragraphs": [
            "赫矣昌運，明哉聖王。文興墜典，禮復舊章。",
            "鴛鸞濟濟，鳥獸蹌蹌。一人有慶，萬福無疆。"
        ],
        "notes": [
            ""
        ],
        "volume": "卷一十六",
        "no#": 57
    },
    {
        "title": "郊廟歌辭：晉朝饗樂章：舉酒",
        "author": "不詳",
        "biography": "",
        "paragraphs": [
            "大明禦宇，至德動天。君臣慶會，禮樂昭宣。",
            "劍佩成列，金石在懸。椒觴再獻，寶曆萬年。"
        ],
        "notes": [
            ""
        ],
        "volume": "卷一十六",
        "no#": 58
    },
    {
        "title": "郊廟歌辭：晉朝饗樂章：再舉酒",
        "author": "不詳",
        "biography": "",
        "paragraphs": [
            "朝野無事，寰瀛大康。聖人有作，盛禮重光。",
            "萬國執玉，千官奉觴。南山永固，地久天長。"
        ],
        "notes": [
            ""
        ],
        "volume": "卷一十六",
        "no#": 59
    },
    {
        "title": "郊廟歌辭：晉朝饗樂章：四舉酒",
        "author": "不詳",
        "biography": "",
        "paragraphs": [
            "八表歡無事，三秋賀有成。照臨同日遠，渥澤並雲行。",
            "河變千年色，山呼萬歲聲。願修封岱禮，方以稱文明。"
        ],
        "notes": [
            ""
        ],
        "volume": "卷一十六",
        "no#": 60
    },
    {
        "title": "郊廟歌辭：晉朝饗樂章：群臣酒行歌",
        "author": "不詳",
        "biography": "",
        "paragraphs": [
            "劍佩儼如林，齊傾拱北心。渥恩頒美祿，咸濩聽和音。",
            "一德君臣合，重瞳日月臨。歌時兼樂聖，唯待贊泥金。",
            "萬國咸歸禹，千官共祝堯。拜恩瞻鳳扆，傾耳聽雲韶。",
            "運啟金行遠，時和玉燭調。酒酣齊抃舞，同賀聖明朝。",
            "令節陳高會，群臣侍禦筵。玉墀留愛景，金殿靄祥煙。",
            "振鷺涵天澤，靈禽下樂懸。聖明無一事，何處讓堯年。"
        ],
        "notes": [
            ""
        ],
        "volume": "卷一十六",
        "no#": 61
    },
    {
        "title": "郊廟歌辭：周朝饗樂章：忠順",
        "author": "不詳",
        "biography": "",
        "paragraphs": [
            "歲迎更始，節及朝元。冕旒仰止，冠劍相連。",
            "八音合奏，萬物齊宣。常陳盛禮，願永千年。"
        ],
        "notes": [
            ""
        ],
        "volume": "卷一十六",
        "no#": 62
    },
    {
        "title": "郊廟歌辭：周朝饗樂章：忠順",
        "author": "不詳",
        "biography": "",
        "paragraphs": [
            "明君當寧，列辟奉觴。雲容表瑞，日影初長。",
            "衣冠濟濟，鐘磬洋洋。令儀克盛，嘉會有章。"
        ],
        "notes": [
            ""
        ],
        "volume": "卷一十六",
        "no#": 63
    },
    {
        "title": "郊廟歌辭：周朝饗樂章：治順",
        "author": "不詳",
        "biography": "",
        "paragraphs": [
            "庭陳大樂，坐當太微。凝旒負扆，端拱垂衣。",
            "鴛鸞成列，簪組相輝。禦爐香散，鬱鬱霏霏。"
        ],
        "notes": [
            ""
        ],
        "volume": "卷一十六",
        "no#": 64
    },
    {
        "title": "郊廟歌辭：周朝饗樂章：福順",
        "author": "不詳",
        "biography": "",
        "paragraphs": [
            "聖皇端拱，多士輸忠。蠻觴共獻，臣心畢同。",
            "聲齊嵩岳，祝比華封。千齡萬祀，常保時雍。"
        ],
        "notes": [
            ""
        ],
        "volume": "卷一十六",
        "no#": 65
    },
    {
        "title": "郊廟歌辭：周朝饗樂章：康順",
        "author": "不詳",
        "biography": "",
        "paragraphs": [
            "鴻鈞廣運，嘉節良辰。列辟在位，萬國來賓。",
            "幹旌屢舞，金石咸陳。禮容既備，帝履長春。"
        ],
        "notes": [
            ""
        ],
        "volume": "卷一十六",
        "no#": 66
    },
    {
        "title": "郊廟歌辭：周朝饗樂章：忠順",
        "author": "不詳",
        "biography": "",
        "paragraphs": [
            "禮成三爵，樂畢九成。共離金戺，複列彤庭。"
        ],
        "notes": [
            ""
        ],
        "volume": "卷一十六",
        "no#": 67
    },
    {
        "title": "郊廟歌辭：周朝饗樂章：忠順",
        "author": "不詳",
        "biography": "",
        "paragraphs": [
            "明庭展禮，為龍為光。咸韶息韻，鵷鷺歸行。"
        ],
        "notes": [
            ""
        ],
        "volume": "卷一十六",
        "no#": 68
    },
    {
        "title": "郊廟歌辭：晉昭德成功舞歌：昭德舞歌二首",
        "author": "不詳",
        "biography": "",
        "paragraphs": [
            "聖代修文德，明庭舉舊章。兩階陳羽鑰，萬舞合宮商。",
            "劍佩森鴛鷺，簫韶下鳳凰。我朝青史上，千古有輝光。",
            "淮海干戈戢，朝廷禮樂施。白駒皆就縶，丹鳳複來儀。",
            "德備三苗格，風行萬國隨。小臣同百獸，率舞賀昌期。"
        ],
        "notes": [
            ""
        ],
        "volume": "卷一十六",
        "no#": 69
    },
    {
        "title": "郊廟歌辭：晉昭德成功舞歌：武功舞歌二首",
        "author": "不詳",
        "biography": "",
        "paragraphs": [
            "撥亂資英主，開基自晉陽。一戎成大業，七德煥前王。",
            "炎漢提封遠，姬周世祚長。朱幹將玉戚，全象武功揚。",
            "睿算超前古，神功格上圓。百川留禹跡，萬國戴堯天。",
            "既已櫜弓矢，誠宜播管弦。蹌蹌隨鳥獸，共樂太平年。"
        ],
        "notes": [
            ""
        ],
        "volume": "卷一十六",
        "no#": 70
    }
]