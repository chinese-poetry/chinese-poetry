[
    {
        "title": "春有情篇",
        "author": "劉禹錫",
        "biography": "",
        "paragraphs": [
            "為問遊春侶，春情何處尋。花含欲語意，草有鬥生心。",
            "雨頻催發色，雲輕不作陰。縱令無月夜，芳興暗中深。"
        ],
        "notes": [
            ""
        ],
        "volume": "卷三百五十七",
        "no#": 1
    },
    {
        "title": "七夕二首",
        "author": "劉禹錫",
        "biography": "",
        "paragraphs": [
            "河鼓靈旗動，嫦娥破鏡斜。滿空天是幕，徐轉鬥為車。",
            "機罷猶安石，橋成不礙槎。誰知觀津女，竟夕望雲涯。",
            "天衢啟雲帳，神馭上星橋。初喜渡河漢，頻驚轉鬥杓。",
            "餘霞張錦幛，輕電閃紅綃。非是人間世，還悲後會遙。"
        ],
        "notes": [
            ""
        ],
        "volume": "卷三百五十七",
        "no#": 2
    },
    {
        "title": "邊風行",
        "author": "劉禹錫",
        "biography": "",
        "paragraphs": [
            "邊馬蕭蕭鳴，邊風滿磧生。暗添弓箭力，鬥上鼓鼙聲。",
            "襲月寒暈起，吹雲陰陣成。將軍占氣候，出號夜翻營。"
        ],
        "notes": [
            ""
        ],
        "volume": "卷三百五十七",
        "no#": 3
    },
    {
        "title": "送工部蕭郎中刑部李郎中並以本官兼中丞分命充京西京北覆糧使",
        "author": "劉禹錫",
        "biography": "",
        "paragraphs": [
            "霜簡映金章，相輝同舍郎。天威巡虎落，星使出鴛行。",
            "尊俎成全策，京坻閱見糧。歸來虜塵滅，畫地奏明光。"
        ],
        "notes": [
            ""
        ],
        "volume": "卷三百五十七",
        "no#": 4
    },
    {
        "title": "送太常蕭博士棄官歸養赴東都",
        "author": "劉禹錫",
        "biography": "",
        "paragraphs": [
            "兄弟盡鴛鸞，歸心切問安。貪榮五彩服，遂掛兩梁冠。",
            "侍膳曾調鼎，循陔更握蘭。從今別君後，長憶德星看。"
        ],
        "notes": [
            ""
        ],
        "volume": "卷三百五十七",
        "no#": 5
    },
    {
        "title": "送河南皇甫少尹赴絳州",
        "author": "劉禹錫",
        "biography": "",
        "paragraphs": [
            "祖帳臨周道，前旌指晉城。午橋群吏散，亥字老人迎。",
            "詩酒同行樂，別離方見情。從此洛陽社，吟詠屬書生。"
        ],
        "notes": [
            ""
        ],
        "volume": "卷三百五十七",
        "no#": 6
    },
    {
        "title": "發華州留別張侍禦",
        "author": "劉禹錫",
        "biography": "",
        "paragraphs": [
            "束簡下延閣，買符驅短轅。同人惜分袂，結念醉芳樽。",
            "切切別弦急，蕭蕭征騎煩。臨岐無限意，相視卻忘言。"
        ],
        "notes": [
            ""
        ],
        "volume": "卷三百五十七",
        "no#": 7
    },
    {
        "title": "奉送家兄歸王屋山隱居二首",
        "author": "劉禹錫",
        "biography": "",
        "paragraphs": [
            "洛陽天壇上，依稀似玉京。夜分先見日，月靜遠聞笙。",
            "雲路將雞犬，丹台有姓名。古來成道者，兄弟亦同行。",
            "春來山事好，歸去亦逍遙。水淨苔莎色，露香芝朮苗。",
            "登臺吸瑞景，飛步翼神飆。願薦塤篪曲，相將學玉簫。"
        ],
        "notes": [
            ""
        ],
        "volume": "卷三百五十七",
        "no#": 8
    },
    {
        "title": "送王師魯協律赴湖南使幕",
        "author": "劉禹錫",
        "biography": "",
        "paragraphs": [
            "翩翩馬上郎，驅傳渡三湘。橘樹沙洲暗，松醪酒肆香。",
            "素風傳竹帛，高價聘琳琅。楚水多蘭芷，何人事搴芳。"
        ],
        "notes": [
            ""
        ],
        "volume": "卷三百五十七",
        "no#": 9
    },
    {
        "title": "送趙中丞自司金郎轉官參山南令狐僕射幕府",
        "author": "劉禹錫",
        "biography": "",
        "paragraphs": [
            "綠樹滿褒斜，西南蜀路賒。驛門臨白草，縣道入黃花。",
            "相府開油幕，門生逐絳紗。行看布政後，還從入京華。"
        ],
        "notes": [
            ""
        ],
        "volume": "卷三百五十七",
        "no#": 10
    },
    {
        "title": "送盧處士歸嵩山別業",
        "author": "劉禹錫",
        "biography": "",
        "paragraphs": [
            "世業嵩山隱，雲深無四鄰。藥爐燒姹女，酒甕貯賢人。",
            "晚日華陰霧，秋風函穀塵。送君從此去，鈴閣少談賓。"
        ],
        "notes": [
            ""
        ],
        "volume": "卷三百五十七",
        "no#": 11
    },
    {
        "title": "洛中送崔司業使君扶侍赴唐州",
        "author": "劉禹錫",
        "biography": "",
        "paragraphs": [
            "綠野芳城路，殘春柳絮飛。風鳴驌驦馬，日照老萊衣。",
            "洛苑魚書至，江村雁戶歸。相思望淮水，雙鯉不應稀。"
        ],
        "notes": [
            ""
        ],
        "volume": "卷三百五十七",
        "no#": 12
    },
    {
        "title": "送李友路秀才赴舉",
        "author": "劉禹錫",
        "biography": "",
        "paragraphs": [
            "誰憐相門子，不語望秋山。生長綺紈內，辛勤筆硯間。",
            "榮親在名字，好學棄官班。佇俟明年桂，高堂開笑顏。"
        ],
        "notes": [
            ""
        ],
        "volume": "卷三百五十七",
        "no#": 13
    },
    {
        "title": "送從弟郎中赴浙西",
        "author": "劉禹錫",
        "biography": "",
        "paragraphs": [
            "銜命出尚書，新恩換使車。漢庭無右者，梁苑重歸歟。",
            "又食建業水，曾依京口居。共經何限事，賓主兩如初。"
        ],
        "notes": [
            ""
        ],
        "volume": "卷三百五十七",
        "no#": 14
    },
    {
        "title": "送元上人歸稽亭",
        "author": "劉禹錫",
        "biography": "",
        "paragraphs": [
            "重疊稽亭路，山僧歸獨行。遠峰斜日影，本寺舊鐘聲。",
            "徒侶問新事，煙雲愴別情。應誇乞食處，踏遍鳳凰城。"
        ],
        "notes": [
            ""
        ],
        "volume": "卷三百五十七",
        "no#": 15
    },
    {
        "title": "贈別君素上人詩",
        "author": "劉禹錫",
        "biography": "",
        "paragraphs": [
            "窮巷唯秋草，高僧獨扣門。相歡如舊識，問法到無言。",
            "水為風生浪，珠非塵可昏。悟來皆是道，此別不銷魂。"
        ],
        "notes": [
            ""
        ],
        "volume": "卷三百五十七",
        "no#": 16
    },
    {
        "title": "送深法師游南嶽",
        "author": "劉禹錫",
        "biography": "",
        "paragraphs": [
            "師在白雲鄉，名登善法堂。十方傳句偈，八部會壇場。",
            "飛錫無定所，寶書留舊房。唯應銜果雁，相送至衡陽。"
        ],
        "notes": [
            ""
        ],
        "volume": "卷三百五十七",
        "no#": 17
    },
    {
        "title": "贈別約師",
        "author": "劉禹錫",
        "biography": "",
        "paragraphs": [
            "師逢吳興守，相伴住禪扃。春雨同栽樹，秋燈對講經。",
            "廬山曾結社，桂水遠揚舲。話舊還惆悵，天南望柳星。"
        ],
        "notes": [
            ""
        ],
        "volume": "卷三百五十七",
        "no#": 18
    },
    {
        "title": "秋日過鴻舉法師寺院，便送歸江陵",
        "author": "劉禹錫",
        "biography": "",
        "paragraphs": [
            "看畫長廊遍，尋僧一徑幽。小池兼鶴淨，古木帶蟬秋。",
            "客至茶煙起，禽歸講席收。浮杯明日去，相望水悠悠。"
        ],
        "notes": [
            ""
        ],
        "volume": "卷三百五十七",
        "no#": 19
    },
    {
        "title": "春日退朝",
        "author": "劉禹錫",
        "biography": "",
        "paragraphs": [
            "紫陌夜來雨，南山朝下看。戟枝迎日動，閣影助松寒。",
            "瑞氣轉綃縠，遊光泛波瀾。禦溝新柳色，處處拂歸鞍。"
        ],
        "notes": [
            ""
        ],
        "volume": "卷三百五十七",
        "no#": 20
    },
    {
        "title": "蜀先主廟",
        "author": "劉禹錫",
        "biography": "",
        "paragraphs": [
            "天地英雄氣，千秋尚凜然。勢分三足鼎，業複五銖錢。",
            "得相能開國，生兒不象賢。淒涼蜀故妓，來舞魏宮前。"
        ],
        "notes": [
            ""
        ],
        "volume": "卷三百五十七",
        "no#": 21
    },
    {
        "title": "經東都安國觀九仙公主舊院作",
        "author": "劉禹錫",
        "biography": "",
        "paragraphs": [
            "仙院禦溝東，今來事不同。門開青草日，樓閉綠楊風。",
            "將犬升天路，披雲赴月宮。武皇曾駐蹕，親問主人翁。"
        ],
        "notes": [
            ""
        ],
        "volume": "卷三百五十七",
        "no#": 22
    },
    {
        "title": "觀八陣圖",
        "author": "劉禹錫",
        "biography": "",
        "paragraphs": [
            "軒皇傳上略，蜀相運神機。水落龍蛇出，沙平鵝鸛飛。",
            "波濤無動勢，鱗介避餘威。會有知兵者，臨流指是非。"
        ],
        "notes": [
            ""
        ],
        "volume": "卷三百五十七",
        "no#": 23
    },
    {
        "title": "八月十五日夜玩月",
        "author": "劉禹錫",
        "biography": "",
        "paragraphs": [
            "天將今夜月，一遍洗寰瀛。暑退九霄淨，秋澄萬景清。",
            "星辰讓光彩，風露發晶英。能變人間世，翛然是玉京。"
        ],
        "notes": [
            ""
        ],
        "volume": "卷三百五十七",
        "no#": 24
    },
    {
        "title": "太和戊申歲大有年詔賜百僚出城觀秋稼謹書盛事以俟釆詩者",
        "author": "劉禹錫",
        "biography": "",
        "paragraphs": [
            "長安銅雀鳴，秋稼與雲平。玉燭調寒暑，金風報順成。",
            "川原呈上瑞，恩澤賜閑行。欲反重城掩，猶聞歌吹聲。"
        ],
        "notes": [
            ""
        ],
        "volume": "卷三百五十七",
        "no#": 25
    },
    {
        "title": "金陵懷古",
        "author": "劉禹錫",
        "biography": "",
        "paragraphs": [
            "潮滿冶城渚，日斜征虜亭。蔡洲新草綠，幕府舊煙青。",
            "興廢由人事，山川空地形。後庭花一曲，幽怨不堪聽。"
        ],
        "notes": [
            ""
        ],
        "volume": "卷三百五十七",
        "no#": 26
    },
    {
        "title": "晝居池上亭獨吟",
        "author": "劉禹錫",
        "biography": "",
        "paragraphs": [
            "日午樹陰正，獨吟池上亭。靜看蜂教誨，閑想鶴儀形。",
            "法酒調神氣，清琴入性靈。浩然機已息，几杖複何銘。"
        ],
        "notes": [
            ""
        ],
        "volume": "卷三百五十七",
        "no#": 27
    },
    {
        "title": "分司東都蒙襄陽李司徒相公書問因以奉寄",
        "author": "劉禹錫",
        "biography": "",
        "paragraphs": [
            "早忝金馬客，晚為商洛翁。知名四海內，多病一生中。",
            "舉世往還盡，何人心事同。幾時登峴首，恃舊揖三公。"
        ],
        "notes": [
            ""
        ],
        "volume": "卷三百五十七",
        "no#": 28
    },
    {
        "title": "門下相公榮加冊命，天下同歡忝沐眷私，輒感申賀",
        "author": "劉禹錫",
        "biography": "",
        "paragraphs": [
            "冊命出宸衷，官儀自古崇。特膺平土拜，光贊格天功。",
            "再佩扶陽印，常乘鮑氏驄。七賢遺老在，猶得詠清風。"
        ],
        "notes": [
            ""
        ],
        "volume": "卷三百五十七",
        "no#": 29
    },
    {
        "title": "病中一二禪客見問，因以謝之",
        "author": "劉禹錫",
        "biography": "",
        "paragraphs": [
            "勞動諸賢者，同來問病夫。添爐烹雀舌，灑水淨龍須。",
            "身是芭蕉喻，行須筇竹扶。醫王有妙藥，能乞一丸無。"
        ],
        "notes": [
            ""
        ],
        "volume": "卷三百五十七",
        "no#": 30
    },
    {
        "title": "秋江晚泊",
        "author": "劉禹錫",
        "biography": "",
        "paragraphs": [
            "長泊起秋色，空江涵霽暉。暮霞千萬狀，賓鴻次第飛。",
            "古戍見旗迥，荒村聞犬稀。軻峨艑上客，勸酒夜相依。"
        ],
        "notes": [
            ""
        ],
        "volume": "卷三百五十七",
        "no#": 31
    },
    {
        "title": "步出武陵東亭臨江寓望",
        "author": "劉禹錫",
        "biography": "",
        "paragraphs": [
            "鷹至感風候，霜餘變林麓。孤帆帶日來，寒江轉沙曲。",
            "戍搖旗影動，津晚櫓聲促。月上彩霞收，漁歌遠相續。"
        ],
        "notes": [
            ""
        ],
        "volume": "卷三百五十七",
        "no#": 32
    },
    {
        "title": "秋日送客至潛水驛",
        "author": "劉禹錫",
        "biography": "",
        "paragraphs": [
            "候吏立沙際，田家連竹溪。楓林社日鼓，茅屋午時雞。",
            "鵲噪晚禾地，蝶飛秋草畦。驛樓宮樹近，疲馬再三嘶。"
        ],
        "notes": [
            ""
        ],
        "volume": "卷三百五十七",
        "no#": 33
    },
    {
        "title": "湖州崔郎中曹長寄三癖詩自言癖在詩與琴酒其詞逸而高吟詠不足昔柳吳興亭皋隴首之句王融書之白團扇故為四韻以謝之",
        "author": "劉禹錫",
        "biography": "",
        "paragraphs": [
            "視事畫屏中，自稱三癖翁。管弦泛春渚，旌旆拂晴虹。",
            "酒對青山月，琴韻白蘋風。會書團扇上，知君文字工。"
        ],
        "notes": [
            ""
        ],
        "volume": "卷三百五十七",
        "no#": 34
    },
    {
        "title": "為郎分司寄上都同舍",
        "author": "劉禹錫",
        "biography": "",
        "paragraphs": [
            "籍通金馬門，家在銅駝陌。省闥晝無塵，宮樹朝凝碧。",
            "荒街淺深轍，古渡潺湲石。唯有嵩丘雲，堪誇早朝客。"
        ],
        "notes": [
            ""
        ],
        "volume": "卷三百五十七",
        "no#": 35
    },
    {
        "title": "登陝州北樓卻憶京師親友",
        "author": "劉禹錫",
        "biography": "",
        "paragraphs": [
            "獨上百尺樓，目窮思亦愁。初日遍露草，野田荒悠悠。",
            "塵息長道白，林清宿煙收。回首雲深處，永懷鄉舊遊。"
        ],
        "notes": [
            ""
        ],
        "volume": "卷三百五十七",
        "no#": 36
    },
    {
        "title": "途中早發",
        "author": "劉禹錫",
        "biography": "",
        "paragraphs": [
            "中庭望啟明，促促事晨征。寒樹鳥初動，霜橋人未行。",
            "水流白煙起，日上彩霞生。隱士應高枕，無人問姓名。"
        ],
        "notes": [
            ""
        ],
        "volume": "卷三百五十七",
        "no#": 37
    },
    {
        "title": "陝州河亭陪韋五大夫雪後眺望因以留別與韋有布衣之舊一別二紀經遷貶而歸",
        "author": "劉禹錫",
        "biography": "",
        "paragraphs": [
            "雪霽太陽津，城池表裏春。河流添馬頰，原色動龍鱗。",
            "萬里獨歸客，一杯逢故人。登高向西望，關路正飛塵。"
        ],
        "notes": [
            ""
        ],
        "volume": "卷三百五十七",
        "no#": 38
    },
    {
        "title": "城東閒遊",
        "author": "劉禹錫",
        "biography": "",
        "paragraphs": [
            "借問池台主，多居要路津。千金買絕境，永日屬閒人。",
            "竹徑縈紆入，花林委曲巡。斜陽眾客散，空鎖一園春。"
        ],
        "notes": [
            ""
        ],
        "volume": "卷三百五十七",
        "no#": 39
    },
    {
        "title": "罷郡歸洛陽閒居",
        "author": "劉禹錫",
        "biography": "",
        "paragraphs": [
            "十年江海守，旦夕有歸心。及此西還日，空成東武吟。",
            "花間數杯酒，月下一張琴。聞說功名事，依前惜寸陰。"
        ],
        "notes": [
            ""
        ],
        "volume": "卷三百五十七",
        "no#": 40
    },
    {
        "title": "晚泊牛渚",
        "author": "劉禹錫",
        "biography": "",
        "paragraphs": [
            "蘆葦晚風起，秋江鱗甲生。殘霞忽變色，遊雁有餘聲。",
            "戍鼓音響絕，漁家燈火明。無人能詠史，獨自月中行。"
        ],
        "notes": [
            ""
        ],
        "volume": "卷三百五十七",
        "no#": 41
    },
    {
        "title": "宿誠禪師山房題贈二首",
        "author": "劉禹錫",
        "biography": "",
        "paragraphs": [
            "宴坐白雲端，清江直下看。來人望金刹，講席繞香壇。",
            "虎嘯夜林動，鼉鳴秋澗寒。眾音徒起滅，心在淨中觀。",
            "不出孤峰上，人間四十秋。視身如傳舍，閱世似東流。",
            "法為因緣立，心從次第修。中宵問真偈，有住是吾憂。"
        ],
        "notes": [
            ""
        ],
        "volume": "卷三百五十七",
        "no#": 42
    },
    {
        "title": "贈澧州高大夫司馬霞寓",
        "author": "劉禹錫",
        "biography": "",
        "paragraphs": [
            "前年牧錦城，馬蹋血泥行。千里追戎首，三軍許勇名。",
            "殘兵疑鶴唳，空壘辯烏聲。一誤雲中級，南游湘水清。"
        ],
        "notes": [
            ""
        ],
        "volume": "卷三百五十七",
        "no#": 43
    },
    {
        "title": "聞董評事疾因以書贈",
        "author": "劉禹錫",
        "biography": "",
        "paragraphs": [
            "繁露傳家學，青蓮譯梵書。火風乖四大，文字廢三餘。",
            "欹枕晝眠靜，折巾秋鬢疏。武皇思視草，誰許茂陵居。"
        ],
        "notes": [
            ""
        ],
        "volume": "卷三百五十七",
        "no#": 44
    },
    {
        "title": "詠庭梅寄人",
        "author": "劉禹錫",
        "biography": "",
        "paragraphs": [
            "早花常犯寒，繁實常苦酸。何事上春日，坐令芳意闌。",
            "夭桃定相笑，遊妓肯回看。君問調金鼎，方知正味難。"
        ],
        "notes": [
            ""
        ],
        "volume": "卷三百五十七",
        "no#": 45
    },
    {
        "title": "德宗神武孝文皇帝挽歌二首",
        "author": "劉禹錫",
        "biography": "",
        "paragraphs": [
            "出震清多難，乘時播大鈞。操弦調六氣，揮翰動三辰。",
            "運偶升天日，哀深率土人。瑤池無轍跡，誰見屬車塵。",
            "鳳翣擁銘旌，威遲異吉行。漢儀陳秘器，楚挽咽繁聲。",
            "駐綍辭清廟，凝笳背直城。唯應留內傳，知是向蓬瀛。"
        ],
        "notes": [
            ""
        ],
        "volume": "卷三百五十七",
        "no#": 46
    },
    {
        "title": "敬宗睿武昭湣孝皇帝挽歌三首",
        "author": "劉禹錫",
        "biography": "",
        "paragraphs": [
            "寶曆方無限，仙期忽有涯。事親崇漢禮，傳聖法殷家。",
            "晚出芙蓉闕，春歸棠棣華。玉輪今日動，不是畫雲車。",
            "任賢勞夢寐，登位富春秋。欲遂東人幸，甯虞杞國憂。",
            "長楊收羽騎，太液泊龍舟。惟有衣冠在，年年愴月遊。",
            "講學金華殿，親耕鉤盾田。侍臣容諫獵，方士信求仙。",
            "虹影俄侵日，龍髯不上天。空餘水銀海，長照夜燈前。"
        ],
        "notes": [
            ""
        ],
        "volume": "卷三百五十七",
        "no#": 47
    },
    {
        "title": "文宗元聖昭獻孝皇帝挽歌三首",
        "author": "劉禹錫",
        "biography": "",
        "paragraphs": [
            "繼體三才理，承顏九族親。禹功留海內，殷曆付天倫。",
            "調露曲常在，秋風詞尚新。本支方百代，先讓棣華春。",
            "月落宮車動，風淒儀仗閑。路唯瞻鳳翣，人尚想龍顏。",
            "禦宇方無事，乘雲遂不還。聖情悲望處，沉日下西山。",
            "享國十五載，升天千萬年。龍鑣仙路遠，騎吹禮容全。",
            "日下初陵外，人悲舊劍前。周南有遺老，掩淚望秦川。"
        ],
        "notes": [
            ""
        ],
        "volume": "卷三百五十七",
        "no#": 48
    },
    {
        "title": "故相國燕國公于司空挽歌二首",
        "author": "劉禹錫",
        "biography": "",
        "paragraphs": [
            "雕弓封舊國，黑弰繼前功。十年鎮南雍，九命作司空。",
            "池台樂事盡，簫鼓葬儀雄。一代英豪氣，曉散白楊風。",
            "陰山貴公子，來葬五陵西。前馬悲無主，猶帶朔風嘶。",
            "漢水晉山郭，襄陽白銅鞮。至今有遺愛，日暮人淒淒。"
        ],
        "notes": [
            ""
        ],
        "volume": "卷三百五十七",
        "no#": 49
    },
    {
        "title": "傷丘中丞",
        "author": "劉禹錫",
        "biography": "",
        "paragraphs": [
            "鄴下殺才子，蒼茫冤氣凝。枯楊映漳水，野火上西陵。",
            "馬鬣今無所，龍門昔共登。何人為吊客，唯是有青蠅。"
        ],
        "notes": [
            ""
        ],
        "volume": "卷三百五十七",
        "no#": 50
    },
    {
        "title": "河南觀察使故相國袁公挽歌三首",
        "author": "劉禹錫",
        "biography": "",
        "paragraphs": [
            "五驅龍虎節，一入鳳凰池。令尹自無喜，羊公人不疑。",
            "天歸京兆日，葉下洞庭時。湘水秋風至，淒涼吹素旗。",
            "丹旐發江皋，人悲雁亦號。湘南罷亥市，漢上改詞曹。",
            "表墓雙碑立，尊名一字褒。嘗聞平楚獄，為報裏門高。",
            "返葬三千里，荊衡達帝畿。逢人即故吏，拜奠盡沾衣。",
            "地得青烏相，賓驚白鶴飛。五公碑尚在，今日亦同歸。"
        ],
        "notes": [
            ""
        ],
        "volume": "卷三百五十七",
        "no#": 51
    },
    {
        "title": "哭王僕射相公",
        "author": "劉禹錫",
        "biography": "",
        "paragraphs": [
            "子侯一日病，滕公千載歸。門庭愴已變，風物澹無輝。",
            "群吏謁新府，舊賓沾素衣。歌堂忽暮哭，賀雀盡驚飛。"
        ],
        "notes": [
            ""
        ],
        "volume": "卷三百五十七",
        "no#": 52
    },
    {
        "title": "傷韋賓客",
        "author": "劉禹錫",
        "biography": "",
        "paragraphs": [
            "韋公八十餘，位至六尚書。五福唯無富，一生誰得如。",
            "桂枝攀最久，蘭省出仍初。海內時流盡，何人動素車。"
        ],
        "notes": [
            ""
        ],
        "volume": "卷三百五十七",
        "no#": 53
    },
    {
        "title": "再經故元九相公宅池上作",
        "author": "劉禹錫",
        "biography": "",
        "paragraphs": [
            "故池春又至，一到一傷情。雁鶩群猶下，蛙螟衣已生。",
            "竹叢身後長，台勢雨來傾。六尺孤安在，人間未有名。"
        ],
        "notes": [
            ""
        ],
        "volume": "卷三百五十七",
        "no#": 54
    },
    {
        "title": "請告東歸發灞橋卻寄諸僚友",
        "author": "劉禹錫",
        "biography": "",
        "paragraphs": [
            "征徒出灞涘，回首傷如何。故人雲雨散，滿目山川多。",
            "行車無停軌，流景同迅波。前歡漸成昔，感歎益勞歌。"
        ],
        "notes": [
            ""
        ],
        "volume": "卷三百五十七",
        "no#": 55
    },
    {
        "title": "初至長安",
        "author": "劉禹錫",
        "biography": "",
        "paragraphs": [
            "左遷凡二紀，重見帝城春。老大歸朝客，平安出嶺人。",
            "每行經舊處，卻想似前身。不改南山色，其餘事事新。"
        ],
        "notes": [
            ""
        ],
        "volume": "卷三百五十七",
        "no#": 56
    },
    {
        "title": "歲杪將發楚州呈樂天",
        "author": "劉禹錫",
        "biography": "",
        "paragraphs": [
            "楚澤雪初霽，楚城春欲歸。清淮變寒色，遠樹含清暉。",
            "原野已多思，風霜潛減威。與君同旅雁，北向刷毛衣。"
        ],
        "notes": [
            ""
        ],
        "volume": "卷三百五十七",
        "no#": 57
    },
    {
        "title": "鶴歎二首",
        "author": "劉禹錫",
        "biography": "",
        "paragraphs": [
            "寂寞一雙鶴，主人在西京。故巢吳苑樹，深院洛陽城。",
            "徐引竹間步，遠含雲外情。誰憐好風月，鄰舍夜吹笙。",
            "丹頂宜承日，霜翎不染泥。愛池能久立，看月未成棲。",
            "一院春草長，三山歸路迷。主人朝謁早，貪養汝南雞。"
        ],
        "notes": [
            ""
        ],
        "volume": "卷三百五十七",
        "no#": 58
    },
    {
        "title": "答白刑部聞新蟬",
        "author": "劉禹錫",
        "biography": "",
        "paragraphs": [
            "蟬聲未發前，已自感流年。一入淒涼耳，如聞斷續弦。",
            "晴清依露葉，晚急畏霞天。何事秋卿詠，逢時亦悄然。"
        ],
        "notes": [
            ""
        ],
        "volume": "卷三百五十七",
        "no#": 59
    },
    {
        "title": "和裴相公寄白侍郎求雙鶴",
        "author": "劉禹錫",
        "biography": "",
        "paragraphs": [
            "皎皎華亭鶴，來隨太守船。青雲意長在，滄海別經年。",
            "留滯清洛苑，裴回明月天。何如鳳池上，雙舞入祥煙。"
        ],
        "notes": [
            ""
        ],
        "volume": "卷三百五十七",
        "no#": 60
    },
    {
        "title": "終南秋雪",
        "author": "劉禹錫",
        "biography": "",
        "paragraphs": [
            "南嶺見秋雪，千門生早寒。閒時駐馬望，高處捲簾看。",
            "霧散瓊枝出，日斜鉛粉殘。偏宜曲江上，倒影入清瀾。"
        ],
        "notes": [
            ""
        ],
        "volume": "卷三百五十七",
        "no#": 61
    },
    {
        "title": "和樂天早寒",
        "author": "劉禹錫",
        "biography": "",
        "paragraphs": [
            "雨引苔侵壁，風驅葉擁階。久留閑客話，宿請老僧齋。",
            "酒甕新陳接，書簽次第排。翛然自有處，搖落不傷懷。"
        ],
        "notes": [
            ""
        ],
        "volume": "卷三百五十七",
        "no#": 62
    },
    {
        "title": "曲江春望",
        "author": "劉禹錫",
        "biography": "",
        "paragraphs": [
            "鳳城煙雨歇，萬象含佳氣。酒後人倒狂，花時天似醉。",
            "三春車馬客，一代繁華地。何事獨傷懷，少年曾得意。"
        ],
        "notes": [
            ""
        ],
        "volume": "卷三百五十七",
        "no#": 63
    },
    {
        "title": "同樂天和微之深春二十首",
        "author": "劉禹錫",
        "biography": "",
        "paragraphs": [
            "何處深春好，春深萬乘家。宮門皆映柳，輦路盡穿花。",
            "池色連天漢，城形象帝車。旌旗暖風裏，獵獵向西斜。",
            "何處深春好，春深阿母家。瑤池長不夜，珠樹正開花。",
            "橋峻通星渚，樓暄近日車。層城十二闕，相對日西斜。",
            "何處深春好，春深執政家。恩光貪捧日，貴重不看花。",
            "玉饌堂交印，沙堤柱礙車。多門一已閉，直道更無斜。",
            "何處深春好，春深大鎮家。前旌光照日，後騎蹙成花。",
            "節院收衙隊，球場簇看車。廣筵歌舞散，書號夕陽斜。",
            "何處深春多，春深貴戚家。櫪嘶無價馬，庭發有名花。",
            "欲進宮人食，先熏命婦車。晚歸長帶酒，冠蓋任傾斜。",
            "何處深春好，春深恩澤家。爐添龍腦炷，綬結虎頭花。",
            "賓客珠成履，嬰孩錦縛車。畫堂簾幕外，來去燕飛斜。",
            "何處深春好，春深京兆家。人眉新柳葉，馬色醉桃花。",
            "盜息無鳴鼓，朝回自走車。能令帝城外，不敢徑由斜。",
            "何處深春好，春深刺史家。夜闌猶命樂，雨甚亦尋花。",
            "傲客多憑酒，新姬苦上車。公門吏散後，風擺戟衣斜。",
            "何處深春好，春深羽客家。芝田繞舍色，杏樹滿山花。",
            "雲是淮王宅，風為列子車。古壇操簡處，一徑入林斜。",
            "何處深春好，春深小隱家。芟庭留野菜，撼樹去狂花。",
            "醉酒一千日，貯書三十車。雉衣從露體，不敢有餘斜。",
            "何處深春好，春深富室家。唯多貯金帛，不擬負鶯花。",
            "國樂呼聯轡，行廚載滿車。歸來看理曲，燈下寶釵斜。",
            "何處深春好，春深豪士家。多沽味濃酒，貴買色深花。",
            "已臂鷹隨馬，連催妓上車。城南踏青處，村落逐原斜。",
            "何處深春好，春深貴胄家。迎呼偏熟客，揀選最多花。",
            "飲饌開華幄，笙歌出鈿車。興酣樽易罄，連瀉酒瓶斜。",
            "何處深春好，春深唱第家。名傳一紙榜，興管九衢花。",
            "薦聽諸侯樂，來隨計吏車。杏園拋曲處，揮袖向風斜。",
            "何處深春好，春深少婦家。能偷新禁曲，自剪入時花。",
            "追逐同遊伴，平章貴價車。從來不墮馬，故遣髻鬟斜。",
            "何處深春好，春深幼女家。雙鬟梳頂髻，兩面繡裙花。",
            "妝壞頻臨鏡，身輕不占車。秋千爭次第，牽拽彩繩斜。",
            "何處深春好，春深蘭若家。當香收柏葉，養蜜近梨花。",
            "野徑宜行樂，遊人盡駐車。菜園籬落短，遙見桔槔斜。",
            "何處深春好，春深老宿家。小欄圍蕙草，高架引藤花。",
            "四字香書印，三乘壁畫車。遲回聽句偈，雙樹晚陰斜。",
            "何處深春好，春深種蒔家。分畦十字水，接樹兩般花。",
            "櫛比栽籬槿，咿啞轉井車。可憐高處望，棋布不曾斜。",
            "何處深春好，春深稚子家。爭騎一竿竹，偷折四鄰花。",
            "笑擊羊皮鼓，行牽犢頷車。中庭貪夜戲，不覺玉繩斜。"
        ],
        "notes": [
            ""
        ],
        "volume": "卷三百五十七",
        "no#": 64
    },
    {
        "title": "贈眼醫婆羅門僧",
        "author": "劉禹錫",
        "biography": "",
        "paragraphs": [
            "三秋傷望眼，終日哭途窮。兩目今先暗，中年似老翁。",
            "看朱漸成碧，羞日不禁風。師有金篦術，如何為發蒙。"
        ],
        "notes": [
            ""
        ],
        "volume": "卷三百五十七",
        "no#": 65
    },
    {
        "title": "海門潮別浩初師",
        "author": "劉禹錫",
        "biography": "",
        "paragraphs": [
            "前日過蕭寺，看師上講筵。都上禮白足，施者散金錢。",
            "方便無非教，經行不廢禪。還知習居士，發論侍彌天。"
        ],
        "notes": [
            ""
        ],
        "volume": "卷三百五十七",
        "no#": 66
    }
]