[
    {
        "title": "祭汾陰樂章",
        "author": "蘇頲",
        "biography": "",
        "paragraphs": [
            "禮物斯具，樂章乃陳。誰其作主，皇考聖真。",
            "對越在天，聖明佐神。窅然汾上，厚澤如春。"
        ],
        "notes": [
            ""
        ],
        "volume": "卷七十三",
        "no#": 1
    },
    {
        "title": "奉和聖制行次成皋途經先聖擒建德之所感而成詩應制",
        "author": "蘇頲",
        "biography": "",
        "paragraphs": [
            "漢東不執象，河朔方鬥龍。夏滅漸甯亂，唐興終奮庸。",
            "皇威正赫赫，兵氣何匈匈。用武三川震，歸淳六代醲。",
            "成皋睹王業，天下致人雍。即此巡于岱，曾孫受命封。"
        ],
        "notes": [
            ""
        ],
        "volume": "卷七十三",
        "no#": 2
    },
    {
        "title": "奉和聖制登蒲州逍遙樓應制",
        "author": "蘇頲",
        "biography": "",
        "paragraphs": [
            "在昔堯舜禹，遺塵成典謨。聖皇東巡狩，況乃經此都。",
            "樓觀紛迤邐，河山幾縈紆。緬懷祖宗業，相繼文武圖。",
            "尚德既無險，觀風諒有孚。豈如汾水上，簫鼓事遊娛。"
        ],
        "notes": [
            ""
        ],
        "volume": "卷七十三",
        "no#": 3
    },
    {
        "title": "奉和聖制過晉陽宮應制",
        "author": "蘇頲",
        "biography": "",
        "paragraphs": [
            "隋運與天絕，生靈厭氛昏。聖期在寧亂，士馬興太原。",
            "立極萬邦推，登庸四海尊。慶膺神武帝，業付皇曾孫。",
            "緬慕封唐道，追惟歸沛魂。詔書感先義，典禮巡舊藩。",
            "高殿彩雲合，春旗祥風翻。率西見汾水，奔北空塞垣。",
            "款曲童兒佐，依遲故老言。裏頒慈惠賞，家受複除恩。",
            "下輦崇三教，建碑當九門。孝思敦至美，億載奉開元。"
        ],
        "notes": [
            ""
        ],
        "volume": "卷七十三",
        "no#": 4
    },
    {
        "title": "奉和姚令公溫湯舊館永懷故人盧公之作",
        "author": "蘇頲",
        "biography": "",
        "paragraphs": [
            "樹德豈孤邁，降神良並出。偉茲廊廟楨，調彼鹽梅實。",
            "正悅虞垂舉，翻悲鄭僑卒。同心不可忘，交臂何為失。",
            "清路荷前幸，明時稱右弼。曾聯野外游，尚記帷中密。",
            "新慟情莫遣，舊遊詞更述。空令還辱和，長歎知音日。"
        ],
        "notes": [
            ""
        ],
        "volume": "卷七十三",
        "no#": 5
    },
    {
        "title": "和杜主簿春日有所思",
        "author": "蘇頲",
        "biography": "",
        "paragraphs": [
            "朝上高樓上，俯見洛陽陌。搖盪吹花風，落英紛已積。",
            "美人不共此，芳好空所惜。攬鏡塵網滋，當窗苔蘚碧。",
            "緬懷在雲漢，良願暌枕席。翻似無見時，如何久為客。"
        ],
        "notes": [
            ""
        ],
        "volume": "卷七十三",
        "no#": 6
    },
    {
        "title": "餞郢州李使君",
        "author": "蘇頲",
        "biography": "",
        "paragraphs": [
            "楚有章華台，遙遙雲夢澤。複聞擁符傳，及是收圖籍。",
            "佳政在離人，能聲寄侯伯。離懷朔風起，試望秋陰積。",
            "中路淒以寒，群山靄將夕。傷心聊把袂，怊悵麒麟客。"
        ],
        "notes": [
            ""
        ],
        "volume": "卷七十三",
        "no#": 7
    },
    {
        "title": "餞唐州高使君赴任",
        "author": "蘇頲",
        "biography": "",
        "paragraphs": [
            "永日奏文時，東風搖盪夕。浩然思樂事，翻複餞征客。",
            "淮水春流清，楚山暮雲白。勿言行路遠，所貴專城伯。"
        ],
        "notes": [
            ""
        ],
        "volume": "卷七十三",
        "no#": 8
    },
    {
        "title": "曉濟膠川南入密界",
        "author": "蘇頲",
        "biography": "",
        "paragraphs": [
            "飲馬膠川上，傍膠南趣密。林遙飛鳥遲，雲去晴山出。",
            "落暉隱桑柘，秋原被花實。慘然遊子寒，風露將蕭瑟。"
        ],
        "notes": [
            ""
        ],
        "volume": "卷七十三",
        "no#": 9
    },
    {
        "title": "夜發三泉即事",
        "author": "蘇頲",
        "biography": "",
        "paragraphs": [
            "暗發三泉山，窮秋聽騷屑。北林夜鳴雨，南望曉成雪。",
            "只詠北風涼，詎知南土熱。沙溪忽沸渭，石道乍明滅。",
            "宛若銀磧橫，複如瑤台結。指程賦所戀，遇虞不遑歇。",
            "重纊濡莫解，懸旌凍猶揭。下奔泥棧榰，上覯雲梯設。",
            "搏頰羸馬頓，回眸惴人跌。憧憧往復還，心注思逾切。",
            "冉冉年將病，力困衰怠竭。天彭信方隅，地勢誠鬥絕。",
            "忝曳尚書履，叨兼使臣節。京坻有歲饒，亭障無邊孽。",
            "歸奏丹墀左，騫能俟來哲。"
        ],
        "notes": [
            ""
        ],
        "volume": "卷七十三",
        "no#": 10
    },
    {
        "title": "小園納涼即事",
        "author": "蘇頲",
        "biography": "",
        "paragraphs": [
            "煩暑避蒸郁，居閑習高明。長風自遠來，層閣有餘清。",
            "散灑納涼氣，蕭條遺世情。奈何誇大隱，終日系塵纓。"
        ],
        "notes": [
            ""
        ],
        "volume": "卷七十三",
        "no#": 11
    },
    {
        "title": "昆明池晏坐答王兵部珣三韻見示",
        "author": "蘇頲",
        "biography": "",
        "paragraphs": [
            "畫舸疾如飛，遙遙泛夕暉。石鯨吹浪隱，玉女步塵歸。",
            "獨有銜恩處，明珠在釣磯。"
        ],
        "notes": [
            ""
        ],
        "volume": "卷七十三",
        "no#": 12
    },
    {
        "title": "奉和聖制春台望應制",
        "author": "蘇頲",
        "biography": "",
        "paragraphs": [
            "壯麗天之府，神明王者宅。大君乘飛龍，登彼複懷昔。",
            "圓闕朱光焰，橫山翠微積。河汧流作表，縣聚開成陌。",
            "即舊在皇家，維新具物華。雲連所上居恒屬，",
            "暴嬴國此嘗圖霸，霸業後仁先以詐。東破諸侯西入秦，",
            "事往覆輈經遠喻，春還按蹕憑高賦。戎觀愛力深惟省，",
            "伯夷位事愚臣忝，喜奏聲成鳳鳥來。"
        ],
        "notes": [
            ""
        ],
        "volume": "卷七十三",
        "no#": 13
    },
    {
        "title": "長相思",
        "author": "蘇頲",
        "biography": "",
        "paragraphs": [
            "君不見天津橋下東流水，南望龍門北朝市。",
            "楊柳青青宛地垂，桃紅李白花參差。花參差，柳堪結，"
        ],
        "notes": [
            ""
        ],
        "volume": "卷七十三",
        "no#": 14
    },
    {
        "title": "蜀城哭台州樂安少府",
        "author": "蘇頲",
        "biography": "",
        "paragraphs": [
            "遠遊躋劍閣，長想屬天臺。萬里隔三載，此邦餘重來。",
            "音容曠不睹，夢寐殊悠哉。邊郡饒藉藉，晚庭正回回。",
            "喜傳上都封，因促傍吏開。向悟海鹽客，已而梁木摧。",
            "變衣寢門外，揮涕少城隈。卻記分明得，猶持委曲猜。",
            "師儒昔訓獎，仲季時童孩。服義題書篋，邀歡泛酒杯。",
            "暫令風雨散，仍迫歲時回。其道惟正直，其人信美偲。",
            "白頭還作尉，黃綬固非才。可歎懸蛇疾，先貽問鵩災。",
            "故鄉閉窮壤，宿草生寒荄。零落九原去，蹉跎四序催。",
            "曩期冬贈橘，今哭夏成梅。執禮誰為賵，居常不徇財。",
            "北登嵔gF阪，東望姑蘇台。天路本懸絕，江波複溯洄。",
            "念孤心易斷，追往恨艱裁。不遂卿將伯，孰雲陳與雷。",
            "吾衰亦如此，夫子複何哀。"
        ],
        "notes": [
            ""
        ],
        "volume": "卷七十三",
        "no#": 15
    },
    {
        "title": "立春日侍宴內出剪綵花應制",
        "author": "蘇頲",
        "biography": "",
        "paragraphs": [
            "曉入宜春苑，穠芳吐禁中。剪刀因裂素，妝粉為開紅。",
            "彩異驚流雪，香饒點便風。裁成識天意，萬物與花同。"
        ],
        "notes": [
            ""
        ],
        "volume": "卷七十三",
        "no#": 16
    },
    {
        "title": "春日芙蓉園侍宴應制",
        "author": "蘇頲",
        "biography": "",
        "paragraphs": [
            "禦道紅旗出，芳園翠輦遊。繞花開水殿，架竹起山樓。",
            "荷芰輕熏幄，魚龍出負舟。甯知穆天子，空賦白雲秋。"
        ],
        "notes": [
            ""
        ],
        "volume": "卷七十三",
        "no#": 17
    },
    {
        "title": "奉和聖制人日清暉閣宴群臣遇雪應制",
        "author": "蘇頲",
        "biography": "",
        "paragraphs": [
            "樓觀空煙裏，初年瑞雪過。苑花齊玉樹，池水作銀河。",
            "七日祥圖啟，千春禦賞多。輕飛傳彩勝，天上奉熏歌。"
        ],
        "notes": [
            ""
        ],
        "volume": "卷七十三",
        "no#": 18
    },
    {
        "title": "奉和七夕宴兩儀殿應制",
        "author": "蘇頲",
        "biography": "",
        "paragraphs": [
            "靈媛乘秋發，仙裝警夜催。月光窺欲渡，河色辨應來。",
            "機石天文寫，針樓禦賞開。竊觀棲鳥至，疑向鵲橋回。"
        ],
        "notes": [
            ""
        ],
        "volume": "卷七十三",
        "no#": 19
    },
    {
        "title": "奉和九日幸臨渭亭登高應制得時字",
        "author": "蘇頲",
        "biography": "",
        "paragraphs": [
            "嘉會宜長日，高筵順動時。曉光雲外洗，晴色雨餘滋。",
            "降鶴因韶德，吹花入禦詞。願陪陽數節，億萬九秋期。"
        ],
        "notes": [
            ""
        ],
        "volume": "卷七十三",
        "no#": 20
    },
    {
        "title": "游禁苑幸臨渭亭遇雪應制",
        "author": "蘇頲",
        "biography": "",
        "paragraphs": [
            "平明敞帝居，霰雪下淩虛。寫月含珠綴，從風薄綺疏。",
            "年驚花絮早，春夜管弦初。已屬雲天外，欣承霈澤餘。"
        ],
        "notes": [
            ""
        ],
        "volume": "卷七十三",
        "no#": 21
    },
    {
        "title": "奉和送金城公主適西蕃應制",
        "author": "蘇頲",
        "biography": "",
        "paragraphs": [
            "帝女出天津，和戎轉罽輪。川經斷腸望，地與析支鄰。",
            "奏曲風嘶馬，銜悲月伴人。旋知偃兵革，長是漢家親。"
        ],
        "notes": [
            ""
        ],
        "volume": "卷七十三",
        "no#": 22
    },
    {
        "title": "奉和聖制登驪山高頂寓目應制",
        "author": "蘇頲",
        "biography": "",
        "paragraphs": [
            "仙蹕禦層氛，高高積翠分。岩聲中谷應，天語半空聞。",
            "豐樹連黃葉，函關入紫雲。聖圖恢宇縣，歌賦小橫汾。"
        ],
        "notes": [
            ""
        ],
        "volume": "卷七十三",
        "no#": 23
    },
    {
        "title": "幸白鹿觀應制",
        "author": "蘇頲",
        "biography": "",
        "paragraphs": [
            "碧虛清吹下，藹藹入仙宮。松磴攀雲絕，花源接澗空。",
            "受符邀羽使，傳訣注香童。詎似閒居日，徒聞有順風。"
        ],
        "notes": [
            ""
        ],
        "volume": "卷七十三",
        "no#": 24
    },
    {
        "title": "題壽安王主簿池館",
        "author": "蘇頲",
        "biography": "",
        "paragraphs": [
            "洛邑通馳道，韓郊在屬城。館將花雨映，潭與竹聲清。",
            "賢俊鸞棲棘，賓游馬佩衡。願言隨狎鳥，從此濯吾纓。"
        ],
        "notes": [
            ""
        ],
        "volume": "卷七十三",
        "no#": 25
    },
    {
        "title": "扈從溫泉奉和姚令公喜雪",
        "author": "蘇頲",
        "biography": "",
        "paragraphs": [
            "清道豐人望，乘時漢主遊。恩暉隨霰下，慶澤與雲浮。",
            "泉暖驚銀磧，花寒愛玉樓。鼎臣今有問，河伯且應留。"
        ],
        "notes": [
            ""
        ],
        "volume": "卷七十三",
        "no#": 26
    },
    {
        "title": "秋社日崇讓園宴得新字",
        "author": "蘇頲",
        "biography": "",
        "paragraphs": [
            "鳴爵三農稔，句龍百代神。運昌叨輔弼，時泰喜黎民。",
            "樹缺池光近，雲開日影新。生全應有地，長願樂交親。"
        ],
        "notes": [
            ""
        ],
        "volume": "卷七十三",
        "no#": 27
    },
    {
        "title": "奉和魏僕射秋日還鄉有懷之作",
        "author": "蘇頲",
        "biography": "",
        "paragraphs": [
            "南宮夙拜罷，東道晝游初。飲餞傾冠蓋，傳呼問裏閭。",
            "樹悲懸劍所，溪想釣璜餘。明發輝光至，增榮駟馬車。"
        ],
        "notes": [
            ""
        ],
        "volume": "卷七十三",
        "no#": 28
    },
    {
        "title": "武擔山寺",
        "author": "蘇頲",
        "biography": "",
        "paragraphs": [
            "武擔獨蒼然，墳山下玉泉。鱉靈時共盡，龍女事同遷。",
            "松柏銜哀處，幡花種福田。詎知留鏡石，長與法輪圓。"
        ],
        "notes": [
            ""
        ],
        "volume": "卷七十三",
        "no#": 29
    },
    {
        "title": "餞潞州陸長史再守汾州",
        "author": "蘇頲",
        "biography": "",
        "paragraphs": [
            "河尹政成期，為汾昔所推。不榮三入地，還美再臨時。",
            "擁傳雲初合，聞鶯日正遲。道傍多出餞，別有吏民思。"
        ],
        "notes": [
            ""
        ],
        "volume": "卷七十三",
        "no#": 30
    },
    {
        "title": "餞荊州崔司馬",
        "author": "蘇頲",
        "biography": "",
        "paragraphs": [
            "茂禮雕龍昔，香名展驥初。水連南海漲，星拱北辰居。",
            "稍發仙人履，將題別駕輿。明年征拜入，荊玉不藏諸。"
        ],
        "notes": [
            ""
        ],
        "volume": "卷七十三",
        "no#": 31
    },
    {
        "title": "送吏部李侍郎東歸得歸字",
        "author": "蘇頲",
        "biography": "",
        "paragraphs": [
            "陌上有光輝，披雲向洛畿。賞來榮扈從，別至惜分飛。",
            "泉溜含風急，山煙帶日微。茂曹今去矣，人物喜東歸。"
        ],
        "notes": [
            ""
        ],
        "volume": "卷七十三",
        "no#": 32
    },
    {
        "title": "送光祿姚卿還都",
        "author": "蘇頲",
        "biography": "",
        "paragraphs": [
            "漢室有英台，荀家寵俊才。九卿朝已入，三子暮同來。",
            "不授綸為草，還司鼎用梅。兩京王者宅，駟馬日應回。"
        ],
        "notes": [
            ""
        ],
        "volume": "卷七十三",
        "no#": 33
    },
    {
        "title": "春晚送瑕丘田少府還任，因寄洛中鏡上人",
        "author": "蘇頲",
        "biography": "",
        "paragraphs": [
            "聞道還沂上，因聲寄洛濱。別時花欲盡，歸處酒應春。",
            "聚散同行客，悲歡屬故人。少年追樂地，遙贈一沾巾。"
        ],
        "notes": [
            ""
        ],
        "volume": "卷七十三",
        "no#": 34
    },
    {
        "title": "送賈起居奉使入洛取圖書因便拜覲",
        "author": "蘇頲",
        "biography": "",
        "paragraphs": [
            "舊國才因地，當朝史命官。遺文征闕簡，還思采芳蘭。",
            "傳發關門候，觴稱邑裏歡。早持京副入，旋佇洛書刊。"
        ],
        "notes": [
            ""
        ],
        "volume": "卷七十三",
        "no#": 35
    },
    {
        "title": "送常侍舒公歸覲",
        "author": "蘇頲",
        "biography": "",
        "paragraphs": [
            "朝聞講藝餘，晨省拜恩初。訓胄尊庠序，榮親耀裏閭。",
            "朱丹華轂送，斑白綺筵舒。江上春流滿，還應薦躍魚。"
        ],
        "notes": [
            ""
        ],
        "volume": "卷七十三",
        "no#": 36
    },
    {
        "title": "興州出行",
        "author": "蘇頲",
        "biography": "",
        "paragraphs": [
            "危途曉未分，驅馬傍江濆。滴滴泣花露，微微出岫雲。",
            "松梢半吐月，蘿翳漸移曛。旅客腸應斷，吟猿更使聞。"
        ],
        "notes": [
            ""
        ],
        "volume": "卷七十三",
        "no#": 37
    },
    {
        "title": "邊秋薄暮",
        "author": "蘇頲",
        "biography": "",
        "paragraphs": [
            "海外秋鷹擊，霜前旅雁歸。邊風思鞞鼓，落日慘旌麾。",
            "浦暗漁舟入，川長獵騎稀。客悲逢薄暮，況乃事戎機。"
        ],
        "notes": [
            ""
        ],
        "volume": "卷七十三",
        "no#": 38
    },
    {
        "title": "曉發方騫驛",
        "author": "蘇頲",
        "biography": "",
        "paragraphs": [
            "傳置遠山蹊，龍鍾蹴澗泥。片陰常作雨，微照已生霓。",
            "鬢髮愁氛換，心情險路迷。方知向蜀者，偏識子規啼。"
        ],
        "notes": [
            ""
        ],
        "volume": "卷七十三",
        "no#": 39
    },
    {
        "title": "經三泉路作",
        "author": "蘇頲",
        "biography": "",
        "paragraphs": [
            "三月松作花，春行日漸賒。竹障山鳥路，藤蔓野人家。",
            "透石飛梁下，尋雲絕磴斜。此中誰與樂，揮涕語年華。"
        ],
        "notes": [
            ""
        ],
        "volume": "卷七十三",
        "no#": 40
    },
    {
        "title": "故高安大長公主挽詞",
        "author": "蘇頲",
        "biography": "",
        "paragraphs": [
            "彤管承師訓，青圭備禮容。孟孫家代寵，元女國朝封。",
            "柔軌題貞順，閑規賦肅雍。寧知落照盡，霜吹入悲松。"
        ],
        "notes": [
            ""
        ],
        "volume": "卷七十三",
        "no#": 41
    },
    {
        "title": "贈司徒豆盧府君挽詞",
        "author": "蘇頲",
        "biography": "",
        "paragraphs": [
            "寵贈追胡廣，親臨比賀循。幾聞投劍客，多會服緦人。",
            "草閉墳將古，松陰地不春。二陵猶可望，存歿有忠臣。"
        ],
        "notes": [
            ""
        ],
        "volume": "卷七十三",
        "no#": 42
    },
    {
        "title": "故右散騎常侍舒國公褚公挽詞",
        "author": "蘇頲",
        "biography": "",
        "paragraphs": [
            "陽翟疏豐構，臨平演慶源。學筵尊授幾，儒服寵乘軒。",
            "審諭留中密，開陳與上言。徂暉一不借，空有賜東園。"
        ],
        "notes": [
            ""
        ],
        "volume": "卷七十三",
        "no#": 43
    },
    {
        "title": "奉和初春幸太平公主南莊應制",
        "author": "蘇頲",
        "biography": "",
        "paragraphs": [
            "主第山門起灞川，宸游風景入初年。鳳凰樓下交天仗，",
            "今朝扈蹕平陽館，不羨乘槎雲漢邊。"
        ],
        "notes": [
            ""
        ],
        "volume": "卷七十三",
        "no#": 44
    },
    {
        "title": "奉和春日幸望春宮應制",
        "author": "蘇頲",
        "biography": "",
        "paragraphs": [
            "東望望春春可憐，更逢晴日柳含煙。宮中下見南山盡，",
            "宸遊對此歡無極，鳥哢聲聲入管弦。"
        ],
        "notes": [
            ""
        ],
        "volume": "卷七十三",
        "no#": 45
    },
    {
        "title": "人日重宴大明宮恩賜彩縷人勝應制",
        "author": "蘇頲",
        "biography": "",
        "paragraphs": [
            "疏龍磴道切昭回，建鳳旗門繞帝台。七葉仙蓂依月吐，",
            "是日皇靈知竊幸，群心就捧大明來。"
        ],
        "notes": [
            ""
        ],
        "volume": "卷七十三",
        "no#": 46
    },
    {
        "title": "侍宴安樂公主山莊應制",
        "author": "蘇頲",
        "biography": "",
        "paragraphs": [
            "駸駸羽騎曆城池，帝女樓臺向晚披。霧灑旌旗雲外出，",
            "簫鼓宸遊陪宴日，和鳴雙鳳喜來儀。"
        ],
        "notes": [
            ""
        ],
        "volume": "卷七十三",
        "no#": 47
    },
    {
        "title": "興慶池侍宴應制",
        "author": "蘇頲",
        "biography": "",
        "paragraphs": [
            "降鶴池前回步輦，棲鸞樹杪出行宮。山光積翠遙疑逼，",
            "皇歡未使恩波極，日暮樓船更起風。"
        ],
        "notes": [
            ""
        ],
        "volume": "卷七十三",
        "no#": 48
    },
    {
        "title": "廣達樓下夜侍酺宴應制",
        "author": "蘇頲",
        "biography": "",
        "paragraphs": [
            "東嶽封回宴洛京，西墉通晚會公卿。樓臺絕勝宜春苑，",
            "酺來萬舞群臣醉，喜戴千年聖主明。"
        ],
        "notes": [
            ""
        ],
        "volume": "卷七十三",
        "no#": 49
    },
    {
        "title": "龍池樂章",
        "author": "蘇頲",
        "biography": "",
        "paragraphs": [
            "西京鳳邸躍龍泉，佳氣休光鎮在天。軒後霧圖今已得，",
            "願侍巡遊同舊裏，更聞簫鼓濟樓船。"
        ],
        "notes": [
            ""
        ],
        "volume": "卷七十三",
        "no#": 50
    },
    {
        "title": "扈從鄠杜間奉呈刑部尚書舅崔黃門馬常侍",
        "author": "蘇頲",
        "biography": "",
        "paragraphs": [
            "翠輦紅旗出帝京，長楊鄠杜昔知名。雲山一一看皆美，",
            "漢家曾草巡遊賦，何似今來應聖明。"
        ],
        "notes": [
            ""
        ],
        "volume": "卷七十三",
        "no#": 51
    },
    {
        "title": "景龍觀送裴士曹",
        "author": "蘇頲",
        "biography": "",
        "paragraphs": [
            "昔日嘗聞公主第，今時變作列仙家。池傍坐客穿叢筱，",
            "君還洛邑分明記，此處同來閱歲華。"
        ],
        "notes": [
            ""
        ],
        "volume": "卷七十三",
        "no#": 52
    },
    {
        "title": "春晚紫微省直寄內",
        "author": "蘇頲",
        "biography": "",
        "paragraphs": [
            "直省清華接建章，向來無事日猶長。花間燕子棲鳷鵲，",
            "別離不慣無窮憶，莫誤卿卿學太常。"
        ],
        "notes": [
            ""
        ],
        "volume": "卷七十三",
        "no#": 53
    },
    {
        "title": "贈彭州權別駕",
        "author": "蘇頲",
        "biography": "",
        "paragraphs": [
            "雙流脈脈錦城開，追餞年年往復回。只道歌謠迎半刺，",
            "莫愴分飛岐路別，還當奏最掖垣來。"
        ],
        "notes": [
            ""
        ],
        "volume": "卷七十三",
        "no#": 54
    },
    {
        "title": "寒食宴於中舍別駕兄弟宅",
        "author": "蘇頲",
        "biography": "",
        "paragraphs": [
            "子推山上歌龍罷，定國門前結駟來。始睹元昆鏘玉至，",
            "自有長筵歡不極，還將彩服詠南陔。"
        ],
        "notes": [
            ""
        ],
        "volume": "卷七十三",
        "no#": 55
    },
    {
        "title": "九月九日望蜀台",
        "author": "蘇頲",
        "biography": "",
        "paragraphs": [
            "蜀王望蜀舊台前，九日分明見一川。北料鄉關方自此，",
            "自昔登臨湮滅盡，獨聞忠孝兩能傳。"
        ],
        "notes": [
            ""
        ],
        "volume": "卷七十三",
        "no#": 56
    }
]