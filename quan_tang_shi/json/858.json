[
    {
        "title": "五言",
        "author": "呂岩",
        "biography": "",
        "paragraphs": [
            "悟了長生理，秋蓮處處開。金童登錦帳，玉女下香階。",
            "虎嘯天魂住，龍吟地魄來。有人明此道，立使返嬰孩。",
            "姹女住南方，身邊產太陽。蟾宮烹玉液，坎戶煉瓊漿。",
            "過去神仙餌，今來到我嘗。一杯延萬紀，物外任翱翔。",
            "頓悟黃芽理，陰陽稟自然。乾坤爐裏煉，日月鼎中煎。",
            "木產長生汞，金烹續命鉛。世人明此道，立便返童顏。",
            "宇宙產黃芽，經爐煆作砂。陰陽烹五彩，水火煉三花。",
            "鼎內龍降虎，壺中龜遣蛇。功成歸物外，自在樂煙霞。",
            "要覓長生路，除非認本元。都來一味藥，剛道數千般。",
            "丹鼎烹成汞，爐中煉就鉛。依時服一粒，白日上沖天。",
            "姹女住瑤台，仙花滿地開。金苗從此出，玉蕊自天來。",
            "鳳舞長生曲，鸞歌續命杯。有人明此道，海變已千回。",
            "古往諸仙子，根元占甲庚。水中聞虎嘯，火裏見龍行。",
            "進退窮三候，相吞用八紘。沖天功行滿，寒暑不能爭。",
            "我悟長生理，太陽伏太陰。離宮生白玉，坎戶產黃金。",
            "要主君臣義，須存子母心。九重神室內，虎嘯與龍吟。",
            "靈丹產太虛，九轉入重爐。浴就紅蓮顆，燒成白玉珠。",
            "水中鉛一兩，火內汞三銖。吃了瑤台寶，升天任海枯。",
            "姹女住離宮，身邊產雌雄。爐中七返畢，鼎內九還終。",
            "悟了魚投水，迷因鳥在籠。耄年服一粒，立地變沖童。",
            "盜得乾坤祖，陰陽是本宗。天魂生白虎，地魄產青龍。",
            "運寶泥丸在，搬精入上宮。有人明此法，萬載貌如童。",
            "要覓金丹理，根元不易逢。三才七返足，四象九還終。",
            "浴就微微白，燒成漸漸紅。一丸延萬紀，物外去衝衝。",
            "個個覓長生，根元不易尋。要貪天上寶，須去世間琛。",
            "煉就水中火，燒成陽內陰。祖師親有語，一味水中金。",
            "萬物皆生土，如人得本元。青龍精是汞，白虎水為鉛。",
            "悟者子投母，迷應地是天。將來物外客，個個補丹田。",
            "二十四神清，三千功行成。寒雲連地轉，聖日滿天明。",
            "玉子偏宜種，金田豈在耕。此中真妙理，誰道不長生。",
            "妙妙妙中妙，玄玄玄更玄。動言俱演道，語默盡神仙。",
            "在掌如珠異，當空似月圓。他時功滿後，直入大羅天。"
        ],
        "notes": [
            ""
        ],
        "volume": "卷八百五十八",
        "no#": 1
    },
    {
        "title": "絕句",
        "author": "呂岩",
        "biography": "",
        "paragraphs": [
            "捉得金晶固命基，日魂東畔月華西。",
            "于中煉就長生藥，服了還同天地齊。",
            "莫怪瑤池消息稀，只緣塵事隔天機。",
            "若人尋得水中火，有一黃童上太微。",
            "混元海底隱生倫，內有黃童玉帝名。",
            "白虎神符潛姹女，靈元鎮在七元君。",
            "三畝丹田無種種，種時須藉赤龍耕。",
            "曾將此種教人種，不解鉛池道不生。",
            "閃灼虎龍神劍飛，好憑身事莫相違。",
            "傳時須在乾坤力，便透三清入紫微。",
            "不用梯媒向外求，還丹只在體中收。",
            "莫言大道人難得，自是功夫不到頭。",
            "飲酒須教一百杯，東浮西泛自梯媒。",
            "日精自與月華合，有個明珠走上來。",
            "不負三光不負人，不欺神道不欺貧。",
            "有人問我修行法，只種心田養此身。",
            "時人若擬去瀛洲，先過巍巍十八樓。",
            "自有電雷聲震動，一池金水向東流。",
            "瓶子如金玉子黃，上升下降續神光。",
            "三元一會經年淨，這個天中日月長。",
            "學道須教徹骨貧，囊中只有五三文。",
            "有人問我修行法，遙指天邊日月輪。",
            "我自忘心神自悅，跨水穿雲來相謁。",
            "不問黃芽肘後方，妙道通微怎生說。",
            "肘傳丹篆千年術，口誦黃庭兩卷經。",
            "鶴觀古壇松影裏，悄無人跡戶長扃。",
            "獨上高峰望八都，黑雲散後月還孤。",
            "茫茫宇宙人無數，幾個男兒是丈夫。",
            "天下都遊半日功，不須跨鳳與乘龍。",
            "偶因博戲飛神劍，摧卻終南第一峰。",
            "朝遊北越暮蒼梧，袖裏青蛇膽氣粗。",
            "三入岳陽人不識，朗吟飛過洞庭湖。",
            "趯倒葫蘆掉卻琴，倒行直上臥牛岑。",
            "水飛石上迸如雪，立地看天坐地吟。",
            "吾家本住在天齊，零落白雲鎖石梯。",
            "來往八千消半日，依前歸路不曾迷。",
            "蓮峰道士高且潔，不下蓮宮經歲月。",
            "星辰夜禮玉簪寒，龍虎曉開金鼎熱。",
            "東山東畔忽相逢，握手丁甯語似鐘。",
            "劍術已成君把去，有蛟龍處斬蛟龍。",
            "朝泛蒼梧暮卻還，洞中日月我為天。",
            "匣中寶劍時時吼，不遇同人誓不傳。",
            "偎岩拍手葫蘆舞，過嶺穿雲拄杖飛。",
            "來往八千須半日，金州南畔有松扉。",
            "養得兒形似我形，我身枯悴子光精。",
            "生生世世常如此，爭似留神養自身。",
            "精養靈根氣養神，此真之外更無真。",
            "神仙不肯分明說，迷了千千萬萬人。",
            "不事王侯不種田，日高猶自抱琴眠。",
            "起來旋點黃金買，不使人間作業錢。",
            "天涯海角人求我，行到天涯不見人。",
            "忠孝義慈行方便，不須求我自然真。",
            "莫道幽人一事無，閑中盡有靜工夫。",
            "閉門清晝讀書罷，掃地焚香到日晡。",
            "先生先生貌獰惡，拔劍當空氣雲錯。",
            "連喝三回急急去，欻然空裏人頭落。",
            "劍起星奔萬里誅，風雷時逐雨聲粗。",
            "人頭攜處非人在，何事高吟過五湖。",
            "粗眉卓豎語如雷，聞說不平便放杯。",
            "仗劍當空千里去，一更別我二更回。",
            "先生先生莫外求，道要人傳劍要收。",
            "今日相逢江海畔，一杯村酒勸君休。",
            "龐眉鬥豎惡精神，萬里騰空一踴身。",
            "背上匣中三尺劍，為天且示不平人。"
        ],
        "notes": [
            ""
        ],
        "volume": "卷八百五十八",
        "no#": 2
    },
    {
        "title": "徽宗齋會",
        "author": "呂岩",
        "biography": "",
        "paragraphs": [
            "高談闊論若無人，可惜明君不遇真。",
            "陛下問臣來日事，請看午未丙丁春。"
        ],
        "notes": [
            ""
        ],
        "volume": "卷八百五十八",
        "no#": 3
    },
    {
        "title": "七夕",
        "author": "呂岩",
        "biography": "",
        "paragraphs": [
            "四海孤遊一野人，兩壺霜雪足精神。",
            "坎離二物君收得，龍虎丹行運水銀。",
            "野人本是天臺客，石橋南畔有舊宅。",
            "父子生來有兩口，多好歌笙不好拍。"
        ],
        "notes": [
            ""
        ],
        "volume": "卷八百五十八",
        "no#": 4
    },
    {
        "title": "贈李德成",
        "author": "呂岩",
        "biography": "",
        "paragraphs": [
            "九重天子寰中貴，五等諸侯門外尊。",
            "爭似布衣狂醉客，不教性命屬乾坤。"
        ],
        "notes": [
            ""
        ],
        "volume": "卷八百五十八",
        "no#": 5
    },
    {
        "title": "牧童",
        "author": "呂岩",
        "biography": "",
        "paragraphs": [
            "草鋪橫野六七裏，笛弄晚風三四聲。",
            "歸來飽飯黃昏後，不脫蓑衣臥月明。"
        ],
        "notes": [
            ""
        ],
        "volume": "卷八百五十八",
        "no#": 6
    },
    {
        "title": "潭州鶴會",
        "author": "呂岩",
        "biography": "",
        "paragraphs": [
            "這回相見不無緣，滿院風光小洞天。",
            "一劍當空又飛去，洞庭驚起老龍眠。"
        ],
        "notes": [
            ""
        ],
        "volume": "卷八百五十八",
        "no#": 7
    },
    {
        "title": "紹興道會",
        "author": "呂岩",
        "biography": "",
        "paragraphs": [
            "偶乘青帝出蓬萊，劍戟崢嶸遍九垓。",
            "我在目前人不識，為留一笠莫沉埋。"
        ],
        "notes": [
            ""
        ],
        "volume": "卷八百五十八",
        "no#": 8
    },
    {
        "title": "贈曹先生",
        "author": "呂岩",
        "biography": "",
        "paragraphs": [
            "鶴不西飛龍不行，露幹雲破洞簫清。",
            "少年仙子說閒事，遙隔彩雲聞笑聲。"
        ],
        "notes": [
            ""
        ],
        "volume": "卷八百五十八",
        "no#": 9
    },
    {
        "title": "海上相逢趙同",
        "author": "呂岩",
        "biography": "",
        "paragraphs": [
            "南宮水火吾須濟，北闕夫妻我自媒。",
            "洞裏龍兒嬌郁律，山前童子喜徘徊。"
        ],
        "notes": [
            ""
        ],
        "volume": "卷八百五十八",
        "no#": 10
    },
    {
        "title": "題鳳翔府天慶觀",
        "author": "呂岩",
        "biography": "",
        "paragraphs": [
            "得道年來八百秋，不曾飛劍取人頭。",
            "玉皇未有天符至，且貨烏金混世流。"
        ],
        "notes": [
            ""
        ],
        "volume": "卷八百五十八",
        "no#": 11
    },
    {
        "title": "劍畫此詩於襄陽雪中",
        "author": "呂岩",
        "biography": "",
        "paragraphs": [
            "峴山一夜玉龍寒，鳳林千樹梨花老。",
            "襄陽城裏沒人知，襄陽城外江山好。"
        ],
        "notes": [
            ""
        ],
        "volume": "卷八百五十八",
        "no#": 12
    },
    {
        "title": "洞庭湖君山頌",
        "author": "呂岩",
        "biography": "",
        "paragraphs": [
            "午夜君山玩月回，西鄰小圃碧蓮開。",
            "天香風露蒼華冷，雲在青霄鶴未來。"
        ],
        "notes": [
            ""
        ],
        "volume": "卷八百五十八",
        "no#": 13
    },
    {
        "title": "秦州北山觀留詩",
        "author": "呂岩",
        "biography": "",
        "paragraphs": [
            "石池清水是吾心，剛被桃花影倒沉。",
            "一到邽山宮闕內，銷閑澄慮七弦琴。"
        ],
        "notes": [
            ""
        ],
        "volume": "卷八百五十八",
        "no#": 14
    },
    {
        "title": "題永康酒樓",
        "author": "呂岩",
        "biography": "",
        "paragraphs": [
            "鯨吸鼇吞數百杯，玉山誰起複誰頹。",
            "醒時兩袂天風冷，一朵紅雲海上來。"
        ],
        "notes": [
            ""
        ],
        "volume": "卷八百五十八",
        "no#": 15
    },
    {
        "title": "贈滕宗諒",
        "author": "呂岩",
        "biography": "",
        "paragraphs": [
            "華州回道人，來到岳陽城。別我遊何處，秋空一劍橫。"
        ],
        "notes": [
            ""
        ],
        "volume": "卷八百五十八",
        "no#": 16
    },
    {
        "title": "贈江州太平觀道士",
        "author": "呂岩",
        "biography": "",
        "paragraphs": [
            "落魄薛高士，年高無白髭。雲中閑臥石，山裏冷尋碑。",
            "誇我飲大酒，嫌人說小詩。不知甚麼漢，一任輩流嗤。"
        ],
        "notes": [
            ""
        ],
        "volume": "卷八百五十八",
        "no#": 17
    },
    {
        "title": "宋朝張天覺為相之日有襤縷道人及門求施…留詩於案上雲",
        "author": "呂岩",
        "biography": "",
        "paragraphs": [
            "捏土為香事有因，世間宜假不宜真。",
            "皇朝宰相張天覺，天下雲遊呂洞賓。"
        ],
        "notes": [
            ""
        ],
        "volume": "卷八百五十八",
        "no#": 18
    },
    {
        "title": "贈陳處士",
        "author": "呂岩",
        "biography": "",
        "paragraphs": [
            "青霄一路少人行，休話興亡事不成。金榜因何無姓字，",
            "深謝宋朝明聖主，解書丹詔詔先生。"
        ],
        "notes": [
            ""
        ],
        "volume": "卷八百五十八",
        "no#": 19
    },
    {
        "title": "哭陳先生",
        "author": "呂岩",
        "biography": "",
        "paragraphs": [
            "天網恢恢萬象疏，一身親到華山區。寒雲去後留殘月，",
            "自從遺卻先生後，南北東西少丈夫。"
        ],
        "notes": [
            ""
        ],
        "volume": "卷八百五十八",
        "no#": 20
    },
    {
        "title": "化江南簡寂觀道士侯用晦磨劍",
        "author": "呂岩",
        "biography": "",
        "paragraphs": [
            "欲整鋒鋩敢憚勞，淩晨開匣玉龍嗥。手中氣概冰三尺，",
            "削平浮世不平事，與爾相將上九霄。"
        ],
        "notes": [
            ""
        ],
        "volume": "卷八百五十八",
        "no#": 21
    },
    {
        "title": "熙甯元年八月十九日過湖州東林沈山用石榴…自號回山人",
        "author": "呂岩",
        "biography": "",
        "paragraphs": [
            "西鄰已富憂不足，東老雖貧樂有餘。",
            "白酒釀來緣好客，黃金散盡為收書。"
        ],
        "notes": [
            ""
        ],
        "volume": "卷八百五十八",
        "no#": 22
    },
    {
        "title": "大雲寺茶詩",
        "author": "呂岩",
        "biography": "",
        "paragraphs": [
            "玉蕊一槍稱絕品，僧家造法極功夫。兔毛甌淺香雲白，",
            "幽叢自落溪岩外，不肯移根入上都。"
        ],
        "notes": [
            ""
        ],
        "volume": "卷八百五十八",
        "no#": 23
    },
    {
        "title": "別詩二首",
        "author": "呂岩",
        "biography": "",
        "paragraphs": [
            "無心獨坐轉黃庭，不逐時流入利名。救老只存真一氣，",
            "莫笑老人貧裏樂，十年功滿上三清。",
            "時人受氣稟陰陽，均體乾坤壽命長。為重本宗能壽永，",
            "咫尺昆侖山上玉，幾人知是藥中王。"
        ],
        "notes": [
            ""
        ],
        "volume": "卷八百五十八",
        "no#": 24
    },
    {
        "title": "贈羅浮道士",
        "author": "呂岩",
        "biography": "",
        "paragraphs": [
            "羅浮道士誰同流，草衣木食輕王侯。世間甲子管不得，",
            "飲餘回首話歸路，遙指白雲天際頭。"
        ],
        "notes": [
            ""
        ],
        "volume": "卷八百五十八",
        "no#": 25
    },
    {
        "title": "宿州天慶觀殿門留贈符離道士",
        "author": "呂岩",
        "biography": "",
        "paragraphs": [
            "秋景蕭條葉亂飛，庭松影裏坐移時。",
            "雲迷鶴駕何方去，仙洞朝元失我期。"
        ],
        "notes": [
            ""
        ],
        "volume": "卷八百五十八",
        "no#": 26
    },
    {
        "title": "題黃鶴樓石照",
        "author": "呂岩",
        "biography": "",
        "paragraphs": [
            "黃鶴樓前吹笛時，白蘋紅蓼滿江湄。",
            "衷情欲訴誰能會，惟有清風明月知。"
        ],
        "notes": [
            ""
        ],
        "volume": "卷八百五十八",
        "no#": 27
    },
    {
        "title": "答僧見",
        "author": "呂岩",
        "biography": "",
        "paragraphs": [
            "三千裏外無家客，七百年來雲水身。行滿蓬萊為別館，",
            "積德求師何患少，由來天地不私親。"
        ],
        "notes": [
            ""
        ],
        "volume": "卷八百五十八",
        "no#": 28
    },
    {
        "title": "與潭州智度寺慧覺詩",
        "author": "呂岩",
        "biography": "",
        "paragraphs": [
            "達者推心兼濟物，聖賢傳法不離真。",
            "請師開說西來意，七祖如今未有人。"
        ],
        "notes": [
            ""
        ],
        "volume": "卷八百五十八",
        "no#": 29
    },
    {
        "title": "參黃龍機悟後呈偈",
        "author": "呂岩",
        "biography": "",
        "paragraphs": [
            "棄卻瓢囊摵碎琴，如今不戀□中金。",
            "自從一見黃龍後，始覺從前錯用心。"
        ],
        "notes": [
            ""
        ],
        "volume": "卷八百五十八",
        "no#": 30
    },
    {
        "title": "題僧房絕句",
        "author": "呂岩",
        "biography": "",
        "paragraphs": [
            "唐朝進士，今日神仙。足躡紫霧，卻返洞天。"
        ],
        "notes": [
            ""
        ],
        "volume": "卷八百五十八",
        "no#": 31
    },
    {
        "title": "賜齊州李希遇詩",
        "author": "呂岩",
        "biography": "",
        "paragraphs": [
            "少飲欺心酒，休貪不義財。福因慈善得，禍向巧奸來。"
        ],
        "notes": [
            ""
        ],
        "volume": "卷八百五十八",
        "no#": 32
    },
    {
        "title": "六言",
        "author": "呂岩",
        "biography": "",
        "paragraphs": [
            "春暖群花半開，逍遙石上徘徊。獨攜玉律丹訣，",
            "逢人莫話他事，笑指白雲去來。"
        ],
        "notes": [
            ""
        ],
        "volume": "卷八百五十八",
        "no#": 33
    },
    {
        "title": "明胎息",
        "author": "呂岩",
        "biography": "",
        "paragraphs": [
            "密室靜存神，陰陽重一斤。煉成離女液，咽盡坎男津。",
            "漸變逍遙體，超然自在身。更修功業滿，旌鶴引朝真。"
        ],
        "notes": [
            ""
        ],
        "volume": "卷八百五十八",
        "no#": 34
    },
    {
        "title": "警世",
        "author": "呂岩",
        "biography": "",
        "paragraphs": [
            "二八佳人體似酥，腰間仗劍斬凡夫。",
            "雖然不見人頭落，暗裏教君骨髓枯。"
        ],
        "notes": [
            ""
        ],
        "volume": "卷八百五十八",
        "no#": 35
    },
    {
        "title": "通道",
        "author": "呂岩",
        "biography": "",
        "paragraphs": [
            "通道複通玄，名留四海傳。交親一拄杖，活計兩空拳。",
            "要果逡巡種，思茶逐旋煎。豈知來混世，不久卻回天。"
        ],
        "notes": [
            ""
        ],
        "volume": "卷八百五十八",
        "no#": 36
    },
    {
        "title": "為賈師雄發明古鐵鏡",
        "author": "呂岩",
        "biography": "",
        "paragraphs": [
            "手內青蛇淩白日，洞中仙果豔長春。",
            "須知物外煙霞客，不是塵中磨鏡人。"
        ],
        "notes": [
            ""
        ],
        "volume": "卷八百五十八",
        "no#": 37
    },
    {
        "title": "題全州道士蔣暉壁",
        "author": "呂岩",
        "biography": "",
        "paragraphs": [
            "醉舞高歌海上山，天瓢承露結金丹。",
            "夜深鶴透秋空碧，萬里西風一劍寒。"
        ],
        "notes": [
            ""
        ],
        "volume": "卷八百五十八",
        "no#": 38
    },
    {
        "title": "謁石守道",
        "author": "呂岩",
        "biography": "",
        "paragraphs": [
            "高心休擬鳳池游，朱紱銀章寵已優。",
            "欲待禍來名欲滅，林泉養法預為謀。"
        ],
        "notes": [
            ""
        ],
        "volume": "卷八百五十八",
        "no#": 39
    },
    {
        "title": "題廣陵妓屏二首",
        "author": "呂岩",
        "biography": "",
        "paragraphs": [
            "嫫母西施共此身，可憐老少隔千春。",
            "他年鶴發雞皮媼，今日玉顏花貌人。",
            "花開花落兩悲歡，花與人還事一般。",
            "開在枝間妨客折，落來地上請誰看。"
        ],
        "notes": [
            ""
        ],
        "volume": "卷八百五十八",
        "no#": 40
    },
    {
        "title": "題東都妓館壁",
        "author": "呂岩",
        "biography": "",
        "paragraphs": [
            "一吸鸞笙裂太清，綠衣童子步虛聲。",
            "玉樓喚醒千年夢，碧桃枝上金雞鳴。"
        ],
        "notes": [
            ""
        ],
        "volume": "卷八百五十八",
        "no#": 41
    },
    {
        "title": "崔中舉進士游岳陽遇真人錄沁園春詞詰其姓名…留詩于壁",
        "author": "呂岩",
        "biography": "",
        "paragraphs": [
            "腹內嬰兒養已成，且居廛市暫娛情。",
            "無端措大剛饒舌，卻入白雲深處行。"
        ],
        "notes": [
            ""
        ],
        "volume": "卷八百五十八",
        "no#": 42
    },
    {
        "title": "題詩紫極宮",
        "author": "呂岩",
        "biography": "",
        "paragraphs": [
            "宮門一閑入，臨水憑欄立。無人知我來，朱頂鶴聲急。"
        ],
        "notes": [
            ""
        ],
        "volume": "卷八百五十八",
        "no#": 43
    },
    {
        "title": "閑題",
        "author": "呂岩",
        "biography": "",
        "paragraphs": [
            "獨自行來獨自坐，無限世人不識我。",
            "惟有城南老樹精，分明知道神仙過。"
        ],
        "notes": [
            ""
        ],
        "volume": "卷八百五十八",
        "no#": 44
    },
    {
        "title": "山隱",
        "author": "呂岩",
        "biography": "",
        "paragraphs": [
            "松枯石老水縈回，個裏難教俗客來。",
            "抬眼試看山外景，紛紛風急障黃埃。"
        ],
        "notes": [
            ""
        ],
        "volume": "卷八百五十八",
        "no#": 45
    },
    {
        "title": "絕句",
        "author": "呂岩",
        "biography": "",
        "paragraphs": [
            "息精息氣養精神，精養丹田氣養身。",
            "有人學得這般術，便是長生不死人。",
            "斗笠為帆扇作舟，五湖四海任遨遊。",
            "大千沙界須臾至，石爛松枯經幾秋。",
            "或為道士或為僧，混俗和光別有能。",
            "苦海翻成天上路，毗盧常照百千燈。"
        ],
        "notes": [
            ""
        ],
        "volume": "卷八百五十八",
        "no#": 46
    },
    {
        "title": "勸世",
        "author": "呂岩",
        "biography": "",
        "paragraphs": [
            "一毫之善，與人方便。一毫之惡，勸君莫作。衣食隨緣，",
            "天眼昭昭，報應甚速。諦聽吾言，神欽鬼伏。"
        ],
        "notes": [
            ""
        ],
        "volume": "卷八百五十八",
        "no#": 47
    },
    {
        "title": "窯頭坯歌",
        "author": "呂岩",
        "biography": "",
        "paragraphs": [
            "窯頭坯，隨雨破，只是未曾經水火。若經水火燒成磚，",
            "凡水火，尚成功，堅完萬物誰能同。修行路上多少人，",
            "既不悟，終不悔，死了猶來借精髓。主持正念大艱辛，",
            "執迷不悟修真理，焉知潛合造化功。又不見九江張尚書，",
            "又不見三衢趙樞密，參禪作鬼終不識。修完外體在何邊，",
            "大丈夫，超覺性，了盡空門不為證。伏羲傳道至於今，",
            "坎離即是真常家，見者超凡須入聖。坎是虎，離是龍，",
            "剝而複，否而泰，進退往來定交會。弦而望，明而晦，",
            "餌之千日功便成，金筋玉骨身已輕。此個景象惟自身，",
            "飲凡酒，食膻腥，補養元和沖更盈。自融結，轉光明，",
            "不食方為真絕糧，真氣薰蒸肢體強。既不食，超百億，",
            "到此遂成無漏身，胎息丹田湧真火。老氏自此號嬰兒，",
            "真人出現大神通，從此天仙可相賀。聖賢三教不異門，",
            "學人學人細尋覓，且須研究古金碧。金碧參同不計年，"
        ],
        "notes": [
            ""
        ],
        "volume": "卷八百五十八",
        "no#": 48
    }
]