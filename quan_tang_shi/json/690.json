[
    {
        "title": "夏雨",
        "author": "王駕",
        "biography": "",
        "paragraphs": [
            "非惟消旱暑，且喜救生民。天地如蒸濕，園林似卻春。",
            "洗風清枕簟，換夜失埃塵。又作豐年望，田夫笑向人。"
        ],
        "notes": [
            ""
        ],
        "volume": "卷六百九十",
        "no#": 1
    },
    {
        "title": "古意",
        "author": "王駕",
        "biography": "",
        "paragraphs": [
            "夫戍蕭關妾在吳，西風吹妾妾憂夫。",
            "一行書信千行淚，寒到君邊衣到無。"
        ],
        "notes": [
            ""
        ],
        "volume": "卷六百九十",
        "no#": 2
    },
    {
        "title": "社日",
        "author": "王駕",
        "biography": "",
        "paragraphs": [
            "鵝湖山下稻粱肥，豚柵雞棲半掩扉。",
            "桑柘影斜春社散，家家扶得醉人歸。"
        ],
        "notes": [
            ""
        ],
        "volume": "卷六百九十",
        "no#": 3
    },
    {
        "title": "雨晴",
        "author": "王駕",
        "biography": "",
        "paragraphs": [
            "雨前初見花間蕊，雨後兼無葉裏花。",
            "蛺蝶飛來過牆去，卻疑春色在鄰家。"
        ],
        "notes": [
            ""
        ],
        "volume": "卷六百九十",
        "no#": 4
    },
    {
        "title": "亂後曲江",
        "author": "王駕",
        "biography": "",
        "paragraphs": [
            "憶昔爭遊曲水濱，未春長有探春人。",
            "游春人盡空池在，直至春深不似春。"
        ],
        "notes": [
            ""
        ],
        "volume": "卷六百九十",
        "no#": 5
    },
    {
        "title": "過故友居",
        "author": "王駕",
        "biography": "",
        "paragraphs": [
            "鄰笛寒吹日落初，舊居今已別人居。",
            "亂來兒侄皆分散，惆悵僧房認得書。"
        ],
        "notes": [
            ""
        ],
        "volume": "卷六百九十",
        "no#": 6
    },
    {
        "title": "上裴侍郎",
        "author": "王渙",
        "biography": "",
        "paragraphs": [
            "青衿七十榜三年，建禮含香次第遷。珠彩下連星錯落，",
            "應念銜恩最深者，春來為壽拜尊前。"
        ],
        "notes": [
            ""
        ],
        "volume": "卷六百九十",
        "no#": 7
    },
    {
        "title": "悼亡",
        "author": "王渙",
        "biography": "",
        "paragraphs": [
            "春來得病夏來加，深掩妝窗臥碧紗。為怯暗藏秦女扇，",
            "今日青門葬君處，亂蟬衰草夕陽斜。"
        ],
        "notes": [
            ""
        ],
        "volume": "卷六百九十",
        "no#": 8
    },
    {
        "title": "惆悵詩十二首",
        "author": "王渙",
        "biography": "",
        "paragraphs": [
            "八蠶薄絮鴛鴦綺，半夜佳期並枕眠。",
            "鐘動紅娘喚歸去，對人勻淚拾金鈿。",
            "李夫人病已經秋，漢武看來不舉頭。",
            "得所濃華銷歇盡，楚魂湘血一生休。",
            "謝家池館花籠月，蕭寺房廊竹颭風。",
            "夜半酒醒憑檻立，所思多在別離中。",
            "隋師戰艦欲亡陳，國破應難保此身。",
            "訣別徐郎淚如雨，鏡鸞分後屬何人。",
            "七夕瓊筵隨事陳，兼花連蒂共傷神。",
            "蜀王殿裏三更月，不見驪山私語人。",
            "夜寒春病不勝懷，玉瘦花啼萬事乖。",
            "薄幸檀郎斷芳信，驚嗟猶夢合歡鞋。",
            "嗚咽離聲管吹秋，妾身今日為君休。",
            "齊奴不說平生事，忍看花枝謝玉樓。",
            "青絲一綹墮雲鬟，金剪刀鳴不忍看。",
            "持謝君王寄幽怨，可能從此住人間。",
            "陳宮興廢事難期，三閣空餘綠草基。",
            "狎客淪亡麗華死，他年江令獨來時。",
            "晨肇重來路已迷，碧桃花謝武陵溪。",
            "仙山目斷無尋處，流水潺湲日漸西。",
            "少卿降北子卿還，朔野離觴慘別顏。",
            "卻到茂陵唯一慟，節毛零落鬢毛斑。",
            "夢裏分明入漢宮，覺來燈背錦屏空。",
            "紫台月落關山曉，腸斷君恩信畫工。"
        ],
        "notes": [
            ""
        ],
        "volume": "卷六百九十",
        "no#": 9
    },
    {
        "title": "江上雨",
        "author": "戴司顏",
        "biography": "",
        "paragraphs": [
            "非不欲前去，此情非自由。星辰照何處，風雨送涼秋。",
            "寒鎖空江夢，聲隨黃葉愁。蕭蕭猶未已，早晚去蘋洲。"
        ],
        "notes": [
            ""
        ],
        "volume": "卷六百九十",
        "no#": 10
    },
    {
        "title": "塞上",
        "author": "戴司顏",
        "biography": "",
        "paragraphs": [
            "空跡晝蒼茫，沙腥古戰場。逢春多霰雪，生計在牛羊。",
            "冷角吹鄉淚，幹榆落夢床。從來山水客，誰謂到漁陽。"
        ],
        "notes": [
            ""
        ],
        "volume": "卷六百九十",
        "no#": 11
    },
    {
        "title": "句",
        "author": "戴司顏",
        "biography": "",
        "paragraphs": [
            "遠來朝鳳闕，歸去戀元侯。"
        ],
        "notes": [
            ""
        ],
        "volume": "卷六百九十",
        "no#": 12
    },
    {
        "title": "投謝錢武肅",
        "author": "吳仁璧",
        "biography": "",
        "paragraphs": [
            "東門上相好知音，數盡台前郭隗金。累重雖然容食椹，",
            "十裏溪光一山月，可堪從此負歸心。"
        ],
        "notes": [
            ""
        ],
        "volume": "卷六百九十",
        "no#": 13
    },
    {
        "title": "客路",
        "author": "吳仁璧",
        "biography": "",
        "paragraphs": [
            "人寰急景如波委，客路浮雲似蓋輕。",
            "回首故山天外碧，十年無計卻歸耕。"
        ],
        "notes": [
            ""
        ],
        "volume": "卷六百九十",
        "no#": 14
    },
    {
        "title": "南徐題友人郊居",
        "author": "吳仁璧",
        "biography": "",
        "paragraphs": [
            "門前樵徑連江寺，岸下漁磯系海槎。",
            "待到秋深好時節，與君長醉隱侯家。"
        ],
        "notes": [
            ""
        ],
        "volume": "卷六百九十",
        "no#": 15
    },
    {
        "title": "讀度人經寄鄭仁表",
        "author": "吳仁璧",
        "biography": "",
        "paragraphs": [
            "身雖一旦塵中老，名擬三清會裏題。",
            "二午九齋餘日在，請君相伴醉如泥。"
        ],
        "notes": [
            ""
        ],
        "volume": "卷六百九十",
        "no#": 16
    },
    {
        "title": "秋日聽僧彈琴",
        "author": "吳仁璧",
        "biography": "",
        "paragraphs": [
            "金徽玉軫韻泠然，言下浮生指下泉。",
            "恰稱秋風西北起，一時吹入碧湘煙。"
        ],
        "notes": [
            ""
        ],
        "volume": "卷六百九十",
        "no#": 17
    },
    {
        "title": "賈誼",
        "author": "吳仁璧",
        "biography": "",
        "paragraphs": [
            "扶持一疏滿遺編，漢陛前頭正少年。",
            "誰道恃才輕絳灌，卻將惆悵吊湘川。"
        ],
        "notes": [
            ""
        ],
        "volume": "卷六百九十",
        "no#": 18
    },
    {
        "title": "春雪",
        "author": "吳仁璧",
        "biography": "",
        "paragraphs": [
            "雪霽凝光入坐寒，天明猶自臥袁安。",
            "貂裘穿後鶴氅敝，自此風流不足看。"
        ],
        "notes": [
            ""
        ],
        "volume": "卷六百九十",
        "no#": 19
    },
    {
        "title": "衰柳",
        "author": "吳仁璧",
        "biography": "",
        "paragraphs": [
            "金風漸利露珠團，廣陌長堤黛色殘。",
            "水殿狂游隋煬帝，一千餘裏可堪看。"
        ],
        "notes": [
            ""
        ],
        "volume": "卷六百九十",
        "no#": 20
    },
    {
        "title": "鳳仙花",
        "author": "吳仁璧",
        "biography": "",
        "paragraphs": [
            "香紅嫩綠正開時，冷蝶饑蜂兩不知。",
            "此際最宜何處看，朝陽初上碧梧枝。"
        ],
        "notes": [
            ""
        ],
        "volume": "卷六百九十",
        "no#": 21
    },
    {
        "title": "金錢花",
        "author": "吳仁璧",
        "biography": "",
        "paragraphs": [
            "淺絳濃香幾朵勻，日熔金鑄萬家新。",
            "堪疑劉寵遺芳在，不許山陰父老貧。"
        ],
        "notes": [
            ""
        ],
        "volume": "卷六百九十",
        "no#": 22
    },
    {
        "title": "錢塘鶴",
        "author": "吳仁璧",
        "biography": "",
        "paragraphs": [
            "人間路靄青天半，鼇岫雲生碧海涯。",
            "雖抱雕籠密扃鑰，可能長在叔倫家。"
        ],
        "notes": [
            ""
        ],
        "volume": "卷六百九十",
        "no#": 23
    },
    {
        "title": "句",
        "author": "吳仁璧",
        "biography": "",
        "paragraphs": [
            "為惜苔錢妨換砌，因憐山色旋開尊。",
            "高閣煙霞禪客睡，滿城塵土世人忙。",
            "五龍金角向星斗，三洞玉音愁鬼神。",
            "蒲草薄裁連蒂白，胭脂濃染半葩紅。（題鶯粟花，"
        ],
        "notes": [
            ""
        ],
        "volume": "卷六百九十",
        "no#": 24
    },
    {
        "title": "奉試麥壟多秀色",
        "author": "汪極",
        "biography": "",
        "paragraphs": [
            "南陌生岐穗，農家樂事多。塍畦交茂綠，苗實際清和。",
            "日布玲瓏影，風翻浩蕩波。來牟知帝力，含哺有衢歌。"
        ],
        "notes": [
            ""
        ],
        "volume": "卷六百九十",
        "no#": 25
    },
    {
        "title": "下第戲狀元崔昭緯",
        "author": "張曙1",
        "biography": "",
        "paragraphs": [
            "千里江山陪驥尾，五更風水失龍鱗。",
            "昨夜浣花溪上雨，綠楊芳草為何人。"
        ],
        "notes": [
            ""
        ],
        "volume": "卷六百九十",
        "no#": 26
    },
    {
        "title": "贈天臺王處士",
        "author": "林嵩",
        "biography": "",
        "paragraphs": [
            "深隱天臺不記秋，琴台長別一何愁。茶煙岩外雲初起，",
            "赤城不掩高宗夢，寧久懸冠枕瀑流。"
        ],
        "notes": [
            ""
        ],
        "volume": "卷六百九十",
        "no#": 27
    }
]