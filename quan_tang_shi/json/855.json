[
    {
        "title": "山居",
        "author": "鄭遨",
        "biography": "",
        "paragraphs": [
            "悶見有人尋，移庵更入深。落花流澗水，明月照松林。",
            "醉勸頭陀酒，閑教孺子吟。身同雲外鶴，斷得世塵侵。",
            "冥心棲太室，散發浸流泉。采柏時逢麝，看雲忽見山。",
            "夏狂沖雨戲，春醉戴花眠。絕頂登雲望，東都一點煙。",
            "不求朝野知，臥見歲華移。采藥歸侵夜，聽松飯過時。",
            "荷竿尋水釣，背局上岩棋。祭廟人來說，中原正亂離。"
        ],
        "notes": [
            ""
        ],
        "volume": "卷八百五十五",
        "no#": 1
    },
    {
        "title": "茶詩",
        "author": "鄭遨",
        "biography": "",
        "paragraphs": [
            "嫩芽香且靈，吾謂草中英。夜臼和煙搗，寒爐對雪烹。",
            "惟憂碧粉散，常見綠花生。最是堪珍重，能令睡思清。"
        ],
        "notes": [
            ""
        ],
        "volume": "卷八百五十五",
        "no#": 2
    },
    {
        "title": "哭張道古",
        "author": "鄭遨",
        "biography": "",
        "paragraphs": [
            "曾陳章疏忤昭皇，撲落西南事可傷。豈使諫臣終屈辱，",
            "誰是後來修史者，言君力死正頹綱。"
        ],
        "notes": [
            ""
        ],
        "volume": "卷八百五十五",
        "no#": 3
    },
    {
        "title": "富貴曲",
        "author": "鄭遨",
        "biography": "",
        "paragraphs": [
            "美人梳洗時，滿頭間珠翠。豈知兩片雲，戴卻數鄉稅。"
        ],
        "notes": [
            ""
        ],
        "volume": "卷八百五十五",
        "no#": 4
    },
    {
        "title": "傷農",
        "author": "鄭遨",
        "biography": "",
        "paragraphs": [
            "一粒紅稻飯，幾滴牛頷血。珊瑚枝下人，銜杯吐不歇。"
        ],
        "notes": [
            ""
        ],
        "volume": "卷八百五十五",
        "no#": 5
    },
    {
        "title": "詠西施",
        "author": "鄭遨",
        "biography": "",
        "paragraphs": [
            "素面已雲妖，更著花鈿飾。臉橫一寸波，浸破吳王國。"
        ],
        "notes": [
            ""
        ],
        "volume": "卷八百五十五",
        "no#": 6
    },
    {
        "title": "思山詠",
        "author": "鄭遨",
        "biography": "",
        "paragraphs": [
            "因賣丹砂下白雲，鹿裘惟惹九衢塵。",
            "不如將耳入山去，萬是千非愁殺人。"
        ],
        "notes": [
            ""
        ],
        "volume": "卷八百五十五",
        "no#": 7
    },
    {
        "title": "招友人游春",
        "author": "鄭遨",
        "biography": "",
        "paragraphs": [
            "難把長繩系日烏，芳時偷取醉工夫。",
            "任堆金璧磨星斗，買得花枝不老無。"
        ],
        "notes": [
            ""
        ],
        "volume": "卷八百五十五",
        "no#": 8
    },
    {
        "title": "宿洞庭",
        "author": "鄭遨",
        "biography": "",
        "paragraphs": [
            "月到君山酒半醒，朗吟疑有水仙聽。",
            "無人識我真閒事，贏得高秋看洞庭。"
        ],
        "notes": [
            ""
        ],
        "volume": "卷八百五十五",
        "no#": 9
    },
    {
        "title": "題病僧寮",
        "author": "鄭遨",
        "biography": "",
        "paragraphs": [
            "佛前香印廢晨燒，金錫當門照寂寥。",
            "童子不知師病困，報風吹折好芭蕉。"
        ],
        "notes": [
            ""
        ],
        "volume": "卷八百五十五",
        "no#": 10
    },
    {
        "title": "題霍山秦尊師",
        "author": "鄭遨",
        "biography": "",
        "paragraphs": [
            "老鶴玄猿伴采芝，有時長歎獨移時。",
            "翠娥紅粉渾如劍，殺盡世人人不知。"
        ],
        "notes": [
            ""
        ],
        "volume": "卷八百五十五",
        "no#": 11
    },
    {
        "title": "偶題",
        "author": "鄭遨",
        "biography": "",
        "paragraphs": [
            "似鶴如雲一個身，不憂家國不憂貧。",
            "擬將枕上日高睡，賣與世間榮貴人。",
            "帆力劈開滄海浪，馬蹄踏破亂山青。",
            "浮名浮利濃於酒，醉得人心死不醒。"
        ],
        "notes": [
            ""
        ],
        "volume": "卷八百五十五",
        "no#": 12
    },
    {
        "title": "景福中作",
        "author": "鄭遨",
        "biography": "",
        "paragraphs": [
            "悶見戈鋋匝四溟，恨無奇策救生靈。",
            "如何飲酒得長醉，直到太平時節醒。"
        ],
        "notes": [
            ""
        ],
        "volume": "卷八百五十五",
        "no#": 13
    },
    {
        "title": "題中條靜觀",
        "author": "鄭遨",
        "biography": "",
        "paragraphs": [
            "松頂留衣上玉霄，永傳異跡在中條。",
            "不知揖遍諸仙否，欲請還丹問昨宵。"
        ],
        "notes": [
            ""
        ],
        "volume": "卷八百五十五",
        "no#": 14
    },
    {
        "title": "送臥雲道士",
        "author": "虞有賢",
        "biography": "",
        "paragraphs": [
            "臥雲道士來相辭，相辭倏忽何所之。紫閣春深煙靄靄，",
            "冥鴻一見傷弓翼，高飛輾轉心無疑。滿酌數杯酒，"
        ],
        "notes": [
            ""
        ],
        "volume": "卷八百五十五",
        "no#": 15
    },
    {
        "title": "示守庚申眾",
        "author": "程紫霄",
        "biography": "",
        "paragraphs": [
            "不守庚申亦不疑，此心常與道相依。",
            "玉皇已自知行止，任汝三彭說是非。"
        ],
        "notes": [
            ""
        ],
        "volume": "卷八百五十五",
        "no#": 16
    },
    {
        "title": "蘭溪靈瑞觀",
        "author": "舒道紀",
        "biography": "",
        "paragraphs": [
            "澄心坐清境，虛白生林端。夜靜笑聲出，月明松影寒。",
            "絳霞封藥灶，碧竇濺齋壇。海樹幾回老，先生棋未殘。"
        ],
        "notes": [
            ""
        ],
        "volume": "卷八百五十五",
        "no#": 17
    },
    {
        "title": "題赤松宮",
        "author": "舒道紀",
        "biography": "",
        "paragraphs": [
            "松老赤松原，松間廟宛然。人皆有兄弟，誰得共神仙。",
            "雙鶴沖天去，群羊化石眠。至今丹井水，香滿北山邊。"
        ],
        "notes": [
            ""
        ],
        "volume": "卷八百五十五",
        "no#": 18
    },
    {
        "title": "參同契明鏡圖訣詩二首",
        "author": "彭曉",
        "biography": "",
        "paragraphs": [
            "造化潛施跡莫窮，簇成真訣指蒙童。三篇秘列八環內，",
            "同人好道宜精究，究得長生路便通。",
            "至道希夷妙且深，燒丹先認大還心。日爻陰耦生真汞，",
            "兩端指的鉛金祖，莫向諸般取次尋。"
        ],
        "notes": [
            ""
        ],
        "volume": "卷八百五十五",
        "no#": 19
    },
    {
        "title": "題柳公權書度人經後",
        "author": "魚又玄",
        "biography": "",
        "paragraphs": [
            "臥雲道士來相辭，相辭倏忽何所之。紫閣當春凝煙靄，",
            "冥鴻複見傷弓翼，高飛輾轉心無疑。滿瀉數杯酒，"
        ],
        "notes": [
            ""
        ],
        "volume": "卷八百五十五",
        "no#": 20
    }
]