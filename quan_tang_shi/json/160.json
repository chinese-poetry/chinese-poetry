[
    {
        "title": "和張丞相春朝對雪",
        "author": "孟浩然",
        "biography": "",
        "paragraphs": [
            "迎氣當春至，承恩喜雪來。潤從河漢下，花逼豔陽開。",
            "不睹豐年瑞，焉知燮理才。撒鹽如可擬，願糝和羹梅。"
        ],
        "notes": [
            ""
        ],
        "volume": "卷一百六十",
        "no#": 1
    },
    {
        "title": "和張明府登鹿門作",
        "author": "孟浩然",
        "biography": "",
        "paragraphs": [
            "忽示登高作，能寬旅寓情。弦歌既多暇，山水思微清。",
            "草得風光動，虹因雨氣成。謬承巴里和，非敢應同聲。"
        ],
        "notes": [
            ""
        ],
        "volume": "卷一百六十",
        "no#": 2
    },
    {
        "title": "和張二自穰縣還途中遇雪",
        "author": "孟浩然",
        "biography": "",
        "paragraphs": [
            "風吹沙海雪，漸作柳園春。宛轉隨香騎，輕盈伴玉人。",
            "歌疑郢中客，態比洛川神。今日南歸楚，雙飛似入秦。"
        ],
        "notes": [
            ""
        ],
        "volume": "卷一百六十",
        "no#": 3
    },
    {
        "title": "和賈主簿弁九日登峴山",
        "author": "孟浩然",
        "biography": "",
        "paragraphs": [
            "楚萬重陽日，群公賞宴來。共乘休沐暇，同醉菊花杯。",
            "逸思高秋發，歡情落景催。國人咸寡和，遙愧洛陽才。"
        ],
        "notes": [
            ""
        ],
        "volume": "卷一百六十",
        "no#": 4
    },
    {
        "title": "望洞庭湖，贈張丞相",
        "author": "孟浩然",
        "biography": "",
        "paragraphs": [
            "八月湖水平，涵虛混太清。氣蒸雲夢澤，波撼岳陽城。",
            "欲濟無舟楫，端居恥聖明。坐觀垂釣者，空有羨魚情。"
        ],
        "notes": [
            ""
        ],
        "volume": "卷一百六十",
        "no#": 5
    },
    {
        "title": "贈道士參寥",
        "author": "孟浩然",
        "biography": "",
        "paragraphs": [
            "蜀琴久不弄，玉匣細塵生。絲脆弦將斷，金徽色尚榮。",
            "知音徒自惜，聾俗本相輕。不遇鐘期聽，誰知鸞鳳聲。"
        ],
        "notes": [
            ""
        ],
        "volume": "卷一百六十",
        "no#": 6
    },
    {
        "title": "京還贈張維",
        "author": "孟浩然",
        "biography": "",
        "paragraphs": [
            "拂衣何處去，高枕南山南。欲徇五鬥祿，其如七不堪。",
            "早朝非晚起，束帶異抽簪。因向智者說，游魚思舊潭。"
        ],
        "notes": [
            ""
        ],
        "volume": "卷一百六十",
        "no#": 7
    },
    {
        "title": "題李十四莊，兼贈綦毋校書",
        "author": "孟浩然",
        "biography": "",
        "paragraphs": [
            "聞君息陰地，東郭柳林間。左右瀍澗水，門庭緱氏山。",
            "抱琴來取醉，垂釣坐乘閑。歸客莫相待，尋源殊未還。"
        ],
        "notes": [
            ""
        ],
        "volume": "卷一百六十",
        "no#": 8
    },
    {
        "title": "九日龍沙作，寄劉大昚虛",
        "author": "孟浩然",
        "biography": "",
        "paragraphs": [
            "龍沙豫章北，九日掛帆過。風俗因時見，湖山發興多。",
            "客中誰送酒，棹裏自成歌。歌竟乘流去，滔滔任夕波。"
        ],
        "notes": [
            ""
        ],
        "volume": "卷一百六十",
        "no#": 9
    },
    {
        "title": "寄趙正字",
        "author": "孟浩然",
        "biography": "",
        "paragraphs": [
            "正字芸香閣，幽人竹素園。經過宛如昨，歸臥寂無喧。",
            "高鳥能擇木，羝羊漫觸藩。物情今已見，從此願忘言。"
        ],
        "notes": [
            ""
        ],
        "volume": "卷一百六十",
        "no#": 10
    },
    {
        "title": "洞庭湖寄閻九",
        "author": "孟浩然",
        "biography": "",
        "paragraphs": [
            "洞庭秋正闊，餘欲泛歸船。莫辨荊吳地，唯餘水共天。",
            "渺彌江樹沒，合遝海潮連。遲爾為舟楫，相將濟巨川。"
        ],
        "notes": [
            ""
        ],
        "volume": "卷一百六十",
        "no#": 11
    },
    {
        "title": "秦中感秋，寄遠上人",
        "author": "孟浩然",
        "biography": "",
        "paragraphs": [
            "一丘常欲臥，三徑苦無資。北土非吾願，東林懷我師。",
            "黃金然桂盡，壯志逐年衰。日夕涼風至，聞蟬但益悲。"
        ],
        "notes": [
            ""
        ],
        "volume": "卷一百六十",
        "no#": 12
    },
    {
        "title": "宿永嘉江，寄山陰崔少府國輔",
        "author": "孟浩然",
        "biography": "",
        "paragraphs": [
            "我行窮水國，君使入京華。相去日千里，孤帆天一涯。",
            "臥聞海潮至，起視江月斜。借問同舟客，何時到永嘉。"
        ],
        "notes": [
            ""
        ],
        "volume": "卷一百六十",
        "no#": 13
    },
    {
        "title": "上巳洛中寄王九迥",
        "author": "孟浩然",
        "biography": "",
        "paragraphs": [
            "卜洛成周地，浮杯上巳筵。鬥雞寒食下，走馬射堂前。",
            "垂柳金堤合，平沙翠幕連。不知王逸少，何處會群賢。"
        ],
        "notes": [
            ""
        ],
        "volume": "卷一百六十",
        "no#": 14
    },
    {
        "title": "聞裴侍禦朏自襄州司戶除豫州司戶，因以投寄",
        "author": "孟浩然",
        "biography": "",
        "paragraphs": [
            "故人荊府掾，尚有柏台威。移職自樊衍，芳聲聞帝畿。",
            "昔余臥林巷，載酒過柴扉。松菊無時賞，鄉園欲懶歸。"
        ],
        "notes": [
            ""
        ],
        "volume": "卷一百六十",
        "no#": 15
    },
    {
        "title": "江上寄山陰崔少府國輔",
        "author": "孟浩然",
        "biography": "",
        "paragraphs": [
            "春堤楊柳發，憶與故人期。草木本無意，榮枯自有時。",
            "山陰定遠近，江上日相思。不及蘭亭會，空吟祓禊詩。"
        ],
        "notes": [
            ""
        ],
        "volume": "卷一百六十",
        "no#": 16
    },
    {
        "title": "夜泊廬江，聞故人在東寺，以詩寄之",
        "author": "孟浩然",
        "biography": "",
        "paragraphs": [
            "江路經廬阜，松門入虎溪。聞君尋寂樂，清夜宿招提。",
            "石鏡山精怯，禪枝怖鴿棲。一燈如悟道，為照客心迷。"
        ],
        "notes": [
            ""
        ],
        "volume": "卷一百六十",
        "no#": 17
    },
    {
        "title": "宿桐廬江，寄廣陵舊游",
        "author": "孟浩然",
        "biography": "",
        "paragraphs": [
            "山暝聞猿愁，滄江急夜流。風鳴兩岸葉，月照一孤舟。",
            "建德非吾土，維揚憶舊遊。還將兩行淚，遙寄海西頭。"
        ],
        "notes": [
            ""
        ],
        "volume": "卷一百六十",
        "no#": 18
    },
    {
        "title": "南還舟中寄袁太祝",
        "author": "孟浩然",
        "biography": "",
        "paragraphs": [
            "沿溯非便習，風波厭苦辛。忽聞遷穀鳥，來報五陵春。",
            "嶺北回征帆，巴東問故人。桃源何處是，遊子正迷津。"
        ],
        "notes": [
            ""
        ],
        "volume": "卷一百六十",
        "no#": 19
    },
    {
        "title": "東陂遇雨，率爾貽謝南池",
        "author": "孟浩然",
        "biography": "",
        "paragraphs": [
            "田家春事起，丁壯就東陂。殷殷雷聲作，森森雨足垂。",
            "海虹晴始見，河柳潤初移。予意在耕鑿，因君問土宜。"
        ],
        "notes": [
            ""
        ],
        "volume": "卷一百六十",
        "no#": 20
    },
    {
        "title": "行至汝墳寄盧征君",
        "author": "孟浩然",
        "biography": "",
        "paragraphs": [
            "行乏憩予駕，依然見汝墳。洛川方罷雪，嵩嶂有殘雲。",
            "曳曳半空裏，明明五色分。聊題一時興，因寄盧征君。"
        ],
        "notes": [
            ""
        ],
        "volume": "卷一百六十",
        "no#": 21
    },
    {
        "title": "寄天臺道士",
        "author": "孟浩然",
        "biography": "",
        "paragraphs": [
            "海上求仙客，三山望幾時。焚香宿華頂，裛露采靈芝。",
            "屢躡莓苔滑，將尋汗漫期。倘因松子去，長與世人辭。"
        ],
        "notes": [
            ""
        ],
        "volume": "卷一百六十",
        "no#": 22
    },
    {
        "title": "唐城館中早發，寄楊使君",
        "author": "孟浩然",
        "biography": "",
        "paragraphs": [
            "犯霜驅曉駕，數裏見唐城。旅館歸心逼，荒村客思盈。",
            "訪人留後信，策蹇赴前程。欲識離魂斷，長空聽雁聲。"
        ],
        "notes": [
            ""
        ],
        "volume": "卷一百六十",
        "no#": 23
    },
    {
        "title": "澗南即事，貽皎上人",
        "author": "孟浩然",
        "biography": "",
        "paragraphs": [
            "弊廬在郭外，素產惟田園。左右林野曠，不聞朝市喧。",
            "釣竿垂北澗，樵唱入南軒。書取幽棲事，將尋靜者論。"
        ],
        "notes": [
            ""
        ],
        "volume": "卷一百六十",
        "no#": 24
    },
    {
        "title": "重酬李少府見贈",
        "author": "孟浩然",
        "biography": "",
        "paragraphs": [
            "養疾衡簷下，由來浩氣真。五行將禁火，十步任尋春。",
            "致敬惟桑梓，邀歡即主人。回看後凋色，青翠有松筠。"
        ],
        "notes": [
            ""
        ],
        "volume": "卷一百六十",
        "no#": 25
    },
    {
        "title": "九日懷襄陽",
        "author": "孟浩然",
        "biography": "",
        "paragraphs": [
            "去國似如昨，倏然經杪秋。峴山不可見，風景令人愁。",
            "誰采籬下菊，應閑池上樓。宜城多美酒，歸與葛強遊。"
        ],
        "notes": [
            ""
        ],
        "volume": "卷一百六十",
        "no#": 26
    },
    {
        "title": "初出關旅亭夜坐，懷王大校書",
        "author": "孟浩然",
        "biography": "",
        "paragraphs": [
            "向夕槐煙起，蔥蘢池館曛。客中無偶坐，關外惜離群。",
            "燭至螢光滅，荷枯雨滴聞。永懷芸閣友，寂寞滯揚雲。"
        ],
        "notes": [
            ""
        ],
        "volume": "卷一百六十",
        "no#": 27
    },
    {
        "title": "人日登南陽驛門亭子，懷漢川諸友",
        "author": "孟浩然",
        "biography": "",
        "paragraphs": [
            "朝來登陟處，不似豔陽時。異縣殊風物，羈懷多所思。",
            "剪花驚歲早，看柳訝春遲。未有南飛雁，裁書欲寄誰。"
        ],
        "notes": [
            ""
        ],
        "volume": "卷一百六十",
        "no#": 28
    },
    {
        "title": "早寒江上有懷",
        "author": "孟浩然",
        "biography": "",
        "paragraphs": [
            "木落雁南度，北風江上寒。我家襄水上，遙隔楚雲端。",
            "鄉淚客中盡，孤帆天際看。迷津欲有問，平海夕漫漫。"
        ],
        "notes": [
            ""
        ],
        "volume": "卷一百六十",
        "no#": 29
    },
    {
        "title": "閑園懷蘇子",
        "author": "孟浩然",
        "biography": "",
        "paragraphs": [
            "林園雖少事，幽獨自多違。向夕開簾坐，庭陰落景微。",
            "鳥過煙樹宿，螢傍水軒飛。感念同懷子，京華去不歸。"
        ],
        "notes": [
            ""
        ],
        "volume": "卷一百六十",
        "no#": 30
    },
    {
        "title": "同盧明府餞張郎中除義王府司馬，海園作",
        "author": "孟浩然",
        "biography": "",
        "paragraphs": [
            "上國山河列，賢王邸第開。故人分職去，潘令寵行來。",
            "冠蓋趨梁苑，江湘失楚材。豫愁軒騎動，賓客散池台。"
        ],
        "notes": [
            ""
        ],
        "volume": "卷一百六十",
        "no#": 31
    },
    {
        "title": "送張子容進士赴舉",
        "author": "孟浩然",
        "biography": "",
        "paragraphs": [
            "夕曛山照滅，送客出柴門。惆悵野中別，殷勤岐路言。",
            "茂林予偃息，喬木爾飛翻。無使穀風誚，須令友道存。"
        ],
        "notes": [
            ""
        ],
        "volume": "卷一百六十",
        "no#": 32
    },
    {
        "title": "送張參明經舉，兼向涇州覲省",
        "author": "孟浩然",
        "biography": "",
        "paragraphs": [
            "十五彩衣年，承歡慈母前。孝廉因歲貢，懷橘向秦川。",
            "四座推文舉，中郎許仲宣。泛舟江上別，誰不仰神仙。"
        ],
        "notes": [
            ""
        ],
        "volume": "卷一百六十",
        "no#": 33
    },
    {
        "title": "送張祥之房陵",
        "author": "孟浩然",
        "biography": "",
        "paragraphs": [
            "我家南渡頭，慣習野人舟。日夕弄清淺，林湍逆上流。",
            "山河據形勝，天地生豪酋。君意在利往，知音期自投。"
        ],
        "notes": [
            ""
        ],
        "volume": "卷一百六十",
        "no#": 34
    },
    {
        "title": "送吳宣從事",
        "author": "孟浩然",
        "biography": "",
        "paragraphs": [
            "才有幕中士，甯無塞上勳。漢兵將滅虜，王粲始從軍。",
            "旌旆邊庭去，山川地脈分。平生一匕首，感激贈夫君。"
        ],
        "notes": [
            ""
        ],
        "volume": "卷一百六十",
        "no#": 35
    },
    {
        "title": "送桓子之郢成禮",
        "author": "孟浩然",
        "biography": "",
        "paragraphs": [
            "聞君馳彩騎，躞蹀指南荊。為結潘楊好，言過鄢郢城。",
            "摽梅詩有贈，羔雁禮將行。今夜神仙女，應來感夢情。"
        ],
        "notes": [
            ""
        ],
        "volume": "卷一百六十",
        "no#": 36
    },
    {
        "title": "留別王侍禦維",
        "author": "孟浩然",
        "biography": "",
        "paragraphs": [
            "寂寂竟何待，朝朝空自歸。欲尋芳草去，惜與故人違。",
            "當路誰相假，知音世所稀。只應守索寞，還掩故園扉。"
        ],
        "notes": [
            ""
        ],
        "volume": "卷一百六十",
        "no#": 37
    },
    {
        "title": "早春潤州送從弟還鄉",
        "author": "孟浩然",
        "biography": "",
        "paragraphs": [
            "兄弟游吳國，庭闈戀楚關。已多新歲感，更餞白眉還。",
            "歸泛西江水，離筵北固山。鄉園欲有贈，梅柳著先攀。"
        ],
        "notes": [
            ""
        ],
        "volume": "卷一百六十",
        "no#": 38
    },
    {
        "title": "峴山餞房管、崔宗之",
        "author": "孟浩然",
        "biography": "",
        "paragraphs": [
            "貴賤平生隔，軒車是日來。青陽一覯止，雲路豁然開。",
            "祖道衣冠列，分亭驛騎催。方期九日聚，還待二星回。"
        ],
        "notes": [
            ""
        ],
        "volume": "卷一百六十",
        "no#": 39
    },
    {
        "title": "送謝錄事之越",
        "author": "孟浩然",
        "biography": "",
        "paragraphs": [
            "清旦江天迥，涼風西北吹。白雲向吳會，征帆亦相隨。",
            "想到耶溪日，應探禹穴奇。仙書倘相示，予在此山陲。"
        ],
        "notes": [
            ""
        ],
        "volume": "卷一百六十",
        "no#": 40
    },
    {
        "title": "洛中送奚三還揚州",
        "author": "孟浩然",
        "biography": "",
        "paragraphs": [
            "水國無邊際，舟行共使風。羨君從此去，朝夕見鄉中。",
            "予亦離家久，南歸恨不同。音書若有問，江上會相逢。"
        ],
        "notes": [
            ""
        ],
        "volume": "卷一百六十",
        "no#": 41
    },
    {
        "title": "送告八從軍",
        "author": "孟浩然",
        "biography": "",
        "paragraphs": [
            "男兒一片氣，何必五車書。好勇方過我，多才便起予。",
            "運籌將入幕，養拙就閒居。正待功名遂，從君繼兩疏。"
        ],
        "notes": [
            ""
        ],
        "volume": "卷一百六十",
        "no#": 42
    },
    {
        "title": "送元公之鄂渚，尋觀主張驂鸞",
        "author": "孟浩然",
        "biography": "",
        "paragraphs": [
            "桃花春水漲，之子忽乘流。峴首辭蛟浦，江中問鶴樓。",
            "贈君青竹杖，送爾白蘋洲。應是神仙子，相期汗漫遊。"
        ],
        "notes": [
            ""
        ],
        "volume": "卷一百六十",
        "no#": 43
    },
    {
        "title": "送王五昆季省覲",
        "author": "孟浩然",
        "biography": "",
        "paragraphs": [
            "公子戀庭闈，勞歌涉海涯。水乘舟楫去，親望老萊歸。",
            "斜日催烏鳥，清江照彩衣。平生急難意，遙仰鶺鴒飛。"
        ],
        "notes": [
            ""
        ],
        "volume": "卷一百六十",
        "no#": 44
    },
    {
        "title": "送崔遏",
        "author": "孟浩然",
        "biography": "",
        "paragraphs": [
            "片玉來誇楚，治中作主人。江山增潤色，詞賦動陽春。",
            "別館當虛敞，離情任吐伸。因聲兩京舊，誰念臥漳濱。"
        ],
        "notes": [
            ""
        ],
        "volume": "卷一百六十",
        "no#": 45
    },
    {
        "title": "送盧少府使入秦",
        "author": "孟浩然",
        "biography": "",
        "paragraphs": [
            "楚關望秦國，相去千里餘。州縣勤王事，山河轉使車。",
            "祖筵江上列，離恨別前書。願及芳年賞，嬌鶯二月初。"
        ],
        "notes": [
            ""
        ],
        "volume": "卷一百六十",
        "no#": 46
    },
    {
        "title": "送袁十嶺南尋弟",
        "author": "孟浩然",
        "biography": "",
        "paragraphs": [
            "早聞牛渚詠，今見鶺鴒心。羽翼嗟零落，悲鳴別故林。",
            "蒼梧白雲遠，煙水洞庭深。萬里獨飛去，南風遲爾音。"
        ],
        "notes": [
            ""
        ],
        "volume": "卷一百六十",
        "no#": 47
    },
    {
        "title": "永嘉別張子容",
        "author": "孟浩然",
        "biography": "",
        "paragraphs": [
            "舊國余歸楚，新年子北征。掛帆愁海路，分手戀朋情。",
            "日夕故園意，汀洲春草生。何時一杯酒，重與季鷹傾。"
        ],
        "notes": [
            ""
        ],
        "volume": "卷一百六十",
        "no#": 48
    },
    {
        "title": "東京留別諸公",
        "author": "孟浩然",
        "biography": "",
        "paragraphs": [
            "吾道昧所適，驅車還向東。主人開舊館，留客醉新豐。",
            "樹繞溫泉綠，塵遮晚日紅。拂衣從此去，高步躡華嵩。"
        ],
        "notes": [
            ""
        ],
        "volume": "卷一百六十",
        "no#": 49
    },
    {
        "title": "送袁太祝尉豫章",
        "author": "孟浩然",
        "biography": "",
        "paragraphs": [
            "何幸遇休明，觀光來上京。相逢武陵客，獨送豫章行。",
            "隨牒牽黃綬，離群會墨卿。江南佳麗地，山水舊難名。"
        ],
        "notes": [
            ""
        ],
        "volume": "卷一百六十",
        "no#": 50
    },
    {
        "title": "都下送辛大之鄂",
        "author": "孟浩然",
        "biography": "",
        "paragraphs": [
            "南國辛居士，言歸舊竹林。未逢調鼎用，徒有濟川心。",
            "予亦忘機者，田園在漢陰。因君故鄉去，遙寄式微吟。"
        ],
        "notes": [
            ""
        ],
        "volume": "卷一百六十",
        "no#": 51
    },
    {
        "title": "送席大",
        "author": "孟浩然",
        "biography": "",
        "paragraphs": [
            "惜爾懷其寶，迷邦倦客遊。江山曆全楚，河洛越成周。",
            "道路疲千里，鄉園老一丘。知君命不偶，同病亦同憂。"
        ],
        "notes": [
            ""
        ],
        "volume": "卷一百六十",
        "no#": 52
    },
    {
        "title": "送賈升主簿之荊府",
        "author": "孟浩然",
        "biography": "",
        "paragraphs": [
            "奉使推能者，勤王不暫閑。觀風隨按察，乘騎度荊關。",
            "送別登何處，開筵舊峴山。征軒明日遠，空望郢門間。"
        ],
        "notes": [
            ""
        ],
        "volume": "卷一百六十",
        "no#": 53
    },
    {
        "title": "送王大校書",
        "author": "孟浩然",
        "biography": "",
        "paragraphs": [
            "導漾自嶓塚，東流為漢川。維桑君有意，解纜我開筵。",
            "雲雨從茲別，林端意渺然。尺書能不吝，時望鯉魚傳。"
        ],
        "notes": [
            ""
        ],
        "volume": "卷一百六十",
        "no#": 54
    },
    {
        "title": "游江西留別富陽裴、劉二少府",
        "author": "孟浩然",
        "biography": "",
        "paragraphs": [
            "西上游江西，臨流恨解攜。千山疊成嶂，萬水瀉為溪。",
            "石淺流難溯，藤長險易躋。誰憐問津者，歲晏此中迷。"
        ],
        "notes": [
            ""
        ],
        "volume": "卷一百六十",
        "no#": 55
    },
    {
        "title": "廣陵別薛八",
        "author": "孟浩然",
        "biography": "",
        "paragraphs": [
            "士有不得志，棲棲吳楚間。廣陵相遇罷，彭蠡泛舟還。",
            "檣出江中樹，波連海上山。風帆明日遠，何處更追攀。"
        ],
        "notes": [
            ""
        ],
        "volume": "卷一百六十",
        "no#": 56
    },
    {
        "title": "送洗然弟進士舉",
        "author": "孟浩然",
        "biography": "",
        "paragraphs": [
            "獻策金門去，承歡彩服違。以吾一日長，念爾聚星稀。",
            "昏定須溫席，寒多未授衣。桂枝如已擢，早逐雁南飛。"
        ],
        "notes": [
            ""
        ],
        "volume": "卷一百六十",
        "no#": 57
    },
    {
        "title": "崔明府宅夜觀妓",
        "author": "孟浩然",
        "biography": "",
        "paragraphs": [
            "白日既雲暮，朱顏亦已酡。畫堂初點燭，金幌半垂羅。",
            "長袖平陽曲，新聲子夜歌。從來慣留客，茲夕為誰多。"
        ],
        "notes": [
            ""
        ],
        "volume": "卷一百六十",
        "no#": 58
    },
    {
        "title": "同盧明府早秋宴張郎中海亭",
        "author": "孟浩然",
        "biography": "",
        "paragraphs": [
            "側聽弦歌宰，文書游夏徒。故園欣賞竹，為邑幸來蘇。",
            "華省曾聯事，仙舟複與俱。欲知臨泛久，荷露漸成珠。"
        ],
        "notes": [
            ""
        ],
        "volume": "卷一百六十",
        "no#": 59
    },
    {
        "title": "盧明府早秋宴張郎中海園即事，得秋字",
        "author": "孟浩然",
        "biography": "",
        "paragraphs": [
            "邑有弦歌宰，翔鸞狎野鷗。眷言華省舊，暫拂海池遊。",
            "郁島藏深竹，前溪對舞樓。更聞書即事，雲物是清秋。"
        ],
        "notes": [
            ""
        ],
        "volume": "卷一百六十",
        "no#": 60
    },
    {
        "title": "宴榮二山池",
        "author": "孟浩然",
        "biography": "",
        "paragraphs": [
            "甲第開金穴，榮期樂自多。櫪嘶支遁馬，池養右軍鵝。",
            "竹引攜琴入，花邀載酒過。山公來取醉，時唱接z5歌。"
        ],
        "notes": [
            ""
        ],
        "volume": "卷一百六十",
        "no#": 61
    },
    {
        "title": "夏日與崔二十一同集衛明府宅",
        "author": "孟浩然",
        "biography": "",
        "paragraphs": [
            "言避一時暑，池亭五月開。喜逢金馬客，同飲玉人杯。",
            "舞鶴乘軒至，遊魚擁釣來。座中殊未起，簫管莫相催。"
        ],
        "notes": [
            ""
        ],
        "volume": "卷一百六十",
        "no#": 62
    },
    {
        "title": "清明日宴梅道士房",
        "author": "孟浩然",
        "biography": "",
        "paragraphs": [
            "林臥愁春盡，開軒覽物華。忽逢青鳥使，邀入赤松家。",
            "丹灶初開火，仙桃正落花。童顏若可駐，何惜醉流霞。"
        ],
        "notes": [
            ""
        ],
        "volume": "卷一百六十",
        "no#": 63
    },
    {
        "title": "寒夜張明府宅宴",
        "author": "孟浩然",
        "biography": "",
        "paragraphs": [
            "瑞雪初盈尺，寒宵始半更。列筵邀酒伴，刻燭限詩成。",
            "香炭金爐暖，嬌弦玉指清。醉來方欲臥，不覺曉雞鳴。"
        ],
        "notes": [
            ""
        ],
        "volume": "卷一百六十",
        "no#": 64
    },
    {
        "title": "宴張別駕新齋",
        "author": "孟浩然",
        "biography": "",
        "paragraphs": [
            "世業傳珪組，江城佐股肱。高齋征學問，虛薄濫先登。",
            "講論陪諸子，文章得舊朋。士元多賞激，衰病恨無能。"
        ],
        "notes": [
            ""
        ],
        "volume": "卷一百六十",
        "no#": 65
    },
    {
        "title": "與諸子登峴山",
        "author": "孟浩然",
        "biography": "",
        "paragraphs": [
            "人事有代謝，往來成古今。江山留勝跡，我輩複登臨。",
            "水落魚梁淺，天寒夢澤深。羊公碑字在，讀罷淚沾襟。"
        ],
        "notes": [
            ""
        ],
        "volume": "卷一百六十",
        "no#": 66
    },
    {
        "title": "與杭州薛司戶登樟亭樓作",
        "author": "孟浩然",
        "biography": "",
        "paragraphs": [
            "水樓一登眺，半出青林高。帟幕英僚敞，芳筵下客叨。",
            "山藏伯禹穴，城壓伍胥濤。今日觀溟漲，垂綸學釣鼇。"
        ],
        "notes": [
            ""
        ],
        "volume": "卷一百六十",
        "no#": 67
    },
    {
        "title": "尋天臺山",
        "author": "孟浩然",
        "biography": "",
        "paragraphs": [
            "吾友太乙子，餐霞臥赤城。欲尋華頂去，不憚惡溪名。",
            "歇馬憑雲宿，揚帆截海行。高高翠微裏，遙見石樑橫。"
        ],
        "notes": [
            ""
        ],
        "volume": "卷一百六十",
        "no#": 68
    },
    {
        "title": "同曹三禦史行泛湖歸越",
        "author": "孟浩然",
        "biography": "",
        "paragraphs": [
            "秋入詩人意，巴歌和者稀。泛湖同逸旅，吟會是思歸。",
            "白簡徒推薦，滄洲已拂衣。杳冥雲外去，誰不羨鴻飛。"
        ],
        "notes": [
            ""
        ],
        "volume": "卷一百六十",
        "no#": 69
    },
    {
        "title": "晚泊潯陽望廬山",
        "author": "孟浩然",
        "biography": "",
        "paragraphs": [
            "掛席幾千里，名山都未逢。泊舟潯陽郭，始見香爐峰。",
            "嘗讀遠公傳，永懷塵外蹤。東林精舍近，日暮但聞鐘。"
        ],
        "notes": [
            ""
        ],
        "volume": "卷一百六十",
        "no#": 70
    },
    {
        "title": "陪張丞相登嵩陽樓",
        "author": "孟浩然",
        "biography": "",
        "paragraphs": [
            "獨步人何在，嵩陽有故樓。歲寒問耆舊，行縣擁諸侯。",
            "林莽北彌望，沮漳東會流。客中遇知己，無複越鄉憂。"
        ],
        "notes": [
            ""
        ],
        "volume": "卷一百六十",
        "no#": 71
    },
    {
        "title": "武陵泛舟",
        "author": "孟浩然",
        "biography": "",
        "paragraphs": [
            "武陵川路狹，前棹入花林。莫測幽源裏，仙家信幾深。",
            "水回青嶂合，雲度綠溪陰。坐聽閑猿嘯，彌清塵外心。"
        ],
        "notes": [
            ""
        ],
        "volume": "卷一百六十",
        "no#": 72
    },
    {
        "title": "與顏錢塘登障樓望潮作",
        "author": "孟浩然",
        "biography": "",
        "paragraphs": [
            "百里聞雷震，鳴弦暫輟彈。府中連騎出，江上待潮觀。",
            "照日秋雲迥，浮天渤澥寬。驚濤來似雪，一坐凜生寒。"
        ],
        "notes": [
            ""
        ],
        "volume": "卷一百六十",
        "no#": 73
    },
    {
        "title": "姚開府山池",
        "author": "孟浩然",
        "biography": "",
        "paragraphs": [
            "主人新邸第，相國舊池台。館是招賢辟，樓因教舞開。",
            "軒車人已散，簫管鳳初來。今日龍門下，誰知文舉才。"
        ],
        "notes": [
            ""
        ],
        "volume": "卷一百六十",
        "no#": 74
    },
    {
        "title": "夏日浮舟過陳大水亭",
        "author": "孟浩然",
        "biography": "",
        "paragraphs": [
            "水亭涼氣多，閑棹晚來過。澗影見松竹，潭香聞芰荷。",
            "野童扶醉舞，山鳥助酣歌。幽賞未雲遍，煙光奈夕何。"
        ],
        "notes": [
            ""
        ],
        "volume": "卷一百六十",
        "no#": 75
    },
    {
        "title": "與白明府游江",
        "author": "孟浩然",
        "biography": "",
        "paragraphs": [
            "故人來自遠，邑宰複初臨。執手恨為別，同舟無異心。",
            "沿洄洲渚趣，演漾弦歌音。誰識躬耕者，年年梁甫吟。"
        ],
        "notes": [
            ""
        ],
        "volume": "卷一百六十",
        "no#": 76
    },
    {
        "title": "游鳳林寺西嶺",
        "author": "孟浩然",
        "biography": "",
        "paragraphs": [
            "共喜年華好，來游水石間。煙容開遠樹，春色滿幽山。",
            "壺酒朋情洽，琴歌野興閑。莫愁歸路暝，招月伴人還。"
        ],
        "notes": [
            ""
        ],
        "volume": "卷一百六十",
        "no#": 77
    },
    {
        "title": "秋日陪李侍禦渡松滋江",
        "author": "孟浩然",
        "biography": "",
        "paragraphs": [
            "南紀西江闊，皇華禦史雄。截流寧假楫，掛席自生風。",
            "僚寀爭攀鷁，魚龍亦避驄。坐聽白雪唱，翻入棹歌中。"
        ],
        "notes": [
            ""
        ],
        "volume": "卷一百六十",
        "no#": 78
    },
    {
        "title": "陪獨孤使君同與蕭員外證登萬山亭",
        "author": "孟浩然",
        "biography": "",
        "paragraphs": [
            "萬山青嶂曲，千騎使君遊。神女鳴環佩，仙郎接獻酬。",
            "遍觀雲夢野，自愛江城樓。何必東南守，空傳沈隱侯。"
        ],
        "notes": [
            ""
        ],
        "volume": "卷一百六十",
        "no#": 79
    },
    {
        "title": "秋登張明府海亭",
        "author": "孟浩然",
        "biography": "",
        "paragraphs": [
            "海亭秋日望，委曲見江山。染翰聊題壁，傾壺一解顏。",
            "歌逢彭澤令，歸賞故園間。予亦將琴史，棲遲共取閑。"
        ],
        "notes": [
            ""
        ],
        "volume": "卷一百六十",
        "no#": 80
    },
    {
        "title": "臨渙裴明府席遇張十一、房六",
        "author": "孟浩然",
        "biography": "",
        "paragraphs": [
            "河縣柳林邊，河橋晚泊船。文叨才子會，官喜故人連。",
            "笑語同今夕，輕肥異往年。晨風理歸棹，吳楚各依然。"
        ],
        "notes": [
            ""
        ],
        "volume": "卷一百六十",
        "no#": 81
    },
    {
        "title": "梅道士水亭",
        "author": "孟浩然",
        "biography": "",
        "paragraphs": [
            "傲吏非凡吏，名流即道流。隱居不可見，高論莫能酬。",
            "水接仙源近，山藏鬼穀幽。再來迷處所，花下問漁舟。"
        ],
        "notes": [
            ""
        ],
        "volume": "卷一百六十",
        "no#": 82
    },
    {
        "title": "游景空寺蘭若",
        "author": "孟浩然",
        "biography": "",
        "paragraphs": [
            "龍象經行處，山腰度石關。屢迷青嶂合，時愛綠蘿閑。",
            "宴息花林下，高談竹嶼間。寥寥隔塵事，疑是入雞山。"
        ],
        "notes": [
            ""
        ],
        "volume": "卷一百六十",
        "no#": 83
    },
    {
        "title": "陪李侍禦訪聰上人禪居",
        "author": "孟浩然",
        "biography": "",
        "paragraphs": [
            "欣逢柏台友，共謁聰公禪。石室無人到，繩床見虎眠。",
            "陰崖常抱雪，枯澗為生泉。出處雖雲異，同歡在法筵。"
        ],
        "notes": [
            ""
        ],
        "volume": "卷一百六十",
        "no#": 84
    },
    {
        "title": "遊精思觀回，王白雲在後",
        "author": "孟浩然",
        "biography": "",
        "paragraphs": [
            "出穀未停午，到家日已曛。回瞻下山路，但見牛羊群。",
            "樵子暗相失，草蟲寒不聞。衡門猶未掩，佇立望夫君。"
        ],
        "notes": [
            ""
        ],
        "volume": "卷一百六十",
        "no#": 85
    },
    {
        "title": "夏日辨玉法師茅齋",
        "author": "孟浩然",
        "biography": "",
        "paragraphs": [
            "夏日茅齋裏，無風坐亦涼。竹林深筍穊，藤架引梢長。",
            "燕覓巢窠處，蜂來造蜜房。物華皆可玩，花蕊四時芳。"
        ],
        "notes": [
            ""
        ],
        "volume": "卷一百六十",
        "no#": 86
    },
    {
        "title": "與張折沖遊耆闍寺",
        "author": "孟浩然",
        "biography": "",
        "paragraphs": [
            "釋子彌天秀，將軍武庫才。橫行塞北盡，獨步漢南來。",
            "貝葉傳金口，山樓作賦開。因君振嘉藻，江楚氣雄哉。"
        ],
        "notes": [
            ""
        ],
        "volume": "卷一百六十",
        "no#": 87
    },
    {
        "title": "遊精思，題觀主山房",
        "author": "孟浩然",
        "biography": "",
        "paragraphs": [
            "誤入桃源裏，初憐竹徑深。方知仙子宅，未有世人尋。",
            "舞鶴過閑砌，飛猿嘯密林。漸通玄妙理，深得坐忘心。"
        ],
        "notes": [
            ""
        ],
        "volume": "卷一百六十",
        "no#": 88
    },
    {
        "title": "宿立公房",
        "author": "孟浩然",
        "biography": "",
        "paragraphs": [
            "支遁初求道，深公笑買山。何如石岩趣，自入戶庭間。",
            "苔澗春泉滿，蘿軒夜月閑。能令許玄度，吟臥不知還。"
        ],
        "notes": [
            ""
        ],
        "volume": "卷一百六十",
        "no#": 89
    },
    {
        "title": "尋陳逸人故居",
        "author": "孟浩然",
        "biography": "",
        "paragraphs": [
            "人事一朝盡，荒蕪三徑休。始聞漳浦臥，奄作岱宗遊。",
            "池水猶含墨，風雲已落秋。今宵泉壑裏，何處覓藏舟。"
        ],
        "notes": [
            ""
        ],
        "volume": "卷一百六十",
        "no#": 90
    },
    {
        "title": "尋梅道士",
        "author": "孟浩然",
        "biography": "",
        "paragraphs": [
            "彭澤先生柳，山陰道士鵝。我來從所好，停策漢陰多。",
            "重以觀魚樂，因之鼓枻歌。崔徐跡未朽，千載揖清波。"
        ],
        "notes": [
            ""
        ],
        "volume": "卷一百六十",
        "no#": 91
    },
    {
        "title": "陪姚使君題惠上人房",
        "author": "孟浩然",
        "biography": "",
        "paragraphs": [
            "帶雪梅初暖，含煙柳尚青。來窺童子偈，得聽法王經。",
            "會理知無我，觀空厭有形。迷心應覺悟，客思未遑寧。"
        ],
        "notes": [
            ""
        ],
        "volume": "卷一百六十",
        "no#": 92
    },
    {
        "title": "晚春題遠上人南亭",
        "author": "孟浩然",
        "biography": "",
        "paragraphs": [
            "給園支遁隱，虛寂養身和。春晚群木秀，間關黃鳥歌。",
            "林棲居士竹，池養右軍鵝。炎月北窗下，清風期再過。"
        ],
        "notes": [
            ""
        ],
        "volume": "卷一百六十",
        "no#": 93
    },
    {
        "title": "題大禹寺義公禪房",
        "author": "孟浩然",
        "biography": "",
        "paragraphs": [
            "義公習禪處，結構依空林。戶外一峰秀，階前群壑深。",
            "夕陽連雨足，空翠落庭陰。看取蓮花淨，應知不染心。"
        ],
        "notes": [
            ""
        ],
        "volume": "卷一百六十",
        "no#": 94
    },
    {
        "title": "尋白鶴岩張子容隱居",
        "author": "孟浩然",
        "biography": "",
        "paragraphs": [
            "白鶴青岩半，幽人有隱居。階庭空水石，林壑罷樵漁。",
            "歲月青松老，風霜苦竹疏。睹茲懷舊業，回策返吾廬。"
        ],
        "notes": [
            ""
        ],
        "volume": "卷一百六十",
        "no#": 95
    },
    {
        "title": "題融公蘭若",
        "author": "孟浩然",
        "biography": "",
        "paragraphs": [
            "精舍買金開，流泉繞砌回。芰荷熏講席，松柏映香台。",
            "法雨晴飛去，天花晝下來。談玄殊未已，歸騎夕陽催。"
        ],
        "notes": [
            ""
        ],
        "volume": "卷一百六十",
        "no#": 96
    },
    {
        "title": "過景空寺故融公蘭若",
        "author": "孟浩然",
        "biography": "",
        "paragraphs": [
            "池上青蓮宇，林間白馬泉。故人成異物，過客獨潸然。",
            "既禮新松塔，還尋舊石筵。平生竹如意，猶掛草堂前。"
        ],
        "notes": [
            ""
        ],
        "volume": "卷一百六十",
        "no#": 97
    },
    {
        "title": "題張野人園廬",
        "author": "孟浩然",
        "biography": "",
        "paragraphs": [
            "與君園廬並，微尚頗亦同。耕釣方自逸，壺觴趣不空。",
            "門無俗士駕，人有上皇風。何處先賢傳，惟稱龐德公。"
        ],
        "notes": [
            ""
        ],
        "volume": "卷一百六十",
        "no#": 98
    },
    {
        "title": "李少府與楊九再來",
        "author": "孟浩然",
        "biography": "",
        "paragraphs": [
            "弱歲早登龍，今來喜再逢。如何春月柳，猶憶歲寒松。",
            "煙火臨寒食，笙歌達曙鐘。喧喧鬥雞道，行樂羨朋從。"
        ],
        "notes": [
            ""
        ],
        "volume": "卷一百六十",
        "no#": 99
    },
    {
        "title": "尋張五回夜園作",
        "author": "孟浩然",
        "biography": "",
        "paragraphs": [
            "聞就龐公隱，移居近洞湖。興來林是竹，歸臥穀名愚。",
            "掛席樵風便，開軒琴月孤。歲寒何用賞，霜落故園蕪。"
        ],
        "notes": [
            ""
        ],
        "volume": "卷一百六十",
        "no#": 100
    },
    {
        "title": "裴司士、員司戶見尋",
        "author": "孟浩然",
        "biography": "",
        "paragraphs": [
            "府僚能枉駕，家醞複新開。落日池上酌，清風松下來。",
            "廚人具雞黍，稚子摘楊梅。誰道山公醉，猶能騎馬回。"
        ],
        "notes": [
            ""
        ],
        "volume": "卷一百六十",
        "no#": 101
    },
    {
        "title": "春中喜王九相尋",
        "author": "孟浩然",
        "biography": "",
        "paragraphs": [
            "二月湖水清，家家春鳥鳴。林花掃更落，徑草踏還生。",
            "酒伴來相命，開尊共解酲。當杯已入手，歌妓莫停聲。"
        ],
        "notes": [
            ""
        ],
        "volume": "卷一百六十",
        "no#": 102
    },
    {
        "title": "李氏園林臥疾",
        "author": "孟浩然",
        "biography": "",
        "paragraphs": [
            "我愛陶家趣，園林無俗情。春雷百卉坼，寒食四鄰清。",
            "伏枕嗟公幹，歸山羨子平。年年白社客，空滯洛陽城。"
        ],
        "notes": [
            ""
        ],
        "volume": "卷一百六十",
        "no#": 103
    },
    {
        "title": "過故人莊",
        "author": "孟浩然",
        "biography": "",
        "paragraphs": [
            "故人具雞黍，邀我至田家。綠樹村邊合，青山郭外斜。",
            "開筵面場圃，把酒話桑麻。待到重陽日，還來就菊花。"
        ],
        "notes": [
            ""
        ],
        "volume": "卷一百六十",
        "no#": 104
    },
    {
        "title": "張七及辛大見尋南亭醉作",
        "author": "孟浩然",
        "biography": "",
        "paragraphs": [
            "山公能飲酒，居士好彈箏。世外交初得，林中契已並。",
            "納涼風颯至，逃暑日將傾。便就南亭裏，餘尊惜解酲。"
        ],
        "notes": [
            ""
        ],
        "volume": "卷一百六十",
        "no#": 105
    },
    {
        "title": "歲暮歸南山",
        "author": "孟浩然",
        "biography": "",
        "paragraphs": [
            "北闕休上書，南山歸敝廬。不才明主棄，多病故人疏。",
            "白髮催年老，青陽逼歲除。永懷愁不寐，松月夜窗虛。"
        ],
        "notes": [
            ""
        ],
        "volume": "卷一百六十",
        "no#": 106
    },
    {
        "title": "南山下與老圃期種瓜",
        "author": "孟浩然",
        "biography": "",
        "paragraphs": [
            "樵牧南山近，林閭北郭賒。先人留素業，老圃作鄰家。",
            "不種千株橘，惟資五色瓜。邵平能就我，開徑剪蓬麻。"
        ],
        "notes": [
            ""
        ],
        "volume": "卷一百六十",
        "no#": 107
    },
    {
        "title": "溯江至武昌",
        "author": "孟浩然",
        "biography": "",
        "paragraphs": [
            "家本洞湖上，歲時歸思催。客心徒欲速，江路苦邅回。",
            "殘凍因風解，新正度臘開。行看武昌柳，仿佛映樓臺。"
        ],
        "notes": [
            ""
        ],
        "volume": "卷一百六十",
        "no#": 108
    },
    {
        "title": "舟中曉望",
        "author": "孟浩然",
        "biography": "",
        "paragraphs": [
            "掛席東南望，青山水國遙。舳艫爭利涉，來往接風潮。",
            "問我今何去，天臺訪石橋。坐看霞色曉，疑是赤城標。"
        ],
        "notes": [
            ""
        ],
        "volume": "卷一百六十",
        "no#": 109
    },
    {
        "title": "自洛之越",
        "author": "孟浩然",
        "biography": "",
        "paragraphs": [
            "皇皇三十載，書劍兩無成。山水尋吳越，風塵厭洛京。",
            "扁舟泛湖海，長揖謝公卿。且樂杯中物，誰論世上名。"
        ],
        "notes": [
            ""
        ],
        "volume": "卷一百六十",
        "no#": 110
    },
    {
        "title": "途中遇晴",
        "author": "孟浩然",
        "biography": "",
        "paragraphs": [
            "已失巴陵雨，猶逢蜀阪泥。天開斜景遍，山出晚雲低。",
            "餘濕猶沾草，殘流尚入溪。今宵有明月，鄉思遠淒淒。"
        ],
        "notes": [
            ""
        ],
        "volume": "卷一百六十",
        "no#": 111
    },
    {
        "title": "歸至郢中",
        "author": "孟浩然",
        "biography": "",
        "paragraphs": [
            "遠遊經海嶠，返棹歸山阿。日夕見喬木，鄉關在伐柯。",
            "愁隨江路盡，喜入郢門多。左右看桑土，依然即匪他。"
        ],
        "notes": [
            ""
        ],
        "volume": "卷一百六十",
        "no#": 112
    },
    {
        "title": "夕次蔡陽館",
        "author": "孟浩然",
        "biography": "",
        "paragraphs": [
            "日暮馬行疾，城荒人住稀。聽歌知近楚，投館忽如歸。",
            "魯堰田疇廣，章陵氣色微。明朝拜嘉慶，須著老萊衣。"
        ],
        "notes": [
            ""
        ],
        "volume": "卷一百六十",
        "no#": 113
    },
    {
        "title": "他鄉七夕",
        "author": "孟浩然",
        "biography": "",
        "paragraphs": [
            "他鄉逢七夕，旅館益羈愁。不見穿針婦，空懷故國樓。",
            "緒風初減熱，新月始臨秋。誰忍窺河漢，迢迢問鬥牛。"
        ],
        "notes": [
            ""
        ],
        "volume": "卷一百六十",
        "no#": 114
    },
    {
        "title": "夜泊牛渚，趁薛八船不及",
        "author": "孟浩然",
        "biography": "",
        "paragraphs": [
            "星羅牛渚夕，風退鷁舟遲。浦漵嘗同宿，煙波忽間之。",
            "榜歌空裏失，船火望中疑。明發泛潮海，茫茫何處期。"
        ],
        "notes": [
            ""
        ],
        "volume": "卷一百六十",
        "no#": 115
    },
    {
        "title": "曉入南山",
        "author": "孟浩然",
        "biography": "",
        "paragraphs": [
            "瘴氣曉氛氳，南山複水雲。鯤飛今始見，鳥墜舊來聞。",
            "地接長沙近，江從汨渚分。賈生曾吊屈，予亦痛斯文。"
        ],
        "notes": [
            ""
        ],
        "volume": "卷一百六十",
        "no#": 116
    },
    {
        "title": "夜渡湘水",
        "author": "孟浩然",
        "biography": "",
        "paragraphs": [
            "客舟貪利涉，暗裏渡湘川。露氣聞芳杜，歌聲識採蓮。",
            "榜人投岸火，漁子宿潭煙。行侶時相問，潯陽何處邊。"
        ],
        "notes": [
            ""
        ],
        "volume": "卷一百六十",
        "no#": 117
    },
    {
        "title": "赴京途中遇雪",
        "author": "孟浩然",
        "biography": "",
        "paragraphs": [
            "迢遞秦京道，蒼茫歲暮天。窮陰連晦朔，積雪滿山川。",
            "落雁迷沙渚，饑烏集野田。客愁空佇立，不見有人煙。"
        ],
        "notes": [
            ""
        ],
        "volume": "卷一百六十",
        "no#": 118
    },
    {
        "title": "途次望鄉",
        "author": "孟浩然",
        "biography": "",
        "paragraphs": [
            "客行愁落日，鄉思重相催。況在他山外，天寒夕鳥來。",
            "雪深迷郢路，雲暗失陽臺。可歎悽惶子，高歌誰為媒。"
        ],
        "notes": [
            ""
        ],
        "volume": "卷一百六十",
        "no#": 119
    },
    {
        "title": "永嘉上浦館逢張八子容",
        "author": "孟浩然",
        "biography": "",
        "paragraphs": [
            "逆旅相逢處，江村日暮時。眾山遙對酒，孤嶼共題詩。",
            "廨宇鄰蛟室，人煙接島夷。鄉園萬餘裏，失路一相悲。"
        ],
        "notes": [
            ""
        ],
        "volume": "卷一百六十",
        "no#": 120
    },
    {
        "title": "宿武陽即事",
        "author": "孟浩然",
        "biography": "",
        "paragraphs": [
            "川暗夕陽盡，孤舟泊岸初。嶺猿相叫嘯，潭嶂似空虛。",
            "就枕滅明燭，扣舷聞夜漁。雞鳴問何處，人物是秦餘。"
        ],
        "notes": [
            ""
        ],
        "volume": "卷一百六十",
        "no#": 121
    },
    {
        "title": "渡揚子江",
        "author": "孟浩然",
        "biography": "",
        "paragraphs": [
            "桂楫中流望，京江兩畔明。林開揚子驛，山出潤州城。",
            "海盡邊陰靜，江寒朔吹生。更聞楓葉下，淅瀝度秋聲。"
        ],
        "notes": [
            ""
        ],
        "volume": "卷一百六十",
        "no#": 122
    },
    {
        "title": "田家元日",
        "author": "孟浩然",
        "biography": "",
        "paragraphs": [
            "昨夜鬥回北，今朝歲起東。我年已強仕，無祿尚憂農。",
            "桑野就耕父，荷鋤隨牧童。田家占氣候，共說此年豐。"
        ],
        "notes": [
            ""
        ],
        "volume": "卷一百六十",
        "no#": 123
    },
    {
        "title": "九日得新字",
        "author": "孟浩然",
        "biography": "",
        "paragraphs": [
            "初九未成旬，重陽即此晨。登高聞古事，載酒訪幽人。",
            "落帽恣歡飲，授衣同試新。茱萸正可佩，折取寄情親。"
        ],
        "notes": [
            ""
        ],
        "volume": "卷一百六十",
        "no#": 124
    },
    {
        "title": "除夜樂城逢張少府",
        "author": "孟浩然",
        "biography": "",
        "paragraphs": [
            "雲海泛甌閩，風潮泊島濱。何知歲除夜，得見故鄉親。",
            "餘是乘槎客，君為失路人。平生複能幾，一別十餘春。"
        ],
        "notes": [
            ""
        ],
        "volume": "卷一百六十",
        "no#": 125
    },
    {
        "title": "歲除夜會樂城張少府宅",
        "author": "孟浩然",
        "biography": "",
        "paragraphs": [
            "疇昔通家好，相知無間然。續明催畫燭，守歲接長筵。",
            "舊曲梅花唱，新正柏酒傳。客行隨處樂，不見度年年。"
        ],
        "notes": [
            ""
        ],
        "volume": "卷一百六十",
        "no#": 126
    },
    {
        "title": "寒夜",
        "author": "孟浩然",
        "biography": "",
        "paragraphs": [
            "閨夕綺窗閉，佳人罷縫衣。理琴開寶匣，就枕臥重幃。",
            "夜久燈花落，熏籠香氣微。錦衾重自暖，遮莫曉霜飛。"
        ],
        "notes": [
            ""
        ],
        "volume": "卷一百六十",
        "no#": 127
    },
    {
        "title": "賦得盈盈樓上女",
        "author": "孟浩然",
        "biography": "",
        "paragraphs": [
            "夫婿久離別，青樓空望歸。妝成捲簾坐，愁思懶縫衣。",
            "燕子家家入，楊花處處飛。空床難獨守，誰為報金徽。"
        ],
        "notes": [
            ""
        ],
        "volume": "卷一百六十",
        "no#": 128
    },
    {
        "title": "春意",
        "author": "孟浩然",
        "biography": "",
        "paragraphs": [
            "佳人能畫眉，妝罷出簾帷。照水空自愛，折花將遺誰。",
            "春情多豔逸，春意倍相思。愁心極楊柳，一種亂如絲。"
        ],
        "notes": [
            ""
        ],
        "volume": "卷一百六十",
        "no#": 129
    },
    {
        "title": "閨情",
        "author": "孟浩然",
        "biography": "",
        "paragraphs": [
            "一別隔炎涼，君衣忘短長。裁縫無處等，以意忖情量。",
            "畏瘦疑傷窄，防寒更厚裝。半啼封裹了，知欲寄誰將。"
        ],
        "notes": [
            ""
        ],
        "volume": "卷一百六十",
        "no#": 130
    },
    {
        "title": "美人分香",
        "author": "孟浩然",
        "biography": "",
        "paragraphs": [
            "豔色本傾城，分香更有情。髻鬟垂欲解，眉黛拂能輕。",
            "舞學平陽態，歌翻子夜聲。春風狹斜道，含笑待逢迎。"
        ],
        "notes": [
            ""
        ],
        "volume": "卷一百六十",
        "no#": 131
    },
    {
        "title": "傷峴山雲表觀主",
        "author": "孟浩然",
        "biography": "",
        "paragraphs": [
            "少小學書劍，秦吳多歲年。歸來一登眺，陵谷尚依然。",
            "豈意餐霞客，溘隨朝露先。因之問閭裏，把臂幾人全。"
        ],
        "notes": [
            ""
        ],
        "volume": "卷一百六十",
        "no#": 132
    },
    {
        "title": "題梧州陳司馬山齋",
        "author": "孟浩然",
        "biography": "",
        "paragraphs": [
            "南國無霜霰，連年對物華。青林暗換葉，紅蕊亦開花。",
            "春去無山鳥，秋來見海槎。流芳雖可悅，會自泣長沙。"
        ],
        "notes": [
            ""
        ],
        "volume": "卷一百六十",
        "no#": 133
    },
    {
        "title": "歲除夜有懷",
        "author": "孟浩然",
        "biography": "",
        "paragraphs": [
            "迢遞三巴路，羈危萬里身。亂山殘雪夜，孤燭異鄉人。",
            "漸與骨肉遠，轉于奴僕親。那堪正飄泊，來日歲華新。"
        ],
        "notes": [
            ""
        ],
        "volume": "卷一百六十",
        "no#": 134
    },
    {
        "title": "登安陽城樓",
        "author": "孟浩然",
        "biography": "",
        "paragraphs": [
            "縣城南面漢江流，江漲開成南雍州。才子乘春來騁望，",
            "向夕波搖明月動，更疑神女弄珠游。"
        ],
        "notes": [
            ""
        ],
        "volume": "卷一百六十",
        "no#": 135
    },
    {
        "title": "登萬歲樓",
        "author": "孟浩然",
        "biography": "",
        "paragraphs": [
            "萬歲樓頭望故鄉，獨令鄉思更茫茫。天寒雁度堪垂淚，",
            "今朝偶見同袍友，卻喜家書寄八行。"
        ],
        "notes": [
            ""
        ],
        "volume": "卷一百六十",
        "no#": 136
    },
    {
        "title": "除夜有懷",
        "author": "孟浩然",
        "biography": "",
        "paragraphs": [
            "五更鐘漏欲相催，四氣推遷往復回。帳裏殘燈才去焰，",
            "守歲家家應未臥，相思那得夢魂來。"
        ],
        "notes": [
            ""
        ],
        "volume": "卷一百六十",
        "no#": 137
    },
    {
        "title": "春情",
        "author": "孟浩然",
        "biography": "",
        "paragraphs": [
            "青樓曉日珠簾映，紅粉春妝寶鏡催。已厭交歡憐枕席，",
            "更道明朝不當作，相期共鬥管弦來。"
        ],
        "notes": [
            ""
        ],
        "volume": "卷一百六十",
        "no#": 138
    },
    {
        "title": "長安早春",
        "author": "孟浩然",
        "biography": "",
        "paragraphs": [
            "關戍惟東井，城池起北辰。咸歌太平日，共樂建寅春。",
            "雪盡青山樹，冰開黑水濱。草迎金埒馬，花伴玉樓人。",
            "鴻漸看無數，鶯歌聽欲頻。何當遂榮擢，歸及柳條新。"
        ],
        "notes": [
            ""
        ],
        "volume": "卷一百六十",
        "no#": 139
    },
    {
        "title": "荊門上張丞相",
        "author": "孟浩然",
        "biography": "",
        "paragraphs": [
            "共理分荊國，招賢愧不材。召南風更闡，丞相閣還開。",
            "覯止欣眉睫，沉淪拔草萊。坐登徐孺榻，頻接李膺杯。",
            "始慰蟬鳴柳，俄看雪間梅。四時年鑰盡，千里客程催。",
            "日下瞻歸翼，沙邊厭曝鰓。佇聞宣室召，星象列三台。"
        ],
        "notes": [
            ""
        ],
        "volume": "卷一百六十",
        "no#": 140
    },
    {
        "title": "陪張丞相登荊城樓，因寄薊州張使君及浪泊戍主劉家",
        "author": "孟浩然",
        "biography": "",
        "paragraphs": [
            "薊門天北畔，銅柱日南端。出守聲彌遠，投荒法未寬。",
            "側身聊倚望，攜手莫同歡。白璧無瑕玷，青松有歲寒。",
            "府中丞相閣，江上使君灘。興盡回舟去，方知行路難。"
        ],
        "notes": [
            ""
        ],
        "volume": "卷一百六十",
        "no#": 141
    },
    {
        "title": "陪張丞相祠紫蓋山，途經玉泉寺",
        "author": "孟浩然",
        "biography": "",
        "paragraphs": [
            "望秩宣王命，齋心待漏行。青衿列胄子，從事有參卿。",
            "五馬尋歸路，雙林指化城。聞鐘度門近，照膽玉泉清。",
            "皂蓋依松憩，緇徒擁錫迎。天宮上兜率，沙界豁迷明。",
            "欲就終焉志，恭聞智者名。人隨逝水沒，波逐覆舟傾。",
            "想像若在眼，周流空複情。謝公還欲臥，誰與濟蒼生。"
        ],
        "notes": [
            ""
        ],
        "volume": "卷一百六十",
        "no#": 142
    },
    {
        "title": "陪張丞相自松滋江東泊渚宮",
        "author": "孟浩然",
        "biography": "",
        "paragraphs": [
            "放溜下松滋，登舟命楫師。詎忘經濟日，不憚冱寒時。",
            "洗幘豈獨古，濯纓良在茲。政成人自理，機息鳥無疑。",
            "雲物凝孤嶼，江山辨四維。晚來風稍急，冬至日行遲。",
            "臘響驚雲夢，漁歌激楚辭。渚宮何處是，川暝欲安之。"
        ],
        "notes": [
            ""
        ],
        "volume": "卷一百六十",
        "no#": 143
    },
    {
        "title": "和張判官登萬山亭，因贈洪府都督韓公",
        "author": "孟浩然",
        "biography": "",
        "paragraphs": [
            "韓公是襄士，日賞城西岑。結構意不淺，岩潭趣轉深。",
            "皇華一動詠，荊國幾謠吟。舊徑蘭勿剪，新堤柳欲陰。",
            "砌傍餘怪石，沙上有閑禽。自牧豫章郡，空瞻楓樹林。",
            "因聲寄流水，善聽在知音。耆舊眇不接，崔徐無處尋。",
            "物情多貴遠，賢俊豈無今。遲爾長江暮，澄清一洗心。"
        ],
        "notes": [
            ""
        ],
        "volume": "卷一百六十",
        "no#": 144
    },
    {
        "title": "和宋太史北樓新亭",
        "author": "孟浩然",
        "biography": "",
        "paragraphs": [
            "返耕意未遂，日夕登城隅。誰道山林近，坐為符竹拘。",
            "麗譙非改作，軒檻是新圖。遠水自嶓塚，長雲吞具區。",
            "願隨江燕賀，羞逐府僚趨。欲識狂歌者，丘園一豎儒。"
        ],
        "notes": [
            ""
        ],
        "volume": "卷一百六十",
        "no#": 145
    },
    {
        "title": "贈蕭少府",
        "author": "孟浩然",
        "biography": "",
        "paragraphs": [
            "上德如流水，安仁道若山。聞君秉高節，而得奉清顏。",
            "鴻漸升儀羽，牛刀列下班。處腴能不潤，居劇體常閑。",
            "去詐人無諂，除邪吏息奸。欲知清與潔，明月照澄灣。"
        ],
        "notes": [
            ""
        ],
        "volume": "卷一百六十",
        "no#": 146
    },
    {
        "title": "秦中苦雨思歸，贈袁左丞、賀侍郎",
        "author": "孟浩然",
        "biography": "",
        "paragraphs": [
            "苦學三十載，閉門江漢陰。用賢遭聖日，羈旅屬秋霖。",
            "豈直昏墊苦，亦為權勢沈。二毛催白髮，百鎰罄黃金。",
            "淚憶峴山墮，愁懷湘水深。謝公積憤懣，莊舄空謠吟。",
            "躍馬非吾事，狎鷗宜我心。寄言當路者，去矣北山岑。"
        ],
        "notes": [
            ""
        ],
        "volume": "卷一百六十",
        "no#": 147
    },
    {
        "title": "同張明府碧溪贈答",
        "author": "孟浩然",
        "biography": "",
        "paragraphs": [
            "別業聞新制，同聲和者多。還看碧溪答，不羨綠珠歌。",
            "自有陽臺女，朝朝拾翠過。綺筵鋪錦繡，妝牖閉藤蘿。",
            "秩滿休閒日，春餘景氣和。仙鳧能作伴，羅襪共淩波。",
            "曲島尋花藥，回潭折芰荷。更憐斜日照，紅粉豔青娥。"
        ],
        "notes": [
            ""
        ],
        "volume": "卷一百六十",
        "no#": 148
    },
    {
        "title": "久滯越中，貽謝南池、會稽賀少府",
        "author": "孟浩然",
        "biography": "",
        "paragraphs": [
            "陳平無產業，尼父倦東西。負郭昔雲翳，問津今亦迷。",
            "未能忘魏闕，空此滯秦稽。兩見夏雲起，再聞春鳥啼。",
            "懷仙梅福市，訪舊若耶溪。聖主賢為寶，君何隱遁棲。"
        ],
        "notes": [
            ""
        ],
        "volume": "卷一百六十",
        "no#": 149
    },
    {
        "title": "送韓使君除洪州都曹",
        "author": "孟浩然",
        "biography": "",
        "paragraphs": [
            "述職撫荊衡，分符襲寵榮。往來看擁傳，前後賴專城。",
            "勿翦棠猶在，波澄水更清。重推江漢理，旋改豫章行。",
            "召父多遺愛，羊公有令名。衣冠列祖道，耆舊擁前旌。",
            "峴首晨風送，江陵夜火迎。無才慚孺子，千里愧同聲。"
        ],
        "notes": [
            ""
        ],
        "volume": "卷一百六十",
        "no#": 150
    },
    {
        "title": "送莫甥兼諸昆弟從韓司馬入西軍",
        "author": "孟浩然",
        "biography": "",
        "paragraphs": [
            "念爾習詩禮，未曾違戶庭。平生早偏露，萬里更飄零。",
            "坐棄三牲養，行觀八陣形。飾裝辭故里，謀策赴邊庭。",
            "壯志吞鴻鵠，遙心伴鶺鴒。所從文且武，不戰自應寧。"
        ],
        "notes": [
            ""
        ],
        "volume": "卷一百六十",
        "no#": 151
    },
    {
        "title": "峴山送蕭員外之荊州",
        "author": "孟浩然",
        "biography": "",
        "paragraphs": [
            "峴山江岸曲，郢水郭門前。自古登臨處，非今獨黯然。",
            "亭樓明落照，井邑秀通川。澗竹生幽興，林風入管弦。",
            "再飛鵬激水，一舉鶴沖天。佇立三荊使，看君駟馬旋。"
        ],
        "notes": [
            ""
        ],
        "volume": "卷一百六十",
        "no#": 152
    },
    {
        "title": "送王昌齡之嶺南",
        "author": "孟浩然",
        "biography": "",
        "paragraphs": [
            "洞庭去遠近，楓葉早驚秋。峴首羊公愛，長沙賈誼愁。",
            "土毛無縞紵，鄉味有槎頭。已抱沈痼疾，更貽魑魅憂。",
            "數年同筆硯，茲夕間衾裯。意氣今何在，相思望鬥牛。"
        ],
        "notes": [
            ""
        ],
        "volume": "卷一百六十",
        "no#": 153
    },
    {
        "title": "峴山送張去非遊巴東",
        "author": "孟浩然",
        "biography": "",
        "paragraphs": [
            "峴山南郭外，送別每登臨。沙岸江村近，松門山寺深。",
            "一言予有贈，三峽爾將尋。祖席宜城酒，征途雲夢林。",
            "蹉跎遊子意，眷戀故人心。去矣勿淹滯，巴東猿夜吟。"
        ],
        "notes": [
            ""
        ],
        "volume": "卷一百六十",
        "no#": 154
    },
    {
        "title": "奉先張明府休沐還鄉，海亭宴集",
        "author": "孟浩然",
        "biography": "",
        "paragraphs": [
            "自君理畿甸，予亦經江淮。萬里書信斷，數年雲雨乖。",
            "歸來休浣日，始得賞心諧。朱紱恩雖重，滄洲趣每懷。",
            "樹低新舞閣，山對舊書齋。何以發秋興，陰蟲鳴夜階。"
        ],
        "notes": [
            ""
        ],
        "volume": "卷一百六十",
        "no#": 155
    },
    {
        "title": "宴張記室宅",
        "author": "孟浩然",
        "biography": "",
        "paragraphs": [
            "甲第金張館，門庭車騎多。家封漢陽郡，文會楚材過。",
            "曲島浮觴酌，前山入詠歌。妓堂花映發，書閣柳逶迤。",
            "玉指調箏柱，金泥飾舞羅。寧知書劍者，歲月獨蹉跎。"
        ],
        "notes": [
            ""
        ],
        "volume": "卷一百六十",
        "no#": 156
    },
    {
        "title": "宴崔明府宅夜觀妓",
        "author": "孟浩然",
        "biography": "",
        "paragraphs": [
            "畫堂觀妙妓，長夜正留賓。燭吐蓮花豔，妝成桃李春。",
            "髻鬟低舞席，衫袖掩歌唇。汗濕偏宜粉，羅輕詎著身。",
            "調移箏柱促，歡會酒杯頻。倘使曹王見，應嫌洛浦神。"
        ],
        "notes": [
            ""
        ],
        "volume": "卷一百六十",
        "no#": 157
    },
    {
        "title": "盧明府九日峴山宴袁使君、張郎中、崔員外",
        "author": "孟浩然",
        "biography": "",
        "paragraphs": [
            "宇宙誰開闢，江山此鬱盤。登臨今古用，風俗歲時觀。",
            "地理荊州分，天涯楚塞寬。百城今刺史，華省舊郎官。",
            "共美重陽節，俱懷落帽歡。酒邀彭澤載，琴輟武城彈。",
            "獻壽先浮菊，尋幽或藉蘭。煙虹鋪藻翰，松竹掛衣冠。",
            "叔子神如在，山公興未闌。傳聞騎馬醉，還向習池看。"
        ],
        "notes": [
            ""
        ],
        "volume": "卷一百六十",
        "no#": 158
    },
    {
        "title": "登龍興寺閣",
        "author": "孟浩然",
        "biography": "",
        "paragraphs": [
            "閣道乘空出，披軒遠目開。逶迤見江勢，客至屢緣回。",
            "茲郡何填委，遙山複幾哉。蒼蒼皆草木，處處盡樓臺。",
            "驟雨一陽散，行舟四海來。鳥歸餘興遠，周覽更裴回。"
        ],
        "notes": [
            ""
        ],
        "volume": "卷一百六十",
        "no#": 159
    },
    {
        "title": "登總持寺浮圖",
        "author": "孟浩然",
        "biography": "",
        "paragraphs": [
            "半空躋寶塔，晴望盡京華。竹繞渭川遍，山連上苑斜。",
            "四門開帝宅，阡陌俯人家。累劫從初地，為童憶聚沙。",
            "一窺功德見，彌益道心加。坐覺諸天近，空香送落花。"
        ],
        "notes": [
            ""
        ],
        "volume": "卷一百六十",
        "no#": 160
    },
    {
        "title": "與崔二十一遊鏡湖，寄包、賀二公",
        "author": "孟浩然",
        "biography": "",
        "paragraphs": [
            "試覽鏡湖物，中流到底清。不知鱸魚味，但識鷗鳥情。",
            "帆得樵風送，春逢穀雨晴。將探夏禹穴，稍背越王城。",
            "府掾有包子，文章推賀生。滄浪醉後唱，因此寄同聲。"
        ],
        "notes": [
            ""
        ],
        "volume": "卷一百六十",
        "no#": 161
    },
    {
        "title": "夜登孔伯昭南樓，時沈太清、朱升在座",
        "author": "孟浩然",
        "biography": "",
        "paragraphs": [
            "誰家無風月，此地有琴尊。山水會稽郡，詩書孔氏門。",
            "再來值秋杪，高閣夜無喧。華燭罷然蠟，清弦方奏鶤。",
            "沈生隱侯胤，朱子買臣孫。好我意不淺，登茲共話言。"
        ],
        "notes": [
            ""
        ],
        "volume": "卷一百六十",
        "no#": 162
    },
    {
        "title": "陪盧明府泛舟回作",
        "author": "孟浩然",
        "biography": "",
        "paragraphs": [
            "百里行春返，清流逸興多。鷁舟隨雁泊，江火共星羅。",
            "已救田家旱，仍醫俗化訛。文章推後輩，風雅激頹波。",
            "高岸迷陵穀，新聲滿棹歌。猶憐不才子，白首未登科。"
        ],
        "notes": [
            ""
        ],
        "volume": "卷一百六十",
        "no#": 163
    },
    {
        "title": "臘月八日於剡縣石城寺禮拜",
        "author": "孟浩然",
        "biography": "",
        "paragraphs": [
            "石壁開金像，香山倚鐵圍。下生彌勒見，回向一心歸。",
            "竹柏禪庭古，樓臺世界稀。夕嵐增氣色，餘照發光輝。",
            "講席邀談柄，泉堂施浴衣。願承功德水，從此濯塵機。"
        ],
        "notes": [
            ""
        ],
        "volume": "卷一百六十",
        "no#": 164
    },
    {
        "title": "同獨孤使君東齋作",
        "author": "孟浩然",
        "biography": "",
        "paragraphs": [
            "郎官舊華省，天子命分憂。襄土歲頻旱，隨車雨再流。",
            "雲陰自南楚，河潤及東周。廨宇宜新霽，田家賀有秋。",
            "竹間殘照入，池上夕陽浮。寄謝東陽守，何如八詠樓。"
        ],
        "notes": [
            ""
        ],
        "volume": "卷一百六十",
        "no#": 165
    },
    {
        "title": "同王九題就師山房",
        "author": "孟浩然",
        "biography": "",
        "paragraphs": [
            "晚憩支公室，故人逢右軍。軒窗避炎暑，翰墨動新文。",
            "竹蔽簷前日，雨隨階下雲。周遊清蔭遍，吟臥夕陽曛。",
            "江靜棹歌歇，溪深樵語聞。歸途未忍去，攜手戀清芬。"
        ],
        "notes": [
            ""
        ],
        "volume": "卷一百六十",
        "no#": 166
    },
    {
        "title": "冬至後過吳、張二子檀溪別業",
        "author": "孟浩然",
        "biography": "",
        "paragraphs": [
            "卜築因自然，檀溪不更穿。園廬二友接，水竹數家連。",
            "直與南山對，非關選地偏。草堂時偃曝，蘭枻日周旋。",
            "外事情都遠，中流性所便。閑垂太公釣，興發子猷船。",
            "餘亦幽棲者，經過竊慕焉。梅花殘臘月，柳色半春天。",
            "鳥泊隨陽雁，魚藏縮項鯿。停杯問山簡，何似習池邊。"
        ],
        "notes": [
            ""
        ],
        "volume": "卷一百六十",
        "no#": 167
    },
    {
        "title": "韓大使東齋會岳上人、諸學士",
        "author": "孟浩然",
        "biography": "",
        "paragraphs": [
            "郡守虛陳榻，林間召楚材。山川祈雨畢，雲物喜晴開。",
            "抗禮尊縫掖，臨流揖渡杯。徒攀朱仲李，誰薦和羹梅。",
            "翰墨緣情制，高深以意裁。滄洲趣不遠，何必問蓬萊。"
        ],
        "notes": [
            ""
        ],
        "volume": "卷一百六十",
        "no#": 168
    },
    {
        "title": "上巳日澗南園期王山人、陳七諸公不至",
        "author": "孟浩然",
        "biography": "",
        "paragraphs": [
            "搖艇候明發，花源弄晚春。在山懷綺季，臨漢憶荀陳。",
            "上巳期三月，浮杯興十旬。坐歌空有待，行樂恨無鄰。",
            "日晚蘭亭北，煙開曲水濱。浴蠶逢姹女，采艾值幽人。",
            "石壁堪題序，沙場好解紳。群公望不至，虛擲此芳晨。"
        ],
        "notes": [
            ""
        ],
        "volume": "卷一百六十",
        "no#": 169
    },
    {
        "title": "齒坐呈山南諸隱",
        "author": "孟浩然",
        "biography": "",
        "paragraphs": [
            "習公有遺坐，高在白雲陲。樵子不見識，山僧賞自知。",
            "以餘為好事，攜手一來窺。竹露閑夜滴，松風清晝吹。",
            "從來抱微尚，況複感前規。於此無奇策，蒼生奚以為。"
        ],
        "notes": [
            ""
        ],
        "volume": "卷一百六十",
        "no#": 170
    },
    {
        "title": "來闍黎新亭作",
        "author": "孟浩然",
        "biography": "",
        "paragraphs": [
            "八解禪林秀，三明給苑才。地偏香界遠，心淨水亭開。",
            "傍險山查立，尋幽石徑回。瑞花長自下，靈藥豈須栽。",
            "碧網交紅樹，清泉盡綠苔。戲魚聞法聚，閑鳥誦經來。",
            "棄象玄應悟，忘言理必該。靜中何所得，吟詠也徒哉。"
        ],
        "notes": [
            ""
        ],
        "volume": "卷一百六十",
        "no#": 171
    },
    {
        "title": "西山尋辛諤",
        "author": "孟浩然",
        "biography": "",
        "paragraphs": [
            "漾舟尋水便，因訪故人居。落日清川裏，誰言獨羨魚。",
            "石潭窺洞徹，沙岸曆紆徐。竹嶼見垂釣，茅齋聞讀書。",
            "款言忘景夕，清興屬涼初。回也一瓢飲，賢哉常晏如。"
        ],
        "notes": [
            ""
        ],
        "volume": "卷一百六十",
        "no#": 172
    },
    {
        "title": "題長安主人壁",
        "author": "孟浩然",
        "biography": "",
        "paragraphs": [
            "久廢南山田，叨陪東閣賢。欲隨平子去，猶未獻甘泉。",
            "枕籍琴書滿，褰帷遠岫連。我來如昨日，庭樹忽鳴蟬。",
            "促織驚寒女，秋風感長年。授衣當九月，無褐竟誰憐。"
        ],
        "notes": [
            ""
        ],
        "volume": "卷一百六十",
        "no#": 173
    },
    {
        "title": "行出東山望漢川",
        "author": "孟浩然",
        "biography": "",
        "paragraphs": [
            "異縣非吾土，連山盡綠篁。平田出郭少，盤阪入雲長。",
            "萬壑歸於漢，千峰劃彼蒼。猿聲亂楚峽，人語帶巴鄉。",
            "石上攢椒樹，藤間綴蜜房。雪餘春未暖，嵐解晝初陽。",
            "征馬疲登頓，歸帆愛渺茫。坐欣沿溜下，信宿見維桑。"
        ],
        "notes": [
            ""
        ],
        "volume": "卷一百六十",
        "no#": 174
    },
    {
        "title": "夜泊宣城界",
        "author": "孟浩然",
        "biography": "",
        "paragraphs": [
            "西塞沿江島，南陵問驛樓。湖平津濟闊，風止客帆收。",
            "去去懷前浦，茫茫泛夕流。石逢羅刹礙，山泊敬亭幽。",
            "火識梅根冶，煙迷楊葉洲。離家複水宿，相伴賴沙鷗。"
        ],
        "notes": [
            ""
        ],
        "volume": "卷一百六十",
        "no#": 175
    },
    {
        "title": "下贛石",
        "author": "孟浩然",
        "biography": "",
        "paragraphs": [
            "贛石三百里，沿洄千嶂間。沸聲常活活，洊勢亦潺潺。",
            "跳沫魚龍沸，垂藤猿狖攀。榜人苦奔峭，而我忘險艱。",
            "放溜情彌愜，登艫目自閑。暝帆何處宿，遙指落星灣。"
        ],
        "notes": [
            ""
        ],
        "volume": "卷一百六十",
        "no#": 176
    },
    {
        "title": "初年樂城館中臥疾懷歸作",
        "author": "孟浩然",
        "biography": "",
        "paragraphs": [
            "異縣天隅僻，孤帆海畔過。往來鄉信斷，留滯客情多。",
            "臘月聞雷震，東風感歲和。蟄蟲驚戶穴，巢鵲眄庭柯。",
            "徒對芳尊酒，其如伏枕何。歸嶼理舟楫，江海正無波。"
        ],
        "notes": [
            ""
        ],
        "volume": "卷一百六十",
        "no#": 177
    },
    {
        "title": "醉後贈馬四",
        "author": "孟浩然",
        "biography": "",
        "paragraphs": [
            "四海重然諾，吾嘗聞白眉。秦城游俠客，相得半酣時。"
        ],
        "notes": [
            ""
        ],
        "volume": "卷一百六十",
        "no#": 178
    },
    {
        "title": "贈王九",
        "author": "孟浩然",
        "biography": "",
        "paragraphs": [
            "日暮田家遠，山中勿久淹。歸人須早去，稚子望陶潛。"
        ],
        "notes": [
            ""
        ],
        "volume": "卷一百六十",
        "no#": 179
    },
    {
        "title": "登峴山亭，寄晉陵張少府",
        "author": "孟浩然",
        "biography": "",
        "paragraphs": [
            "峴首風湍急，雲帆若鳥飛。憑軒試一問，張翰欲來歸。"
        ],
        "notes": [
            ""
        ],
        "volume": "卷一百六十",
        "no#": 180
    },
    {
        "title": "送朱大入秦",
        "author": "孟浩然",
        "biography": "",
        "paragraphs": [
            "遊人武陵去，寶劍直千金。分手脫相贈，平生一片心。"
        ],
        "notes": [
            ""
        ],
        "volume": "卷一百六十",
        "no#": 181
    },
    {
        "title": "送友人之京",
        "author": "孟浩然",
        "biography": "",
        "paragraphs": [
            "君登青雲去，予望青山歸。雲山從此別，淚濕薜蘿衣。"
        ],
        "notes": [
            ""
        ],
        "volume": "卷一百六十",
        "no#": 182
    },
    {
        "title": "送張郎中遷京",
        "author": "孟浩然",
        "biography": "",
        "paragraphs": [
            "碧溪常共賞，朱邸忽遷榮。豫有相思意，聞君琴上聲。"
        ],
        "notes": [
            ""
        ],
        "volume": "卷一百六十",
        "no#": 183
    },
    {
        "title": "同張將薊門觀燈",
        "author": "孟浩然",
        "biography": "",
        "paragraphs": [
            "異俗非鄉俗，新年改故年。薊門看火樹，疑是燭龍燃。"
        ],
        "notes": [
            ""
        ],
        "volume": "卷一百六十",
        "no#": 184
    },
    {
        "title": "張郎中梅園中",
        "author": "孟浩然",
        "biography": "",
        "paragraphs": [
            "綺席鋪蘭杜，珠盤折芰荷。故園留不住，應是戀弦歌。"
        ],
        "notes": [
            ""
        ],
        "volume": "卷一百六十",
        "no#": 185
    },
    {
        "title": "北澗泛舟",
        "author": "孟浩然",
        "biography": "",
        "paragraphs": [
            "北澗流恒滿，浮舟觸處通。沿洄自有趣，何必五湖中。"
        ],
        "notes": [
            ""
        ],
        "volume": "卷一百六十",
        "no#": 186
    },
    {
        "title": "春曉",
        "author": "孟浩然",
        "biography": "",
        "paragraphs": [
            "春眠不覺曉，處處聞啼鳥。夜來風雨聲，花落知多少。"
        ],
        "notes": [
            ""
        ],
        "volume": "卷一百六十",
        "no#": 187
    },
    {
        "title": "洛中訪袁拾遺不遇",
        "author": "孟浩然",
        "biography": "",
        "paragraphs": [
            "洛陽訪才子，江嶺作流人。聞說梅花早，何如北地春。"
        ],
        "notes": [
            ""
        ],
        "volume": "卷一百六十",
        "no#": 188
    },
    {
        "title": "尋菊花潭主人不遇",
        "author": "孟浩然",
        "biography": "",
        "paragraphs": [
            "行至菊花潭，村西日已斜。主人登高去，雞犬空在家。"
        ],
        "notes": [
            ""
        ],
        "volume": "卷一百六十",
        "no#": 189
    },
    {
        "title": "檀溪尋故人",
        "author": "孟浩然",
        "biography": "",
        "paragraphs": [
            "花伴成龍竹，池分躍馬溪。田園人不見，疑向洞中棲。"
        ],
        "notes": [
            ""
        ],
        "volume": "卷一百六十",
        "no#": 190
    },
    {
        "title": "揚子津望京口",
        "author": "孟浩然",
        "biography": "",
        "paragraphs": [
            "北固臨京口，夷山近海濱。江風白浪起，愁殺渡頭人。"
        ],
        "notes": [
            ""
        ],
        "volume": "卷一百六十",
        "no#": 191
    },
    {
        "title": "同儲十二洛陽道中作",
        "author": "孟浩然",
        "biography": "",
        "paragraphs": [
            "珠彈繁華子，金羈遊俠人。酒酣白日暮，走馬入紅塵。"
        ],
        "notes": [
            ""
        ],
        "volume": "卷一百六十",
        "no#": 192
    },
    {
        "title": "初下浙江舟中口號",
        "author": "孟浩然",
        "biography": "",
        "paragraphs": [
            "八月觀潮罷，三江越海潯。回瞻魏闕路，空複子牟心。"
        ],
        "notes": [
            ""
        ],
        "volume": "卷一百六十",
        "no#": 193
    },
    {
        "title": "宿建德江",
        "author": "孟浩然",
        "biography": "",
        "paragraphs": [
            "移舟泊煙渚，日暮客愁新。野曠天低樹，江清月近人。"
        ],
        "notes": [
            ""
        ],
        "volume": "卷一百六十",
        "no#": 194
    },
    {
        "title": "問舟子",
        "author": "孟浩然",
        "biography": "",
        "paragraphs": [
            "向夕問舟子，前程複幾多。灣頭正堪泊，淮裏足風波。"
        ],
        "notes": [
            ""
        ],
        "volume": "卷一百六十",
        "no#": 195
    },
    {
        "title": "戲題",
        "author": "孟浩然",
        "biography": "",
        "paragraphs": [
            "客醉眠未起，主人呼解酲。已言雞黍熟，複道甕頭清。"
        ],
        "notes": [
            ""
        ],
        "volume": "卷一百六十",
        "no#": 196
    },
    {
        "title": "涼州詞",
        "author": "孟浩然",
        "biography": "",
        "paragraphs": [
            "渾成紫檀金屑文，作得琵琶聲入雲。",
            "胡地迢迢三萬里，那堪馬上送明君。",
            "異方之樂令人悲，羌笛胡笳不用吹。",
            "坐看今夜關山月，思殺邊城遊俠兒。"
        ],
        "notes": [
            ""
        ],
        "volume": "卷一百六十",
        "no#": 197
    },
    {
        "title": "送新安張少府歸秦中",
        "author": "孟浩然",
        "biography": "",
        "paragraphs": [
            "試登秦嶺望秦川，遙憶青門春可憐。",
            "仲月送君從此去，瓜時須及邵平田。"
        ],
        "notes": [
            ""
        ],
        "volume": "卷一百六十",
        "no#": 198
    },
    {
        "title": "送杜十四之江南",
        "author": "孟浩然",
        "biography": "",
        "paragraphs": [
            "荊吳相接水為鄉，君去春江正淼茫。",
            "日暮征帆何處泊，天涯一望斷人腸。"
        ],
        "notes": [
            ""
        ],
        "volume": "卷一百六十",
        "no#": 199
    },
    {
        "title": "渡浙江問舟中人",
        "author": "孟浩然",
        "biography": "",
        "paragraphs": [
            "潮落江平未有風，扁舟共濟與君同。",
            "時時引領望天末，何處青山是越中。"
        ],
        "notes": [
            ""
        ],
        "volume": "卷一百六十",
        "no#": 200
    },
    {
        "title": "初秋",
        "author": "孟浩然",
        "biography": "",
        "paragraphs": [
            "不覺初秋夜漸長，清風習習重淒涼。",
            "炎炎暑退茅齋靜，階下叢莎有露光。"
        ],
        "notes": [
            ""
        ],
        "volume": "卷一百六十",
        "no#": 201
    },
    {
        "title": "過融上人蘭若",
        "author": "孟浩然",
        "biography": "",
        "paragraphs": [
            "山頭禪室掛僧衣，窗外無人水鳥飛。",
            "黃昏半在下山路，卻聽泉聲戀翠微。"
        ],
        "notes": [
            ""
        ],
        "volume": "卷一百六十",
        "no#": 202
    },
    {
        "title": "句",
        "author": "孟浩然",
        "biography": "",
        "paragraphs": [
            "微雲淡河漢，疏雨滴梧桐。",
            "逐逐懷良馭，蕭蕭顧樂鳴。（《省試騏驥長鳴》詩，"
        ],
        "notes": [
            ""
        ],
        "volume": "卷一百六十",
        "no#": 203
    }
]