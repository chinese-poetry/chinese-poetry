[
    {
        "title": "從軍行",
        "author": "崔國輔",
        "biography": "",
        "paragraphs": [
            "塞北胡霜下，營州索兵救。夜裏偷道行，將軍馬亦瘦。",
            "刀光照塞月，陣色明如晝。傳聞賊滿山，已共前鋒鬥。"
        ],
        "notes": [
            ""
        ],
        "volume": "卷一百一十九",
        "no#": 1
    },
    {
        "title": "雜詩",
        "author": "崔國輔",
        "biography": "",
        "paragraphs": [
            "逢著平樂兒，論交鞍馬前。與酤一鬥酒，恰用十千錢。",
            "後餘在關內，作事多迍邅。何肯相救援，徒聞寶劍篇。"
        ],
        "notes": [
            ""
        ],
        "volume": "卷一百一十九",
        "no#": 2
    },
    {
        "title": "古意",
        "author": "崔國輔",
        "biography": "",
        "paragraphs": [
            "紅荷楚水曲，彪炳爍晨霞。未得兩回摘，秋風吹卻花。",
            "時芳不待妾，玉佩無處誇。悔不盛年時，嫁與青樓家。"
        ],
        "notes": [
            ""
        ],
        "volume": "卷一百一十九",
        "no#": 3
    },
    {
        "title": "宿法華寺",
        "author": "崔國輔",
        "biography": "",
        "paragraphs": [
            "松雨時複滴，寺門清且涼。此心竟誰證，回憩支公床。",
            "壁畫感靈跡，龕經傳異香。獨遊寄象外，忽忽歸南昌。"
        ],
        "notes": [
            ""
        ],
        "volume": "卷一百一十九",
        "no#": 4
    },
    {
        "title": "題預章館",
        "author": "崔國輔",
        "biography": "",
        "paragraphs": [
            "楊柳映春江，江南轉佳麗。吳門綠波里，越國青山際。",
            "游宦常往來，津亭暫臨憩。驛前蒼石沒，浦外湖沙細。",
            "向晚宴且久，孤舟冏然逝。雲留西北客，氣歇東南帝。",
            "獨有萋萋心，誰知怨芳歲。"
        ],
        "notes": [
            ""
        ],
        "volume": "卷一百一十九",
        "no#": 5
    },
    {
        "title": "石頭灘作",
        "author": "崔國輔",
        "biography": "",
        "paragraphs": [
            "悵矣秋風時，餘臨石頭瀨。因高見遠境，盡此數州內。",
            "羽山數點青，海岸雜光碎。離離樹木少，漭漭湖波大。",
            "日暮千里帆，南飛落天外。須臾遂入夜，楚色有微靄。",
            "尋遠跡已窮，遺榮事多昧。一身猶未理，安得濟時代。",
            "且泛朝夕潮，荷衣蕙為帶。"
        ],
        "notes": [
            ""
        ],
        "volume": "卷一百一十九",
        "no#": 6
    },
    {
        "title": "漂母岸",
        "author": "崔國輔",
        "biography": "",
        "paragraphs": [
            "泗水入淮處，南邊古岸存。秦時有漂母，于此飯王孫。",
            "王孫初未遇，寄食何足論。後為楚王來，黃金答母恩。",
            "事蹟遺在此，空傷千載魂。茫茫水中渚，上有一孤墩。",
            "遙望不可到，蒼蒼煙樹昏。幾年崩塚色，每日落潮痕。",
            "古地多堙圮，時哉不敢言。向夕淚沾裳，遂宿蘆洲村。"
        ],
        "notes": [
            ""
        ],
        "volume": "卷一百一十九",
        "no#": 7
    },
    {
        "title": "對酒吟",
        "author": "崔國輔",
        "biography": "",
        "paragraphs": [
            "行行日將夕，荒村古塚無人跡。蒙籠荊棘一鳥吟，",
            "寄言世上諸少年，平生且盡杯中醁。"
        ],
        "notes": [
            ""
        ],
        "volume": "卷一百一十九",
        "no#": 8
    },
    {
        "title": "奉和華清宮觀行香應制",
        "author": "崔國輔",
        "biography": "",
        "paragraphs": [
            "天子蕊珠宮，樓臺碧落通。豫遊皆汗漫，齋處即崆峒。",
            "雲物三光裏，君臣一氣中。道言何所說，寶曆自無窮。"
        ],
        "notes": [
            ""
        ],
        "volume": "卷一百一十九",
        "no#": 9
    },
    {
        "title": "七夕",
        "author": "崔國輔",
        "biography": "",
        "paragraphs": [
            "太守仙潢族，含情七夕多。扇風生玉漏，置水寫銀河。",
            "閣下陳書籍，閨中曝綺羅。遙思漢武帝，青鳥幾時過。"
        ],
        "notes": [
            ""
        ],
        "volume": "卷一百一十九",
        "no#": 10
    },
    {
        "title": "宿范浦",
        "author": "崔國輔",
        "biography": "",
        "paragraphs": [
            "月暗潮又落，西陵渡暫停。村煙和海霧，舟火亂江星。",
            "路轉定山繞，塘連範浦橫。鴟夷近何去，空山臨滄溟。"
        ],
        "notes": [
            ""
        ],
        "volume": "卷一百一十九",
        "no#": 11
    },
    {
        "title": "奉和聖制上巳祓禊應制",
        "author": "崔國輔",
        "biography": "",
        "paragraphs": [
            "元巳秦中節，吾君灞上游。鳴鑾通禁苑，別館繞芳洲。",
            "鵷鷺千官列，魚龍百戲浮。桃花春欲盡，穀雨夜來收。",
            "慶向堯樽祝，歡從楚棹謳。逸詩何足對，窅作掩東周。"
        ],
        "notes": [
            ""
        ],
        "volume": "卷一百一十九",
        "no#": 12
    },
    {
        "title": "九日侍宴應制",
        "author": "崔國輔",
        "biography": "",
        "paragraphs": [
            "運偶千年聖，時傳九日神。堯樽列鐘鼓，漢闕辟鉤陳。",
            "金籙三清降，瓊筵五老巡。始驚蘭佩出，複詠柏梁新。",
            "雲雁樓前晚，霜花酒裏春。歡娛無限極，書劍太平人。"
        ],
        "notes": [
            ""
        ],
        "volume": "卷一百一十九",
        "no#": 13
    },
    {
        "title": "杭州北郭戴氏荷池送侯愉",
        "author": "崔國輔",
        "biography": "",
        "paragraphs": [
            "秋近萬物肅，況當臨水時。折花贈歸客，離緒斷荷絲。",
            "誰謂江國永，故人感在茲。道存過北郭，情極望東菑。",
            "喬木故園意，鳴蟬窮巷悲。扁舟竟何待，中路每遲遲。"
        ],
        "notes": [
            ""
        ],
        "volume": "卷一百一十九",
        "no#": 14
    },
    {
        "title": "怨詞二首",
        "author": "崔國輔",
        "biography": "",
        "paragraphs": [
            "妾有羅衣裳，秦王在時作。為舞春風多，秋來不堪著。",
            "樓頭桃李疏，池上芙蓉落。織錦猶未成，蛩聲入羅幕。"
        ],
        "notes": [
            ""
        ],
        "volume": "卷一百一十九",
        "no#": 15
    },
    {
        "title": "古意二首",
        "author": "崔國輔",
        "biography": "",
        "paragraphs": [
            "玉籠熏繡裳，著罷眠洞房。不能春風裏，吹卻蘭麝香。",
            "種棘遮蘼蕪，畏人來采殺。比至狂夫還，看看幾花發。"
        ],
        "notes": [
            ""
        ],
        "volume": "卷一百一十九",
        "no#": 16
    },
    {
        "title": "襄陽曲二首",
        "author": "崔國輔",
        "biography": "",
        "paragraphs": [
            "蕙草嬌紅萼，時光舞碧雞。城中美年少，相見白銅鞮。",
            "少年襄陽地，來往襄陽城。城中輕薄子，知妾解秦箏。"
        ],
        "notes": [
            ""
        ],
        "volume": "卷一百一十九",
        "no#": 17
    },
    {
        "title": "魏宮詞",
        "author": "崔國輔",
        "biography": "",
        "paragraphs": [
            "朝日照紅妝，擬上銅雀台。畫眉猶未了，魏帝使人催。"
        ],
        "notes": [
            ""
        ],
        "volume": "卷一百一十九",
        "no#": 18
    },
    {
        "title": "長信草",
        "author": "崔國輔",
        "biography": "",
        "paragraphs": [
            "長信宮中草，年年愁處生。故侵珠履跡，不使玉階行。"
        ],
        "notes": [
            ""
        ],
        "volume": "卷一百一十九",
        "no#": 19
    },
    {
        "title": "長樂少年行",
        "author": "崔國輔",
        "biography": "",
        "paragraphs": [
            "遺卻珊瑚鞭，白馬驕不行。章台折楊柳，春日路傍情。"
        ],
        "notes": [
            ""
        ],
        "volume": "卷一百一十九",
        "no#": 20
    },
    {
        "title": "湖南曲",
        "author": "崔國輔",
        "biography": "",
        "paragraphs": [
            "湖南送君去，湖北送君歸。湖裏鴛鴦鳥，雙雙他自飛。"
        ],
        "notes": [
            ""
        ],
        "volume": "卷一百一十九",
        "no#": 21
    },
    {
        "title": "中流曲",
        "author": "崔國輔",
        "biography": "",
        "paragraphs": [
            "歸時日尚早，更欲向芳洲。渡口水流急，回船不自由。"
        ],
        "notes": [
            ""
        ],
        "volume": "卷一百一十九",
        "no#": 22
    },
    {
        "title": "王孫游",
        "author": "崔國輔",
        "biography": "",
        "paragraphs": [
            "自與王孫別，頻看黃鳥飛。應由春草誤，著處不成歸。"
        ],
        "notes": [
            ""
        ],
        "volume": "卷一百一十九",
        "no#": 23
    },
    {
        "title": "採蓮曲",
        "author": "崔國輔",
        "biography": "",
        "paragraphs": [
            "玉漵花爭發，金塘水亂流。相逢畏相失，並著採蓮舟。"
        ],
        "notes": [
            ""
        ],
        "volume": "卷一百一十九",
        "no#": 24
    },
    {
        "title": "子夜冬歌",
        "author": "崔國輔",
        "biography": "",
        "paragraphs": [
            "寂寥抱冬心，裁羅又褧褧。夜久頻挑燈，霜寒剪刀冷。"
        ],
        "notes": [
            ""
        ],
        "volume": "卷一百一十九",
        "no#": 25
    },
    {
        "title": "麗人曲",
        "author": "崔國輔",
        "biography": "",
        "paragraphs": [
            "紅顏稱絕代，欲並真無侶。獨有鏡中人，由來自相許。"
        ],
        "notes": [
            ""
        ],
        "volume": "卷一百一十九",
        "no#": 26
    },
    {
        "title": "小長幹曲",
        "author": "崔國輔",
        "biography": "",
        "paragraphs": [
            "月暗送潮風，相尋路不通。菱歌唱不徹，知在此塘中。"
        ],
        "notes": [
            ""
        ],
        "volume": "卷一百一十九",
        "no#": 27
    },
    {
        "title": "王昭君",
        "author": "崔國輔",
        "biography": "",
        "paragraphs": [
            "漢使南還盡，胡中妾獨存。紫台綿望絕，秋草不堪論。"
        ],
        "notes": [
            ""
        ],
        "volume": "卷一百一十九",
        "no#": 28
    },
    {
        "title": "秦女卷衣",
        "author": "崔國輔",
        "biography": "",
        "paragraphs": [
            "雖入秦帝宮，不上秦帝床。夜夜玉窗裏，與他卷衣裳。"
        ],
        "notes": [
            ""
        ],
        "volume": "卷一百一十九",
        "no#": 29
    },
    {
        "title": "今別離",
        "author": "崔國輔",
        "biography": "",
        "paragraphs": [
            "送別未能旋，相望連水口。船行欲映洲，幾度急搖手。"
        ],
        "notes": [
            ""
        ],
        "volume": "卷一百一十九",
        "no#": 30
    },
    {
        "title": "衛豔詞",
        "author": "崔國輔",
        "biography": "",
        "paragraphs": [
            "淇上桑葉青，青樓含白日。比時遙望君，車馬城中出。"
        ],
        "notes": [
            ""
        ],
        "volume": "卷一百一十九",
        "no#": 31
    },
    {
        "title": "渭水西別李侖",
        "author": "崔國輔",
        "biography": "",
        "paragraphs": [
            "隴右長亭堠，山陰古塞秋。不知嗚咽水，何事向西流。"
        ],
        "notes": [
            ""
        ],
        "volume": "卷一百一十九",
        "no#": 32
    },
    {
        "title": "古意",
        "author": "崔國輔",
        "biography": "",
        "paragraphs": [
            "淨掃黃金階，飛霜皎如雪。下簾彈箜篌，不忍見秋月。"
        ],
        "notes": [
            ""
        ],
        "volume": "卷一百一十九",
        "no#": 33
    },
    {
        "title": "送韓十四被魯王推遞往濟南府",
        "author": "崔國輔",
        "biography": "",
        "paragraphs": [
            "西候情何極，南冠怨有餘。梁王雖好事，不察獄中書。"
        ],
        "notes": [
            ""
        ],
        "volume": "卷一百一十九",
        "no#": 34
    },
    {
        "title": "《白紵辭二首",
        "author": "崔國輔",
        "biography": "",
        "paragraphs": [
            "洛陽梨花落如霰，河陽桃葉生複齊。",
            "坐惜玉樓春欲盡，紅綿粉絮裛妝啼。",
            "董賢女弟在椒風，窈窕繁華貴後宮。",
            "璧帶金釭皆翡翠，一朝零落變成空。"
        ],
        "notes": [
            ""
        ],
        "volume": "卷一百一十九",
        "no#": 35
    },
    {
        "title": "九日",
        "author": "崔國輔",
        "biography": "",
        "paragraphs": [
            "江邊楓落菊花黃，少長登高一望鄉。",
            "九日陶家雖載酒，三年楚客已沾裳。"
        ],
        "notes": [
            ""
        ],
        "volume": "卷一百一十九",
        "no#": 36
    },
    {
        "title": "王昭君",
        "author": "崔國輔",
        "biography": "",
        "paragraphs": [
            "一回望月一回悲，望月月移人不移。",
            "何時得見漢朝使，為妾傳書斬畫師。"
        ],
        "notes": [
            ""
        ],
        "volume": "卷一百一十九",
        "no#": 37
    }
]