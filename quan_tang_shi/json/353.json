[
    {
        "title": "茅簷下始栽竹",
        "author": "柳宗元",
        "biography": "",
        "paragraphs": [
            "瘴茅葺為宇，溽暑常侵肌。適有重膇疾，蒸郁寧所宜。",
            "東鄰幸導我，樹竹邀涼颸。欣然愜吾志，荷鍤西岩垂。",
            "楚壤多怪石，墾鑿力已疲。江風忽雲暮，輿曳還相追。",
            "蕭瑟過極浦，旖旎附幽墀。貞根期永固，貽爾寒泉滋。",
            "夜窗遂不掩，羽扇寧複持。清泠集濃露，枕簟淒已知。",
            "網蟲依密葉，曉禽棲迥枝。豈伊紛囂間，重以心慮怡。",
            "嘉爾亭亭質，自遠棄幽期。不見野蔓草，蓊蔚有華姿。",
            "諒無淩寒色，豈與青山辭。"
        ],
        "notes": [
            ""
        ],
        "volume": "卷三百五十三",
        "no#": 1
    },
    {
        "title": "《種仙靈毗",
        "author": "柳宗元",
        "biography": "",
        "paragraphs": [
            "窮陋闕自養，癘氣劇囂煩。隆冬乏霜霰，日夕南風溫。",
            "杖藜下庭際，曳踵不及門。門有野田吏，慰我飄零魂。",
            "及言有靈藥，近在湘西原。服之不盈旬，蹩躠皆騰鶱。",
            "笑忭前即吏，為我擢其根。蔚蔚遂充庭，英翹忽已繁。",
            "晨起自采曝，杵臼通夜喧。靈和理內藏，攻疾貴自源。",
            "擁覆逃積霧，伸舒委餘暄。奇功苟可征，甯複資蘭蓀。",
            "我聞畸人術，一氣中夜存。能令深深息，呼吸還歸跟。",
            "疏放固難效，且以藥餌論。痿者不忘起，窮者寧複言。",
            "神哉輔吾足，幸及兒女奔。"
        ],
        "notes": [
            ""
        ],
        "volume": "卷三百五十三",
        "no#": 2
    },
    {
        "title": "種朮",
        "author": "柳宗元",
        "biography": "",
        "paragraphs": [
            "守閒事服餌，采朮東山阿。東山幽且阻，疲苶煩經過。",
            "戒徒劚靈根，封植閟天和。違爾澗底石，徹我庭中莎。",
            "土膏滋玄液，松露墜繁柯。南東自成畝，繚繞紛相羅。",
            "晨步佳色媚，夜眠幽氣多。離憂苟可怡，孰能知其他。",
            "爨竹茹芳葉，寧慮瘵與瘥。留連樹蕙辭，婉娩采薇歌。",
            "悟拙甘自足，激清愧同波。單豹且理內，高門複如何。"
        ],
        "notes": [
            ""
        ],
        "volume": "卷三百五十三",
        "no#": 3
    },
    {
        "title": "種白蘘荷",
        "author": "柳宗元",
        "biography": "",
        "paragraphs": [
            "血蟲化為癘，夷俗多所神。銜猜每臘毒，謀富不為仁。",
            "蔬果自遠至，杯酒盈肆陳。言甘中必苦，何用知其真。",
            "華潔事外飾，尤病中州人。錢刀恐賈害，饑至益逡巡。",
            "竄伏常戰慄，懷故逾悲辛。庶氏有嘉草，攻禬事久泯。",
            "炎帝垂靈編，言此殊足珍。崎嶇乃有得，托以全餘身。",
            "紛敷碧樹陰，眄睞心所親。"
        ],
        "notes": [
            ""
        ],
        "volume": "卷三百五十三",
        "no#": 4
    },
    {
        "title": "新植海石榴",
        "author": "柳宗元",
        "biography": "",
        "paragraphs": [
            "弱植不盈尺，遠意駐蓬瀛。月寒空階曙，幽夢彩雲生。",
            "糞壤擢珠樹，莓苔插瓊英。芳根閟顏色，徂歲為誰榮。"
        ],
        "notes": [
            ""
        ],
        "volume": "卷三百五十三",
        "no#": 5
    },
    {
        "title": "戲題階前芍藥",
        "author": "柳宗元",
        "biography": "",
        "paragraphs": [
            "凡卉與時謝，妍華麗茲晨。欹紅醉濃露，窈窕留餘春。",
            "孤賞白日暮，暄風動搖頻。夜窗藹芳氣，幽臥知相親。",
            "願致溱洧贈，悠悠南國人。"
        ],
        "notes": [
            ""
        ],
        "volume": "卷三百五十三",
        "no#": 6
    },
    {
        "title": "始見白髮題所植海石榴",
        "author": "柳宗元",
        "biography": "",
        "paragraphs": [
            "幾年封植愛芳叢，韻豔朱顏竟不同。",
            "從此休論上春事，看成古木對衰翁。"
        ],
        "notes": [
            ""
        ],
        "volume": "卷三百五十三",
        "no#": 7
    },
    {
        "title": "植靈壽木",
        "author": "柳宗元",
        "biography": "",
        "paragraphs": [
            "白華照寒水，怡我適野情。前趨問長老，重複欣嘉名。",
            "蹇連易衰朽，方剛謝經營。敢期齒杖賜，聊且移孤莖。",
            "叢萼中競秀，分房外舒英。柔條乍反植，勁節常對生。",
            "循玩足忘疲，稍覺步武輕。安能事翦伐，持用資徒行。"
        ],
        "notes": [
            ""
        ],
        "volume": "卷三百五十三",
        "no#": 8
    },
    {
        "title": "自衡陽移桂十餘本植零陵所住精舍",
        "author": "柳宗元",
        "biography": "",
        "paragraphs": [
            "謫官去南裔，清湘繞靈嶽。晨登蒹葭岸，霜景霽紛濁。",
            "離披得幽桂，芳本欣盈握。火耕困煙燼，薪采久摧剝。",
            "道旁且不願，岑嶺況悠邈。傾筐壅故壤，棲息期鸞鷟。",
            "路遠清涼宮，一雨悟無學。南人始珍重，微我誰先覺。",
            "芳意不可傳，丹心徒自渥。"
        ],
        "notes": [
            ""
        ],
        "volume": "卷三百五十三",
        "no#": 9
    },
    {
        "title": "湘岸移木芙蓉植龍興精舍",
        "author": "柳宗元",
        "biography": "",
        "paragraphs": [
            "有美不自蔽，安能守孤根。盈盈湘西岸，秋至風露繁。",
            "麗影別寒水，穠芳委前軒。芰荷諒難雜，反此生高原。"
        ],
        "notes": [
            ""
        ],
        "volume": "卷三百五十三",
        "no#": 10
    },
    {
        "title": "早梅",
        "author": "柳宗元",
        "biography": "",
        "paragraphs": [
            "早梅發高樹，迥映楚天碧。朔吹飄夜香，繁霜滋曉白。",
            "欲為萬里贈，杳杳山水隔。寒英坐銷落，何用慰遠客。"
        ],
        "notes": [
            ""
        ],
        "volume": "卷三百五十三",
        "no#": 11
    },
    {
        "title": "南中榮橘柚",
        "author": "柳宗元",
        "biography": "",
        "paragraphs": [
            "橘柚懷貞質，受命此炎方。密林耀朱綠，晚歲有餘芳。",
            "殊風限清漢，飛雪滯故鄉。攀條何所歎，北望熊與湘。"
        ],
        "notes": [
            ""
        ],
        "volume": "卷三百五十三",
        "no#": 12
    },
    {
        "title": "紅蕉",
        "author": "柳宗元",
        "biography": "",
        "paragraphs": [
            "晚英值窮節，綠潤含朱光。以茲正陽色，窈窕淩清霜。",
            "遠物世所重，旅人心獨傷。回暉眺林際，摵摵無遺芳。"
        ],
        "notes": [
            ""
        ],
        "volume": "卷三百五十三",
        "no#": 13
    },
    {
        "title": "巽公院五詠：淨土堂",
        "author": "柳宗元",
        "biography": "",
        "paragraphs": [
            "結習自無始，淪溺窮苦源。流形及茲世，始悟三空門。",
            "華堂開淨域，圖像煥且繁。清泠焚眾香，微妙歌法言。",
            "稽首愧導師，超遙謝塵昏。"
        ],
        "notes": [
            ""
        ],
        "volume": "卷三百五十三",
        "no#": 14
    },
    {
        "title": "巽公院五詠：曲講堂",
        "author": "柳宗元",
        "biography": "",
        "paragraphs": [
            "寂滅本非斷，文字安可離。曲堂何為設，高士方在斯。",
            "聖默寄言宣，分別乃無知。趣中即空假，名相與誰期。",
            "願言絕聞得，忘意聊思惟。"
        ],
        "notes": [
            ""
        ],
        "volume": "卷三百五十三",
        "no#": 15
    },
    {
        "title": "巽公院五詠：禪堂",
        "author": "柳宗元",
        "biography": "",
        "paragraphs": [
            "發地結菁茅，團團抱虛白。山花落幽戶，中有忘機客。",
            "涉有本非取，照空不待析。萬籟俱緣生，窅然喧中寂。",
            "心境本洞如，鳥飛無遺跡。"
        ],
        "notes": [
            ""
        ],
        "volume": "卷三百五十三",
        "no#": 16
    },
    {
        "title": "巽公院五詠：芙蓉亭",
        "author": "柳宗元",
        "biography": "",
        "paragraphs": [
            "新亭俯朱檻，嘉木開芙蓉。清香晨風遠，溽彩寒露濃。",
            "瀟灑出人世，低昂多異容。嘗聞色空喻，造物誰為工。",
            "留連秋月晏，迢遞來山鐘。"
        ],
        "notes": [
            ""
        ],
        "volume": "卷三百五十三",
        "no#": 17
    },
    {
        "title": "巽公院五詠：苦竹橋",
        "author": "柳宗元",
        "biography": "",
        "paragraphs": [
            "危橋屬幽徑，繚繞穿疏林。迸籜分苦節，輕筠抱虛心。",
            "俯瞰涓涓流，仰聆蕭蕭吟。差池下煙日，嘲哳鳴山禽。",
            "諒無要津用，棲息有餘陰。"
        ],
        "notes": [
            ""
        ],
        "volume": "卷三百五十三",
        "no#": 18
    },
    {
        "title": "梅雨",
        "author": "柳宗元",
        "biography": "",
        "paragraphs": [
            "梅實迎時雨，蒼茫值晚春。愁深楚猿夜，夢斷越雞晨。",
            "海霧連南極，江雲暗北津。素衣今盡化，非為帝京塵。"
        ],
        "notes": [
            ""
        ],
        "volume": "卷三百五十三",
        "no#": 19
    },
    {
        "title": "零陵早春",
        "author": "柳宗元",
        "biography": "",
        "paragraphs": [
            "問春從此去，幾日到秦原。憑寄還鄉夢，殷勤入故園。"
        ],
        "notes": [
            ""
        ],
        "volume": "卷三百五十三",
        "no#": 20
    },
    {
        "title": "田家三首",
        "author": "柳宗元",
        "biography": "",
        "paragraphs": [
            "蓐食徇所務，驅牛向東阡。雞鳴村巷白，夜色歸暮田。",
            "劄劄耒耜聲，飛飛來烏鳶。竭茲筋力事，持用窮歲年。",
            "盡輸助徭役，聊就空自眠。子孫日已長，世世還複然。",
            "籬落隔煙火，農談四鄰夕。庭際秋蟲鳴，疏麻方寂曆。",
            "蠶絲盡輸稅，機杼空倚壁。裏胥夜經過，雞黍事筵席。",
            "各言官長峻，文字多督責。東鄉後租期，車轂陷泥澤。",
            "公門少推恕，鞭樸恣狼藉。努力慎經營，肌膚真可惜。",
            "迎新在此歲，唯恐踵前跡。",
            "古道饒蒺藜，縈回古城曲。蓼花被堤岸，陂水寒更綠。",
            "是時收穫竟，落日多樵牧。風高榆柳疏，霜重梨棗熟。",
            "行人迷去住，野鳥競棲宿。田翁笑相念，昏黑慎原陸。",
            "今年幸少豐，無厭饘與粥。"
        ],
        "notes": [
            ""
        ],
        "volume": "卷三百五十三",
        "no#": 21
    },
    {
        "title": "行路難三首",
        "author": "柳宗元",
        "biography": "",
        "paragraphs": [
            "君不見夸父追日窺虞淵，跳踉北海超昆侖。",
            "披霄決漢出沆漭，瞥裂左右遺星辰。須臾力盡道渴死。",
            "狐鼠蜂蟻爭噬吞。北方竫人長九寸，開口抵掌更笑喧。",
            "啾啾飲食滴與粒，生死亦足終天年。睢盱大志小成遂，",
            "虞衡斤斧羅千山，工命采斫杙與椽。深林土剪十取一，",
            "遺餘毫末不見保，躪躒澗壑何當存。群材未成質已夭，",
            "君不見南山棟樑益稀少，愛材養育誰複論。",
            "飛雪斷道冰成梁，侯家熾炭雕玉房。蟠龍吐耀虎喙張，",
            "美人四向回明璫，雪山冰穀晞太陽。星躔奔走不得止，",
            "盛時一去貴反賤，桃笙葵扇安可當。"
        ],
        "notes": [
            ""
        ],
        "volume": "卷三百五十三",
        "no#": 22
    },
    {
        "title": "聞籍田有感",
        "author": "柳宗元",
        "biography": "",
        "paragraphs": [
            "天田不日降皇輿，留滯長沙歲又除。",
            "宣室無由問厘事，周南何處托成書。"
        ],
        "notes": [
            ""
        ],
        "volume": "卷三百五十三",
        "no#": 23
    },
    {
        "title": "跂烏詞",
        "author": "柳宗元",
        "biography": "",
        "paragraphs": [
            "城上日出群烏飛，鴉鴉爭赴朝陽枝。刷毛伸翼和且樂，",
            "無乃饑啼走道旁，貪鮮攫肉人所傷。翹肖獨足下叢薄，",
            "左右六翮利如刀，踴身失勢不得高。支離無趾猶自免，"
        ],
        "notes": [
            ""
        ],
        "volume": "卷三百五十三",
        "no#": 24
    },
    {
        "title": "籠鷹詞",
        "author": "柳宗元",
        "biography": "",
        "paragraphs": [
            "淒風淅瀝飛嚴霜，蒼鷹上擊翻曙光。雲披霧裂虹蜺斷，",
            "爪毛吻血百鳥逝，獨立四顧時激昂。炎風溽暑忽然至，",
            "但願清商複為假，拔去萬累雲間翔。"
        ],
        "notes": [
            ""
        ],
        "volume": "卷三百五十三",
        "no#": 25
    },
    {
        "title": "放鷓鴣詞",
        "author": "柳宗元",
        "biography": "",
        "paragraphs": [
            "楚越有鳥甘且腴，嘲嘲自名為鷓鴣。徇媒得食不復慮，",
            "鼎前芍藥調五味，膳夫攘腕左右視。齊王不忍觳觫牛，",
            "破籠展翅當遠去，同類相呼莫相顧。"
        ],
        "notes": [
            ""
        ],
        "volume": "卷三百五十三",
        "no#": 26
    },
    {
        "title": "龜背戲",
        "author": "柳宗元",
        "biography": "",
        "paragraphs": [
            "長安新技出宮掖，喧喧初遍王侯宅。玉盤滴瀝黃金錢，",
            "投變轉動玄機卑，星流霞破相參差。四分五裂勢未已，",
            "徒言萬事有盈虛，終朝一擲知勝負。修門象棋不復貴，",
            "廟堂巾笥非余慕，錢刀兒女徒紛紛。"
        ],
        "notes": [
            ""
        ],
        "volume": "卷三百五十三",
        "no#": 27
    },
    {
        "title": "聞黃鸝",
        "author": "柳宗元",
        "biography": "",
        "paragraphs": [
            "倦聞子規朝暮聲，不意忽有黃鸝鳴。一聲夢斷楚江曲，",
            "王畿優本少賦役，務閑酒熟饒經過。此時晴煙最深處，",
            "我今誤落千萬山，身同傖人不思還。鄉禽何事亦來此，"
        ],
        "notes": [
            ""
        ],
        "volume": "卷三百五十三",
        "no#": 28
    },
    {
        "title": "渾鴻臚宅聞歌效白紵",
        "author": "柳宗元",
        "biography": "",
        "paragraphs": [
            "翠帷雙卷出傾城，龍劍破匣霜月明。朱唇掩抑悄無聲，"
        ],
        "notes": [
            ""
        ],
        "volume": "卷三百五十三",
        "no#": 29
    },
    {
        "title": "楊白花",
        "author": "柳宗元",
        "biography": "",
        "paragraphs": [
            "楊白花，風吹渡江水。坐令宮樹無顏色，"
        ],
        "notes": [
            ""
        ],
        "volume": "卷三百五十三",
        "no#": 30
    },
    {
        "title": "漁翁",
        "author": "柳宗元",
        "biography": "",
        "paragraphs": [
            "漁翁夜傍西岩宿，曉汲清湘燃楚竹。煙銷日出不見人，"
        ],
        "notes": [
            ""
        ],
        "volume": "卷三百五十三",
        "no#": 31
    },
    {
        "title": "飲酒",
        "author": "柳宗元",
        "biography": "",
        "paragraphs": [
            "今夕少愉樂，起坐開清尊。舉觴酹先酒，為我驅憂煩。",
            "須臾心自殊，頓覺天地暄。連山變幽晦，綠水函晏溫。",
            "藹藹南郭門，樹木一何繁。清陰可自庇，竟夕聞佳言。",
            "盡醉無複辭，偃臥有芳蓀。彼哉晉楚富，此道未必存。"
        ],
        "notes": [
            ""
        ],
        "volume": "卷三百五十三",
        "no#": 32
    },
    {
        "title": "讀書",
        "author": "柳宗元",
        "biography": "",
        "paragraphs": [
            "幽沉謝世事，俯默窺唐虞。上下觀古今，起伏千萬途。",
            "遇欣或自笑，感戚亦以籲。縹帙各舒散，前後互相逾。",
            "瘴痾擾靈府，日與往昔殊。臨文乍了了，徹卷兀若無。",
            "竟夕誰與言，但與竹素俱。倦極便倒臥，熟寐乃一蘇。",
            "欠伸展肢體，吟詠心自愉。得意適其適，非願為世儒。",
            "道盡即閉口，蕭散捐囚拘。巧者為我拙，智者為我愚。",
            "書史足自悅，安用勤與劬。貴爾六尺軀，勿為名所驅。"
        ],
        "notes": [
            ""
        ],
        "volume": "卷三百五十三",
        "no#": 33
    },
    {
        "title": "感遇二首",
        "author": "柳宗元",
        "biography": "",
        "paragraphs": [
            "西陸動涼氣，驚烏號北林。棲息豈殊性，集枯安可任。",
            "鴻鵠去不返，勾吳阻且深。徒嗟日沉湎，丸鼓騖奇音。",
            "東海久搖盪，南風已駸駸。坐使青天暮，小星愁太陰。",
            "眾情嗜奸利，居貨捐千金。危根一以振，齊斧來相尋。",
            "攬衣中夜起，感物涕盈襟。微霜眾所踐，誰念歲寒心。",
            "旭日照寒野，pL斯起蒿萊。啁啾有餘樂，飛舞西陵隈。",
            "回風旦夕至，零葉委陳荄。所棲不足恃，鷹隼縱橫來。"
        ],
        "notes": [
            ""
        ],
        "volume": "卷三百五十三",
        "no#": 34
    },
    {
        "title": "詠史",
        "author": "柳宗元",
        "biography": "",
        "paragraphs": [
            "燕有黃金台，遠致望諸君。嗛嗛事強怨，三歲有奇勳。",
            "悠哉辟疆理，東海漫浮雲。甯知世情異，嘉穀坐熇焚。",
            "致令委金石，誰顧蠢蠕群。風波欻潛構，遺恨意紛紜。",
            "豈不善圖後，交私非所聞。為忠不顧內，晏子亦垂文。"
        ],
        "notes": [
            ""
        ],
        "volume": "卷三百五十三",
        "no#": 35
    },
    {
        "title": "詠三良",
        "author": "柳宗元",
        "biography": "",
        "paragraphs": [
            "束帶值明後，顧盼流輝光。一心在陳力，鼎列誇四方。",
            "款款效忠信，恩義皎如霜。生時亮同體，死沒甯分張。",
            "壯軀閉幽隧，猛志填黃腸。殉死禮所非，況乃用其良。",
            "霸基弊不振，晉楚更張惶。疾病命固亂，魏氏言有章。",
            "從邪陷厥父，吾欲討彼狂。"
        ],
        "notes": [
            ""
        ],
        "volume": "卷三百五十三",
        "no#": 36
    },
    {
        "title": "詠荊軻",
        "author": "柳宗元",
        "biography": "",
        "paragraphs": [
            "燕秦不兩立，太子已為虞。千金奉短計，匕首荊卿趨。",
            "窮年徇所欲，兵勢且見屠。微言激幽憤，怒目辭燕都。",
            "朔風動易水，揮爵前長驅。函首致宿怨，獻田開版圖。",
            "炯然耀電光，掌握罔正夫。造端何其銳，臨事竟趑趄。",
            "長虹吐白日，倉卒反受誅。按劍赫憑怒，風雷助號呼。",
            "慈父斷子首，狂走無容軀。夷城芟七族，台觀皆焚汙。",
            "始期憂患弭，卒動災禍樞。秦皇本詐力，事與桓公殊。",
            "奈何效曹子，實謂勇且愚。世傳故多謬，太史征無且。"
        ],
        "notes": [
            ""
        ],
        "volume": "卷三百五十三",
        "no#": 37
    },
    {
        "title": "掩役夫張進骸",
        "author": "柳宗元",
        "biography": "",
        "paragraphs": [
            "生死悠悠爾，一氣聚散之。偶來紛喜怒，奄忽已複辭。",
            "為役孰賤辱，為貴非神奇。一朝纊息定，枯朽無妍媸。",
            "生平勤皂櫪，剉秣不告疲。既死給槥櫝，葬之東山基。",
            "奈何值崩湍，蕩析臨路垂。髐然暴百骸，散亂不復支。",
            "從者幸告餘，眷之涓然悲。貓虎獲迎祭，犬馬有蓋帷。",
            "佇立唁爾魂，豈複識此為。畚鍤載埋瘞，溝瀆護其危。",
            "我心得所安，不謂爾有知。掩骼著春令，茲焉適其時。",
            "及物非吾事，聊且顧爾私。"
        ],
        "notes": [
            ""
        ],
        "volume": "卷三百五十三",
        "no#": 38
    },
    {
        "title": "省試觀慶雲圖詩",
        "author": "柳宗元",
        "biography": "",
        "paragraphs": [
            "設色既成象，卿雲示國都。九天開秘祉，百辟贊嘉謨。",
            "抱日依龍袞，非煙近禦爐。高標連汗漫，迥望接虛無。",
            "裂素榮光發，舒華瑞色敷。恒將配堯德，垂慶代河圖。"
        ],
        "notes": [
            ""
        ],
        "volume": "卷三百五十三",
        "no#": 39
    },
    {
        "title": "春懷故園",
        "author": "柳宗元",
        "biography": "",
        "paragraphs": [
            "九扈鳴已晚，楚鄉農事春。悠悠故池水，空待灌園人。"
        ],
        "notes": [
            ""
        ],
        "volume": "卷三百五十三",
        "no#": 40
    }
]