[
    {
        "title": "和太原張相公山亭懷古",
        "author": "崔公信",
        "biography": "",
        "paragraphs": [
            "疊石狀崖巘，翠含城上樓。前移廬霍峰，遠帶沅湘流。",
            "瀟灑主人靜，夤緣芳徑幽。清輝在昏旦，豈異東山遊。"
        ],
        "notes": [
            ""
        ],
        "volume": "卷四百八十四",
        "no#": 1
    },
    {
        "title": "過小妓英英墓",
        "author": "楊虞卿",
        "biography": "",
        "paragraphs": [
            "蕭晨騎馬出皇都，聞說埋冤在路隅。別我已為泉下土，",
            "蘭質蕙心何所在，焉知過者是狂夫。"
        ],
        "notes": [
            ""
        ],
        "volume": "卷四百八十四",
        "no#": 2
    },
    {
        "title": "句",
        "author": "楊虞卿",
        "biography": "",
        "paragraphs": [
            "河勢昆侖遠，山形菡萏秋。"
        ],
        "notes": [
            ""
        ],
        "volume": "卷四百八十四",
        "no#": 3
    },
    {
        "title": "和段相公登武擔寺西台",
        "author": "楊汝士",
        "biography": "",
        "paragraphs": [
            "清淨此道宮，層台複倚空。偶時三伏外，列席九霄中。",
            "平視雲端路，高臨樹杪風。自憐榮末座，前日別池籠。"
        ],
        "notes": [
            ""
        ],
        "volume": "卷四百八十四",
        "no#": 4
    },
    {
        "title": "和段相公夏登張儀樓",
        "author": "楊汝士",
        "biography": "",
        "paragraphs": [
            "從公城上來，秋近絕纖埃。樓古秦規在，江分蜀望開。",
            "遠山標宿雪，末席本寒灰。陪賞今為忝，臨歡敢訴杯。"
        ],
        "notes": [
            ""
        ],
        "volume": "卷四百八十四",
        "no#": 5
    },
    {
        "title": "和宗人尚書嗣複祠祭武侯畢，題臨淮公舊碑",
        "author": "楊汝士",
        "biography": "",
        "paragraphs": [
            "古柏森然地，修嚴蜀相祠。一過榮異代，三顧盛當時。",
            "功德流何遠，馨香薦未衰。敬名探國志，飾像慰甿思。",
            "昔謁從征蓋，今聞擁信旗。固宜光寵下，有淚刻前碑。"
        ],
        "notes": [
            ""
        ],
        "volume": "卷四百八十四",
        "no#": 6
    },
    {
        "title": "宴楊僕射新昌裏第",
        "author": "楊汝士",
        "biography": "",
        "paragraphs": [
            "隔坐應須賜禦屏，盡將仙翰入高冥。文章舊價留鸞掖，",
            "當時疏廣雖雲盛，詎有茲筵醉綠醽。"
        ],
        "notes": [
            ""
        ],
        "volume": "卷四百八十四",
        "no#": 7
    },
    {
        "title": "建節後偶作",
        "author": "楊汝士",
        "biography": "",
        "paragraphs": [
            "拋卻弓刀上砌台，上方台榭與雲開。",
            "山僧見我衣裳窄，知道新從戰地來。"
        ],
        "notes": [
            ""
        ],
        "volume": "卷四百八十四",
        "no#": 8
    },
    {
        "title": "題畫山水",
        "author": "楊汝士",
        "biography": "",
        "paragraphs": [
            "太華峰前是故鄉，路人遙指讀書堂。",
            "如今老大騎官馬，羞向關西道姓楊。"
        ],
        "notes": [
            ""
        ],
        "volume": "卷四百八十四",
        "no#": 9
    },
    {
        "title": "賀筵占贈營妓",
        "author": "楊汝士",
        "biography": "",
        "paragraphs": [
            "郎君得意及青春，蜀國將軍又不貧。",
            "一曲高歌紅一匹，兩頭娘子謝夫人。"
        ],
        "notes": [
            ""
        ],
        "volume": "卷四百八十四",
        "no#": 10
    },
    {
        "title": "句",
        "author": "楊汝士",
        "biography": "",
        "paragraphs": [
            "昔日蘭亭無豔質，此時金谷有高人。（裴令公居守東洛，",
            "士云云。白知不能加，遽裂之，曰：「笙歌鼎沸，勿作",
            "冷淡生活。」元顧白曰：「樂天所謂能全其名者也。」）"
        ],
        "notes": [
            ""
        ],
        "volume": "卷四百八十四",
        "no#": 11
    },
    {
        "title": "賦得芙蓉出水",
        "author": "陳至",
        "biography": "",
        "paragraphs": [
            "菡萏迎秋吐，夭搖映水濱。劍芒開寶匣，峰影寫蒲津。",
            "下覆參差荇，高辭苒弱蘋。自當巢翠甲，非止戲赬鱗。",
            "莫以時先後，而言色故新。芳香正堪玩，誰報涉江人。"
        ],
        "notes": [
            ""
        ],
        "volume": "卷四百八十四",
        "no#": 12
    },
    {
        "title": "薦冰",
        "author": "陳至",
        "biography": "",
        "paragraphs": [
            "淩寒開涸冱，寢廟致精誠。色靜澄三酒，光寒肅兩楹。",
            "形鹽非近進，玉豆為潛英。禮自春分展，堅從北陸成。",
            "藉茅心共結，出鑒水漸明。幸得來觀薦，靈台一小生。"
        ],
        "notes": [
            ""
        ],
        "volume": "卷四百八十四",
        "no#": 13
    },
    {
        "title": "句",
        "author": "陳至",
        "biography": "",
        "paragraphs": [
            "藻井尚寒龍跡在，紅樓初施日光通。"
        ],
        "notes": [
            ""
        ],
        "volume": "卷四百八十四",
        "no#": 14
    },
    {
        "title": "薦冰",
        "author": "趙蕃",
        "biography": "",
        "paragraphs": [
            "仲月開淩室，齋心感聖情。寒姿分玉坐，皓彩發丹楹。",
            "積素因風壯，虛空向日明。遙涵窗戶冷，近映冕旒清。",
            "在掌光逾澈，當軒質自輕。良辰方可致，由此表精誠。"
        ],
        "notes": [
            ""
        ],
        "volume": "卷四百八十四",
        "no#": 15
    },
    {
        "title": "老人星",
        "author": "趙蕃",
        "biography": "",
        "paragraphs": [
            "大史占南極，秋分見壽星。增輝延寶曆，發曜起祥經。",
            "灼爍依狼地，昭彰近帝庭。高懸方杳杳，孤白乍熒熒。",
            "應見光新吐，休征德自形。既能符聖祚，從此表遐齡。"
        ],
        "notes": [
            ""
        ],
        "volume": "卷四百八十四",
        "no#": 16
    }
]