[
    {
        "title": "黃台瓜辭",
        "author": "李賢",
        "biography": "",
        "paragraphs": [
            "種瓜黃台下，瓜熟子離離。一摘使瓜好，再摘使瓜稀。",
            "三摘猶自可，摘絕抱蔓歸。"
        ],
        "notes": [
            ""
        ],
        "volume": "卷六",
        "no#": 1
    },
    {
        "title": "奉和同太子監守違戀",
        "author": "李元嘉",
        "biography": "",
        "paragraphs": [
            "幹象開層構，離明啟少陽。卜征從獻吉，守器屬元良。",
            "逖矣淩周誦，遙哉掩漢莊。好士傾南洛，多才盛北場。",
            "地分丹鷲嶺，途間白雲鄉。儲誠虔曉夕，宸愛積炎涼。",
            "珠璧連霄漢，萬物仰重光。"
        ],
        "notes": [
            ""
        ],
        "volume": "卷六",
        "no#": 2
    },
    {
        "title": "奉和聖制過溫湯",
        "author": "李貞",
        "biography": "",
        "paragraphs": [
            "鳳輦騰宸駕，驪籞次幹遊。坎德疏溫液，山隈派暖流。",
            "寒氛空外擁，蒸氣沼中浮。林凋帷影散，雲斂蓋陰收。",
            "霜郊暢玄覽，參差落景遒。"
        ],
        "notes": [
            ""
        ],
        "volume": "卷六",
        "no#": 3
    },
    {
        "title": "石橋",
        "author": "李禕",
        "biography": "",
        "paragraphs": [
            "別有經行所，迥跨重巒側。粵因求瘼餘，倏想尋真域。",
            "放情恣披拂，杖策聊□□。□□□□□，□□□□色。",
            "亂幡霧中見，雁塔雲間識。薄煙冪遠郊，遙峰沒歸翼。",
            "仙橋危石架，幽洞乘□□。□□□□□，□□□易測。",
            "二教無先後，一相平而直。冀茲捐俗心，永懷依妙力。"
        ],
        "notes": [
            ""
        ],
        "volume": "卷六",
        "no#": 4
    }
]