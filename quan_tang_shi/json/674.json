[
    {
        "title": "感興",
        "author": "鄭穀",
        "biography": "",
        "paragraphs": [
            "禾黍不陽豔，競栽桃李春。翻令力耕者，半作賣花人。"
        ],
        "notes": [
            ""
        ],
        "volume": "卷六百七十四",
        "no#": 1
    },
    {
        "title": "望湘亭",
        "author": "鄭谷",
        "biography": "",
        "paragraphs": [
            "湘水似伊水，湘人非故人。登臨獨無語，風柳自搖春。"
        ],
        "notes": [
            ""
        ],
        "volume": "卷六百七十四",
        "no#": 2
    },
    {
        "title": "采桑",
        "author": "鄭穀",
        "biography": "",
        "paragraphs": [
            "曉陌攜籠去，桑林路隔淮。何如鬥百草，賭取鳳凰釵。"
        ],
        "notes": [
            ""
        ],
        "volume": "卷六百七十四",
        "no#": 3
    },
    {
        "title": "悶題",
        "author": "鄭穀",
        "biography": "",
        "paragraphs": [
            "落第春相困，無心惜落花。荊山歸不得，歸得亦無家。"
        ],
        "notes": [
            ""
        ],
        "volume": "卷六百七十四",
        "no#": 4
    },
    {
        "title": "中台五題：乳毛松",
        "author": "鄭穀",
        "biography": "",
        "paragraphs": [
            "松格一何高，何人號乳毛。霜天寓直夜，愧爾伴閑曹。"
        ],
        "notes": [
            ""
        ],
        "volume": "卷六百七十四",
        "no#": 5
    },
    {
        "title": "中台五題：樗里子墓",
        "author": "鄭谷",
        "biography": "",
        "paragraphs": [
            "賢人骨已銷，墓樹幾榮凋。正直魂如在，齋心願一招。"
        ],
        "notes": [
            ""
        ],
        "volume": "卷六百七十四",
        "no#": 6
    },
    {
        "title": "中台五題：牡丹",
        "author": "鄭穀",
        "biography": "",
        "paragraphs": [
            "亂前看不足，亂後眼偏明。卻得蓬蒿力，遮藏見太平。"
        ],
        "notes": [
            ""
        ],
        "volume": "卷六百七十四",
        "no#": 7
    },
    {
        "title": "中台五題：玉蕊",
        "author": "鄭谷",
        "biography": "",
        "paragraphs": [
            "唐昌樹已荒，天意眷文昌。曉入微風起，春時雪滿牆。"
        ],
        "notes": [
            ""
        ],
        "volume": "卷六百七十四",
        "no#": 8
    },
    {
        "title": "中台五題：石柱",
        "author": "鄭穀",
        "biography": "",
        "paragraphs": [
            "暴亂免遺折，森羅賢達名。末郎何所取，叨繼外門榮。"
        ],
        "notes": [
            ""
        ],
        "volume": "卷六百七十四",
        "no#": 9
    },
    {
        "title": "別同志",
        "author": "鄭谷",
        "biography": "",
        "paragraphs": [
            "所立共寒苦，平生同與遊。相看臨遠水，獨自上孤舟。",
            "天淡滄浪晚，風悲蘭杜秋。前程吟此景，為子上高樓。"
        ],
        "notes": [
            ""
        ],
        "volume": "卷六百七十四",
        "no#": 10
    },
    {
        "title": "送進士盧棨東歸",
        "author": "鄭穀",
        "biography": "",
        "paragraphs": [
            "灞岸草萋萋，離觴我獨攜。流年俱老大，失意又東西。",
            "曉楚山雲滿，春吳水樹低。到家梅雨歇，猶有子規啼。"
        ],
        "notes": [
            ""
        ],
        "volume": "卷六百七十四",
        "no#": 11
    },
    {
        "title": "從叔郎中諴輟自秋曹分符安陸屬，群盜倡致熾流毒江壖，竟以援兵不來，城池失守例削，今任卻敘省銜退居荊漢之間，頗得琴尊之趣，因有寄獻",
        "author": "鄭谷",
        "biography": "",
        "paragraphs": [
            "華省稱前任，何慚削一麾。滄洲失孤壘，白髮出重圍。",
            "苦節翻多難，空山自喜歸。悠悠清漢上，漁者日相依。"
        ],
        "notes": [
            ""
        ],
        "volume": "卷六百七十四",
        "no#": 12
    },
    {
        "title": "送徐渙端公南歸",
        "author": "鄭穀",
        "biography": "",
        "paragraphs": [
            "青衿離白社，朱綬始言歸。此去應多羨，初心盡不違。",
            "江帆和日落，越鳥近鄉飛。一路春風裏，楊花雪滿衣。"
        ],
        "notes": [
            ""
        ],
        "volume": "卷六百七十四",
        "no#": 13
    },
    {
        "title": "送祠部曹郎中鄴出守洋州",
        "author": "鄭穀",
        "biography": "",
        "paragraphs": [
            "為儒欣出守，上路亦戎裝。舊制詩多諷，分憂俗必康。",
            "開懷江稻熟，寄信露橙香。郡閣清吟夜，寒星識望郎。"
        ],
        "notes": [
            ""
        ],
        "volume": "卷六百七十四",
        "no#": 14
    },
    {
        "title": "送進士許彬",
        "author": "鄭穀",
        "biography": "",
        "paragraphs": [
            "泗上未休兵，壺關事可驚。流年催我老，遠道念君行。",
            "殘雪臨晴水，寒梅發故城。何當食新稻，歲稔又時平。"
        ],
        "notes": [
            ""
        ],
        "volume": "卷六百七十四",
        "no#": 15
    },
    {
        "title": "次韻和王駕校書結綬見寄之什",
        "author": "鄭谷",
        "biography": "",
        "paragraphs": [
            "直應歸諫署，方肯別山村。勤苦常同業，孤單共感恩。",
            "醉披仙鶴氅，吟扣野僧門。夢見君高趣，天涼自灌園。"
        ],
        "notes": [
            ""
        ],
        "volume": "卷六百七十四",
        "no#": 16
    },
    {
        "title": "秘閣伴直",
        "author": "鄭谷",
        "biography": "",
        "paragraphs": [
            "秘閣鎖書深，牆南列晚岑。吏人同野鹿，庭木似山林。",
            "淺井寒蕪入，回廊疊蘚侵。閑看薛稷鶴，共起五湖心。"
        ],
        "notes": [
            ""
        ],
        "volume": "卷六百七十四",
        "no#": 17
    },
    {
        "title": "送太學顏明經及第東歸",
        "author": "鄭谷",
        "biography": "",
        "paragraphs": [
            "平楚干戈後，田園失耦耕。艱難登一第，離亂省諸兄。",
            "樹沒春江漲，人繁野渡晴。閑來思學館，猶夢雪窗明。"
        ],
        "notes": [
            ""
        ],
        "volume": "卷六百七十四",
        "no#": 18
    },
    {
        "title": "送進士趙能卿下第南歸",
        "author": "鄭穀",
        "biography": "",
        "paragraphs": [
            "不歸何慰親，歸去舊風塵。灑淚慚關吏，無言對越人。",
            "遠帆花月夜，微岸水天春。莫便隨漁釣，平生已苦辛。"
        ],
        "notes": [
            ""
        ],
        "volume": "卷六百七十四",
        "no#": 19
    },
    {
        "title": "送人游邊",
        "author": "鄭穀",
        "biography": "",
        "paragraphs": [
            "春亦怯邊遊，此行風正秋。別離逢雨夜，道路向雲州。",
            "磧樹藏城近，沙河漾日流。將軍方破虜，莫惜獻良籌。"
        ],
        "notes": [
            ""
        ],
        "volume": "卷六百七十四",
        "no#": 20
    },
    {
        "title": "送人之九江謁郡侯苗員外紳",
        "author": "鄭谷",
        "biography": "",
        "paragraphs": [
            "澤國尋知己，南浮不偶遊。湓城分楚塞，廬岳對江州。",
            "曉飯臨孤嶼，春帆入亂流。雙旌相望處，月白庾公樓。"
        ],
        "notes": [
            ""
        ],
        "volume": "卷六百七十四",
        "no#": 21
    },
    {
        "title": "送許棠先輩之官涇縣",
        "author": "鄭穀",
        "biography": "",
        "paragraphs": [
            "白頭新作尉，縣在故山中。高第能卑宦，前賢尚此風。",
            "蕪湖春蕩漾，梅雨晝溟蒙。佐理人安後，篇章莫廢功。"
        ],
        "notes": [
            ""
        ],
        "volume": "卷六百七十四",
        "no#": 22
    },
    {
        "title": "送司封從叔員外徼赴華州裴尚書均辟",
        "author": "鄭穀",
        "biography": "",
        "paragraphs": [
            "如何拋錦帳，蓮府對蓮峰。舊有雲霞約，暫留鵷鷺蹤。",
            "敷溪秋雪岸，樹谷夕陽鐘。盡入新吟境，歸朝興莫慵。"
        ],
        "notes": [
            ""
        ],
        "volume": "卷六百七十四",
        "no#": 23
    },
    {
        "title": "送京參翁先輩歸閩中",
        "author": "鄭谷",
        "biography": "",
        "paragraphs": [
            "解印東歸去，人情此際多。名高五七字，道勝兩重科。",
            "宿館明寒燒，吟船兀夜波。家山春更好，越鳥在庭柯。"
        ],
        "notes": [
            ""
        ],
        "volume": "卷六百七十四",
        "no#": 24
    },
    {
        "title": "贈別",
        "author": "鄭谷",
        "biography": "",
        "paragraphs": [
            "南游曾共遊，相別倍相留。行色回燈曉，離聲滿竹秋。",
            "穩眠彭蠡浪，好醉岳陽樓。明日逢佳景，為君成白頭。"
        ],
        "notes": [
            ""
        ],
        "volume": "卷六百七十四",
        "no#": 25
    },
    {
        "title": "南游",
        "author": "鄭谷",
        "biography": "",
        "paragraphs": [
            "淒涼懷古意，湘浦吊靈均。故國經新歲，扁舟寄病身。",
            "山城多曉瘴，澤國少晴春。漸遠無相識，青梅獨向人。"
        ],
        "notes": [
            ""
        ],
        "volume": "卷六百七十四",
        "no#": 26
    },
    {
        "title": "巴賨旅寓寄朝中從叔",
        "author": "鄭谷",
        "biography": "",
        "paragraphs": [
            "驚秋思浩然，信美向巴天。獨倚臨江樹，初聞落日蟬。",
            "哀榮悲往事，漂泊念多年。未便甘休去，吾宗盡見憐。"
        ],
        "notes": [
            ""
        ],
        "volume": "卷六百七十四",
        "no#": 27
    },
    {
        "title": "寄司勳張員外學士",
        "author": "鄭谷",
        "biography": "",
        "paragraphs": [
            "平昔偏知我，司勳張外郎。昨來聞俶擾，憂甚欲顛狂。",
            "煙暝搔愁鬢，春陰賴酒鄉。江樓倚不得，橫笛數聲長。"
        ],
        "notes": [
            ""
        ],
        "volume": "卷六百七十四",
        "no#": 28
    },
    {
        "title": "寄邊上從事",
        "author": "鄭穀",
        "biography": "",
        "paragraphs": [
            "男兒懷壯節，何不事嫖姚。高疊觀諸寨，全師護大朝。",
            "淺山寒放馬，亂火夜防苗。下第春愁甚，勞君遠見招。"
        ],
        "notes": [
            ""
        ],
        "volume": "卷六百七十四",
        "no#": 29
    },
    {
        "title": "寄左省韋起居序",
        "author": "鄭谷",
        "biography": "",
        "paragraphs": [
            "風神何蘊藉，張緒正當年。端簡爐香裏，濡毫洞案邊。",
            "飾裝無雨備，著述減春眠。旦夕應彌入，銀台曉候宣。"
        ],
        "notes": [
            ""
        ],
        "volume": "卷六百七十四",
        "no#": 30
    },
    {
        "title": "寄贈藍田韋少府先輩",
        "author": "鄭谷",
        "biography": "",
        "paragraphs": [
            "王畿第一縣，縣尉是詞人。館殿非初意，圖書是舊貧。",
            "斫冰泉竇響，賽雪廟松春。自此升通籍，清華日近身。"
        ],
        "notes": [
            ""
        ],
        "volume": "卷六百七十四",
        "no#": 31
    },
    {
        "title": "寄懷元秀上人",
        "author": "鄭穀",
        "biography": "",
        "paragraphs": [
            "悠悠幹祿利，草草廢漁樵。身世堪惆悵，風騷頗寂寥。",
            "高秋期野步，積雨放趨朝。得句如相憶，莎齋且見招。"
        ],
        "notes": [
            ""
        ],
        "volume": "卷六百七十四",
        "no#": 32
    },
    {
        "title": "贈圓昉公",
        "author": "鄭穀",
        "biography": "",
        "paragraphs": [
            "天階讓紫衣，冷格鶴猶卑。道勝嫌名出，身閑覺老遲。",
            "晚香延宿火，寒磬度高枝。長說長松寺，他年與我期。"
        ],
        "notes": [
            ""
        ],
        "volume": "卷六百七十四",
        "no#": 33
    },
    {
        "title": "寄題方幹處士",
        "author": "鄭穀",
        "biography": "",
        "paragraphs": [
            "山雪照湖水，漾舟湖畔歸。松篁調遠籟，台榭發清輝。",
            "野岫分閑徑，漁家並掩扉。暮年詩力在，新句更幽微。"
        ],
        "notes": [
            ""
        ],
        "volume": "卷六百七十四",
        "no#": 34
    },
    {
        "title": "寄獻湖州從叔員外",
        "author": "鄭谷",
        "biography": "",
        "paragraphs": [
            "顧渚山邊郡，溪將罨畫通。遠看城郭裏，全在水雲中。",
            "西閣歸何晚，東吳興未窮。茶香紫筍露，洲回白蘋風。",
            "歌緩眉低翠，杯明蠟翦紅。政成尋往事，輟棹問漁翁。"
        ],
        "notes": [
            ""
        ],
        "volume": "卷六百七十四",
        "no#": 35
    },
    {
        "title": "訪姨兄王斌渭口別墅",
        "author": "鄭谷",
        "biography": "",
        "paragraphs": [
            "枯桑河上村，寥落舊田園。少小曾來此，悲涼不可言。",
            "訪鄰多指塚，問路半移原。久歉家僮散，初晴野薺繁。",
            "客帆懸極浦，漁網曬危軒。苦澀詩盈篋，荒唐酒滿尊。",
            "高枝霜果在，幽渚暝禽喧。遠靄籠樵響，微煙起燒痕。",
            "哀榮孤族分，感激外兄恩。三宿忘歸去，圭峰恰對門。"
        ],
        "notes": [
            ""
        ],
        "volume": "卷六百七十四",
        "no#": 36
    },
    {
        "title": "放朝偶作",
        "author": "鄭穀",
        "biography": "",
        "paragraphs": [
            "寒極放朝天，欣聞半夜宣。時安逢密雪，日晏得高眠。",
            "擁褐同休假，吟詩賀有年。坐來幽興在，松亞小窗前。"
        ],
        "notes": [
            ""
        ],
        "volume": "卷六百七十四",
        "no#": 37
    },
    {
        "title": "順動後藍田偶作",
        "author": "鄭穀",
        "biography": "",
        "paragraphs": [
            "小諫升中諫，三年侍玉除。且言無所補，浩歎欲何如。",
            "宮闕飛灰燼，嬪嬙落裏閭。藍峰秋更碧，沾灑望鑾輿。"
        ],
        "notes": [
            ""
        ],
        "volume": "卷六百七十四",
        "no#": 38
    },
    {
        "title": "府中寓止寄趙大諫",
        "author": "鄭穀",
        "biography": "",
        "paragraphs": [
            "老作含香客，貧無僦舍錢。神州容寄跡，大尹是同年。",
            "密邇都忘倦，乖慵益見憐。雪風花月好，中夜便招延。"
        ],
        "notes": [
            ""
        ],
        "volume": "卷六百七十四",
        "no#": 39
    },
    {
        "title": "峽中寓止二首",
        "author": "鄭穀",
        "biography": "",
        "paragraphs": [
            "荊州未解圍，小縣結茅茨。強對官人笑，甘為野鶴欺。",
            "江春鋪網闊，市晚鬻蔬遲。子美猶如此，翻然不敢悲。",
            "傳聞殊不定，鑾輅幾時還。俗易無常性，江清見老顏。",
            "夜船歸草市，春步上茶山。寨將來相問，兒童競啟關。"
        ],
        "notes": [
            ""
        ],
        "volume": "卷六百七十四",
        "no#": 40
    },
    {
        "title": "顏惠詹事即孤侄舅氏謫官黔巫舟中相遇愴然有寄",
        "author": "鄭穀",
        "biography": "",
        "paragraphs": [
            "猶子在天末，念渠懷渭陽。巴山偶會遇，江浦共悲涼。",
            "謫宦君何遠，窮游我自強。瘴村三月暮，雨熟野梅黃。"
        ],
        "notes": [
            ""
        ],
        "volume": "卷六百七十四",
        "no#": 41
    },
    {
        "title": "訪題進士孫秦延福南街居",
        "author": "鄭穀",
        "biography": "",
        "paragraphs": [
            "多病久離索，相尋聊解顏。短牆通禦水，疏樹出南山。",
            "歲月何難老，園林未得還。無門共榮達，孤坐卻如閑。"
        ],
        "notes": [
            ""
        ],
        "volume": "卷六百七十四",
        "no#": 42
    },
    {
        "title": "訪題進士張喬延興門外所居",
        "author": "鄭谷",
        "biography": "",
        "paragraphs": [
            "平生苦節同，旦夕會原東。掩卷斜陽裏，看山落木中。",
            "星霜今欲老，江海業全空。近日文場內，因君起古風。"
        ],
        "notes": [
            ""
        ],
        "volume": "卷六百七十四",
        "no#": 43
    },
    {
        "title": "寄南浦謫官",
        "author": "鄭穀",
        "biography": "",
        "paragraphs": [
            "多才翻得罪，天末抱窮憂。白首為遷客，青山繞萬州。",
            "醉欹梅障曉，歌厭竹枝秋。望闕懷鄉淚，荊江水共流。"
        ],
        "notes": [
            ""
        ],
        "volume": "卷六百七十四",
        "no#": 44
    },
    {
        "title": "李夷遇侍禦久滯水鄉因抒寄懷",
        "author": "鄭穀",
        "biography": "",
        "paragraphs": [
            "簪豸年何久，懸帆興甚長。江流愛吳越，詩格愈齊梁。",
            "竹寺晴吟遠，蘭洲晚泊香。高閑徒自任，華省待為郎。"
        ],
        "notes": [
            ""
        ],
        "volume": "卷六百七十四",
        "no#": 45
    },
    {
        "title": "寄膳部李郎中昌符",
        "author": "鄭穀",
        "biography": "",
        "paragraphs": [
            "鄠郊陪野步，早歲偶因詩。自後吟新句，長愁減舊知。",
            "靜燈微落燼，寒硯旋生澌。夜夜冥搜苦，那能鬢不衰。"
        ],
        "notes": [
            ""
        ],
        "volume": "卷六百七十四",
        "no#": 46
    },
    {
        "title": "寄前水部賈員外嵩",
        "author": "鄭谷",
        "biography": "",
        "paragraphs": [
            "謝病別文昌，仙舟向越鄉。貴為金馬客，雅稱水曹郎。",
            "白鷺同孤潔，清波共渺茫。相如詞賦外，騷雅趣何長。"
        ],
        "notes": [
            ""
        ],
        "volume": "卷六百七十四",
        "no#": 47
    },
    {
        "title": "寄棋客",
        "author": "鄭穀",
        "biography": "",
        "paragraphs": [
            "松窗楸局穩，相顧思皆凝。幾局賭山果，一先饒海僧。",
            "覆圖聞夜雨，下子對秋燈。何日無羈束，期君向杜陵。"
        ],
        "notes": [
            ""
        ],
        "volume": "卷六百七十四",
        "no#": 48
    },
    {
        "title": "聞進士許彬罷舉歸睦州悵然懷寄",
        "author": "鄭穀",
        "biography": "",
        "paragraphs": [
            "桐廬歸舊廬，垂老複樵漁。吾子雖言命，鄉人懶讀書。",
            "煙舟撐晚浦，雨屐剪春蔬。異代名方振，哀吟莫廢初。"
        ],
        "notes": [
            ""
        ],
        "volume": "卷六百七十四",
        "no#": 49
    },
    {
        "title": "長安夜坐寄懷湖外嵇處士",
        "author": "鄭穀",
        "biography": "",
        "paragraphs": [
            "萬里念江海，浩然天地秋。風高群木落，夜久數星流。",
            "鐘絕分宮漏，螢微隔禦溝。遙思洞庭上，葦露滴漁舟。"
        ],
        "notes": [
            ""
        ],
        "volume": "卷六百七十四",
        "no#": 50
    },
    {
        "title": "贈文士王雄",
        "author": "鄭谷",
        "biography": "",
        "paragraphs": [
            "知己竟何人，哀君尚苦辛。圖書長在手，文學老於身。",
            "公道天難廢，貞姿世任嗔。小齋松菊靜，願蔔子為鄰。"
        ],
        "notes": [
            ""
        ],
        "volume": "卷六百七十四",
        "no#": 51
    },
    {
        "title": "贈富平李宰",
        "author": "鄭谷",
        "biography": "",
        "paragraphs": [
            "夫君清且貧，琴鶴最相親。簡肅諸曹事，安閒一境人。",
            "陵山雲裏拜，渠路雨中巡。易得連宵醉，千缸石凍春。"
        ],
        "notes": [
            ""
        ],
        "volume": "卷六百七十四",
        "no#": 52
    },
    {
        "title": "贈尚顏上人",
        "author": "鄭穀",
        "biography": "",
        "paragraphs": [
            "相尋喜可知，放錫便論詩。酷愛山兼水，唯應我與師。",
            "風雷吟不覺，猿鶴老為期。近輩推棲白，其如趣向卑。"
        ],
        "notes": [
            ""
        ],
        "volume": "卷六百七十四",
        "no#": 53
    },
    {
        "title": "贈泗口苗居士",
        "author": "鄭谷",
        "biography": "",
        "paragraphs": [
            "歲晏樂園林，維摩契道心。江雲寒不散，庭雪夜方深。",
            "酒勸漁人飲，詩憐稚子吟。四郊多壘日，勉我舍朝簪。"
        ],
        "notes": [
            ""
        ],
        "volume": "卷六百七十四",
        "no#": 54
    },
    {
        "title": "梁燭處士辭金陵，相國杜公歸舊山，因以寄贈",
        "author": "鄭穀",
        "biography": "",
        "paragraphs": [
            "相庭留不得，江野有苔磯。兩浙尋山遍，孤舟載鶴歸。",
            "世間書讀盡，雲外客來稀。諫署搜賢急，應難惜布衣。"
        ],
        "notes": [
            ""
        ],
        "volume": "卷六百七十四",
        "no#": 55
    },
    {
        "title": "哭建州李員外頻",
        "author": "鄭穀",
        "biography": "",
        "paragraphs": [
            "令終歸故里，末歲道如初。舊友誰為志，清風豈易書。",
            "雨墳生野蕨，鄉奠釣江魚。獨夜吟還泣，前年伴直廬。"
        ],
        "notes": [
            ""
        ],
        "volume": "卷六百七十四",
        "no#": 56
    },
    {
        "title": "哭進士李洞二首",
        "author": "鄭穀",
        "biography": "",
        "paragraphs": [
            "所惜絕吟聲，不悲君不榮。李端終薄宦，賈島得高名。",
            "旅葬新墳小，遺孤遠俗輕。猶疑隨計晚，昨夜草蟲鳴。",
            "自聞東蜀病，唯我獨關情。若近長江死，想君勝在生。",
            "瘴蒸丹旐濕，燈隔素帷清。塚樹僧栽後，新蟬一兩聲。"
        ],
        "notes": [
            ""
        ],
        "volume": "卷六百七十四",
        "no#": 57
    },
    {
        "title": "南康郡牧陸肱郎中辟許棠先輩為郡從事，因有寄贈",
        "author": "鄭穀",
        "biography": "",
        "paragraphs": [
            "末路思前侶，猶為戀故巢。江山多勝境，賓主是貧交。",
            "飲舫閑依葦，琴堂雅結茅。夜清僧伴宿，水月在松梢。"
        ],
        "notes": [
            ""
        ],
        "volume": "卷六百七十四",
        "no#": 58
    },
    {
        "title": "久不得張喬消息",
        "author": "鄭穀",
        "biography": "",
        "paragraphs": [
            "天末去程孤，沿淮複向吳。亂離何處甚，安穩到家無。",
            "樹盡雲垂野，檣稀月滿湖。傷心繞村落，應少舊耕夫。"
        ],
        "notes": [
            ""
        ],
        "volume": "卷六百七十四",
        "no#": 59
    },
    {
        "title": "題嵩高隱者居",
        "author": "鄭谷",
        "biography": "",
        "paragraphs": [
            "豈易訪仙蹤，雲蘿千萬重。他年來卜隱，此景願相容。",
            "亂水林中路，深山雪裏鐘。見君琴酒樂，回首興何慵。"
        ],
        "notes": [
            ""
        ],
        "volume": "卷六百七十四",
        "no#": 60
    },
    {
        "title": "趙璘郎中席上賦蝴蝶",
        "author": "鄭穀",
        "biography": "",
        "paragraphs": [
            "尋豔複尋香，似閑還似忙。暖煙沈蕙徑，微雨宿花房。",
            "書幌輕隨夢，歌樓誤采妝。王孫深屬意，繡入舞衣裳。"
        ],
        "notes": [
            ""
        ],
        "volume": "卷六百七十四",
        "no#": 61
    },
    {
        "title": "賀進士駱用錫登第",
        "author": "鄭谷",
        "biography": "",
        "paragraphs": [
            "苦辛垂二紀，擢第卻沾裳。春榜到春晚，一家榮一鄉。",
            "題名登塔喜，醵宴為花忙。好是東歸日，高槐蕊半黃。"
        ],
        "notes": [
            ""
        ],
        "volume": "卷六百七十四",
        "no#": 62
    },
    {
        "title": "興州東池",
        "author": "鄭谷",
        "biography": "",
        "paragraphs": [
            "南連乳郡流，闊碧浸晴樓。徹底千峰影，無風一片秋。",
            "垂楊拂蓮葉，返照媚漁舟。鑒貌還惆悵，難遮兩鬢羞。"
        ],
        "notes": [
            ""
        ],
        "volume": "卷六百七十四",
        "no#": 63
    },
    {
        "title": "渠江旅思",
        "author": "鄭穀",
        "biography": "",
        "paragraphs": [
            "流落複蹉跎，交親半逝波。謀身非不切，言命欲如何。",
            "故楚春田廢，窮巴瘴雨多。引人鄉淚盡，夜夜竹枝歌。"
        ],
        "notes": [
            ""
        ],
        "volume": "卷六百七十四",
        "no#": 64
    },
    {
        "title": "登杭州城",
        "author": "鄭穀",
        "biography": "",
        "paragraphs": [
            "漠漠江天外，登臨返照間。潮來無別浦，木落見他山。",
            "沙鳥晴飛遠，漁人夜唱閑。歲窮歸未得，心逐片帆還。"
        ],
        "notes": [
            ""
        ],
        "volume": "卷六百七十四",
        "no#": 65
    },
    {
        "title": "曲江",
        "author": "鄭穀",
        "biography": "",
        "paragraphs": [
            "細草岸西東，酒旗搖水風。樓臺在煙杪，鷗鷺下沙中。",
            "翠幄晴相接，芳洲夜暫空。何人賞秋景，興與此時同。"
        ],
        "notes": [
            ""
        ],
        "volume": "卷六百七十四",
        "no#": 66
    },
    {
        "title": "沙苑",
        "author": "鄭穀",
        "biography": "",
        "paragraphs": [
            "茫茫信馬行，不似近都城。苑吏猶迷路，江人莫問程。",
            "聚來千嶂出，落去一川平。日暮客心速，愁聞雁數聲。"
        ],
        "notes": [
            ""
        ],
        "volume": "卷六百七十四",
        "no#": 67
    },
    {
        "title": "通川客舍",
        "author": "鄭穀",
        "biography": "",
        "paragraphs": [
            "奔走失前計，淹留非本心。已難消永夜，況複聽秋霖。",
            "漸解巴兒語，誰憐越客吟。黃花徒滿手，白髮不勝簪。"
        ],
        "notes": [
            ""
        ],
        "volume": "卷六百七十四",
        "no#": 68
    },
    {
        "title": "潼關道中",
        "author": "鄭谷",
        "biography": "",
        "paragraphs": [
            "白道曉霜迷，離燈照馬嘶。秋風滿關樹，殘月隔河雞。",
            "來往非無倦，窮通豈易齊。何年歸故社，披雨剪春畦。"
        ],
        "notes": [
            ""
        ],
        "volume": "卷六百七十四",
        "no#": 69
    },
    {
        "title": "終南白鶴觀",
        "author": "鄭谷",
        "biography": "",
        "paragraphs": [
            "步步景通真，門前眾水分。檉蘿諸洞合，鐘磬上清聞。",
            "古木千尋雪，寒山萬丈雲。終期掃壇級，來事紫陽君。"
        ],
        "notes": [
            ""
        ],
        "volume": "卷六百七十四",
        "no#": 70
    },
    {
        "title": "題興善寺寂上人院",
        "author": "鄭穀",
        "biography": "",
        "paragraphs": [
            "客來風雨後，院靜似荒涼。罷講蛩離砌，思山葉滿廊。",
            "臘高興故疾，爐暖發餘香。自說匡廬側，杉陰半石床。"
        ],
        "notes": [
            ""
        ],
        "volume": "卷六百七十四",
        "no#": 71
    },
    {
        "title": "題水部李羽員外招國裏居",
        "author": "鄭穀",
        "biography": "",
        "paragraphs": [
            "野色入前軒，翛然琴與尊。畫僧依寺壁，栽葦學江村。",
            "自醞花前酒，誰敲雪裏門。不辭朝謁遠，唯要近慈恩。"
        ],
        "notes": [
            ""
        ],
        "volume": "卷六百七十四",
        "no#": 72
    },
    {
        "title": "信美寺岑上人",
        "author": "鄭谷",
        "biography": "",
        "paragraphs": [
            "巡禮諸方遍，湘南頗有緣。焚香老山寺，乞食向江船。",
            "紗碧籠名畫，燈寒照淨禪。我來能永日，蓮漏滴階前。"
        ],
        "notes": [
            ""
        ],
        "volume": "卷六百七十四",
        "no#": 73
    },
    {
        "title": "池上",
        "author": "鄭谷",
        "biography": "",
        "paragraphs": [
            "池榭愜幽獨，狂吟學解嘲。露荷香自在，風竹冷相敲。",
            "喪志嫌孤宦，忘機愛澹交。仙山如有分，必擬訪三茅。"
        ],
        "notes": [
            ""
        ],
        "volume": "卷六百七十四",
        "no#": 74
    },
    {
        "title": "游貴侯城南林墅",
        "author": "鄭谷",
        "biography": "",
        "paragraphs": [
            "韋杜八九月，亭台高下風。獨來新霽後，閒步澹煙中。",
            "荷密連池綠，柿繁和葉紅。主人貪貴達，清境屬鄰翁。"
        ],
        "notes": [
            ""
        ],
        "volume": "卷六百七十四",
        "no#": 75
    },
    {
        "title": "江行",
        "author": "鄭穀",
        "biography": "",
        "paragraphs": [
            "漂泊病難任，逢人淚滿襟。關東多事日，天末未歸心。",
            "夜雨荊江漲，春雲郢樹深。殷勤聽漁唱，漸次入吳音。"
        ],
        "notes": [
            ""
        ],
        "volume": "卷六百七十四",
        "no#": 76
    },
    {
        "title": "舟次通泉精舍",
        "author": "鄭谷",
        "biography": "",
        "paragraphs": [
            "江清如洛汭，寺好似香山。勞倦孤舟裏，登臨半日間。",
            "樹涼巢鶴健，岩響語僧閑。更共幽雲約，秋隨絳帳還。"
        ],
        "notes": [
            ""
        ],
        "volume": "卷六百七十四",
        "no#": 77
    },
    {
        "title": "水軒",
        "author": "鄭穀",
        "biography": "",
        "paragraphs": [
            "日日狎沙禽，偷安且放吟。讀書老不入，愛酒病還深。",
            "歉後為羈客，兵餘問故林。楊花滿床席，搔首度春陰。"
        ],
        "notes": [
            ""
        ],
        "volume": "卷六百七十四",
        "no#": 78
    },
    {
        "title": "潯陽姚宰廳作",
        "author": "鄭穀",
        "biography": "",
        "paragraphs": [
            "縣幽公事稀，庭草是山薇。足得招棋侶，何妨著道衣。",
            "野泉當案落，汀鷺入衙飛。寺去東林近，多應隔宿歸。"
        ],
        "notes": [
            ""
        ],
        "volume": "卷六百七十四",
        "no#": 79
    },
    {
        "title": "梓潼歲暮",
        "author": "鄭谷",
        "biography": "",
        "paragraphs": [
            "江城無宿雪，風物易為春。酒美消磨日，梅香著莫人。",
            "老吟窮景象，多難損精神。漸有還京望，綿州減戰塵。"
        ],
        "notes": [
            ""
        ],
        "volume": "卷六百七十四",
        "no#": 80
    },
    {
        "title": "咸陽",
        "author": "鄭穀",
        "biography": "",
        "paragraphs": [
            "咸陽城下宿，往事可悲思。未有謀身計，頻遷反正期。",
            "凍河孤棹澀，老樹疊巢危。莫問今行止，漂漂不自知。"
        ],
        "notes": [
            ""
        ],
        "volume": "卷六百七十四",
        "no#": 81
    },
    {
        "title": "長安感興",
        "author": "鄭穀",
        "biography": "",
        "paragraphs": [
            "徒勞悲喪亂，自古戒繁華。落日狐兔徑，近年公相家。",
            "可悲聞玉笛，不見走香車。寂寞牆匡裏，春陰挫杏花。"
        ],
        "notes": [
            ""
        ],
        "volume": "卷六百七十四",
        "no#": 82
    },
    {
        "title": "聞所知游樊川有寄",
        "author": "鄭穀",
        "biography": "",
        "paragraphs": [
            "誰無泉石趣，朝下少同過。貪勝覺程近，愛閑經宿多。",
            "片沙留白鳥，高木引青蘿。醉把漁竿去，殷勤藉岸莎。"
        ],
        "notes": [
            ""
        ],
        "volume": "卷六百七十四",
        "no#": 83
    },
    {
        "title": "張谷田舍",
        "author": "鄭谷",
        "biography": "",
        "paragraphs": [
            "縣官清且儉，深谷有人家。一徑入寒竹，小橋穿野花。",
            "碓喧春澗滿，梯倚綠桑斜。自說年來稔，前村酒可賒。"
        ],
        "notes": [
            ""
        ],
        "volume": "卷六百七十四",
        "no#": 84
    },
    {
        "title": "深居",
        "author": "鄭穀",
        "biography": "",
        "paragraphs": [
            "吾道有誰同，深居自固窮。殷勤謝綠樹，朝夕惠清風。",
            "書滿閑窗下，琴橫野艇中。年來頭更白，雅稱釣魚翁。"
        ],
        "notes": [
            ""
        ],
        "volume": "卷六百七十四",
        "no#": 85
    },
    {
        "title": "端居",
        "author": "鄭谷",
        "biography": "",
        "paragraphs": [
            "葉葉下高梧，端居失所圖。亂離時輩少，風月夜吟孤。",
            "舊疾衰還有，窮愁醉暫無。秋光如水國，不語理霜須。"
        ],
        "notes": [
            ""
        ],
        "volume": "卷六百七十四",
        "no#": 86
    },
    {
        "title": "郊園",
        "author": "鄭穀",
        "biography": "",
        "paragraphs": [
            "相近複相尋，山僧與水禽。煙蓑春釣靜，雪屋夜棋深。",
            "雅道誰開口，時風未醒心。溪光何以報，只有醉和吟。"
        ],
        "notes": [
            ""
        ],
        "volume": "卷六百七十四",
        "no#": 87
    },
    {
        "title": "郊野",
        "author": "鄭谷",
        "biography": "",
        "paragraphs": [
            "蓼水菊籬邊，新晴有亂蟬。秋光終寂寞，晚醉自留連。",
            "野濕禾中露，村閑社後天。題詩滿紅葉，何必浣花箋。"
        ],
        "notes": [
            ""
        ],
        "volume": "卷六百七十四",
        "no#": 88
    },
    {
        "title": "旅寓洛南村舍",
        "author": "鄭谷",
        "biography": "",
        "paragraphs": [
            "村落清明近，秋千稚女誇。春陰妨柳絮，月黑見梨花。",
            "白鳥窺魚網，青簾認酒家。幽棲雖自適，交友在京華。"
        ],
        "notes": [
            ""
        ],
        "volume": "卷六百七十四",
        "no#": 89
    },
    {
        "title": "杏花",
        "author": "鄭穀",
        "biography": "",
        "paragraphs": [
            "不學梅欺雪，輕紅照碧池。小桃新謝後，雙燕卻來時。",
            "香屬登龍客，煙籠宿蝶枝。臨軒須貌取，風雨易離披。"
        ],
        "notes": [
            ""
        ],
        "volume": "卷六百七十四",
        "no#": 90
    },
    {
        "title": "水林檎花",
        "author": "鄭穀",
        "biography": "",
        "paragraphs": [
            "一露一朝新，簾櫳曉景分。豔和蜂蝶動，香帶管弦聞。",
            "笑擬春無力，妝濃酒漸醺。直疑風起夜，飛去替行雲。"
        ],
        "notes": [
            ""
        ],
        "volume": "卷六百七十四",
        "no#": 91
    },
    {
        "title": "蓼花",
        "author": "鄭穀",
        "biography": "",
        "paragraphs": [
            "蔟蔟複悠悠，年年拂漫流。差池伴黃菊，冷淡過清秋。",
            "晚帶鳴蟲急，寒藏宿鷺愁。故溪歸不得，憑仗系漁舟。"
        ],
        "notes": [
            ""
        ],
        "volume": "卷六百七十四",
        "no#": 92
    },
    {
        "title": "江梅",
        "author": "鄭谷",
        "biography": "",
        "paragraphs": [
            "江梅且緩飛，前輩有歌詞。莫惜黃金縷，難忘白雪枝。",
            "吟看歸不得，醉嗅立如癡。和雨和煙折，含情寄所思。"
        ],
        "notes": [
            ""
        ],
        "volume": "卷六百七十四",
        "no#": 93
    },
    {
        "title": "荔枝",
        "author": "鄭谷",
        "biography": "",
        "paragraphs": [
            "平昔誰相愛，驪山遇貴妃。枉教生處遠，愁見摘來稀。",
            "晚奪紅霞色，晴欺瘴日威。南荒何所戀，為爾即忘歸。"
        ],
        "notes": [
            ""
        ],
        "volume": "卷六百七十四",
        "no#": 94
    },
    {
        "title": "駐蹕華下同年司封員外從翁許共遊西溪久違前契戲成寄贈",
        "author": "鄭穀",
        "biography": "",
        "paragraphs": [
            "北渚牽吟興，西溪爽共遊。指期乘禁馬，無暇狎沙鷗。",
            "縱目懷青島，澄心想碧流。明公非不愛，應待泛龍舟。"
        ],
        "notes": [
            ""
        ],
        "volume": "卷六百七十四",
        "no#": 95
    },
    {
        "title": "穀自亂離之後在西蜀半紀之餘多寓止精舍…四韻以吊之",
        "author": "鄭穀",
        "biography": "",
        "paragraphs": [
            "每思聞淨話，雨夜對禪床。未得重相見，秋燈照影堂。",
            "孤雲終負約，薄宦轉堪傷。夢繞長松塔，遙焚一炷香。"
        ],
        "notes": [
            ""
        ],
        "volume": "卷六百七十四",
        "no#": 96
    },
    {
        "title": "投時相十韻",
        "author": "鄭穀",
        "biography": "",
        "paragraphs": [
            "何以保孤危，操修自不知。眾中常杜口，夢裏亦吟詩。",
            "失計辭山早，非才得仕遲。薄冰安可履，暗室豈能欺。",
            "勤苦流螢信，籲嗟宿燕知。殘鐘殘漏曉，落葉落花時。",
            "故舊寒門少，文章外族衰。此生多轗軻，半世足漂離。",
            "省署隨清品，漁舟爽素期。戀恩休未遂，雙鬢漸成絲。"
        ],
        "notes": [
            ""
        ],
        "volume": "卷六百七十四",
        "no#": 97
    }
]