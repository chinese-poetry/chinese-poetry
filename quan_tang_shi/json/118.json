[
    {
        "title": "和左司張員外自洛使入京中路先赴長安逢立春日贈韋侍御等諸公",
        "author": "孫逖",
        "biography": "",
        "paragraphs": [
            "拜郎登省闥，奉使馳車乘。遙瞻使者星，便是郎官應。",
            "台妙時相許，皇華德彌稱。二陝聽風謠，三秦望形勝。",
            "此中暌益友，是日多詩興。寒盡歲陰催，春歸物華證。"
        ],
        "notes": [
            ""
        ],
        "volume": "卷一百一十八",
        "no#": 1
    },
    {
        "title": "和登會稽山",
        "author": "孫逖",
        "biography": "",
        "paragraphs": [
            "稽山碧湖上，勢入東溟盡。煙景晝清明，九峰爭隱嶙。",
            "望中厭朱紱，俗內探玄牝。野老聽鳴騶，山童擁行軫。",
            "仙花寒未落，古蔓柔堪引。竹澗入山多，松崖向天近。",
            "雲從海天去，日就江村隕。能賦丘嘗聞，和歌參不敏。",
            "冥搜信沖漠，多士期標準。願奉濯纓心，長謠反招隱。"
        ],
        "notes": [
            ""
        ],
        "volume": "卷一百一十八",
        "no#": 2
    },
    {
        "title": "送楊法曹按括州",
        "author": "孫逖",
        "biography": "",
        "paragraphs": [
            "東海天臺山，南方縉雲驛。溪澄問人隱，岩險煩登陟。",
            "潭壑隨星使，軒車繞春色。儻尋琪樹人，為報長相憶。"
        ],
        "notes": [
            ""
        ],
        "volume": "卷一百一十八",
        "no#": 3
    },
    {
        "title": "葛山潭",
        "author": "孫逖",
        "biography": "",
        "paragraphs": [
            "圓潭寫流月，晴明涵萬象。仙翁何時還，綠水空蕩漾。",
            "涼哉草木腓，白露沾人衣。猶醉空山裏，時聞笙鶴飛。"
        ],
        "notes": [
            ""
        ],
        "volume": "卷一百一十八",
        "no#": 4
    },
    {
        "title": "丹陽行",
        "author": "孫逖",
        "biography": "",
        "paragraphs": [
            "丹陽古郡洞庭陰，落日扁舟此路尋。傳是東南舊都處，",
            "雙闕戎虜間，千門戰場裏。傳聞一馬化為龍，",
            "青楓林下回天蹕，杜若洲前轉國容。都門不見河陽樹，",
            "英雄傾奪何紛然，一盛一衰如逝川。可憐宮觀重江裏，",
            "昔年王氣今何在，並向長安就堯日。荊榛古木閉荒阡，",
            "暮來山水登臨遍，覽古愁吟淚如霰。唯有空城多白雲，"
        ],
        "notes": [
            ""
        ],
        "volume": "卷一百一十八",
        "no#": 5
    },
    {
        "title": "山陰縣西樓",
        "author": "孫逖",
        "biography": "",
        "paragraphs": [
            "都邑西樓芳樹間，逶迤霽色繞江山。山月夜從公署出，",
            "一見湖邊楊柳風，遙憶青青洛陽道。"
        ],
        "notes": [
            ""
        ],
        "volume": "卷一百一十八",
        "no#": 6
    },
    {
        "title": "夜宿浙江",
        "author": "孫逖",
        "biography": "",
        "paragraphs": [
            "扁舟夜入江潭泊，露白風高氣蕭索。富春渚上潮未還，",
            "洛陽城闕何時見，西北浮雲朝暝深。"
        ],
        "notes": [
            ""
        ],
        "volume": "卷一百一十八",
        "no#": 7
    },
    {
        "title": "春日留別",
        "author": "孫逖",
        "biography": "",
        "paragraphs": [
            "春路逶迤花柳前，孤舟晚泊就人煙。東山白雲不可見，",
            "越國山川看漸無，可憐愁思江南樹。"
        ],
        "notes": [
            ""
        ],
        "volume": "卷一百一十八",
        "no#": 8
    },
    {
        "title": "奉和四月三日上陽水窗賜宴應制得春字",
        "author": "孫逖",
        "biography": "",
        "paragraphs": [
            "今日逢初夏，歡游續舊旬。氣和先作雨，恩厚別成春。",
            "鳳吹臨清洛，龍輿下紫宸。此中歌在藻，還見躍潛鱗。"
        ],
        "notes": [
            ""
        ],
        "volume": "卷一百一十八",
        "no#": 9
    },
    {
        "title": "奉和登會昌山應制",
        "author": "孫逖",
        "biography": "",
        "paragraphs": [
            "岩磴列雲旗，吾君訪道時。幹行萬物睹，日馭六龍遲。",
            "望遠回天顧，登高動睿詞。願因山作壽，長保會昌期。"
        ],
        "notes": [
            ""
        ],
        "volume": "卷一百一十八",
        "no#": 10
    },
    {
        "title": "正月十五日夜應制",
        "author": "孫逖",
        "biography": "",
        "paragraphs": [
            "洛城三五夜，天子萬年春。彩仗移雙闕，瓊筵會九賓。",
            "舞成蒼頡字，燈作法王輪。不覺東方日，遙垂禦藻新。"
        ],
        "notes": [
            ""
        ],
        "volume": "卷一百一十八",
        "no#": 11
    },
    {
        "title": "奉和禦制登鴛鴦樓即目應制",
        "author": "孫逖",
        "biography": "",
        "paragraphs": [
            "玉輦下離宮，瓊樓上半空。方巡五年狩，更辟四門聰。",
            "井邑觀秦野，山河念禹功。停鑾留睿作，軒檻起南風。"
        ],
        "notes": [
            ""
        ],
        "volume": "卷一百一十八",
        "no#": 12
    },
    {
        "title": "進船泛洛水應制",
        "author": "孫逖",
        "biography": "",
        "paragraphs": [
            "禁園紆睿覽，仙棹葉時遊。洛北風花樹，江南彩畫舟。",
            "芳生蘭蕙草，春入鳳凰樓。興盡離宮暮，煙光起夕流。"
        ],
        "notes": [
            ""
        ],
        "volume": "卷一百一十八",
        "no#": 13
    },
    {
        "title": "和常州崔使君寒食夜",
        "author": "孫逖",
        "biography": "",
        "paragraphs": [
            "聞道清明近，春庭向夕闌。行遊晝不厭，風物夜宜看。",
            "斗柄更初轉，梅香暗裏殘。無勞秉華燭，清月在南端。"
        ],
        "notes": [
            ""
        ],
        "volume": "卷一百一十八",
        "no#": 14
    },
    {
        "title": "和韋兄春日南亭宴兄弟",
        "author": "孫逖",
        "biography": "",
        "paragraphs": [
            "台閣升高位，園林隔舊鄉。忽聞歌棣萼，還比報瓊芳。",
            "門向宜春近，郊連禦宿長。德星常有會，相望在文昌。"
        ],
        "notes": [
            ""
        ],
        "volume": "卷一百一十八",
        "no#": 15
    },
    {
        "title": "奉和崔司馬遊雲門寺",
        "author": "孫逖",
        "biography": "",
        "paragraphs": [
            "系馬清溪樹，禪門春氣濃。香台花下出，講坐竹間逢。",
            "覺路山童引，經行穀鳥從。更言窮寂滅，回策上南峰。"
        ],
        "notes": [
            ""
        ],
        "volume": "卷一百一十八",
        "no#": 16
    },
    {
        "title": "酬萬八賀九雲門下歸溪中作",
        "author": "孫逖",
        "biography": "",
        "paragraphs": [
            "晚從靈境出，林壑曙雲飛。稍覺清溪盡，回瞻畫刹微。",
            "獨園餘興在，孤棹宿心違。更憶登攀處，天香滿袖歸。"
        ],
        "notes": [
            ""
        ],
        "volume": "卷一百一十八",
        "no#": 17
    },
    {
        "title": "春初送呂補闕往西嶽勒碑得雲字",
        "author": "孫逖",
        "biography": "",
        "paragraphs": [
            "刻石記天文，朝推穀子雲。篋中緘聖劄，岩下揖神君。",
            "語別梅初豔，為期草欲熏。往來春不盡，離思莫氛氳。"
        ],
        "notes": [
            ""
        ],
        "volume": "卷一百一十八",
        "no#": 18
    },
    {
        "title": "送越州裴參軍充使入京",
        "author": "孫逖",
        "biography": "",
        "paragraphs": [
            "日落川徑寒，離心苦未安。客愁西向盡，鄉夢北歸難。",
            "霜果林中變，秋花水上殘。明朝渡江後，雲物向南看。"
        ],
        "notes": [
            ""
        ],
        "volume": "卷一百一十八",
        "no#": 19
    },
    {
        "title": "送周判官往台州",
        "author": "孫逖",
        "biography": "",
        "paragraphs": [
            "吾宗長作賦，登陸訪天臺。星使行看入，雲仙意轉催。",
            "飲冰攀璀璨，驅傳曆莓苔。日暮東郊別，真情去不回。"
        ],
        "notes": [
            ""
        ],
        "volume": "卷一百一十八",
        "no#": 20
    },
    {
        "title": "送魏騎曹充宇文侍禦判官分按山南",
        "author": "孫逖",
        "biography": "",
        "paragraphs": [
            "雲雨陽臺路，光華驛騎巡。勸農開夢土，恤隱惠荊人。",
            "樓迥吟黃鶴，江長望白蘋。觀風布明詔，更是漢南春。"
        ],
        "notes": [
            ""
        ],
        "volume": "卷一百一十八",
        "no#": 21
    },
    {
        "title": "送蘇郎中綰出佐荊州",
        "author": "孫逖",
        "biography": "",
        "paragraphs": [
            "神仙久留滯，清切佇飛翻。忽佐南方牧，何時西掖垣。",
            "高車自蘭省，便道出荊門。不見河梁別，空銷郢路魂。"
        ],
        "notes": [
            ""
        ],
        "volume": "卷一百一十八",
        "no#": 22
    },
    {
        "title": "冬末送魏起居赴京",
        "author": "孫逖",
        "biography": "",
        "paragraphs": [
            "大名將起魏，良史更逢遷。驛騎朝丹闕，關亭望紫煙。",
            "西京春色近，東觀物華偏。早赴王正月，揮毫記首年。"
        ],
        "notes": [
            ""
        ],
        "volume": "卷一百一十八",
        "no#": 23
    },
    {
        "title": "送李補闕攝禦史充河西節度判官",
        "author": "孫逖",
        "biography": "",
        "paragraphs": [
            "昔年叨補袞，邊地亦埋輪。官序慚先達，才名畏後人。",
            "西戎雖獻款，上策恥和親。早赴前軍幕，長清外域塵。"
        ],
        "notes": [
            ""
        ],
        "volume": "卷一百一十八",
        "no#": 24
    },
    {
        "title": "送趙評事攝禦史監軍嶺南",
        "author": "孫逖",
        "biography": "",
        "paragraphs": [
            "議獄持邦典，臨戎假憲威。風從閶闔去，霜入洞庭飛。",
            "篁竹迎金鼓，樓船引繡衣。明年拜真月，南斗使星歸。"
        ],
        "notes": [
            ""
        ],
        "volume": "卷一百一十八",
        "no#": 25
    },
    {
        "title": "送靳十五侍禦使蜀",
        "author": "孫逖",
        "biography": "",
        "paragraphs": [
            "天使出霜台，行人擇吏才。傳車春色送，離興夕陽催。",
            "驛繞巴江轉，關迎劍道開。西南一何幸，前後二龍來。"
        ],
        "notes": [
            ""
        ],
        "volume": "卷一百一十八",
        "no#": 26
    },
    {
        "title": "送李給事歸徐州覲省",
        "author": "孫逖",
        "biography": "",
        "paragraphs": [
            "列位登青瑣，還鄉複彩衣。共言晨省日，便是晝遊歸。",
            "春水經梁宋，晴山入海沂。莫愁東路遠，四牡正騑騑。"
        ],
        "notes": [
            ""
        ],
        "volume": "卷一百一十八",
        "no#": 27
    },
    {
        "title": "送杜侍禦赴上都",
        "author": "孫逖",
        "biography": "",
        "paragraphs": [
            "避馬台中貴，登車嶺外遙。還因貢賦禮，來謁大明朝。",
            "地入商山路，鄉連渭水橋。承恩返南越，尊酒重相邀。"
        ],
        "notes": [
            ""
        ],
        "volume": "卷一百一十八",
        "no#": 28
    },
    {
        "title": "送張環攝禦史監南選",
        "author": "孫逖",
        "biography": "",
        "paragraphs": [
            "漢使得張綱，威名攝遠方。恩沾柱下史，榮比選曹郎。",
            "江帶黔中闊，山連峽水長。莫愁炎暑地，秋至有嚴霜。"
        ],
        "notes": [
            ""
        ],
        "volume": "卷一百一十八",
        "no#": 29
    },
    {
        "title": "宴越府陳法曹西亭",
        "author": "孫逖",
        "biography": "",
        "paragraphs": [
            "公府西岩下，紅亭間白雲。雪梅初度臘，煙竹稍迎曛。",
            "水木涵澄景，簾櫳引霽氛。江南歸思逼，春雁不堪聞。"
        ],
        "notes": [
            ""
        ],
        "volume": "卷一百一十八",
        "no#": 30
    },
    {
        "title": "同邢判官尋龍湍觀歸湖中",
        "author": "孫逖",
        "biography": "",
        "paragraphs": [
            "星使下仙京，雲湖喜晝晴。更從探穴處，還作棹歌行。",
            "絲管荷風入，簾帷竹氣清。莫愁歸路遠，水月夜虛明。"
        ],
        "notes": [
            ""
        ],
        "volume": "卷一百一十八",
        "no#": 31
    },
    {
        "title": "尋龍湍",
        "author": "孫逖",
        "biography": "",
        "paragraphs": [
            "仙穴尋遺跡，輕舟愛水鄉。溪流一曲盡，山路九峰長。",
            "漁父歌金洞，江妃舞翠房。遙憐葛仙宅，真氣共微茫。"
        ],
        "notes": [
            ""
        ],
        "volume": "卷一百一十八",
        "no#": 32
    },
    {
        "title": "宿雲門寺閣",
        "author": "孫逖",
        "biography": "",
        "paragraphs": [
            "香閣東山下，煙花象外幽。懸燈千嶂夕，卷幔五湖秋。",
            "畫壁餘鴻雁，紗窗宿鬥牛。更疑天路近，夢與白雲遊。"
        ],
        "notes": [
            ""
        ],
        "volume": "卷一百一十八",
        "no#": 33
    },
    {
        "title": "揚子江樓",
        "author": "孫逖",
        "biography": "",
        "paragraphs": [
            "揚子何年邑，雄圖作楚關。江連二妃渚，雲近八公山。",
            "驛道青楓外，人煙綠嶼間。晚來潮正滿，數處落帆還。"
        ],
        "notes": [
            ""
        ],
        "volume": "卷一百一十八",
        "no#": 34
    },
    {
        "title": "淮陰夜宿二首",
        "author": "孫逖",
        "biography": "",
        "paragraphs": [
            "水國南無畔，扁舟北未期。鄉情淮上失，歸夢郢中疑。",
            "木落知寒近，山長見日遲。客行心緒亂，不及洛陽時。",
            "永夕臥煙塘，蕭條天一方。秋風淮水落，寒夜楚歌長。",
            "宿莽非中土，鱸魚豈我鄉。孤舟行已倦，南越尚茫茫。"
        ],
        "notes": [
            ""
        ],
        "volume": "卷一百一十八",
        "no#": 35
    },
    {
        "title": "下京口埭夜行",
        "author": "孫逖",
        "biography": "",
        "paragraphs": [
            "孤帆度綠氛，寒浦落紅曛。江樹朝來出，吳歌夜漸聞。",
            "南溟接潮水，北斗近鄉雲。行役從茲去，歸情入雁群。"
        ],
        "notes": [
            ""
        ],
        "volume": "卷一百一十八",
        "no#": 36
    },
    {
        "title": "山行遇雨",
        "author": "孫逖",
        "biography": "",
        "paragraphs": [
            "驟雨晝氤氳，空天望不分。暗山唯覺電，窮海但生雲。",
            "涉澗猜行潦，緣崖畏宿氛。夜來江月霽，棹唱此中聞。"
        ],
        "notes": [
            ""
        ],
        "volume": "卷一百一十八",
        "no#": 37
    },
    {
        "title": "夜到潤州",
        "author": "孫逖",
        "biography": "",
        "paragraphs": [
            "夜入丹陽郡，天高氣象秋。海隅雲漢轉，江畔火星流。",
            "城郭傳金柝，閭閻閉綠洲。客行凡幾夜，新月再如鉤。"
        ],
        "notes": [
            ""
        ],
        "volume": "卷一百一十八",
        "no#": 38
    },
    {
        "title": "和常州崔使君詠後庭梅二首",
        "author": "孫逖",
        "biography": "",
        "paragraphs": [
            "聞唱梅花落，江南春意深。更傳千裏外，來入越人吟。",
            "弱幹紅妝倚，繁香翠羽尋。庭中自公日，歌舞向芳陰。",
            "梅院重門掩，遙遙歌吹邊。庭深人不見，春至曲能傳。",
            "花落彈棋處，香來薦枕前。使君停五馬，行樂此中偏。"
        ],
        "notes": [
            ""
        ],
        "volume": "卷一百一十八",
        "no#": 39
    },
    {
        "title": "同和詠樓前海石榴二首",
        "author": "孫逖",
        "biography": "",
        "paragraphs": [
            "客自新亭郡，朝來數物華。傳君妓樓好，初落海榴花。",
            "露色珠簾映，香風粉壁遮。更宜林下雨，日晚逐行車。",
            "海上移珍木，樓前詠所思。遙聞下車日，正在落花時。",
            "舊綠香行蓋，新紅灑步綦。從來寒不易，終見久逾滋。"
        ],
        "notes": [
            ""
        ],
        "volume": "卷一百一十八",
        "no#": 40
    },
    {
        "title": "故右丞相贈太師燕文貞公挽詞二首",
        "author": "孫逖",
        "biography": "",
        "paragraphs": [
            "海內文章伯，朝端禮樂英。一言興寶運，三入濟群生。",
            "命與才相偶，年將位不並。台星忽已坼，流慟軫皇情。",
            "甲第三重戟，高門四列侯。已成冠蓋裏，更有鳳凰樓。",
            "人世方為樂，生涯遽若休。空餘掌綸地，傳慶百千秋。"
        ],
        "notes": [
            ""
        ],
        "volume": "卷一百一十八",
        "no#": 41
    },
    {
        "title": "故陳州刺史贈兵部尚書韋公挽詞",
        "author": "孫逖",
        "biography": "",
        "paragraphs": [
            "奕葉金章貴，連枝鼎位尊。台庭為鳳穴，相府是鴒原。",
            "世閱空悲命，泉幽不返魂。惟餘漢臣史，繼術贊韋門。"
        ],
        "notes": [
            ""
        ],
        "volume": "卷一百一十八",
        "no#": 42
    },
    {
        "title": "故程將軍妻南陽郡夫人樊氏挽歌",
        "author": "孫逖",
        "biography": "",
        "paragraphs": [
            "德配程休甫，名高魯季薑。寵榮蒼玉佩，宴夢郁金堂。",
            "白日期偕老，幽泉忽悼亡。國風猶在詠，江漢近南陽。"
        ],
        "notes": [
            ""
        ],
        "volume": "卷一百一十八",
        "no#": 43
    },
    {
        "title": "和上巳連寒食有懷京洛",
        "author": "孫逖",
        "biography": "",
        "paragraphs": [
            "天津禦柳碧遙遙，軒騎相從半下朝。行樂光輝寒食借，",
            "坐見司空掃西第，看君侍從落花朝。"
        ],
        "notes": [
            ""
        ],
        "volume": "卷一百一十八",
        "no#": 44
    },
    {
        "title": "和左司張員外自洛使入京中路先赴長安逢立春日贈韋侍御等諸公",
        "author": "孫逖",
        "biography": "",
        "paragraphs": [
            "忽睹雲間數雁回，更逢山上正花開。河邊淑氣迎芳草，",
            "共言東閣招賢地，自有西征謝傅才。"
        ],
        "notes": [
            ""
        ],
        "volume": "卷一百一十八",
        "no#": 45
    },
    {
        "title": "和崔司馬登稱心山寺",
        "author": "孫逖",
        "biography": "",
        "paragraphs": [
            "郡府乘休日，王城訪道初。覺花迎步履，香草藉行車。",
            "倚閣觀無際，尋山坐太虛。岩空迷禹跡，海靜望秦餘。",
            "翡翠巢珠網，鶤雞間綺疏。地靈資淨土，水若護真如。",
            "寶樹誰攀折，禪雲自卷舒。晴分五湖勢，煙合九夷居。",
            "生滅紛無象，窺臨已得魚。嘗聞寶刀贈，今日奉瓊琚。"
        ],
        "notes": [
            ""
        ],
        "volume": "卷一百一十八",
        "no#": 46
    },
    {
        "title": "奉和李右相中書壁畫山水",
        "author": "孫逖",
        "biography": "",
        "paragraphs": [
            "廟堂多暇日，山水契中情。欲寫高深趣，還因藻繪成。",
            "九江臨戶牖，三峽繞簷楹。花柳窮年發，煙雲逐意生。",
            "能令萬里近，不覺四時行。氣染荀香馥，光含樂鏡清。",
            "詠歌齊出處，圖畫表沖盈。自保千年遇，何論八載榮。"
        ],
        "notes": [
            ""
        ],
        "volume": "卷一百一十八",
        "no#": 47
    },
    {
        "title": "奉和李右相賞會昌林亭",
        "author": "孫逖",
        "biography": "",
        "paragraphs": [
            "賢相初陪蹕，靈山本降神。作京雄近縣，開閣寵平津。",
            "地勝林亭好，時清宴賞頻。百泉縈草木，萬井布郊畛。",
            "德與春和盛，功將造化鄰。還嗤渭濱叟，歲晚獨垂綸。"
        ],
        "notes": [
            ""
        ],
        "volume": "卷一百一十八",
        "no#": 48
    },
    {
        "title": "和左衛武倉曹衛中對雨創韻贈右衛李騎曹",
        "author": "孫逖",
        "biography": "",
        "paragraphs": [
            "林父同官意，宣尼久敬交。文場刊玉篆，武事掌金鐃。",
            "道合宜連茹，時清豈系匏。克勤居簿領，多暇屏讙譊。",
            "美酒懷公宴，玄談俟客嘲。薄雲生北闕，飛雨自西郊。",
            "院暑便清曠，庭蕪覺漸苞。高門關詎閉，逸韻柱難膠。",
            "枳棘鸞無歎，椅梧鳳必巢。忽聞征並作，觀海愧堂坳。"
        ],
        "notes": [
            ""
        ],
        "volume": "卷一百一十八",
        "no#": 49
    },
    {
        "title": "送新羅法師還國",
        "author": "孫逖",
        "biography": "",
        "paragraphs": [
            "異域今無外，高僧代所稀。苦心歸寂滅，宴坐得精微。",
            "持缽何年至，傳燈是日歸。上卿揮別藻，中禁下禪衣。",
            "海闊杯還度，雲遙錫更飛。此行迷處所，何以慰虔祈。"
        ],
        "notes": [
            ""
        ],
        "volume": "卷一百一十八",
        "no#": 50
    },
    {
        "title": "送趙大夫護邊",
        "author": "孫逖",
        "biography": "",
        "paragraphs": [
            "外域分都護，中台命職方。欲傳清廟略，先取劇曹郎。",
            "已佩登壇印，猶懷伏奏香。百壺開祖餞，駟牡戒戎裝。",
            "青海連西掖，黃河帶北涼。關山瞻漢月，戈劍宿胡霜。",
            "體國才先著，論兵策複長。果持文武術，還繼杜當陽。"
        ],
        "notes": [
            ""
        ],
        "volume": "卷一百一十八",
        "no#": 51
    },
    {
        "title": "立秋日題安昌寺北山亭",
        "author": "孫逖",
        "biography": "",
        "paragraphs": [
            "樓觀倚長霄，登攀及霽朝。高如石門頂，勝擬赤城標。",
            "天路雲虹近，人寰氣象遙。山圍伯禹廟，江落伍胥潮。",
            "徂暑迎秋薄，涼風是日飄。果林餘苦李，萍水覆甘蕉。",
            "覽古嗟夷漫，淩空愛泬寥。更聞金刹下，鐘梵晚蕭蕭。"
        ],
        "notes": [
            ""
        ],
        "volume": "卷一百一十八",
        "no#": 52
    },
    {
        "title": "登越州城",
        "author": "孫逖",
        "biography": "",
        "paragraphs": [
            "越嶂繞層城，登臨萬象清。封圻滄海合，廛市碧湖明。",
            "曉日漁歌滿，芳春棹唱行。山風吹美箭，田雨潤香粳。",
            "代閱英靈盡，人閑吏隱並。贈言王逸少，已見曲池平。"
        ],
        "notes": [
            ""
        ],
        "volume": "卷一百一十八",
        "no#": 53
    },
    {
        "title": "江行有懷",
        "author": "孫逖",
        "biography": "",
        "paragraphs": [
            "秋水明川路，輕舟轉石圻。霜多山橘熟，寒至浦禽稀。",
            "飛席乘風勢，回流蕩日暉。晝行疑海若，夕夢識江妃。",
            "野霽看吳盡，天長望洛非。不知何歲月，一似暮潮歸。"
        ],
        "notes": [
            ""
        ],
        "volume": "卷一百一十八",
        "no#": 54
    },
    {
        "title": "長洲苑",
        "author": "孫逖",
        "biography": "",
        "paragraphs": [
            "吳王初鼎峙，羽獵騁雄才。輦道閶門出，軍容茂苑來。",
            "山從列嶂轉，江自繞林回。劍騎緣汀入，旌門隔嶼開。",
            "合離紛若電，馳逐溢成雷。勝地虞人守，歸舟漢女陪。",
            "可憐夷漫處，猶在洞庭隈。山靜吟猿父，城空應雉媒。",
            "戎行委喬木，馬跡盡黃埃。攬涕問遺老，繁華安在哉。"
        ],
        "notes": [
            ""
        ],
        "volume": "卷一百一十八",
        "no#": 55
    },
    {
        "title": "和詠廨署有櫻桃",
        "author": "孫逖",
        "biography": "",
        "paragraphs": [
            "上林天禁裏，芳樹有紅櫻。江國今來見，君門春意生。",
            "香從花綬轉，色繞佩珠明。海鳥銜初實，吳姬掃落英。",
            "切將稀取貴，羞與眾同榮。為此堪攀折，芳蹊處處成。"
        ],
        "notes": [
            ""
        ],
        "volume": "卷一百一十八",
        "no#": 56
    },
    {
        "title": "同洛陽李少府觀永樂公主入蕃",
        "author": "孫逖",
        "biography": "",
        "paragraphs": [
            "邊地鶯花少，年來未覺新。美人天上落，龍塞始應春。"
        ],
        "notes": [
            ""
        ],
        "volume": "卷一百一十八",
        "no#": 57
    },
    {
        "title": "途中口號",
        "author": "孫逖",
        "biography": "",
        "paragraphs": [
            "鄴城東北望陵台，珠翠繁華去不回。",
            "無複新妝豔紅粉，空餘故壟滿青苔。"
        ],
        "notes": [
            ""
        ],
        "volume": "卷一百一十八",
        "no#": 58
    },
    {
        "title": "晦日湖塘",
        "author": "孫逖",
        "biography": "",
        "paragraphs": [
            "吉日初成晦，方塘遍是春。落花迎二月，芳樹曆三旬。",
            "公子能留客，巫陽好解神。夜還何慮暗，秉燭向城闉。"
        ],
        "notes": [
            ""
        ],
        "volume": "卷一百一十八",
        "no#": 59
    },
    {
        "title": "句",
        "author": "孫逖",
        "biography": "",
        "paragraphs": [
            "野煙出爐上，山花落鏡中。"
        ],
        "notes": [
            ""
        ],
        "volume": "卷一百一十八",
        "no#": 60
    }
]