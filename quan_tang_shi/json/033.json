[
    {
        "title": "冬日宴群公於宅各賦一字得杯",
        "author": "于志寧",
        "biography": "",
        "paragraphs": [
            "陋巷朱軒擁，衡門緹騎來。俱裁七步詠，同傾三雅杯。",
            "色動迎春柳，花發犯寒梅。賓筵未半醉，驪歌不用催。"
        ],
        "notes": [
            ""
        ],
        "volume": "卷三十三",
        "no#": 1
    },
    {
        "title": "冬日宴於庶子宅各賦一字得趣",
        "author": "令狐德棻",
        "biography": "",
        "paragraphs": [
            "高門聊命賞，群英於此遇。放曠山水情，留連文酒趣。",
            "夕煙起林蘭，霜枝殞庭樹。落景雖已傾，歸軒幸能駐。"
        ],
        "notes": [
            ""
        ],
        "volume": "卷三十三",
        "no#": 2
    },
    {
        "title": "冬日宴於庶子宅各賦一字得色",
        "author": "封行高",
        "biography": "",
        "paragraphs": [
            "夫君敬愛重，歡言情不極。雅引發清音，麗藻窮雕飾。",
            "水結曲池冰，日暖平亭色。引滿既杯傾，終之以弁側。"
        ],
        "notes": [
            ""
        ],
        "volume": "卷三十三",
        "no#": 3
    },
    {
        "title": "冬日宴於庶子宅各賦一字得節",
        "author": "杜正倫",
        "biography": "",
        "paragraphs": [
            "李門餘妄進，徐榻君恒設。清論暢玄言，雅琴飛白雪。",
            "寒雲曖落景，朔風淒暮節。方欣投轄情，且駐當歸別。"
        ],
        "notes": [
            ""
        ],
        "volume": "卷三十三",
        "no#": 4
    },
    {
        "title": "玄武門侍宴",
        "author": "杜正倫",
        "biography": "",
        "paragraphs": [
            "大君端扆暇，睿賞狎林泉。開軒臨禁籞，藉野列芳筵。",
            "參差歌管颺，容裔羽旗懸。玉池流若醴，雲閣聚非煙。",
            "湛露晞堯日，熏風入舜弦。大德侔玄造，微物荷陶甄。",
            "謬陪瑤水宴，仍廁柏梁篇。闞名徒上月，鄒辯詎談天。",
            "既喜光華旦，還傷遲暮年。猶冀升中日，簪裾奉肅然。"
        ],
        "notes": [
            ""
        ],
        "volume": "卷三十三",
        "no#": 5
    },
    {
        "title": "奉和正日臨朝",
        "author": "岑文本",
        "biography": "",
        "paragraphs": [
            "時雍表昌運，日正葉靈符。德兼三代禮，功包四海圖。",
            "逾沙紛在列，執玉儼相趨。清蹕喧輦道，張樂駭天衢。",
            "拂蜺九旗映，儀鳳八音殊。佳氣浮仙掌，熏風繞帝梧。",
            "天文光七政，皇恩被九區。方陪瘞玉禮，珥筆岱山隅。"
        ],
        "notes": [
            ""
        ],
        "volume": "卷三十三",
        "no#": 6
    },
    {
        "title": "奉述飛白書勢",
        "author": "岑文本",
        "biography": "",
        "paragraphs": [
            "六文開玉篆，八體曜銀書。飛毫列錦繡，拂素起龍魚。",
            "鳳舉崩雲絕，鸞驚遊霧疏。別有臨池草，恩沾垂露餘。"
        ],
        "notes": [
            ""
        ],
        "volume": "卷三十三",
        "no#": 7
    },
    {
        "title": "冬日宴於庶子宅各賦一字得平",
        "author": "岑文本",
        "biography": "",
        "paragraphs": [
            "金蘭篤惠好，尊酒暢生平。既欣投轄賞，暫緩望鄉情。",
            "愛景含霜晦，落照帶風輕。於茲歡宴洽，寵辱詎相驚。"
        ],
        "notes": [
            ""
        ],
        "volume": "卷三十三",
        "no#": 8
    },
    {
        "title": "安德山池宴集",
        "author": "岑文本",
        "biography": "",
        "paragraphs": [
            "甲第多清賞，芳辰命羽卮。書帷通行徑，琴台枕槿籬。",
            "池疑夜壑徙，山似鬱洲移。雕楹網蘿薜，激瀨合塤篪。",
            "鳥戲翻新葉，魚躍動清漪。自得淹留趣，甯勞攀桂枝。"
        ],
        "notes": [
            ""
        ],
        "volume": "卷三十三",
        "no#": 9
    },
    {
        "title": "安德山池宴集",
        "author": "劉洎",
        "biography": "",
        "paragraphs": [
            "平陽擅歌舞，金谷盛招攜。何如兼往烈，會賞葉幽棲。",
            "已均朝野致，還欣物我齊。春晚花方落，蘭深徑漸迷。",
            "蒲新節尚短，荷小蓋猶低。無勞拂長袖，直待夜烏啼。"
        ],
        "notes": [
            ""
        ],
        "volume": "卷三十三",
        "no#": 10
    },
    {
        "title": "安德山池宴集",
        "author": "褚遂良",
        "biography": "",
        "paragraphs": [
            "伏櫪丹霞外，遮園煥景舒。行雲泛層阜，蔽月下清渠。",
            "亭中奏趙瑟，席上舞燕裾。花落春鶯晚，風光夏葉初。",
            "良朋比蘭蕙，雕藻邁瓊琚。獨有狂歌客，來承歡宴餘。"
        ],
        "notes": [
            ""
        ],
        "volume": "卷三十三",
        "no#": 11
    },
    {
        "title": "安德山池宴集",
        "author": "楊續",
        "biography": "",
        "paragraphs": [
            "狹斜通鳳闕，上路抵青樓。簪紱啟賓館，軒蓋臨禦溝。",
            "西城多妙舞，主第出名謳。列峰疑宿霧，疏壑擬藏舟。",
            "花蝶辭風影，蘋藻含春流。酒闌高宴畢，自反山之幽。"
        ],
        "notes": [
            ""
        ],
        "volume": "卷三十三",
        "no#": 12
    },
    {
        "title": "遊清都觀尋沈道士得仙字",
        "author": "劉孝孫",
        "biography": "",
        "paragraphs": [
            "紛吾因暇豫，行樂極留連。尋真謁紫府，披霧覿青天。",
            "緬懷金闕外，遐想玉京前。飛軒俯松柏，抗殿接雲煙。",
            "滔滔清夏景，嘒嘒早秋蟬。橫琴對危石，酌醴臨寒泉。",
            "聊祛塵俗累，寧希龜鶴年。無勞生羽翼，自可狎神仙。"
        ],
        "notes": [
            ""
        ],
        "volume": "卷三十三",
        "no#": 13
    },
    {
        "title": "早發成皋望河",
        "author": "劉孝孫",
        "biography": "",
        "paragraphs": [
            "清晨發岩邑，車馬走轘轅。回瞰黃河上，惝怳屢飛魂。",
            "鴻流遵積石，驚浪下龍門。仙槎不辨處，沉璧想猶存。",
            "遠近洲渚出，颯遝鳧雁喧。懷古空延佇，歎逝將何言。"
        ],
        "notes": [
            ""
        ],
        "volume": "卷三十三",
        "no#": 14
    },
    {
        "title": "遊靈山寺",
        "author": "劉孝孫",
        "biography": "",
        "paragraphs": [
            "吾王遊勝地，驂駕曆祇園。臨風畫角憤，耀日采旗翻。",
            "永懷筌了義，寂念啟玄門。深溪窮地脈，高嶂接雲根。",
            "信美諧心賞，幽邃且攀援。曳裾欣扈從，方悟屏塵喧。"
        ],
        "notes": [
            ""
        ],
        "volume": "卷三十三",
        "no#": 15
    },
    {
        "title": "冬日宴於庶子宅各賦一字得鮮",
        "author": "劉孝孫",
        "biography": "",
        "paragraphs": [
            "解襟遊勝地，披雲促宴筵。清文振筆妙，高論寫言泉。",
            "凍柳含風落，寒梅照日鮮。驪歌雖欲奏，歸駕且留連。"
        ],
        "notes": [
            ""
        ],
        "volume": "卷三十三",
        "no#": 16
    },
    {
        "title": "送劉散員同賦陳思王詩遊人久不歸",
        "author": "劉孝孫",
        "biography": "",
        "paragraphs": [
            "鄉關渺天末，引領悵懷歸。羈旅久淫滯，物色屢芳菲。",
            "稍覺私意盡，行看蓬鬢衰。如何千裏外，佇立沾裳衣。"
        ],
        "notes": [
            ""
        ],
        "volume": "卷三十三",
        "no#": 17
    },
    {
        "title": "詠笛",
        "author": "劉孝孫",
        "biography": "",
        "paragraphs": [
            "涼秋夜笛鳴，流風韻九成。調高時慷慨，曲變或淒清。",
            "征客懷離緒，鄰人思舊情。幸以知音顧，千載有奇聲。"
        ],
        "notes": [
            ""
        ],
        "volume": "卷三十三",
        "no#": 18
    },
    {
        "title": "賦得春鶯送友人",
        "author": "劉孝孫",
        "biography": "",
        "paragraphs": [
            "流鶯拂繡羽，二月上林期。待雪消金禁，銜花向玉墀。",
            "翅掩飛燕舞，啼惱婕妤悲。料取金閨意，因君問所思。"
        ],
        "notes": [
            ""
        ],
        "volume": "卷三十三",
        "no#": 19
    },
    {
        "title": "巫山高",
        "author": "陸敬",
        "biography": "",
        "paragraphs": [
            "巫岫鬱岧嶢，高高入紫霄。白雲抱危石，玄猿掛迥條。",
            "懸崖激巨浪，脆葉隕驚飆。別有陽臺處，風雨共飄颻。"
        ],
        "notes": [
            ""
        ],
        "volume": "卷三十三",
        "no#": 20
    },
    {
        "title": "游隋故都",
        "author": "陸敬",
        "biography": "",
        "paragraphs": [
            "洛城聊顧步，長想遂留連。水鬥宮初毀，風變鼎將遷。",
            "皋陶德不建，汾隅祀忽焉。宗祊曠無象，聲朔緬誰傳。",
            "枌榆何冷落，禾黍鬱芊綿。悲歌盡商頌，太息憫周篇。",
            "來蘇佇聖德，濡足乃乘幹。正始淳風被，人勞用息肩。",
            "舞象文思澤，偃伯武功宣。則百昌厥後，于萬永斯年。",
            "茲辰素商節，灰管變星躔。平原悴秋草，喬木斂寒煙。",
            "翻黃墜疏葉，凝翠積高天。參差海曲雁，寂寞柳門蟬。",
            "興悼今如此，悲愁複在旃。彷徨不忍去，杖策屢回邅。"
        ],
        "notes": [
            ""
        ],
        "volume": "卷三十三",
        "no#": 21
    },
    {
        "title": "遊清都觀尋沈道士得都字",
        "author": "陸敬",
        "biography": "",
        "paragraphs": [
            "聊排靈瑣闥，徐步入清都。青溪冥寂士，思玄徇道樞。",
            "十芒生藥笥，七焰發丹爐。縹帙桐君錄，朱書王母符。",
            "宮槐散綠穗，日槿落青柎。矯翰雷門鶴，飛來葉縣鳧。",
            "淩風自可禦，安事迫中區。方追羽化侶，從此得玄珠。"
        ],
        "notes": [
            ""
        ],
        "volume": "卷三十三",
        "no#": 22
    },
    {
        "title": "七夕賦詠成篇",
        "author": "陸敬",
        "biography": "",
        "paragraphs": [
            "夙駕鳴鸞啟閶闔，霓裳遙裔儼天津。五明霜紈開羽扇，",
            "片時歡娛自有極，已複長望來年人。"
        ],
        "notes": [
            ""
        ],
        "volume": "卷三十三",
        "no#": 23
    },
    {
        "title": "七夕賦詠成篇",
        "author": "沈叔安",
        "biography": "",
        "paragraphs": [
            "皎皎宵月麗秋光，耿耿天津橫複長。停梭且複留殘緯，",
            "雖喜得同今夜枕，還愁重空明日床。"
        ],
        "notes": [
            ""
        ],
        "volume": "卷三十三",
        "no#": 24
    },
    {
        "title": "七夕賦詠成篇",
        "author": "何仲宣",
        "biography": "",
        "paragraphs": [
            "日日思歸勤理鬢，朝朝佇望懶調梭。淩風寶扇遙臨月，",
            "通宵道意終無盡，向曉離愁已複多。"
        ],
        "notes": [
            ""
        ],
        "volume": "卷三十三",
        "no#": 25
    },
    {
        "title": "遊清都觀尋沈道士得芳字",
        "author": "趙中虛",
        "biography": "",
        "paragraphs": [
            "青溪阻千仞，姑射藐汾陽。未若遊茲境，探玄眾妙場。",
            "鶴來疑羽客，雲泛似霓裳。寓目雖靈宇，遊神乃帝鄉。",
            "道存真理得，心灰俗累忘。煙霞凝抗殿，松桂肅長廊。",
            "早蟬清暮響，崇蘭散晚芳。即此翔寥廓，非複控榆枋。"
        ],
        "notes": [
            ""
        ],
        "volume": "卷三十三",
        "no#": 26
    },
    {
        "title": "送劉散員賦得陳思王詩明月照高樓",
        "author": "楊浚",
        "biography": "",
        "paragraphs": [
            "高樓一何綺，素月複流明。重軒望不極，餘暉攬詎盈。",
            "鏡華當牖照，鉤影隔簾生。逆愁異尊酒，對此難為情。"
        ],
        "notes": [
            ""
        ],
        "volume": "卷三十三",
        "no#": 27
    }
]