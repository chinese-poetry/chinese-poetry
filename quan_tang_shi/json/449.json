[
    {
        "title": "太和戊申歲大有年詔賜百寮出城觀稼謹書盛事以俟采詩",
        "author": "白居易",
        "biography": "",
        "paragraphs": [
            "清晨承詔命，豐歲閱田閭。膏雨抽苗足，涼風吐穗初。",
            "早禾黃錯落，晚稻綠扶疏。好入詩家詠，宜令史館書。",
            "散為萬姓食，堆作九年儲。莫道如雲稼，今秋雲不如。"
        ],
        "notes": [
            ""
        ],
        "volume": "卷四百四十九",
        "no#": 1
    },
    {
        "title": "贈悼懷太子挽歌辭二首",
        "author": "白居易",
        "biography": "",
        "paragraphs": [
            "竹馬書薨歲，銅龍表葬時。永言窀穸事，全用少陽儀。",
            "壽夭由天命，哀榮出聖慈。恭聞褒贈詔，軫念在與夷。",
            "剪葉藩封早，承華冊命尊。笙歌辭洛苑，風雪蔽梁園。",
            "鹵簿淩霜宿，銘旌向月翻。宮寮不逮事，哭送出都門。"
        ],
        "notes": [
            ""
        ],
        "volume": "卷四百四十九",
        "no#": 2
    },
    {
        "title": "雨中招張司業宿",
        "author": "白居易",
        "biography": "",
        "paragraphs": [
            "過夏衣香潤，迎秋簟色鮮。斜支花石枕，臥詠蕊珠篇。",
            "泥濘非遊日，陰沉好睡天。能來同宿否，聽雨對床眠。"
        ],
        "notes": [
            ""
        ],
        "volume": "卷四百四十九",
        "no#": 3
    },
    {
        "title": "和集賢劉學士早朝作",
        "author": "白居易",
        "biography": "",
        "paragraphs": [
            "吟君昨日早朝詩，金禦爐前喚仗時。煙吐白龍頭宛轉，",
            "從此摩霄去非晚，鬢邊未有一莖絲。"
        ],
        "notes": [
            ""
        ],
        "volume": "卷四百四十九",
        "no#": 4
    },
    {
        "title": "送陝州王司馬建赴任",
        "author": "白居易",
        "biography": "",
        "paragraphs": [
            "陝州司馬去何如，養靜資貧兩有餘。公事閑忙同少尹，",
            "自有鐵牛無詠者，料君投刃必應虛。"
        ],
        "notes": [
            ""
        ],
        "volume": "卷四百四十九",
        "no#": 5
    },
    {
        "title": "對琴待月",
        "author": "白居易",
        "biography": "",
        "paragraphs": [
            "竹院新晴夜，松窗未臥時。共琴為老伴，與月有秋期。",
            "玉軫臨風久，金波出霧遲。幽音待清景，唯是我心知。"
        ],
        "notes": [
            ""
        ],
        "volume": "卷四百四十九",
        "no#": 6
    },
    {
        "title": "楊家南亭",
        "author": "白居易",
        "biography": "",
        "paragraphs": [
            "小亭門向月斜開，滿地涼風滿地苔。",
            "此院好彈秋思處，終須一夜抱琴來。"
        ],
        "notes": [
            ""
        ],
        "volume": "卷四百四十九",
        "no#": 7
    },
    {
        "title": "早寒",
        "author": "白居易",
        "biography": "",
        "paragraphs": [
            "黃葉聚牆角，青苔圍柱根。被經霜後薄，鏡遇雨來昏。",
            "半卷寒簷幕，斜開暖閣門。迎冬兼送老，只仰酒盈尊。"
        ],
        "notes": [
            ""
        ],
        "volume": "卷四百四十九",
        "no#": 8
    },
    {
        "title": "齋月靜居",
        "author": "白居易",
        "biography": "",
        "paragraphs": [
            "病來心靜一無思，老去身閑百不為。忽忽眼塵猶愛睡，",
            "萬慮消停百神泰，唯應寂寞殺三屍。"
        ],
        "notes": [
            ""
        ],
        "volume": "卷四百四十九",
        "no#": 9
    },
    {
        "title": "宿裴相公興化池亭",
        "author": "白居易",
        "biography": "",
        "paragraphs": [
            "林亭一出宿風塵，忘卻平津是要津。松閣晴看山色近，",
            "何似掄才濟川外，別開池館待交親。"
        ],
        "notes": [
            ""
        ],
        "volume": "卷四百四十九",
        "no#": 10
    },
    {
        "title": "和劉郎中望終南山秋雪",
        "author": "白居易",
        "biography": "",
        "paragraphs": [
            "遍覽古今集，都無秋雪詩。陽春先唱後，陰嶺未消時。",
            "草訝霜凝重，松疑鶴散遲。清光莫獨佔，亦對白雲司。"
        ],
        "notes": [
            ""
        ],
        "volume": "卷四百四十九",
        "no#": 11
    },
    {
        "title": "廣府胡尚書頻寄詩，因答絕句",
        "author": "白居易",
        "biography": "",
        "paragraphs": [
            "尚書清白臨南海，雖飲貪泉心不回。",
            "唯向詩中得珠玉，時時寄到帝鄉來。"
        ],
        "notes": [
            ""
        ],
        "volume": "卷四百四十九",
        "no#": 12
    },
    {
        "title": "送鶴與裴相臨別贈詩",
        "author": "白居易",
        "biography": "",
        "paragraphs": [
            "司空愛爾爾須知，不信聽吟送鶴詩。羽翮勢高寧惜別，",
            "穩上青雲勿回顧，的應勝在白家時。"
        ],
        "notes": [
            ""
        ],
        "volume": "卷四百四十九",
        "no#": 13
    },
    {
        "title": "令狐相公拜尚書後有喜從鎮歸朝之作劉郎中先和因以繼之",
        "author": "白居易",
        "biography": "",
        "paragraphs": [
            "車騎新從梁苑回，履聲佩響入中台。鳳池望在終重去，",
            "尚書首唱郎中和，不計官資只計才。"
        ],
        "notes": [
            ""
        ],
        "volume": "卷四百四十九",
        "no#": 14
    },
    {
        "title": "送河南尹馮學士赴任",
        "author": "白居易",
        "biography": "",
        "paragraphs": [
            "石渠金谷中間路，軒騎翩翩十日程。清洛飲冰添苦節，",
            "何似府寮京令外，別教三十六峰迎。"
        ],
        "notes": [
            ""
        ],
        "volume": "卷四百四十九",
        "no#": 15
    },
    {
        "title": "讀鄂公傳",
        "author": "白居易",
        "biography": "",
        "paragraphs": [
            "高臥深居不見人，功名鬥藪似灰塵。",
            "唯留一部清商樂，月下風前伴老身。"
        ],
        "notes": [
            ""
        ],
        "volume": "卷四百四十九",
        "no#": 16
    },
    {
        "title": "烏夜啼",
        "author": "白居易",
        "biography": "",
        "paragraphs": [
            "城上歸時晚，庭前宿處危。月明無葉樹，霜滑有風枝。",
            "啼澀饑喉咽，飛低凍翅垂。畫堂鸚鵡鳥，冷暖不相知。"
        ],
        "notes": [
            ""
        ],
        "volume": "卷四百四十九",
        "no#": 17
    },
    {
        "title": "鏡換杯",
        "author": "白居易",
        "biography": "",
        "paragraphs": [
            "欲將珠匣青銅鏡，換取金尊白玉卮。鏡裏老來無避處，",
            "不似杜康神用速，十分一盞便開眉。"
        ],
        "notes": [
            ""
        ],
        "volume": "卷四百四十九",
        "no#": 18
    },
    {
        "title": "冬夜聞蟲",
        "author": "白居易",
        "biography": "",
        "paragraphs": [
            "蟲聲冬思苦於秋，不解愁人聞亦愁。",
            "我是老翁聽不畏，少年莫聽白君頭。"
        ],
        "notes": [
            ""
        ],
        "volume": "卷四百四十九",
        "no#": 19
    },
    {
        "title": "雙鸚鵡",
        "author": "白居易",
        "biography": "",
        "paragraphs": [
            "綠衣整頓雙棲起，紅觜分明對語時。始覺琵琶弦莽鹵，",
            "若稱白家鸚鵡鳥，籠中兼合解吟詩。"
        ],
        "notes": [
            ""
        ],
        "volume": "卷四百四十九",
        "no#": 20
    },
    {
        "title": "贈朱道士",
        "author": "白居易",
        "biography": "",
        "paragraphs": [
            "儀容白皙上仙郎，方寸清虛內道場。兩翼化生因服藥，",
            "盡日窗間更無事，唯燒一炷降真香。"
        ],
        "notes": [
            ""
        ],
        "volume": "卷四百四十九",
        "no#": 21
    },
    {
        "title": "昨以拙詩十首寄西川杜相公相公亦以新作十首惠然報示首數雖等工拙不倫重以一章用伸答謝",
        "author": "白居易",
        "biography": "",
        "paragraphs": [
            "詩家律手在成都，權與尋常將相殊。剪截五言兼用鉞，",
            "篇數雖同光價異，十魚目換十驪珠。"
        ],
        "notes": [
            ""
        ],
        "volume": "卷四百四十九",
        "no#": 22
    },
    {
        "title": "和汴州令狐相公新於郡內栽竹百竿拆壁開軒旦夕對玩偶題七言五韻",
        "author": "白居易",
        "biography": "",
        "paragraphs": [
            "梁園修竹舊傳名，園廢年深竹不生。千畝荒涼尋未得，",
            "煙葉蒙籠侵夜色，風枝蕭颯欲秋聲。更登樓望尤堪重，"
        ],
        "notes": [
            ""
        ],
        "volume": "卷四百四十九",
        "no#": 23
    },
    {
        "title": "重答汝州李六使君見和憶吳中舊遊五首",
        "author": "白居易",
        "biography": "",
        "paragraphs": [
            "為憶娃宮與虎丘，玩君新作不能休。蜀箋寫出篇篇好，",
            "由來事過多堪惜，何況蘇州勝汝州。"
        ],
        "notes": [
            ""
        ],
        "volume": "卷四百四十九",
        "no#": 24
    },
    {
        "title": "見殷堯藩侍御憶江南詩三十首詩中多敘蘇杭勝事余嘗典二郡因繼和之",
        "author": "白居易",
        "biography": "",
        "paragraphs": [
            "江南名郡數蘇杭，寫在殷家三十章。君是旅人猶苦憶，",
            "為念舊遊終一去，扁舟直擬到滄浪。"
        ],
        "notes": [
            ""
        ],
        "volume": "卷四百四十九",
        "no#": 25
    },
    {
        "title": "聞新蟬贈劉二十八",
        "author": "白居易",
        "biography": "",
        "paragraphs": [
            "蟬發一聲時，槐花帶兩枝。只應催我老，兼遣報君知。",
            "白髮生頭速，青雲入手遲。無過一杯酒，相勸數開眉。"
        ],
        "notes": [
            ""
        ],
        "volume": "卷四百四十九",
        "no#": 26
    },
    {
        "title": "贈王山人",
        "author": "白居易",
        "biography": "",
        "paragraphs": [
            "玉芝觀裏王居士，服氣餐霞善養身。夜後不聞龜喘息，",
            "貴重榮華輕壽命，知君悶見世間人。"
        ],
        "notes": [
            ""
        ],
        "volume": "卷四百四十九",
        "no#": 27
    },
    {
        "title": "和劉郎中學士題集賢閣",
        "author": "白居易",
        "biography": "",
        "paragraphs": [
            "朱閣青山高庳齊，與君才子作詩題。傍聞大內笙歌近，",
            "欲知丞相優賢意，百步新廊不蹋泥。"
        ],
        "notes": [
            ""
        ],
        "volume": "卷四百四十九",
        "no#": 28
    },
    {
        "title": "觀幻",
        "author": "白居易",
        "biography": "",
        "paragraphs": [
            "有起皆因滅，無暌不暫同。從歡終作戚，轉苦又成空。",
            "次第花生眼，須臾燭過風。更無尋覓處，鳥跡印空中。"
        ],
        "notes": [
            ""
        ],
        "volume": "卷四百四十九",
        "no#": 29
    },
    {
        "title": "病假中龐少尹攜魚酒相過",
        "author": "白居易",
        "biography": "",
        "paragraphs": [
            "宦情牢落年將暮，病假聯綿日漸深。被老相催雖白首，",
            "勞動故人龐閣老，提魚攜酒遠相尋。"
        ],
        "notes": [
            ""
        ],
        "volume": "卷四百四十九",
        "no#": 30
    },
    {
        "title": "聽田順兒歌",
        "author": "白居易",
        "biography": "",
        "paragraphs": [
            "戛玉敲冰聲未停，嫌雲不遏入青冥。",
            "爭得黃金滿衫袖，一時拋與斷年聽。"
        ],
        "notes": [
            ""
        ],
        "volume": "卷四百四十九",
        "no#": 31
    },
    {
        "title": "聽曹剛琵琶兼示重蓮",
        "author": "白居易",
        "biography": "",
        "paragraphs": [
            "撥撥弦弦意不同，胡啼番語兩玲瓏。",
            "誰能截得曹剛手，插向重蓮衣袖中。"
        ],
        "notes": [
            ""
        ],
        "volume": "卷四百四十九",
        "no#": 32
    },
    {
        "title": "酬令狐相公春日尋花見寄六韻",
        "author": "白居易",
        "biography": "",
        "paragraphs": [
            "病臥帝王州，花時不得遊。老應隨日至，春肯為人留。",
            "粉壞杏將謝，火繁桃尚稠。白飄僧院地，紅落酒家樓。",
            "空裏雪相似，晚來風不休。吟君悵望句，如到曲江頭。"
        ],
        "notes": [
            ""
        ],
        "volume": "卷四百四十九",
        "no#": 33
    },
    {
        "title": "和劉郎中曲江春望見示",
        "author": "白居易",
        "biography": "",
        "paragraphs": [
            "芳景多遊客，衰翁獨在家。肺傷妨飲酒，眼痛忌看花。",
            "寺路隨江曲，宮牆夾道斜。羨君猶壯健，不枉度年華。"
        ],
        "notes": [
            ""
        ],
        "volume": "卷四百四十九",
        "no#": 34
    },
    {
        "title": "送東都留守令狐尚書赴任",
        "author": "白居易",
        "biography": "",
        "paragraphs": [
            "翠華黃屋未東巡，碧洛青嵩付大臣。地稱高情多水竹，",
            "歌酒家家花處處，莫空管領上陽春。"
        ],
        "notes": [
            ""
        ],
        "volume": "卷四百四十九",
        "no#": 35
    },
    {
        "title": "自題新昌居止，因招楊郎中小飲",
        "author": "白居易",
        "biography": "",
        "paragraphs": [
            "地偏坊遠巷仍斜，最近東頭是白家。宿雨長齊鄰舍柳，",
            "能到南園同醉否，笙歌隨分有些些。"
        ],
        "notes": [
            ""
        ],
        "volume": "卷四百四十九",
        "no#": 36
    },
    {
        "title": "南園試小樂",
        "author": "白居易",
        "biography": "",
        "paragraphs": [
            "小園斑駁花初發，新樂錚摐教欲成。紅萼紫房皆手植，",
            "不飲一杯聽一曲，將何安慰老心情。"
        ],
        "notes": [
            ""
        ],
        "volume": "卷四百四十九",
        "no#": 37
    },
    {
        "title": "和微之春日投簡陽明洞天五十韻",
        "author": "白居易",
        "biography": "",
        "paragraphs": [
            "青陽行已半，白日坐將徂。越國強仍大，稽城高且孤。",
            "利饒鹽煮海，名勝水澄湖。牛鬥天垂象，台明地展圖。",
            "瑰奇填市井，佳麗溢闉闍。勾踐遺風霸，西施舊俗姝。",
            "船頭龍夭矯，橋腳獸睢盱。鄉味珍蟛蚏，時鮮貴鷓鴣。",
            "語言諸夏異，衣服一方殊。搗練蛾眉婢，鳴榔蛙角奴。",
            "江清敵伊洛，山翠勝荊巫。華表雙棲鶴，聯檣幾點烏。",
            "煙波分渡口，雲樹接城隅。澗遠松如畫，洲平水似鋪。",
            "綠科秧早稻，紫筍折新蘆。暖蹋泥中藕，香尋石上蒲。",
            "雨來萌盡達，雷後蟄全蘇。柳眼黃絲纇，花房絳蠟珠。",
            "林風新竹折，野燒老桑枯。帶嚲長枝蕙，錢穿短貫榆。",
            "暄和生野菜，卑濕長街蕪。女浣紗相伴，兒烹鯉一呼。",
            "山魈啼稚子，林狖掛山都。產業論蠶蟻，孳生計鴨雛。",
            "泉岩雪飄灑，苔壁錦漫糊。堰限舟航路，堤通車馬途。",
            "耶溪岸回合，禹廟徑盤紆。洞穴何因鑿，星槎誰與刳。",
            "石凹仙藥臼，峰峭佛香爐。去為投金簡，來因挈玉壺。",
            "貴仍招客宿，健未要人扶。聞望賢丞相，儀形美丈夫。",
            "前驅駐旌旆，偏坐列笙竽。刺史旟翻隼，尚書履曳鳧。",
            "學禪超後有，觀妙造虛無。髻裏傳僧寶，環中得道樞。",
            "登樓詩八詠，置硯賦三都。捧擁羅將綺，趨蹌紫與朱。",
            "廟謨藏稷契，兵略貯孫吳。令下三軍整，風高四海趨。",
            "千家得慈母，六郡事嚴姑。重士過三哺，輕財抵一銖。",
            "送觥歌宛轉，嘲妓笑盧胡。佐飲時炮鱉，蠲酲數鱠鱸。",
            "醉鄉雖咫尺，樂事亦須臾。若不中賢聖，何由外智愚。",
            "伊予一生志，我爾百年軀。江上三千里，城中十二衢。",
            "出多無伴侶，歸只對妻孥。白首青山約，抽身去得無。"
        ],
        "notes": [
            ""
        ],
        "volume": "卷四百四十九",
        "no#": 38
    },
    {
        "title": "酬鄭侍禦多雨春空過詩三十韻",
        "author": "白居易",
        "biography": "",
        "paragraphs": [
            "南雨來多滯，東風動即狂。月行離畢急，龍走召雲忙。",
            "鬼轉雷車響，蛇騰電策光。浸淫天似漏，沮洳地成瘡。",
            "慘澹陰煙白，空蒙宿霧黃。暗遮千里目，悶結九回腸。",
            "寂寞羈臣館，深沉思婦房。鏡昏鸞滅影，衣潤麝消香。",
            "蘭濕難紉佩，花凋易落妝。沾黃鶯翅重，滋綠草心長。",
            "紫陌皆泥濘，黃汙共淼茫。恐霖成怪沴，望霽劇禎祥。",
            "楚柳腰肢嚲，湘筠涕淚滂。晝昏疑是夜，陰盛勝於陽。",
            "居士巾皆墊，行人蓋盡張。跳蛙還屢出，移蟻欲深藏。",
            "端坐交遊廢，閑行去步妨。愁生垂白叟，惱殺蹋青娘。",
            "變海常須慮，為魚慎勿忘。此時方共懼，何處可相將。",
            "已望東溟禱，仍封北戶禳。卻思逢旱魃，誰喜見商羊。",
            "預怕為蠶病，先憂作麥傷。惠應施浹洽，政豈假揄揚。",
            "祀典修咸秩，農書振滿床。丹誠期懇苦，白日會昭彰。",
            "賑廩賙饑戶，苫城備壞牆。且當營歲事，寧暇惜年芳。",
            "德勝令災弭，人安在吏良。尚書心若此，不枉系金章。"
        ],
        "notes": [
            ""
        ],
        "volume": "卷四百四十九",
        "no#": 39
    },
    {
        "title": "和春深二十首",
        "author": "白居易",
        "biography": "",
        "paragraphs": [
            "何處春深好，春深富貴家。馬為中路鳥，妓作後庭花。",
            "羅綺驅論隊，金銀用斷車。眼前何所苦，唯苦日西斜。",
            "何處春深好，春深貧賤家。荒涼三徑草，冷落四鄰花。",
            "奴困歸傭力，妻愁出賃車。途窮平路險，舉足劇褒斜。",
            "何處春深好，春深執政家。鳳池添硯水，雞樹落衣花。",
            "詔借當衢宅，恩容上殿車。延英開對久，門與日西斜。",
            "何處春深好，春深方鎮家。通犀排帶胯，瑞鶻勘袍花。",
            "飛絮沖球馬，垂楊拂妓車。戎裝拜春設，左握寶刀斜。",
            "何處春深好，春深刺史家。陰繁棠布葉，岐秀麥分花。",
            "五匹鳴珂馬，雙輪畫軾車。和風引行樂，葉葉隼旟斜。",
            "何處春深好，春深學士家。鳳書裁五色，馬鬣剪三花。",
            "蠟炬開明火，銀台賜物車。相逢不敢揖，彼此帽低斜。",
            "何處春深好，春深女學家。慣看溫室樹，飽識浴堂花。",
            "禦印提隨仗，香箋把下車。宋家宮樣髻，一片綠雲斜。",
            "何處春深好，春深禦史家。絮縈驄馬尾，蝶繞繡衣花。",
            "破柱行持斧，埋輪立駐車。入班遙認得，魚貫一行斜。",
            "何處春深好，春深遷客家。一杯寒食酒，萬里故園花。",
            "炎瘴蒸如火，光陰走似車。為憂鵩鳥至，只恐日光斜。",
            "何處春深好，春深經業家。唯求太常第，不管曲江花。",
            "折桂名慚郤，收螢志慕車。官場泥補處，最怕寸陰斜。",
            "何處春深好，春深隱士家。野衣裁薜葉，山飯曬松花。",
            "蘭索紉幽佩，蒲輪駐軟車。林間箕踞坐，白眼向人斜。",
            "何處春深好，春深漁父家。松灣隨棹月，桃浦落船花。",
            "投餌移輕楫，牽輪轉小車。蕭蕭蘆葉裏，風起釣絲斜。",
            "何處春深好，春深潮戶家。濤翻三月雪，浪噴四時花。",
            "曳練馳千馬，驚雷走萬車。餘波落何處，江轉富陽斜。",
            "何處春深好，春深痛飲家。十分杯裏物，五色眼前花。",
            "餔歠眠糟甕，流涎見麹車。中山一沉醉，千度日西斜。",
            "何處春深好，春深上巳家。蘭亭席上酒，曲洛岸邊花。",
            "弄水游童棹，湔裾小婦車。齊橈爭渡處，一匹錦標斜。",
            "何處春深好，春深寒食家。玲瓏鏤雞子，宛轉彩球花。",
            "碧草追遊騎，紅塵拜掃車。秋千細腰女，搖曳逐風斜。",
            "何處春深好，春深博弈家。一先爭破眼，六聚鬥成花。",
            "鼓應投壺馬，兵沖象戲車。彈棋局上事，最妙是長斜。",
            "何處春深好，春深嫁女家。紫排襦上雉，黃帖鬢邊花。",
            "轉燭初移障，鳴環欲上車。青衣傳氈褥，錦繡一條斜。",
            "何處春深好，春深娶婦家。兩行籠裏燭，一樹扇間花。",
            "賓拜登華席，親迎障幰車。催妝詩未了，星斗漸傾斜。",
            "何處春深好，春深妓女家。眉欺楊柳葉，裙妒石榴花。",
            "蘭麝熏行被，金銅釘坐車。杭州蘇小小，人道最夭斜。"
        ],
        "notes": [
            ""
        ],
        "volume": "卷四百四十九",
        "no#": 40
    },
    {
        "title": "詠家醞十韻",
        "author": "白居易",
        "biography": "",
        "paragraphs": [
            "獨醒從古笑靈均，長醉如今斅伯倫。舊法依稀傳自杜，",
            "釀糯豈勞炊範黍，撇篘何假漉陶巾。常嫌竹葉猶凡濁，",
            "捧疑明水從空化，飲似陽和滿腹春。色洞玉壺無表裏，",
            "應是世間賢聖物，與君還往擬終身。"
        ],
        "notes": [
            ""
        ],
        "volume": "卷四百四十九",
        "no#": 41
    },
    {
        "title": "池鶴二首",
        "author": "白居易",
        "biography": "",
        "paragraphs": [
            "高竹籠前無伴侶，亂雞群裏有風標。低頭乍恐丹砂落，",
            "臨風一唳思何事，悵望青田雲水遙。",
            "池中此鶴鶴中稀，恐是遼東老令威。帶雪松枝翹膝脛，",
            "若問故巢知處在，主人相戀未能歸。"
        ],
        "notes": [
            ""
        ],
        "volume": "卷四百四十九",
        "no#": 42
    },
    {
        "title": "對酒五首",
        "author": "白居易",
        "biography": "",
        "paragraphs": [
            "巧拙賢愚相是非，何如一醉盡忘機。",
            "君知天地中寬窄，雕鶚鸞皇各自飛。",
            "蝸牛角上爭何事，石火光中寄此身。",
            "隨富隨貧且歡樂，不開口笑是癡人。",
            "丹砂見火去無跡，白髮泥人來不休。",
            "賴有酒仙相暖熱，松喬醉即到前頭。",
            "百歲無多時壯健，一春能幾日晴明。",
            "相逢且莫推辭醉，聽唱陽關第四聲。",
            "昨日低眉問疾來，今朝收淚吊人回。",
            "眼前流例君看取，且遣琵琶送一杯。"
        ],
        "notes": [
            ""
        ],
        "volume": "卷四百四十九",
        "no#": 43
    },
    {
        "title": "僧院花",
        "author": "白居易",
        "biography": "",
        "paragraphs": [
            "欲悟色空為佛事，故栽芳樹在僧家。",
            "細看便是華嚴偈，方便風開智慧花。"
        ],
        "notes": [
            ""
        ],
        "volume": "卷四百四十九",
        "no#": 44
    },
    {
        "title": "老戒",
        "author": "白居易",
        "biography": "",
        "paragraphs": [
            "我有白頭戒，聞于韓侍郎。老多憂活計，病更戀班行。",
            "矍鑠誇身健，周遮說話長。不知吾免否，兩鬢已成霜。"
        ],
        "notes": [
            ""
        ],
        "volume": "卷四百四十九",
        "no#": 45
    },
    {
        "title": "洛橋寒食日作十韻",
        "author": "白居易",
        "biography": "",
        "paragraphs": [
            "上苑風煙好，中橋道路平。蹴球塵不起，潑火雨新晴。",
            "宿醉頭仍重，晨遊眼乍明。老慵雖省事，春誘尚多情。",
            "遇客踟躕立，尋花取次行。連錢嚼金勒，鑿落寫銀罌。",
            "府醞傷教送，官娃豈要迎。舞腰那及柳，歌舌不如鶯。",
            "鄉國真堪戀，光陰可合輕。三年遇寒食，盡在洛陽城。"
        ],
        "notes": [
            ""
        ],
        "volume": "卷四百四十九",
        "no#": 46
    },
    {
        "title": "快活",
        "author": "白居易",
        "biography": "",
        "paragraphs": [
            "可惜鶯啼花落處，一壺濁酒送殘春。可憐月好風涼夜，",
            "誰知將相王侯外，別有優遊快活人。"
        ],
        "notes": [
            ""
        ],
        "volume": "卷四百四十九",
        "no#": 47
    },
    {
        "title": "送令狐相公赴太原",
        "author": "白居易",
        "biography": "",
        "paragraphs": [
            "六纛雙旌萬鐵衣，並汾舊路滿光輝。青衫書記何年去，",
            "此都莫作多時計，再為蒼生入紫微。"
        ],
        "notes": [
            ""
        ],
        "volume": "卷四百四十九",
        "no#": 48
    },
    {
        "title": "不出",
        "author": "白居易",
        "biography": "",
        "paragraphs": [
            "簷前新葉覆殘花，席上餘杯對早茶。",
            "好是老身銷日處，誰能騎馬傍人家。"
        ],
        "notes": [
            ""
        ],
        "volume": "卷四百四十九",
        "no#": 49
    },
    {
        "title": "惜落花",
        "author": "白居易",
        "biography": "",
        "paragraphs": [
            "夜來風雨急，無復舊花林。枝上三分落，園中二寸深。",
            "日斜啼鳥思，春盡老人心。莫怪添杯飲，情多酒不禁。"
        ],
        "notes": [
            ""
        ],
        "volume": "卷四百四十九",
        "no#": 50
    },
    {
        "title": "老病",
        "author": "白居易",
        "biography": "",
        "paragraphs": [
            "晝聽笙歌夜醉眠，若非月下即花前。",
            "如今老病須知分，不負春來二十年。"
        ],
        "notes": [
            ""
        ],
        "volume": "卷四百四十九",
        "no#": 51
    },
    {
        "title": "憶晦叔",
        "author": "白居易",
        "biography": "",
        "paragraphs": [
            "游山弄水攜詩卷，看月尋花把酒杯。",
            "六事盡思君作伴，幾時歸到洛陽來。"
        ],
        "notes": [
            ""
        ],
        "volume": "卷四百四十九",
        "no#": 52
    },
    {
        "title": "送徐州高僕射赴鎮",
        "author": "白居易",
        "biography": "",
        "paragraphs": [
            "大紅旆引碧幢旌，新拜將軍指點行。戰將易求何足貴，",
            "應笑蹉跎白頭尹，風塵唯管洛陽城。"
        ],
        "notes": [
            ""
        ],
        "volume": "卷四百四十九",
        "no#": 53
    },
    {
        "title": "琴酒",
        "author": "白居易",
        "biography": "",
        "paragraphs": [
            "耳根得聽琴初暢，心地忘機酒半酣。",
            "若使啟期兼解醉，應言四樂不言三。"
        ],
        "notes": [
            ""
        ],
        "volume": "卷四百四十九",
        "no#": 54
    },
    {
        "title": "聽幽蘭",
        "author": "白居易",
        "biography": "",
        "paragraphs": [
            "琴中古曲是幽蘭，為我殷勤更弄看。",
            "欲得身心俱靜好，自彈不及聽人彈。"
        ],
        "notes": [
            ""
        ],
        "volume": "卷四百四十九",
        "no#": 55
    },
    {
        "title": "六年秋重題白蓮",
        "author": "白居易",
        "biography": "",
        "paragraphs": [
            "素房含露玉冠鮮，紺葉搖風鈿扇圓。本是吳州供進藕，",
            "不獨池中花故舊，兼乘舊日采花船。"
        ],
        "notes": [
            ""
        ],
        "volume": "卷四百四十九",
        "no#": 56
    },
    {
        "title": "元相公挽歌詞三首",
        "author": "白居易",
        "biography": "",
        "paragraphs": [
            "銘旌官重威儀盛，騎吹聲繁鹵簿長。",
            "後魏帝孫唐宰相，六年七月葬咸陽。",
            "墓門已閉笳簫去，唯有夫人哭不休。",
            "蒼蒼露草咸陽壟，此是千秋第一秋。",
            "送葬萬人皆慘澹，反虞駟馬亦悲鳴。",
            "琴書劍佩誰收拾，三歲遺孤新學行。"
        ],
        "notes": [
            ""
        ],
        "volume": "卷四百四十九",
        "no#": 57
    },
    {
        "title": "臥聽法曲霓裳",
        "author": "白居易",
        "biography": "",
        "paragraphs": [
            "金磬玉笙調已久，牙床角枕睡常遲。朦朧閑夢初成後，",
            "起嘗殘酌聽餘曲，斜背銀缸半下帷。"
        ],
        "notes": [
            ""
        ],
        "volume": "卷四百四十九",
        "no#": 58
    },
    {
        "title": "結之",
        "author": "白居易",
        "biography": "",
        "paragraphs": [
            "歡愛今何在，悲啼亦是空。同為一夜夢，共過十年中。"
        ],
        "notes": [
            ""
        ],
        "volume": "卷四百四十九",
        "no#": 59
    },
    {
        "title": "五鳳樓晚望",
        "author": "白居易",
        "biography": "",
        "paragraphs": [
            "晴陽晚照濕煙銷，五鳳樓高天泬寥。野綠全經朝雨洗，",
            "自入秋來風景好，就中最好是今朝。"
        ],
        "notes": [
            ""
        ],
        "volume": "卷四百四十九",
        "no#": 60
    },
    {
        "title": "寄劉蘇州",
        "author": "白居易",
        "biography": "",
        "paragraphs": [
            "去年八月哭微之，今年八月哭敦詩。何堪老淚交流日，",
            "同年同病同心事，除卻蘇州更是誰。"
        ],
        "notes": [
            ""
        ],
        "volume": "卷四百四十九",
        "no#": 61
    },
    {
        "title": "送客",
        "author": "白居易",
        "biography": "",
        "paragraphs": [
            "病上籃輿相送來，衰容秋思兩悠哉。",
            "涼風嫋嫋吹槐子，卻請行人勸一杯。"
        ],
        "notes": [
            ""
        ],
        "volume": "卷四百四十九",
        "no#": 62
    },
    {
        "title": "秋思",
        "author": "白居易",
        "biography": "",
        "paragraphs": [
            "夕照紅於燒，晴空碧勝藍。獸形雲不一，弓勢月初三。",
            "雁思來天北，砧愁滿水南。蕭條秋氣味，未老已深諳。"
        ],
        "notes": [
            ""
        ],
        "volume": "卷四百四十九",
        "no#": 63
    },
    {
        "title": "酬夢得秋夕不寐見寄",
        "author": "白居易",
        "biography": "",
        "paragraphs": [
            "碧簟絳紗帳，夜涼風景清。病聞和藥氣，渴聽碾茶聲。",
            "露竹偷燈影，煙松護月明。何言千里隔，秋思一時生。"
        ],
        "notes": [
            ""
        ],
        "volume": "卷四百四十九",
        "no#": 64
    },
    {
        "title": "題周家歌者",
        "author": "白居易",
        "biography": "",
        "paragraphs": [
            "清緊如敲玉，深圓似轉簧。一聲腸一斷，能有幾多腸。"
        ],
        "notes": [
            ""
        ],
        "volume": "卷四百四十九",
        "no#": 65
    },
    {
        "title": "憶夢得",
        "author": "白居易",
        "biography": "",
        "paragraphs": [
            "齒發各蹉跎，疏慵與病和。愛花心在否，見酒興如何。",
            "年長風情少，官高俗慮多。幾時紅燭下，聞唱竹枝歌。"
        ],
        "notes": [
            ""
        ],
        "volume": "卷四百四十九",
        "no#": 66
    },
    {
        "title": "贈同座",
        "author": "白居易",
        "biography": "",
        "paragraphs": [
            "春黛雙蛾嫩，秋蓬兩鬢侵。謀歡身太晚，恨老意彌深。",
            "薄解燈前舞，尤能酒後吟。花叢便不入，猶自未甘心。"
        ],
        "notes": [
            ""
        ],
        "volume": "卷四百四十九",
        "no#": 67
    },
    {
        "title": "失婢",
        "author": "白居易",
        "biography": "",
        "paragraphs": [
            "宅院小牆庳，坊門帖榜遲。舊恩慚自薄，前事悔難追。",
            "籠鳥無常主，風花不戀枝。今宵在何處，唯有月明知。"
        ],
        "notes": [
            ""
        ],
        "volume": "卷四百四十九",
        "no#": 68
    },
    {
        "title": "夜招晦叔",
        "author": "白居易",
        "biography": "",
        "paragraphs": [
            "庭草留霜池結冰，黃昏鐘絕凍雲凝。碧氈帳上正飄雪，",
            "為君更奏湘神曲，夜就儂來能不能。"
        ],
        "notes": [
            ""
        ],
        "volume": "卷四百四十九",
        "no#": 69
    },
    {
        "title": "戲答皇甫監",
        "author": "白居易",
        "biography": "",
        "paragraphs": [
            "寒宵勸酒君須飲，君是孤眠七十身。",
            "莫道非人身不暖，十分一醆暖於人。"
        ],
        "notes": [
            ""
        ],
        "volume": "卷四百四十九",
        "no#": 70
    },
    {
        "title": "和楊師皋傷小姬英英",
        "author": "白居易",
        "biography": "",
        "paragraphs": [
            "自從嬌騃一相依，共見楊花七度飛。玳瑁床空收枕席，",
            "墳上少啼留取淚，明年寒食更沾衣。"
        ],
        "notes": [
            ""
        ],
        "volume": "卷四百四十九",
        "no#": 71
    },
    {
        "title": "池邊即事",
        "author": "白居易",
        "biography": "",
        "paragraphs": [
            "氈帳胡琴出塞曲，蘭塘越棹弄潮聲。",
            "何言此處同風月，薊北江南萬里情。"
        ],
        "notes": [
            ""
        ],
        "volume": "卷四百四十九",
        "no#": 72
    },
    {
        "title": "聞樂感鄰",
        "author": "白居易",
        "biography": "",
        "paragraphs": [
            "老去親朋零落盡，秋來弦管感傷多。尚書宅畔悲鄰笛，",
            "歡娛未足身先去，爭奈書生薄命何。"
        ],
        "notes": [
            ""
        ],
        "volume": "卷四百四十九",
        "no#": 73
    }
]