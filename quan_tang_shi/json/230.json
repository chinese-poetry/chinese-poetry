[
    {
        "title": "偶題",
        "author": "杜甫",
        "biography": "",
        "paragraphs": [
            "文章千古事，得失寸心知。作者皆殊列，名聲豈浪垂。",
            "騷人嗟不見，漢道盛於斯。前輩飛騰入，餘波綺麗為。",
            "後賢兼舊列，歷代各清規。法自儒家有，心從弱歲疲。",
            "永懷江左逸，多病鄴中奇。騄驥皆良馬，騏驎帶好兒。",
            "車輪徒已斫，堂構惜仍虧。漫作潛夫論，虛傳幼婦碑。",
            "緣情慰漂蕩，抱疾屢遷移。經濟慚長策，飛棲假一枝。",
            "塵沙傍蜂蠆，江峽繞蛟螭。蕭瑟唐虞遠，聯翩楚漢危。",
            "聖朝兼盜賊，異俗更喧卑。鬱鬱星辰劍，蒼蒼雲雨池。",
            "兩都開幕府，萬宇插軍麾。南海殘銅柱，東風避月支。",
            "音書恨烏鵲，號怒怪熊羆。稼穡分詩興，柴荊學土宜。",
            "故山迷白閣，秋水隱黃陂。不敢要佳句，愁來賦別離。"
        ],
        "notes": [
            ""
        ],
        "volume": "卷二百三十",
        "no#": 1
    },
    {
        "title": "秋興八首",
        "author": "杜甫",
        "biography": "",
        "paragraphs": [
            "玉露凋傷楓樹林，巫山巫峽氣蕭森。江間波浪兼天湧，",
            "寒衣處處催刀尺，白帝城高急暮砧。",
            "夔府孤城落日斜，每依南斗望京華。聽猿實下三聲淚，",
            "請看石上藤蘿月，已映洲前蘆荻花。",
            "千家山郭靜朝暉，一日江樓坐翠微。信宿漁人還泛泛，",
            "同學少年多不賤，五陵衣馬自輕肥。",
            "聞道長安似弈棋，百年世事不勝悲。王侯第宅皆新主，",
            "魚龍寂寞秋江冷，故國平居有所思。",
            "蓬萊宮闕對南山，承露金莖霄漢間。西望瑤池降王母，",
            "一臥滄江驚歲晚，幾回青瑣照朝班。",
            "瞿唐峽口曲江頭，萬里風煙接素秋。花萼夾城通禦氣，",
            "回首可憐歌舞地，秦中自古帝王州。",
            "昆明池水漢時功，武帝旌旗在眼中。織女機絲虛月夜，",
            "關塞極天唯鳥道，江湖滿地一漁翁。",
            "昆吾禦宿自逶迤，紫閣峰陰入渼陂。香稻啄餘鸚鵡粒，",
            "彩筆昔遊幹氣象，白頭吟望苦低垂。"
        ],
        "notes": [
            ""
        ],
        "volume": "卷二百三十",
        "no#": 2
    },
    {
        "title": "詠懷古跡五首",
        "author": "杜甫",
        "biography": "",
        "paragraphs": [
            "支離東北風塵際，漂泊西南天地間。三峽樓臺淹日月，",
            "庾信平生最蕭瑟，暮年詩賦動江關。",
            "搖落深知宋玉悲，風流儒雅亦吾師。悵望千秋一灑淚，",
            "最是楚宮俱泯滅，舟人指點到今疑。",
            "群山萬壑赴荊門，生長明妃尚有村。一去紫台連朔漠，",
            "千載琵琶作胡語，分明怨恨曲中論。",
            "蜀主窺吳幸三峽，崩年亦在永安宮。翠華想像空山裏，",
            "武侯祠屋常鄰近，一體君臣祭祀同。",
            "諸葛大名垂宇宙，宗臣遺像肅清高。三分割據紆籌策，",
            "福移漢祚難恢復，志決身殲軍務勞。"
        ],
        "notes": [
            ""
        ],
        "volume": "卷二百三十",
        "no#": 3
    },
    {
        "title": "諸將五首",
        "author": "杜甫",
        "biography": "",
        "paragraphs": [
            "漢朝陵墓對南山，胡虜千秋尚入關。昨日玉魚蒙葬地，",
            "多少材官守涇渭，將軍且莫破愁顏。",
            "韓公本意築三城，擬絕天驕拔漢旌。豈謂盡煩回紇馬，",
            "獨使至尊憂社稷，諸君何以答升平。",
            "洛陽宮殿化為烽，休道秦關百二重。滄海未全歸禹貢，",
            "稍喜臨邊王相國，肯銷金甲事春農。",
            "回首扶桑銅柱標，冥冥氛祲未全銷。越裳翡翠無消息，",
            "炎風朔雪天王地，只在忠臣翊聖朝。",
            "錦江春色逐人來，巫峽清秋萬壑哀。正憶往時嚴僕射，",
            "西蜀地形天下險，安危須仗出群材。"
        ],
        "notes": [
            ""
        ],
        "volume": "卷二百三十",
        "no#": 4
    },
    {
        "title": "秋日夔府詠懷奉寄鄭監李賓客一百韻",
        "author": "杜甫",
        "biography": "",
        "paragraphs": [
            "絕塞烏蠻北，孤城白帝邊。飄零仍百里，消渴已三年。",
            "雄劍鳴開匣，群書滿系船。亂離心不展，衰謝日蕭然。",
            "筋力妻孥問，菁華歲月遷。登臨多物色，陶冶賴詩篇。",
            "峽束滄江起，岩排石樹圓。拂雲霾楚氣，朝海蹴吳天。",
            "煮井為鹽速，燒畬度地偏。有時驚疊嶂，何處覓平川。",
            "鸂鶒雙雙舞，獼猿壘壘懸。碧蘿長似帶，錦石小如錢。",
            "春草何曾歇，寒花亦可憐。獵人吹戍火，野店引山泉。",
            "喚起搔頭急，扶行幾屐穿。兩京猶薄產，四海絕隨肩。",
            "幕府初交辟，郎官幸備員。瓜時猶旅寓，萍泛苦夤緣。",
            "藥餌虛狼藉，秋風灑靜便。開襟驅瘴癘，明目掃雲煙。",
            "高宴諸侯禮，佳人上客前。哀箏傷老大，華屋豔神仙。",
            "南內開元曲，常時弟子傳。法歌聲變轉，滿座涕潺湲。",
            "吊影夔州僻，回腸杜曲煎。即今龍廄水，莫帶犬戎膻。",
            "耿賈扶王室，蕭曹拱禦筵。乘威滅蜂蠆，戮力效鷹鸇。",
            "舊物森猶在，凶徒惡未悛。國須行戰伐，人憶止戈鋋。",
            "奴僕何知禮，恩榮錯與權。胡星一彗孛，黔首遂拘攣。",
            "哀痛絲綸切，煩苛法令蠲。業成陳始王，兆喜出於畋。",
            "宮禁經綸密，臺階翊戴全。熊羆載呂望，鴻雁美周宣。",
            "側聽中興主，長吟不世賢。音徽一柱數，道裏下牢千。",
            "鄭李光時論，文章並我先。陰何尚清省，沈宋欻聯翩。",
            "律比昆侖竹，音知燥濕弦。風流俱善價，愜當久忘筌。",
            "置驛常如此，登龍蓋有焉。雖雲隔禮數，不敢墜周旋。",
            "高視收人表，虛心味道玄。馬來皆汗血，鶴唳必青田。",
            "羽翼商山起，蓬萊漢閣連。管甯紗帽淨，江令錦袍鮮。",
            "東郡時題壁，南湖日扣舷。遠遊淩絕境，佳句染華箋。",
            "每欲孤飛去，徒為百慮牽。生涯已寥落，國步乃迍邅。",
            "衾枕成蕪沒，池塘作棄捐。別離憂怛怛，伏臘涕漣漣。",
            "露菊班豐鎬，秋蔬影澗瀍。共誰論昔事，幾處有新阡。",
            "富貴空回首，喧爭懶著鞭。兵戈塵漠漠，江漢月娟娟。",
            "局促看秋燕，蕭疏聽晚蟬。雕蟲蒙記憶，烹鯉問沈綿。",
            "卜羨君平杖，偷存子敬氈。囊虛把釵釧，米盡坼花鈿。",
            "甘子陰涼葉，茅齋八九椽。陣圖沙北岸，市暨瀼西巔。",
            "羈絆心常折，棲遲病即痊。紫收岷嶺芋，白種陸池蓮。",
            "色好梨勝頰，穰多栗過拳。敕廚唯一味，求飽或三鱣。",
            "兒去看魚笱，人來坐馬韉。縛柴門窄窄，通竹溜涓涓。",
            "塹抵公畦棱，村依野廟壖。缺籬將棘拒，倒石賴藤纏。",
            "借問頻朝謁，何如穩醉眠。誰雲行不逮，自覺坐能堅。",
            "霧雨銀章澀，馨香粉署妍。紫鸞無近遠，黃雀任翩翾。",
            "困學違從眾，明公各勉旃。聲華夾宸極，早晚到星躔。",
            "懇諫留匡鼎，諸儒引服虔。不逢輸鯁直，會是正陶甄。",
            "宵旰憂虞軫，黎元疾苦駢。雲台終日畫，青簡為誰編。",
            "行路難何有，招尋興已專。由來具飛楫，暫擬控鳴弦。",
            "身許雙峰寺，門求七祖禪。落帆追宿昔，衣褐向真詮。",
            "安石名高晉，昭王客赴燕。途中非阮籍，查上似張騫。",
            "披拂雲寧在，淹留景不延。風期終破浪，水怪莫飛涎。",
            "他日辭神女，傷春怯杜鵑。淡交隨聚散，澤國繞迴旋。",
            "本自依迦葉，何曾藉偓佺。爐峰生轉盼，橘井尚高褰。",
            "東走窮歸鶴，南征盡跕鳶。晚聞多妙教，卒踐塞前愆。",
            "顧凱丹青列，頭陀琬琰鐫。眾香深黯黯，幾地肅芊芊。",
            "勇猛為心極，清羸任體孱。金篦空刮眼，鏡象未離銓。"
        ],
        "notes": [
            ""
        ],
        "volume": "卷二百三十",
        "no#": 5
    },
    {
        "title": "贈李八秘書別三十韻",
        "author": "杜甫",
        "biography": "",
        "paragraphs": [
            "往時中補右，扈蹕上元初。反氣淩行在，妖星下直廬。",
            "六龍瞻漢闕，萬騎略姚墟。玄朔回天步，神都憶帝車。",
            "一戎才汗馬，百姓免為魚。通籍蟠螭印，差肩列鳳輿。",
            "事殊迎代邸，喜異賞朱虛。寇盜方歸順，乾坤欲晏如。",
            "不才同補袞，奉詔許牽裾。鴛鷺叨雲閣，麒麟滯玉除。",
            "文園多病後，中散舊交疏。飄泊哀相見，平生意有餘。",
            "風煙巫峽遠，台榭楚宮虛。觸目非論故，新文尚起予。",
            "清秋凋碧柳，別浦落紅蕖。消息多旗幟，經過歎裏閭。",
            "戰連唇齒國，軍急羽毛書。幕府籌頻問，山家藥正鋤。",
            "台星入朝謁，使節有吹噓。西蜀災長弭，南翁憤始攄。",
            "對揚抏士卒，幹沒費倉儲。勢藉兵須用，功無禮忽諸。",
            "禦鞍金騕褭，宮硯玉蟾蜍。拜舞銀鉤落，恩波錦帕舒。",
            "此行非不濟，良友昔相于。去旆依顏色，沿流想疾徐。",
            "沈綿疲井臼，倚薄似樵漁。乞米煩佳客，鈔詩聽小胥。",
            "杜陵斜晚照，潏水帶寒淤。莫話清溪發，蕭蕭白映梳。"
        ],
        "notes": [
            ""
        ],
        "volume": "卷二百三十",
        "no#": 6
    },
    {
        "title": "寄劉峽州伯華使君四十韻",
        "author": "杜甫",
        "biography": "",
        "paragraphs": [
            "峽內多雲雨，秋來尚鬱蒸。遠山朝白帝，深水謁彝陵。",
            "遲暮嗟為客，西南喜得朋。哀猿更起坐，落雁失飛騰。",
            "伏枕思瓊樹，臨軒對玉繩。青松寒不落，碧海闊逾澄。",
            "昔歲文為理，群公價盡增。家聲同令聞，時論以儒稱。",
            "太后當朝肅，多才接跡升。翠虛捎魍魎，丹極上鶤鵬。",
            "宴引春壺滿，恩分夏簟冰。雕章五色筆，紫殿九華燈。",
            "學並盧王敏，書偕褚薛能。老兄真不墜，小子獨無承。",
            "近有風流作，聊從月繼征。放蹄知赤驥，捩翅服蒼鷹。",
            "卷軸來何晚，襟懷庶可憑。會期吟諷數，益破旅愁凝。",
            "雕刻初誰料，纖毫欲自矜。神融躡飛動，戰勝洗侵淩。",
            "妙取筌蹄棄，高宜百萬層。白頭遺恨在，青竹幾人登。",
            "回首追談笑，勞歌局寢興。年華紛已矣，世故莽相仍。",
            "刺史諸侯貴，郎官列宿應。潘生驂閣遠，黃霸璽書增。",
            "乳rP號攀石，饑鼯訴落藤。藥囊親道士，灰劫問胡僧。",
            "憑久烏皮折，簪稀白帽棱。林居看蟻穴，野食行魚罾。",
            "筋力交凋喪，飄零免戰兢。皆為百里宰，正似六安丞。",
            "姹女縈新裹，丹砂冷舊秤。但求椿壽永，莫慮杞天崩。",
            "煉骨調情性，張兵撓棘矜。養生終自惜，伐數必全懲。",
            "政術甘疏誕，詞場愧服膺。展懷詩誦魯，割愛酒如澠。",
            "咄咄寧書字，冥冥欲避矰。江湖多白鳥，天地有青蠅。"
        ],
        "notes": [
            ""
        ],
        "volume": "卷二百三十",
        "no#": 7
    },
    {
        "title": "夔府書懷四十韻",
        "author": "杜甫",
        "biography": "",
        "paragraphs": [
            "昔罷河西尉，初興薊北師。不才名位晚，敢恨省郎遲。",
            "扈聖崆峒日，端居灩澦時。萍流仍汲引，樗散尚恩慈。",
            "遂阻雲台宿，常懷湛露詩。翠華森遠矣，白首颯淒其。",
            "拙被林泉滯，生逢酒賦欺。文園終寂寞，漢閣自磷緇。",
            "病隔君臣議，慚紆德澤私。揚鑣驚主辱，拔劍撥年衰。",
            "社稷經綸地，風雲際會期。血流紛在眼，涕灑亂交頤。",
            "四瀆樓船泛，中原鼓角悲。賊壕連白翟，戰瓦落丹墀。",
            "先帝嚴靈寢，宗臣切受遺。恒山猶突騎，遼海競張旗。",
            "田父嗟膠漆，行人避蒺藜。總戎存大體，降將飾卑詞。",
            "楚貢何年絕，堯封舊俗疑。長籲翻北寇，一望卷西夷。",
            "不必陪玄圃，超然待具茨。凶兵鑄農器，講殿辟書帷。",
            "廟算高難測，天憂實在茲。形容真潦倒，答效莫支持。",
            "使者分王命，群公各典司。恐乖均賦斂，不似問瘡痍。",
            "萬里煩供給，孤城最怨思。綠林寧小患，雲夢欲難追。",
            "即事須嘗膽，蒼生可察眉。議堂猶集鳳，正觀是元龜。",
            "處處喧飛檄，家家急競錐。蕭車安不定，蜀使下何之。",
            "釣瀨疏墳籍，耕岩進弈棋。地蒸餘破扇，冬暖更纖絺。",
            "豺遘哀登楚，麟傷泣象尼。衣冠迷適越，藻繪憶游睢。",
            "賞月延秋桂，傾陽逐露葵。大庭終反樸，京觀且僵屍。",
            "高枕虛眠晝，哀歌欲和誰。南宮載勳業，凡百慎交綏。"
        ],
        "notes": [
            ""
        ],
        "volume": "卷二百三十",
        "no#": 8
    },
    {
        "title": "解悶十二首",
        "author": "杜甫",
        "biography": "",
        "paragraphs": [
            "草閣柴扉星散居，浪翻江黑雨飛初。",
            "山禽引子哺紅果，溪友得錢留白魚。",
            "商胡離別下揚州，憶上西陵故驛樓。",
            "為問淮南米貴賤，老夫乘興欲東流。",
            "一辭故國十經秋，每見秋瓜憶故丘。",
            "今日南湖采薇蕨，何人為覓鄭瓜州。",
            "沈范早知何水部，曹劉不待薛郎中。",
            "獨當省署開文苑，兼泛滄浪學釣翁。",
            "李陵蘇武是吾師，孟子論文更不疑。",
            "一飯未曾留俗客，數篇今見古人詩。",
            "複憶襄陽孟浩然，清詩句句盡堪傳。",
            "即今耆舊無新語，漫釣槎頭縮頸鯿。",
            "陶冶性靈在底物，新詩改罷自長吟。",
            "孰知二謝將能事，頗學陰何苦用心。",
            "不見高人王右丞，藍田丘壑漫寒藤。",
            "最傳秀句寰區滿，未絕風流相國能。",
            "先帝貴妃今寂寞，荔枝還複入長安。",
            "炎方每續朱櫻獻，玉座應悲白露團。",
            "憶過瀘戎摘荔枝，青峰隱映石逶迤。",
            "京中舊見無顏色，紅顆酸甜只自知。",
            "翠瓜碧李沈玉甃，赤梨葡萄寒露成。",
            "可憐先不異枝蔓，此物娟娟長遠生。",
            "側生野岸及江蒲，不熟丹宮滿玉壺。",
            "雲壑布衣駘背死，勞生重馬翠眉須。"
        ],
        "notes": [
            ""
        ],
        "volume": "卷二百三十",
        "no#": 9
    },
    {
        "title": "複愁十二首",
        "author": "杜甫",
        "biography": "",
        "paragraphs": [
            "人煙生處僻，虎跡過新蹄。野鶻翻窺草，村船逆上溪。",
            "釣艇收緡盡，昏鴉接翅歸。月生初學扇，雲細不成衣。",
            "萬國尚防寇，故園今若何。昔歸相識少，早已戰場多。",
            "身覺省郎在，家須農事歸。年深荒草徑，老恐失柴扉。",
            "金絲鏤箭鏃，皂尾制旗竿。一自風塵起，猶嗟行路難。",
            "胡虜何曾盛，干戈不肯休。閭閻聽小子，談話覓封侯。",
            "貞觀銅牙弩，開元錦獸張。花門小前好，此物棄沙場。",
            "今日翔麟馬，先宜駕鼓車。無勞問河北，諸將覺榮華。",
            "任轉江淮粟，休添苑囿兵。由來貔虎士，不滿鳳凰城。",
            "江上亦秋色，火雲終不移。巫山猶錦樹，南國且黃鸝。",
            "每恨陶彭澤，無錢對菊花。如今九日至，自覺酒須賒。",
            "病減詩仍拙，吟多意有餘。莫看江總老，猶被賞時魚。"
        ],
        "notes": [
            ""
        ],
        "volume": "卷二百三十",
        "no#": 10
    },
    {
        "title": "承聞河北諸道節度入朝歡喜口號絕句十二首",
        "author": "杜甫",
        "biography": "",
        "paragraphs": [
            "祿山作逆降天誅，更有思明亦已無。",
            "洶洶人寰猶不定，時時鬥戰欲何須。",
            "社稷蒼生計必安，蠻夷雜種錯相干。",
            "周宣漢武今王是，孝子忠臣後代看。",
            "喧喧道路多歌謠，河北將軍盡入朝。",
            "始是乾坤王室正，卻交江漢客魂銷。",
            "不道諸公無表來，茫然庶事遣人猜。",
            "擁兵相學干戈銳，使者徒勞百萬回。",
            "鳴玉鏘金盡正臣，修文偃武不無人。",
            "興王會靜妖氛氣，聖壽宜過一萬春。",
            "英雄見事若通神，聖哲為心小一身。",
            "燕趙休矜出佳麗，宮闈不擬選才人。",
            "抱病江天白首郎，空山樓閣暮春光。",
            "衣冠是日朝天子，草奏何時入帝鄉。",
            "澶漫山東一百州，削成如桉抱青丘。",
            "苞茅重入歸關內，王祭還供盡海頭。",
            "東逾遼水北滹沱，星象風雲喜共和。",
            "紫氣關臨天地闊，黃金台貯俊賢多。",
            "漁陽突騎邯鄲兒，酒酣並轡金鞭垂。",
            "意氣即歸雙闕舞，雄豪複遣五陵知。",
            "李相將軍擁薊門，白頭雖老赤心存。",
            "竟能盡說諸侯入，知有從來天子尊。",
            "十二年來多戰場，天威已息陣堂堂。",
            "神靈漢代中興主，功業汾陽異姓王。"
        ],
        "notes": [
            ""
        ],
        "volume": "卷二百三十",
        "no#": 11
    },
    {
        "title": "喜聞盜賊蕃寇總退口號五首",
        "author": "杜甫",
        "biography": "",
        "paragraphs": [
            "蕭關隴水入官軍，青海黃河卷塞雲。",
            "北極轉愁龍虎氣，西戎休縱犬羊群。",
            "贊普多教使入秦，數通和好止煙塵。",
            "朝廷忽用哥舒將，殺伐虛悲公主親。",
            "崆峒西極過昆侖，駝馬由來擁國門。",
            "逆氣數年吹路斷，蕃人聞道漸星奔。",
            "勃律天西采玉河，堅昆碧碗最來多。",
            "舊隨漢使千堆寶，少答胡王萬匹羅。",
            "今春喜氣滿乾坤，南北東西拱至尊。",
            "大曆二年調玉燭，玄元皇帝聖雲孫。"
        ],
        "notes": [
            ""
        ],
        "volume": "卷二百三十",
        "no#": 12
    },
    {
        "title": "洞房",
        "author": "杜甫",
        "biography": "",
        "paragraphs": [
            "洞房環佩冷，玉殿起秋風。秦地應新月，龍池滿舊宮。",
            "系舟今夜遠，清漏往時同。萬里黃山北，園陵白露中。"
        ],
        "notes": [
            ""
        ],
        "volume": "卷二百三十",
        "no#": 13
    },
    {
        "title": "宿昔",
        "author": "杜甫",
        "biography": "",
        "paragraphs": [
            "宿昔青門裏，蓬萊仗數移。花嬌迎雜樹，龍喜出平池。",
            "落日留王母，微風倚少兒。宮中行樂秘，少有外人知。"
        ],
        "notes": [
            ""
        ],
        "volume": "卷二百三十",
        "no#": 14
    },
    {
        "title": "能畫",
        "author": "杜甫",
        "biography": "",
        "paragraphs": [
            "能畫毛延壽，投壺郭舍人。每蒙天一笑，複似物皆春。",
            "政化平如水，皇恩斷若神。時時用抵戲，亦未雜風塵。"
        ],
        "notes": [
            ""
        ],
        "volume": "卷二百三十",
        "no#": 15
    },
    {
        "title": "鬥雞",
        "author": "杜甫",
        "biography": "",
        "paragraphs": [
            "鬥雞初賜錦，舞馬既登床。簾下宮人出，樓前禦柳長。",
            "仙遊終一閟，女樂久無香。寂寞驪山道，清秋草木黃。"
        ],
        "notes": [
            ""
        ],
        "volume": "卷二百三十",
        "no#": 16
    },
    {
        "title": "鸚鵡",
        "author": "杜甫",
        "biography": "",
        "paragraphs": [
            "鸚鵡含愁思，聰明憶別離。翠衿渾短盡，紅觜漫多知。",
            "未有開籠日，空殘舊宿枝。世人憐複損，何用羽毛奇。"
        ],
        "notes": [
            ""
        ],
        "volume": "卷二百三十",
        "no#": 17
    },
    {
        "title": "歷歷",
        "author": "杜甫",
        "biography": "",
        "paragraphs": [
            "歷歷開元事，分明在眼前。無端盜賊起，忽已歲時遷。",
            "巫峽西江外，秦城北斗邊。為郎從白首，臥病數秋天。"
        ],
        "notes": [
            ""
        ],
        "volume": "卷二百三十",
        "no#": 18
    },
    {
        "title": "洛陽",
        "author": "杜甫",
        "biography": "",
        "paragraphs": [
            "洛陽昔陷沒，胡馬犯潼關。天子初愁思，都人慘別顏。",
            "清笳去宮闕，翠蓋出關山。故老仍流涕，龍髯幸再攀。"
        ],
        "notes": [
            ""
        ],
        "volume": "卷二百三十",
        "no#": 19
    },
    {
        "title": "驪山",
        "author": "杜甫",
        "biography": "",
        "paragraphs": [
            "驪山絕望幸，花萼罷登臨。地下無朝燭，人間有賜金。",
            "鼎湖龍去遠，銀海雁飛深。萬歲蓬萊日，長懸舊羽林。"
        ],
        "notes": [
            ""
        ],
        "volume": "卷二百三十",
        "no#": 20
    },
    {
        "title": "提封",
        "author": "杜甫",
        "biography": "",
        "paragraphs": [
            "提封漢天下，萬國尚同心。借問懸車守，何如儉德臨。",
            "時征俊乂入，草竊犬羊侵。願戒兵猶火，恩加四海深。"
        ],
        "notes": [
            ""
        ],
        "volume": "卷二百三十",
        "no#": 21
    },
    {
        "title": "覆舟二首",
        "author": "杜甫",
        "biography": "",
        "paragraphs": [
            "巫峽盤渦曉，黔陽貢物秋。丹砂同隕石，翠羽共沉舟。",
            "羈使空斜影，龍居閟積流。篙工幸不溺，俄頃逐輕鷗。",
            "竹宮時望拜，桂館或求仙。姹女臨波日，神光照夜年。",
            "徒聞斬蛟劍，無複爨犀船。使者隨秋色，迢迢獨上天。"
        ],
        "notes": [
            ""
        ],
        "volume": "卷二百三十",
        "no#": 22
    },
    {
        "title": "垂白",
        "author": "杜甫",
        "biography": "",
        "paragraphs": [
            "垂白馮唐老，清秋宋玉悲。江喧長少睡，樓迥獨移時。",
            "多難身何補，無家病不辭。甘從千日醉，未許七哀詩。"
        ],
        "notes": [
            ""
        ],
        "volume": "卷二百三十",
        "no#": 23
    },
    {
        "title": "草閣",
        "author": "杜甫",
        "biography": "",
        "paragraphs": [
            "草閣臨無地，柴扉永不關。魚龍回夜水，星月動秋山。",
            "久露清初濕，高雲薄未還。泛舟慚小婦，飄泊損紅顏。"
        ],
        "notes": [
            ""
        ],
        "volume": "卷二百三十",
        "no#": 24
    },
    {
        "title": "江月",
        "author": "杜甫",
        "biography": "",
        "paragraphs": [
            "江月光于水，高樓思殺人。天邊長作客，老去一沾巾。",
            "玉露團清影，銀河沒半輪。誰家挑錦字，滅燭翠眉顰。"
        ],
        "notes": [
            ""
        ],
        "volume": "卷二百三十",
        "no#": 25
    },
    {
        "title": "江上",
        "author": "杜甫",
        "biography": "",
        "paragraphs": [
            "江上日多雨，蕭蕭荊楚秋。高風下木葉，永夜攬貂裘。",
            "勳業頻看鏡，行藏獨倚樓。時危思報主，衰謝不能休。"
        ],
        "notes": [
            ""
        ],
        "volume": "卷二百三十",
        "no#": 26
    },
    {
        "title": "中夜",
        "author": "杜甫",
        "biography": "",
        "paragraphs": [
            "中夜江山靜，危樓望北辰。長為萬里客，有愧百年身。",
            "故國風雲氣，高堂戰伐塵。胡雛負恩澤，嗟爾太平人。"
        ],
        "notes": [
            ""
        ],
        "volume": "卷二百三十",
        "no#": 27
    },
    {
        "title": "江漢",
        "author": "杜甫",
        "biography": "",
        "paragraphs": [
            "江漢思歸客，乾坤一腐儒。片雲天共遠，永夜月同孤。",
            "落日心猶壯，秋風病欲疏。古來存老馬，不必取長途。"
        ],
        "notes": [
            ""
        ],
        "volume": "卷二百三十",
        "no#": 28
    },
    {
        "title": "白露",
        "author": "杜甫",
        "biography": "",
        "paragraphs": [
            "白露團甘子，清晨散馬蹄。圃開連石樹，船渡入江溪。",
            "憑幾看魚樂，回鞭急鳥棲。漸知秋實美，幽徑恐多蹊。"
        ],
        "notes": [
            ""
        ],
        "volume": "卷二百三十",
        "no#": 29
    },
    {
        "title": "孟氏",
        "author": "杜甫",
        "biography": "",
        "paragraphs": [
            "孟氏好兄弟，養親唯小園。承顏胝手足，坐客強盤飧。",
            "負米力葵外，讀書秋樹根。卜鄰慚近舍，訓子學誰門。"
        ],
        "notes": [
            ""
        ],
        "volume": "卷二百三十",
        "no#": 30
    },
    {
        "title": "吾宗",
        "author": "杜甫",
        "biography": "",
        "paragraphs": [
            "吾宗老孫子，質樸古人風。耕鑿安時論，衣冠與世同。",
            "在家常早起，憂國願年豐。語及君臣際，經書滿腹中。"
        ],
        "notes": [
            ""
        ],
        "volume": "卷二百三十",
        "no#": 31
    },
    {
        "title": "有歎",
        "author": "杜甫",
        "biography": "",
        "paragraphs": [
            "壯心久零落，白首寄人間。天下兵常鬥，江東客未還。",
            "窮猿號雨雪，老馬怯關山。武德開元際，蒼生豈重攀。"
        ],
        "notes": [
            ""
        ],
        "volume": "卷二百三十",
        "no#": 32
    },
    {
        "title": "冬深",
        "author": "杜甫",
        "biography": "",
        "paragraphs": [
            "花葉隨天意，江溪共石根。早霞隨類影，寒水各依痕。",
            "易下楊朱淚，難招楚客魂。風濤暮不穩，舍棹宿誰門。"
        ],
        "notes": [
            ""
        ],
        "volume": "卷二百三十",
        "no#": 33
    },
    {
        "title": "不寐",
        "author": "杜甫",
        "biography": "",
        "paragraphs": [
            "瞿塘夜水黑，城內改更籌。翳翳月沉霧，輝輝星近樓。",
            "氣衰甘少寐，心弱恨和愁。多壘滿山谷，桃源無處求。"
        ],
        "notes": [
            ""
        ],
        "volume": "卷二百三十",
        "no#": 34
    },
    {
        "title": "月圓",
        "author": "杜甫",
        "biography": "",
        "paragraphs": [
            "孤月當樓滿，寒江動夜扉。委波金不定，照席綺逾依。",
            "未缺空山靜，高懸列宿稀。故園松桂發，萬里共清輝。"
        ],
        "notes": [
            ""
        ],
        "volume": "卷二百三十",
        "no#": 35
    },
    {
        "title": "中宵",
        "author": "杜甫",
        "biography": "",
        "paragraphs": [
            "西閣百尋餘，中宵步綺疏。飛星過水白，落月動沙虛。",
            "擇木知幽鳥，潛波想巨魚。親朋滿天地，兵甲少來書。"
        ],
        "notes": [
            ""
        ],
        "volume": "卷二百三十",
        "no#": 36
    },
    {
        "title": "遣愁",
        "author": "杜甫",
        "biography": "",
        "paragraphs": [
            "養拙蓬為戶，茫茫何所開。江通神女館，地隔望鄉台。",
            "漸惜容顏老，無由弟妹來。兵戈與人事，回首一悲哀。"
        ],
        "notes": [
            ""
        ],
        "volume": "卷二百三十",
        "no#": 37
    },
    {
        "title": "秋清",
        "author": "杜甫",
        "biography": "",
        "paragraphs": [
            "高秋蘇病氣，白髮自能梳。藥餌憎加減，門庭悶掃除。",
            "杖藜還客拜，愛竹遣兒書。十月江平穩，輕舟進所如。"
        ],
        "notes": [
            ""
        ],
        "volume": "卷二百三十",
        "no#": 38
    },
    {
        "title": "傷秋",
        "author": "杜甫",
        "biography": "",
        "paragraphs": [
            "林僻來人少，山長去鳥微。高秋收畫扇，久客掩荊扉。",
            "懶慢頭時櫛，艱難帶減圍。將軍猶汗馬，天子尚戎衣。",
            "白蔣風飆脆，殷檉曉夜稀。何年減豺虎，似有故園歸。"
        ],
        "notes": [
            ""
        ],
        "volume": "卷二百三十",
        "no#": 39
    },
    {
        "title": "秋峽",
        "author": "杜甫",
        "biography": "",
        "paragraphs": [
            "江濤萬古峽，肺氣久衰翁。不寐防巴虎，全生狎楚童。",
            "衣裳垂素發，門巷落丹楓。常怪商山老，兼存翊贊功。"
        ],
        "notes": [
            ""
        ],
        "volume": "卷二百三十",
        "no#": 40
    },
    {
        "title": "南極",
        "author": "杜甫",
        "biography": "",
        "paragraphs": [
            "南極青山眾，西江白穀分。古城疏落木，荒戍密寒雲。",
            "歲月蛇常見，風飆虎或聞。近身皆鳥道，殊俗自人群。",
            "睥睨登哀柝，矛弧照夕曛。亂離多醉尉，愁殺李將軍。"
        ],
        "notes": [
            ""
        ],
        "volume": "卷二百三十",
        "no#": 41
    },
    {
        "title": "搖落",
        "author": "杜甫",
        "biography": "",
        "paragraphs": [
            "搖落巫山暮，寒江東北流。煙塵多戰鼓，風浪少行舟。",
            "鵝費羲之墨，貂餘季子裘。長懷報明主，臥病複高秋。"
        ],
        "notes": [
            ""
        ],
        "volume": "卷二百三十",
        "no#": 42
    },
    {
        "title": "耳聾",
        "author": "杜甫",
        "biography": "",
        "paragraphs": [
            "生年鶡冠子，歎世鹿皮翁。眼複幾時暗，耳從前月聾。",
            "猿鳴秋淚缺，雀噪晚愁空。黃落驚山樹，呼兒問朔風。"
        ],
        "notes": [
            ""
        ],
        "volume": "卷二百三十",
        "no#": 43
    },
    {
        "title": "獨坐二首",
        "author": "杜甫",
        "biography": "",
        "paragraphs": [
            "竟日雨冥冥，雙崖洗更青。水花寒落岸，山鳥暮過庭。",
            "暖老須燕玉，充饑憶楚萍。胡笳在樓上，哀怨不堪聽。",
            "白狗斜臨北，黃牛更在東。峽雲常照夜，江月會兼風。",
            "曬藥安垂老，應門試小童。亦知行不逮，苦恨耳多聾。"
        ],
        "notes": [
            ""
        ],
        "volume": "卷二百三十",
        "no#": 44
    },
    {
        "title": "遠遊",
        "author": "杜甫",
        "biography": "",
        "paragraphs": [
            "江闊浮高棟，雲長出斷山。塵沙連越巂，風雨暗荊蠻。",
            "雁矯銜蘆內，猿啼失木間。弊裘蘇季子，曆國未知還。"
        ],
        "notes": [
            ""
        ],
        "volume": "卷二百三十",
        "no#": 45
    },
    {
        "title": "夜",
        "author": "杜甫",
        "biography": "",
        "paragraphs": [
            "露下天高秋水清，空山獨夜旅魂驚。疏燈自照孤帆宿，",
            "步蟾倚杖看牛鬥，銀漢遙應接鳳城。"
        ],
        "notes": [
            ""
        ],
        "volume": "卷二百三十",
        "no#": 46
    },
    {
        "title": "暮春",
        "author": "杜甫",
        "biography": "",
        "paragraphs": [
            "臥病擁塞在峽中，瀟湘洞庭虛映空。楚天不斷四時雨，",
            "暮春鴛鷺立洲渚，挾子翻飛還一叢。"
        ],
        "notes": [
            ""
        ],
        "volume": "卷二百三十",
        "no#": 47
    },
    {
        "title": "晴二首",
        "author": "杜甫",
        "biography": "",
        "paragraphs": [
            "久雨巫山暗，新晴錦繡文。碧知湖外草，紅見海東雲。",
            "竟日鶯相和，摩霄鶴數群。野花幹更落，風處急紛紛。",
            "啼烏爭引子，鳴鶴不歸林。下食遭泥去，高飛恨久陰。",
            "雨聲沖塞盡，日氣射江深。回首周南客，驅馳魏闕心。"
        ],
        "notes": [
            ""
        ],
        "volume": "卷二百三十",
        "no#": 48
    },
    {
        "title": "雨",
        "author": "杜甫",
        "biography": "",
        "paragraphs": [
            "始賀天休雨，還嗟地出雷。驟看浮峽過，密作渡江來。",
            "牛馬行無色，蛟龍鬥不開。干戈盛陰氣，未必自陽臺。"
        ],
        "notes": [
            ""
        ],
        "volume": "卷二百三十",
        "no#": 49
    },
    {
        "title": "月三首",
        "author": "杜甫",
        "biography": "",
        "paragraphs": [
            "斷續巫山雨，天河此夜新。若無青嶂月，愁殺白頭人。",
            "魍魎移深樹，蝦蟆動半輪。故園當北斗，直指照西秦。",
            "並照巫山出，新窺楚水清。羈棲愁裏見，二十四回明。",
            "必驗升沉體，如知進退情。不違銀漢落，亦伴玉繩橫。",
            "萬里瞿塘峽，春來六上弦。時時開暗室，故故滿青天。",
            "爽合風襟靜，高當淚臉懸。南飛有烏鵲，夜久落江邊。"
        ],
        "notes": [
            ""
        ],
        "volume": "卷二百三十",
        "no#": 50
    },
    {
        "title": "雨",
        "author": "杜甫",
        "biography": "",
        "paragraphs": [
            "萬木雲深隱，連山雨未開。風扉掩不定，水鳥過仍回。",
            "鮫館如鳴杼，樵舟豈伐枚。清涼破炎毒，衰意欲登臺。"
        ],
        "notes": [
            ""
        ],
        "volume": "卷二百三十",
        "no#": 51
    },
    {
        "title": "晚晴",
        "author": "杜甫",
        "biography": "",
        "paragraphs": [
            "返照斜初徹，浮雲薄未歸。江虹明遠飲，峽雨落餘飛。",
            "鳧雁終高去，熊羆覺自肥。秋分客尚在，竹露夕微微。"
        ],
        "notes": [
            ""
        ],
        "volume": "卷二百三十",
        "no#": 52
    },
    {
        "title": "夜雨",
        "author": "杜甫",
        "biography": "",
        "paragraphs": [
            "小雨夜複密，回風吹早秋。野涼侵閉戶，江滿帶維舟。",
            "通籍恨多病，為郎忝薄遊。天寒出巫峽，醉別仲宣樓。"
        ],
        "notes": [
            ""
        ],
        "volume": "卷二百三十",
        "no#": 53
    },
    {
        "title": "更題",
        "author": "杜甫",
        "biography": "",
        "paragraphs": [
            "只應踏初雪，騎馬發荊州。直怕巫山雨，真傷白帝秋。",
            "群公蒼玉佩，天子翠雲裘。同舍晨趨侍，胡為淹此留。"
        ],
        "notes": [
            ""
        ],
        "volume": "卷二百三十",
        "no#": 54
    },
    {
        "title": "歸",
        "author": "杜甫",
        "biography": "",
        "paragraphs": [
            "束帶還騎馬，東西卻渡船。林中才有地，峽外絕無天。",
            "虛白高人靜，喧卑俗累牽。他鄉悅遲暮，不敢廢詩篇。"
        ],
        "notes": [
            ""
        ],
        "volume": "卷二百三十",
        "no#": 55
    },
    {
        "title": "返照",
        "author": "杜甫",
        "biography": "",
        "paragraphs": [
            "楚王宮北正黃昏，白帝城西過雨痕。返照入江翻石壁，",
            "不可久留豺虎亂，南方實有未招魂。"
        ],
        "notes": [
            ""
        ],
        "volume": "卷二百三十",
        "no#": 56
    },
    {
        "title": "熱三首",
        "author": "杜甫",
        "biography": "",
        "paragraphs": [
            "雷霆空霹靂，雲雨竟虛無。炎赫衣流汗，低垂氣不蘇。",
            "乞為寒水玉，願作冷秋菰。何似兒童歲，風涼出舞雩。",
            "瘴雲終不滅，瀘水複西來。閉戶人高臥，歸林鳥卻回。",
            "峽中都似火，江上只空雷。想見陰宮雪，風門颯踏開。",
            "朱李沈不冷，雕胡炊屢新。將衰骨盡痛，被褐味空頻。",
            "欻翕炎蒸景，飄搖征戍人。十年可解甲，為爾一沾巾。"
        ],
        "notes": [
            ""
        ],
        "volume": "卷二百三十",
        "no#": 57
    },
    {
        "title": "日暮",
        "author": "杜甫",
        "biography": "",
        "paragraphs": [
            "牛羊下來久，各已閉柴門。風月自清夜，江山非故園。",
            "石泉流暗壁，草露滴秋根。頭白燈明裏，何須花燼繁。"
        ],
        "notes": [
            ""
        ],
        "volume": "卷二百三十",
        "no#": 58
    },
    {
        "title": "八月十五夜月二首",
        "author": "杜甫",
        "biography": "",
        "paragraphs": [
            "滿目飛明鏡，歸心折大刀。轉蓬行地遠，攀桂仰天高。",
            "水路疑霜雪，林棲見羽毛。此時瞻白兔，直欲數秋毫。",
            "稍下巫山峽，猶銜白帝城。氣沈全浦暗，輪仄半樓明。",
            "刁鬥皆催曉，蟾蜍且自傾。張弓倚殘魄，不獨漢家營。"
        ],
        "notes": [
            ""
        ],
        "volume": "卷二百三十",
        "no#": 59
    },
    {
        "title": "十六夜玩月",
        "author": "杜甫",
        "biography": "",
        "paragraphs": [
            "舊挹金波爽，皆傳玉露秋。關山隨地闊，河漢近人流。",
            "穀口樵歸唱，孤城笛起愁。巴童渾不寢，半夜有行舟。"
        ],
        "notes": [
            ""
        ],
        "volume": "卷二百三十",
        "no#": 60
    },
    {
        "title": "十七夜對月",
        "author": "杜甫",
        "biography": "",
        "paragraphs": [
            "秋月仍圓夜，江村獨老身。捲簾還照客，倚杖更隨人。",
            "光射潛虯動，明翻宿鳥頻。茅齋依橘柚，清切露華新。"
        ],
        "notes": [
            ""
        ],
        "volume": "卷二百三十",
        "no#": 61
    },
    {
        "title": "村雨",
        "author": "杜甫",
        "biography": "",
        "paragraphs": [
            "雨聲傳兩夜，寒事颯高秋。挈帶看朱紱，開箱睹黑裘。",
            "世情只益睡，盜賊敢忘憂。松菊新沾洗，茅齋慰遠遊。"
        ],
        "notes": [
            ""
        ],
        "volume": "卷二百三十",
        "no#": 62
    },
    {
        "title": "雨晴",
        "author": "杜甫",
        "biography": "",
        "paragraphs": [
            "雨時山不改，晴罷峽如新。天路看殊俗，秋江思殺人。",
            "有猿揮淚盡，無犬附書頻。故國愁眉外，長歌欲損神。"
        ],
        "notes": [
            ""
        ],
        "volume": "卷二百三十",
        "no#": 63
    },
    {
        "title": "晚晴吳郎見過北舍",
        "author": "杜甫",
        "biography": "",
        "paragraphs": [
            "圃畦新雨潤，愧子廢鋤來。竹杖交頭拄，柴扉隔徑開。",
            "欲棲群鳥亂，未去小童催。明日重陽酒，相迎自醱醅。"
        ],
        "notes": [
            ""
        ],
        "volume": "卷二百三十",
        "no#": 64
    },
    {
        "title": "暝",
        "author": "杜甫",
        "biography": "",
        "paragraphs": [
            "日下四山陰，山庭嵐氣侵。牛羊歸徑險，鳥雀聚枝深。",
            "正枕當星劍，收書動玉琴。半扉開燭影，欲掩見清砧。"
        ],
        "notes": [
            ""
        ],
        "volume": "卷二百三十",
        "no#": 65
    },
    {
        "title": "雲",
        "author": "杜甫",
        "biography": "",
        "paragraphs": [
            "龍似瞿唐會，江依白帝深。終年常起峽，每夜必通林。",
            "收穫辭霜渚，分明在夕岑。高齋非一處，秀氣豁煩襟。"
        ],
        "notes": [
            ""
        ],
        "volume": "卷二百三十",
        "no#": 66
    },
    {
        "title": "月",
        "author": "杜甫",
        "biography": "",
        "paragraphs": [
            "四更山吐月，殘夜水明樓。塵匣元開鏡，風簾自上鉤。",
            "兔應疑鶴發，蟾亦戀貂裘。斟酌姮娥寡，天寒耐九秋。"
        ],
        "notes": [
            ""
        ],
        "volume": "卷二百三十",
        "no#": 67
    },
    {
        "title": "雨四首",
        "author": "杜甫",
        "biography": "",
        "paragraphs": [
            "微雨不滑道，斷雲疏複行。紫崖奔處黑，白鳥去邊明。",
            "秋日新沾影，寒江舊落聲。柴扉臨野碓，半得搗香粳。",
            "江雨舊無時，天晴忽散絲。暮秋沾物冷，今日過雲遲。",
            "上馬迥休出，看鷗坐不辭。高軒當灩澦，潤色靜書帷。",
            "物色歲將晏，天隅人未歸。朔風鳴淅淅，寒雨下霏霏。",
            "多病久加飯，衰容新授衣。時危覺凋喪，故舊短書稀。",
            "楚雨石苔滋，京華消息遲。山寒青兕叫，江晚白鷗饑。",
            "神女花鈿落，鮫人織杼悲。繁憂不自整，終日灑如絲。"
        ],
        "notes": [
            ""
        ],
        "volume": "卷二百三十",
        "no#": 68
    },
    {
        "title": "夜",
        "author": "杜甫",
        "biography": "",
        "paragraphs": [
            "絕岸風威動，寒房燭影微。嶺猿霜外宿，江鳥夜深飛。",
            "獨坐親雄劍，哀歌歎短衣。煙塵繞閶闔，白首壯心違。"
        ],
        "notes": [
            ""
        ],
        "volume": "卷二百三十",
        "no#": 69
    },
    {
        "title": "晨雨",
        "author": "杜甫",
        "biography": "",
        "paragraphs": [
            "小雨晨光內，初來葉上聞。霧交才灑地，風逆旋隨雲。",
            "暫起柴荊色，輕沾鳥獸群。麝香山一半，亭午未全分。"
        ],
        "notes": [
            ""
        ],
        "volume": "卷二百三十",
        "no#": 70
    },
    {
        "title": "返照",
        "author": "杜甫",
        "biography": "",
        "paragraphs": [
            "返照開巫峽，寒空半有無。已低魚複暗，不盡白鹽孤。",
            "荻岸如秋水，松門似畫圖。牛羊識僮僕，既夕應傳呼。"
        ],
        "notes": [
            ""
        ],
        "volume": "卷二百三十",
        "no#": 71
    },
    {
        "title": "向夕",
        "author": "杜甫",
        "biography": "",
        "paragraphs": [
            "畎畝孤城外，江村亂水中。深山催短景，喬木易高風。",
            "鶴下雲汀近，雞棲草屋同。琴書散明燭，長夜始堪終。"
        ],
        "notes": [
            ""
        ],
        "volume": "卷二百三十",
        "no#": 72
    },
    {
        "title": "曉望",
        "author": "杜甫",
        "biography": "",
        "paragraphs": [
            "白帝更聲盡，陽臺曙色分。高峰寒上日，疊嶺宿霾雲。",
            "地坼江帆隱，天清木葉聞。荊扉對麋鹿，應共爾為群。"
        ],
        "notes": [
            ""
        ],
        "volume": "卷二百三十",
        "no#": 73
    },
    {
        "title": "雷",
        "author": "杜甫",
        "biography": "",
        "paragraphs": [
            "巫峽中宵動，滄江十月雷。龍蛇不成蟄，天地劃爭回。",
            "卻碾空山過，深蟠絕壁來。何須妒雲雨，霹靂楚王台。"
        ],
        "notes": [
            ""
        ],
        "volume": "卷二百三十",
        "no#": 74
    },
    {
        "title": "雨",
        "author": "杜甫",
        "biography": "",
        "paragraphs": [
            "冥冥甲子雨，已度立春時。輕箑煩相向，纖絺恐自疑。",
            "煙添才有色，風引更如絲。直覺巫山暮，兼催宋玉悲。"
        ],
        "notes": [
            ""
        ],
        "volume": "卷二百三十",
        "no#": 75
    },
    {
        "title": "朝二首",
        "author": "杜甫",
        "biography": "",
        "paragraphs": [
            "清旭楚宮南，霜空萬嶺含。野人時獨往，雲木曉相參。",
            "俊鶻無聲過，饑烏下食貪。病身終不動，搖落任江潭。",
            "浦帆晨初發，郊扉冷未開。村疏黃葉墜，野靜白鷗來。",
            "礎潤休全濕，雲晴欲半回。巫山冬可怪，昨夜有奔雷。"
        ],
        "notes": [
            ""
        ],
        "volume": "卷二百三十",
        "no#": 76
    },
    {
        "title": "晚",
        "author": "杜甫",
        "biography": "",
        "paragraphs": [
            "杖藜尋晚巷，炙背近牆暄。人見幽居僻，吾知拙養尊。",
            "朝廷問府主，耕稼學山村。歸翼飛棲定，寒燈亦閉門。"
        ],
        "notes": [
            ""
        ],
        "volume": "卷二百三十",
        "no#": 77
    },
    {
        "title": "夜二首",
        "author": "杜甫",
        "biography": "",
        "paragraphs": [
            "白夜月休弦，燈花半委眠。號山無定鹿，落樹有驚蟬。",
            "暫憶江東鱠，兼懷雪下船。蠻歌犯星起，空覺在天邊。",
            "城郭悲笳暮，村墟過翼稀。甲兵年數久，賦斂夜深歸。",
            "暗樹依岩落，明河繞塞微。鬥斜人更望，月細鵲休飛。"
        ],
        "notes": [
            ""
        ],
        "volume": "卷二百三十",
        "no#": 78
    }
]