[
    {
        "title": "和李補闕曲江看蓮花",
        "author": "姚合",
        "biography": "",
        "paragraphs": [
            "露荷迎曙發，灼灼複田田。乍見神應駭，頻來眼尚顛。",
            "光凝珠有蒂，焰起火無煙。粉膩黃絲蕊，心重碧玉錢。",
            "日浮秋轉麗，雨灑晚彌鮮。醉豔酣千朵，愁紅思一川。",
            "綠莖扶萼正，翠菂滿房圓。淡暈還殊眾，繁英得自然。",
            "高名猶不厭，上客去爭先。景逸傾芳酒，懷濃習彩箋。",
            "海霞寧有態，蜀錦不成妍。客至應消病，僧來欲破禪。",
            "曉多臨水立，夜只傍堤眠。金似明沙渚，燈疑宿浦船。",
            "風驚叢乍密，魚戲影微偏。穠彩燒晴霧，殷姿纈碧泉。",
            "畫工投粉筆，宮女棄花鈿。鳥戀驚難起，蜂偷困不前。",
            "繞行香爛熳，折贈意纏綿。誰計江南曲，風流合管弦。"
        ],
        "notes": [
            ""
        ],
        "volume": "卷五百零二",
        "no#": 1
    },
    {
        "title": "和王郎中召看牡丹",
        "author": "姚合",
        "biography": "",
        "paragraphs": [
            "葩疊萼相重，燒欄複照空。妍姿朝景裏，醉豔晚煙中。",
            "乍怪霞臨砌，還疑燭出籠。繞行驚地赤，移坐覺衣紅。",
            "殷麗開繁朵，香濃發幾叢。裁綃樣豈似，染茜色寧同。",
            "嫩畏人看損，鮮愁日炙融。嬋娟涵宿露，爛熳抵春風。",
            "縱賞襟情合，閑吟景思通。客來歸盡懶，鶯戀語無窮。",
            "萬物珍那比，千金買不充。如今難更有，縱有在仙宮。"
        ],
        "notes": [
            ""
        ],
        "volume": "卷五百零二",
        "no#": 2
    },
    {
        "title": "詠南池嘉蓮",
        "author": "姚合",
        "biography": "",
        "paragraphs": [
            "芙蓉池裏葉田田，一本雙花出碧泉。濃淡共妍香各散，",
            "四野人聞皆盡喜，爭來入郭看嘉蓮。"
        ],
        "notes": [
            ""
        ],
        "volume": "卷五百零二",
        "no#": 3
    },
    {
        "title": "種葦",
        "author": "姚合",
        "biography": "",
        "paragraphs": [
            "欲種數莖葦，出門來往頻。近陂收本土，選地問幽人。",
            "靜看唯思長，初移未覺勻。坐中尋竹客，將去更逡巡。"
        ],
        "notes": [
            ""
        ],
        "volume": "卷五百零二",
        "no#": 4
    },
    {
        "title": "采松花",
        "author": "姚合",
        "biography": "",
        "paragraphs": [
            "擬服松花無處學，嵩陽道士忽相教。",
            "今朝試上高枝采，不覺傾翻仙鶴巢。"
        ],
        "notes": [
            ""
        ],
        "volume": "卷五百零二",
        "no#": 5
    },
    {
        "title": "詠新菊",
        "author": "姚合",
        "biography": "",
        "paragraphs": [
            "黃金色未足，摘取且嘗新。若待重陽日，何曾異眾人。"
        ],
        "notes": [
            ""
        ],
        "volume": "卷五百零二",
        "no#": 6
    },
    {
        "title": "楊柳枝詞五首",
        "author": "姚合",
        "biography": "",
        "paragraphs": [
            "黃金絲掛粉牆頭，動似顛狂靜似愁。",
            "遊客見時心自醉，無因得見謝家樓。",
            "葉葉如眉翠色濃，黃鶯偏戀語從容。",
            "橋邊陌上無人識，雨濕煙和思萬重。",
            "江上東西離別饒，舊條折盡折新條。",
            "亦知春色人將去，猶勝狂風取次飄。",
            "二月楊花觸處飛，悠悠漠漠自東西。",
            "謝家詠雪徒相比，吹落庭前便作泥。",
            "江亭楊柳折還垂，月照深黃幾樹絲。",
            "見說隋堤枯已盡，年年行客怪春遲。"
        ],
        "notes": [
            ""
        ],
        "volume": "卷五百零二",
        "no#": 7
    },
    {
        "title": "郡中冬夜聞蛩",
        "author": "姚合",
        "biography": "",
        "paragraphs": [
            "秋蛩聲尚在，切切起蒼苔。久是忘情者，今還有事來。",
            "微霜風稍靜，圓月霧初開。此思誰能遣，應須執酒杯。"
        ],
        "notes": [
            ""
        ],
        "volume": "卷五百零二",
        "no#": 8
    },
    {
        "title": "聞新蟬寄李餘",
        "author": "姚合",
        "biography": "",
        "paragraphs": [
            "往年六月蟬應到，每到聞時骨欲驚。",
            "今日槐花還似發，卻愁聽盡更無聲。"
        ],
        "notes": [
            ""
        ],
        "volume": "卷五百零二",
        "no#": 9
    },
    {
        "title": "聞蟬寄賈島",
        "author": "姚合",
        "biography": "",
        "paragraphs": [
            "秋來吟更苦，半咽半隨風。禪客心應亂，愁人耳願聾。",
            "雨晴煙樹裏，日晚古城中。遠思應難盡，誰當與我同。"
        ],
        "notes": [
            ""
        ],
        "volume": "卷五百零二",
        "no#": 10
    },
    {
        "title": "題鶴雛",
        "author": "姚合",
        "biography": "",
        "paragraphs": [
            "羽毛生未齊，嶛峭醜於雞。夜夜穿籠出，擣衣砧上棲。"
        ],
        "notes": [
            ""
        ],
        "volume": "卷五百零二",
        "no#": 11
    },
    {
        "title": "詠鶯",
        "author": "姚合",
        "biography": "",
        "paragraphs": [
            "春來深谷雪方消，鶯別寒林傍翠條。到處為憐煙景好，",
            "少婦聽時思舊曲，玉樓從此動雲韶。"
        ],
        "notes": [
            ""
        ],
        "volume": "卷五百零二",
        "no#": 12
    },
    {
        "title": "老馬",
        "author": "姚合",
        "biography": "",
        "paragraphs": [
            "臥來扶不起，唯向主人嘶。惆悵東郊道，秋來雨作泥。"
        ],
        "notes": [
            ""
        ],
        "volume": "卷五百零二",
        "no#": 13
    },
    {
        "title": "詠鏡",
        "author": "姚合",
        "biography": "",
        "paragraphs": [
            "鑄為明鏡絕塵埃，翡翠窗前掛玉台。繡帶共尋龍口出，",
            "好是照身宜謝女，嫦娥飛向玉宮來。"
        ],
        "notes": [
            ""
        ],
        "volume": "卷五百零二",
        "no#": 14
    },
    {
        "title": "詠破屏風",
        "author": "姚合",
        "biography": "",
        "paragraphs": [
            "時人嫌古畫，倚壁不曾收。露滴膠山斷，風吹絹海秋。",
            "殘雪飛屋裏，片水落床頭。尚勝凡花鳥，君能補綴不。"
        ],
        "notes": [
            ""
        ],
        "volume": "卷五百零二",
        "no#": 15
    },
    {
        "title": "古碑",
        "author": "姚合",
        "biography": "",
        "paragraphs": [
            "荒田一片石，文字滿青苔。不是逢閑客，何人肯讀來。"
        ],
        "notes": [
            ""
        ],
        "volume": "卷五百零二",
        "no#": 16
    },
    {
        "title": "拾得古硯",
        "author": "姚合",
        "biography": "",
        "paragraphs": [
            "僻性愛古物，終歲求不獲。昨朝得古硯，黃河灘之側。",
            "念此黃河中，應有昔人宅。宅亦作流水，斯硯未變易。",
            "波瀾所激觸，背面生罅隙。質狀樸且醜，今人作不得。",
            "捧持且驚歎，不敢施筆墨。或恐先聖人，嘗用修六籍。",
            "置之潔淨室，一日三磨拭。大喜豪貴嫌，久長得保惜。"
        ],
        "notes": [
            ""
        ],
        "volume": "卷五百零二",
        "no#": 17
    },
    {
        "title": "裴大夫見過",
        "author": "姚合",
        "biography": "",
        "paragraphs": [
            "湖南譙國盡英髦，心事相期節義高。",
            "解下佩刀無所惜，新聞天子付三刀。"
        ],
        "notes": [
            ""
        ],
        "volume": "卷五百零二",
        "no#": 18
    },
    {
        "title": "謝韜光上人贈百齡藤杖",
        "author": "姚合",
        "biography": "",
        "paragraphs": [
            "衰病近來行少力，光公乞我百齡藤。",
            "閑來杖此向何處，過水緣山只訪僧。"
        ],
        "notes": [
            ""
        ],
        "volume": "卷五百零二",
        "no#": 19
    },
    {
        "title": "詠貴游",
        "author": "姚合",
        "biography": "",
        "paragraphs": [
            "貴游多愛向深春，到處香凝數裏塵。紅杏花開連錦障，",
            "日暮垂鞭共歸去，西園賓客附龍鱗。"
        ],
        "notes": [
            ""
        ],
        "volume": "卷五百零二",
        "no#": 20
    },
    {
        "title": "窮邊詞二首",
        "author": "姚合",
        "biography": "",
        "paragraphs": [
            "將軍作鎮古汧洲，水膩山春節氣柔。",
            "清夜滿城絲管散，行人不信是邊頭。",
            "箭利弓調四鎮兵，蕃人不敢近東行。",
            "沿邊千里渾無事，唯見平安火入城。"
        ],
        "notes": [
            ""
        ],
        "volume": "卷五百零二",
        "no#": 21
    },
    {
        "title": "劍器詞三首",
        "author": "姚合",
        "biography": "",
        "paragraphs": [
            "聖朝能用將，破敵速如神。掉劍龍纏臂，開旗火滿身。",
            "積屍川沒岸，流血野無塵。今日當場舞，應知是戰人。",
            "晝渡黃河水，將軍險用師。雪光偏著甲，風力不禁旗。",
            "陣變龍蛇活，軍雄鼓角知。今朝重起舞，記得戰酣時。",
            "破虜行千里，三軍意氣粗。展旗遮日黑，驅馬飲河枯。",
            "鄰境求兵略，皇恩索陣圖。元和太平樂，自古恐應無。"
        ],
        "notes": [
            ""
        ],
        "volume": "卷五百零二",
        "no#": 22
    },
    {
        "title": "從軍樂二首",
        "author": "姚合",
        "biography": "",
        "paragraphs": [
            "每日尋兵籍，經年別酒徒。眼疼長不校，肺病且還無。",
            "僮僕驚衣窄，親情覺語粗。幾時得歸去，依舊作山夫。",
            "朝朝十指痛，唯署點兵符。貧賤依前在，顛狂一半無。",
            "身慚山友棄，膽賴酒杯扶。誰道從軍樂，年來鑷白須。"
        ],
        "notes": [
            ""
        ],
        "volume": "卷五百零二",
        "no#": 23
    },
    {
        "title": "敬宗皇帝挽詞三首",
        "author": "姚合",
        "biography": "",
        "paragraphs": [
            "從諫停東幸，垂衣寶曆昌。漢昭登位少，周代蔔年長。",
            "彩仗三清路，麻衣萬國喪。玄宮今一閉，終古柏蒼蒼。",
            "晚色啟重扉，旌旗路漸移。荊山鼎成日，湘浦竹斑時。",
            "臣子終身感，山園七月期。金莖看尚在，承露複何為。",
            "紫陌起仙飆，川原共寂寥。靈輴萬國護，儀殿百神朝。",
            "漏滴秋風路，笳吟灞水橋。微臣空感咽，踴絕覺天遙。"
        ],
        "notes": [
            ""
        ],
        "volume": "卷五百零二",
        "no#": 24
    },
    {
        "title": "文宗皇帝挽詞三首",
        "author": "姚合",
        "biography": "",
        "paragraphs": [
            "垂拱開成化，愔愔雅樂全。千官方就日，四海忽無天。",
            "堯舜非傳子，殷周但蔔年。聖功青史外，刊石在陵前。",
            "代以無為理，車書萬國同。繼兄還付弟，授聖悉推公。",
            "雲霧疑無日，笳簫別起風。金莖難複見，寒露落空中。",
            "龍歸攀不得，髯在侍臣邊。徹奠新阡起，登山吉從全。",
            "關河佳氣散，夷夏哭聲連。寂寞玄宮閉，朝昏千萬年。"
        ],
        "notes": [
            ""
        ],
        "volume": "卷五百零二",
        "no#": 25
    },
    {
        "title": "莊恪太子挽詞二首",
        "author": "姚合",
        "biography": "",
        "paragraphs": [
            "曉漏啟嚴城，宮臣縞素行。靈儀先鹵簿，新諡在銘旌。",
            "雲晦郊原色，風連霰雪聲。淒涼望苑路，春草即應生。",
            "寒日青宮閉，玄堂渭水濱。華夷箋乍絕，凶吉禮空新。",
            "薤露歌連哭，泉扉夜作晨。吹笙今一去，千古在逡巡。"
        ],
        "notes": [
            ""
        ],
        "volume": "卷五百零二",
        "no#": 26
    },
    {
        "title": "哭費拾遺征君",
        "author": "姚合",
        "biography": "",
        "paragraphs": [
            "服儒師道旨，糲食臥中林。誰識先生事，無身是本心。",
            "空山流水遠，故國白雲深。日夕誰來哭，唯應猿鳥吟。"
        ],
        "notes": [
            ""
        ],
        "volume": "卷五百零二",
        "no#": 27
    },
    {
        "title": "哭硯山孫道士",
        "author": "姚合",
        "biography": "",
        "paragraphs": [
            "修短皆由命，暗懷師出塵。豈知修道者，難免不亡身。",
            "永秘黃庭訣，高懸漉酒巾。可憐白犬子，閑吠遠行人。"
        ],
        "notes": [
            ""
        ],
        "volume": "卷五百零二",
        "no#": 28
    },
    {
        "title": "哭賈島二首",
        "author": "姚合",
        "biography": "",
        "paragraphs": [
            "白日西邊沒，滄波東去流。名雖千古在，身已一生休。",
            "豈料文章遠，那知瑞草秋。曾聞有書劍，應是別人收。",
            "杳杳黃泉下，嗟君向此行。有名傳後世，無子過今生。",
            "新墓松三尺，空階月二更。從今舊詩卷，人覓寫應爭。"
        ],
        "notes": [
            ""
        ],
        "volume": "卷五百零二",
        "no#": 29
    },
    {
        "title": "楊給事師皋哭亡愛姬英英竊聞詩人多賦因而繼和",
        "author": "姚合",
        "biography": "",
        "paragraphs": [
            "真珠為土玉為塵，未識遙聞鼻亦辛。天上還應收至寶，",
            "見說忘情唯有酒，夕陽對酒更傷神。"
        ],
        "notes": [
            ""
        ],
        "volume": "卷五百零二",
        "no#": 30
    },
    {
        "title": "喜覽涇州盧侍禦詩卷",
        "author": "姚合",
        "biography": "",
        "paragraphs": [
            "新詩十九首，麗格出青冥。得處神應駭，成時力盡停。",
            "正愁聞更喜，沈醉見還醒。自是天才健，非關筆硯靈。"
        ],
        "notes": [
            ""
        ],
        "volume": "卷五百零二",
        "no#": 31
    },
    {
        "title": "喜覽裴中丞詩卷",
        "author": "姚合",
        "biography": "",
        "paragraphs": [
            "新詩盈道路，清韻似敲金。調格江山峻，功夫日月深。",
            "蜀箋方入寫，越客始消吟。後輩難知處，朝朝枉用心。"
        ],
        "notes": [
            ""
        ],
        "volume": "卷五百零二",
        "no#": 32
    },
    {
        "title": "心懷霜",
        "author": "姚合",
        "biography": "",
        "paragraphs": [
            "欲識為詩苦，秋霜若在心。神清方耿耿，氣肅覺沉沉。",
            "皓素中方委，嚴凝得更深。依稀輕夕渚，仿佛在寒林。",
            "思勁淒孤韻，聲酸激冷吟。還如飲冰士，勵節望知音。"
        ],
        "notes": [
            ""
        ],
        "volume": "卷五百零二",
        "no#": 33
    },
    {
        "title": "聽僧雲端講經",
        "author": "姚合",
        "biography": "",
        "paragraphs": [
            "無生深旨誠難解，唯是師言得正真。",
            "遠近持齋來諦聽，酒坊魚市盡無人。"
        ],
        "notes": [
            ""
        ],
        "volume": "卷五百零二",
        "no#": 34
    },
    {
        "title": "臘日獵",
        "author": "姚合",
        "biography": "",
        "paragraphs": [
            "健夫結束執旌旗，曉度長江自合圍。野外狐狸搜得盡，",
            "蠟節畋遊非為己，莫驚刺史夜深歸。"
        ],
        "notes": [
            ""
        ],
        "volume": "卷五百零二",
        "no#": 35
    },
    {
        "title": "聞魏州破賊",
        "author": "姚合",
        "biography": "",
        "paragraphs": [
            "生靈蘇息到元和，上將功成自執戈。煙霧掃開尊北嶽，",
            "從此四方無一事，朝朝雨露是恩波。"
        ],
        "notes": [
            ""
        ],
        "volume": "卷五百零二",
        "no#": 36
    },
    {
        "title": "下第",
        "author": "姚合",
        "biography": "",
        "paragraphs": [
            "枉為鄉里舉，射鵠藝渾疏。歸路羞人問，春城賃舍居。",
            "閉門辭雜客，開篋讀生書。以此投知己，還因勝自餘。"
        ],
        "notes": [
            ""
        ],
        "volume": "卷五百零二",
        "no#": 37
    },
    {
        "title": "得舍弟書",
        "author": "姚合",
        "biography": "",
        "paragraphs": [
            "親戚多離散，三年獨在城。貧居深穩臥，晚學愛閑名。",
            "小弟有書至，異鄉無地行。悲歡相並起，何處說心情。"
        ],
        "notes": [
            ""
        ],
        "volume": "卷五百零二",
        "no#": 38
    },
    {
        "title": "病僧",
        "author": "姚合",
        "biography": "",
        "paragraphs": [
            "三年病不出，苔蘚滿藤鞋。倚壁看經坐，聞鐘吃藥齋。",
            "茶煙熏殺竹，簷雨滴穿階。無暇頻相訪，秋風寂寞懷。"
        ],
        "notes": [
            ""
        ],
        "volume": "卷五百零二",
        "no#": 39
    },
    {
        "title": "成名後留別從兄",
        "author": "姚合",
        "biography": "",
        "paragraphs": [
            "一辭山舍廢躬耕，無事悠悠住帝城。為客衣裳多不穩，",
            "卻出關東悲複喜，歸尋弟妹別仁兄。"
        ],
        "notes": [
            ""
        ],
        "volume": "卷五百零二",
        "no#": 40
    },
    {
        "title": "佛舍見鬍子有嘲",
        "author": "姚合",
        "biography": "",
        "paragraphs": [
            "明明複夜夜，鬍子即成翁。唯是真知性，不來生滅中。"
        ],
        "notes": [
            ""
        ],
        "volume": "卷五百零二",
        "no#": 41
    },
    {
        "title": "白鼻騧",
        "author": "姚合",
        "biography": "",
        "paragraphs": [
            "為底胡姬酒，長來白鼻騧。摘蓮拋水上，郎意在浮花。"
        ],
        "notes": [
            ""
        ],
        "volume": "卷五百零二",
        "no#": 42
    },
    {
        "title": "崔少卿鶴",
        "author": "姚合",
        "biography": "",
        "paragraphs": [
            "入門石徑半高低，閑處無非是藥畦。",
            "致得仙禽無去意，花間舞罷洞中棲。"
        ],
        "notes": [
            ""
        ],
        "volume": "卷五百零二",
        "no#": 43
    },
    {
        "title": "新昌裏",
        "author": "姚合",
        "biography": "",
        "paragraphs": [
            "舊客常樂坊，井泉濁而鹹。新屋新昌裏，井泉清而甘。",
            "僮僕慣苦飲，食美翻憎嫌。朝朝忍饑行，戚戚如難堪。",
            "中下無正性，所習便淫耽。一染不可變，甚于茜與藍。",
            "近貧日益廉，近富日益貪。以此當自警，慎勿信邪讒。"
        ],
        "notes": [
            ""
        ],
        "volume": "卷五百零二",
        "no#": 44
    },
    {
        "title": "塞下曲",
        "author": "姚合",
        "biography": "",
        "paragraphs": [
            "磧露黃雲下，凝寒鼓不鳴。戰須移死地，軍諱殺降兵。",
            "印馬秋遮虜，蒸沙夜築城。舊鄉歸不得，都尉負功名。"
        ],
        "notes": [
            ""
        ],
        "volume": "卷五百零二",
        "no#": 45
    },
    {
        "title": "從軍行",
        "author": "姚合",
        "biography": "",
        "paragraphs": [
            "濫得進士名，才用苦不長。性癖藝亦獨，十年作詩章。",
            "六義雖粗成，名字猶未揚。將軍俯招引，遣脫儒衣裳。",
            "常恐虛受恩，不慣把刀槍。又無遠籌略，坐使虜滅亡。",
            "昨來發兵師，各各赴戰場。顧我同老弱，不得隨戎行。",
            "丈夫生世間，職分貴所當。從軍不出門，豈異病在床。",
            "誰不戀其家，其家無風霜。鷹鶻念搏擊，豈貴食滿腸。"
        ],
        "notes": [
            ""
        ],
        "volume": "卷五百零二",
        "no#": 46
    },
    {
        "title": "杏園",
        "author": "姚合",
        "biography": "",
        "paragraphs": [
            "江頭數頃杏花開，車馬爭先盡此來。",
            "欲待無人連夜看，黃昏樹樹滿塵埃。"
        ],
        "notes": [
            ""
        ],
        "volume": "卷五百零二",
        "no#": 47
    },
    {
        "title": "閒居",
        "author": "姚合",
        "biography": "",
        "paragraphs": [
            "日日門長閉，憐家亦懶過。頭風春飲苦，眼暈夜書多。",
            "幽鳥偏棲竹，凡人笑種莎。近來難得酒，無計奈愁何。"
        ],
        "notes": [
            ""
        ],
        "volume": "卷五百零二",
        "no#": 48
    },
    {
        "title": "句",
        "author": "姚合",
        "biography": "",
        "paragraphs": [
            "天遙來雁小，江闊去帆孤。",
            "南陌遊人回首去，東林道者杖藜歸。",
            "萄藤洞庭頭，引葉漾盈搖。皎潔鉤高掛，玲瓏影落寮。",
            "陰煙壓幽屋，蒙密夢冥苗。清秋青且翠，冬到凍都凋。"
        ],
        "notes": [
            ""
        ],
        "volume": "卷五百零二",
        "no#": 49
    }
]