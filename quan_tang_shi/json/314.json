[
    {
        "title": "享文恭太子廟樂章",
        "author": "陳京",
        "biography": "",
        "paragraphs": [
            "歌以德發，聲以樂貴。樂善名存，追仙禮異。",
            "鸞旌拱修，鳳鳴合次。神聽皇慈，仲月皆至。"
        ],
        "notes": [
            ""
        ],
        "volume": "卷三百一十四",
        "no#": 1
    },
    {
        "title": "步虛詞十九首",
        "author": "韋渠牟",
        "biography": "",
        "paragraphs": [
            "玉簡真人降，金書道籙通。煙霞方蔽日，雲雨已生風。",
            "四極威儀異，三天使命同。那將人世戀，不去上清宮。",
            "羽駕正翩翩，雲鴻最自然。霞冠將月曉，珠佩與星連。",
            "鏤玉留新訣，雕金得舊編。不知飛鸞鶴，更有幾人仙。",
            "上帝求仙使，真符取玉郎。三才閑布象，二景郁生光。",
            "騎吏排龍虎，笙歌走鳳凰。天高人不見，暗入白雲鄉。",
            "鸞鶴共裴回，仙官使者催。香花三洞啟，風雨百神來。",
            "鳳篆文初定，龍泥印已開。何須生羽翼，始得上瑤台。",
            "羽節忽排煙，蘇君已得仙。命風驅日月，縮地走山川。",
            "幾處留丹灶，何時種玉田。一朝騎白虎，直上紫微天。",
            "靜發降靈香，思神意智長。虎存時促步，龍想更成章。",
            "扣齒風雷響，挑燈日月光。仙雲在何處，仿佛滿空堂。",
            "幾度遊三洞，何方召百神。風雲皆守一，龍虎亦全真。",
            "執節仙童小，燒香玉女春。應須絕岩內，委曲問皇人。",
            "上法杳無營，玄修似有情。道宮瓊作想，真帝玉為名。",
            "召嶽馳旌節，驅雷發吏兵。雲車降何處，齋室有仙卿。",
            "羽衛一何鮮，香雲起暮煙。方朝太素帝，更向玉清天。",
            "鳳曲凝猶吹，龍驂儼欲前。真文幾時降，知在永和年。",
            "大道何年學，真符此日催。還持金作印，未要玉為台。",
            "羽節分明授，霞衣整頓裁。應緣五雲使，教上列仙來。",
            "獨自授金書，蕭條詠紫虛。龍行還當馬，雲起自成車。",
            "九轉風煙合，千年井灶餘。參差從太一，壽等混元初。",
            "道學已通神，香花會女真。霞床珠鬥帳，金薦玉輿輪。",
            "一室心偏靜，三天夜正春。靈官竟誰降，仙相有夫人。",
            "上界有黃房，仙家道路長。神來知位次，樂變葉宮商。",
            "競把琉璃盞，都傾白玉漿。霞衣最芬馥，蘇合是靈香。",
            "珠佩紫霞纓，夫人會八靈。太霄猶有觀，絕宅豈無形。",
            "暮雨裴回降，仙歌宛轉聽。誰逢玉妃輦，應檢九真經。",
            "西海辭金母，東方拜木公。雲行疑帶雨，星步欲淩風。",
            "羽袖揮丹鳳，霞巾曳彩虹。飄颻九霄外，下視望仙宮。",
            "玉樹雜金花，天河織女家。月邀丹鳳舄，風送紫鸞車。",
            "霧縠籠綃帶，雲屏列錦霞。瑤台千萬里，不覺往來賒。",
            "舞鳳淩天出，歌麟入夜聽。雲容衣眇眇，風韻曲泠泠。",
            "扣齒端金簡，焚香檢玉經。仙宮知不遠，只近太微星。",
            "紫府與玄洲，誰來物外遊。無煩騎白鹿，不用駕青牛。",
            "金化顏應駐，雲飛鬢不秋。仍聞碧海上，更用玉為樓。",
            "轡鶴複驂鸞，全家去不難。雞聲隨羽化，犬影入雲看。",
            "釀玉當成酒，燒金且轉丹。何妨五色綬，次第給仙官。"
        ],
        "notes": [
            ""
        ],
        "volume": "卷三百一十四",
        "no#": 2
    },
    {
        "title": "覽外生盧綸詩，因以示此",
        "author": "韋渠牟",
        "biography": "",
        "paragraphs": [
            "衛玠清談性最強，明時獨拜正員郎。關心珠玉曾無價，",
            "終期內殿聯詩句，共汝朝天會柏梁。"
        ],
        "notes": [
            ""
        ],
        "volume": "卷三百一十四",
        "no#": 3
    },
    {
        "title": "贈竇五判官",
        "author": "韋渠牟",
        "biography": "",
        "paragraphs": [
            "故舊相逢三兩家，愛君兄弟有聲華。文輝錦彩珠垂露，",
            "終須撰取新詩品，更比芙蓉出水花。"
        ],
        "notes": [
            ""
        ],
        "volume": "卷三百一十四",
        "no#": 4
    },
    {
        "title": "湖上閒居",
        "author": "竇參",
        "biography": "",
        "paragraphs": [
            "避影將息陰，自然知音稀。向來深林中，偶亦有所窺。",
            "飛鳥口銜食，引雛上高枝。高枝但各有，安知宜不宜。",
            "止止複何雲，物情何自私。"
        ],
        "notes": [
            ""
        ],
        "volume": "卷三百一十四",
        "no#": 5
    },
    {
        "title": "遷謫江表久未歸",
        "author": "竇參",
        "biography": "",
        "paragraphs": [
            "一自經放逐，裴回無所從。便為寒山雲，不得隨飛龍。",
            "名豈不欲保，歸豈不欲早。苟無三月資，難適千里道。",
            "離心與羈思，終日常草草。人生年幾齊，憂苦即先老。",
            "誰能假羽翼，使我暢懷抱。"
        ],
        "notes": [
            ""
        ],
        "volume": "卷三百一十四",
        "no#": 6
    },
    {
        "title": "登潛山觀",
        "author": "竇參",
        "biography": "",
        "paragraphs": [
            "山勢欲相抱，一條微徑盤。攀蘿歇複行，始得淩仙壇。",
            "聞道葛夫子，此中煉還丹。丹成五色光，服之生羽翰。",
            "靈草空自綠，餘霞誰共餐。至今步虛處，猶有孤飛鸞。",
            "幽幽古殿門，下壓浮雲端。萬丈水聲落，四時松色寒。",
            "既入無何鄉，轉嫌人事難。終當遠塵俗，高臥從所安。"
        ],
        "notes": [
            ""
        ],
        "volume": "卷三百一十四",
        "no#": 7
    },
    {
        "title": "淮西席上醉歌",
        "author": "盧群",
        "biography": "",
        "paragraphs": [
            "祥瑞不在鳳凰麒麟，太平須得邊將忠臣。衛霍真誠奉主，",
            "但得百寮師長肝膽，不用三軍羅綺金銀。"
        ],
        "notes": [
            ""
        ],
        "volume": "卷三百一十四",
        "no#": 8
    },
    {
        "title": "天池晚棹",
        "author": "韋皋",
        "biography": "",
        "paragraphs": [
            "雨霽天池生意足，花間誰詠採蓮曲。舟浮十裏芰荷香，",
            "扣舷歸載月黃昏，直至更深不假燭。"
        ],
        "notes": [
            ""
        ],
        "volume": "卷三百一十四",
        "no#": 9
    },
    {
        "title": "贈何遐",
        "author": "韋皋",
        "biography": "",
        "paragraphs": [
            "腰間寶劍七星文，掌上彎弓掛六鈞。",
            "箭發□雲雙雁落，始知秦地有將軍。"
        ],
        "notes": [
            ""
        ],
        "volume": "卷三百一十四",
        "no#": 10
    },
    {
        "title": "憶玉簫",
        "author": "韋皋",
        "biography": "",
        "paragraphs": [
            "黃雀銜來已數春，別時留解贈佳人。",
            "長江不見魚書至，為遣相思夢入秦。"
        ],
        "notes": [
            ""
        ],
        "volume": "卷三百一十四",
        "no#": 11
    },
    {
        "title": "觀翟玉妓",
        "author": "李願",
        "biography": "",
        "paragraphs": [
            "女郎閨閣春，抱瑟坐花茵。豔粉宜斜燭，羞蛾慘向人。",
            "寄情搖玉柱，流眄整羅巾。幸以芳香袖，承君宛轉塵。"
        ],
        "notes": [
            ""
        ],
        "volume": "卷三百一十四",
        "no#": 12
    },
    {
        "title": "思婦",
        "author": "李願",
        "biography": "",
        "paragraphs": [
            "良人久不至，惟恨錦屏孤。憔悴衣寬日，空房問女巫。"
        ],
        "notes": [
            ""
        ],
        "volume": "卷三百一十四",
        "no#": 13
    },
    {
        "title": "徐州使院賦",
        "author": "王智興",
        "biography": "",
        "paragraphs": [
            "三十年前老健兒，剛被郎中遣作詩。",
            "江南花柳從君詠，塞北煙塵我獨知。"
        ],
        "notes": [
            ""
        ],
        "volume": "卷三百一十四",
        "no#": 14
    },
    {
        "title": "茶山詩",
        "author": "袁高",
        "biography": "",
        "paragraphs": [
            "禹貢通遠俗，所圖在安人。後王失其本，職吏不敢陳。",
            "亦有奸佞者，因茲欲求伸。動生千金費，日使萬姓貧。",
            "我來顧渚源，得與茶事親。氓輟耕農耒，采采實苦辛。",
            "一夫旦當役，盡室皆同臻。捫葛上欹壁，蓬頭入荒榛。",
            "終朝不盈掬，手足皆鱗皴。悲嗟遍空山，草木為不春。",
            "陰嶺芽未吐，使者牒已頻。心爭造化功，走挺糜鹿均。",
            "選納無晝夜，搗聲昏繼晨。眾工何枯櫨，俯視彌傷神。",
            "皇帝尚巡狩，東郊路多堙。周回繞天涯，所獻愈艱勤。",
            "況減兵革困，重茲固疲民。未知供禦餘，誰合分此珍。",
            "顧省忝邦守，又慚複因循。茫茫滄海間，丹憤何由申。"
        ],
        "notes": [
            ""
        ],
        "volume": "卷三百一十四",
        "no#": 15
    },
    {
        "title": "送惟詳律師自越之義興",
        "author": "崔子向",
        "biography": "",
        "paragraphs": [
            "陽羨諸峰頂，何曾異剡山。雨晴人到寺，木落夜開關。",
            "縫衲紗燈亮，看心錫仗閑。西方知有社，未得與師還。"
        ],
        "notes": [
            ""
        ],
        "volume": "卷三百一十四",
        "no#": 16
    },
    {
        "title": "上鮑大夫",
        "author": "崔子向",
        "biography": "",
        "paragraphs": [
            "行盡江南塞北時，無人不誦鮑家詩。",
            "東堂桂樹何年折，直至如今少一枝。"
        ],
        "notes": [
            ""
        ],
        "volume": "卷三百一十四",
        "no#": 17
    },
    {
        "title": "題越王台",
        "author": "崔子向",
        "biography": "",
        "paragraphs": [
            "越井崗頭松柏老，越王臺上生秋草。",
            "古木多年無子孫，牛羊踐踏成官道。"
        ],
        "notes": [
            ""
        ],
        "volume": "卷三百一十四",
        "no#": 18
    },
    {
        "title": "贈韓退之",
        "author": "張署",
        "biography": "",
        "paragraphs": [
            "九疑峰畔二江前，戀闕思鄉日抵年。白簡趨朝曾並命，",
            "渙汗幾時流率土，扁舟西下共歸田。"
        ],
        "notes": [
            ""
        ],
        "volume": "卷三百一十四",
        "no#": 19
    },
    {
        "title": "享惠昭太子廟樂章",
        "author": "歸登",
        "biography": "",
        "paragraphs": [
            "嘉薦既陳，祀事孔明。間歌在堂，萬舞在庭。",
            "外則盡物，內則盡誠。鳳笙如聞，歆其潔精。"
        ],
        "notes": [
            ""
        ],
        "volume": "卷三百一十四",
        "no#": 20
    }
]