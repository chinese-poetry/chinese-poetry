[
    {
        "title": "登錦城散花樓",
        "author": "李白",
        "biography": "",
        "paragraphs": [
            "日照錦城頭，朝光散花樓。金窗夾繡戶，珠箔懸銀鉤。",
            "飛梯綠雲中，極目散我憂。暮雨向三峽，春江繞雙流。",
            "今來一登望，如上九天遊。"
        ],
        "notes": [
            ""
        ],
        "volume": "卷一百八十",
        "no#": 1
    },
    {
        "title": "登峨眉山",
        "author": "李白",
        "biography": "",
        "paragraphs": [
            "蜀國多仙山，峨眉邈難匹。周流試登覽，絕怪安可息。",
            "青冥倚天開，彩錯疑畫出。泠然紫霞賞，果得錦囊術。",
            "雲間吟瓊簫，石上弄寶瑟。平生有微尚，歡笑自此畢。",
            "煙容如在顏，塵累忽相失。倘逢騎羊子，攜手淩白日。"
        ],
        "notes": [
            ""
        ],
        "volume": "卷一百八十",
        "no#": 2
    },
    {
        "title": "大庭庫",
        "author": "李白",
        "biography": "",
        "paragraphs": [
            "朝登大庭庫，雲物何蒼然。莫辨陳鄭火，空霾鄒魯煙。",
            "我來尋梓慎，觀化入寥天。古木朔氣多，松風如五弦。",
            "帝圖終冥沒，歎息滿山川。"
        ],
        "notes": [
            ""
        ],
        "volume": "卷一百八十",
        "no#": 3
    },
    {
        "title": "登單父陶少府半月臺",
        "author": "李白",
        "biography": "",
        "paragraphs": [
            "陶公有逸興，不與常人俱。築台像半月，回向高城隅。",
            "置酒望白雲，商飆起寒梧。秋山入遠海，桑柘羅平蕪。",
            "水色淥且明，令人思鏡湖。終當過江去，愛此暫踟躕。"
        ],
        "notes": [
            ""
        ],
        "volume": "卷一百八十",
        "no#": 4
    },
    {
        "title": "天臺曉望",
        "author": "李白",
        "biography": "",
        "paragraphs": [
            "天臺鄰四明，華頂高百越。門標赤城霞，樓棲滄島月。",
            "憑高登遠覽，直下見溟渤。雲垂大鵬翻，波動巨鼇沒。",
            "風潮爭洶湧，神怪何翕忽。觀奇跡無倪，好道心不歇。",
            "攀條摘朱實，服藥煉金骨。安得生羽毛，千春臥蓬闕。"
        ],
        "notes": [
            ""
        ],
        "volume": "卷一百八十",
        "no#": 5
    },
    {
        "title": "早望海霞邊",
        "author": "李白",
        "biography": "",
        "paragraphs": [
            "四明三千里，朝起赤城霞。日出紅光散，分輝照雪崖。",
            "一餐咽瓊液，五內發金沙。舉手何所待，青龍白虎車。"
        ],
        "notes": [
            ""
        ],
        "volume": "卷一百八十",
        "no#": 6
    },
    {
        "title": "焦山望寥山",
        "author": "李白",
        "biography": "",
        "paragraphs": [
            "石壁望松寥，宛然在碧霄。安得五彩虹，駕天作長橋。",
            "仙人如愛我，舉手來相招。"
        ],
        "notes": [
            ""
        ],
        "volume": "卷一百八十",
        "no#": 7
    },
    {
        "title": "杜陵絕句",
        "author": "李白",
        "biography": "",
        "paragraphs": [
            "南登杜陵上，北望五陵間。秋水明落日，流光滅遠山。"
        ],
        "notes": [
            ""
        ],
        "volume": "卷一百八十",
        "no#": 8
    },
    {
        "title": "登太白峰",
        "author": "李白",
        "biography": "",
        "paragraphs": [
            "西上太白峰，夕陽窮登攀。太白與我語，為我開天關。",
            "願乘泠風去，直出浮雲間。舉手可近月，前行若無山。",
            "一別武功去，何時複見還。"
        ],
        "notes": [
            ""
        ],
        "volume": "卷一百八十",
        "no#": 9
    },
    {
        "title": "登邯鄲洪波台，置酒觀發兵",
        "author": "李白",
        "biography": "",
        "paragraphs": [
            "我把兩赤羽，來游燕趙間。天狼正可射，感激無時閑。",
            "觀兵洪波台，倚劍望玉關。請纓不系越，且向燕然山。",
            "風引龍虎旗，歌鐘昔追攀。擊築落高月，投壺破愁顏。",
            "遙知百戰勝，定掃鬼方還。"
        ],
        "notes": [
            ""
        ],
        "volume": "卷一百八十",
        "no#": 10
    },
    {
        "title": "登新平樓",
        "author": "李白",
        "biography": "",
        "paragraphs": [
            "去國登茲樓，懷歸傷暮秋。天長落日遠，水淨寒波流。",
            "秦雲起嶺樹，胡雁飛沙洲。蒼蒼幾萬里，目極令人愁。"
        ],
        "notes": [
            ""
        ],
        "volume": "卷一百八十",
        "no#": 11
    },
    {
        "title": "謁老君廟",
        "author": "李白",
        "biography": "",
        "paragraphs": [
            "先君懷聖德，靈廟肅神心。草合人蹤斷，塵濃鳥跡深。",
            "流沙丹灶滅，關路紫煙沉。獨傷千載後，空餘松柏林。"
        ],
        "notes": [
            ""
        ],
        "volume": "卷一百八十",
        "no#": 12
    },
    {
        "title": "秋日登揚州西靈塔",
        "author": "李白",
        "biography": "",
        "paragraphs": [
            "寶塔淩蒼蒼，登攀覽四荒。頂高元氣合，標出海雲長。",
            "萬象分空界，三天接畫梁。水搖金刹影，日動火珠光。",
            "鳥拂瓊簾度，霞連繡栱張。目隨征路斷，心逐去帆揚。",
            "露浴梧楸白，霜催橘柚黃。玉毫如可見，於此照迷方。"
        ],
        "notes": [
            ""
        ],
        "volume": "卷一百八十",
        "no#": 13
    },
    {
        "title": "登金陵冶城西北謝安墩",
        "author": "李白",
        "biography": "",
        "paragraphs": [
            "晉室昔橫潰，永嘉遂南奔。沙塵何茫茫，龍虎鬥朝昏。",
            "胡馬風漢草，天驕蹙中原。哲匠感頹運，雲鵬忽飛翻。",
            "組練照楚國，旌旗連海門。西秦百萬眾，戈甲如雲屯。",
            "投鞭可填江，一掃不足論。皇運有返正，醜虜無遺魂。",
            "談笑遏橫流，蒼生望斯存。冶城訪古跡，猶有謝安墩。",
            "憑覽周地險，高標絕人喧。想像東山姿，緬懷右軍言。",
            "梧桐識嘉樹，蕙草留芳根。白鷺映春洲，青龍見朝暾。",
            "地古雲物在，台傾禾黍繁。我來酌清波，於此樹名園。",
            "功成拂衣去，歸入武陵源。"
        ],
        "notes": [
            ""
        ],
        "volume": "卷一百八十",
        "no#": 14
    },
    {
        "title": "登瓦官閣",
        "author": "李白",
        "biography": "",
        "paragraphs": [
            "晨登瓦官閣，極眺金陵城。鐘山對北戶，淮水入南榮。",
            "漫漫雨花落，嘈嘈天樂鳴。兩廊振法鼓，四角吟風箏。",
            "杳出霄漢上，仰攀日月行。山空霸氣滅，地古寒陰生。",
            "寥廓雲海晚，蒼茫宮觀平。門餘閶闔字，樓識鳳凰名。",
            "雷作百山動，神扶萬栱傾。靈光何足貴，長此鎮吳京。"
        ],
        "notes": [
            ""
        ],
        "volume": "卷一百八十",
        "no#": 15
    },
    {
        "title": "登梅岡望金陵，贈族侄高座寺僧中孚",
        "author": "李白",
        "biography": "",
        "paragraphs": [
            "鐘山抱金陵，霸氣昔騰發。天開帝王居，海色照宮闕。",
            "群峰如逐鹿，奔走相馳突。江水九道來，雲端遙明沒。",
            "時遷大運去，龍虎勢休歇。我來屬天清，登覽窮楚越。",
            "吾宗挺禪伯，特秀鸞鳳骨。眾星羅青天，明者獨有月。",
            "冥居順生理，草木不剪伐。煙窗引薔薇，石壁老野蕨。",
            "吳風謝安屐，白足傲履襪。幾宿一下山，蕭然忘幹謁。",
            "談經演金偈，降鶴舞海雪。時聞天香來，了與世事絕。",
            "佳游不可得，春風惜遠別。賦詩留岩屏，千載庶不滅。"
        ],
        "notes": [
            ""
        ],
        "volume": "卷一百八十",
        "no#": 16
    },
    {
        "title": "登金陵鳳凰台",
        "author": "李白",
        "biography": "",
        "paragraphs": [
            "鳳凰臺上鳳凰遊，鳳去台空江自流。吳宮花草埋幽徑，",
            "總為浮雲能蔽日，長安不見使人愁。"
        ],
        "notes": [
            ""
        ],
        "volume": "卷一百八十",
        "no#": 17
    },
    {
        "title": "望廬山瀑布水二首",
        "author": "李白",
        "biography": "",
        "paragraphs": [
            "西登香爐峰，南見瀑布水。掛流三百丈，噴壑數十裏。",
            "欻如飛電來，隱若白虹起。初驚河漢落，半灑雲天裏。",
            "仰觀勢轉雄，壯哉造化功。海風吹不斷，江月照還空。",
            "空中亂潈射，左右洗青壁。飛珠散輕霞，流沫沸穹石。",
            "而我樂名山，對之心益閑。無論漱瓊液，還得洗塵顏。",
            "且諧宿所好，永願辭人間。",
            "日照香爐生紫煙，遙看瀑布掛前川。",
            "飛流直下三千尺，疑是銀河落九天。"
        ],
        "notes": [
            ""
        ],
        "volume": "卷一百八十",
        "no#": 18
    },
    {
        "title": "登廬山五老峰",
        "author": "李白",
        "biography": "",
        "paragraphs": [
            "廬山東南五老峰，青天削出金芙蓉。",
            "九江秀色可攬結，吾將此地巢雲松。"
        ],
        "notes": [
            ""
        ],
        "volume": "卷一百八十",
        "no#": 19
    },
    {
        "title": "江上望皖公山",
        "author": "李白",
        "biography": "",
        "paragraphs": [
            "奇峰出奇雲，秀木含秀氣。清宴皖公山，巉絕稱人意。",
            "獨遊滄江上，終日淡無味。但愛茲嶺高，何由討靈異。",
            "默然遙相許，欲往心莫遂。待吾還丹成，投跡歸此地。"
        ],
        "notes": [
            ""
        ],
        "volume": "卷一百八十",
        "no#": 20
    },
    {
        "title": "望黃鶴樓",
        "author": "李白",
        "biography": "",
        "paragraphs": [
            "東望黃鶴山，雄雄半空出。四面生白雲，中峰倚紅日。",
            "岩巒行穹跨，峰嶂亦冥密。頗聞列仙人，于此學飛術。",
            "一朝向蓬海，千載空石室。金灶生煙埃，玉潭秘清謐。",
            "地古遺草木，庭寒老芝朮。蹇予羨攀躋，因欲保閒逸。",
            "觀奇遍諸嶽，茲嶺不可匹。結心寄青松，永悟客情畢。"
        ],
        "notes": [
            ""
        ],
        "volume": "卷一百八十",
        "no#": 21
    },
    {
        "title": "鸚鵡洲",
        "author": "李白",
        "biography": "",
        "paragraphs": [
            "鸚鵡來過吳江水，江上洲傳鸚鵡名。鸚鵡西飛隴山去，",
            "遷客此時徒極目，長洲孤月向誰明。"
        ],
        "notes": [
            ""
        ],
        "volume": "卷一百八十",
        "no#": 22
    },
    {
        "title": "九日登巴陵，置酒望洞庭水軍",
        "author": "李白",
        "biography": "",
        "paragraphs": [
            "九日天氣清，登高無秋雲。造化辟川岳，了然楚漢分。",
            "長風鼓橫波，合遝蹙龍文。憶昔傳游豫，樓船壯橫汾。",
            "今茲討鯨鯢，旌旆何繽紛。白羽落酒樽，洞庭羅三軍。",
            "黃花不掇手，戰鼓遙相聞。劍舞轉頹陽，當時日停曛。",
            "酣歌激壯士，可以摧妖氛。齷齪東籬下，淵明不足群。"
        ],
        "notes": [
            ""
        ],
        "volume": "卷一百八十",
        "no#": 23
    },
    {
        "title": "秋登巴陵望洞庭",
        "author": "李白",
        "biography": "",
        "paragraphs": [
            "清晨登巴陵，周覽無不極。明湖映天光，徹底見秋色。",
            "秋色何蒼然，際海俱澄鮮。山青滅遠樹，水綠無寒煙。",
            "來帆出江中，去鳥向日邊。風清長沙浦，山空雲夢田。",
            "瞻光惜頹發，閱水悲徂年。北渚既蕩漾，東流自潺湲。",
            "郢人唱白雪，越女歌採蓮。聽此更腸斷，憑崖淚如泉。"
        ],
        "notes": [
            ""
        ],
        "volume": "卷一百八十",
        "no#": 24
    },
    {
        "title": "與夏十二登岳陽樓",
        "author": "李白",
        "biography": "",
        "paragraphs": [
            "樓觀岳陽盡，川迥洞庭開。雁引愁心去，山銜好月來。",
            "雲間連下榻，天上接行杯。醉後涼風起，吹人舞袖回。"
        ],
        "notes": [
            ""
        ],
        "volume": "卷一百八十",
        "no#": 25
    },
    {
        "title": "登巴陵開元寺西閣，贈衡岳僧方外",
        "author": "李白",
        "biography": "",
        "paragraphs": [
            "衡嶽有闡士，五峰秀真骨。見君萬里心，海水照秋月。",
            "大臣南溟去，問道皆請謁。灑以甘露言，清涼潤肌發。",
            "明湖落天鏡，香閣淩銀闕。登眺餐惠風，新花期啟發。"
        ],
        "notes": [
            ""
        ],
        "volume": "卷一百八十",
        "no#": 26
    },
    {
        "title": "與賈至舍人于龍興寺剪落梧桐枝望灉湖",
        "author": "李白",
        "biography": "",
        "paragraphs": [
            "剪落青梧枝，灉湖坐可窺。雨洗秋山淨，林光澹碧滋。",
            "水閑明鏡轉，雲繞畫屏移。千古風流事，名賢共此時。"
        ],
        "notes": [
            ""
        ],
        "volume": "卷一百八十",
        "no#": 27
    },
    {
        "title": "掛席江上待月有懷",
        "author": "李白",
        "biography": "",
        "paragraphs": [
            "待月月未出，望江江自流。倏忽城西郭，青天懸玉鉤。",
            "素華雖可攬，清景不可遊。耿耿金波里，空瞻鳷鵲樓。"
        ],
        "notes": [
            ""
        ],
        "volume": "卷一百八十",
        "no#": 28
    },
    {
        "title": "金陵望漢江",
        "author": "李白",
        "biography": "",
        "paragraphs": [
            "漢江回萬里，派作九龍盤。橫潰豁中國，崔嵬飛迅湍。",
            "六帝淪亡後，三吳不足觀。我君混區宇，垂拱眾流安。",
            "今日任公子，滄浪罷釣竿。"
        ],
        "notes": [
            ""
        ],
        "volume": "卷一百八十",
        "no#": 29
    },
    {
        "title": "秋登宣城謝脁北樓",
        "author": "李白",
        "biography": "",
        "paragraphs": [
            "江城如畫裏，山曉望晴空。兩水夾明鏡，雙橋落彩虹。",
            "人煙寒橘柚，秋色老梧桐。誰念北樓上，臨風懷謝公。"
        ],
        "notes": [
            ""
        ],
        "volume": "卷一百八十",
        "no#": 30
    },
    {
        "title": "望天門山",
        "author": "李白",
        "biography": "",
        "paragraphs": [
            "天門中斷楚江開，碧水東流至北回。",
            "兩岸青山相對出，孤帆一片日邊來。"
        ],
        "notes": [
            ""
        ],
        "volume": "卷一百八十",
        "no#": 31
    },
    {
        "title": "望木瓜山",
        "author": "李白",
        "biography": "",
        "paragraphs": [
            "早起見日出，暮見棲鳥還。客心自酸楚，況對木瓜山。"
        ],
        "notes": [
            ""
        ],
        "volume": "卷一百八十",
        "no#": 32
    },
    {
        "title": "登敬亭北二小山，余時送客，逢崔侍禦，並登此地",
        "author": "李白",
        "biography": "",
        "paragraphs": [
            "送客謝亭北，逢君縱酒還。屈盤戲白馬，大笑上青山。",
            "回鞭指長安，西日落秦關。帝鄉三千里，杳在碧雲間。"
        ],
        "notes": [
            ""
        ],
        "volume": "卷一百八十",
        "no#": 33
    },
    {
        "title": "過崔八丈水亭",
        "author": "李白",
        "biography": "",
        "paragraphs": [
            "高閣橫秀氣，清幽並在君。簷飛宛溪水，窗落敬亭雲。",
            "猿嘯風中斷，漁歌月裏聞。閑隨白鷗去，沙上自為群。"
        ],
        "notes": [
            ""
        ],
        "volume": "卷一百八十",
        "no#": 34
    },
    {
        "title": "登廣武古戰場懷古",
        "author": "李白",
        "biography": "",
        "paragraphs": [
            "秦鹿奔野草，逐之若飛蓬。項王氣蓋世，紫電明雙瞳。",
            "呼吸八千人，橫行起江東。赤精斬白帝，叱吒入關中。",
            "兩龍不並躍，五緯與天同。楚滅無英圖，漢興有成功。",
            "按劍清八極，歸酣歌大風。伊昔臨廣武，連兵決雌雄。",
            "分我一杯羹，太皇乃汝翁。戰爭有古跡，壁壘頹層穹。",
            "猛虎嘯洞壑，饑鷹鳴秋空。翔雲列曉陣，殺氣赫長虹。",
            "撥亂屬豪聖，俗儒安可通。沉湎呼豎子，狂言非至公。",
            "撫掌黃河曲，嗤嗤阮嗣宗。"
        ],
        "notes": [
            ""
        ],
        "volume": "卷一百八十",
        "no#": 35
    }
]