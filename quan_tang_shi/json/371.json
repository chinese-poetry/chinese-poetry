[
    {
        "title": "吐蕃別館月夜",
        "author": "呂溫",
        "biography": "",
        "paragraphs": [
            "三五窮荒月，還應照北堂。回身向暗臥，不忍見圓光。"
        ],
        "notes": [
            ""
        ],
        "volume": "卷三百七十一",
        "no#": 1
    },
    {
        "title": "望思台作",
        "author": "呂溫",
        "biography": "",
        "paragraphs": [
            "浸潤成宮蠱，蒼黃弄父兵。人情疑始變，天性感還生。",
            "宇縣猶能洽，閨門詎不平。空令千載後，悽愴望思名。"
        ],
        "notes": [
            ""
        ],
        "volume": "卷三百七十一",
        "no#": 2
    },
    {
        "title": "孟冬蒲津關河亭作",
        "author": "呂溫",
        "biography": "",
        "paragraphs": [
            "息駕非窮途，未濟豈迷津。獨立大河上，北風來吹人。",
            "雪霜自茲始，草木當更新。嚴冬不肅殺，何以見陽春。"
        ],
        "notes": [
            ""
        ],
        "volume": "卷三百七十一",
        "no#": 3
    },
    {
        "title": "鞏路感懷",
        "author": "呂溫",
        "biography": "",
        "paragraphs": [
            "馬嘶白日暮，劍鳴秋氣來。我心浩無際，河上空徘徊。"
        ],
        "notes": [
            ""
        ],
        "volume": "卷三百七十一",
        "no#": 4
    },
    {
        "title": "題梁宣帝陵二首",
        "author": "呂溫",
        "biography": "",
        "paragraphs": [
            "即讎終自翦，覆國豈為雄。假號孤城裏，何殊在甬東。",
            "祀夏功何薄，尊周義不成。淒涼庾信賦，千載共傷情。"
        ],
        "notes": [
            ""
        ],
        "volume": "卷三百七十一",
        "no#": 5
    },
    {
        "title": "岳陽懷古",
        "author": "呂溫",
        "biography": "",
        "paragraphs": [
            "晨飆發荊州，落日到巴丘。方知刳剡利，可接鬼神遊。",
            "二湖豁南浸，九派駛東流。襟帶三千里，盡在岳陽樓。",
            "憶昔鬥群雄，此焉爭上游。吳昌屯虎旅，晉盛騖龍舟。",
            "宋齊紛禍難，梁陳成寇讎。鐘鼓長震耀，魚龍不得休。",
            "風雪一蕭散，功業忽如浮。今日時無事，空江滿白鷗。"
        ],
        "notes": [
            ""
        ],
        "volume": "卷三百七十一",
        "no#": 6
    },
    {
        "title": "道州途中即事",
        "author": "呂溫",
        "biography": "",
        "paragraphs": [
            "零桂佳山水，滎陽舊自同。經途看不暇，遇境說難窮。",
            "疊嶂青時合，澄湘漫處空。舟移明鏡裏，路入畫屏中。",
            "岩壑千家接，松蘿一徑通。漁煙生縹緲，犬吠隔籠蔥。",
            "戲鳥留餘翠，幽花吝晚紅。光翻沙瀨日，香散橘園風。",
            "信美非吾土，分憂屬賤躬。守愚資地僻，恤隱望年豐。",
            "且保心能靜，那求政必工。課終如免戾，歸養洛城東。"
        ],
        "notes": [
            ""
        ],
        "volume": "卷三百七十一",
        "no#": 7
    },
    {
        "title": "登少陵原望秦中諸川太原王至德妙用有水術因用感歎",
        "author": "呂溫",
        "biography": "",
        "paragraphs": [
            "少陵最高處，曠望極秋空。君山噴清源，脈散秦川中。",
            "荷鍤自成雨，由來非鬼工。如何盛明代，委棄傷豳風。",
            "涇灞徒絡繹，漆沮虛會同。東流滔滔去，沃野飛秋蓬。",
            "大禹平水土，吾人得其宗。發機回地勢，運思與天通。",
            "早欲獻奇策，豐財敘西戎。豈知年三十，未識大明宮。",
            "卷爾出岫雲，追吾入冥鴻。無為學驚俗，狂醉哭途窮。"
        ],
        "notes": [
            ""
        ],
        "volume": "卷三百七十一",
        "no#": 8
    },
    {
        "title": "奉敕祭南嶽十四韻",
        "author": "呂溫",
        "biography": "",
        "paragraphs": [
            "皇家禮赤帝，謬獲司風域。致齋紫蓋下，宿設祝融側。",
            "鳴澗驚宵寐，清猿遞時刻。澡潔事夙興，簪佩思盡飾。",
            "危壇象岳趾，秘殿翹翬翼。登拜不遑願，酌獻皆累息。",
            "贊道儀匪繁，祝史詞甚直。忽覺心魂悸，如有精靈逼。",
            "漠漠雲氣生，森森杉柏黑。風吹虛簫韻，露洗寒玉色。",
            "寂寞有至公，馨香在明德。禮成謝邑吏，駕言歸郡職。",
            "憩桑訪蠶事，遵疇課農力。所願風雨時，回首瞻南極。"
        ],
        "notes": [
            ""
        ],
        "volume": "卷三百七十一",
        "no#": 9
    },
    {
        "title": "經河源軍漢村作",
        "author": "呂溫",
        "biography": "",
        "paragraphs": [
            "行行忽到舊河源，城外千家作漢村。樵采未侵征虜墓，",
            "暫駐單車空下淚，有心無力複何言。"
        ],
        "notes": [
            ""
        ],
        "volume": "卷三百七十一",
        "no#": 10
    },
    {
        "title": "題河州赤岸橋",
        "author": "呂溫",
        "biography": "",
        "paragraphs": [
            "左南橋上見河州，遺老相依赤岸頭。",
            "匝塞歌鐘受恩者，誰憐被發哭東流。"
        ],
        "notes": [
            ""
        ],
        "volume": "卷三百七十一",
        "no#": 11
    },
    {
        "title": "題陽人城",
        "author": "呂溫",
        "biography": "",
        "paragraphs": [
            "忠驅義感即風雷，誰道南方乏武才。",
            "天下起兵誅董卓，長沙子弟最先來。"
        ],
        "notes": [
            ""
        ],
        "volume": "卷三百七十一",
        "no#": 12
    },
    {
        "title": "晉王龍驤墓",
        "author": "呂溫",
        "biography": "",
        "paragraphs": [
            "虎旗龍艦順長風，坐引全吳入掌中。",
            "孫皓小兒何足取，便令千載笑爭功。"
        ],
        "notes": [
            ""
        ],
        "volume": "卷三百七十一",
        "no#": 13
    },
    {
        "title": "題石勒城二首",
        "author": "呂溫",
        "biography": "",
        "paragraphs": [
            "長驅到處積人頭，大旆連營壓上游。",
            "建業烏棲何足問，慨然歸去王中州。",
            "天生傑異固難馴，應變摧枯若有神。",
            "夷甫自能疑倚嘯，忍將虛誕誤時人。"
        ],
        "notes": [
            ""
        ],
        "volume": "卷三百七十一",
        "no#": 14
    },
    {
        "title": "劉郎浦口號",
        "author": "呂溫",
        "biography": "",
        "paragraphs": [
            "吳蜀成婚此水潯，明珠步障幄黃金。",
            "誰將一女輕天下，欲換劉郎鼎峙心。"
        ],
        "notes": [
            ""
        ],
        "volume": "卷三百七十一",
        "no#": 15
    },
    {
        "title": "自江華之衡陽途中作",
        "author": "呂溫",
        "biography": "",
        "paragraphs": [
            "孤棹遲遲悵有違，沿湘數日逗晴暉。",
            "人生隨分為憂喜，回雁峰南是北歸。"
        ],
        "notes": [
            ""
        ],
        "volume": "卷三百七十一",
        "no#": 16
    },
    {
        "title": "吐蕃別館送楊七錄事先歸",
        "author": "呂溫",
        "biography": "",
        "paragraphs": [
            "愁雲重拂地，飛雪亂遙程。莫慮前山暗，歸人正眼明。"
        ],
        "notes": [
            ""
        ],
        "volume": "卷三百七十一",
        "no#": 17
    },
    {
        "title": "奉送范司空赴朔方",
        "author": "呂溫",
        "biography": "",
        "paragraphs": [
            "築壇登上將，膝席委前籌。虜滅南侵跡，朝分北顧憂。",
            "抗旌回廣漠，撫劍動旄頭。坐見黃雲暮，行看白草秋。",
            "山橫舊秦塞，河繞古靈州。戍守如無事，惟應獵騎遊。"
        ],
        "notes": [
            ""
        ],
        "volume": "卷三百七十一",
        "no#": 18
    },
    {
        "title": "送文暢上人東游",
        "author": "呂溫",
        "biography": "",
        "paragraphs": [
            "隨緣聊振錫，高步出東城。水止無恒地，雲行不計程。",
            "到時為彼岸，過處即前生。今日臨岐別，吾徒自有情。"
        ],
        "notes": [
            ""
        ],
        "volume": "卷三百七十一",
        "no#": 19
    },
    {
        "title": "喜儉北至送宗禮南行",
        "author": "呂溫",
        "biography": "",
        "paragraphs": [
            "洞庭舟始泊，桂江帆又開。魂從會處斷，愁向笑中來。",
            "惝怳看殘景，殷勤祝此杯。衡陽刷羽待，成取一行回。"
        ],
        "notes": [
            ""
        ],
        "volume": "卷三百七十一",
        "no#": 20
    },
    {
        "title": "送段九秀才歸澧州",
        "author": "呂溫",
        "biography": "",
        "paragraphs": [
            "湘南孤白芷，幽托在清潯。豈有馨香發，空勞知處深。",
            "摧賢路已隔，賑乏力不任。慚我一言分，貞君千里心。",
            "寸義薄聯組，片誠敵兼金。方期踐冰雪，無使弱思侵。"
        ],
        "notes": [
            ""
        ],
        "volume": "卷三百七十一",
        "no#": 21
    },
    {
        "title": "衡州送李十一兵曹赴浙東",
        "author": "呂溫",
        "biography": "",
        "paragraphs": [
            "慷慨視別劍，淒清泛離琴。前程楚塞斷，此恨洞庭深。",
            "文字已久廢，循良非所任。期君碧雲上，千里一揚音。"
        ],
        "notes": [
            ""
        ],
        "volume": "卷三百七十一",
        "no#": 22
    },
    {
        "title": "臨洮送袁七書記歸朝",
        "author": "呂溫",
        "biography": "",
        "paragraphs": [
            "憶年十五在江湄，聞說平涼且半疑。",
            "豈料殷勤洮水上，卻將家信託袁師。"
        ],
        "notes": [
            ""
        ],
        "volume": "卷三百七十一",
        "no#": 23
    },
    {
        "title": "江陵酒中留別坐客",
        "author": "呂溫",
        "biography": "",
        "paragraphs": [
            "尋常縱恣倚青春，不契心期便不親。",
            "今日煙波九疑去，相逢儘是眼中人。"
        ],
        "notes": [
            ""
        ],
        "volume": "卷三百七十一",
        "no#": 24
    },
    {
        "title": "道州酬送何山人之容州",
        "author": "呂溫",
        "biography": "",
        "paragraphs": [
            "匣有青萍筒有書，何門不可曳長裾。",
            "應須定取真知者，遣對明君說子虛。"
        ],
        "notes": [
            ""
        ],
        "volume": "卷三百七十一",
        "no#": 25
    },
    {
        "title": "道州送戴簡處士往賀州謁楊侍郎",
        "author": "呂溫",
        "biography": "",
        "paragraphs": [
            "羸馬孤童鳥道微，三千客散獨南歸。",
            "山公念舊偏知我，今日因君淚滿衣。"
        ],
        "notes": [
            ""
        ],
        "volume": "卷三百七十一",
        "no#": 26
    },
    {
        "title": "春日游郭駙馬大安亭子",
        "author": "呂溫",
        "biography": "",
        "paragraphs": [
            "戚裏容閑客，山泉若化成。寄遊芳徑好，借賞彩船輕。",
            "春至花常滿，年多水更清。此中如傳舍，但自立功名。"
        ],
        "notes": [
            ""
        ],
        "volume": "卷三百七十一",
        "no#": 27
    },
    {
        "title": "楚州追制後舍弟直長安縣失囚花下共飲",
        "author": "呂溫",
        "biography": "",
        "paragraphs": [
            "天子收郡印，京兆責獄囚。狂兄與狂弟，不解對花愁。"
        ],
        "notes": [
            ""
        ],
        "volume": "卷三百七十一",
        "no#": 28
    },
    {
        "title": "衡州歲前游合江亭見山櫻蕊未折因賦含彩吝驚春",
        "author": "呂溫",
        "biography": "",
        "paragraphs": [
            "山櫻先春發，紅蕊滿霜枝。幽處竟誰見，芳心空自知。",
            "似奪朝日照，疑畏暖風吹。欲問含彩意，恐驚輕薄兒。"
        ],
        "notes": [
            ""
        ],
        "volume": "卷三百七十一",
        "no#": 29
    },
    {
        "title": "衡州登樓望南館臨水花，呈房戴段李諸公",
        "author": "呂溫",
        "biography": "",
        "paragraphs": [
            "夭桃臨方塘，暮色堪秋思。托根豈求潤，照影非自媚。",
            "罥掛青柳絲，零落綠錢地。佳期竟何許，時有幽禽至。"
        ],
        "notes": [
            ""
        ],
        "volume": "卷三百七十一",
        "no#": 30
    },
    {
        "title": "合江亭檻前多高竹不見遠岸花客命翦之感而成詠",
        "author": "呂溫",
        "biography": "",
        "paragraphs": [
            "吉凶豈前卜，人事何翻覆。緣看數日花，卻翦淩霜竹。",
            "常言契君操，今乃妨眾目。自古病當門，誰言出幽獨。"
        ],
        "notes": [
            ""
        ],
        "volume": "卷三百七十一",
        "no#": 31
    },
    {
        "title": "道州春遊歐陽家林亭",
        "author": "呂溫",
        "biography": "",
        "paragraphs": [
            "道州城北歐陽家，去郭一裏占煙霞。主人雖朴甚有思，",
            "政成興足告即歸，門前便是家山道。"
        ],
        "notes": [
            ""
        ],
        "volume": "卷三百七十一",
        "no#": 32
    },
    {
        "title": "衡州早春偶游黃溪口號",
        "author": "呂溫",
        "biography": "",
        "paragraphs": [
            "偶尋黃溪日欲沒，早梅未盡山櫻發。",
            "無事江城閉此身，不得坐待花間月。"
        ],
        "notes": [
            ""
        ],
        "volume": "卷三百七十一",
        "no#": 33
    },
    {
        "title": "衡州夜後把火看花留客",
        "author": "呂溫",
        "biography": "",
        "paragraphs": [
            "紅芳暗落碧池頭，把火遙看且少留。",
            "半夜忽然風更起，明朝不復上南樓。"
        ],
        "notes": [
            ""
        ],
        "volume": "卷三百七十一",
        "no#": 34
    },
    {
        "title": "夜後把火看花南園招李十一兵曹不至呈座上諸公",
        "author": "呂溫",
        "biography": "",
        "paragraphs": [
            "夭桃紅燭正相鮮，傲吏閑齋困獨眠。",
            "應是夢中飛作蝶，悠揚只在此花前。"
        ],
        "notes": [
            ""
        ],
        "volume": "卷三百七十一",
        "no#": 35
    },
    {
        "title": "順宗至德大聖大安孝皇帝挽歌詞三首",
        "author": "呂溫",
        "biography": "",
        "paragraphs": [
            "遐視輕神寶，傳歸屬聖猷。堯功終有待，文德本無憂。",
            "坐受朝汾水，行看告岱丘。那知鼎成後，龍馭弗淹留。",
            "監撫垂三紀，聲徽洽萬方。禮因馳道著，明自墾田彰。",
            "積漸承鴻業，從容守太康。更留園寢詔，恭聽有餘芳。",
            "早秋同軌至，晨旆露華滋。挽度千夫咽，笳凝六馬遲。",
            "劍悲長閉日，衣望出遊時。風起西陵樹，淒涼滿孝思。"
        ],
        "notes": [
            ""
        ],
        "volume": "卷三百七十一",
        "no#": 36
    },
    {
        "title": "詠蜀客石琴枕",
        "author": "呂溫",
        "biography": "",
        "paragraphs": [
            "可憐他山石，幾度負貞堅。推遷強為用，雕斫傷自然。",
            "文含巴江浪，色起青城煙。更聞餘玉聲，時入朱絲弦。"
        ],
        "notes": [
            ""
        ],
        "volume": "卷三百七十一",
        "no#": 37
    },
    {
        "title": "河南府試贖帖，賦得鄉飲酒詩",
        "author": "呂溫",
        "biography": "",
        "paragraphs": [
            "酌言修舊典，刈楚始登堂。百拜賓儀盡，三終樂奏長。",
            "想同鶯出穀，看似雁成行。禮罷知何適，隨雲入帝鄉。"
        ],
        "notes": [
            ""
        ],
        "volume": "卷三百七十一",
        "no#": 38
    },
    {
        "title": "賦得失群鶴",
        "author": "呂溫",
        "biography": "",
        "paragraphs": [
            "杳杳沖天鶴，風排勢暫違。有心長自負，無伴可相依。",
            "萬里寧辭遠，三山詎憶歸。但令毛羽在，何處不翻飛。"
        ],
        "notes": [
            ""
        ],
        "volume": "卷三百七十一",
        "no#": 39
    },
    {
        "title": "道州南樓換柱",
        "author": "呂溫",
        "biography": "",
        "paragraphs": [
            "鴻災起無朕，有見非前知。蟻入不足恤，柱傾何可追。",
            "良工操斤斧，沉吟方在斯。殫材事朽廢，曷若新宏規。"
        ],
        "notes": [
            ""
        ],
        "volume": "卷三百七十一",
        "no#": 40
    },
    {
        "title": "道州北池放鵝",
        "author": "呂溫",
        "biography": "",
        "paragraphs": [
            "我非好鵝癖，爾乏鳴雁姿。安得免沸鼎，澹然游清池。",
            "見生不忍食，深情固在斯。能自遠飛去，無念稻粱為。"
        ],
        "notes": [
            ""
        ],
        "volume": "卷三百七十一",
        "no#": 41
    },
    {
        "title": "回風有懷",
        "author": "呂溫",
        "biography": "",
        "paragraphs": [
            "銀宮翠島煙霏霏，珠樹玲瓏朝日暉。",
            "神仙望見不得到，卻逐回風何處歸。"
        ],
        "notes": [
            ""
        ],
        "volume": "卷三百七十一",
        "no#": 42
    },
    {
        "title": "蕃中答退渾詞二首",
        "author": "呂溫",
        "biography": "",
        "paragraphs": [
            "退渾兒，退渾兒，朔風長在氣何衰。",
            "萬群鐵馬從奴虜，強弱由人莫歎時。",
            "退渾兒，退渾兒，冰消青海草如絲。",
            "明堂天子朝萬國，神島龍駒將與誰。"
        ],
        "notes": [
            ""
        ],
        "volume": "卷三百七十一",
        "no#": 43
    },
    {
        "title": "上官昭容書樓歌",
        "author": "呂溫",
        "biography": "",
        "paragraphs": [
            "漢家婕妤唐昭容，工詩能賦千載同。自言才藝是天真，",
            "玉樓寶架中天居，緘奇秘異萬卷餘。水精編帙綠鈿軸，",
            "香囊盛煙繡結絡，翠羽拂案青琉璃。吟披嘯卷終無已，",
            "碧雲起，心悠哉，境深轉苦坐自摧。金梯珠履聲一斷，",
            "神仙杳何許，遺逸滿人間。君不見洛陽南市賣書肆，"
        ],
        "notes": [
            ""
        ],
        "volume": "卷三百七十一",
        "no#": 44
    },
    {
        "title": "聞砧有感",
        "author": "呂溫",
        "biography": "",
        "paragraphs": [
            "千門儼雲端，此地富羅紈。秋月三五夜，砧聲滿長安。",
            "幽人感中懷，靜聽淚汍瀾。所恨擣衣者，不知天下寒。"
        ],
        "notes": [
            ""
        ],
        "volume": "卷三百七十一",
        "no#": 45
    },
    {
        "title": "早覺有感",
        "author": "呂溫",
        "biography": "",
        "paragraphs": [
            "東方殊未明，暗室蟲正飛。先覺忽先起，衣裳顛倒時。",
            "嚴冬寒漏長，此夜如何其。不用思秉燭，扶桑有清暉。"
        ],
        "notes": [
            ""
        ],
        "volume": "卷三百七十一",
        "no#": 46
    },
    {
        "title": "冬日病中即事",
        "author": "呂溫",
        "biography": "",
        "paragraphs": [
            "牆下長安道，囂塵咫尺間。久牽身外役，暫得病中閑。",
            "背喜朝陽滿，心憐暮鳥還。吾廬在何處，南有白雲山。"
        ],
        "notes": [
            ""
        ],
        "volume": "卷三百七十一",
        "no#": 47
    },
    {
        "title": "病中自戶部員外郎轉司封",
        "author": "呂溫",
        "biography": "",
        "paragraphs": [
            "羸臥承新命，優容獲所安。遣兒迎賀客，無力拂塵冠。",
            "偃仰晴軒暖，支離曉鏡寒。那堪報恩去，感激對衰蘭。"
        ],
        "notes": [
            ""
        ],
        "volume": "卷三百七十一",
        "no#": 48
    },
    {
        "title": "久病初朝衢中即事",
        "author": "呂溫",
        "biography": "",
        "paragraphs": [
            "沉屙曠十旬，還過直城闉。老馬猶知路，羸童欲怕人。",
            "久隳三徑計，更強百年身。許國將何力，空生衣上塵。"
        ],
        "notes": [
            ""
        ],
        "volume": "卷三百七十一",
        "no#": 49
    },
    {
        "title": "道州城北樓觀李花",
        "author": "呂溫",
        "biography": "",
        "paragraphs": [
            "夜疑關山月，曉似沙場雪。曾使西域來，幽情望超越。",
            "將念浩無際，欲言忘所說。豈是花感人，自憐抱孤節。"
        ],
        "notes": [
            ""
        ],
        "volume": "卷三百七十一",
        "no#": 50
    },
    {
        "title": "道州秋夜南樓即事",
        "author": "呂溫",
        "biography": "",
        "paragraphs": [
            "誰念獨坐愁，日暮此南樓。雲去舜祠閉，月明瀟水流。",
            "猿聲何處曉，楓葉滿山秋。不分匣中鏡，少年看白頭。"
        ],
        "notes": [
            ""
        ],
        "volume": "卷三百七十一",
        "no#": 51
    },
    {
        "title": "道州觀野火",
        "author": "呂溫",
        "biography": "",
        "paragraphs": [
            "南風吹烈火，焰焰燒楚澤。陽景當晝遲，陰天半夜赤。",
            "過處若彗掃，來時如電激。豈複辨蕭蘭，焉能分玉石。",
            "蟲蛇盡爍爛，虎兕出奔迫。積穢皆蕩除，和氣始融液。",
            "堯時既敬授，禹稼斯肇跡。遍生合穎禾，大秀兩岐麥。",
            "家有京坻詠，人無溝壑戚。乃悟焚如功，來歲終受益。"
        ],
        "notes": [
            ""
        ],
        "volume": "卷三百七十一",
        "no#": 52
    },
    {
        "title": "衡州早春二首",
        "author": "呂溫",
        "biography": "",
        "paragraphs": [
            "碧水何逶迤，東風吹沙草。煙波千萬曲，不辨嵩陽道。",
            "病肺不飲酒，傷心不看花。惟驚望鄉處，猶自隔長沙。"
        ],
        "notes": [
            ""
        ],
        "volume": "卷三百七十一",
        "no#": 53
    },
    {
        "title": "郡內書懷寄劉連州竇夔州",
        "author": "呂溫",
        "biography": "",
        "paragraphs": [
            "朱邑何為者，桐鄉有古祠。我心常所慕，二郡老人知。"
        ],
        "notes": [
            ""
        ],
        "volume": "卷三百七十一",
        "no#": 54
    },
    {
        "title": "偶然作二首",
        "author": "呂溫",
        "biography": "",
        "paragraphs": [
            "棲棲複汲汲，忽覺年四十。今朝滿衣淚，不是傷春泣。",
            "中夜兀然坐，無言空涕洟。丈夫志氣事，兒女安得知。"
        ],
        "notes": [
            ""
        ],
        "volume": "卷三百七十一",
        "no#": 55
    },
    {
        "title": "古興",
        "author": "呂溫",
        "biography": "",
        "paragraphs": [
            "越歐百煉時，楚卞三泣地。二寶無人識，千齡皆棄置。",
            "空岩起白虹，古獄生紫氣。安得命世客，直來開奧秘。",
            "劍任刜鐘看，玉從投火試。必能絕疑惑，然後論奇異。"
        ],
        "notes": [
            ""
        ],
        "volume": "卷三百七十一",
        "no#": 56
    },
    {
        "title": "風詠",
        "author": "呂溫",
        "biography": "",
        "paragraphs": [
            "微風生青蘋，習習出金塘。輕搖深林翠，靜獵幽徑芳。",
            "掩抑時未來，鴻毛亦無傷。一朝乘嚴氣，萬里號清霜。",
            "北走摧鄧林，東去落扶桑。掃卻垂天雲，澄清無私光。",
            "悠然返空寂，晏海通舟航。"
        ],
        "notes": [
            ""
        ],
        "volume": "卷三百七十一",
        "no#": 57
    },
    {
        "title": "鏡中歎白髮",
        "author": "呂溫",
        "biography": "",
        "paragraphs": [
            "年過潘嶽才三歲，還見星星兩鬢中。",
            "縱使他時能早達，定知不作黑頭公。"
        ],
        "notes": [
            ""
        ],
        "volume": "卷三百七十一",
        "no#": 58
    },
    {
        "title": "友人邀聽歌有感",
        "author": "呂溫",
        "biography": "",
        "paragraphs": [
            "文章拋盡愛功名，三十無成白髮生。",
            "辜負壯心羞欲死，勞君貴買斷腸聲。"
        ],
        "notes": [
            ""
        ],
        "volume": "卷三百七十一",
        "no#": 59
    },
    {
        "title": "貞元十四年旱甚，見權門移芍藥花",
        "author": "呂溫",
        "biography": "",
        "paragraphs": [
            "綠原青壟漸成塵，汲井開園日日新。",
            "四月帶花移芍藥，不知憂國是何人。"
        ],
        "notes": [
            ""
        ],
        "volume": "卷三百七十一",
        "no#": 60
    },
    {
        "title": "冬夜即事",
        "author": "呂溫",
        "biography": "",
        "paragraphs": [
            "百憂攢心起複臥，夜長耿耿不可過。",
            "風吹雪片似花落，月照冰文如鏡破。"
        ],
        "notes": [
            ""
        ],
        "volume": "卷三百七十一",
        "no#": 61
    },
    {
        "title": "道州郡齋臥疾寄東館諸賢",
        "author": "呂溫",
        "biography": "",
        "paragraphs": [
            "東池送客醉年華，聞道風流勝習家。",
            "獨臥郡齋寥落意，隔簾微雨濕梨花。"
        ],
        "notes": [
            ""
        ],
        "volume": "卷三百七十一",
        "no#": 62
    },
    {
        "title": "讀小弟詩有感，因口號以示之",
        "author": "呂溫",
        "biography": "",
        "paragraphs": [
            "憶吾未冠賞年華，二十年間在咄嗟。",
            "今來羨汝看花歲，似汝追思昨日花。"
        ],
        "notes": [
            ""
        ],
        "volume": "卷三百七十一",
        "no#": 63
    },
    {
        "title": "讀句踐傳",
        "author": "呂溫",
        "biography": "",
        "paragraphs": [
            "丈夫可殺不可羞，如何送我海西頭。",
            "更生更聚終須報，二十年間死即休。"
        ],
        "notes": [
            ""
        ],
        "volume": "卷三百七十一",
        "no#": 64
    },
    {
        "title": "道州月歎",
        "author": "呂溫",
        "biography": "",
        "paragraphs": [
            "別館月，犁牛冰河金山雪。道州月，霜樹子規啼是血。",
            "壯心感此孤劍鳴，沉火在灰殊未滅。"
        ],
        "notes": [
            ""
        ],
        "volume": "卷三百七十一",
        "no#": 65
    },
    {
        "title": "風歎",
        "author": "呂溫",
        "biography": "",
        "paragraphs": [
            "青海風，飛沙射面隨驚蓬。洞庭風，危牆欲折身若空。",
            "西馳南走有何事，會須一決百年中。"
        ],
        "notes": [
            ""
        ],
        "volume": "卷三百七十一",
        "no#": 66
    },
    {
        "title": "道州感興",
        "author": "呂溫",
        "biography": "",
        "paragraphs": [
            "當代知文字，先皇記姓名。七年天下立，萬里海西行。",
            "苦節終難辨，勞生竟自輕。今朝流落處，嘯水繞孤城。"
        ],
        "notes": [
            ""
        ],
        "volume": "卷三百七十一",
        "no#": 67
    },
    {
        "title": "和李使君三郎早秋城北亭宴崔司士因寄關中張評事",
        "author": "呂溫",
        "biography": "",
        "paragraphs": [
            "黃花古城路，上盡見青山。桑柘晴川口，牛羊落照間。",
            "野情隨卷幔，塵事隔重關。道合偏重賞，官微獨不閑。",
            "鶴分琴久罷，書到雁應還。為謝登臨客，瓊林寄一攀。"
        ],
        "notes": [
            ""
        ],
        "volume": "卷三百七十一",
        "no#": 68
    },
    {
        "title": "題從叔園林",
        "author": "呂溫",
        "biography": "",
        "paragraphs": [
            "阮宅閑園暮，窗中見樹陰。樵歌依野草，僧語過長林。",
            "鳥向花間井，人彈竹裏琴。自嫌身未老，已有住山心。"
        ],
        "notes": [
            ""
        ],
        "volume": "卷三百七十一",
        "no#": 69
    },
    {
        "title": "送僧歸漳州",
        "author": "呂溫",
        "biography": "",
        "paragraphs": [
            "幾夏京城住，今朝獨遠歸。修行四分律，護淨七條衣。",
            "溪寺黃橙熟，沙田紫芋肥。九龍潭上路，同去客應稀。"
        ],
        "notes": [
            ""
        ],
        "volume": "卷三百七十一",
        "no#": 70
    }
]