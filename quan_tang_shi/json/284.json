[
    {
        "title": "古別離二首",
        "author": "李端",
        "biography": "",
        "paragraphs": [
            "水國葉黃時，洞庭霜落夜。行舟聞商估，宿在楓林下。",
            "此地送君還，茫茫似夢間。後期知幾日，前路轉多山。",
            "巫峽通湘浦，迢迢隔雲雨。天晴見海檣，月落聞津鼓。",
            "人老自多愁，水深難急流。清宵歌一曲，白首對汀洲。",
            "與君桂陽別，令君岳陽待。後事忽差池，前期日空在。",
            "木落雁嗷嗷，洞庭波浪高。遠山雲似蓋，極浦樹如毫。",
            "朝發能幾裏，暮來風又起。如何兩處愁，皆在孤舟裏。",
            "昨夜天月明，長川寒且清。菊花開欲盡，薺菜泊來生。",
            "下江帆勢速，五兩遙相逐。欲問去時人，知投何處宿。",
            "空令猿嘯時，泣對湘簟竹。"
        ],
        "notes": [
            ""
        ],
        "volume": "卷二百八十四",
        "no#": 1
    },
    {
        "title": "折楊柳",
        "author": "李端",
        "biography": "",
        "paragraphs": [
            "東城攀柳葉，柳葉低著草。少壯莫輕年，輕年有衰老。",
            "柳發遍川岡，登高堪斷腸。雨煙輕漠漠，何樹近君鄉。",
            "贈君折楊柳，顏色豈能久。上客莫沾巾，佳人正回首。",
            "新柳送君行，古柳傷君情。突兀臨荒渡，婆娑出舊營。",
            "隋家兩岸盡，陶宅五株榮。日暮偏愁望，春山有鳥聲。"
        ],
        "notes": [
            ""
        ],
        "volume": "卷二百八十四",
        "no#": 2
    },
    {
        "title": "留別柳中庸",
        "author": "李端",
        "biography": "",
        "paragraphs": [
            "惆悵流水時，蕭條背城路。離人出古亭，嘶馬入寒樹。",
            "江海正風波，相逢在何處。"
        ],
        "notes": [
            ""
        ],
        "volume": "卷二百八十四",
        "no#": 3
    },
    {
        "title": "野亭三韻送錢員外",
        "author": "李端",
        "biography": "",
        "paragraphs": [
            "野菊開欲稀，寒泉流漸淺。幽人步林後，歎此年華晚。",
            "倚杖送行雲，尋思故山遠。"
        ],
        "notes": [
            ""
        ],
        "volume": "卷二百八十四",
        "no#": 4
    },
    {
        "title": "歸山招王逵",
        "author": "李端",
        "biography": "",
        "paragraphs": [
            "日長原野靜，杖策步幽巘。雉雊麥苗陰，蝶飛溪草晚。",
            "我生好閑放，此去殊未返。自是君不來，非關故山遠。"
        ],
        "notes": [
            ""
        ],
        "volume": "卷二百八十四",
        "no#": 5
    },
    {
        "title": "過穀口元贊善所居",
        "author": "李端",
        "biography": "",
        "paragraphs": [
            "入穀訪君來，秋泉已堪涉。林間人獨坐，月下山相接。",
            "重露濕蒼苔，明燈照黃葉。故交一不見，素發何稠疊。"
        ],
        "notes": [
            ""
        ],
        "volume": "卷二百八十四",
        "no#": 6
    },
    {
        "title": "旅次岐山得山友書卻寄鳳翔張尹",
        "author": "李端",
        "biography": "",
        "paragraphs": [
            "本與戴征君，同師竹上坐。偶為名利引，久廢論真果。",
            "昨日山信回，寄書來責我。"
        ],
        "notes": [
            ""
        ],
        "volume": "卷二百八十四",
        "no#": 7
    },
    {
        "title": "九日贈司空文明",
        "author": "李端",
        "biography": "",
        "paragraphs": [
            "我有惆悵詞，待君醉時說。長來逢九日，難與菊花別。",
            "摘卻正開花，暫言花未發。"
        ],
        "notes": [
            ""
        ],
        "volume": "卷二百八十四",
        "no#": 8
    },
    {
        "title": "蕪城",
        "author": "李端",
        "biography": "",
        "paragraphs": [
            "昔人登此地，丘隴已前悲。今日又非昔，春風能幾時。",
            "風吹城上樹，草沒城邊路。城裏月明時，精靈自來去。"
        ],
        "notes": [
            ""
        ],
        "volume": "卷二百八十四",
        "no#": 9
    },
    {
        "title": "送吉中孚拜官歸楚州",
        "author": "李端",
        "biography": "",
        "paragraphs": [
            "才子神骨清，虛竦眉眼明。貌應同衛玠，鬢且異潘生。",
            "初戴莓苔幘，來過丞相宅。滿堂歸道師，眾口宗詩伯。",
            "須臾裏巷傳，天子亦知賢。出詔升高士，馳聲在少年。",
            "自為才哲愛，日與侯王會。匡主一言中，榮親千裏外。",
            "更聞仙士友，往往東回首。驅石不成羊，指丹空斃狗。",
            "孤帆淮上歸，商估夜相依。海霧寒將盡，天星曉欲稀。",
            "潮頭來始歇，浦口喧爭發。鄉樹尚和雲，鄰船猶帶月。",
            "到洞必傷情，巡房見舊名。醮疏壇路澀，汲少井欄傾。",
            "別我長安道，前期共須老。方隨水向山，肯惜花辭島。",
            "悵望執君衣，今朝風景好。"
        ],
        "notes": [
            ""
        ],
        "volume": "卷二百八十四",
        "no#": 10
    },
    {
        "title": "荊州泊",
        "author": "李端",
        "biography": "",
        "paragraphs": [
            "南樓西下時，月裏聞來棹。桂水舳艫回，荊州津濟鬧。",
            "移帷望星漢，引帶思容貌。今夜一江人，唯應妾身覺。"
        ],
        "notes": [
            ""
        ],
        "volume": "卷二百八十四",
        "no#": 11
    },
    {
        "title": "春遊樂",
        "author": "李端",
        "biography": "",
        "paragraphs": [
            "游童蘇合彈，倡女蒲葵扇。初日映城時，相思忽相見。",
            "褰裳蹋路草，理鬢回花面。薄暮不同歸，留情此芳甸。"
        ],
        "notes": [
            ""
        ],
        "volume": "卷二百八十四",
        "no#": 12
    },
    {
        "title": "千里思",
        "author": "李端",
        "biography": "",
        "paragraphs": [
            "涼州風月美，遙望居延路。泛泛下天雲，青青緣塞樹。",
            "燕山蘇武上，海島田橫住。更是草生時，行人出門去。"
        ],
        "notes": [
            ""
        ],
        "volume": "卷二百八十四",
        "no#": 13
    },
    {
        "title": "白鷺詠",
        "author": "李端",
        "biography": "",
        "paragraphs": [
            "迥起來應近，高飛去自遙。映林同落雪，拂水狀翻潮。",
            "猶有幽人興，相逢到碧霄。"
        ],
        "notes": [
            ""
        ],
        "volume": "卷二百八十四",
        "no#": 14
    },
    {
        "title": "冬夜與故友聚送吉校書",
        "author": "李端",
        "biography": "",
        "paragraphs": [
            "途窮別則怨，何必天涯去。共作出門人，不見歸鄉路。",
            "殷勤執杯酒，悵望送親故。月色入閑軒，風聲落高樹。",
            "雲霄望且遠，齒發行應暮。九日泣黃花，三秋悲白露。",
            "君行過洛陽，莫向青山度。"
        ],
        "notes": [
            ""
        ],
        "volume": "卷二百八十四",
        "no#": 15
    },
    {
        "title": "與苗員外山行",
        "author": "李端",
        "biography": "",
        "paragraphs": [
            "古人留路去，今日共君行。若待青山盡，應逢白髮生。",
            "誰知到蘭若，流落一書名。"
        ],
        "notes": [
            ""
        ],
        "volume": "卷二百八十四",
        "no#": 16
    },
    {
        "title": "早春同庾侍郎題青龍上方院",
        "author": "李端",
        "biography": "",
        "paragraphs": [
            "相見惜餘輝，齊行登古寺。風煙結遠恨，山水含芳意。",
            "車馬莫前歸，留看巢鶴至。"
        ],
        "notes": [
            ""
        ],
        "volume": "卷二百八十四",
        "no#": 17
    },
    {
        "title": "送從叔赴洪州",
        "author": "李端",
        "biography": "",
        "paragraphs": [
            "榮家兼佐幕，叔父似還鄉。王粲名雖重，郤超髯未長。",
            "鳴橈過夏口，斂笏見潯陽。後夜相思處，中庭月一方。"
        ],
        "notes": [
            ""
        ],
        "volume": "卷二百八十四",
        "no#": 18
    },
    {
        "title": "送路司諫侍從叔赴洪州",
        "author": "李端",
        "biography": "",
        "paragraphs": [
            "郤超本絕倫，得意在芳春。勳業耿家盛，風流荀氏均。",
            "聲名金作賦，白皙玉為身。斂笏辭天子，乘龜從丈人。",
            "度關行且獵，鞍馬何躞蹀。猿嘯暮應愁，湖流春好涉。",
            "潯陽水分送，於越山相接。梅雨細如絲，蒲帆輕似葉。",
            "逢風燕不定，值石波先疊。樓見遠公廬，船經徐稚業。",
            "邑人多秉筆，州吏亦負笈。村女解收魚，津童能用楫。",
            "唯我有荊扉，無成未得歸。見君兄弟出，今日自沾衣。"
        ],
        "notes": [
            ""
        ],
        "volume": "卷二百八十四",
        "no#": 19
    },
    {
        "title": "病後遊青龍寺",
        "author": "李端",
        "biography": "",
        "paragraphs": [
            "病來形貌穢，齋沐入東林。境靜聞神遠，身羸向道深。",
            "芭蕉高自折，荷葉大先沈。"
        ],
        "notes": [
            ""
        ],
        "volume": "卷二百八十四",
        "no#": 20
    },
    {
        "title": "夜尋司空文明逢深上人因寄晉侍禦",
        "author": "李端",
        "biography": "",
        "paragraphs": [
            "鶴裘筇竹杖，語笑過林中。正是月明夜，陶家見遠公。",
            "自嫌山客務，不與漢官同。"
        ],
        "notes": [
            ""
        ],
        "volume": "卷二百八十四",
        "no#": 21
    },
    {
        "title": "長安書事寄薛戴",
        "author": "李端",
        "biography": "",
        "paragraphs": [
            "朔雁去成行，哀蟬響如昨。時芳一憔悴，暮序何蕭索。",
            "笑語且無聊，逢迎多約略。三山不可見，百歲空揮霍。",
            "故事盡為愁，新知無複樂。夫君又離別，而我加寂寞。",
            "惠遠縱相尋，陶潛只獨酌。主人恩則厚，客子才自薄。",
            "委曲見提攜，因循成蹇剝。論邊書未上，招隱詩還作。",
            "貴者已朝餐，豈能敦宿諾。飛禽雖失樹，流水長思壑。",
            "千里寄瓊枝，夢寐青山郭。"
        ],
        "notes": [
            ""
        ],
        "volume": "卷二百八十四",
        "no#": 22
    },
    {
        "title": "鮮於少府宅看花",
        "author": "李端",
        "biography": "",
        "paragraphs": [
            "謝家能植藥，萬簇相縈倚。爛熳綠苔前，嬋娟青草裏。",
            "垂欄複照戶，映竹仍臨水。驟雨發芳香，回風舒錦綺。",
            "孤光雜新故，眾色更重累。散碧出疏莖，分黃成細蕊。",
            "游蜂高更下，驚蝶坐還起。玉貌對應慚，霞標方不似。",
            "春陰憐弱蔓，夏日同短晷。回落報榮衰，交關鬥紅紫。",
            "花時苟未賞，老至誰能止。上客屢移床，幽僧勞憑幾。",
            "初合雖薄劣，卻得陪君子。敢問賢主人，何如種桃李。"
        ],
        "notes": [
            ""
        ],
        "volume": "卷二百八十四",
        "no#": 23
    },
    {
        "title": "慈恩寺懷舊",
        "author": "李端",
        "biography": "",
        "paragraphs": [
            "去者不可憶，舊游相見時。淩霄徒更發，非是看花期。",
            "倚玉交文友，登龍年月久。東閣許聯床，西郊亦攜手。",
            "彼蒼何曖昧，薄劣翻居後。重入遠師溪，誰嘗陶令酒。",
            "伊昔會禪宮，容輝在眼中。籃輿來問道，玉柄解談空。",
            "孔席亡顏子，僧堂失謝公。遺文一書壁，新竹再移叢。",
            "始聚終成散，朝歡暮不同。春霞方照日，夜燭忽迎風。",
            "蟻鬥聲猶在，鴞災道已窮。問天應默默，歸宅太匆匆。",
            "淒其履還路，莽蒼雲林暮。九陌似無人，五陵空有霧。",
            "緬懷山陽笛，永恨平原賦。錯莫過門欄，分明識行路。",
            "上智本全真，郤公況重臣。唯應撫靈運，暫是憶嘉賓。",
            "存信松猶小，緘哀草尚新。鯉庭埋玉樹，那忍見門人。"
        ],
        "notes": [
            ""
        ],
        "volume": "卷二百八十四",
        "no#": 24
    },
    {
        "title": "贈薛戴",
        "author": "李端",
        "biography": "",
        "paragraphs": [
            "曉霧忽為霜，寒蟬還罷響。行人在長道，日暮多歸想。",
            "射策本何功，名登絳帳中。遂矜丘室重，不料阮途窮。",
            "交結慚時輩，龍鍾似老翁。機非鄙夫正，懶是平生性。",
            "欹枕鴻雁高，閉關花藥盛。廚煙當雨絕，階竹連窗暝。",
            "欲賦苦饑行，無如消渴病。舊業曆胡塵，荒原少四鄰。",
            "田園空有處，兄弟未成人。毛義心長苦，袁安家轉貧。",
            "今呈胸臆事，當為淚沾巾。"
        ],
        "notes": [
            ""
        ],
        "volume": "卷二百八十四",
        "no#": 25
    },
    {
        "title": "東門送客",
        "author": "李端",
        "biography": "",
        "paragraphs": [
            "綠楊新草路，白髮故鄉人。既壯還應老，游梁複滯秦。",
            "逢花莫漫折，能有幾多春。"
        ],
        "notes": [
            ""
        ],
        "volume": "卷二百八十四",
        "no#": 26
    },
    {
        "title": "送韓紳卿",
        "author": "李端",
        "biography": "",
        "paragraphs": [
            "春雨昨開花，秋霜忽沾草。榮枯催日夕，去住皆須老。",
            "君望漢家原，高墳漸成道。"
        ],
        "notes": [
            ""
        ],
        "volume": "卷二百八十四",
        "no#": 27
    },
    {
        "title": "襄陽曲",
        "author": "李端",
        "biography": "",
        "paragraphs": [
            "襄陽堤路長，草碧柳枝黃。誰家女兒臨夜妝，",
            "同居女伴正衣裳，中庭寒月白如霜。賈生十八稱才子，"
        ],
        "notes": [
            ""
        ],
        "volume": "卷二百八十四",
        "no#": 28
    },
    {
        "title": "胡騰兒",
        "author": "李端",
        "biography": "",
        "paragraphs": [
            "胡騰身是涼州兒，肌膚如玉鼻如錐。桐布輕衫前後卷，",
            "安西舊牧收淚看，洛下詞人抄曲與。揚眉動目踏花氈，",
            "環行急蹴皆應節，反手叉腰如卻月。絲桐忽奏一曲終，"
        ],
        "notes": [
            ""
        ],
        "volume": "卷二百八十四",
        "no#": 29
    },
    {
        "title": "贈康洽",
        "author": "李端",
        "biography": "",
        "paragraphs": [
            "黃須康兄酒泉客，平生出入王侯宅。今朝醉臥又明朝，",
            "聲名恒壓鮑參軍，班位不過揚執戟。邇來七十遂無機，",
            "自言萬物有移改，始信桑田變成海。同時獻賦人皆盡，",
            "漢家尚壯今則老，發短心長知奈何。華堂舉杯白日晚，",
            "借問朦朧花樹下，誰家畚插築高臺。"
        ],
        "notes": [
            ""
        ],
        "volume": "卷二百八十四",
        "no#": 30
    },
    {
        "title": "瘦馬行",
        "author": "李端",
        "biography": "",
        "paragraphs": [
            "城傍牧馬驅未過，一馬徘徊起還臥。眼中有淚皮有瘡，",
            "往時漢地相馳逐，如雨如風過平陸。豈意今朝驅不前，",
            "玉勒金鞍既已遠，追奔獲獸有誰知。終身櫪上食君草，"
        ],
        "notes": [
            ""
        ],
        "volume": "卷二百八十四",
        "no#": 31
    },
    {
        "title": "雜歌呈鄭錫司空文明",
        "author": "李端",
        "biography": "",
        "paragraphs": [
            "昨宵夢到亡何鄉，忽見一人山之陽。高冠長劍立石堂，",
            "啖我還丹拍我背，令我延年在人代。乃書數字與我持，",
            "東嶺啼猿三四聲，捲簾一望心堪碎。蓬萊有梯不可躡，",
            "學仙去來辭故人，長安道路多風塵。"
        ],
        "notes": [
            ""
        ],
        "volume": "卷二百八十四",
        "no#": 32
    },
    {
        "title": "雜歌",
        "author": "李端",
        "biography": "",
        "paragraphs": [
            "漢水至清泥則濁，松枝至堅蘿則弱。十三女兒事他家，",
            "為姑偏忌諸嫂良，作婦翻嫌婿家惡。人生照鏡須自知，",
            "伯奇掇蜂賢父逐，曾參殺人慈母疑。酒沽千日人不醉，",
            "山雞錦翼豈鳳凰，隴鳥人言止鸚鵡。向栩非才徒隱灶，",
            "樂生東去終居趙，陽虎北轅翻適楚。世間反復不易陳，"
        ],
        "notes": [
            ""
        ],
        "volume": "卷二百八十四",
        "no#": 33
    },
    {
        "title": "烏棲曲",
        "author": "李端",
        "biography": "",
        "paragraphs": [
            "白馬逐朱車，黃昏入狹斜。狹斜柳樹烏爭宿，"
        ],
        "notes": [
            ""
        ],
        "volume": "卷二百八十四",
        "no#": 34
    },
    {
        "title": "送客東歸",
        "author": "李端",
        "biography": "",
        "paragraphs": [
            "昨夜東風吹盡雪，兩京路上梅花發。行人相見便東西，"
        ],
        "notes": [
            ""
        ],
        "volume": "卷二百八十四",
        "no#": 35
    },
    {
        "title": "王敬伯歌",
        "author": "李端",
        "biography": "",
        "paragraphs": [
            "妾本舟中女，聞君江上琴。君初感妾意，妾亦感君心。",
            "遂出合歡被，同為交頸禽。傳杯唯畏淺，接膝猶嫌遠。",
            "侍婢奏箜篌，女郎歌宛轉。宛轉怨如何，中庭霜漸多。",
            "霜多葉可惜，昨日非今夕。徒結萬重歡，終成一宵客。",
            "王敬伯，綠水青山從此隔。"
        ],
        "notes": [
            ""
        ],
        "volume": "卷二百八十四",
        "no#": 36
    },
    {
        "title": "救生寺望春寄暢當",
        "author": "李端",
        "biography": "",
        "paragraphs": [
            "東西南北望，望遠悲潛蓄。紅黃綠紫花，花開看不足。",
            "今年與子少相隨，他年與子老相逐。"
        ],
        "notes": [
            ""
        ],
        "volume": "卷二百八十四",
        "no#": 37
    },
    {
        "title": "荊門歌送兄赴夔州",
        "author": "李端",
        "biography": "",
        "paragraphs": [
            "余兄佐郡經西楚，餞行因賦荊門雨。sC々燮燮聲漸繁，",
            "雲間悵望荊衡路，萬里青山一時暮。琵琶寺裏響空廊。",
            "熨火陂前濕荒戍。沙尾長檣發漸稀，竹竿草屩涉流歸。",
            "夷陵已遠半成燒，漢上游倡始濯衣。船門相對多商估，",
            "曾為江客念江行，腸斷秋荷雨打聲。摩天古木不可見，"
        ],
        "notes": [
            ""
        ],
        "volume": "卷二百八十四",
        "no#": 38
    },
    {
        "title": "妾薄命",
        "author": "李端",
        "biography": "",
        "paragraphs": [
            "憶妾初嫁君，花鬟如綠雲，回燈入綺帳，轉面脫羅裙。",
            "折步教人學，偷香與客熏。容顏南國重，名字北方聞。",
            "一從失恩意，轉覺身憔悴。對鏡不梳頭，倚窗空落淚。",
            "新人莫恃新，秋至會無春。從來閉在長門者，"
        ],
        "notes": [
            ""
        ],
        "volume": "卷二百八十四",
        "no#": 39
    }
]