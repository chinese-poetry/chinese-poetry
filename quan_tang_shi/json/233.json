[
    {
        "title": "曉發公安",
        "author": "杜甫",
        "biography": "",
        "paragraphs": [
            "北城擊柝複欲罷，東方明星亦不遲。鄰雞野哭如昨日，",
            "出門轉眄已陳跡，藥餌扶吾隨所之。"
        ],
        "notes": [
            ""
        ],
        "volume": "卷二百三十三",
        "no#": 1
    },
    {
        "title": "泊岳陽城下",
        "author": "杜甫",
        "biography": "",
        "paragraphs": [
            "江國逾千里，山城僅百層。岸風翻夕浪，舟雪灑寒燈。",
            "留滯才難盡，艱危氣益增。圖南未可料，變化有鯤鵬。"
        ],
        "notes": [
            ""
        ],
        "volume": "卷二百三十三",
        "no#": 2
    },
    {
        "title": "纜船苦風，戲題四韻，奉簡鄭十三判官",
        "author": "杜甫",
        "biography": "",
        "paragraphs": [
            "楚岸朔風疾，天寒鶬鴰呼。漲沙霾草樹，舞雪渡江湖。",
            "吹帽時時落，維舟日日孤。因聲置驛外，為覓酒家壚。"
        ],
        "notes": [
            ""
        ],
        "volume": "卷二百三十三",
        "no#": 3
    },
    {
        "title": "登岳陽樓",
        "author": "杜甫",
        "biography": "",
        "paragraphs": [
            "昔聞洞庭水，今上岳陽樓。吳楚東南坼，乾坤日夜浮。",
            "親朋無一字，老病有孤舟。戎馬關山北，憑軒涕泗流。"
        ],
        "notes": [
            ""
        ],
        "volume": "卷二百三十三",
        "no#": 4
    },
    {
        "title": "陪裴使君登岳陽樓",
        "author": "杜甫",
        "biography": "",
        "paragraphs": [
            "湖闊兼雲霧，樓孤屬晚晴。禮加徐孺子，詩接謝宣城。",
            "雪岸叢梅發，春泥百草生。敢違漁父問，從此更南征。"
        ],
        "notes": [
            ""
        ],
        "volume": "卷二百三十三",
        "no#": 5
    },
    {
        "title": "過南嶽入洞庭湖",
        "author": "杜甫",
        "biography": "",
        "paragraphs": [
            "洪波忽爭道，岸轉異江湖。鄂渚分雲樹，衡山引舳艫。",
            "翠牙穿裛槳，碧節上寒蒲。病渴身何去，春生力更無。",
            "壤童犁雨雪，漁屋架泥塗。欹側風帆滿，微冥水驛孤。",
            "悠悠回赤壁，浩浩略蒼梧。帝子留遺恨，曹公屈壯圖。",
            "聖朝光禦極，殘孽駐艱虞。才淑隨廝養，名賢隱鍛爐。",
            "邵平元入漢，張翰後歸吳。莫怪啼痕數，危檣逐夜烏。"
        ],
        "notes": [
            ""
        ],
        "volume": "卷二百三十三",
        "no#": 6
    },
    {
        "title": "宿青草湖",
        "author": "杜甫",
        "biography": "",
        "paragraphs": [
            "洞庭猶在目，青草續為名。宿槳依農事，郵簽報水程。",
            "寒冰爭倚薄，雲月遞微明。湖雁雙雙起，人來故北征。"
        ],
        "notes": [
            ""
        ],
        "volume": "卷二百三十三",
        "no#": 7
    },
    {
        "title": "宿白沙驛",
        "author": "杜甫",
        "biography": "",
        "paragraphs": [
            "水宿仍餘照，人煙複此亭。驛邊沙舊白，湖外草新青。",
            "萬象皆春氣，孤槎自客星。隨波無限月，的的近南溟。"
        ],
        "notes": [
            ""
        ],
        "volume": "卷二百三十三",
        "no#": 8
    },
    {
        "title": "湘夫人祠",
        "author": "杜甫",
        "biography": "",
        "paragraphs": [
            "肅肅湘妃廟，空牆碧水春。蟲書玉佩蘚，燕舞翠帷塵。",
            "晚泊登汀樹，微馨借渚蘋。蒼梧恨不盡，染淚在叢筠。"
        ],
        "notes": [
            ""
        ],
        "volume": "卷二百三十三",
        "no#": 9
    },
    {
        "title": "祠南夕望",
        "author": "杜甫",
        "biography": "",
        "paragraphs": [
            "百丈牽江色，孤舟泛日斜。興來猶杖屨，目斷更雲沙。",
            "山鬼迷春竹，湘娥倚暮花。湖南清絕地，萬古一長嗟。"
        ],
        "notes": [
            ""
        ],
        "volume": "卷二百三十三",
        "no#": 10
    },
    {
        "title": "登白馬潭",
        "author": "杜甫",
        "biography": "",
        "paragraphs": [
            "水生春纜沒，日出野船開。宿鳥行猶去，叢花笑不來。",
            "人人傷白首，處處接金杯。莫道新知要，南征且未回。"
        ],
        "notes": [
            ""
        ],
        "volume": "卷二百三十三",
        "no#": 11
    },
    {
        "title": "歸雁",
        "author": "杜甫",
        "biography": "",
        "paragraphs": [
            "聞道今春雁，南歸自廣州。見花辭漲海，避雪到羅浮。",
            "是物關兵氣，何時免客愁。年年霜露隔，不過五湖秋。"
        ],
        "notes": [
            ""
        ],
        "volume": "卷二百三十三",
        "no#": 12
    },
    {
        "title": "野望",
        "author": "杜甫",
        "biography": "",
        "paragraphs": [
            "納納乾坤大，行行郡國遙。雲山兼五嶺，風壤帶三苗。",
            "野樹侵江闊，春蒲長雪消。扁舟空老去，無補聖明朝。"
        ],
        "notes": [
            ""
        ],
        "volume": "卷二百三十三",
        "no#": 13
    },
    {
        "title": "入喬口",
        "author": "杜甫",
        "biography": "",
        "paragraphs": [
            "漠漠舊京遠，遲遲歸路賒。殘年傍水國，落日對春華。",
            "樹蜜早蜂亂，江泥輕燕斜。賈生骨已朽，淒惻近長沙。"
        ],
        "notes": [
            ""
        ],
        "volume": "卷二百三十三",
        "no#": 14
    },
    {
        "title": "銅官渚守風",
        "author": "杜甫",
        "biography": "",
        "paragraphs": [
            "不夜楚帆落，避風湘渚間。水耕先浸草，春火更燒山。",
            "早泊雲物晦，逆行波浪慳。飛來雙白鶴，過去杳難攀。"
        ],
        "notes": [
            ""
        ],
        "volume": "卷二百三十三",
        "no#": 15
    },
    {
        "title": "北風",
        "author": "杜甫",
        "biography": "",
        "paragraphs": [
            "春生南國瘴，氣待北風蘇。向晚霾殘日，初宵鼓大爐。",
            "爽攜卑濕地，聲拔洞庭湖。萬里魚龍伏，三更鳥獸呼。",
            "滌除貪破浪，愁絕付摧枯。執熱沉沉在，淩寒往往須。",
            "且知寬疾肺，不敢恨危途。再宿煩舟子，衰容問僕夫。",
            "今晨非盛怒，便道即長驅。隱幾看帆席，雲州湧坐隅。"
        ],
        "notes": [
            ""
        ],
        "volume": "卷二百三十三",
        "no#": 16
    },
    {
        "title": "雙楓浦",
        "author": "杜甫",
        "biography": "",
        "paragraphs": [
            "輟棹青楓浦，雙楓舊已摧。自驚衰謝力，不道棟樑材。",
            "浪足浮紗帽，皮須截錦苔。江邊地有主，暫借上天回。"
        ],
        "notes": [
            ""
        ],
        "volume": "卷二百三十三",
        "no#": 17
    },
    {
        "title": "奉送王信州崟北歸",
        "author": "杜甫",
        "biography": "",
        "paragraphs": [
            "朝廷防盜賊，供給湣誅求。下詔選郎署，傳聲能典州。",
            "蒼生今日困，天子向時憂。井屋有煙起，瘡痍無血流。",
            "壤歌唯海甸，畫角自山樓。白髮寐常早，荒榛農複秋。",
            "解龜逾臥轍，遣騎覓扁舟。徐榻不知倦，潁川何以酬。",
            "塵生彤管筆，寒膩黑貂裘。高義終焉在，斯文去矣休。",
            "別離同雨散，行止各雲浮。林熱鳥開口，江渾魚掉頭。",
            "尉佗雖北拜，太史尚南留。軍旅應都息，寰區要盡收。",
            "九重思諫諍，八極念懷柔。徙倚瞻王室，從容仰廟謀。",
            "故人持雅論，絕塞豁窮愁。複見陶唐理，甘為汗漫遊。"
        ],
        "notes": [
            ""
        ],
        "volume": "卷二百三十三",
        "no#": 18
    },
    {
        "title": "江閣臥病走筆寄呈崔、盧兩侍禦",
        "author": "杜甫",
        "biography": "",
        "paragraphs": [
            "客子庖廚薄，江樓枕席清。衰年病只瘦，長夏想為情。",
            "滑憶雕胡飯，香聞錦帶羹。溜匙兼暖腹，誰欲致杯罌。"
        ],
        "notes": [
            ""
        ],
        "volume": "卷二百三十三",
        "no#": 19
    },
    {
        "title": "潭州送韋員外牧韶州",
        "author": "杜甫",
        "biography": "",
        "paragraphs": [
            "炎海韶州牧，風流漢署郎。分符先令望，同舍有輝光。",
            "白首多年疾，秋天昨夜涼。洞庭無過雁，書疏莫相忘。"
        ],
        "notes": [
            ""
        ],
        "volume": "卷二百三十三",
        "no#": 20
    },
    {
        "title": "江閣對雨有懷行營裴二端公",
        "author": "杜甫",
        "biography": "",
        "paragraphs": [
            "南紀風濤壯，陰晴屢不分。野流行地日，江入度山雲。",
            "層閣憑雷殷，長空水面文。雨來銅柱北，應洗伏波軍。"
        ],
        "notes": [
            ""
        ],
        "volume": "卷二百三十三",
        "no#": 21
    },
    {
        "title": "酬韋韶州見寄",
        "author": "杜甫",
        "biography": "",
        "paragraphs": [
            "養拙江湖外，朝廷記憶疏。深慚長者轍，重得故人書。",
            "白髮絲難理，新詩錦不如。雖無南去雁，看取北來魚。"
        ],
        "notes": [
            ""
        ],
        "volume": "卷二百三十三",
        "no#": 22
    },
    {
        "title": "千秋節有感二首",
        "author": "杜甫",
        "biography": "",
        "paragraphs": [
            "自罷千秋節，頻傷八月來。先朝常宴會，壯觀已塵埃。",
            "鳳紀編生日，龍池塹劫灰。湘川新涕淚，秦樹遠樓臺。",
            "寶鏡群臣得，金吾萬國回。衢尊不重飲，白首獨餘哀。",
            "禦氣雲樓敞，含風彩仗高。仙人張內樂，王母獻宮桃。",
            "羅襪紅蕖豔，金羈白雪毛。舞階銜壽酒，走索背秋毫。",
            "聖主他年貴，邊心此日勞。桂江流向北，滿眼送波濤。"
        ],
        "notes": [
            ""
        ],
        "volume": "卷二百三十三",
        "no#": 23
    },
    {
        "title": "晚秋長沙蔡五侍禦飲筵，送殷六參軍歸澧州覲省",
        "author": "杜甫",
        "biography": "",
        "paragraphs": [
            "佳士欣相識，慈顏望遠遊。甘從投轄飲，肯作置書郵。",
            "高鳥黃雲暮，寒蟬碧樹秋。湖南冬不雪，吾病得淹留。"
        ],
        "notes": [
            ""
        ],
        "volume": "卷二百三十三",
        "no#": 24
    },
    {
        "title": "湖中送敬十使君適廣陵",
        "author": "杜甫",
        "biography": "",
        "paragraphs": [
            "相見各頭白，其如離別何。幾年一會面，今日複悲歌。",
            "少壯樂難得，歲寒心匪他。氣纏霜匣滿，冰置玉壺多。",
            "遭亂實漂泊，濟時曾琢磨。形容吾校老，膽力爾誰過。",
            "秋晚嶽增翠，風高湖湧波。鶱騰訪知己，淮海莫蹉跎。"
        ],
        "notes": [
            ""
        ],
        "volume": "卷二百三十三",
        "no#": 25
    },
    {
        "title": "長沙送李十一",
        "author": "杜甫",
        "biography": "",
        "paragraphs": [
            "與子避地西康州，洞庭相逢十二秋。遠愧尚方曾賜履，",
            "李杜齊名真忝竊，朔雲寒菊倍離憂。"
        ],
        "notes": [
            ""
        ],
        "volume": "卷二百三十三",
        "no#": 26
    },
    {
        "title": "重送劉十弟判官",
        "author": "杜甫",
        "biography": "",
        "paragraphs": [
            "分源豕韋派，別浦雁賓秋。年事推兄忝，人才覺弟優。",
            "經過辨豐劍，意氣逐吳鉤。垂翅徒衰老，先鞭不滯留。",
            "本枝淩歲晚，高義豁窮愁。他日臨江待，長沙舊驛樓。"
        ],
        "notes": [
            ""
        ],
        "volume": "卷二百三十三",
        "no#": 27
    },
    {
        "title": "奉贈盧五丈參謀",
        "author": "杜甫",
        "biography": "",
        "paragraphs": [
            "恭惟同自出，妙選異高標。入幕知孫楚，披襟得鄭僑。",
            "丈人藉才地，門閥冠雲霄。老矣逢迎拙，相于契托饒。",
            "賜錢傾府待，爭米駐船遙。鄰好艱難薄，氓心杼軸焦。",
            "客星空伴使，寒水不成潮。素發幹垂領，銀章破在腰。",
            "說詩能累夜，醉酒或連朝。藻翰惟牽率，湖山合動搖。",
            "時清非造次，興盡卻蕭條。天子多恩澤，蒼生轉寂寥。",
            "休傳鹿是馬，莫信鵩如鴞。未解依依袂，還斟泛泛瓢。",
            "流年疲蟋蟀，體物幸鷦鷯。辜負滄洲願，誰雲晚見招。"
        ],
        "notes": [
            ""
        ],
        "volume": "卷二百三十三",
        "no#": 28
    },
    {
        "title": "登舟將適漢陽",
        "author": "杜甫",
        "biography": "",
        "paragraphs": [
            "春宅棄汝去，秋帆催客歸。庭蔬尚在眼，浦浪已吹衣。",
            "生理飄蕩拙，有心遲暮違。中原戎馬盛，遠道素書稀。",
            "塞雁與時集，檣烏終歲飛。鹿門自此往，永息漢陰機。"
        ],
        "notes": [
            ""
        ],
        "volume": "卷二百三十三",
        "no#": 29
    },
    {
        "title": "暮秋將歸秦，留別湖南幕府親友",
        "author": "杜甫",
        "biography": "",
        "paragraphs": [
            "水闊蒼梧野，天高白帝秋。途窮那免哭，身老不禁愁。",
            "大府才能會，諸公德業優。北歸沖雨雪，誰憫敝貂裘。"
        ],
        "notes": [
            ""
        ],
        "volume": "卷二百三十三",
        "no#": 30
    },
    {
        "title": "送盧十四弟侍禦護韋尚書靈櫬歸上都二十韻",
        "author": "杜甫",
        "biography": "",
        "paragraphs": [
            "素幕渡江遠，朱幡登陸微。悲鳴駟馬顧，失涕萬人揮。",
            "參佐哭辭畢，門闌誰送歸。從公伏事久，之子俊才稀。",
            "長路更執紼，此心猶倒衣。感恩義不小，懷舊禮無違。",
            "墓待龍驤詔，台迎獬豸威。深衷見士則，雅論在兵機。",
            "戎狄乘妖氣，塵沙落禁闈。往年朝謁斷，他日掃除非。",
            "但促銅壺箭，休添玉帳旗。動詢黃閣老，肯慮白登圍。",
            "萬姓瘡痍合，群凶嗜欲肥。刺規多諫諍，端拱自光輝。",
            "儉約前王體，風流後代希。對揚期特達，衰朽再芳菲。",
            "空裏愁書字，山中疾采薇。撥杯要忽罷，抱被宿何依。",
            "眼冷看征蓋，兒扶立釣磯。清霜洞庭葉，故就別時飛。"
        ],
        "notes": [
            ""
        ],
        "volume": "卷二百三十三",
        "no#": 31
    },
    {
        "title": "哭李常侍嶧二首",
        "author": "杜甫",
        "biography": "",
        "paragraphs": [
            "一代風流盡，修文地下深。斯人不重見，將老失知音。",
            "短日行梅嶺，寒山落桂林。長安若個畔，猶想映貂金。",
            "青瑣陪雙入，銅梁阻一辭。風塵逢我地，江漢哭君時。",
            "次第尋書劄，呼兒檢贈詩。發揮王子表，不愧史臣詞。"
        ],
        "notes": [
            ""
        ],
        "volume": "卷二百三十三",
        "no#": 32
    },
    {
        "title": "哭韋大夫之晉",
        "author": "杜甫",
        "biography": "",
        "paragraphs": [
            "悽愴郇瑕色，差池弱冠年。丈人叨禮數，文律早周旋。",
            "台閣黃圖裏，簪裾紫蓋邊。尊榮真不忝，端雅獨翛然。",
            "貢喜音容間，馮招病疾纏。南過駭倉卒，北思悄聯綿。",
            "鵩鳥長沙諱，犀牛蜀郡憐。素車猶慟哭，寶劍谷高懸。",
            "漢道中興盛，韋經亞相傳。沖融標世業，磊落映時賢。",
            "城府深朱夏，江湖眇霽天。綺樓關樹頂，飛旐泛堂前。",
            "帟幕疑風燕，笳簫急暮蟬。興殘虛白室，跡斷孝廉船。",
            "童孺交遊盡，喧卑俗事牽。老來多涕淚，情在強詩篇。",
            "誰寄方隅理，朝難將帥權。春秋褒貶例，名器重雙全。"
        ],
        "notes": [
            ""
        ],
        "volume": "卷二百三十三",
        "no#": 33
    },
    {
        "title": "舟中夜雪，有懷盧十四侍禦弟",
        "author": "杜甫",
        "biography": "",
        "paragraphs": [
            "朔風吹桂水，朔雪夜紛紛。暗度南樓月，寒深北渚雲。",
            "燭斜初近見，舟重竟無聞。不識山陰道，聽雞更憶君。"
        ],
        "notes": [
            ""
        ],
        "volume": "卷二百三十三",
        "no#": 34
    },
    {
        "title": "對雪",
        "author": "杜甫",
        "biography": "",
        "paragraphs": [
            "北雪犯長沙，胡雲冷萬家。隨風且間葉，帶雨不成花。",
            "金錯囊從罄，銀壺酒易賒。無人竭浮蟻，有待至昏鴉。"
        ],
        "notes": [
            ""
        ],
        "volume": "卷二百三十三",
        "no#": 35
    },
    {
        "title": "樓上",
        "author": "杜甫",
        "biography": "",
        "paragraphs": [
            "天地空搔首，頻抽白玉簪。皇輿三極北，身事五湖南。",
            "戀闕勞肝肺，論材愧杞楠。亂離難自救，終是老湘潭。"
        ],
        "notes": [
            ""
        ],
        "volume": "卷二百三十三",
        "no#": 36
    },
    {
        "title": "冬晚送長孫漸舍人歸州",
        "author": "杜甫",
        "biography": "",
        "paragraphs": [
            "參卿休坐幄，蕩子不還鄉。南客瀟湘外，西戎鄠杜旁。",
            "衰年傾蓋晚，費日系舟長。會面思來劄，銷魂逐去檣。",
            "雲晴鷗更舞，風逆雁無行。匣裏雌雄劍，吹毛任選將。"
        ],
        "notes": [
            ""
        ],
        "volume": "卷二百三十三",
        "no#": 37
    },
    {
        "title": "暮冬送蘇四郎徯兵曹適桂州",
        "author": "杜甫",
        "biography": "",
        "paragraphs": [
            "飄飄蘇季子，六印佩何遲。早作諸侯客，兼工古體詩。",
            "爾賢埋照久，余病長年悲。盧綰須征日，樓蘭要斬時。",
            "歲陽初盛動，王化久磷緇。為入蒼梧廟，看雲哭九疑。"
        ],
        "notes": [
            ""
        ],
        "volume": "卷二百三十三",
        "no#": 38
    },
    {
        "title": "風疾舟中伏枕書懷三十六韻，奉呈湖南親友",
        "author": "杜甫",
        "biography": "",
        "paragraphs": [
            "軒轅休制律，虞舜罷彈琴。尚錯雄鳴管，猶傷半死心。",
            "聖賢名古邈，羈旅病年侵。舟泊常依震，湖平早見參。",
            "如聞馬融笛，若倚仲宣襟。故國悲寒望，群雲慘歲陰。",
            "水鄉霾白屋，楓岸疊青岑。鬱鬱冬炎瘴，濛濛雨滯淫。",
            "鼓迎非祭鬼，彈落似鴞禽。興盡才無悶，愁來遽不禁。",
            "生涯相汩沒，時物自蕭森。疑惑尊中弩，淹留冠上簪。",
            "牽裾驚魏帝，投閣為劉歆。狂走終奚適，微才謝所欽。",
            "吾安藜不糝，汝貴玉為琛。烏幾重重縛，鶉衣寸寸針。",
            "哀傷同庾信，述作異陳琳。十暑岷山葛，三霜楚戶砧。",
            "叨陪錦帳座，久放白頭吟。反朴時難遇，忘機陸易沈。",
            "應過數粒食，得近四知金。春草封歸恨，源花費獨尋。",
            "轉蓬憂悄悄，行藥病涔涔。瘞夭追潘岳，持危覓鄧林。",
            "蹉跎翻學步，感激在知音。卻假蘇張舌，高誇周宋鐔。",
            "納流迷浩汗，峻址得嶔崟。城府開清旭，松筠起碧潯。",
            "披顏爭倩倩，逸足競駸駸。朗鑒存愚直，皇天實照臨。",
            "公孫仍恃險，侯景未生擒。書信中原闊，干戈北斗深。",
            "畏人千里井，問俗九州箴。戰血流依舊，軍聲動至今。",
            "葛洪屍定解，許靖力還任。家事丹砂訣，無成涕作霖。"
        ],
        "notes": [
            ""
        ],
        "volume": "卷二百三十三",
        "no#": 39
    },
    {
        "title": "奉贈蕭二十使君",
        "author": "杜甫",
        "biography": "",
        "paragraphs": [
            "昔在嚴公幕，俱為蜀使臣。艱危參大府，前後間清塵。",
            "起草鳴先路，乘槎動要津。王鳧聊暫出，蕭雉只相馴。",
            "終始任安義，荒蕪孟母鄰。聯翩匍匐禮，意氣死生親。",
            "張老存家事，嵇康有故人。食恩慚鹵莽，鏤骨抱酸辛。",
            "巢許山林志，夔龍廊廟珍。鵬圖仍矯翼，熊軾且移輪。",
            "磊落衣冠地，蒼茫土木身。塤篪鳴自合，金石瑩逾新。",
            "重憶羅江外，同游錦水濱。結歡隨過隙，懷舊益沾巾。",
            "曠絕含香舍，稽留伏枕辰。停驂雙闕早，回雁五湖春。",
            "不達長卿病，從來原憲貧。監河受貸粟，一起轍中鱗。"
        ],
        "notes": [
            ""
        ],
        "volume": "卷二百三十三",
        "no#": 40
    },
    {
        "title": "奉送二十三舅錄事之攝郴州",
        "author": "杜甫",
        "biography": "",
        "paragraphs": [
            "賢良歸盛族，吾舅盡知名。徐庶高交友，劉牢出外甥。",
            "泥塗豈珠玉，環堵但柴荊。衰老悲人世，驅馳厭甲兵。",
            "氣春江上別，淚血渭陽情。舟鷁排風影，林烏反哺聲。",
            "永嘉多北至，句漏且南征。必見公侯複，終聞盜賊平。",
            "郴州頗涼冷，橘井尚淒清。從役何蠻貊，居官志在行。"
        ],
        "notes": [
            ""
        ],
        "volume": "卷二百三十三",
        "no#": 41
    },
    {
        "title": "送魏二十四司直充嶺南掌選崔郎中判官兼寄韋韶州",
        "author": "杜甫",
        "biography": "",
        "paragraphs": [
            "選曹分五嶺，使者曆三湘。才美膺推薦，君行佐紀綱。",
            "佳聲斯共遠，雅節在周防。明白山濤鑒，嫌疑陸賈裝。",
            "故人湖外少，春日嶺南長。憑報韶州牧，新詩昨寄將。"
        ],
        "notes": [
            ""
        ],
        "volume": "卷二百三十三",
        "no#": 42
    },
    {
        "title": "送趙十七明府之縣",
        "author": "杜甫",
        "biography": "",
        "paragraphs": [
            "連城為寶重，茂宰得才新。山雉迎舟楫，江花報邑人。",
            "論交翻恨晚，臥病卻愁春。惠愛南翁悅，餘波及老身。"
        ],
        "notes": [
            ""
        ],
        "volume": "卷二百三十三",
        "no#": 43
    },
    {
        "title": "燕子來舟中作",
        "author": "杜甫",
        "biography": "",
        "paragraphs": [
            "湖南為客動經春，燕子銜泥兩度新。舊入故園常識主，",
            "暫語船檣還起去，穿花落水益沾巾。"
        ],
        "notes": [
            ""
        ],
        "volume": "卷二百三十三",
        "no#": 44
    },
    {
        "title": "同豆盧峰知字韻",
        "author": "杜甫",
        "biography": "",
        "paragraphs": [
            "煉金歐冶子，噴玉大宛兒。符彩高無敵，聰明達所為。",
            "夢蘭他日應，折桂早年知。爛漫通經術，光芒刷羽儀。",
            "謝庭瞻不遠，潘省會於斯。倡和將雛曲，田翁號鹿皮。"
        ],
        "notes": [
            ""
        ],
        "volume": "卷二百三十三",
        "no#": 45
    },
    {
        "title": "歸雁二首",
        "author": "杜甫",
        "biography": "",
        "paragraphs": [
            "萬里衡陽雁，今年又北歸。雙雙瞻客上，一一背人飛。",
            "雲裏相呼疾，沙邊自宿稀。系書元浪語，愁寂故山薇。",
            "欲雪違胡地，先花別楚雲。卻過清渭影，高起洞庭群。",
            "塞北春陰暮，江南日色曛。傷弓流落羽，行斷不堪聞。"
        ],
        "notes": [
            ""
        ],
        "volume": "卷二百三十三",
        "no#": 46
    },
    {
        "title": "小寒食舟中作",
        "author": "杜甫",
        "biography": "",
        "paragraphs": [
            "佳辰強飯食猶寒，隱幾蕭條帶鶡冠。春水船如天上坐，",
            "雲白山青萬餘裏，愁看直北是長安。"
        ],
        "notes": [
            ""
        ],
        "volume": "卷二百三十三",
        "no#": 47
    },
    {
        "title": "清明二首",
        "author": "杜甫",
        "biography": "",
        "paragraphs": [
            "朝來新火起新煙，湖色春光淨客船。繡羽銜花他自得，",
            "不見定王城舊處，長懷賈傅井依然。虛沾焦舉為寒食，",
            "此身飄泊苦西東，右臂偏枯半耳聾。寂寂系舟雙下淚，",
            "旅雁上雲歸紫塞，家人鑽火用青楓。秦城樓閣煙花裏，"
        ],
        "notes": [
            ""
        ],
        "volume": "卷二百三十三",
        "no#": 48
    },
    {
        "title": "發潭州",
        "author": "杜甫",
        "biography": "",
        "paragraphs": [
            "夜醉長沙酒，曉行湘水春。岸花飛送客，檣燕語留人。",
            "賈傅才未有，褚公書絕倫。高名前後事，回首一傷神。"
        ],
        "notes": [
            ""
        ],
        "volume": "卷二百三十三",
        "no#": 49
    },
    {
        "title": "回棹",
        "author": "杜甫",
        "biography": "",
        "paragraphs": [
            "宿昔試安命，自私猶畏天。勞生系一物，為客費多年。",
            "衡嶽江湖大，蒸池疫癘偏。散才嬰薄俗，有跡負前賢。",
            "巾拂那關眼，瓶罍易滿船。火雲滋垢膩，凍雨裛沉綿。",
            "強飯蓴添滑，端居茗續煎。清思漢水上，涼憶峴山巔。",
            "順浪翻堪倚，回帆又省牽。吾家碑不昧，王氏井依然。",
            "几杖將衰齒，茅茨寄短椽。灌園曾取適，遊寺可終焉。",
            "遂性同漁父，成名異魯連。篙師煩爾送，朱夏及寒泉。"
        ],
        "notes": [
            ""
        ],
        "volume": "卷二百三十三",
        "no#": 50
    },
    {
        "title": "贈韋七贊善",
        "author": "杜甫",
        "biography": "",
        "paragraphs": [
            "鄉里衣冠不乏賢，杜陵韋曲未央前。爾家最近魁三象，",
            "洞庭春色悲公子，鰕菜忘歸範蠡船。"
        ],
        "notes": [
            ""
        ],
        "volume": "卷二百三十三",
        "no#": 51
    },
    {
        "title": "奉酬寇十侍禦錫見寄四韻，複寄寇",
        "author": "杜甫",
        "biography": "",
        "paragraphs": [
            "往別郇瑕地，於今四十年。來簪禦府筆，故泊洞庭船。",
            "詩憶傷心處，春深把臂前。南瞻按百越，黃帽待君偏。"
        ],
        "notes": [
            ""
        ],
        "volume": "卷二百三十三",
        "no#": 52
    },
    {
        "title": "酬郭十五受判官",
        "author": "杜甫",
        "biography": "",
        "paragraphs": [
            "才微歲老尚虛名，臥病江湖春複生。藥裹關心詩總廢，",
            "喬口橘洲風浪促，系帆何惜片時程。"
        ],
        "notes": [
            ""
        ],
        "volume": "卷二百三十三",
        "no#": 53
    },
    {
        "title": "衡州送李大夫七丈勉赴廣州",
        "author": "杜甫",
        "biography": "",
        "paragraphs": [
            "斧鉞下青冥，樓船過洞庭。北風隨爽氣，南斗避文星。",
            "日月籠中鳥，乾坤水上萍。王孫丈人行，垂老見飄零。"
        ],
        "notes": [
            ""
        ],
        "volume": "卷二百三十三",
        "no#": 54
    }
]