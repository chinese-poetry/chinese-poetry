[
    {
        "title": "春遊曲",
        "author": "長孫氏",
        "biography": "",
        "paragraphs": [
            "上苑桃花朝日明，蘭閨豔妾動春情。井上新桃偷面色，",
            "林下何須遠借問，出眾風流舊有名。"
        ],
        "notes": [
            ""
        ],
        "volume": "卷五",
        "no#": 1
    },
    {
        "title": "曳鼎歌",
        "author": "武則天",
        "biography": "",
        "paragraphs": [
            "羲農首出，軒昊膺期。唐虞繼踵，湯禹乘時。",
            "天下光宅，海內雍熙。上玄降鑒，方建隆基。"
        ],
        "notes": [
            ""
        ],
        "volume": "卷五",
        "no#": 2
    },
    {
        "title": "唐享昊天樂：第一",
        "author": "武則天",
        "biography": "",
        "paragraphs": [
            "太陰凝至化，真耀蘊軒儀。德邁娥台敞，仁高姒幄披。",
            "捫天遂啟極，夢日乃升曦。"
        ],
        "notes": [
            ""
        ],
        "volume": "卷五",
        "no#": 3
    },
    {
        "title": "唐享昊天樂：第二",
        "author": "武則天",
        "biography": "",
        "paragraphs": [
            "瞻紫極，望玄穹。翹至懇，罄深衷。",
            "聽雖遠，誠必通。垂厚澤，降雲宮。"
        ],
        "notes": [
            ""
        ],
        "volume": "卷五",
        "no#": 4
    },
    {
        "title": "唐享昊天樂：第三",
        "author": "武則天",
        "biography": "",
        "paragraphs": [
            "幹儀混成沖邃，天道下濟高明，闓陽晨披紫闕，",
            "丹襟式敷衷懇，玄鑒庶察微誠。"
        ],
        "notes": [
            ""
        ],
        "volume": "卷五",
        "no#": 5
    },
    {
        "title": "唐享昊天樂：第四",
        "author": "武則天",
        "biography": "",
        "paragraphs": [
            "巍巍睿業廣，赫赫聖基隆。菲德承先顧，禎符萃眇躬。",
            "銘開武岩側，圖薦洛川中。微誠詎幽感，景命忽昭融。",
            "有懷慚紫極，無以謝玄穹。"
        ],
        "notes": [
            ""
        ],
        "volume": "卷五",
        "no#": 6
    },
    {
        "title": "唐享昊天樂：第五",
        "author": "武則天",
        "biography": "",
        "paragraphs": [
            "朝壇霧卷，曙嶺煙沉。爰設筐幣，式表誠心。",
            "筵輝麗璧，樂暢和音。仰惟靈鑒，俯察翹襟。"
        ],
        "notes": [
            ""
        ],
        "volume": "卷五",
        "no#": 7
    },
    {
        "title": "唐享昊天樂：第六",
        "author": "武則天",
        "biography": "",
        "paragraphs": [
            "昭昭上帝，穆穆下臨。禮崇備物，樂奏鏘金。",
            "蘭羞委薦，桂醑盈斟。敢希明德，幸罄莊心。"
        ],
        "notes": [
            ""
        ],
        "volume": "卷五",
        "no#": 8
    },
    {
        "title": "唐享昊天樂：第七",
        "author": "武則天",
        "biography": "",
        "paragraphs": [
            "尊浮九醞，禮備三周。陳誠菲奠，契福神猷。"
        ],
        "notes": [
            ""
        ],
        "volume": "卷五",
        "no#": 9
    },
    {
        "title": "唐享昊天樂：第八",
        "author": "武則天",
        "biography": "",
        "paragraphs": [
            "奠璧郊壇昭大禮，鏘金拊石表虔誠。",
            "始奏承雲娛帝賞，複歌調露暢韶英。"
        ],
        "notes": [
            ""
        ],
        "volume": "卷五",
        "no#": 10
    },
    {
        "title": "唐享昊天樂：第九",
        "author": "武則天",
        "biography": "",
        "paragraphs": [
            "荷恩承顧托，執契恭臨撫。廟略靜邊荒，天兵曜神武。",
            "有截資先化，無為遵舊矩。禎符降昊穹，大業光寰宇。"
        ],
        "notes": [
            ""
        ],
        "volume": "卷五",
        "no#": 11
    },
    {
        "title": "唐享昊天樂：第十",
        "author": "武則天",
        "biography": "",
        "paragraphs": [
            "肅肅祀典，邕邕禮秩。三獻已周，九成斯畢。",
            "爰撤其俎，載遷其實。或升或降，惟誠惟質。"
        ],
        "notes": [
            ""
        ],
        "volume": "卷五",
        "no#": 12
    },
    {
        "title": "唐享昊天樂：第十一",
        "author": "武則天",
        "biography": "",
        "paragraphs": [
            "禮終肆類，樂闋九成。仰惟明德，敢薦非馨。",
            "顧慚菲奠，久馳雲輧。瞻荷靈澤，悚戀兼盈。"
        ],
        "notes": [
            ""
        ],
        "volume": "卷五",
        "no#": 13
    },
    {
        "title": "唐享昊天樂：第十二",
        "author": "武則天",
        "biography": "",
        "paragraphs": [
            "式乾路，辟天扉。回日馭，動雲衣。",
            "登金闕，入紫微。望仙駕，仰恩徽。"
        ],
        "notes": [
            ""
        ],
        "volume": "卷五",
        "no#": 14
    },
    {
        "title": "唐明堂樂章：外辦將出",
        "author": "武則天",
        "biography": "",
        "paragraphs": [
            "總章陳昔典，衢室禮惟神。巨集規則天地，神用葉陶鈞。",
            "負扆三春旦，充庭萬宇賓。顧己誠虛薄，空慚馭兆人。"
        ],
        "notes": [
            ""
        ],
        "volume": "卷五",
        "no#": 15
    },
    {
        "title": "唐明堂樂章：皇帝行",
        "author": "武則天",
        "biography": "",
        "paragraphs": [
            "仰膺歷數，俯順謳歌。遠安邇肅，俗阜時和。",
            "化光玉鏡，訟息金科。方興典禮，永戢干戈。"
        ],
        "notes": [
            ""
        ],
        "volume": "卷五",
        "no#": 16
    },
    {
        "title": "唐明堂樂章：皇嗣出入升降",
        "author": "武則天",
        "biography": "",
        "paragraphs": [
            "至人光俗，大孝通神。謙以表性，恭惟立身。",
            "洪規載啟，茂典方陳。譽隆三善，祥開萬春。"
        ],
        "notes": [
            ""
        ],
        "volume": "卷五",
        "no#": 17
    },
    {
        "title": "唐明堂樂章：迎送王公",
        "author": "武則天",
        "biography": "",
        "paragraphs": [
            "千官肅事，萬國朝宗。載延百辟，爰集三宮。",
            "君臣德合，魚水斯同。睿圖方永，周曆長隆。"
        ],
        "notes": [
            ""
        ],
        "volume": "卷五",
        "no#": 18
    },
    {
        "title": "唐明堂樂章：登歌",
        "author": "武則天",
        "biography": "",
        "paragraphs": [
            "禮崇宗祀，志表嚴禋。笙鏞合奏，文物惟新。",
            "敬遵茂典，敢擇良辰。絜誠斯著，奠謁方申。"
        ],
        "notes": [
            ""
        ],
        "volume": "卷五",
        "no#": 19
    },
    {
        "title": "唐明堂樂章：配饗",
        "author": "武則天",
        "biography": "",
        "paragraphs": [
            "笙鏞間玉宇，文物昭清輝。晬影臨芳奠，休光下太微。",
            "孝思期有感，明絜庶無違。"
        ],
        "notes": [
            ""
        ],
        "volume": "卷五",
        "no#": 20
    },
    {
        "title": "唐明堂樂章：宮音",
        "author": "武則天",
        "biography": "",
        "paragraphs": [
            "履艮包群望，居中冠百靈。萬方資廣運，庶品荷財成。",
            "神功諒匪測，盛德實難名。藻奠申誠敬，恭祀表惟馨。"
        ],
        "notes": [
            ""
        ],
        "volume": "卷五",
        "no#": 21
    },
    {
        "title": "唐明堂樂章：角音",
        "author": "武則天",
        "biography": "",
        "paragraphs": [
            "出震位，開平秩。扇條風，乘甲乙。",
            "龍德盛，鳥星出。薦珪篚，陳誠實。"
        ],
        "notes": [
            ""
        ],
        "volume": "卷五",
        "no#": 22
    },
    {
        "title": "唐明堂樂章：征音",
        "author": "武則天",
        "biography": "",
        "paragraphs": [
            "赫赫離精禦炎陸，滔滔熾景開隆暑。",
            "冀延神鑒俯蘭尊，式表虔襟陳桂俎。"
        ],
        "notes": [
            ""
        ],
        "volume": "卷五",
        "no#": 23
    },
    {
        "title": "唐明堂樂章：商音",
        "author": "武則天",
        "biography": "",
        "paragraphs": [
            "律中夷則，序應收成。功宣建武，義表惟明。",
            "爰申禮奠，庶展翹誠。九秋是式，百穀斯盈。"
        ],
        "notes": [
            ""
        ],
        "volume": "卷五",
        "no#": 24
    },
    {
        "title": "唐明堂樂章：羽音",
        "author": "武則天",
        "biography": "",
        "paragraphs": [
            "葭律肇啟隆冬，蘋藻攸陳饗祭。",
            "黃鐘既陳玉燭，紅粒方殷稔歲。"
        ],
        "notes": [
            ""
        ],
        "volume": "卷五",
        "no#": 25
    },
    {
        "title": "唐大饗拜洛樂章：昭和",
        "author": "武則天",
        "biography": "",
        "paragraphs": [
            "九玄眷命，三聖基隆。奉成先旨，明台畢功。",
            "宗祀展敬，冀表深衷。永昌帝業，式播淳風。"
        ],
        "notes": [
            ""
        ],
        "volume": "卷五",
        "no#": 26
    },
    {
        "title": "唐大饗拜洛樂章：致和",
        "author": "武則天",
        "biography": "",
        "paragraphs": [
            "神功不測兮運陰陽，包藏萬宇兮孕八荒。",
            "天符既出兮帝業昌，願臨明祀兮降禎祥。"
        ],
        "notes": [
            ""
        ],
        "volume": "卷五",
        "no#": 27
    },
    {
        "title": "唐大饗拜洛樂章：咸和",
        "author": "武則天",
        "biography": "",
        "paragraphs": [
            "坎澤祠容備舉，坤壇祭典爰申。靈眷遙行秘躅，",
            "方期交際懸應。"
        ],
        "notes": [
            ""
        ],
        "volume": "卷五",
        "no#": 28
    },
    {
        "title": "唐大饗拜洛樂章：九和",
        "author": "武則天",
        "biography": "",
        "paragraphs": [
            "祗荷坤德，欽若干靈。慚惕罔置，興居匪寧。",
            "恭崇禮則，肅奉儀形。惟憑展敬，敢薦非馨。"
        ],
        "notes": [
            ""
        ],
        "volume": "卷五",
        "no#": 29
    },
    {
        "title": "唐大饗拜洛樂章：拜洛",
        "author": "武則天",
        "biography": "",
        "paragraphs": [
            "菲躬承睿顧，薄德忝坤儀。幹幹遵後命，翼翼奉先規。",
            "撫俗勤雖切，還淳化尚虧。未能弘至道，何以契明祇。"
        ],
        "notes": [
            ""
        ],
        "volume": "卷五",
        "no#": 30
    },
    {
        "title": "唐大饗拜洛樂章：顯和",
        "author": "武則天",
        "biography": "",
        "paragraphs": [
            "顧德有慚虛菲，明祇屢降禎符。汜水初呈秘象，"
        ],
        "notes": [
            ""
        ],
        "volume": "卷五",
        "no#": 31
    },
    {
        "title": "唐大饗拜洛樂章：昭和",
        "author": "武則天",
        "biography": "",
        "paragraphs": [
            "舒雲致養，合大資生。德以恒固，功由永貞。",
            "升歌薦序，垂幣翹誠。虹開玉照，鳳引金聲。"
        ],
        "notes": [
            ""
        ],
        "volume": "卷五",
        "no#": 32
    },
    {
        "title": "唐大饗拜洛樂章：敬和",
        "author": "武則天",
        "biography": "",
        "paragraphs": [
            "蘭俎既升，蘋羞可薦。金石載設，咸英已變。",
            "林澤斯總，山川是遍。敢用敷誠，實惟忘倦。"
        ],
        "notes": [
            ""
        ],
        "volume": "卷五",
        "no#": 33
    },
    {
        "title": "唐大饗拜洛樂章：齊和",
        "author": "武則天",
        "biography": "",
        "paragraphs": [
            "沉潛演貺分三極，廣大凝禎總萬方。",
            "既薦羽旌文化啟，還呈幹戚武威揚。"
        ],
        "notes": [
            ""
        ],
        "volume": "卷五",
        "no#": 34
    },
    {
        "title": "唐大饗拜洛樂章：德和",
        "author": "武則天",
        "biography": "",
        "paragraphs": [
            "夕惕同龍契，晨兢當鳳扆。崇儒習舊規，偃伯循先旨。",
            "絕壤飛冠蓋，遐區麗山水。幸承三聖餘，忻屬千年始。"
        ],
        "notes": [
            ""
        ],
        "volume": "卷五",
        "no#": 35
    },
    {
        "title": "唐大饗拜洛樂章：禋和",
        "author": "武則天",
        "biography": "",
        "paragraphs": [
            "百禮崇容，千官肅事。靈降舞兆，神凝有粹。",
            "奠享咸周，威儀畢備。奏夏登列，歌雍撤肆。"
        ],
        "notes": [
            ""
        ],
        "volume": "卷五",
        "no#": 36
    },
    {
        "title": "唐大饗拜洛樂章：通和",
        "author": "武則天",
        "biography": "",
        "paragraphs": [
            "皇皇靈眷，穆穆神心。暫動凝質，還歸積陰。",
            "功玄樞紐，理寂高深。銜恩佩德，聳志翹襟。"
        ],
        "notes": [
            ""
        ],
        "volume": "卷五",
        "no#": 37
    },
    {
        "title": "唐大饗拜洛樂章：歸和",
        "author": "武則天",
        "biography": "",
        "paragraphs": [
            "言旋雲洞兮躡煙塗，永寧中宇兮安下都。",
            "包涵動植兮順榮枯，長貽寶貺兮贊璿圖。"
        ],
        "notes": [
            ""
        ],
        "volume": "卷五",
        "no#": 38
    },
    {
        "title": "唐大饗拜洛樂章：歸和",
        "author": "武則天",
        "biography": "",
        "paragraphs": [
            "調雲闋兮神座興，驂雲駕兮儼將升。",
            "騰絳霄兮垂景祜，翹丹懇兮荷休征。"
        ],
        "notes": [
            ""
        ],
        "volume": "卷五",
        "no#": 39
    },
    {
        "title": "唐武氏享先廟樂章",
        "author": "武則天",
        "biography": "",
        "paragraphs": [
            "先德謙撝冠昔，嚴規節素超今。奉國忠誠每竭，",
            "既迫王公屢請，方乃俯遂群心。有限無由展敬，"
        ],
        "notes": [
            ""
        ],
        "volume": "卷五",
        "no#": 40
    },
    {
        "title": "早春夜宴",
        "author": "武則天",
        "biography": "",
        "paragraphs": [
            "九春開上節，千門敞夜扉。蘭燈吐新焰，桂魄朗圓輝。",
            "送酒惟須滿，流杯不用稀。務使霞漿興，方乘泛洛歸。"
        ],
        "notes": [
            ""
        ],
        "volume": "卷五",
        "no#": 41
    },
    {
        "title": "游九龍潭",
        "author": "武則天",
        "biography": "",
        "paragraphs": [
            "山窗游玉女，澗戶對瓊峰。岩頂翔雙鳳，潭心倒九龍。",
            "酒中浮竹葉，杯上寫芙蓉。故驗家山賞，惟有風入松。"
        ],
        "notes": [
            ""
        ],
        "volume": "卷五",
        "no#": 42
    },
    {
        "title": "贈胡天師",
        "author": "武則天",
        "biography": "",
        "paragraphs": [
            "高人葉高志，山服往山家。迢迢間風月，去去隔煙霞。",
            "碧岫窺玄洞，玉灶煉丹砂。今日星津上，延首望靈槎。"
        ],
        "notes": [
            ""
        ],
        "volume": "卷五",
        "no#": 43
    },
    {
        "title": "從駕幸少林寺",
        "author": "武則天",
        "biography": "",
        "paragraphs": [
            "陪鑾游禁苑，侍賞出蘭闈。雲偃攢峰蓋，霞低插浪旗。",
            "日宮疏澗戶，月殿啟岩扉。金輪轉金地，香閣曳香衣。",
            "鐸吟輕吹發，幡搖薄霧霏。昔遇焚芝火，山紅連野飛。",
            "花台無半影，蓮塔有全輝。實賴能仁力，攸資善世威。",
            "慈緣興福緒，於此罄歸依。風枝不可靜，泣血竟何追。"
        ],
        "notes": [
            ""
        ],
        "volume": "卷五",
        "no#": 44
    },
    {
        "title": "石淙",
        "author": "武則天",
        "biography": "",
        "paragraphs": [
            "三山十洞光玄籙，玉嶠金巒鎮紫微。均露均霜標勝壤，",
            "且駐歡筵賞仁智，雕鞍薄晚雜塵飛。"
        ],
        "notes": [
            ""
        ],
        "volume": "卷五",
        "no#": 45
    },
    {
        "title": "臘日宣詔幸上苑",
        "author": "武則天",
        "biography": "",
        "paragraphs": [
            "明朝游上苑，火急報春知。花須連夜發，莫待曉風吹。"
        ],
        "notes": [
            ""
        ],
        "volume": "卷五",
        "no#": 46
    },
    {
        "title": "如意娘",
        "author": "武則天",
        "biography": "",
        "paragraphs": [
            "看朱成碧思紛紛，憔悴支離為憶君。",
            "不信比來長下淚，開箱驗取石榴裙。"
        ],
        "notes": [
            ""
        ],
        "volume": "卷五",
        "no#": 47
    },
    {
        "title": "制袍字賜狄仁傑",
        "author": "武則天",
        "biography": "",
        "paragraphs": [
            "敷政術，守清勤。升顯位，勵相臣。"
        ],
        "notes": [
            ""
        ],
        "volume": "卷五",
        "no#": 48
    },
    {
        "title": "擬小山篇",
        "author": "徐賢妃",
        "biography": "",
        "paragraphs": [
            "仰幽岩而流盼，撫桂枝以凝想。",
            "將千齡兮此遇，荃何為兮獨往。"
        ],
        "notes": [
            ""
        ],
        "volume": "卷五",
        "no#": 49
    },
    {
        "title": "長門怨",
        "author": "徐賢妃",
        "biography": "",
        "paragraphs": [
            "舊愛柏梁台，新寵昭陽殿。守分辭芳輦，含情泣團扇。",
            "一朝歌舞榮，夙昔詩書賤。頹恩誠已矣，覆水難重薦。"
        ],
        "notes": [
            ""
        ],
        "volume": "卷五",
        "no#": 50
    },
    {
        "title": "秋風函谷應詔",
        "author": "徐賢妃",
        "biography": "",
        "paragraphs": [
            "秋風起函穀，勁氣動河山。偃松千嶺上，雜雨二陵間。",
            "低雲愁廣隰，落日慘重關。此時飄紫氣，應驗真人還。"
        ],
        "notes": [
            ""
        ],
        "volume": "卷五",
        "no#": 51
    },
    {
        "title": "賦得北方有佳人",
        "author": "徐賢妃",
        "biography": "",
        "paragraphs": [
            "由來稱獨立，本自號傾城。柳葉眉間發，桃花臉上生。",
            "腕搖金釧響，步轉玉環鳴。纖腰宜寶襪，紅衫豔織成。",
            "懸知一顧重，別覺舞腰輕。"
        ],
        "notes": [
            ""
        ],
        "volume": "卷五",
        "no#": 52
    },
    {
        "title": "進太宗",
        "author": "徐賢妃",
        "biography": "",
        "paragraphs": [
            "朝來臨鏡臺，妝罷暫裴回。千金始一笑，一召詎能來。"
        ],
        "notes": [
            ""
        ],
        "volume": "卷五",
        "no#": 53
    },
    {
        "title": "奉和聖制立春日侍宴內殿出翦彩花應制",
        "author": "上官昭容",
        "biography": "",
        "paragraphs": [
            "密葉因裁吐，新花逐翦舒。攀條雖不謬，摘蕊詎知虛。",
            "春至由來發，秋還未肯疏。借問桃將李，相亂欲何如。"
        ],
        "notes": [
            ""
        ],
        "volume": "卷五",
        "no#": 54
    },
    {
        "title": "九月九日上幸慈恩寺登浮圖，群臣上菊花壽酒",
        "author": "上官昭容",
        "biography": "",
        "paragraphs": [
            "帝裏重陽節，香園萬乘來。卻邪萸入佩，獻壽菊傳杯。",
            "塔類承天湧，門疑待佛開。睿詞懸日月，長得仰昭回。"
        ],
        "notes": [
            ""
        ],
        "volume": "卷五",
        "no#": 55
    },
    {
        "title": "彩書怨",
        "author": "上官昭容",
        "biography": "",
        "paragraphs": [
            "葉下洞庭初，思君萬里餘。露濃香被冷，月落錦屏虛。",
            "欲奏江南曲，貪封薊北書。書中無別意，惟悵久離居。"
        ],
        "notes": [
            ""
        ],
        "volume": "卷五",
        "no#": 56
    },
    {
        "title": "駕幸三會寺應制",
        "author": "上官昭容",
        "biography": "",
        "paragraphs": [
            "釋子談經處，軒臣刻字留。故台遺老識，殘簡聖皇求。",
            "駐蹕懷千古，開襟望九州。四山緣塞合，二水夾城流。",
            "宸翰陪瞻仰，天杯接獻酬。太平詞藻盛，長願紀鴻休。"
        ],
        "notes": [
            ""
        ],
        "volume": "卷五",
        "no#": 57
    },
    {
        "title": "駕幸新豐溫泉宮獻詩三首",
        "author": "上官昭容",
        "biography": "",
        "paragraphs": [
            "三冬季月景龍年，萬乘觀風出灞川。",
            "遙看電躍龍為馬，回矚霜原玉作田。",
            "鸞旗掣曳拂空回，羽騎驂驔躡景來。",
            "隱隱驪山雲外聳，迢迢禦帳日邊開。",
            "翠幕珠幃敞月營，金罍玉斝泛蘭英。",
            "歲歲年年常扈蹕，長長久久樂升平。"
        ],
        "notes": [
            ""
        ],
        "volume": "卷五",
        "no#": 58
    },
    {
        "title": "游長寧公主流杯池二十五首",
        "author": "上官昭容",
        "biography": "",
        "paragraphs": [
            "逐仙賞，展幽情，逾昆閬，邁蓬瀛。",
            "游魯館，陟秦台。汙山壁，愧瓊瑰。",
            "檀欒竹影，飆f2松聲。不煩歌吹，自足娛情。",
            "仰循茅宇，俯眄喬枝。煙霞問訊，風月相知。",
            "枝條鬱鬱，文質彬彬。山林作伴，松桂為鄰。",
            "清波洶湧，碧樹冥蒙。莫怪留步，因攀桂叢。",
            "莫論圓嶠，休說方壺。何如魯館，即是仙都。",
            "玉環騰遠創，金埒荷殊榮。弗玩珠璣飾，仍留仁智情。",
            "鑿山便作室，憑樹即為楹。公輸與班爾，從此遂韜聲。",
            "登山一長望，正遇九春初。結駟填街術，閭閻滿邑居。",
            "鬥雪梅先吐，驚風柳未舒。直愁斜日落，不畏酒尊虛。",
            "霽曉氣清和，披襟賞薜蘿。玳瑁凝春色，琉璃漾水波。",
            "跂石聊長嘯，攀松乍短歌。除非物外者，誰就此經過。",
            "暫爾遊山第，淹留惜未歸。霞窗明月滿，澗戶白雲飛。",
            "書引藤為架，人將薜作衣。此真攀玩所，臨睨賞光輝。",
            "放曠出煙雲，蕭條自不群。漱流清意府，隱幾避囂氛。",
            "石畫妝苔色，風梭織水文。山室何為貴，唯餘蘭桂熏。",
            "策杖臨霞岫，危步下霜蹊。志逐深山靜，途隨曲澗迷。",
            "漸覺心神逸，俄看雲霧低。莫怪人題樹，只為賞幽棲。",
            "攀藤招逸客，偃桂協幽情。水中看樹影，風裏聽松聲。",
            "攜琴侍叔夜，負局訪安期。不應題石壁，為記賞山時。",
            "泉石多仙趣，岩壑寫奇形。欲知堪悅耳，唯聽水泠泠。",
            "岩壑恣登臨，瑩目複怡心。風篁類長笛，流水當鳴琴。",
            "懶步天臺路，惟登地肺山。幽岩仙桂滿，今日恣情攀。",
            "暫游仁智所，蕭然松桂情。寄言棲遁客，勿複訪蓬瀛。",
            "瀑溜晴疑雨，叢篁晝似昏。山中真可玩，暫請報王孫。",
            "傍池聊試筆，倚石旋題詩。豫彈山水調，終擬從鐘期。",
            "橫鋪豹皮褥，側帶鹿胎巾。借問何為者，山中有逸人。",
            "沁水田園先自多，齊城樓觀更無過。",
            "倩語張騫莫辛苦，人今從此識天河。",
            "參差碧岫聳蓮花，潺湲綠水瑩金沙。",
            "何須遠訪三山路，人今已到九仙家。",
            "憑高瞰險足怡心，菌閣桃源不暇尋。",
            "餘雪依林成玉樹，殘霙點岫即瑤岑。"
        ],
        "notes": [
            ""
        ],
        "volume": "卷五",
        "no#": 59
    },
    {
        "title": "句",
        "author": "上官昭容",
        "biography": "",
        "paragraphs": [
            "勢如連璧友，心似臭蘭人。"
        ],
        "notes": [
            ""
        ],
        "volume": "卷五",
        "no#": 60
    },
    {
        "title": "贈張雲容舞",
        "author": "楊玉環",
        "biography": "",
        "paragraphs": [
            "羅袖動香香不已，紅蕖嫋嫋秋煙裏。",
            "輕雲嶺上乍搖風，嫩柳池邊初拂水。"
        ],
        "notes": [
            ""
        ],
        "volume": "卷五",
        "no#": 61
    },
    {
        "title": "謝賜珍珠",
        "author": "江妃",
        "biography": "",
        "paragraphs": [
            "桂葉雙眉久不描，殘妝和淚汙紅綃。",
            "長門盡日無梳洗，何必珍珠慰寂寥。"
        ],
        "notes": [
            ""
        ],
        "volume": "卷五",
        "no#": 62
    }
]