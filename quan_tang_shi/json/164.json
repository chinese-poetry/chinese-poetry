[
    {
        "title": "門有車馬客行",
        "author": "李白",
        "biography": "",
        "paragraphs": [
            "門有車馬賓，金鞍曜朱輪。謂從丹霄落，乃是故鄉親。",
            "呼兒掃中堂，坐客論悲辛。對酒兩不飲，停觴淚盈巾。",
            "歎我萬里遊，飄飄三十春。空談帝王略，紫綬不掛身。",
            "雄劍藏玉匣，陰符生素塵。廓落無所合，流離湘水濱。",
            "借問宗黨間，多為泉下人。生苦百戰役，死托萬鬼鄰。",
            "北風揚胡沙，埋翳周與秦。大運且如此，蒼穹寧匪仁。",
            "惻愴竟何道，存亡任大鈞。"
        ],
        "notes": [
            ""
        ],
        "volume": "卷一百六十四",
        "no#": 1
    },
    {
        "title": "君子有所思行",
        "author": "李白",
        "biography": "",
        "paragraphs": [
            "紫閣連終南，青冥天倪色。憑崖望咸陽，宮闕羅北極。",
            "萬井驚畫出，九衢如弦直。渭水銀河清，橫天流不息。",
            "朝野盛文物，衣冠何翕赩。廄馬散連山，軍容威絕域。",
            "伊皋運元化，衛霍輸筋力。歌鐘樂未休，榮去老還逼。",
            "圓光過滿缺，太陽移中昃。不散東海金，何爭西飛匿。",
            "無作牛山悲，惻愴淚沾臆。"
        ],
        "notes": [
            ""
        ],
        "volume": "卷一百六十四",
        "no#": 2
    },
    {
        "title": "東海有勇婦",
        "author": "李白",
        "biography": "",
        "paragraphs": [
            "梁山感杞妻，慟哭為之傾。金石忽暫開，都由激深情。",
            "東海有勇婦，何慚蘇子卿。學劍越處子，超然若流星。",
            "損軀報夫仇，萬死不顧生。白刃耀素雪，蒼天感精誠。",
            "十步兩躩躍，三呼一交兵。斬首掉國門，蹴踏五藏行。",
            "豁此伉儷憤，粲然大義明。北海李使君，飛章奏天庭。",
            "舍罪警風俗，流芳播滄瀛。名在列女籍，竹帛已光榮。",
            "淳於免詔獄，漢主為緹縈。津妾一棹歌，脫父于嚴刑。",
            "十子若不肖，不如一女英。豫讓斬空衣，有心竟無成。",
            "要離殺慶忌，壯夫所素輕。妻子亦何辜，焚之買虛聲。",
            "豈如東海婦，事立獨揚名。"
        ],
        "notes": [
            ""
        ],
        "volume": "卷一百六十四",
        "no#": 3
    },
    {
        "title": "黃葛篇",
        "author": "李白",
        "biography": "",
        "paragraphs": [
            "黃葛生洛溪，黃花自綿冪。青煙蔓長條，繚繞幾百尺。",
            "閨人費素手，采緝作絺綌。縫為絕國衣，遠寄日南客。",
            "蒼梧大火落，暑服莫輕擲。此物雖過時，是妾手中跡。"
        ],
        "notes": [
            ""
        ],
        "volume": "卷一百六十四",
        "no#": 4
    },
    {
        "title": "白馬篇",
        "author": "李白",
        "biography": "",
        "paragraphs": [
            "龍馬花雪毛，金鞍五陵豪。秋霜切玉劍，落日明珠袍。",
            "鬥雞事萬乘，軒蓋一何高。弓摧南山虎，手接太行猱。",
            "酒後競風采，三杯弄寶刀。殺人如剪草，劇孟同遊遨。",
            "發憤去函谷，從軍向臨洮。叱吒萬戰場，匈奴盡奔逃。",
            "歸來使酒氣，未肯拜蕭曹。羞入原憲室，荒淫隱蓬蒿。"
        ],
        "notes": [
            ""
        ],
        "volume": "卷一百六十四",
        "no#": 5
    },
    {
        "title": "鳳吹笙曲",
        "author": "李白",
        "biography": "",
        "paragraphs": [
            "仙人十五愛吹笙，學得昆丘彩鳳鳴。始聞煉氣餐金液，",
            "欲歎離聲發絳唇，更嗟別調流纖指。此時惜別詎堪聞，",
            "綠雲紫氣向函關，訪道應尋緱氏山。莫學吹笙王子晉，"
        ],
        "notes": [
            ""
        ],
        "volume": "卷一百六十四",
        "no#": 6
    },
    {
        "title": "怨歌行",
        "author": "李白",
        "biography": "",
        "paragraphs": [
            "十五入漢宮，花顏笑春紅。君王選玉色，侍寢金屏中。",
            "薦枕嬌夕月，卷衣戀春風。甯知趙飛燕，奪寵恨無窮。",
            "沉憂能傷人，綠鬢成霜蓬。一朝不得意，世事徒為空。",
            "鷫鸘換美酒，舞衣罷雕龍。寒苦不忍言，為君奏絲桐。",
            "腸斷弦亦絕，悲心夜忡忡。"
        ],
        "notes": [
            ""
        ],
        "volume": "卷一百六十四",
        "no#": 7
    },
    {
        "title": "塞下曲六首",
        "author": "李白",
        "biography": "",
        "paragraphs": [
            "五月天山雪，無花只有寒。笛中聞折柳，春色未曾看。",
            "曉戰隨金鼓，宵眠抱玉鞍。願將腰下劍，直為斬樓蘭。",
            "天兵下北荒，胡馬欲南飲。橫戈從百戰，直為銜恩甚。",
            "握雪海上餐，拂沙隴頭寢。何當破月氏，然後方高枕。",
            "駿馬似風飆，鳴鞭出渭橋。彎弓辭漢月，插羽破天驕。",
            "陣解星芒盡，營空海霧消。功成畫麟閣，獨有霍嫖姚。",
            "白馬黃金塞，雲砂繞夢思。那堪愁苦節，遠憶邊城兒。",
            "螢飛秋窗滿，月度霜閨遲。摧殘梧桐葉，蕭颯沙棠枝。",
            "無時獨不見，流淚空自知。",
            "塞虜乘秋下，天兵出漢家。將軍分虎竹，戰士臥龍沙。",
            "邊月隨弓影，胡霜拂劍花。玉關殊未入，少婦莫長嗟。",
            "烽火動沙漠，連照甘泉雲。漢皇按劍起，還召李將軍。",
            "兵氣天上合，鼓聲隴底聞。橫行負勇氣，一戰淨妖氛。"
        ],
        "notes": [
            ""
        ],
        "volume": "卷一百六十四",
        "no#": 8
    },
    {
        "title": "來日大難",
        "author": "李白",
        "biography": "",
        "paragraphs": [
            "來日一身，攜糧負薪。道長食盡，苦口焦唇。今日醉飽，",
            "乘龍天飛，目瞻兩角。授以仙藥，金丹滿握。蟪蛄蒙恩，",
            "蟬翼九五，以求長生。下士大笑，如蒼蠅聲。"
        ],
        "notes": [
            ""
        ],
        "volume": "卷一百六十四",
        "no#": 9
    },
    {
        "title": "塞上曲",
        "author": "李白",
        "biography": "",
        "paragraphs": [
            "大漢無中策，匈奴犯渭橋。五原秋草綠，胡馬一何驕。",
            "命將征西極，橫行陰山側。燕支落漢家，婦女無華色。",
            "轉戰渡黃河，休兵樂事多。蕭條清萬里，瀚海寂無波。"
        ],
        "notes": [
            ""
        ],
        "volume": "卷一百六十四",
        "no#": 10
    },
    {
        "title": "玉階怨",
        "author": "李白",
        "biography": "",
        "paragraphs": [
            "玉階生白露，夜久侵羅襪。卻下水晶簾，玲瓏望秋月。"
        ],
        "notes": [
            ""
        ],
        "volume": "卷一百六十四",
        "no#": 11
    },
    {
        "title": "襄陽曲四首",
        "author": "李白",
        "biography": "",
        "paragraphs": [
            "襄陽行樂處，歌舞白銅鞮。江城回淥水，花月使人迷。",
            "山公醉酒時，酩酊高陽下。頭上白接z5，倒著還騎馬。",
            "峴山臨漢江，水綠沙如雪。上有墮淚碑，青苔久磨滅。",
            "且醉習家池，莫看墮淚碑。山公欲上馬，笑殺襄陽兒。"
        ],
        "notes": [
            ""
        ],
        "volume": "卷一百六十四",
        "no#": 12
    },
    {
        "title": "大堤曲",
        "author": "李白",
        "biography": "",
        "paragraphs": [
            "漢水臨襄陽，花開大堤暖。佳期大堤下，淚向南雲滿。",
            "春風無複情，吹我夢魂散。不見眼中人，天長音信斷。"
        ],
        "notes": [
            ""
        ],
        "volume": "卷一百六十四",
        "no#": 13
    },
    {
        "title": "宮中行樂詞八首",
        "author": "李白",
        "biography": "",
        "paragraphs": [
            "小小生金屋，盈盈在紫微。山花插寶髻，石竹繡羅衣。",
            "每出深宮裏，常隨步輦歸。只愁歌舞散，化作彩雲飛。",
            "柳色黃金嫩，梨花白雪香。玉樓巢翡翠，金殿鎖鴛鴦。",
            "選妓隨雕輦，征歌出洞房。宮中誰第一，飛燕在昭陽。",
            "盧橘為秦樹，蒲萄出漢宮。煙花宜落日，絲管醉春風。",
            "笛奏龍吟水，簫鳴鳳下空。君王多樂事，還與萬方同。",
            "玉樹春歸日，金宮樂事多。後庭朝未入，輕輦夜相過。",
            "笑出花間語，嬌來竹下歌。莫教明月去，留著醉嫦娥。",
            "繡戶香風暖，紗窗曙色新。宮花爭笑日，池草暗生春。",
            "綠樹聞歌鳥，青樓見舞人。昭陽桃李月，羅綺自相親。",
            "今日明光裏，還須結伴遊。春風開紫殿，天樂下朱樓。",
            "豔舞全知巧，嬌歌半欲羞。更憐花月夜，宮女笑藏鉤。",
            "寒雪梅中盡，春風柳上歸。宮鶯嬌欲醉，簷燕語還飛。",
            "遲日明歌席，新花豔舞衣。晚來移彩仗，行樂泥光輝。",
            "水綠南熏殿，花紅北闕樓。鶯歌聞太液，鳳吹繞瀛洲。",
            "素女鳴珠佩，天人弄彩球。今朝風日好，宜入未央遊。"
        ],
        "notes": [
            ""
        ],
        "volume": "卷一百六十四",
        "no#": 14
    },
    {
        "title": "清平調詞三首",
        "author": "李白",
        "biography": "",
        "paragraphs": [
            "雲想衣裳花相容，春風拂檻露華濃。",
            "若非群玉山頭見，會向瑤台月下逢。",
            "一枝穠豔露凝香，雲雨巫山枉斷腸。",
            "借問漢宮誰得似，可憐飛燕倚新妝。",
            "名花傾國兩相歡，長得君王帶笑看。",
            "解釋春風無限恨，沉香亭北倚闌干。"
        ],
        "notes": [
            ""
        ],
        "volume": "卷一百六十四",
        "no#": 15
    },
    {
        "title": "入朝曲",
        "author": "李白",
        "biography": "",
        "paragraphs": [
            "金陵控海浦，淥水帶吳京。鐃歌列騎吹，颯遝引公卿。",
            "槌鐘速嚴妝，伐鼓啟重城。天子憑玉幾，劍履若雲行。",
            "日出照萬戶，簪裾爛明星。朝罷沐浴閑，遨遊閬風亭。",
            "濟濟雙闕下，歡娛樂恩榮。"
        ],
        "notes": [
            ""
        ],
        "volume": "卷一百六十四",
        "no#": 16
    },
    {
        "title": "秦女休行",
        "author": "李白",
        "biography": "",
        "paragraphs": [
            "西門秦氏女，秀色如瓊花。手揮白楊刀，清晝殺讎家。",
            "羅袖灑赤血，英氣淩紫霞。直上西山去，關吏相邀遮。",
            "婿為燕國王，身被詔獄加。犯刑若履虎，不畏落爪牙。",
            "素頸未及斷，摧眉伏泥沙。金雞忽放赦，大辟得寬賒。",
            "何慚聶政姊，萬古共驚嗟。"
        ],
        "notes": [
            ""
        ],
        "volume": "卷一百六十四",
        "no#": 17
    },
    {
        "title": "秦女卷衣",
        "author": "李白",
        "biography": "",
        "paragraphs": [
            "天子居未央，妾侍卷衣裳。顧無紫宮寵，敢拂黃金床。",
            "水至亦不去，熊來尚可當。微身奉日月，飄若螢之光。",
            "願君采葑菲，無以下體妨。"
        ],
        "notes": [
            ""
        ],
        "volume": "卷一百六十四",
        "no#": 18
    },
    {
        "title": "東武吟",
        "author": "李白",
        "biography": "",
        "paragraphs": [
            "好古笑流俗，素聞賢達風。方希佐明主，長揖辭成功。",
            "白日在高天，回光燭微躬。恭承鳳凰詔，欻起雲蘿中。",
            "清切紫霄迥，優遊丹禁通。君王賜顏色，聲價淩煙虹。",
            "乘輿擁翠蓋，扈從金城東。寶馬麗絕景，錦衣入新豐。",
            "依岩望松雪，對酒鳴絲桐。因學揚子雲，獻賦甘泉宮。",
            "天書美片善，清芬播無窮。歸來入咸陽，談笑皆王公。",
            "一朝去金馬，飄落成飛蓬。賓客日疏散，玉樽亦已空。",
            "才力猶可倚，不慚世上雄。閑作東武吟，曲盡情未終。",
            "書此謝知己，吾尋黃綺翁。"
        ],
        "notes": [
            ""
        ],
        "volume": "卷一百六十四",
        "no#": 19
    },
    {
        "title": "邯鄲才人嫁為廝養卒婦",
        "author": "李白",
        "biography": "",
        "paragraphs": [
            "妾本崇台女，揚蛾入丹闕。自倚顏如花，寧知有凋歇。",
            "一辭玉階下，去若朝雲沒。每憶邯鄲城，深宮夢秋月。",
            "君王不可見，惆悵至明發。"
        ],
        "notes": [
            ""
        ],
        "volume": "卷一百六十四",
        "no#": 20
    },
    {
        "title": "出自薊北門行",
        "author": "李白",
        "biography": "",
        "paragraphs": [
            "虜陣橫北荒，胡星耀精芒。羽書速驚電，烽火晝連光。",
            "虎竹救邊急，戎車森已行。明主不安席，按劍心飛揚。",
            "推轂出猛將，連旗登戰場。兵威沖絕幕，殺氣淩穹蒼。",
            "列卒赤山下，開營紫塞傍。孟冬風沙緊，旌旗颯凋傷。",
            "畫角悲海月，征衣卷天霜。揮刃斬樓蘭，彎弓射賢王。",
            "單于一平蕩，種落自奔亡。收功報天子，行歌歸咸陽。"
        ],
        "notes": [
            ""
        ],
        "volume": "卷一百六十四",
        "no#": 21
    },
    {
        "title": "洛陽陌",
        "author": "李白",
        "biography": "",
        "paragraphs": [
            "白玉誰家郎，回車渡天津。看花東陌上，驚動洛陽人。"
        ],
        "notes": [
            ""
        ],
        "volume": "卷一百六十四",
        "no#": 22
    },
    {
        "title": "北上行",
        "author": "李白",
        "biography": "",
        "paragraphs": [
            "北上何所苦，北上緣太行。磴道盤且峻，巉岩淩穹蒼。",
            "馬足蹶側石，車輪摧高岡。沙塵接幽州，烽火連朔方。",
            "殺氣毒劍戟，嚴風裂衣裳。奔鯨夾黃河，鑿齒屯洛陽。",
            "前行無歸日，返顧思舊鄉。慘戚冰雪裏，悲號絕中腸。",
            "尺布不掩體，皮膚劇枯桑。汲水澗穀阻，采薪隴阪長。",
            "猛虎又掉尾，磨牙皓秋霜。草木不可餐，饑飲零露漿。",
            "歎此北上苦，停驂為之傷。何日王道平，開顏睹天光。"
        ],
        "notes": [
            ""
        ],
        "volume": "卷一百六十四",
        "no#": 23
    },
    {
        "title": "短歌行",
        "author": "李白",
        "biography": "",
        "paragraphs": [
            "白日何短短，百年苦易滿。蒼穹浩茫茫，萬劫太極長。",
            "麻姑垂兩鬢，一半已成霜。天公見玉女，大笑億千場。",
            "吾欲攬六龍，回車掛扶桑。北斗酌美酒，勸龍各一觴。",
            "富貴非所願，與人駐顏光。"
        ],
        "notes": [
            ""
        ],
        "volume": "卷一百六十四",
        "no#": 24
    },
    {
        "title": "空城雀",
        "author": "李白",
        "biography": "",
        "paragraphs": [
            "嗷嗷空城雀，身計何戚促。本與鷦鷯群，不隨鳳凰族。",
            "提攜四黃口，飲乳未嘗足。食君糠秕餘，嘗恐烏鳶逐。",
            "恥涉太行險，羞營覆車粟。天命有定端，守分絕所欲。"
        ],
        "notes": [
            ""
        ],
        "volume": "卷一百六十四",
        "no#": 25
    }
]