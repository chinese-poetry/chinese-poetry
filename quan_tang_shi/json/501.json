[
    {
        "title": "和東都令狐留守相公",
        "author": "姚合",
        "biography": "",
        "paragraphs": [
            "除官東守洛陽宮，恩比藩方任更雄。拜表出時傳七刻，",
            "三十六峰詩酒思，朝朝閑望與誰同。"
        ],
        "notes": [
            ""
        ],
        "volume": "卷五百零一",
        "no#": 1
    },
    {
        "title": "和高諫議蒙兼賓客時入翰苑",
        "author": "姚合",
        "biography": "",
        "paragraphs": [
            "兼秩恩歸第一流，時尋仙路向瀛洲。鐘聲迢遞銀河曉，",
            "從來共結歸山侶，今日多應獨自休。"
        ],
        "notes": [
            ""
        ],
        "volume": "卷五百零一",
        "no#": 2
    },
    {
        "title": "和盧給事酬裴員外",
        "author": "姚合",
        "biography": "",
        "paragraphs": [
            "南山雪色徹皇州，鐘鼓聲交曉氣浮。鴛鷺簪裾上龍尾，",
            "贈答詩成才思敵，病夫欲和幾朝愁。"
        ],
        "notes": [
            ""
        ],
        "volume": "卷五百零一",
        "no#": 3
    },
    {
        "title": "和裴結端公早朝",
        "author": "姚合",
        "biography": "",
        "paragraphs": [
            "魚鑰千門啟，雞人唱曉傳。冕旒臨玉殿，丞相入爐煙。",
            "列位同居左，分行忝在前。仰聞天語近，俯拜佩聲連。",
            "彩仗祥光動，彤庭霽色鮮。威儀誰可紀，柱史有新篇。"
        ],
        "notes": [
            ""
        ],
        "volume": "卷五百零一",
        "no#": 4
    },
    {
        "title": "和門下李相餞西蜀相公",
        "author": "姚合",
        "biography": "",
        "paragraphs": [
            "聖朝同舜日，作相有夔龍。理化知無外，烝黎盡可封。",
            "燮和皆達識，出入並登庸。武騎增餘勇，儒冠貴所從。",
            "贈詩全六義，出鎮越千峰。連日陳天樂，芳筵疊酒鐘。",
            "烏台情已洽，鳳閣分彌濃。棧轉旌搖水，崖高馬蹋松。",
            "恩深施遠俗，化美見前蹤。江曉流巴字，山晴聳劍峰。",
            "雙油擁上宰，四海羨臨邛。先路聲華遠，離京詔旨重。",
            "歲除今向盡，春色即相逢。嫩葉抽赬蕊，新苔長翠茸。",
            "冰銷魚潎潎，林暖鳥噰噰。泉落聞難盡，花開看不供。",
            "青城方眷戀，黃閣竟從容。計日歸台席，還聽長樂鐘。"
        ],
        "notes": [
            ""
        ],
        "volume": "卷五百零一",
        "no#": 5
    },
    {
        "title": "和座主相公西亭秋日即事",
        "author": "姚合",
        "biography": "",
        "paragraphs": [
            "西亭秋望好，寧要更垂簾。夫子牆還峻，酂侯宅過謙。",
            "微風紅葉下，新雨綠苔黏。窗外松初長，欄中藥旋添。",
            "海圖裝玉軸，書目記牙籤。竹色晴連地，山光遠入簷。",
            "酒濃杯稍重，詩冷語多尖。屬和才雖淺，題高免客嫌。"
        ],
        "notes": [
            ""
        ],
        "volume": "卷五百零一",
        "no#": 6
    },
    {
        "title": "和秘書崔少監春日遊青龍寺僧院",
        "author": "姚合",
        "biography": "",
        "paragraphs": [
            "官清書府足閒時，曉起攀花折柳枝。九陌城中尋不盡，",
            "見說往來多靜者，未知前日更逢誰。"
        ],
        "notes": [
            ""
        ],
        "volume": "卷五百零一",
        "no#": 7
    },
    {
        "title": "和李紳助教不赴看花",
        "author": "姚合",
        "biography": "",
        "paragraphs": [
            "笑辭聘禮深坊住，門館長閑似退居。太學官資清品秩，",
            "且看牡丹吟麗句，不知此外複何如。"
        ],
        "notes": [
            ""
        ],
        "volume": "卷五百零一",
        "no#": 8
    },
    {
        "title": "和李十二舍人冬至日",
        "author": "姚合",
        "biography": "",
        "paragraphs": [
            "獻壽人皆慶，南山複北堂。從今千萬日，此日又初長。"
        ],
        "notes": [
            ""
        ],
        "volume": "卷五百零一",
        "no#": 9
    },
    {
        "title": "和裴令公新成綠野堂即事",
        "author": "姚合",
        "biography": "",
        "paragraphs": [
            "結構立嘉名，軒窗四面明。丘牆高莫比，蕭宅僻還清。",
            "池際龜潛戲，庭前藥旋生。樹深簷稍邃，石峭徑難平。",
            "道曠襟情遠，神閑視聽精。古今功獨出，大小隱俱成。",
            "曙雨新苔色，秋風長桂聲。攜詩就竹寫，取酒對花傾。",
            "古寺招僧飯，方塘看鶴行。人間無此貴，半仗暮歸城。"
        ],
        "notes": [
            ""
        ],
        "volume": "卷五百零一",
        "no#": 10
    },
    {
        "title": "和厲玄侍禦題戶部李相公廬山西林草堂",
        "author": "姚合",
        "biography": "",
        "paragraphs": [
            "茅屋臨江起，登庸複應期。遙知歸去日，自致太平時。",
            "幽藥禪僧護，高窗宿鳥窺。行人盡歌詠，唯子獨能詩。"
        ],
        "notes": [
            ""
        ],
        "volume": "卷五百零一",
        "no#": 11
    },
    {
        "title": "和鄭相演楊尚書蜀中唱和詩",
        "author": "姚合",
        "biography": "",
        "paragraphs": [
            "天福坤維厚，忠賢擁節旄。江同渭濱遠，山似傅岩高。",
            "元氣符才格，文星照筆毫。五言全麗則，六義出風騷。",
            "聖日麻雙下，洪爐柄共操。寵榮連雨露，先後比蕭曹。",
            "唱絕時難和，吟多客詎勞。四方雖紙貴，誰怕費錢刀。"
        ],
        "notes": [
            ""
        ],
        "volume": "卷五百零一",
        "no#": 12
    },
    {
        "title": "和戶部侍郎省中晚歸",
        "author": "姚合",
        "biography": "",
        "paragraphs": [
            "寒日南宮晚，閑吟半醉歸。位高行路靜，詩好和人稀。",
            "古樹苔文匝，遙峰雪色微。寧知逢彩筆，寂寞有光輝。"
        ],
        "notes": [
            ""
        ],
        "volume": "卷五百零一",
        "no#": 13
    },
    {
        "title": "和元八郎中秋居",
        "author": "姚合",
        "biography": "",
        "paragraphs": [
            "聖代無為化，郎中似散仙。晚眠隨客醉，夜坐學僧禪。",
            "酒用林花釀，茶將野水煎。人生知此味，獨恨少因緣。"
        ],
        "notes": [
            ""
        ],
        "volume": "卷五百零一",
        "no#": 14
    },
    {
        "title": "和李十二舍人、裴四二舍人兩閣老酬白少傅見寄",
        "author": "姚合",
        "biography": "",
        "paragraphs": [
            "罷草王言星歲久，嵩高山色日相親。蕭條雨夜吟連曉，",
            "林中長老呼居士，天下書生仰達人。酒挈數瓶杯亦闊，"
        ],
        "notes": [
            ""
        ],
        "volume": "卷五百零一",
        "no#": 15
    },
    {
        "title": "和劉禹錫主客冬初拜表懷上都故人",
        "author": "姚合",
        "biography": "",
        "paragraphs": [
            "九陌喧喧騎吏催，百官拜表禁城開。林疏曉日明紅葉，",
            "此時共想朝天客，謝食方從閣裏回。"
        ],
        "notes": [
            ""
        ],
        "volume": "卷五百零一",
        "no#": 16
    },
    {
        "title": "和太僕田卿酬殷堯藩侍禦見寄",
        "author": "姚合",
        "biography": "",
        "paragraphs": [
            "往還知分熟，酬贈思同新。嗜飲殷偏逸，閑吟卿亦貧。",
            "古苔寒更翠，修竹靜無鄰。促席燈浮酒，聽鴻霜滿身。",
            "淺才唯是我，高論更何人。攜手宜相訪，窮行少路塵。"
        ],
        "notes": [
            ""
        ],
        "volume": "卷五百零一",
        "no#": 17
    },
    {
        "title": "和膳部李郎中秋夕",
        "author": "姚合",
        "biography": "",
        "paragraphs": [
            "淅淅複修修，涼風似水流。此生難免老，舉世大同愁。",
            "螢影明苔蘚，鴻聲傍鬥牛。猶分省署直，何日是歸休。"
        ],
        "notes": [
            ""
        ],
        "volume": "卷五百零一",
        "no#": 18
    },
    {
        "title": "和前吏部韓侍郎夜泛南溪",
        "author": "姚合",
        "biography": "",
        "paragraphs": [
            "辭得官來疾漸平，世間難有此高情。",
            "新秋月滿南溪裏，引客乘船處處行。"
        ],
        "notes": [
            ""
        ],
        "volume": "卷五百零一",
        "no#": 19
    },
    {
        "title": "和王郎中題華州李中丞廳",
        "author": "姚合",
        "biography": "",
        "paragraphs": [
            "蓮華峰下郡齋前，繞砌穿池貯瀑泉。",
            "君到亦應閑不得，主人草聖複詩仙。"
        ],
        "notes": [
            ""
        ],
        "volume": "卷五百零一",
        "no#": 20
    },
    {
        "title": "和厲玄侍禦、無可上人會宿見寄",
        "author": "姚合",
        "biography": "",
        "paragraphs": [
            "九衢難會宿，況複是寒天。朝客清貧老，林僧默悟禪。",
            "眠遲消漏水，吟苦墮寒涎。異日來尋我，滄江有釣船。"
        ],
        "notes": [
            ""
        ],
        "volume": "卷五百零一",
        "no#": 21
    },
    {
        "title": "和令狐六員外直夜即事寄上相公",
        "author": "姚合",
        "biography": "",
        "paragraphs": [
            "霜台同處軒窗接，粉署先登語笑疏。皓月滿簾聽玉漏，",
            "榮貴人間難有比，相公離此十年餘。"
        ],
        "notes": [
            ""
        ],
        "volume": "卷五百零一",
        "no#": 22
    },
    {
        "title": "答孟侍禦早朝見寄",
        "author": "姚合",
        "biography": "",
        "paragraphs": [
            "河傾月向西，九陌鼓聲齊。塵靜霜華遠，煙生曙色低。",
            "禁門人已度，宮樹鳥猶棲。疏懶勞相問，登山有舊梯。"
        ],
        "notes": [
            ""
        ],
        "volume": "卷五百零一",
        "no#": 23
    },
    {
        "title": "和友人新居園上",
        "author": "姚合",
        "biography": "",
        "paragraphs": [
            "新居多野思，不似在京城。牆上雲相壓，庭前竹亂生。",
            "尋師望藥力，依譜上琴聲。好是中秋夜，無塵有月明。"
        ],
        "notes": [
            ""
        ],
        "volume": "卷五百零一",
        "no#": 24
    },
    {
        "title": "和裴令公游南莊憶白二十、韋七二賓客",
        "author": "姚合",
        "biography": "",
        "paragraphs": [
            "四郊初雨歇，高樹滴猶殘。池滿紅蓮濕，雲收綠野寬。",
            "花開半山曉，竹動數村寒。鬥雀翻衣袂，驚魚觸釣竿。",
            "樽前多野客，膝下盡郎官。劚石通泉脈，移松出藥欄。",
            "關東分務重，天下似公難。半醉思韋白，題詩染彩翰。"
        ],
        "notes": [
            ""
        ],
        "volume": "卷五百零一",
        "no#": 25
    },
    {
        "title": "和李舍人秋日臥疾言懷",
        "author": "姚合",
        "biography": "",
        "paragraphs": [
            "閑臥襟情遠，西風菊漸芳。虛窗通曉景，珍簟卷秋光。",
            "果墜青莎徑，塵離綠蘚牆。藥奩開靜室，書閣出叢篁。",
            "對酒吟難盡，思山夢稍長。王言生彩筆，朝服惹爐香。",
            "松影幽連砌，蟲聲冷到床。詩成誰敢和，清思若懷霜。"
        ],
        "notes": [
            ""
        ],
        "volume": "卷五百零一",
        "no#": 26
    },
    {
        "title": "和李十二舍人直日放朝對雪",
        "author": "姚合",
        "biography": "",
        "paragraphs": [
            "今朝街鼓何人聽，朝客開門對雪眠。",
            "豈比直廬丹禁裏，九重天近色彌鮮。"
        ],
        "notes": [
            ""
        ],
        "volume": "卷五百零一",
        "no#": 27
    },
    {
        "title": "答李頻秀才",
        "author": "姚合",
        "biography": "",
        "paragraphs": [
            "一年離九陌，壁上掛朝袍。物外詩情遠，人間酒味高。",
            "思歸知病長，失寢覺神勞。衰老無多思，因君把筆毫。"
        ],
        "notes": [
            ""
        ],
        "volume": "卷五百零一",
        "no#": 28
    },
    {
        "title": "答胡遇",
        "author": "姚合",
        "biography": "",
        "paragraphs": [
            "一會一分離，貧遊少定期。酒多為客穩，米貴入城遲。",
            "晴日偷將睡，秋山乞與詩。縱然眉得展，不似見君時。"
        ],
        "notes": [
            ""
        ],
        "volume": "卷五百零一",
        "no#": 29
    },
    {
        "title": "答友人招游",
        "author": "姚合",
        "biography": "",
        "paragraphs": [
            "不來知盡怪，失意懶春遊。聞鳥寧驚夢，看花怕引愁。",
            "賭棋招敵手，沽酒自扶頭。何似華筵上，推辭候到籌。"
        ],
        "notes": [
            ""
        ],
        "volume": "卷五百零一",
        "no#": 30
    },
    {
        "title": "答竇知言",
        "author": "姚合",
        "biography": "",
        "paragraphs": [
            "冬日易慘惡，暴風拔山根。塵沙落黃河，濁波如地翻。",
            "飛鳥皆束翼，居人不開門。獨我赴省期，冒此馳轂轅。",
            "陝城城西邊，逢子亦且奔。所趨事一心，相見如弟昆。",
            "我慘得子舒，我寒得子溫。同行十日程，僮僕性亦敦。",
            "到京人事多，日無閑精魂。念子珍重我，吐辭發蒙昏。",
            "反復千萬意，一百六十言。格高思清冷，山低濟渾渾。",
            "嘗聞朋友惠，贈言始為恩。金玉日消費，好句長存存。",
            "倒篚別收貯，不與俗士論。每當清夜吟，使我如哀猿。"
        ],
        "notes": [
            ""
        ],
        "volume": "卷五百零一",
        "no#": 31
    },
    {
        "title": "酬田就",
        "author": "姚合",
        "biography": "",
        "paragraphs": [
            "閒居多僻靜，猶恐道相違。只是夜深坐，那堪春未歸。",
            "嫩苔粘野色，香絮撲人衣。縱有野僧到，終朝不話非。"
        ],
        "notes": [
            ""
        ],
        "volume": "卷五百零一",
        "no#": 32
    },
    {
        "title": "酬禮部李員外見寄",
        "author": "姚合",
        "biography": "",
        "paragraphs": [
            "本求仙郡是閒居，豈向郎官更有書。溪石誰思玉匠愛，",
            "唯見君詩難便舍，寒宵吟到曉更初。"
        ],
        "notes": [
            ""
        ],
        "volume": "卷五百零一",
        "no#": 33
    },
    {
        "title": "酬令狐郎中見寄",
        "author": "姚合",
        "biography": "",
        "paragraphs": [
            "昨是兒童今是翁，人間日月急如風。",
            "常聞欲向滄江去，除我無人與子同。"
        ],
        "notes": [
            ""
        ],
        "volume": "卷五百零一",
        "no#": 34
    },
    {
        "title": "酬李廓精舍南台望月見寄",
        "author": "姚合",
        "biography": "",
        "paragraphs": [
            "看月空門裏，詩家境有餘。露寒僧梵出，林靜鳥巢疏。",
            "遠色當秋半，清光勝夜初。獨無臺上思，寂寞守吾廬。"
        ],
        "notes": [
            ""
        ],
        "volume": "卷五百零一",
        "no#": 35
    },
    {
        "title": "酬光祿田卿末伏見寄",
        "author": "姚合",
        "biography": "",
        "paragraphs": [
            "下伏秋期近，還知扇漸疏。驚飆墜鄰果，暴雨落江魚。",
            "貴寺雖同秩，閑曹只管書。朝朝廊下食，相庇在肴菹。"
        ],
        "notes": [
            ""
        ],
        "volume": "卷五百零一",
        "no#": 36
    },
    {
        "title": "酬薛奉禮見贈之作",
        "author": "姚合",
        "biography": "",
        "paragraphs": [
            "棲棲滄海一耕人，詔遣江邊作使君。山頂雨餘青到地，",
            "珍重來章相借分，芳名未識已曾聞。"
        ],
        "notes": [
            ""
        ],
        "volume": "卷五百零一",
        "no#": 37
    },
    {
        "title": "酬盧汀諫議",
        "author": "姚合",
        "biography": "",
        "paragraphs": [
            "粟如流水帛如山，依念倉邊語笑間。篇什縱橫文案少，",
            "遙賀來年二三月，彩衣先輩過春關。"
        ],
        "notes": [
            ""
        ],
        "volume": "卷五百零一",
        "no#": 38
    },
    {
        "title": "酬萬年張郎中見寄",
        "author": "姚合",
        "biography": "",
        "paragraphs": [
            "貢籍常同府，周行今一時。諫曹誠已忝，京邑豈相宜。",
            "黑髮年來盡，滄江歸去遲。何時得攜手，林下靜吟詩。"
        ],
        "notes": [
            ""
        ],
        "volume": "卷五百零一",
        "no#": 39
    },
    {
        "title": "酬光祿田卿六韻見寄",
        "author": "姚合",
        "biography": "",
        "paragraphs": [
            "以病辭朝謁，迂疏種藥翁。心彌念魚鳥，詔遣理兵戎。",
            "繞戶旌旗影，吹人鼓角風。雪晴嵩嶽頂，樹老陝城宮。",
            "蒞職才微薄，歸山路未通。名卿詩句峭，誚我在關東。"
        ],
        "notes": [
            ""
        ],
        "volume": "卷五百零一",
        "no#": 40
    },
    {
        "title": "酬楊汝士尚書喜人移居",
        "author": "姚合",
        "biography": "",
        "paragraphs": [
            "未得滄江外，衰殘讀藥書。聖朝優上秩，仁裏許閒居。",
            "樹對枝相接，泉同井不疏。酬章深自鄙，欲寄複躊躇。"
        ],
        "notes": [
            ""
        ],
        "volume": "卷五百零一",
        "no#": 41
    },
    {
        "title": "酬田卿書齋即事見寄",
        "author": "姚合",
        "biography": "",
        "paragraphs": [
            "幽齋琴思靜，晚下紫宸朝。舊隱同溪遠，周行隔品遙。",
            "深槐蟬唧唧，疏竹雨蕭蕭。不是相尋懶，煩君舉酒瓢。"
        ],
        "notes": [
            ""
        ],
        "volume": "卷五百零一",
        "no#": 42
    },
    {
        "title": "酬張籍司業見寄",
        "author": "姚合",
        "biography": "",
        "paragraphs": [
            "日日在心中，青山青桂叢。高人多愛靜，歸路亦應同。",
            "罷吏方無病，因僧得解空。新詩勞見問，吟對竹林風。"
        ],
        "notes": [
            ""
        ],
        "volume": "卷五百零一",
        "no#": 43
    },
    {
        "title": "謝汾州田大夫寄茸氈葡萄",
        "author": "姚合",
        "biography": "",
        "paragraphs": [
            "筐封紫葡萄，筒卷白茸毛。臥暖身應健，含消齒免勞。",
            "衾衣疏不稱，梨栗鄙難高。曉起題詩報，寒澌滿筆毫。"
        ],
        "notes": [
            ""
        ],
        "volume": "卷五百零一",
        "no#": 44
    },
    {
        "title": "牧杭州謝李太尉德裕",
        "author": "姚合",
        "biography": "",
        "paragraphs": [
            "皇恩特許拜杭壇，欲謝旌旄去就難。",
            "偷擬白頭瞻畫戟，四神俱散發毛寒。"
        ],
        "notes": [
            ""
        ],
        "volume": "卷五百零一",
        "no#": 45
    },
    {
        "title": "杏園宴上謝座主",
        "author": "姚合",
        "biography": "",
        "paragraphs": [
            "得陪桃李植芳叢，別感生成太昊功。",
            "今日無言春雨後，似含冷涕謝東風。"
        ],
        "notes": [
            ""
        ],
        "volume": "卷五百零一",
        "no#": 46
    },
    {
        "title": "謝韜光上人",
        "author": "姚合",
        "biography": "",
        "paragraphs": [
            "上方清淨無因住，唯願他生得住持。",
            "只恐無生複無我，不知何處更逢師。"
        ],
        "notes": [
            ""
        ],
        "volume": "卷五百零一",
        "no#": 47
    },
    {
        "title": "謝秦校書與無可上人見訪",
        "author": "姚合",
        "biography": "",
        "paragraphs": [
            "道同無宿約，三伏自從容。窗豁山侵座，扇搖風下松。",
            "客吟多繞竹，僧飯只憑鐘。向晚分歸路，莓苔行跡重。"
        ],
        "notes": [
            ""
        ],
        "volume": "卷五百零一",
        "no#": 48
    },
    {
        "title": "喜胡遇至",
        "author": "姚合",
        "biography": "",
        "paragraphs": [
            "窮居稀出入，門戶滿塵埃。病少閒人問，貧唯密友來。",
            "茅齋從掃破，藥酒遣生開。多事經時別，還愁不宿回。",
            "就林燒嫩筍，繞樹揀香梅。相對題新什，遲成舉罰杯。"
        ],
        "notes": [
            ""
        ],
        "volume": "卷五百零一",
        "no#": 49
    },
    {
        "title": "喜賈島至",
        "author": "姚合",
        "biography": "",
        "paragraphs": [
            "布囊懸蹇驢，千里到貧居。飲酒誰堪伴，留詩自與書。",
            "愛眠知不醉，省語似相疏。軍吏衣裳窄，還應暗笑餘。"
        ],
        "notes": [
            ""
        ],
        "volume": "卷五百零一",
        "no#": 50
    },
    {
        "title": "喜喻鳧至",
        "author": "姚合",
        "biography": "",
        "paragraphs": [
            "欲出心還懶，閑吟繞寢床。道書蟲食盡，酒律客偷將。",
            "愁至為多病，貧來減得狂。見君何所似，如熱得清涼。"
        ],
        "notes": [
            ""
        ],
        "volume": "卷五百零一",
        "no#": 51
    },
    {
        "title": "喜雍陶秋夜訪宿",
        "author": "姚合",
        "biography": "",
        "paragraphs": [
            "曉立侍爐煙，夜歸蓬蓽眠。露華明菊上，螢影滅燈前。",
            "清漏和砧疊，棲禽與葉連。高人來此宿，為似在山顛。"
        ],
        "notes": [
            ""
        ],
        "volume": "卷五百零一",
        "no#": 52
    },
    {
        "title": "喜賈島雨中訪宿",
        "author": "姚合",
        "biography": "",
        "paragraphs": [
            "雨裏難逢客，閑吟不復眠。蟲聲秋並起，林色夜相連。",
            "愛酒此生裏，趨朝未老前。終須攜手去，滄海棹魚船。"
        ],
        "notes": [
            ""
        ],
        "volume": "卷五百零一",
        "no#": 53
    },
    {
        "title": "喜馬戴冬夜見過期無可上人不至",
        "author": "姚合",
        "biography": "",
        "paragraphs": [
            "客來初夜裏，藥酒自開封。老漸多歸思，貧惟長病容。",
            "苦寒燈焰細，近曉鼓聲重。僧可還相舍，深居閉古松。",
            "內殿臣相命，開樽話舊時。夜鐘催鳥絕，積雪阻僧期。",
            "林靜寒聲遠，天陰曙色遲。今宵複何夕，鳴佩坐相隨。"
        ],
        "notes": [
            ""
        ],
        "volume": "卷五百零一",
        "no#": 54
    },
    {
        "title": "訪僧法通不遇",
        "author": "姚合",
        "biography": "",
        "paragraphs": [
            "訪師師不遇，禮佛佛無言。依舊將煩惱，黃昏入宅門。"
        ],
        "notes": [
            ""
        ],
        "volume": "卷五百零一",
        "no#": 55
    },
    {
        "title": "夜期友生不至",
        "author": "姚合",
        "biography": "",
        "paragraphs": [
            "忍寒停酒待君來，酒作淩澌火作灰。",
            "半夜出門重立望，月明先自下高臺。"
        ],
        "notes": [
            ""
        ],
        "volume": "卷五百零一",
        "no#": 56
    },
    {
        "title": "尋僧不遇",
        "author": "姚合",
        "biography": "",
        "paragraphs": [
            "入門愁自散，不假見僧翁。花落煎茶水，松生醒酒風。",
            "拂床尋古畫，拔刺看新叢。別有遊人見，多疑住此中。"
        ],
        "notes": [
            ""
        ],
        "volume": "卷五百零一",
        "no#": 57
    },
    {
        "title": "過友人山莊",
        "author": "姚合",
        "biography": "",
        "paragraphs": [
            "蕙帶纏腰複野蔬，一莊水竹數房書。",
            "舉頭忽見南山雪，便說休官相近居。"
        ],
        "notes": [
            ""
        ],
        "volume": "卷五百零一",
        "no#": 58
    },
    {
        "title": "奉和前司封蘇郎中喜嚴常侍蕭給事見訪驚斑鬢之什",
        "author": "姚合",
        "biography": "",
        "paragraphs": [
            "繞鬢滄浪有幾莖，珥貂相問夕郎驚。只應為酒微微變，",
            "即提彩筆裁天詔，誰得吟詩自在行。"
        ],
        "notes": [
            ""
        ],
        "volume": "卷五百零一",
        "no#": 59
    },
    {
        "title": "奉和門下相公雨中寄裴給事",
        "author": "姚合",
        "biography": "",
        "paragraphs": [
            "曉起閑看雨，垂簷自滴階。風清想林壑，雲濕似江淮。",
            "石信浮漚重，泥從積蘚埋。氣消濃酒力，心助獨吟懷。",
            "颯颯通琴韻，蕭蕭靜竹齋。彩毫無限思，念與夕郎乖。"
        ],
        "notes": [
            ""
        ],
        "volume": "卷五百零一",
        "no#": 60
    },
    {
        "title": "答韓湘",
        "author": "姚合",
        "biography": "",
        "paragraphs": [
            "疏散無世用，為文乏天格。把筆日不休，忽忽有所得。",
            "所得良自慰，不求他人識。子獨訪我來，致詩過相飾。",
            "君子無浮言，此詩應亦直。但慮憂我深，鑒亦隨之惑。",
            "子在名場中，屢戰還屢北。我無數子明，端坐空歎息。",
            "昨聞過春關，名系吏部籍。三十登高科，前塗浩難測。",
            "詩人多峭冷，如水在胸臆。豈隨尋常人，五藏為酒食。",
            "期來作酬章，危坐吟到夕。難為間其辭，益貴我紙墨。"
        ],
        "notes": [
            ""
        ],
        "volume": "卷五百零一",
        "no#": 61
    },
    {
        "title": "奉和四松",
        "author": "姚合",
        "biography": "",
        "paragraphs": [
            "四松相對植，蒼翠映中台。擢幹淩空去，移根劚石開。",
            "陰陽氣潛煦，造化手親栽。日月滋佳色，煙霄長異材。",
            "清音勝在澗，寒影遍生苔。靜繞霜沾履，閑看酒滿杯。",
            "同榮朱戶際，永日白雲隈。密葉聞風度，高枝見鶴來。",
            "賞心難可盡，麗什妙難裁。此地無因到，迴圈幾百回。"
        ],
        "notes": [
            ""
        ],
        "volume": "卷五百零一",
        "no#": 62
    }
]