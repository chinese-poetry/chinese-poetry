[
    {
        "title": "奉使新安自桐廬縣經嚴陵釣台宿七裏灘下寄使院諸公",
        "author": "劉長卿",
        "biography": "",
        "paragraphs": [
            "悠然釣台下，懷古時一望。江水自潺湲，行人獨惆悵。",
            "新安從此始，桂楫方蕩漾。回轉百里間，青山千萬狀。",
            "連岸去不斷，對嶺遙相向。夾岸黛色愁，沉沉綠波上。",
            "夕陽留古木，水鳥拂寒浪。月下扣舷聲，煙中采菱唱。",
            "猶憐負羈束，未暇依清曠。牽役徒自勞，近名非所向。",
            "何時故山裏，卻醉松花釀。回首唯白雲，孤舟複誰訪。"
        ],
        "notes": [
            ""
        ],
        "volume": "卷一百五十",
        "no#": 1
    },
    {
        "title": "題虎丘寺",
        "author": "劉長卿",
        "biography": "",
        "paragraphs": [
            "青林虎丘寺，林際翠微路。仰見山僧來，遙從飛鳥處。",
            "茲峰淪寶玉，千載唯丘墓。埋劍人空傳，鑿山龍已去。",
            "捫蘿披翳薈，路轉夕陽遽。虎嘯崖谷寒，猿鳴杉松暮。",
            "裴回北樓上，江海窮一顧。日映千里帆，鴉歸萬家樹。",
            "暫因愜所適，果得損外慮。庭暗棲閑雲，簷香滴甘露。",
            "久迷空寂理，多為繁華故。永欲投死生，餘生豈能誤。"
        ],
        "notes": [
            ""
        ],
        "volume": "卷一百五十",
        "no#": 2
    },
    {
        "title": "奉餞鄭中丞罷浙西節度還京",
        "author": "劉長卿",
        "biography": "",
        "paragraphs": [
            "天上移將星，元戎罷龍節。三軍含怨慕，橫吹聲斷絕。",
            "五馬嘶城隅，萬人臥車轍。滄洲浮雲暮，杳杳去帆發。",
            "回首不問家，歸心遙向闕。煙波限吳楚，日夕事淮越。",
            "吊影失所依，側身隨下列。孤蓬飛不定，長劍光未滅。",
            "綠綺為誰彈，綠芳堪自擷。悵然江南春，獨此湖上月。",
            "千里懷去思，百憂變華髮。頌聲滿江海，今古流不竭。"
        ],
        "notes": [
            ""
        ],
        "volume": "卷一百五十",
        "no#": 3
    },
    {
        "title": "送裴四判官赴河西軍試",
        "author": "劉長卿",
        "biography": "",
        "paragraphs": [
            "吏道豈易愜，如君誰與儔。逢時將騁驥，臨事無全牛。",
            "鮑叔幸相知，田蘇頗同遊。英資挺孤秀，清論含古流。",
            "出塞佐持簡，辭家擁鳴騶。憲台貴公舉，幕府資良籌。",
            "武士佇明試，皇華難久留。陽關望天盡，洮水令人愁。",
            "萬里看一鳥，曠然煙霞收。晚花對古戍，春雪含邊州。",
            "道路難暫隔，音塵那可求。他時相望處，明月西南樓。"
        ],
        "notes": [
            ""
        ],
        "volume": "卷一百五十",
        "no#": 4
    },
    {
        "title": "旅次丹陽郡，遇康侍禦宣慰召募，兼別岑單父",
        "author": "劉長卿",
        "biography": "",
        "paragraphs": [
            "客心暮千里，回首煙花繁。楚水渡歸夢，春江連故園。",
            "羈人懷上國，驕虜窺中原。胡馬暫為害，漢臣多負恩。",
            "羽書晝夜飛，海內風塵昏。雙鬢日已白，孤舟心且論。",
            "繡衣從此來，汗馬宣王言。憂憤激忠勇，悲歡動黎元。",
            "南徐爭赴難，發卒如雲屯。倚劍看太白，洗兵臨海門。",
            "故人亦滄洲，少別堪傷魂。積翠下京口，歸潮落山根。",
            "如何天外帆，又此波上尊。空使憶君處，鶯聲催淚痕。"
        ],
        "notes": [
            ""
        ],
        "volume": "卷一百五十",
        "no#": 5
    },
    {
        "title": "客舍贈別韋九建赴任河南韋十七造赴任鄭縣就便覲省",
        "author": "劉長卿",
        "biography": "",
        "paragraphs": [
            "與子頗疇昔，常時仰英髦。弟兄盡公器，詩賦淩風騷。",
            "頃者游上國，獨能光選曹。香名冠二陸，精鑒逢山濤。",
            "且副倚門望，莫辭趨府勞。桃花照彩服，草色連青袍。",
            "征馬臨素滻，離人傾濁醪。華山微雨霽，祠上殘雲高。",
            "而我倦棲屑，別君良郁陶。春風亦未已，旅思空滔滔。",
            "拙分甘棄置，窮居長蓬蒿。人生未鶤化，物議如鴻毛。",
            "迢遞兩鄉別，殷勤一寶刀。清琴有古調，更向何人操。"
        ],
        "notes": [
            ""
        ],
        "volume": "卷一百五十",
        "no#": 6
    },
    {
        "title": "送元八游汝南",
        "author": "劉長卿",
        "biography": "",
        "paragraphs": [
            "元生實奇邁，幸此論疇昔。刀筆素推高，鋒芒久無敵。",
            "縱橫濟時意，跌宕過人跡。破產供酒錢，盈門皆食客。",
            "田園頃失計，資用深相迫。生事誠可憂，嚴裝遠何適。",
            "世情薄恩義，俗態輕窮厄。四海金雖多，其如向人惜。",
            "迢遞朗陵道，悵望都門夕。向別伊水南，行看楚雲隔。",
            "繁蟬動高柳，匹馬嘶平澤。潢潦今正深，陂湖未澄碧。",
            "人生不得已，自可甘形役。勿複尊前酒，離居剩淒戚。"
        ],
        "notes": [
            ""
        ],
        "volume": "卷一百五十",
        "no#": 7
    },
    {
        "title": "奉和李大夫同呂評事太行苦熱行兼寄院中諸公仍呈王員外",
        "author": "劉長卿",
        "biography": "",
        "paragraphs": [
            "迢遞太行路，自古稱險惡。千騎儼欲前，群峰望如削。",
            "火雲從中出，仰視飛鳥落。汗馬臥高原，危旌倚長薄。",
            "清風竟不至，赤日方煎鑠。石枯山木燋，鱗窮水泉涸。",
            "九重今旰食，萬里傳明略。諸將候軒車，元兇愁鼎鑊。",
            "何勞短兵接，自有長纓縛。通越事豈難，渡瀘功未博。",
            "朝辭羊腸阪，夕望貝丘郭。漳水斜繞營，常山遙入幕。",
            "永懷姑蘇下，遙寄建安作。白雪和難成，滄波意空托。",
            "陳琳書記好，王粲從軍樂。早晚歸漢廷，隨公上麟閣。"
        ],
        "notes": [
            ""
        ],
        "volume": "卷一百五十",
        "no#": 8
    },
    {
        "title": "洛陽主簿叔知和驛承恩赴選伏辭一首",
        "author": "劉長卿",
        "biography": "",
        "paragraphs": [
            "仲父王佐材，屈身仇香位。一從理京劇，萬事皆容易。",
            "則知無不可，通變有餘地。器宇溟渤寬，文鋒鏌鋣利。",
            "憧憧洛陽道，日夕皇華使。二載出江亭，一心奉王事。",
            "功成良可錄，道在知無愧。天府留香名，銓闈就明試。",
            "賦詩皆舊友，攀轍多新吏。彩服辭高堂，青袍擁征騎。",
            "此行季春月，時物正鮮媚。官柳陰相連，桃花色如醉。",
            "長安想在目，前路遙仿佛。落日看華山，關門逼青翠。",
            "行襜稍已隔，結戀無能慰。誰念尊酒間，裴回竹林意。"
        ],
        "notes": [
            ""
        ],
        "volume": "卷一百五十",
        "no#": 9
    },
    {
        "title": "題冤句宋少府廳留別",
        "author": "劉長卿",
        "biography": "",
        "paragraphs": [
            "宋侯人之秀，獨步南曹吏。世上無此才，天生一公器。",
            "尚甘黃綬屈，未適青雲意。洞澈萬頃陂，昂藏千里驥。",
            "從宦聞苦節，應物推高誼。薄俸不自資，傾家共人費。",
            "顧予倦棲托，終日憂窮匱。開口即有求，私心豈無愧。",
            "幸逢東道主，因輟西征騎。對話堪息機，披文欲忘味。",
            "壺觴招過客，幾案無留事。綠樹映層城，蒼苔覆閑地。",
            "一言重然諾，累夕陪宴慰。何意秋風來，颯然動歸思。",
            "留歡殊自愜，去念能為累。草色愁別時，槐花落行次。",
            "臨期仍把手，此會良不易。他日瓊樹枝，相思勞夢寐。"
        ],
        "notes": [
            ""
        ],
        "volume": "卷一百五十",
        "no#": 10
    },
    {
        "title": "罷攝官後將還舊居，留辭李侍禦",
        "author": "劉長卿",
        "biography": "",
        "paragraphs": [
            "江海今為客，風波失所依。白雲心已負，黃綬計仍非。",
            "累辱群公薦，頻沾一尉微。去緣焚玉石，來為采葑菲。",
            "州縣名何在，漁樵事亦違。故山桃李月，初服薜蘿衣。",
            "熊軾分朝寄，龍韜解賊圍。風謠傳吏體，雲物助兵威。",
            "白雪飄辭律，青春發禮闈。引軍橫吹動，援翰捷書揮。",
            "草映翻營綠，花臨檄羽飛。全吳爭轉戰，狂虜怯知機。",
            "憶昨趨金節，臨時廢玉徽。俗流應不厭，靜者或相譏。",
            "世難慵幹謁，時閑喜放歸。潘郎悲白髮，謝客愛清輝。",
            "樗散材因棄，交親跡已稀。獨愁看五柳，無事掩雙扉。",
            "世累多行路，生涯向釣磯。榜連溪水碧，家羨渚田肥。",
            "旅食傷飄梗，岩棲憶采薇。悠然獨歸去，回首望旌旗。"
        ],
        "notes": [
            ""
        ],
        "volume": "卷一百五十",
        "no#": 11
    },
    {
        "title": "贈別於群投筆赴安西",
        "author": "劉長卿",
        "biography": "",
        "paragraphs": [
            "風流一才子，經史仍滿腹。心鏡萬象生，文鋒眾人服。",
            "頃遊靈台下，頻棄荊山玉。蹭蹬空數年，裴回冀微祿。",
            "朅來投筆硯，長揖謝親族。且欲圖變通，安能守拘束。",
            "本持鄉曲譽，肯料泥塗辱。誰謂命迍邅，還令計反復。",
            "西戎今未弭，胡騎屯山谷。坐恃龍豹韜，全輕蜂蠆毒。",
            "拂衣從此去，擁傳一何速。元帥許提攜，他人佇瞻矚。",
            "出門寡儔侶，矧乃無僮僕。黠虜時相逢，黃沙暮愁宿。",
            "蕭條遠回首，萬里如在目。漢境天西窮，胡山海邊綠。",
            "想聞羌笛處，淚盡關山曲。地闊鳥飛遲，風寒馬毛縮。",
            "邊愁殊浩蕩，離思空斷續。塞上歸限賒，尊前別期促。",
            "知君志不小，一舉淩鴻鵠。且願樂從軍，功名在殊俗。"
        ],
        "notes": [
            ""
        ],
        "volume": "卷一百五十",
        "no#": 12
    },
    {
        "title": "送薛據宰涉縣",
        "author": "劉長卿",
        "biography": "",
        "paragraphs": [
            "故人河山秀，獨立風神異。人許白眉長，天資青雲器。",
            "雄辭變文名，高價喧時議。下筆盈萬言，皆合古人意。",
            "一從負能名，數載猶卑位。寶劍誠可用，烹鮮是虛棄。",
            "昔聞在河上，高臥自無事。幾案終日閑，蒲鞭使人畏。",
            "頃因歲月滿，方謝風塵吏。頌德有輿人，薦賢逢八使。",
            "棲鸞往已屈，馴雀今可嗣。此道如不移，雲霄坐應致。",
            "縣前漳水綠，郭外晉山翠。日得謝客游，時堪陶令醉。",
            "前期今尚遠，握手空宴慰。驛路疏柳長，春城百花媚。",
            "裴回白日隱，暝色含天地。一鳥向灞陵，孤雲送行騎。",
            "夫君多述作，而我常諷味。賴有瓊瑤資，能寬別離思。",
            "槐陰覆堂殿，苔色上階砌。鳥倦自歸飛，雲閑獨容cV。",
            "既將慕幽絕，兼欲看定慧。遇物忘世緣，還家懶生計。",
            "無生妄已息，有妄心可制。心鏡常虛明，時人自淪翳。"
        ],
        "notes": [
            ""
        ],
        "volume": "卷一百五十",
        "no#": 13
    },
    {
        "title": "早春贈別趙居士還江左，時長卿下第歸嵩陽舊居",
        "author": "劉長卿",
        "biography": "",
        "paragraphs": [
            "見君風塵裏，意出風塵外。自有滄洲期，含情十餘載。",
            "深居鳳城曲，日預龍華會。果得僧家緣，能遺俗人態。",
            "一身今已適，萬物知何愛。悟法電已空，看心水無礙。",
            "且將窮妙理，兼欲尋勝概。何獨謝客遊，當為遠公輩。",
            "放舟馳楚郭，負杖辭秦塞。目送南飛雲，令人想吳會。",
            "遙思舊遊處，仿佛疑相對。夜火金陵城，春煙石頭瀨。",
            "滄波極天末，萬里明如帶。一片孤客帆，飄然向青靄。",
            "楚天合江氣，雲色常霮zw。隱見湖中山，相連數州內。",
            "君行意可得，全與時人背。歸路隨楓林，還鄉念蓴菜。",
            "顧予尚羈束，何幸承眄睞。素願徒自勤，清機本難逮。",
            "累幸忝賓薦，末路逢沙汰。濩落名不成，裴回意空大。",
            "逢時雖貴達，守道甘易退。逆旅鄉夢頻，春風客心碎。",
            "別君日已遠，離念無明晦。予亦返柴荊，山田事耕耒。"
        ],
        "notes": [
            ""
        ],
        "volume": "卷一百五十",
        "no#": 14
    },
    {
        "title": "夜宴洛陽程九主簿宅送楊三山人往天臺尋智者禪師隱居",
        "author": "劉長卿",
        "biography": "",
        "paragraphs": [
            "東林問逋客，何處棲幽偏。滿腹萬餘卷，息機三十年。",
            "志圖良已久，鬢髮空蒼然。調嘯寄疏曠，形骸如棄捐。",
            "本家關西族，別業嵩陽田。雲臥能獨往，山棲幸周旋。",
            "垂竿不在魚，賣藥不為錢。藜杖閑倚壁，松花常醉眠。",
            "頃辭青溪隱，來訪赤縣仙。南畝自甘賤，中朝唯愛賢。",
            "仍空世諦法，遠結天臺緣。魏闕從此去，滄洲知所便。",
            "主人瓊枝秀，寵別瑤華篇。落日掃塵榻，春風吹客船。",
            "此行頗自適，物外誰能牽。弄棹白蘋裏，掛帆飛鳥邊。",
            "落潮見孤嶼，徹底觀澄漣。雁過湖上月，猿聲峰際天。",
            "群峰趨海嶠，千里黛相連。遙倚赤城上，曈曈初日圓。",
            "昔聞智公隱，此地常安禪。千載已如夢，一燈今尚傳。",
            "雲龕閉遺影，石窟無人煙。古寺暗喬木，春崖鳴細泉。",
            "流塵既寂寞，緬想增嬋娟。山鳥怨庭樹，門人思步蓮。",
            "夷猶懷永路，悵望臨清川。漁人來夢裏，沙鷗飛眼前。",
            "獨游豈易愜，群動多相纏。羨爾五湖夜，往來閑扣舷。"
        ],
        "notes": [
            ""
        ],
        "volume": "卷一百五十",
        "no#": 15
    },
    {
        "title": "瓜洲驛奉餞張侍御公拜膳部郎中却復憲臺充賀蘭大夫留後使之嶺南時侍御先在淮南幕府",
        "author": "劉長卿",
        "biography": "",
        "paragraphs": [
            "太華高標峻，青陽淑氣盤。屬辭傾渤澥，稱價掩琅玕。",
            "楊葉頻推中，芸香早拜官。後來慚轍跡，先達仰門闌。",
            "佐劇勞黃綬，提綱疾素餐。風生趨府步，筆偃觸邪冠。",
            "骨鯁知難屈，鋒芒豈易幹。佇將調玉鉉，翻自落金丸。",
            "異議那容直，專權本畏彈。寸心寧有負，三黜竟無端。",
            "適喜鴻私降，旋驚羽檄攢。國憐朝市易，人怨虎狼殘。",
            "天地龍初見，風塵虜未殫。隨川歸少海，就日背長安。",
            "副相榮分寄，輸忠義不刊。擊胡馳汗馬，遷蜀扈鳴鑾。",
            "月罷名卿署，星懸上將壇。三軍搖旆出，百越畫圖觀。",
            "茅茹能相引，泥沙肯再蟠。兼榮知任重，交辟許才難。",
            "勁直隨台柏，芳香動省蘭。璧從全趙去，鵬自北溟摶。",
            "星象銜新寵，風霜帶舊寒。是非生倚伏，榮辱系悲歡。",
            "疇昔偏殊眄，屯蒙獨永歎。不才成擁腫，失計似邯鄲。",
            "江國傷移律，家山憶考盤。一為鷗鳥誤，三見露華團。",
            "回首青雲裏，應憐濁水瀾。愧將生事托，羞向鬢毛看。",
            "知己傷愆素，他人自好丹。鄉春連楚越，旅宿寄風湍。",
            "世路東流水，滄江一釣竿。松聲伯禹穴，草色子陵灘。",
            "度嶺情何遽，臨流興未闌。梅花分路遠，揚子上潮寬。",
            "夢想懷依倚，煙波限渺漫。且愁無去雁，甯冀少回鸞。",
            "極浦春帆迥，空郊晚騎單。獨憐南渡月，今夕送歸鞍。"
        ],
        "notes": [
            ""
        ],
        "volume": "卷一百五十",
        "no#": 16
    },
    {
        "title": "至德三年春正月時謬蒙差攝海鹽令聞王師收二京因書事寄上浙西節度李侍郎中丞行營五十韻",
        "author": "劉長卿",
        "biography": "",
        "paragraphs": [
            "天上胡星孛，人間反氣橫。風塵生汗馬，河洛縱長鯨。",
            "本謂才非據，誰知禍已萌。食參將可待，誅錯輒為名。",
            "萬里兵鋒接，三時羽檄驚。負恩殊鳥獸，流毒遍黎氓。",
            "朝市成蕪沒，干戈起戰爭。人心懸反復，天道暫虛盈。",
            "略地侵中土，傳烽到上京。王師陷魑魅，帝座逼欃槍。",
            "渭水嘶胡馬，秦山泣漢兵。關原馳萬騎，煙火亂千甍。",
            "鳳駕瞻西幸，龍樓議北征。自將行破竹，誰學去吹笙。",
            "白日重輪慶，玄穹再造榮。鬼神潛釋憤，夷狄遠輸誠。",
            "海內戎衣卷，關中賊壘平。山川隨轉戰，草木困橫行。",
            "區宇神功立，謳歌帝業成。天回萬象慶，龍見五雲迎。",
            "小苑春猶在，長安日更明。星辰歸正位，雷雨發殘生。",
            "文物登前古，簫韶下太清。未央新柳色，長樂舊鐘聲。",
            "八使推邦彥，中司案國程。蒼生屬伊呂，明主仗韓彭。",
            "凶醜將除蔓，奸豪已負荊。世危看柱石，時難識忠貞。",
            "薄伐征貔虎，長驅擁旆旌。吳山依重鎮，江月帶行營。",
            "金石懸詞律，煙雲動筆精。運籌初減灶，調鼎未和羹。",
            "北虜傳初解，東人望已傾。池塘催謝客，花木待春卿。",
            "昔忝登龍首，能傷困驥鳴。艱難悲伏劍，提握喜懸衡。",
            "巴曲誰堪聽，秦台自有情。遂令辭短褐，仍欲請長纓。",
            "久客田園廢，初官印綬輕。榛蕪上國路，苔蘚北山楹。",
            "懶慢羞趨府，驅馳憶退耕。榴花無暇醉，蓬發帶愁縈。",
            "地僻方言異，身微俗慮並。家憐雙鯉斷，才愧小鱗烹。",
            "滄海今猶滯，青陽歲又更。洲香生杜若，溪暖戲鵁鶄。",
            "煙水宜春候，褰關值晚晴。潮聲來萬井，山色映孤城。",
            "旅夢親喬木，歸心亂早鶯。倘無知己在，今已訪蓬瀛。"
        ],
        "notes": [
            ""
        ],
        "volume": "卷一百五十",
        "no#": 17
    },
    {
        "title": "尋張逸人山居",
        "author": "劉長卿",
        "biography": "",
        "paragraphs": [
            "危石才通鳥道，空山更有人家。",
            "桃源定在深處，澗水浮來落花。"
        ],
        "notes": [
            ""
        ],
        "volume": "卷一百五十",
        "no#": 18
    },
    {
        "title": "發越州赴潤州使院，留別鮑侍禦",
        "author": "劉長卿",
        "biography": "",
        "paragraphs": [
            "對水看山別離，孤舟日暮行遲。",
            "江南江北春草，獨向金陵去時。"
        ],
        "notes": [
            ""
        ],
        "volume": "卷一百五十",
        "no#": 19
    },
    {
        "title": "送陸澧還吳中",
        "author": "劉長卿",
        "biography": "",
        "paragraphs": [
            "瓜步寒潮送客，楊柳暮雨沾衣。",
            "故山南望何處，秋草連天獨歸。"
        ],
        "notes": [
            ""
        ],
        "volume": "卷一百五十",
        "no#": 20
    },
    {
        "title": "苕溪酬梁耿別後見寄",
        "author": "劉長卿",
        "biography": "",
        "paragraphs": [
            "清川永路何極，落日孤舟解攜。鳥向平蕪遠近，",
            "惆悵長沙謫去，江潭芳草萋萋。"
        ],
        "notes": [
            ""
        ],
        "volume": "卷一百五十",
        "no#": 21
    },
    {
        "title": "蛇浦橋下重送嚴維",
        "author": "劉長卿",
        "biography": "",
        "paragraphs": [
            "秋風颯颯鳴條，風月相和寂寥。黃葉一離一別，",
            "明日行人已遠，空餘淚滴回潮。"
        ],
        "notes": [
            ""
        ],
        "volume": "卷一百五十",
        "no#": 22
    },
    {
        "title": "七裏灘重送",
        "author": "劉長卿",
        "biography": "",
        "paragraphs": [
            "秋江渺渺水空波，越客孤舟欲榜歌。",
            "手折衰楊悲老大，故人零落已無多。"
        ],
        "notes": [
            ""
        ],
        "volume": "卷一百五十",
        "no#": 23
    },
    {
        "title": "家園瓜熟，是故蕭相公所遺瓜種，淒然感舊，因賦此詩",
        "author": "劉長卿",
        "biography": "",
        "paragraphs": [
            "事去人亡跡自留，黃花綠蒂不勝愁。",
            "誰能更向青門外，秋草茫茫覓故侯。"
        ],
        "notes": [
            ""
        ],
        "volume": "卷一百五十",
        "no#": 24
    },
    {
        "title": "重送裴郎中貶吉州",
        "author": "劉長卿",
        "biography": "",
        "paragraphs": [
            "猿啼客散暮江頭，人自傷心水自流。",
            "同作逐臣君更遠，青山萬里一孤舟。"
        ],
        "notes": [
            ""
        ],
        "volume": "卷一百五十",
        "no#": 25
    },
    {
        "title": "尋盛禪師蘭若",
        "author": "劉長卿",
        "biography": "",
        "paragraphs": [
            "秋草黃花覆古阡，隔林何處起人煙。",
            "山僧獨在山中老，唯有寒松見少年。"
        ],
        "notes": [
            ""
        ],
        "volume": "卷一百五十",
        "no#": 26
    },
    {
        "title": "寄許尊師",
        "author": "劉長卿",
        "biography": "",
        "paragraphs": [
            "獨上雲梯入翠微，濛濛煙雪映岩扉。",
            "世人知在中峰裏，遙禮青山恨不歸。"
        ],
        "notes": [
            ""
        ],
        "volume": "卷一百五十",
        "no#": 27
    },
    {
        "title": "酬李穆見寄",
        "author": "劉長卿",
        "biography": "",
        "paragraphs": [
            "孤舟相訪至天涯，萬轉雲山路更賒。",
            "欲掃柴門迎遠客，青苔黃葉滿貧家。"
        ],
        "notes": [
            ""
        ],
        "volume": "卷一百五十",
        "no#": 28
    },
    {
        "title": "送王司馬秩滿西歸",
        "author": "劉長卿",
        "biography": "",
        "paragraphs": [
            "漢主何時放逐臣，江邊幾度送歸人。",
            "同官歲歲先辭滿，唯有青山伴老身。"
        ],
        "notes": [
            ""
        ],
        "volume": "卷一百五十",
        "no#": 29
    },
    {
        "title": "寄別朱拾遺",
        "author": "劉長卿",
        "biography": "",
        "paragraphs": [
            "天書遠召滄浪客，幾度臨歧病未能。",
            "江海茫茫春欲遍，行人一騎發金陵。"
        ],
        "notes": [
            ""
        ],
        "volume": "卷一百五十",
        "no#": 30
    },
    {
        "title": "會赦後酬主簿所問",
        "author": "劉長卿",
        "biography": "",
        "paragraphs": [
            "江南海北長相憶，淺水深山獨掩扉。",
            "重見太平身已老，桃源久住不能歸。"
        ],
        "notes": [
            ""
        ],
        "volume": "卷一百五十",
        "no#": 31
    },
    {
        "title": "贈秦系",
        "author": "劉長卿",
        "biography": "",
        "paragraphs": [
            "向風長嘯戴紗巾，野鶴由來不可親。",
            "明日東歸變名姓，五湖煙水覓何人。"
        ],
        "notes": [
            ""
        ],
        "volume": "卷一百五十",
        "no#": 32
    },
    {
        "title": "酬靈徹公相招",
        "author": "劉長卿",
        "biography": "",
        "paragraphs": [
            "石澗泉聲久不聞，獨臨長路雪紛紛。",
            "如今漸欲生黃發，願脫頭冠與白雲。"
        ],
        "notes": [
            ""
        ],
        "volume": "卷一百五十",
        "no#": 33
    },
    {
        "title": "贈崔九載華",
        "author": "劉長卿",
        "biography": "",
        "paragraphs": [
            "憐君一見一悲歌，歲歲無如老去何。",
            "白屋漸看秋草沒，青雲莫道故人多。"
        ],
        "notes": [
            ""
        ],
        "volume": "卷一百五十",
        "no#": 34
    },
    {
        "title": "同崔載華贈日本聘使",
        "author": "劉長卿",
        "biography": "",
        "paragraphs": [
            "憐君異域朝周遠，積水連天何處通。",
            "遙指來從初日外，始知更有扶桑東。"
        ],
        "notes": [
            ""
        ],
        "volume": "卷一百五十",
        "no#": 35
    },
    {
        "title": "送建州陸使君",
        "author": "劉長卿",
        "biography": "",
        "paragraphs": [
            "漢庭初拜建安侯，天子臨軒寄所憂。",
            "從此向南無限路，雙旌已去水悠悠。"
        ],
        "notes": [
            ""
        ],
        "volume": "卷一百五十",
        "no#": 36
    },
    {
        "title": "送秦侍禦外甥張篆之福州謁鮑大夫秦侍禦與大夫有舊",
        "author": "劉長卿",
        "biography": "",
        "paragraphs": [
            "萬里閩中去渺然，孤舟水上入寒煙。",
            "轅門拜首儒衣弊，貌似牢之豈不憐。"
        ],
        "notes": [
            ""
        ],
        "volume": "卷一百五十",
        "no#": 37
    },
    {
        "title": "聞奉迎皇太后使沈判官至，因有此作",
        "author": "劉長卿",
        "biography": "",
        "paragraphs": [
            "長樂宮人掃落花，君王正候五雲車。",
            "萬方臣妾同瞻望，疑在曾城阿母家。"
        ],
        "notes": [
            ""
        ],
        "volume": "卷一百五十",
        "no#": 38
    },
    {
        "title": "送劉萱之道州謁崔大夫",
        "author": "劉長卿",
        "biography": "",
        "paragraphs": [
            "沅水悠悠湘水春，臨歧南望一沾巾。",
            "信陵門下三千客，君到長沙見幾人。"
        ],
        "notes": [
            ""
        ],
        "volume": "卷一百五十",
        "no#": 39
    },
    {
        "title": "過鄭山人所居",
        "author": "劉長卿",
        "biography": "",
        "paragraphs": [
            "寂寂孤鶯啼杏園，寥寥一犬吠桃源。",
            "落花芳草無尋處，萬壑千峰獨閉門。"
        ],
        "notes": [
            ""
        ],
        "volume": "卷一百五十",
        "no#": 40
    },
    {
        "title": "奉送賀若郎中賊退後之杭州",
        "author": "劉長卿",
        "biography": "",
        "paragraphs": [
            "江上初收戰馬塵，鶯聲柳色待行春。",
            "雙旌誰道來何暮，萬井如今有幾人。"
        ],
        "notes": [
            ""
        ],
        "volume": "卷一百五十",
        "no#": 41
    },
    {
        "title": "瓜洲驛重送梁郎中赴吉州",
        "author": "劉長卿",
        "biography": "",
        "paragraphs": [
            "渺渺雲山去幾重，依依獨聽廣陵鐘。",
            "明朝借問南來客，五馬雙旌何處逢。"
        ],
        "notes": [
            ""
        ],
        "volume": "卷一百五十",
        "no#": 42
    },
    {
        "title": "奉使鄂渚至烏江道中作",
        "author": "劉長卿",
        "biography": "",
        "paragraphs": [
            "滄洲不復戀魚竿，白髮那堪戴鐵冠。",
            "客路向南何處是，蘆花千里雪漫漫。"
        ],
        "notes": [
            ""
        ],
        "volume": "卷一百五十",
        "no#": 43
    },
    {
        "title": "新息道中作",
        "author": "劉長卿",
        "biography": "",
        "paragraphs": [
            "蕭條獨向汝南行，客路多逢漢騎營。",
            "古木蒼蒼離亂後，幾家同住一孤城。"
        ],
        "notes": [
            ""
        ],
        "volume": "卷一百五十",
        "no#": 44
    },
    {
        "title": "春日宴魏萬成湘水亭",
        "author": "劉長卿",
        "biography": "",
        "paragraphs": [
            "何年家住此江濱，幾度門前北渚春。",
            "白髮亂生相顧老，黃鶯自語豈知人。"
        ],
        "notes": [
            ""
        ],
        "volume": "卷一百五十",
        "no#": 45
    },
    {
        "title": "重送道標上人",
        "author": "劉長卿",
        "biography": "",
        "paragraphs": [
            "衡陽千里去人稀，遙逐孤雲入翠微。",
            "春草青青新覆地，深山無路若為歸。"
        ],
        "notes": [
            ""
        ],
        "volume": "卷一百五十",
        "no#": 46
    },
    {
        "title": "送李判官之潤州行營",
        "author": "劉長卿",
        "biography": "",
        "paragraphs": [
            "萬里辭家事鼓鼙，金陵驛路楚雲西。",
            "江春不肯留歸客，草色青青送馬蹄。"
        ],
        "notes": [
            ""
        ],
        "volume": "卷一百五十",
        "no#": 47
    },
    {
        "title": "將赴南巴，至餘幹別李十二",
        "author": "劉長卿",
        "biography": "",
        "paragraphs": [
            "江上花催問禮人，鄱陽鶯報越鄉春。",
            "誰憐此別悲歡異，萬里青山送逐臣。"
        ],
        "notes": [
            ""
        ],
        "volume": "卷一百五十",
        "no#": 48
    },
    {
        "title": "時平後春日思歸",
        "author": "劉長卿",
        "biography": "",
        "paragraphs": [
            "一尉何曾及布衣，時平卻憶臥柴扉。",
            "故園柳色催南客，春水桃花待北歸。"
        ],
        "notes": [
            ""
        ],
        "volume": "卷一百五十",
        "no#": 49
    },
    {
        "title": "送陶十赴杭州攝掾",
        "author": "劉長卿",
        "biography": "",
        "paragraphs": [
            "莫歎江城一掾卑，滄洲未是阻心期。",
            "浙中山色千萬狀，門外潮聲朝暮時。"
        ],
        "notes": [
            ""
        ],
        "volume": "卷一百五十",
        "no#": 50
    },
    {
        "title": "使還七裏瀨上逢薛承規赴江西貶官",
        "author": "劉長卿",
        "biography": "",
        "paragraphs": [
            "遷客歸人醉晚寒，孤舟暫泊子陵灘。",
            "憐君更去三千里，落日青山江上看。"
        ],
        "notes": [
            ""
        ],
        "volume": "卷一百五十",
        "no#": 51
    },
    {
        "title": "使回赴蘇州道中作",
        "author": "劉長卿",
        "biography": "",
        "paragraphs": [
            "春風何事遠相催，路盡天涯始卻回。",
            "萬里無人空楚水，孤帆送客到魚台。"
        ],
        "notes": [
            ""
        ],
        "volume": "卷一百五十",
        "no#": 52
    },
    {
        "title": "昭陽曲",
        "author": "劉長卿",
        "biography": "",
        "paragraphs": [
            "昨夜承恩宿未央，羅衣猶帶禦衣香。",
            "芙蓉帳小雲屏暗，楊柳風多水殿涼。"
        ],
        "notes": [
            ""
        ],
        "volume": "卷一百五十",
        "no#": 53
    },
    {
        "title": "罪所留系，每夜聞長洲軍笛聲",
        "author": "劉長卿",
        "biography": "",
        "paragraphs": [
            "白日浮雲閉不開，黃沙誰問冶長猜。",
            "只憐橫笛關山月，知處愁人夜夜來。"
        ],
        "notes": [
            ""
        ],
        "volume": "卷一百五十",
        "no#": 54
    },
    {
        "title": "贈微上人",
        "author": "劉長卿",
        "biography": "",
        "paragraphs": [
            "禪門來往翠微間，萬里千峰在剡山。",
            "何時共到天臺裏，身與浮雲處處閑。"
        ],
        "notes": [
            ""
        ],
        "volume": "卷一百五十",
        "no#": 55
    },
    {
        "title": "東湖送朱逸人歸",
        "author": "劉長卿",
        "biography": "",
        "paragraphs": [
            "山色湖光並在東，扁舟歸去有樵風。",
            "莫道野人無外事，開田鑿井白雲中。"
        ],
        "notes": [
            ""
        ],
        "volume": "卷一百五十",
        "no#": 56
    },
    {
        "title": "舟中送李十八",
        "author": "劉長卿",
        "biography": "",
        "paragraphs": [
            "釋子身心無有分，獨將衣缽去人群。",
            "相思晚望西林寺，唯有鐘聲出白雲。"
        ],
        "notes": [
            ""
        ],
        "volume": "卷一百五十",
        "no#": 57
    },
    {
        "title": "送李穆歸淮南",
        "author": "劉長卿",
        "biography": "",
        "paragraphs": [
            "揚州春草新年綠，未去先愁去不歸。",
            "淮水問君來早晚，老人偏畏過芳菲。"
        ],
        "notes": [
            ""
        ],
        "volume": "卷一百五十",
        "no#": 58
    },
    {
        "title": "晚春歸山居題窗前竹",
        "author": "劉長卿",
        "biography": "",
        "paragraphs": [
            "溪上殘春黃鳥稀，辛夷花盡杏花飛。",
            "始憐幽竹山窗下，不改清陰待我歸。"
        ],
        "notes": [
            ""
        ],
        "volume": "卷一百五十",
        "no#": 59
    }
]