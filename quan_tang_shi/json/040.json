[
    {
        "title": "奉和過舊宅應制",
        "author": "上官儀",
        "biography": "",
        "paragraphs": [
            "石關清晚夏，璿輿禦早秋。神麾颺珠雨，仙吹響飛流。",
            "沛水祥雲泛，宛郊瑞氣浮。大風迎漢築，叢煙入舜球。",
            "翠梧臨鳳邸，滋蘭帶鶴舟。偃伯歌玄化，扈蹕頌王遊。",
            "遺簪謬昭獎，珥筆荷恩休。"
        ],
        "notes": [
            ""
        ],
        "volume": "卷四十",
        "no#": 1
    },
    {
        "title": "早春桂林殿應詔",
        "author": "上官儀",
        "biography": "",
        "paragraphs": [
            "步輦出披香，清歌臨太液。曉樹流鶯滿，春堤芳草積。",
            "風光翻露文，雪華上空碧。花蝶來未已，山光暖將夕。"
        ],
        "notes": [
            ""
        ],
        "volume": "卷四十",
        "no#": 2
    },
    {
        "title": "安德山池宴集",
        "author": "上官儀",
        "biography": "",
        "paragraphs": [
            "上路抵平津，後堂羅薦陳。締交開狎賞，麗席展芳辰。",
            "密樹風煙積，回塘荷芰新。雨霽虹橋晚，花落鳳台春。",
            "翠釵低舞席，文杏散歌塵。方惜流觴滿，夕鳥已城闉。"
        ],
        "notes": [
            ""
        ],
        "volume": "卷四十",
        "no#": 3
    },
    {
        "title": "酬薛舍人萬年宮晚景寓直懷友",
        "author": "上官儀",
        "biography": "",
        "paragraphs": [
            "奕奕九成台，窈窕絕塵埃。蒼蒼萬年樹，玲瓏下冥霧。",
            "池色搖晚空，岩花斂餘煦。清切丹禁靜，浩蕩文河注。",
            "留連窮勝托，夙期暌善謔。東望安仁省，西臨子雲閣。",
            "長嘯披煙霞，高步尋蘭若。金狄掩通門，雕鞍歸騎喧。",
            "燕姝對明月，荊豔促芳尊。別有青山路，策杖訪王孫。"
        ],
        "notes": [
            ""
        ],
        "volume": "卷四十",
        "no#": 4
    },
    {
        "title": "奉和潁川公秋夜",
        "author": "上官儀",
        "biography": "",
        "paragraphs": [
            "泬寥空色遠，芸黃淒序變。涸浦落遵鴻，長飆送巢燕。",
            "千秋流夕景，萬籟含宵喚。峻雉聆金柝，層台切銀箭。"
        ],
        "notes": [
            ""
        ],
        "volume": "卷四十",
        "no#": 5
    },
    {
        "title": "謝都督挽歌",
        "author": "上官儀",
        "biography": "",
        "paragraphs": [
            "漠漠佳城幽，蒼蒼松檟暮。魯幕飄欲卷，宛駟悲還顧。",
            "楚挽繞廬山，胡笳臨武庫。悵然郊原靜，煙生歸鳥度。"
        ],
        "notes": [
            ""
        ],
        "volume": "卷四十",
        "no#": 6
    },
    {
        "title": "八詠應制二首",
        "author": "上官儀",
        "biography": "",
        "paragraphs": [
            "啟重帷，重帷照文杏。翡翠藻輕花，流蘇媚浮影。",
            "瑤笙燕始歸，金堂露初晞。風隨少女至，虹共美人歸。",
            "羅薦已擘鴛鴦被，綺衣複有蒲萄帶。殘紅豔粉映簾中，",
            "雪花飄玉輦，雲光上璧台。共待新妝出，清歌送落梅。",
            "入叢台，叢台裛春露。滴瀝間深紅，參差散輕素。",
            "妝蝶驚複聚，黃鸝飛且顧。攀折殊未已，複值驚飛起。",
            "送影舞衫前，飄香歌扇裏。望望惜春暉，行行猶未歸。",
            "暫得佳遊趣，更愁花鳥稀。",
            "且學鳥聲調鳳管，方移花影入鴛機。"
        ],
        "notes": [
            ""
        ],
        "volume": "卷四十",
        "no#": 7
    },
    {
        "title": "和太尉戲贈高陽公",
        "author": "上官儀",
        "biography": "",
        "paragraphs": [
            "熏爐禦史出神仙，雲鞍羽蓋下芝田。紅塵正起浮橋路，",
            "慣是洛濱要解佩，本是河間好數錢。翠釵照耀銜雲發，",
            "無情拂袂欲留賓，詎恨深潭不可越。天津一別九秋長，"
        ],
        "notes": [
            ""
        ],
        "volume": "卷四十",
        "no#": 8
    },
    {
        "title": "王昭君",
        "author": "上官儀",
        "biography": "",
        "paragraphs": [
            "玉關春色晚，金河路幾千。琴悲桂條上，笛怨柳花前。",
            "霧掩臨妝月，風驚入鬢蟬。緘書待還使，淚盡白雲天。"
        ],
        "notes": [
            ""
        ],
        "volume": "卷四十",
        "no#": 9
    },
    {
        "title": "詠雪應詔",
        "author": "上官儀",
        "biography": "",
        "paragraphs": [
            "禁園凝朔氣，瑞雪掩晨曦。花明棲鳳閣，珠散影娥池。",
            "飄素迎歌上，翻光向舞移。幸因千里映，還繞萬年枝。"
        ],
        "notes": [
            ""
        ],
        "volume": "卷四十",
        "no#": 10
    },
    {
        "title": "奉和山夜臨秋",
        "author": "上官儀",
        "biography": "",
        "paragraphs": [
            "殿帳清炎氣，輦道含秋陰。淒風移漢築，流水入虞琴。",
            "雲飛送斷雁，月上淨疏林。滴瀝露枝響，空蒙煙壑深。"
        ],
        "notes": [
            ""
        ],
        "volume": "卷四十",
        "no#": 11
    },
    {
        "title": "江王太妃挽歌",
        "author": "上官儀",
        "biography": "",
        "paragraphs": [
            "黃鶴悲歌絕，椒花清頌餘。埃凝寫鄰鏡，網結和扉魚。",
            "銀消風燭盡，珠滅夜輪虛。別有南陵路，幽叢臨葉疏。"
        ],
        "notes": [
            ""
        ],
        "volume": "卷四十",
        "no#": 12
    },
    {
        "title": "故北平公挽歌",
        "author": "上官儀",
        "biography": "",
        "paragraphs": [
            "木落園林曠，庭虛風露寒。北裏清音絕，南陔芳草殘。",
            "遠氣猶標劍，浮雲尚寫冠。寂寂琴台晚，秋陰入井幹。"
        ],
        "notes": [
            ""
        ],
        "volume": "卷四十",
        "no#": 13
    },
    {
        "title": "高密長公主挽歌",
        "author": "上官儀",
        "biography": "",
        "paragraphs": [
            "湘渚韜靈跡，娥台靜瑞音。鳳逐清簫遠，鸞隨幽鏡沉。",
            "霜處華芙落，風前銀燭侵。寂寞平陽宅，月冷洞房深。"
        ],
        "notes": [
            ""
        ],
        "volume": "卷四十",
        "no#": 14
    },
    {
        "title": "詠畫障",
        "author": "上官儀",
        "biography": "",
        "paragraphs": [
            "芳晨麗日桃花浦，珠簾翠帳鳳凰樓。蔡女菱歌移錦纜，",
            "未減行雨荊台下，自比淩波洛浦遊。"
        ],
        "notes": [
            ""
        ],
        "volume": "卷四十",
        "no#": 15
    },
    {
        "title": "奉和秋日即目應制",
        "author": "上官儀",
        "biography": "",
        "paragraphs": [
            "上苑通平樂，神池邇建章。樓臺相掩映，城闕互相望。",
            "緹油泛行幔，簫吹轉浮梁。晚雲含朔氣，斜照蕩秋光。",
            "落葉飄蟬影，平流寫雁行。槿散淩風縟，荷銷裛露香。",
            "仙歌臨枍詣，玄豫曆長楊。歸路乘明月，千門開未央。"
        ],
        "notes": [
            ""
        ],
        "volume": "卷四十",
        "no#": 16
    },
    {
        "title": "入朝洛堤步月",
        "author": "上官儀",
        "biography": "",
        "paragraphs": [
            "脈脈廣川流，驅馬曆長洲。鵲飛山月曙，蟬噪野風秋。"
        ],
        "notes": [
            ""
        ],
        "volume": "卷四十",
        "no#": 17
    },
    {
        "title": "春日",
        "author": "上官儀",
        "biography": "",
        "paragraphs": [
            "花輕蝶亂仙人杏，葉密鶯啼帝女桑。",
            "飛雲閣上春應至，明月樓中夜未央。"
        ],
        "notes": [
            ""
        ],
        "volume": "卷四十",
        "no#": 18
    },
    {
        "title": "從駕閭山詠馬",
        "author": "上官儀",
        "biography": "",
        "paragraphs": [
            "桂香塵處減，練影月前空。定惑由關吏，徒嗟塞上翁。"
        ],
        "notes": [
            ""
        ],
        "volume": "卷四十",
        "no#": 19
    }
]