[
    {
        "title": "憶長安：四月",
        "author": "丘丹",
        "biography": "",
        "paragraphs": [
            "憶長安，四月時，南郊萬乘旌旗。嘗酎玉卮更獻，",
            "含桃絲籠交馳。芳草落花無限，金張許史相隨。"
        ],
        "notes": [
            ""
        ],
        "volume": "卷三百零七",
        "no#": 1
    },
    {
        "title": "狀江南：季冬",
        "author": "丘丹",
        "biography": "",
        "paragraphs": [
            "江南季冬月，紅蟹大如l4。湖水龍為鏡，爐峰氣作煙。"
        ],
        "notes": [
            ""
        ],
        "volume": "卷三百零七",
        "no#": 2
    },
    {
        "title": "和韋使君秋夜見寄",
        "author": "丘丹",
        "biography": "",
        "paragraphs": [
            "露滴梧葉鳴，秋風桂花發。中有學仙侶，吹簫弄山月。"
        ],
        "notes": [
            ""
        ],
        "volume": "卷三百零七",
        "no#": 3
    },
    {
        "title": "奉酬韋蘇州使君",
        "author": "丘丹",
        "biography": "",
        "paragraphs": [
            "久作煙霞侶，暫將簪組親。還同褚伯玉，入館忝州人。"
        ],
        "notes": [
            ""
        ],
        "volume": "卷三百零七",
        "no#": 4
    },
    {
        "title": "和韋使君聽江笛送陳侍禦",
        "author": "丘丹",
        "biography": "",
        "paragraphs": [
            "離樽聞夜笛，寥亮入寒城。月落車馬散，淒惻主人情。"
        ],
        "notes": [
            ""
        ],
        "volume": "卷三百零七",
        "no#": 5
    },
    {
        "title": "奉酬韋使君送歸山之作",
        "author": "丘丹",
        "biography": "",
        "paragraphs": [
            "側聞郡守至，偶乘黃犢出。不別桃源人，一見經累日。",
            "蟬鳴念秋稼，蘭酌動離瑟。臨水降麾幢，野艇才容膝。",
            "參差碧山路，目送江帆疾。涉海得驪珠，棲梧慚鳳質。",
            "愧非鄭公里，歸掃蒙籠室。"
        ],
        "notes": [
            ""
        ],
        "volume": "卷三百零七",
        "no#": 6
    },
    {
        "title": "奉酬重送歸山",
        "author": "丘丹",
        "biography": "",
        "paragraphs": [
            "賣藥有時至，自知來往疏。遽辭池上酌，新得山中書。",
            "步出芙蓉府，歸乘觳觫車。猥蒙招隱作，豈愧班生廬。"
        ],
        "notes": [
            ""
        ],
        "volume": "卷三百零七",
        "no#": 7
    },
    {
        "title": "經湛長史草堂",
        "author": "丘丹",
        "biography": "",
        "paragraphs": [
            "身退謝名累，道存嘉止足。設醴降華幡，掛冠守空穀。",
            "偶尋野外寺，仰慕賢者躅。不見昔簪裾，猶有舊松竹。",
            "煙霞雖異世，風韻如在矚。余即江海上，歸轍青山曲。"
        ],
        "notes": [
            ""
        ],
        "volume": "卷三百零七",
        "no#": 8
    },
    {
        "title": "蕭山祗園寺",
        "author": "丘丹",
        "biography": "",
        "paragraphs": [
            "東晉許征君，西方彥上人。生時猶定見，悟後了前因。",
            "靈塔多年古，高僧苦行頻。碑存才記日，藤老豈知春。",
            "車騎歸蕭詧，雲林識許詢。千秋不相見，悟定是吾身。"
        ],
        "notes": [
            ""
        ],
        "volume": "卷三百零七",
        "no#": 9
    },
    {
        "title": "奉使過石門觀瀑",
        "author": "丘丹",
        "biography": "",
        "paragraphs": [
            "溪上望懸泉，耿耿雲中見。披榛上岩岫，峭壁正東面。",
            "千仞瀉聯珠，一潭噴飛霰。嵯rU滿山響，坐覺炎氛變。",
            "照日類虹霓，從風似綃練。靈奇既天造，惜處窮海甸。",
            "吾祖昔登臨，謝公亦遊衍。王程懼淹泊，下磴空延眷。",
            "千里雷尚聞，巒回樹蔥蒨。此來共賤役，探討愧前彥。",
            "永欲洗塵纓，終當愜此願。"
        ],
        "notes": [
            ""
        ],
        "volume": "卷三百零七",
        "no#": 10
    },
    {
        "title": "秋夕宿石門館",
        "author": "丘丹",
        "biography": "",
        "paragraphs": [
            "暝從石門宿，搖落四岩空。潭月漾山足，天河瀉澗中。",
            "杉松寒似雨，猿鳥夕驚風。獨臥不成寢，蒼然想謝公。"
        ],
        "notes": [
            ""
        ],
        "volume": "卷三百零七",
        "no#": 11
    },
    {
        "title": "狀江南：孟夏",
        "author": "賈弇",
        "biography": "",
        "paragraphs": [
            "江南孟夏天，慈竹筍如編。蜃氣為樓閣，蛙聲作管弦。"
        ],
        "notes": [
            ""
        ],
        "volume": "卷三百零七",
        "no#": 12
    },
    {
        "title": "狀江南：仲秋",
        "author": "沈仲昌",
        "biography": "",
        "paragraphs": [
            "江南仲秋天，驔鼻大如船。雷是樟亭浪，苔為界石錢。"
        ],
        "notes": [
            ""
        ],
        "volume": "卷三百零七",
        "no#": 13
    },
    {
        "title": "憶長安：正月",
        "author": "謝良輔",
        "biography": "",
        "paragraphs": [
            "憶長安，正月時，和風喜氣相隨。獻壽彤庭萬國，",
            "燒燈青玉五枝。終南往往殘雪，渭水處處流澌。"
        ],
        "notes": [
            ""
        ],
        "volume": "卷三百零七",
        "no#": 14
    },
    {
        "title": "憶長安：十二月",
        "author": "謝良輔",
        "biography": "",
        "paragraphs": [
            "憶長安，臘月時，溫泉彩仗新移。瑞氣遙迎鳳輦，",
            "日光先暖龍池。取酒蝦蟆陵下，家家守歲傳卮。"
        ],
        "notes": [
            ""
        ],
        "volume": "卷三百零七",
        "no#": 15
    },
    {
        "title": "狀江南：仲春",
        "author": "謝良輔",
        "biography": "",
        "paragraphs": [
            "江南仲春天，細雨色如煙。絲為武昌柳，布作石門泉。"
        ],
        "notes": [
            ""
        ],
        "volume": "卷三百零七",
        "no#": 16
    },
    {
        "title": "狀江南：孟冬",
        "author": "謝良輔",
        "biography": "",
        "paragraphs": [
            "江南孟冬天，荻穗軟如綿。綠絹芭蕉裂，黃金橘柚懸。"
        ],
        "notes": [
            ""
        ],
        "volume": "卷三百零七",
        "no#": 17
    },
    {
        "title": "憶長安：二月",
        "author": "鮑防",
        "biography": "",
        "paragraphs": [
            "憶長安，二月時，玄鳥初至禖祠。百囀宮鶯繡羽，",
            "千條禦柳黃絲。更有曲江勝地，此來寒食佳期。"
        ],
        "notes": [
            ""
        ],
        "volume": "卷三百零七",
        "no#": 18
    },
    {
        "title": "狀江南：孟春",
        "author": "鮑防",
        "biography": "",
        "paragraphs": [
            "江南孟春天，荇葉大如錢。白雪裝梅樹，青袍似葑田。"
        ],
        "notes": [
            ""
        ],
        "volume": "卷三百零七",
        "no#": 19
    },
    {
        "title": "雜感",
        "author": "鮑防",
        "biography": "",
        "paragraphs": [
            "漢家海內承平久，萬國戎王皆稽首。天馬常銜苜蓿花，",
            "胡人歲獻葡萄酒。五月荔枝初破顏，朝離象郡夕函關。",
            "雁飛不到桂陽嶺，馬走先過林邑山。甘泉禦果垂仙閣，",
            "日暮無人香自落。遠物皆重近皆輕，雞雖有德不如鶴。"
        ],
        "notes": [
            ""
        ],
        "volume": "卷三百零七",
        "no#": 20
    },
    {
        "title": "送薛補闕入朝",
        "author": "鮑防",
        "biography": "",
        "paragraphs": [
            "平原門下十餘人，獨受恩多未殺身。每歎陸家兄弟少，",
            "更憐楊氏子孫貧。柴門豈斷施行馬，魯酒那堪醉近臣。",
            "賴有軍中遺令在，猶將談笑對風塵。"
        ],
        "notes": [
            ""
        ],
        "volume": "卷三百零七",
        "no#": 21
    },
    {
        "title": "人日陪宣州范中丞傳正與范侍御傳真宴東峰亭",
        "author": "鮑防",
        "biography": "",
        "paragraphs": [
            "人日春風綻早梅，謝家兄弟看花來。吳姬對酒歌千曲，",
            "秦女留人酒百杯。絲柳向空輕婉轉，玉山看日漸裴回。",
            "流光易去歡難得，莫厭頻頻上此台。"
        ],
        "notes": [
            ""
        ],
        "volume": "卷三百零七",
        "no#": 22
    },
    {
        "title": "上巳寄孟中丞",
        "author": "鮑防",
        "biography": "",
        "paragraphs": [
            "世間禊事風流處，鏡裏雲山若畫屏。",
            "今日會稽王內史，好將賓客醉蘭亭。"
        ],
        "notes": [
            ""
        ],
        "volume": "卷三百零七",
        "no#": 23
    },
    {
        "title": "秋暮憶中秋夜與王璠侍禦賞月，因愴遠離聊以奉寄",
        "author": "鮑防",
        "biography": "",
        "paragraphs": [
            "前月月明夜，美人同遠光。清塵一以間，今夕坐相忘。",
            "風落芙蓉露，疑餘繡被香。"
        ],
        "notes": [
            ""
        ],
        "volume": "卷三百零七",
        "no#": 24
    },
    {
        "title": "元日早朝行",
        "author": "鮑防",
        "biography": "",
        "paragraphs": [
            "幹元發生春為宗，盛德在木鬥建東。東方歲星大明宮，",
            "南山喜氣搖晴空。望雲五等舞萬玉，獻壽一聲出千峰。",
            "文昌隨彩禮樂正，太平下直旌旗紅。師曠應律調黃鐘，",
            "王良運策調時龍。玄冥無事歸朔土，青帝放身入朱宮。",
            "九韶九變五聲裏，四方四友一身中。天何言哉樂無窮，",
            "廣成彭祖為三公。野臣潛隨擊壤老，日下鼓腹歌可封。"
        ],
        "notes": [
            ""
        ],
        "volume": "卷三百零七",
        "no#": 25
    },
    {
        "title": "憶長安：三月",
        "author": "杜奕",
        "biography": "",
        "paragraphs": [
            "憶長安，三月時，上苑遍是花枝。青門幾場送客，",
            "曲水竟日題詩。駿馬金鞭無數，良辰美景追隨。"
        ],
        "notes": [
            ""
        ],
        "volume": "卷三百零七",
        "no#": 26
    },
    {
        "title": "憶長安：六月",
        "author": "鄭概",
        "biography": "",
        "paragraphs": [
            "憶長安，六月時，風台水榭逶迤。朱果雕籠香透，",
            "分明紫禁寒隨。塵驚九衢客散，赭珂滴瀝青驪。"
        ],
        "notes": [
            ""
        ],
        "volume": "卷三百零七",
        "no#": 27
    },
    {
        "title": "狀江南：孟秋",
        "author": "鄭概",
        "biography": "",
        "paragraphs": [
            "江南孟秋天，稻花白如氈。素腕慚新藕，殘妝妒晚蓮。"
        ],
        "notes": [
            ""
        ],
        "volume": "卷三百零七",
        "no#": 28
    },
    {
        "title": "憶長安：七月",
        "author": "陳元初",
        "biography": "",
        "paragraphs": [
            "憶長安，七月時，槐花點散罘罳。七夕針樓競出，",
            "中元香供初移。繡轂金鞍無限，遊人處處歸遲。"
        ],
        "notes": [
            ""
        ],
        "volume": "卷三百零七",
        "no#": 29
    },
    {
        "title": "憶長安：八月",
        "author": "呂渭",
        "biography": "",
        "paragraphs": [
            "憶長安，八月時，闕下天高舊儀。衣冠共頒金鏡，",
            "犀象對舞丹墀。更愛終南灞上，可憐秋草碧滋。"
        ],
        "notes": [
            ""
        ],
        "volume": "卷三百零七",
        "no#": 30
    },
    {
        "title": "狀江南：仲冬",
        "author": "呂渭",
        "biography": "",
        "paragraphs": [
            "江南仲冬天，紫蔗節如鞭。海將鹽作雪，出用火耕田。"
        ],
        "notes": [
            ""
        ],
        "volume": "卷三百零七",
        "no#": 31
    },
    {
        "title": "貞元十一年知貢舉撓閣不能定去留寄詩前主司",
        "author": "呂渭",
        "biography": "",
        "paragraphs": [
            "獨坐貢闈裏，愁多芳草生。仙翁昨日事，應見此時情。"
        ],
        "notes": [
            ""
        ],
        "volume": "卷三百零七",
        "no#": 32
    },
    {
        "title": "皇帝移晦日為中和節",
        "author": "呂渭",
        "biography": "",
        "paragraphs": [
            "皇心不向晦，改節號中和。淑氣同風景，嘉名別詠歌。",
            "湔裙移舊俗，賜尺下新科。曆象千年正，酺醵四海多。",
            "花隨春令發，鴻度歲陽過。天地齊休慶，歡聲欲蕩波。"
        ],
        "notes": [
            ""
        ],
        "volume": "卷三百零七",
        "no#": 33
    },
    {
        "title": "經湛長史草堂",
        "author": "呂渭",
        "biography": "",
        "paragraphs": [
            "岩居舊風景，人世今成昔。木落古山空，猿啼秋月白。",
            "誰同西府僚，幾謝南平客。摧殘松桂老，蕭散煙雲夕。",
            "跡留異代遠，境入空門寂。惟有草堂僧，陳詩在石壁。"
        ],
        "notes": [
            ""
        ],
        "volume": "卷三百零七",
        "no#": 34
    },
    {
        "title": "憶長安：九月",
        "author": "範燈",
        "biography": "",
        "paragraphs": [
            "憶長安，九月時，登高望見昆池。上苑初開露菊，",
            "芳林正獻霜梨。更想千門萬戶，月明砧杵參差。"
        ],
        "notes": [
            ""
        ],
        "volume": "卷三百零七",
        "no#": 35
    },
    {
        "title": "狀江南：季夏",
        "author": "範燈",
        "biography": "",
        "paragraphs": [
            "江南季夏天，身熱汗如泉。蚊蚋成雷澤，袈裟作水田。"
        ],
        "notes": [
            ""
        ],
        "volume": "卷三百零七",
        "no#": 36
    },
    {
        "title": "憶長安：十月",
        "author": "樊珣",
        "biography": "",
        "paragraphs": [
            "憶長安，十月時，華清士馬相馳。萬國來朝漢闕，",
            "五陵共獵秦祠。晝夜歌鐘不歇，山河四塞京師。"
        ],
        "notes": [
            ""
        ],
        "volume": "卷三百零七",
        "no#": 37
    },
    {
        "title": "狀江南：仲夏",
        "author": "樊珣",
        "biography": "",
        "paragraphs": [
            "江南仲夏天，時雨下如川。盧橘垂金彈，甘蕉吐白蓮。"
        ],
        "notes": [
            ""
        ],
        "volume": "卷三百零七",
        "no#": 38
    },
    {
        "title": "憶長安：十一月",
        "author": "劉蕃",
        "biography": "",
        "paragraphs": [
            "憶長安，子月時，千官賀至丹墀。御苑雪開瓊樹，",
            "龍堂冰作瑤池。獸炭氈爐正好，貂裘狐白相宜。"
        ],
        "notes": [
            ""
        ],
        "volume": "卷三百零七",
        "no#": 39
    },
    {
        "title": "狀江南：季秋",
        "author": "劉蕃",
        "biography": "",
        "paragraphs": [
            "江南季秋天，栗熟大如拳。楓葉紅霞舉，蒼蘆白浪川。"
        ],
        "notes": [
            ""
        ],
        "volume": "卷三百零七",
        "no#": 40
    }
]