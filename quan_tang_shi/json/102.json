[
    {
        "title": "妾薄命",
        "author": "武平一",
        "biography": "",
        "paragraphs": [
            "有女妖且麗，裴回湘水湄。水湄蘭杜芳，采之將寄誰。",
            "瓠犀發皓齒，雙蛾顰翠眉。紅臉如開蓮，素膚若凝脂。",
            "綽約多逸態，輕盈不自持。嘗矜絕代色，複恃傾城姿。",
            "子夫前入侍，飛燕複當時。正悅掌中舞，寧哀團扇詩。",
            "洛川昔雲遇，高唐今尚違。幽閣禽雀噪，閑階草露滋。",
            "流景一何速，年華不可追。解佩安所贈，怨咽空自悲。"
        ],
        "notes": [
            ""
        ],
        "volume": "卷一百零二",
        "no#": 1
    },
    {
        "title": "奉和登驪山高頂寓目應制",
        "author": "武平一",
        "biography": "",
        "paragraphs": [
            "鑾輿上碧天，翠帟拖晴煙。絕崿紆仙徑，層岩敞禦筵。",
            "雲披丹鳳闕，日下黑龍川。更睹南熏奏，流聲入管弦。"
        ],
        "notes": [
            ""
        ],
        "volume": "卷一百零二",
        "no#": 2
    },
    {
        "title": "幸梨園觀打球應制",
        "author": "武平一",
        "biography": "",
        "paragraphs": [
            "令節重遨遊，分鑣應彩球。驂驔回上苑，蹀躞繞通溝。",
            "影就紅塵沒，光隨赭汗流。賞闌清景暮，歌舞樂時休。"
        ],
        "notes": [
            ""
        ],
        "volume": "卷一百零二",
        "no#": 3
    },
    {
        "title": "奉和幸白鹿觀應制",
        "author": "武平一",
        "biography": "",
        "paragraphs": [
            "玉府淩三曜，金壇駐六龍。彩旒懸倒景，羽蓋偃喬松。",
            "玄圃靈芝秀，華池瑞液濃。謬因沾舜渥，長願奉堯封。"
        ],
        "notes": [
            ""
        ],
        "volume": "卷一百零二",
        "no#": 4
    },
    {
        "title": "侍宴安樂公主新宅應制",
        "author": "武平一",
        "biography": "",
        "paragraphs": [
            "紫漢秦樓敞，黃山魯館開。簪裾分上席，歌舞列平臺。",
            "馬既如龍至，人疑學鳳來。幸茲聯棣萼，何以接鄒枚。"
        ],
        "notes": [
            ""
        ],
        "volume": "卷一百零二",
        "no#": 5
    },
    {
        "title": "送金城公主適西蕃",
        "author": "武平一",
        "biography": "",
        "paragraphs": [
            "廣化三邊靜，通煙四海安。還將膝下愛，特副域中歡。",
            "聖念飛玄藻，仙儀下白蘭。日斜征蓋沒，歸騎動鳴鸞。"
        ],
        "notes": [
            ""
        ],
        "volume": "卷一百零二",
        "no#": 6
    },
    {
        "title": "奉和幸新豐溫泉宮應制",
        "author": "武平一",
        "biography": "",
        "paragraphs": [
            "秦王登碣石，周後襲昆侖。何必在遐遠，方稱萬宇尊。",
            "我皇順時豫，星駕動軒轅。雄戟交馳道，清笳度國門。",
            "回輿長樂觀，校獵上林園。行漏移三象，連營總八屯。",
            "旌搖鸚鵡穀，騎轉鳳凰原。絕壁蒼苔古，靈泉碧溜溫。",
            "參差開水殿，窈窕敞岩軒。豐邑模猶在，驪宮跡尚存。",
            "煙松銜翠幄，雪徑繞花源。侍從推玄草，文章召虎賁。",
            "深仁浹夷夏，洪造溢乾坤。謬忝王枚列，多慚雨露恩。"
        ],
        "notes": [
            ""
        ],
        "volume": "卷一百零二",
        "no#": 7
    },
    {
        "title": "奉和幸韋嗣立山莊侍宴應制",
        "author": "武平一",
        "biography": "",
        "paragraphs": [
            "三光回鬥極，萬騎肅鉤陳。地若游汾水，畋疑曆渭濱。",
            "圓塘冰寫鏡，遙樹露成春。弦奏魚聽曲，機忘鳥狎人。",
            "築岩思感夢，磻石想垂綸。落景搖紅壁，層陰結翠筠。",
            "素風紛可尚，玄澤藹無垠。薄暮清笳動，天文煥紫宸。"
        ],
        "notes": [
            ""
        ],
        "volume": "卷一百零二",
        "no#": 8
    },
    {
        "title": "興慶池侍宴應制",
        "author": "武平一",
        "biography": "",
        "paragraphs": [
            "鑾輿羽駕直城隈，帳殿旌門此地開。皎潔靈潭圖日月，",
            "願奉聖情歡不極，長游雲漢幾昭回。"
        ],
        "notes": [
            ""
        ],
        "volume": "卷一百零二",
        "no#": 9
    },
    {
        "title": "奉和立春內出彩花樹應制",
        "author": "武平一",
        "biography": "",
        "paragraphs": [
            "鑾輅青旗下帝台，東郊上苑望春來。黃鶯未解林間囀，",
            "欣逢睿藻光韶律，更促霞觴畏景催。"
        ],
        "notes": [
            ""
        ],
        "volume": "卷一百零二",
        "no#": 10
    },
    {
        "title": "奉和正旦賜宰臣柏葉應制",
        "author": "武平一",
        "biography": "",
        "paragraphs": [
            "綠葉迎春綠，寒枝曆歲寒。願持柏葉壽，長奉萬年歡。"
        ],
        "notes": [
            ""
        ],
        "volume": "卷一百零二",
        "no#": 11
    },
    {
        "title": "遊涇川琴溪",
        "author": "武平一",
        "biography": "",
        "paragraphs": [
            "環潭澄曉色，疊嶂照秋影。幽致欣所逢，紛慮自茲屏。"
        ],
        "notes": [
            ""
        ],
        "volume": "卷一百零二",
        "no#": 12
    },
    {
        "title": "夜宴安樂公主宅",
        "author": "武平一",
        "biography": "",
        "paragraphs": [
            "王孫帝女下仙台，金榜珠簾入夜開。",
            "遽惜瓊筵歡正洽，唯愁銀箭曉相催。"
        ],
        "notes": [
            ""
        ],
        "volume": "卷一百零二",
        "no#": 13
    },
    {
        "title": "奉和聖制幸韋嗣立山莊應制",
        "author": "武平一",
        "biography": "",
        "paragraphs": [
            "鳴鑾赫奕下重樓，羽蓋逍遙向一丘。",
            "漢日唯聞白衣寵，唐年更睹赤松遊。"
        ],
        "notes": [
            ""
        ],
        "volume": "卷一百零二",
        "no#": 14
    },
    {
        "title": "餞唐永昌",
        "author": "武平一",
        "biography": "",
        "paragraphs": [
            "聞君墨綬出丹墀，雙舄飛來佇有期。",
            "寄謝銅街攀柳日，無忘粉署握蘭時。"
        ],
        "notes": [
            ""
        ],
        "volume": "卷一百零二",
        "no#": 15
    }
]