[
    {
        "title": "虎丘山真娘墓",
        "author": "沈亞之",
        "biography": "",
        "paragraphs": [
            "金釵淪劍壑，茲地似花台。油壁何人值，錢塘度曲哀。",
            "翠餘長染柳，香重欲熏梅。但道行雲去，應隨魂夢來。"
        ],
        "notes": [
            ""
        ],
        "volume": "卷四百九十三",
        "no#": 1
    },
    {
        "title": "答殷堯藩贈罷涇源記室",
        "author": "沈亞之",
        "biography": "",
        "paragraphs": [
            "勞君輟雅話，聽說事疆場。提筆從征虜，飛書始伏羌。",
            "河流辭馬嶺，節臥聽龍驤。孤負平生劍，空憐射鬥光。"
        ],
        "notes": [
            ""
        ],
        "volume": "卷四百九十三",
        "no#": 2
    },
    {
        "title": "五月六日，發石頭城，步望前船，示舍弟兼寄侯郎",
        "author": "沈亞之",
        "biography": "",
        "paragraphs": [
            "客子去淮陽，逶迤別夢長。水關開夜鎖，霧棹起晨涼。",
            "煙月期同賞，風波勿異行。隱山曾撼櫓，轉瀨指遙檣。",
            "蒲葉吳刀綠，筠筒楚粽香。因書報惠遠，為我憶檀郎。"
        ],
        "notes": [
            ""
        ],
        "volume": "卷四百九十三",
        "no#": 3
    },
    {
        "title": "別龐子肅",
        "author": "沈亞之",
        "biography": "",
        "paragraphs": [
            "自為應仙才，丹砂煉幾回。山秋夢桂樹，月曉憶瑤台。",
            "雨雪依岩避，煙雲逐步開。今朝龍仗去，早晚鶴書來。"
        ],
        "notes": [
            ""
        ],
        "volume": "卷四百九十三",
        "no#": 4
    },
    {
        "title": "春色滿皇州",
        "author": "沈亞之",
        "biography": "",
        "paragraphs": [
            "何處春輝好，偏宜在雍州。花明夾城道，柳暗曲江頭。",
            "風軟遊絲重，光融瑞氣浮。鬥雞憐短草，乳燕傍高樓。",
            "繡轂盈香陌，新泉溢禦溝。回看日欲暮，還騎似川流。"
        ],
        "notes": [
            ""
        ],
        "volume": "卷四百九十三",
        "no#": 5
    },
    {
        "title": "宿白馬津寄寇立",
        "author": "沈亞之",
        "biography": "",
        "paragraphs": [
            "客思聽蛩嗟，秋懷似亂砂。劍頭懸日影，蠅鼻落燈花。",
            "天外歸鴻斷，漳南別路賒。聞君同旅舍，幾得夢還家。"
        ],
        "notes": [
            ""
        ],
        "volume": "卷四百九十三",
        "no#": 6
    },
    {
        "title": "汴州船行賦岸傍所見",
        "author": "沈亞之",
        "biography": "",
        "paragraphs": [
            "古木曉蒼蒼，秋林拂岸香。露珠蟲網細，金縷兔絲長。",
            "秋浪時回沫，驚鱗乍觸航。蓬煙拈綠線，棘實綴紅囊。",
            "亂穗搖鼯尾，出根掛鳳腸。聊持一濯足，誰道比滄浪。"
        ],
        "notes": [
            ""
        ],
        "volume": "卷四百九十三",
        "no#": 7
    },
    {
        "title": "送文穎上人游天臺",
        "author": "沈亞之",
        "biography": "",
        "paragraphs": [
            "露花浮翠瓦，鮮思起芳叢。此際斷客夢，況複別志公。",
            "既曆天臺去，言過赤城東。莫說人間事，崎嶇塵土中。"
        ],
        "notes": [
            ""
        ],
        "volume": "卷四百九十三",
        "no#": 8
    },
    {
        "title": "宿後自華陽行次昭應寄王直方",
        "author": "沈亞之",
        "biography": "",
        "paragraphs": [
            "重歸能幾日，物意早如春。暖色先驪岫，寒聲別雁群。",
            "川光如戲劍，帆態似翔雲。為報東園蝶，南枝日已曛。"
        ],
        "notes": [
            ""
        ],
        "volume": "卷四百九十三",
        "no#": 9
    },
    {
        "title": "題海榴樹呈八叔大人",
        "author": "沈亞之",
        "biography": "",
        "paragraphs": [
            "曾在蓬壺伴眾仙，文章枝葉五雲邊。幾時奉宴瑤台下，",
            "應笑強如河畔柳，逢波逐浪送張騫。"
        ],
        "notes": [
            ""
        ],
        "volume": "卷四百九十三",
        "no#": 10
    },
    {
        "title": "西蕃請謁廟",
        "author": "沈亞之",
        "biography": "",
        "paragraphs": [
            "肅肅層城裏，巍巍祖廟清。聖恩覃布濩，異域獻精誠。",
            "冠蓋分行列，戎夷辨姓名。禮終齊百拜，心潔表忠貞。",
            "瑞氣千重色，簫韶九奏聲。仗移迎日轉，旌動逐風輕。",
            "休運威儀正，年推俎豆盈。不才慚聖澤，空此望華纓。"
        ],
        "notes": [
            ""
        ],
        "volume": "卷四百九十三",
        "no#": 11
    },
    {
        "title": "勸政樓下觀百官獻壽",
        "author": "沈亞之",
        "biography": "",
        "paragraphs": [
            "禦氣黃花節，臨軒紫陌頭。早陽生彩仗，霽色入仙樓。",
            "獻壽皆鴛鷺，瞻天在冕旒。菊尊開九日，鳳曆啟千秋。",
            "樂闋祥煙起，杯酣瑞影收。年年歌舞夕，此地慶皇休。"
        ],
        "notes": [
            ""
        ],
        "volume": "卷四百九十三",
        "no#": 12
    },
    {
        "title": "山出雲",
        "author": "沈亞之",
        "biography": "",
        "paragraphs": [
            "片雲朝出岫，孤色迥難親。蓋小辭山早，根輕觸石新。",
            "飄揚經綠野，明麗照青春。拂樹疑舒葉，臨江似結鱗。",
            "從龍方有感，捧日豈無因。看助為霖去，恩沾雨露均。"
        ],
        "notes": [
            ""
        ],
        "volume": "卷四百九十三",
        "no#": 13
    },
    {
        "title": "曲江亭望慈恩杏花發",
        "author": "沈亞之",
        "biography": "",
        "paragraphs": [
            "曲台晴好望，近接梵王家。十畝開金地，千株發杏花。",
            "帶雲猶誤雪，映日欲欺霞。紫陌傳香遠，紅泉落影斜。",
            "園中春尚早，亭上路非賒。芳景偏堪賞，其如積歲華。"
        ],
        "notes": [
            ""
        ],
        "volume": "卷四百九十三",
        "no#": 14
    },
    {
        "title": "村居",
        "author": "沈亞之",
        "biography": "",
        "paragraphs": [
            "有樹巢宿鳥，無酒共客醉。月上蟬韻殘，梧桐陰繞地。",
            "獨出村舍門，吟劇微風起。蕭蕭蘆荻叢，叫嘯如山鬼。",
            "應緣我憔悴，為我哭秋思。"
        ],
        "notes": [
            ""
        ],
        "volume": "卷四百九十三",
        "no#": 15
    },
    {
        "title": "春詞酬元微之",
        "author": "沈亞之",
        "biography": "",
        "paragraphs": [
            "黃鶯啼時春日高，紅芳發盡井邊桃。",
            "美人手暖裁衣易，片片輕花落翦刀。"
        ],
        "notes": [
            ""
        ],
        "volume": "卷四百九十三",
        "no#": 16
    },
    {
        "title": "題侯仙亭",
        "author": "沈亞之",
        "biography": "",
        "paragraphs": [
            "新創仙亭覆石壇，雕梁峻宇入雲端。",
            "嶺北嘯猿高枕聽，湖南山色捲簾看。"
        ],
        "notes": [
            ""
        ],
        "volume": "卷四百九十三",
        "no#": 17
    },
    {
        "title": "送龐子肅",
        "author": "沈亞之",
        "biography": "",
        "paragraphs": [
            "三年遊宦也迷津，馬困長安九陌塵。",
            "都作無成不歸去，古來妻嫂笑蘇秦。"
        ],
        "notes": [
            ""
        ],
        "volume": "卷四百九十三",
        "no#": 18
    },
    {
        "title": "夢挽秦弄玉",
        "author": "沈亞之",
        "biography": "",
        "paragraphs": [
            "泣葬一枝紅，生同死不同。金鈿墜芳草，香繡滿春風。",
            "舊日聞簫處，高樓當月中。梨花寒食夜，深閉翠微宮。"
        ],
        "notes": [
            ""
        ],
        "volume": "卷四百九十三",
        "no#": 19
    },
    {
        "title": "夢別秦穆公",
        "author": "沈亞之",
        "biography": "",
        "paragraphs": [
            "擊髆舞，恨滿煙光無處所。淚如雨，欲擬著辭不成語。",
            "金鳳銜紅舊繡衣，幾度宮中同看舞。人間春日正歡樂，"
        ],
        "notes": [
            ""
        ],
        "volume": "卷四百九十三",
        "no#": 20
    },
    {
        "title": "夢游秦宮",
        "author": "沈亞之",
        "biography": "",
        "paragraphs": [
            "君王多感放東歸，從此秦宮不復期。",
            "春景似傷秦喪主，落花如雨淚胭脂。"
        ],
        "notes": [
            ""
        ],
        "volume": "卷四百九十三",
        "no#": 21
    },
    {
        "title": "湘中怨",
        "author": "沈亞之",
        "biography": "",
        "paragraphs": [
            "隆佳秀兮昭盛時，播熏綠兮淑華歸。顧室荑與處萼兮，",
            "醉融光兮渺渺彌彌，迷千里兮涵煙眉，晨陶陶兮暮熙熙。",
            "舞婑那之穠條兮，騁盈盈以披遲。酡游顏兮倡蔓卉縠，",
            "溯青山兮江之隅，拖湘波兮嫋綠裾。荷拳拳兮未舒，"
        ],
        "notes": [
            ""
        ],
        "volume": "卷四百九十三",
        "no#": 22
    },
    {
        "title": "文祝延二闋",
        "author": "沈亞之",
        "biography": "",
        "paragraphs": [
            "閩山之杭杭兮水堋堋，吞荒抱大兮香疊層。",
            "騰氣清渾兮朝昏，神生其中兮宅幽凝。居如山兮惠如水，",
            "侯臨我兮恩如光，照導兮天覆。惠流吾兮樂且康，",
            "神有澤兮宜蔭沃，脫侯之恙兮歸侯之多福。",
            "群卑勤之恭潔兮，鑒貞盟乎山竹。。",
            "兕載吹兮音咿咿，銅鐃呶兮睋呼眓睢。樟之蓋兮麓下，",
            "肴盤列兮答神，神擺漁篁兮降拂窣窣。",
            "右持妓兮左夫人，態修邃兮佻眇。調丹含瓊兮瑳佳笑，",
            "朝馬駕兮搦寶轡，千弭函弦兮森道騎。吾何樂兮神軒，"
        ],
        "notes": [
            ""
        ],
        "volume": "卷四百九十三",
        "no#": 23
    }
]