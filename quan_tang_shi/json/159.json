[
    {
        "title": "從張丞相游南紀城獵，戲贈裴迪張參軍",
        "author": "孟浩然",
        "biography": "",
        "paragraphs": [
            "從禽非吾樂，不好雲夢田。歲暮登城望，偏令鄉思懸。",
            "公卿有幾幾，車騎何翩翩。世祿金張貴，官曹幕府賢。",
            "順時行殺氣，飛刃爭割鮮。十裏屆賓館，征聲匝妓筵。",
            "高標回落日，平楚散芳煙。何意狂歌客，從公亦在旃。"
        ],
        "notes": [
            ""
        ],
        "volume": "卷一百五十九",
        "no#": 1
    },
    {
        "title": "登江中孤嶼，贈白雲先生王迥",
        "author": "孟浩然",
        "biography": "",
        "paragraphs": [
            "悠悠清江水，水落沙嶼出。回潭石下深，綠筱岸傍密。",
            "鮫人潛不見，漁父歌自逸。憶與君別時，泛舟如昨日。",
            "夕陽開返照，中坐興非一。南望鹿門山，歸來恨如失。"
        ],
        "notes": [
            ""
        ],
        "volume": "卷一百五十九",
        "no#": 2
    },
    {
        "title": "晚春臥病寄張八",
        "author": "孟浩然",
        "biography": "",
        "paragraphs": [
            "南陌春將晚，北窗猶臥病。林園久不遊，草木一何盛。",
            "狹逕花障迷，閒庭竹掃淨。翠羽戲蘭苕，赬鱗動荷柄。",
            "念我平生好，江鄉遠從政。雲山阻夢思，衾枕勞歌詠。",
            "歌詠複何為，同心恨別離。世途皆自媚，流俗寡相知。",
            "賈誼才空逸，安仁鬢欲絲。遙情每東注，奔晷複西馳。",
            "常恐填溝壑，無由振羽儀。窮通若有命，欲向論中推。"
        ],
        "notes": [
            ""
        ],
        "volume": "卷一百五十九",
        "no#": 3
    },
    {
        "title": "秋登蘭山寄張五",
        "author": "孟浩然",
        "biography": "",
        "paragraphs": [
            "北山白雲裏，隱者自怡悅。相望試登高，心飛逐鳥滅。",
            "愁因薄暮起，興是清秋發。時見歸村人，沙行渡頭歇。",
            "天邊樹若薺，江畔舟如月。何當載酒來，共醉重陽節。"
        ],
        "notes": [
            ""
        ],
        "volume": "卷一百五十九",
        "no#": 4
    },
    {
        "title": "入峽寄弟",
        "author": "孟浩然",
        "biography": "",
        "paragraphs": [
            "吾昔與爾輩，讀書常閉門。未嘗冒湍險，豈顧垂堂言。",
            "自此曆江湖，辛勤難具論。往來行旅弊，開鑿禹功存。",
            "壁立千峰峻，潈流萬壑奔。我來凡幾宿，無夕不聞猿。",
            "浦上搖歸戀，舟中失夢魂。淚沾明月峽，心斷鶺鴒原。",
            "離闊星難聚，秋深露已繁。因君下南楚，書此示鄉園。"
        ],
        "notes": [
            ""
        ],
        "volume": "卷一百五十九",
        "no#": 5
    },
    {
        "title": "湖中旅泊，寄閻九司戶防",
        "author": "孟浩然",
        "biography": "",
        "paragraphs": [
            "桂水通百越，扁舟期曉發。荊雲蔽三巴，夕望不見家。",
            "襄王夢行雨，才子謫長沙。長沙饒瘴癘，胡為苦留滯。",
            "久別思款顏，承歡懷接袂。接袂杳無由，徒增旅泊愁。",
            "清猿不可聽，沿月下湘流。"
        ],
        "notes": [
            ""
        ],
        "volume": "卷一百五十九",
        "no#": 6
    },
    {
        "title": "大堤行寄萬七",
        "author": "孟浩然",
        "biography": "",
        "paragraphs": [
            "大堤行樂處，車馬相馳突。歲歲春草生，踏青二三月。",
            "王孫挾珠彈，游女矜羅襪。攜手今莫同，江花為誰發。"
        ],
        "notes": [
            ""
        ],
        "volume": "卷一百五十九",
        "no#": 7
    },
    {
        "title": "仲夏歸漢南園，寄京邑耆舊",
        "author": "孟浩然",
        "biography": "",
        "paragraphs": [
            "嘗讀高士傳，最嘉陶征君。日耽田園趣，自謂羲皇人。",
            "予複何為者，棲棲徒問津。中年廢丘壑，上國旅風塵。",
            "忠欲事明主，孝思侍老親。歸來當炎夏，耕稼不及春。",
            "扇枕北窗下，采芝南澗濱。因聲謝同列，吾慕潁陽真。"
        ],
        "notes": [
            ""
        ],
        "volume": "卷一百五十九",
        "no#": 8
    },
    {
        "title": "題雲門山，寄越府包戶曹、徐起居",
        "author": "孟浩然",
        "biography": "",
        "paragraphs": [
            "我行適諸越，夢寐懷所歡。久負獨往願，今來恣遊盤。",
            "台嶺踐磴石，耶溪溯林湍。舍舟入香界，登閣憩旃檀。",
            "晴山秦望近，春水鏡湖寬。遠懷佇應接，卑位徒勞安。",
            "白雲日夕滯，滄海去來觀。故國眇天末，良朋在朝端。",
            "遲爾同攜手，何時方掛冠。"
        ],
        "notes": [
            ""
        ],
        "volume": "卷一百五十九",
        "no#": 9
    },
    {
        "title": "宿揚子津，寄潤州長山劉隱士",
        "author": "孟浩然",
        "biography": "",
        "paragraphs": [
            "所思在建業，欲往大江深。日夕望京口，煙波愁我心。",
            "心馳茅山洞，目極楓樹林。不見少微星，星霜勞夜吟。"
        ],
        "notes": [
            ""
        ],
        "volume": "卷一百五十九",
        "no#": 10
    },
    {
        "title": "書懷貽京邑同好",
        "author": "孟浩然",
        "biography": "",
        "paragraphs": [
            "維先自鄒魯，家世重儒風。詩禮襲遺訓，趨庭沾末躬。",
            "晝夜常自強，詞翰頗亦工。三十既成立，嗟籲命不通。",
            "慈親向羸老，喜懼在深衷。甘脆朝不足，簞瓢夕屢空。",
            "執鞭慕夫子，捧檄懷毛公。感激遂彈冠，安能守固窮。",
            "當途訴知己，投刺匪求蒙。秦楚邈離異，翻飛何日同。"
        ],
        "notes": [
            ""
        ],
        "volume": "卷一百五十九",
        "no#": 11
    },
    {
        "title": "還山貽湛法師",
        "author": "孟浩然",
        "biography": "",
        "paragraphs": [
            "幼聞無生理，常欲觀此身。心跡罕兼遂，崎嶇多在塵。",
            "晚途歸舊壑，偶與支公鄰。導以微妙法，結為清淨因。",
            "煩惱業頓舍，山林情轉殷。朝來問疑義，夕話得清真。",
            "墨妙稱古絕，詞華驚世人。禪房閉虛靜，花藥連冬春。",
            "平石藉琴硯，落泉灑衣巾。欲知冥滅意，朝夕海鷗馴。"
        ],
        "notes": [
            ""
        ],
        "volume": "卷一百五十九",
        "no#": 12
    },
    {
        "title": "夏日南亭懷辛大",
        "author": "孟浩然",
        "biography": "",
        "paragraphs": [
            "山光忽西落，池月漸東上。散發乘夕涼，開軒臥閑敞。",
            "荷風送香氣，竹露滴清響。欲取鳴琴彈，恨無知音賞。",
            "感此懷故人，中宵勞夢想。"
        ],
        "notes": [
            ""
        ],
        "volume": "卷一百五十九",
        "no#": 13
    },
    {
        "title": "秋宵月下有懷",
        "author": "孟浩然",
        "biography": "",
        "paragraphs": [
            "秋空明月懸，光彩露沾濕。驚鵲棲未定，飛螢捲簾入。",
            "庭槐寒影疏，鄰杵夜聲急。佳期曠何許，望望空佇立。"
        ],
        "notes": [
            ""
        ],
        "volume": "卷一百五十九",
        "no#": 14
    },
    {
        "title": "將適天臺，留別臨安李主簿",
        "author": "孟浩然",
        "biography": "",
        "paragraphs": [
            "枳棘君尚棲，匏瓜吾豈系。念離當夏首，漂泊指炎裔。",
            "江海非墮游，田園失歸計。定山既早發，漁浦亦宵濟。",
            "泛泛隨波瀾，行行任艫枻。故林日已遠，群木坐成翳。",
            "羽人在丹丘，吾亦從此逝。"
        ],
        "notes": [
            ""
        ],
        "volume": "卷一百五十九",
        "no#": 15
    },
    {
        "title": "送丁大鳳進士赴舉，呈張九齡",
        "author": "孟浩然",
        "biography": "",
        "paragraphs": [
            "吾觀鷦鷯賦，君負王佐才。惜無金張援，十上空歸來。",
            "棄置鄉園老，翻飛羽翼摧。故人今在位，岐路莫遲回。"
        ],
        "notes": [
            ""
        ],
        "volume": "卷一百五十九",
        "no#": 16
    },
    {
        "title": "送吳悅游韶陽",
        "author": "孟浩然",
        "biography": "",
        "paragraphs": [
            "五色憐鳳雛，南飛適鷓鴣。楚人不相識，何處求椅梧。",
            "去去日千里，茫茫天一隅。安能與斥鷃，決起但槍榆。"
        ],
        "notes": [
            ""
        ],
        "volume": "卷一百五十九",
        "no#": 17
    },
    {
        "title": "適越留別譙縣張主簿、申屠少府",
        "author": "孟浩然",
        "biography": "",
        "paragraphs": [
            "朝乘汴河流，夕次譙縣界。幸值西風吹，得與故人會。",
            "君學梅福隱，余從伯鸞邁。別後能相思，浮雲在吳會。"
        ],
        "notes": [
            ""
        ],
        "volume": "卷一百五十九",
        "no#": 18
    },
    {
        "title": "送陳七赴西軍",
        "author": "孟浩然",
        "biography": "",
        "paragraphs": [
            "吾觀非常者，碌碌在目前。君負鴻鵠志，蹉跎書劍年。",
            "一聞邊烽動，萬里忽爭先。余亦赴京國，何當獻凱還。"
        ],
        "notes": [
            ""
        ],
        "volume": "卷一百五十九",
        "no#": 19
    },
    {
        "title": "送從弟邕下第後尋會稽",
        "author": "孟浩然",
        "biography": "",
        "paragraphs": [
            "疾風吹征帆，倏爾向空沒。千里在俄頃，三江坐超忽。",
            "向來共歡娛，日夕成楚越。落羽更分飛，誰能不驚骨。"
        ],
        "notes": [
            ""
        ],
        "volume": "卷一百五十九",
        "no#": 20
    },
    {
        "title": "送辛大之鄂渚不及",
        "author": "孟浩然",
        "biography": "",
        "paragraphs": [
            "送君不相見，日暮獨愁緒。江上空裴回，天邊迷處所。",
            "郡邑經樊鄧，山河入嵩汝。蒲輪去漸遙，石徑徒延佇。"
        ],
        "notes": [
            ""
        ],
        "volume": "卷一百五十九",
        "no#": 21
    },
    {
        "title": "江上別流人",
        "author": "孟浩然",
        "biography": "",
        "paragraphs": [
            "以我越鄉客，逢君謫居者。分飛黃鶴樓，流落蒼梧野。",
            "驛使乘雲去，征帆沿溜下。不知從此分，還袂何時把。"
        ],
        "notes": [
            ""
        ],
        "volume": "卷一百五十九",
        "no#": 22
    },
    {
        "title": "宴包二融宅",
        "author": "孟浩然",
        "biography": "",
        "paragraphs": [
            "閒居枕清洛，左右接大野。門庭無雜賓，車轍多長者。",
            "是時方盛夏，風物自瀟灑。五日休沐歸，相攜竹林下。",
            "開襟成歡趣，對酒不能罷。煙暝棲鳥迷，余將歸白社。"
        ],
        "notes": [
            ""
        ],
        "volume": "卷一百五十九",
        "no#": 23
    },
    {
        "title": "與王昌齡宴王道士房",
        "author": "孟浩然",
        "biography": "",
        "paragraphs": [
            "歸來臥青山，常夢遊清都。漆園有傲吏，惠好在招呼。",
            "書幌神仙籙，畫屏山海圖。酌霞複對此，宛似入蓬壺。"
        ],
        "notes": [
            ""
        ],
        "volume": "卷一百五十九",
        "no#": 24
    },
    {
        "title": "襄陽公宅飲",
        "author": "孟浩然",
        "biography": "",
        "paragraphs": [
            "窈窕夕陽佳，豐茸春色好。欲覓淹留處，無過狹斜道。",
            "綺席捲龍須，香杯浮瑪瑙。北林積修樹，南池生別島。",
            "手撥金翠花，心迷玉紅草。談笑光六義，發論明三倒。",
            "座非陳子驚，門還魏公掃。榮辱應無間，歡娛當共保。"
        ],
        "notes": [
            ""
        ],
        "volume": "卷一百五十九",
        "no#": 25
    },
    {
        "title": "尋香山湛上人",
        "author": "孟浩然",
        "biography": "",
        "paragraphs": [
            "朝遊訪名山，山遠在空翠。氛氳亙百里，日入行始至。",
            "杖策尋故人，解鞭暫停騎。石門殊豁險，篁徑轉森邃。",
            "法侶欣相逢，清談曉不寐。平生慕真隱，累日探奇異。",
            "野老朝入田，山僧暮歸寺。松泉多逸響，苔壁饒古意。",
            "谷口聞鐘聲，林端識香氣。願言投此山，身世兩相棄。"
        ],
        "notes": [
            ""
        ],
        "volume": "卷一百五十九",
        "no#": 26
    },
    {
        "title": "雲門寺西六七裏，聞符公蘭若最幽，與薛八同往",
        "author": "孟浩然",
        "biography": "",
        "paragraphs": [
            "謂予獨迷方，逢子亦在野。結交指松柏，問法尋蘭若。",
            "小溪劣容舟，怪石屢驚馬。所居最幽絕，所住皆靜者。",
            "雲簇興座隅，天空落階下。上人亦何聞，塵念都已舍。",
            "四禪合真如，一切是虛假。願承甘露潤，喜得惠風灑。",
            "依止托山門，誰能效丘也。"
        ],
        "notes": [
            ""
        ],
        "volume": "卷一百五十九",
        "no#": 27
    },
    {
        "title": "宿天臺桐柏觀",
        "author": "孟浩然",
        "biography": "",
        "paragraphs": [
            "海行信風帆，夕宿逗雲島。緬尋滄洲趣，近愛赤城好。",
            "捫蘿亦踐苔，輟棹恣探討。息陰憩桐柏，采秀弄芝草。",
            "鶴唳清露垂，雞鳴信潮早。願言解纓紱，從此去煩惱。",
            "高步淩四明，玄蹤得三老。紛吾遠遊意，學彼長生道。",
            "日夕望三山，雲濤空浩浩。"
        ],
        "notes": [
            ""
        ],
        "volume": "卷一百五十九",
        "no#": 28
    },
    {
        "title": "峴潭作",
        "author": "孟浩然",
        "biography": "",
        "paragraphs": [
            "石潭傍隈隩，沙岸曉夤緣。試垂竹竿釣，果得槎頭鯿。",
            "美人騁金錯，纖手膾紅鮮。因謝陸內史，蓴羹何足傳。"
        ],
        "notes": [
            ""
        ],
        "volume": "卷一百五十九",
        "no#": 29
    },
    {
        "title": "題終南翠微寺空上人房",
        "author": "孟浩然",
        "biography": "",
        "paragraphs": [
            "翠微終南裏，雨後宜返照。閉關久沈冥，杖策一登眺。",
            "遂造幽人室，始知靜者妙。儒道雖異門，雲林頗同調。",
            "兩心相喜得，畢景共談笑。暝還高窗眠，時見遠山燒。",
            "緬懷赤城標，更憶臨海嶠。風泉有清音，何必蘇門嘯。"
        ],
        "notes": [
            ""
        ],
        "volume": "卷一百五十九",
        "no#": 30
    },
    {
        "title": "初春漢中漾舟",
        "author": "孟浩然",
        "biography": "",
        "paragraphs": [
            "羊公峴山下，神女漢皋曲。雪罷冰複開，春潭千丈綠。",
            "輕舟恣來往，探玩無厭足。波影搖妓釵，沙光逐人目。",
            "傾杯魚鳥醉，聯句鶯花續。良會難再逢，日入須秉燭。"
        ],
        "notes": [
            ""
        ],
        "volume": "卷一百五十九",
        "no#": 31
    },
    {
        "title": "宿業師山房，期丁大不至",
        "author": "孟浩然",
        "biography": "",
        "paragraphs": [
            "夕陽度西嶺，群壑倏已暝。松月生夜涼，風泉滿清聽。",
            "樵人歸欲盡，煙鳥棲初定。之子期宿來，孤琴候蘿徑。"
        ],
        "notes": [
            ""
        ],
        "volume": "卷一百五十九",
        "no#": 32
    },
    {
        "title": "耶溪泛舟",
        "author": "孟浩然",
        "biography": "",
        "paragraphs": [
            "落景餘清輝，輕橈弄溪渚。澄明愛水物，臨泛何容與。",
            "白首垂釣翁，新妝浣紗女。相看似相識，脈脈不得語。"
        ],
        "notes": [
            ""
        ],
        "volume": "卷一百五十九",
        "no#": 33
    },
    {
        "title": "彭蠡湖中望廬山",
        "author": "孟浩然",
        "biography": "",
        "paragraphs": [
            "太虛生月暈，舟子知天風。掛席候明發，眇漫平湖中。",
            "中流見匡阜，勢壓九江雄。黤黕容霽色，崢嶸當曉空。",
            "香爐初上日，瀑布噴成虹。久欲追尚子，況茲懷遠公。",
            "我來限於役，未暇息微躬。淮海途將半，星霜歲欲窮。",
            "寄言岩棲者，畢趣當來同。"
        ],
        "notes": [
            ""
        ],
        "volume": "卷一百五十九",
        "no#": 34
    },
    {
        "title": "登鹿門山",
        "author": "孟浩然",
        "biography": "",
        "paragraphs": [
            "清曉因興來，乘流越江峴。沙禽近方識，浦樹遙莫辨。",
            "漸至鹿門山，山明翠微淺。岩潭多屈曲，舟楫屢回轉。",
            "昔聞龐德公，采藥遂不返。金澗餌芝朮，石床臥苔蘚。",
            "紛吾感耆舊，結攬事攀踐。隱跡今尚存，高風邈已遠。",
            "白雲何時去，丹桂空偃蹇。探討意未窮，回艇夕陽晚。"
        ],
        "notes": [
            ""
        ],
        "volume": "卷一百五十九",
        "no#": 35
    },
    {
        "title": "游明禪師西山蘭若",
        "author": "孟浩然",
        "biography": "",
        "paragraphs": [
            "西山多奇狀，秀出倚前楹。停午收彩翠，夕陽照分明。",
            "吾師住其下，禪坐證無生。結廬就嵌窟，剪苕通往行。",
            "談空對樵叟，授法與山精。日暮方辭去，田園歸冶城。"
        ],
        "notes": [
            ""
        ],
        "volume": "卷一百五十九",
        "no#": 36
    },
    {
        "title": "登望楚山最高頂",
        "author": "孟浩然",
        "biography": "",
        "paragraphs": [
            "山水觀形勝，襄陽美會稽。最高唯望楚，曾未一攀躋。",
            "石壁疑削成，眾山比全低。晴明試登陟，目極無端倪。",
            "雲夢掌中小，武陵花處迷。暝還歸騎下，蘿月映深溪。"
        ],
        "notes": [
            ""
        ],
        "volume": "卷一百五十九",
        "no#": 37
    },
    {
        "title": "疾愈過龍泉寺精舍，呈易、業二公",
        "author": "孟浩然",
        "biography": "",
        "paragraphs": [
            "停午聞山鐘，起行散愁疾。尋林采芝去，轉穀松翠密。",
            "傍見精舍開，長廊飯僧畢。石渠流雪水，金子耀霜橘。",
            "竹房思舊遊，過憩終永日。入洞窺石髓，傍崖采蜂蜜。",
            "日暮辭遠公，虎溪相送出。"
        ],
        "notes": [
            ""
        ],
        "volume": "卷一百五十九",
        "no#": 38
    },
    {
        "title": "萬山潭作",
        "author": "孟浩然",
        "biography": "",
        "paragraphs": [
            "垂釣坐磐石，水清心亦閑。魚行潭樹下，猿掛島藤間。",
            "游女昔解佩，傳聞於此山。求之不可得，沿月棹歌還。"
        ],
        "notes": [
            ""
        ],
        "volume": "卷一百五十九",
        "no#": 39
    },
    {
        "title": "與黃侍禦北津泛舟",
        "author": "孟浩然",
        "biography": "",
        "paragraphs": [
            "津無蛟龍患，日夕常安流。本欲避驄馬，何如同鷁舟。",
            "豈伊今日幸，曾是昔年遊。莫奏琴中鶴，且隨波上鷗。",
            "堤緣九裏郭，山面百城樓。自顧躬耕者，才非管樂儔。",
            "聞君薦草澤，從此泛滄洲。"
        ],
        "notes": [
            ""
        ],
        "volume": "卷一百五十九",
        "no#": 40
    },
    {
        "title": "洗然弟竹亭",
        "author": "孟浩然",
        "biography": "",
        "paragraphs": [
            "吾與二三子，平生結交深。俱懷鴻鵠志，昔有鶺鴒心。",
            "逸氣假毫翰，清風在竹林。達是酒中趣，琴上偶然音。"
        ],
        "notes": [
            ""
        ],
        "volume": "卷一百五十九",
        "no#": 41
    },
    {
        "title": "山中逢道士雲公",
        "author": "孟浩然",
        "biography": "",
        "paragraphs": [
            "春餘草木繁，耕種滿田園。酌酒聊自勸，農夫安與言。",
            "忽聞荊山子，時出桃花源。采樵過北穀，賣藥來西村。",
            "村煙日雲夕，榛路有歸客。杖策前相逢，依然是疇昔。",
            "邂逅歡覯止，殷勤敘離隔。謂予搏扶桑，輕舉振六翮。",
            "奈何偶昌運，獨見遺草澤。既笑接輿狂，仍憐孔丘厄。",
            "物情趨勢利，吾道貴閑寂。偃息西山下，門庭罕人跡。",
            "何時還清溪，從爾煉丹液。"
        ],
        "notes": [
            ""
        ],
        "volume": "卷一百五十九",
        "no#": 42
    },
    {
        "title": "越中逢天臺太乙子",
        "author": "孟浩然",
        "biography": "",
        "paragraphs": [
            "仙穴逢羽人，停艫向前拜。問余涉風水，何處遠行邁。",
            "登陸尋天臺，順流下吳會。茲山夙所尚，安得問靈怪。",
            "上逼青天高，俯臨滄海大。雞鳴見日出，常覿仙人旆。",
            "往來赤城中，逍遙白雲外。莓苔異人間，瀑布當空界。",
            "福庭長自然，華頂舊稱最。永此從之游，何當濟所屆。"
        ],
        "notes": [
            ""
        ],
        "volume": "卷一百五十九",
        "no#": 43
    },
    {
        "title": "家園臥疾，畢太祝曜見尋",
        "author": "孟浩然",
        "biography": "",
        "paragraphs": [
            "伏枕舊遊曠，笙簧勞夢思。平生重交結，迨此令人疑。",
            "冰室無暖氣，炎雲空赫曦。隙駒不暫駐，日聽涼蟬悲。",
            "壯圖哀未立，斑白恨吾衰。夫子自南楚，緬懷嵩汝期。",
            "顧予衡茅下，兼致稟物資。脫分趨庭禮，殷勤伐木詩。",
            "脫君車前鞅，設我園中葵。鬥酒須寒興，明朝難重持。"
        ],
        "notes": [
            ""
        ],
        "volume": "卷一百五十九",
        "no#": 44
    },
    {
        "title": "白雲先生王迥見訪",
        "author": "孟浩然",
        "biography": "",
        "paragraphs": [
            "閑歸日無事，雲臥晝不起。有客款柴扉，自雲巢居子。",
            "居閑好芝朮，采藥來城市。家在鹿門山，常游澗澤水。",
            "手持白羽扇，腳步青芒履。聞道鶴書征，臨流還洗耳。"
        ],
        "notes": [
            ""
        ],
        "volume": "卷一百五十九",
        "no#": 45
    },
    {
        "title": "田園作",
        "author": "孟浩然",
        "biography": "",
        "paragraphs": [
            "弊廬隔塵喧，惟先養恬素。卜鄰近三徑，植果盈千樹。",
            "粵余任推遷，三十猶未遇。書劍時將晚，丘園日已暮。",
            "晨興自多懷，晝坐常寡悟。沖天羨鴻鵠，爭食羞雞鶩。",
            "望斷金馬門，勞歌采樵路。鄉曲無知己，朝端乏親故。",
            "誰能為揚雄，一薦甘泉賦。"
        ],
        "notes": [
            ""
        ],
        "volume": "卷一百五十九",
        "no#": 46
    },
    {
        "title": "采樵作",
        "author": "孟浩然",
        "biography": "",
        "paragraphs": [
            "采樵人深山，山深樹重疊。橋崩臥槎擁，路險垂藤接。",
            "日落伴將稀，山風拂蘿衣。長歌負輕策，平野望煙歸。"
        ],
        "notes": [
            ""
        ],
        "volume": "卷一百五十九",
        "no#": 47
    },
    {
        "title": "自潯陽泛舟經明海",
        "author": "孟浩然",
        "biography": "",
        "paragraphs": [
            "大江分九流，淼淼成水鄉。舟子乘利涉，往來至潯陽。",
            "因之泛五湖，流浪經三湘。觀濤壯枚發，吊屈痛沉湘。",
            "魏闕心恒在，金門詔不忘。遙憐上林雁，冰泮也回翔。"
        ],
        "notes": [
            ""
        ],
        "volume": "卷一百五十九",
        "no#": 48
    },
    {
        "title": "早發漁浦潭",
        "author": "孟浩然",
        "biography": "",
        "paragraphs": [
            "東旭早光芒，渚禽已驚聒。臥聞漁浦口，橈聲暗相撥。",
            "日出氣象分，始知江湖闊。美人常晏起，照影弄流沫。",
            "飲水畏驚猿，祭魚時見獺。舟行自無悶，況值晴景豁。"
        ],
        "notes": [
            ""
        ],
        "volume": "卷一百五十九",
        "no#": 49
    },
    {
        "title": "經七裏灘",
        "author": "孟浩然",
        "biography": "",
        "paragraphs": [
            "予奉垂堂誡，千金非所輕。為多山水樂，頻作泛舟行。",
            "五嶽追向子，三湘吊屈平。湖經洞庭闊，江入新安清。",
            "複聞嚴陵瀨，乃在茲湍路。疊障數百里，沿洄非一趣。",
            "彩翠相氛氳，別流亂奔注。釣磯平可坐，苔磴滑難步。",
            "猿飲石下潭，鳥還日邊樹。觀奇恨來晚，倚棹惜將暮。",
            "揮手弄潺湲，從茲洗塵慮。"
        ],
        "notes": [
            ""
        ],
        "volume": "卷一百五十九",
        "no#": 50
    },
    {
        "title": "歲暮海上作",
        "author": "孟浩然",
        "biography": "",
        "paragraphs": [
            "仲尼既雲歿，余亦浮於海。昏見斗柄回，方知歲星改。",
            "虛舟任所適，垂釣非有待。為問乘槎人，滄洲複誰在。"
        ],
        "notes": [
            ""
        ],
        "volume": "卷一百五十九",
        "no#": 51
    },
    {
        "title": "南歸阻雪",
        "author": "孟浩然",
        "biography": "",
        "paragraphs": [
            "我行滯宛許，日夕望京豫。曠野莽茫茫，鄉山在何處。",
            "孤煙村際起，歸雁天邊去。積雪覆平皋，饑鷹捉寒兔。",
            "少年弄文墨，屬意在章句。十上恥還家，裴回守歸路。"
        ],
        "notes": [
            ""
        ],
        "volume": "卷一百五十九",
        "no#": 52
    },
    {
        "title": "聽鄭五愔彈琴",
        "author": "孟浩然",
        "biography": "",
        "paragraphs": [
            "阮籍推名飲，清風滿竹林。半酣下衫袖，拂拭龍唇琴。",
            "一杯彈一曲，不覺夕陽沉。予意在山水，聞之諧夙心。"
        ],
        "notes": [
            ""
        ],
        "volume": "卷一百五十九",
        "no#": 53
    },
    {
        "title": "同張明府清鏡歎",
        "author": "孟浩然",
        "biography": "",
        "paragraphs": [
            "妾有盤龍鏡，清光常晝發。自從生塵埃，有若霧中月。",
            "愁來試取照，坐歎生白髮。寄語邊塞人，如何久離別。"
        ],
        "notes": [
            ""
        ],
        "volume": "卷一百五十九",
        "no#": 54
    },
    {
        "title": "庭橘",
        "author": "孟浩然",
        "biography": "",
        "paragraphs": [
            "明發覽群物，萬木何陰森。凝霜漸漸水，庭橘似懸金。",
            "女伴爭攀摘，摘窺礙葉深。並生憐共蒂，相示感同心。",
            "骨刺紅羅被，香黏翠羽簪。擎來玉盤裏，全勝在幽林。"
        ],
        "notes": [
            ""
        ],
        "volume": "卷一百五十九",
        "no#": 55
    },
    {
        "title": "早梅",
        "author": "孟浩然",
        "biography": "",
        "paragraphs": [
            "園中有早梅，年例犯寒開。少婦曾攀折，將歸插鏡臺。",
            "猶言看不足，更欲剪刀裁。"
        ],
        "notes": [
            ""
        ],
        "volume": "卷一百五十九",
        "no#": 56
    },
    {
        "title": "清明即事",
        "author": "孟浩然",
        "biography": "",
        "paragraphs": [
            "帝裏重清明，人心自愁思。車聲上路合，柳色東城翠。",
            "花落草齊生，鶯飛蝶雙戲。空堂坐相憶，酌茗聊代醉。"
        ],
        "notes": [
            ""
        ],
        "volume": "卷一百五十九",
        "no#": 57
    },
    {
        "title": "和盧明府送鄭十三還京兼寄之什",
        "author": "孟浩然",
        "biography": "",
        "paragraphs": [
            "昔時風景登臨地，今日衣冠送別筵。醉坐自傾彭澤酒，",
            "寄語朝廷當世人，何時重見長安道。"
        ],
        "notes": [
            ""
        ],
        "volume": "卷一百五十九",
        "no#": 58
    },
    {
        "title": "高陽池送朱二",
        "author": "孟浩然",
        "biography": "",
        "paragraphs": [
            "當昔襄陽雄盛時，山公常醉習家池。池邊釣女日相隨，",
            "一朝物變人亦非，四面荒涼人徑稀。意氣豪華何處在，",
            "征馬分飛日漸斜，見此空為人所嗟。殷勤為訪桃源路，"
        ],
        "notes": [
            ""
        ],
        "volume": "卷一百五十九",
        "no#": 59
    },
    {
        "title": "鸚鵡洲送王九之江左",
        "author": "孟浩然",
        "biography": "",
        "paragraphs": [
            "昔登江上黃鶴樓，遙愛江中鸚鵡洲。洲勢逶迤繞碧流，",
            "舟人牽錦纜，浣女結羅裳。月明全見蘆花白，"
        ],
        "notes": [
            ""
        ],
        "volume": "卷一百五十九",
        "no#": 60
    },
    {
        "title": "送王七尉松滋，得陽臺雲",
        "author": "孟浩然",
        "biography": "",
        "paragraphs": [
            "君不見巫山神女作行雲，霏紅遝翠曉氛氳。",
            "嬋娟流入楚王夢，倏忽還隨零雨分。空中飛去複飛來，"
        ],
        "notes": [
            ""
        ],
        "volume": "卷一百五十九",
        "no#": 61
    },
    {
        "title": "夜歸鹿門山歌",
        "author": "孟浩然",
        "biography": "",
        "paragraphs": [
            "山寺鐘鳴晝已昏，漁梁渡頭爭渡喧。人隨沙路向江村，",
            "岩扉松徑長寂寥，惟有幽人夜來去。"
        ],
        "notes": [
            ""
        ],
        "volume": "卷一百五十九",
        "no#": 62
    },
    {
        "title": "長樂宮",
        "author": "孟浩然",
        "biography": "",
        "paragraphs": [
            "秦城舊來稱窈窕，漢家更衣應不少。紅粉邀君在何處，",
            "歡娛此事今寂寞，惟有年年陵樹哀。"
        ],
        "notes": [
            ""
        ],
        "volume": "卷一百五十九",
        "no#": 63
    },
    {
        "title": "示孟郊",
        "author": "孟浩然",
        "biography": "",
        "paragraphs": [
            "蔓草蔽極野，蘭芝結孤根。眾音何其繁，伯牙獨不喧。",
            "當時高深意，舉世無能分。鐘期一見知，山水千秋聞。",
            "爾其保靜節，薄俗徒云云。"
        ],
        "notes": [
            ""
        ],
        "volume": "卷一百五十九",
        "no#": 64
    }
]