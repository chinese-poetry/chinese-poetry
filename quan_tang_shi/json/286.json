[
    {
        "title": "贈郭駙馬",
        "author": "李端",
        "biography": "",
        "paragraphs": [
            "青春都尉最風流，二十功成便拜侯。金距鬥雞過上苑，",
            "日暮吹簫楊柳陌，路人遙指鳳凰樓。",
            "方塘似鏡草芊芊，初月如鉤未上弦。新開金埒看調馬，",
            "今朝都尉如相顧，原脫長裾學少年。"
        ],
        "notes": [
            ""
        ],
        "volume": "卷二百八十六",
        "no#": 1
    },
    {
        "title": "宿淮浦憶司空文明",
        "author": "李端",
        "biography": "",
        "paragraphs": [
            "愁心一倍長離憂，夜思千重戀舊遊。秦地故人成遠夢，",
            "別恨轉深何處寫，前程唯有一登樓。"
        ],
        "notes": [
            ""
        ],
        "volume": "卷二百八十六",
        "no#": 2
    },
    {
        "title": "送濮陽錄事赴忠州",
        "author": "李端",
        "biography": "",
        "paragraphs": [
            "成名不遂雙旌遠，主印還為一郡雄。赤葉黃花隨野岸，",
            "聞說古書多未校，肯令才子久西東。"
        ],
        "notes": [
            ""
        ],
        "volume": "卷二百八十六",
        "no#": 3
    },
    {
        "title": "送馬尊師",
        "author": "李端",
        "biography": "",
        "paragraphs": [
            "南入商山松路深，石床溪水晝陰陰。雲中采藥隨青節，",
            "武陵花木應長在，願與漁人更一尋。"
        ],
        "notes": [
            ""
        ],
        "volume": "卷二百八十六",
        "no#": 4
    },
    {
        "title": "題元注林園",
        "author": "李端",
        "biography": "",
        "paragraphs": [
            "謝家門館似山林，碧石青苔滿樹陰。乳鵲眄巢花巷靜，",
            "獨有野人箕踞慣，過君始得一長吟。"
        ],
        "notes": [
            ""
        ],
        "volume": "卷二百八十六",
        "no#": 5
    },
    {
        "title": "野寺病居喜盧綸見訪",
        "author": "李端",
        "biography": "",
        "paragraphs": [
            "青青麥壟白雲陰，古寺無人新草深。乳燕拾泥依古井，",
            "一臥漳濱今欲老，誰知才子忽相尋。"
        ],
        "notes": [
            ""
        ],
        "volume": "卷二百八十六",
        "no#": 6
    },
    {
        "title": "送皎然上人歸山",
        "author": "李端",
        "biography": "",
        "paragraphs": [
            "適來世上豈緣名，適去人間豈為情。古寺山中幾日到，",
            "法主欲歸須有說，門人流淚厭浮生。"
        ],
        "notes": [
            ""
        ],
        "volume": "卷二百八十六",
        "no#": 7
    },
    {
        "title": "贈道士",
        "author": "李端",
        "biography": "",
        "paragraphs": [
            "姓氏不書高士傳，形神自得逸人風。已傳花洞將秦接，",
            "終朝賣卜無人識，敝服徒行入市中。"
        ],
        "notes": [
            ""
        ],
        "volume": "卷二百八十六",
        "no#": 8
    },
    {
        "title": "題雲際寺准上人房",
        "author": "李端",
        "biography": "",
        "paragraphs": [
            "高僧居處似天臺，錫仗銅瓶對綠苔。竹巷雨晴春鳥囀，",
            "獨夜焚香禮遺像，空林月出始應回。"
        ],
        "notes": [
            ""
        ],
        "volume": "卷二百八十六",
        "no#": 9
    },
    {
        "title": "山中寄苗員外",
        "author": "李端",
        "biography": "",
        "paragraphs": [
            "鳥鳴花發空山裏，衡嶽幽人藉草時。既近淺流安筆硯，",
            "聞說潘安方寓直，與君相見漸難期。"
        ],
        "notes": [
            ""
        ],
        "volume": "卷二百八十六",
        "no#": 10
    },
    {
        "title": "憶故山贈司空曙",
        "author": "李端",
        "biography": "",
        "paragraphs": [
            "漢主金門正召才，馬卿多病自遲回。舊山暫別老將至，",
            "知君素有棲禪意，歲晏蓬門遲爾開。"
        ],
        "notes": [
            ""
        ],
        "volume": "卷二百八十六",
        "no#": 11
    },
    {
        "title": "閑園即事贈考功王員外",
        "author": "李端",
        "biography": "",
        "paragraphs": [
            "南陌晴雲稍變霞，東風動柳水紋斜。園林帶雪潛生草，",
            "今朝一望還成暮，欲別芳菲戀歲華。"
        ],
        "notes": [
            ""
        ],
        "volume": "卷二百八十六",
        "no#": 12
    },
    {
        "title": "寄廬山真上人",
        "author": "李端",
        "biography": "",
        "paragraphs": [
            "高僧無跡本難尋，更得禪行去轉深。青草湖中看五老，",
            "更說謝公南座好，煙蘿到地幾重陰。"
        ],
        "notes": [
            ""
        ],
        "volume": "卷二百八十六",
        "no#": 13
    },
    {
        "title": "題覺公新蘭若",
        "author": "李端",
        "biography": "",
        "paragraphs": [
            "頭白禪師何處還，獨開蘭若樹林間。鬼因巫祝傳移社，",
            "新齋結誓如相許，願與雷宗永閉關。"
        ],
        "notes": [
            ""
        ],
        "volume": "卷二百八十六",
        "no#": 14
    },
    {
        "title": "贈道者",
        "author": "李端",
        "biography": "",
        "paragraphs": [
            "窗中忽有鶴飛聲，方士因知道欲成。來取圖書安枕裏，",
            "送客自傷身易老，不知何處待先生。"
        ],
        "notes": [
            ""
        ],
        "volume": "卷二百八十六",
        "no#": 15
    },
    {
        "title": "代棄婦答賈客",
        "author": "李端",
        "biography": "",
        "paragraphs": [
            "玉壘城邊爭走馬，銅鞮市里共乘舟。鳴環動佩恩無盡，",
            "忍懷賤妾平生曲，獨上襄陽舊酒樓。"
        ],
        "notes": [
            ""
        ],
        "volume": "卷二百八十六",
        "no#": 16
    },
    {
        "title": "和李舍人直中書對月見寄",
        "author": "李端",
        "biography": "",
        "paragraphs": [
            "名卿步月正淹留，上客裁詩怨別遊。素魄近成班女扇，",
            "盈手入懷皆不見，陽春曲麗轉難酬。"
        ],
        "notes": [
            ""
        ],
        "volume": "卷二百八十六",
        "no#": 17
    },
    {
        "title": "臥病聞吉中孚拜官寄元秘書昆季",
        "author": "李端",
        "biography": "",
        "paragraphs": [
            "漢家采使不求聲，自慰文章道欲行。毛遂登門雖異賞，",
            "年少奉親皆願達，敢將心事向玄成。"
        ],
        "notes": [
            ""
        ],
        "volume": "卷二百八十六",
        "no#": 18
    },
    {
        "title": "江上逢柳中庸",
        "author": "李端",
        "biography": "",
        "paragraphs": [
            "舊住衡山曾夜歸，見君江客憶荊扉。星沉嶺上人行早，",
            "今來唯有禪心在，鄉路翻成向翠微。"
        ],
        "notes": [
            ""
        ],
        "volume": "卷二百八十六",
        "no#": 19
    },
    {
        "title": "戲贈韓判官紳卿",
        "author": "李端",
        "biography": "",
        "paragraphs": [
            "少尋道士居嵩嶺，晚事高僧住沃洲。齒發未知何處老，",
            "獨怪子猷緣掌馬，雪時不肯更乘舟。"
        ],
        "notes": [
            ""
        ],
        "volume": "卷二百八十六",
        "no#": 20
    },
    {
        "title": "送周長史",
        "author": "李端",
        "biography": "",
        "paragraphs": [
            "青楓樹裏宣城郡，獨佐諸侯上板橋。江客亦能傳好信，",
            "別有空園落桃杏，知將絲組系蘭橈。"
        ],
        "notes": [
            ""
        ],
        "volume": "卷二百八十六",
        "no#": 21
    },
    {
        "title": "題故將軍莊",
        "author": "李端",
        "biography": "",
        "paragraphs": [
            "曾將數騎過桑幹，遙對單于飭馬鞍。塞北征兒諳用劍，",
            "唯有老身如刻畫，猶期聖主解衣看。"
        ],
        "notes": [
            ""
        ],
        "volume": "卷二百八十六",
        "no#": 22
    },
    {
        "title": "夜投豐德寺謁海上人",
        "author": "李端",
        "biography": "",
        "paragraphs": [
            "半夜中峰有磬聲，偶尋樵者問山名。上方月曉聞僧語，",
            "願得遠山知姓字，焚香洗缽過餘生。"
        ],
        "notes": [
            ""
        ],
        "volume": "卷二百八十六",
        "no#": 23
    },
    {
        "title": "塞上",
        "author": "李端",
        "biography": "",
        "paragraphs": [
            "二十在邊城，軍中得勇名。卷旗收敗馬，占磧擁殘兵。",
            "覆陣烏鳶起，燒山草木明。塞閑思遠獵，師老厭分營。",
            "雪嶺無人跡，冰河足雁聲。李陵甘此沒，惆悵漢公卿。"
        ],
        "notes": [
            ""
        ],
        "volume": "卷二百八十六",
        "no#": 24
    },
    {
        "title": "送彭將軍雲中覲兄",
        "author": "李端",
        "biography": "",
        "paragraphs": [
            "聞說蒼鷹守，今朝欲下鞲。因令白馬將，兼道覓封侯。",
            "略地關山冷，防河雨雪稠。翻弓騁猿臂，承箭惜貂裘。",
            "設伏軍謀密，坑降塞邑愁。報恩唯有死，莫使漢家羞。"
        ],
        "notes": [
            ""
        ],
        "volume": "卷二百八十六",
        "no#": 25
    },
    {
        "title": "奉贈苗員外",
        "author": "李端",
        "biography": "",
        "paragraphs": [
            "朱戶敞高扉，青槐礙落暉。八龍承慶重，三虎遞朝歸。",
            "坐竹人聲絕，橫琴鳥語稀。花慚潘嶽貌，年稱老萊衣。",
            "葉暗新櫻熟，絲長粉蝶飛。應憐魯儒賤，空與故山違。"
        ],
        "notes": [
            ""
        ],
        "volume": "卷二百八十六",
        "no#": 26
    },
    {
        "title": "酬丘拱外甥覽余舊文見寄",
        "author": "李端",
        "biography": "",
        "paragraphs": [
            "丘遲本才子，始冠即周旋。舅乏郤鑒愛，君如衛玠賢。",
            "禮將金友等，情向玉人偏。鄙俗那勞似，龍鍾卻要憐。",
            "投磚聊取笑，贈綺一何妍。野坐臨黃菊，溪行踏綠錢。",
            "岩高雲反下，洞黑水潛穿。僻嶺猿偷栗，枯池雁唼蓮。",
            "身居霞外寺，思發月明田。猶恨縈塵網，昏昏過歲年。"
        ],
        "notes": [
            ""
        ],
        "volume": "卷二百八十六",
        "no#": 27
    },
    {
        "title": "贈岐山薑明府",
        "author": "李端",
        "biography": "",
        "paragraphs": [
            "昨夜聞山雨，歸心便似遲。幾回驚葉落，即到白頭時。",
            "雁影將魂去，蟲聲與淚期。馬卿兼病老，宋玉對秋悲。",
            "謝客才為別，陶公已見思。非關口腹累，自是雪霜姿。",
            "釀酒栽黃菊，炊粳折綠葵。山河方入望，風日正宜詩。",
            "牧豎寒騎馬，邊烽晚立旗。蘭凋猶有氣，柳脆不成絲。",
            "別後如相問，高僧知所之。"
        ],
        "notes": [
            ""
        ],
        "volume": "卷二百八十六",
        "no#": 28
    },
    {
        "title": "下第上薛侍郎",
        "author": "李端",
        "biography": "",
        "paragraphs": [
            "蓬蓽春風起，開簾卻自悲。如何飄梗處，又到采蘭時。",
            "明鏡方重照，微誠寄一辭。家貧求祿早，身賤報恩遲。",
            "幸得皮存矣，須勞翼長之。銘肌非厚答，肉骨是前期。",
            "縱覺新人好，寧忘舊主疑。終慚太丘道，不為小生私。"
        ],
        "notes": [
            ""
        ],
        "volume": "卷二百八十六",
        "no#": 29
    },
    {
        "title": "奉和秘書元丞杪秋憶終南舊居",
        "author": "李端",
        "biography": "",
        "paragraphs": [
            "高門有才子，能履古人蹤。白社陶元亮，青雲阮仲容。",
            "田園忽歸去，車馬杳難逢。廢巷臨秋水，支頤向暮峰。",
            "行魚避楊柳，驚鴨觸芙蓉。石竇紅泉細，山橋紫菜重。",
            "鳳雛終食竹，鶴侶暫巢松。願接煙霞賞，羈離計不從。"
        ],
        "notes": [
            ""
        ],
        "volume": "卷二百八十六",
        "no#": 30
    },
    {
        "title": "送歸中丞使新羅",
        "author": "李端",
        "biography": "",
        "paragraphs": [
            "東望扶桑日，何年是到時。片帆通雨露，積水隔華夷。",
            "浩淼風來遠，虛冥鳥去遲。長波靜雲月，孤島宿旌旗。",
            "別葉傳秋意，回潮動客思。滄溟無舊路，何處問前期。"
        ],
        "notes": [
            ""
        ],
        "volume": "卷二百八十六",
        "no#": 31
    },
    {
        "title": "暮春尋終南柳處士",
        "author": "李端",
        "biography": "",
        "paragraphs": [
            "龐眉一居士，鶉服隱堯時。種豆初成畝，還丹舊日師。",
            "入溪花徑遠，向嶺鳥行遲。紫葛垂苔壁，青菰映柳絲。",
            "偶來塵外事，暫與素心期。終恨遊春客，同為歲月悲。"
        ],
        "notes": [
            ""
        ],
        "volume": "卷二百八十六",
        "no#": 32
    },
    {
        "title": "雪夜尋太白道士",
        "author": "李端",
        "biography": "",
        "paragraphs": [
            "雪路夜朦朧，尋師杏樹東。石壇連竹靜，醮火照山紅。",
            "再拜開金籙，焚香使玉童。蓬瀛三島至，天地一壺通。",
            "別客曾留藥，逢舟或借風。出遊居鶴上，避禍入羊中。",
            "過洞偏回首，登門未發蒙。桑田如可見，滄海幾時空。"
        ],
        "notes": [
            ""
        ],
        "volume": "卷二百八十六",
        "no#": 33
    },
    {
        "title": "得山中道友書寄苗錢二員外",
        "author": "李端",
        "biography": "",
        "paragraphs": [
            "有謀皆轗軻，非病亦遲回。壯志年年減，馳暉日日催。",
            "還山不及伴，到闕又無媒。高臥成長策，微官稱下才。",
            "詩人識何謝，居士別宗雷。跡向塵中隱，書從穀口來。",
            "藥欄遭鹿踐，澗戶被猿開。野鶴巢雲竇，遊龜上水苔。",
            "新歡追易失，故思渺難裁。自有歸期在，勞君示劫灰。"
        ],
        "notes": [
            ""
        ],
        "volume": "卷二百八十六",
        "no#": 34
    },
    {
        "title": "酬前駕部員外郎苗發",
        "author": "李端",
        "biography": "",
        "paragraphs": [
            "馬融方值校，閱簡複持鉛。素業高風繼，青春壯思全。",
            "論文多在夜，宿寺不虛年。自署區中職，同荒郭外田。",
            "山鄰三徑絕，野意八行傳。煮玉矜新法，留符識舊仙。",
            "涵苔溪溜淺，搖浪竹橋懸。複洞潛棲燕，疏楊半翳蟬。",
            "詠歌雖有和，雲錦獨成妍。應以馮唐老，相譏示此篇。"
        ],
        "notes": [
            ""
        ],
        "volume": "卷二百八十六",
        "no#": 35
    },
    {
        "title": "宿薦福寺東池有懷故園因寄元校書",
        "author": "李端",
        "biography": "",
        "paragraphs": [
            "暮雨風吹盡，東池一夜涼。伏流回弱荇，明月入垂楊。",
            "石竹閑開碧，薔薇暗吐黃。倚琴看鶴舞，搖扇引桐香。",
            "舊筍方辭籜，新蓮未滿房。林幽花晚發，地遠草先長。",
            "撫枕愁華鬢，憑欄想故鄉。露餘清漢直，雲卷白榆行。",
            "驚鵲仍依樹，游魚不過梁。系舟偏憶戴，炊黍願期張。",
            "末路還思借，前恩詎敢忘。從來叔夜懶，非是接輿狂。",
            "眾病嬰公幹，群憂集孝璋。慚將多誤曲，今日獻周郎。"
        ],
        "notes": [
            ""
        ],
        "volume": "卷二百八十六",
        "no#": 36
    },
    {
        "title": "送王副使還並州",
        "author": "李端",
        "biography": "",
        "paragraphs": [
            "並州近胡地，此去事風沙。鐵馬垂金絡，貂裘犯雪花。",
            "曾持兩郡印，多比五侯家。繼世新恩厚，從軍舊國賒。",
            "戍煙千里直，邊雁一行斜。想到清油幕，長謀出左車。"
        ],
        "notes": [
            ""
        ],
        "volume": "卷二百八十六",
        "no#": 37
    },
    {
        "title": "晚春過夏侯校書值其沉醉戲贈",
        "author": "李端",
        "biography": "",
        "paragraphs": [
            "欹冠枕如意，獨寢落花前。姚馥清時醉，邊韶白日眠。",
            "曝褌還當屋，張幕便成天。謁客唯題鳳，偷兒欲覘氈。",
            "失杯猶離席，墜履反登筵。本是牆東隱，今為甕下仙。",
            "臥龍髯乍磔，棲蝶腹何便。阮籍供琴韻，陶潛餘秫田。",
            "人逢轂陽望，春似永和年。顧我非工飲，期君行見憐。",
            "嘗知渴羌好，亦覺醉胡賢。炙熟樽方竭，車回轄且全。",
            "噀風仍作雨，灑地即成泉。自鄙新豐過，遲回惜十年。"
        ],
        "notes": [
            ""
        ],
        "volume": "卷二百八十六",
        "no#": 38
    },
    {
        "title": "哭張南史因寄南史侄叔宗",
        "author": "李端",
        "biography": "",
        "paragraphs": [
            "爭路忽摧車，沈鉤未得魚。結交唯我少，喪舊自君初。",
            "諫草文難似，圍棋智不如。仲宣新有賦，叔夜近無書。",
            "地閉滕公宅，山荒謝客廬。殲良從此恨，福善竟成虛。",
            "釀酒多同醉，烹雞或取餘。阮咸雖永別，豈共仲容疏。"
        ],
        "notes": [
            ""
        ],
        "volume": "卷二百八十六",
        "no#": 39
    },
    {
        "title": "長安感事呈盧綸",
        "author": "李端",
        "biography": "",
        "paragraphs": [
            "十五事文翰，大兒輕孔融。長裾游邸第，笑傲五侯中。",
            "諫獵一朝寢，論邊素未工。蹉跎潘鬢至，蹭蹬阮途窮。",
            "貸布憐寧與，無金命未通。王陵固似戇，郭最遂非雄。",
            "斂板辭群彥，回車訪老農。詠詩懷洛下，送客憶山東。",
            "沈病魂神濁，清齋思慮空。羸將衛玠比，冷共鄴侯同。",
            "草舍才遮雨，荊窗不礙風。梨教通子守，酒是遠師供。",
            "捫虱欣時泰，迎貓達歲豐。原門唯有席，井飲但加蔥。",
            "少壯矜齊德，高年覺宋聾。寓書先論懶，讀易反求蒙。",
            "昔慕能鳴雁，今憐半死桐。秉心猶似矢，搔首忽如蓬。",
            "赤葉翻藤架，黃花蓋菊叢。聊將呈匠伯，今已學愚公。"
        ],
        "notes": [
            ""
        ],
        "volume": "卷二百八十六",
        "no#": 40
    },
    {
        "title": "遊終南山因寄蘇奉禮士尊師苗員外",
        "author": "李端",
        "biography": "",
        "paragraphs": [
            "半嶺逢仙駕，清晨獨采芝。壺中開白日，霧裏卷朱旗。",
            "猿鳥知歸路，松蘿見會時。雞聲傳洞遠，鶴語報家遲。",
            "童子閑驅石，樵夫樂看棋。依稀醉後拜，恍惚夢中辭。",
            "海上終難接，人間益自疑。風塵甘獨老，山水但相思。",
            "願得燒丹訣，流沙永待師。"
        ],
        "notes": [
            ""
        ],
        "volume": "卷二百八十六",
        "no#": 41
    },
    {
        "title": "長安書事寄盧綸",
        "author": "李端",
        "biography": "",
        "paragraphs": [
            "弱冠家廬岳，從師歲月深。翻同老夫見，殊寡少年心。",
            "及此時方晏，因之名亦沈。趨途非要路，避事樂空林。",
            "素業在山下，青泉當樹陰。交遊有凋喪，離別代追尋。",
            "向秀初聞笛，鐘期久罷琴。殘愁猶滿貌，餘淚可沾襟。",
            "勿以朱顏好，而忘白髮侵。終期入靈洞，相與煉黃金。"
        ],
        "notes": [
            ""
        ],
        "volume": "卷二百八十六",
        "no#": 42
    },
    {
        "title": "送郭良輔下第東歸",
        "author": "李端",
        "biography": "",
        "paragraphs": [
            "獻策不得意，馳車東出秦。暮年千里客，落日萬家春。"
        ],
        "notes": [
            ""
        ],
        "volume": "卷二百八十六",
        "no#": 43
    },
    {
        "title": "妾薄命",
        "author": "李端",
        "biography": "",
        "paragraphs": [
            "自從君棄妾，憔悴不羞人。唯餘壞粉淚，未免映衫勻。"
        ],
        "notes": [
            ""
        ],
        "volume": "卷二百八十六",
        "no#": 44
    },
    {
        "title": "送暕上人游春",
        "author": "李端",
        "biography": "",
        "paragraphs": [
            "獨將支遁去，欲往戴顒家。晴野人臨水，春山樹發花。"
        ],
        "notes": [
            ""
        ],
        "volume": "卷二百八十六",
        "no#": 45
    },
    {
        "title": "晦日同苗員外游曲江",
        "author": "李端",
        "biography": "",
        "paragraphs": [
            "晦日同攜手，臨流一望春。可憐楊柳陌，愁殺故鄉人。"
        ],
        "notes": [
            ""
        ],
        "volume": "卷二百八十六",
        "no#": 46
    },
    {
        "title": "溪行逢雨與柳中庸",
        "author": "李端",
        "biography": "",
        "paragraphs": [
            "日落眾山昏，蕭蕭暮雨繁。那堪兩處宿，共聽一聲猿。"
        ],
        "notes": [
            ""
        ],
        "volume": "卷二百八十六",
        "no#": 47
    },
    {
        "title": "和張尹憶東籬菊",
        "author": "李端",
        "biography": "",
        "paragraphs": [
            "傳書報劉尹，何事憶陶家。若為籬邊菊，山中有此花。"
        ],
        "notes": [
            ""
        ],
        "volume": "卷二百八十六",
        "no#": 48
    },
    {
        "title": "幽居作",
        "author": "李端",
        "biography": "",
        "paragraphs": [
            "山舍千年樹，江亭萬里雲。回潮迎伍相，驟雨送湘君。"
        ],
        "notes": [
            ""
        ],
        "volume": "卷二百八十六",
        "no#": 49
    },
    {
        "title": "題雲際寺暕上人故院",
        "author": "李端",
        "biography": "",
        "paragraphs": [
            "白髮匆匆色，青山草草心。遠公仍下世，從此別東林。"
        ],
        "notes": [
            ""
        ],
        "volume": "卷二百八十六",
        "no#": 50
    },
    {
        "title": "觀鄰老栽松",
        "author": "李端",
        "biography": "",
        "paragraphs": [
            "雖過老人宅，不解老人心。何事殘陽裏，栽松欲待陰。"
        ],
        "notes": [
            ""
        ],
        "volume": "卷二百八十六",
        "no#": 51
    },
    {
        "title": "贈胡居士",
        "author": "李端",
        "biography": "",
        "paragraphs": [
            "孔融過五十，海內故人稀。相府恩猶在，知君未拂衣。"
        ],
        "notes": [
            ""
        ],
        "volume": "卷二百八十六",
        "no#": 52
    },
    {
        "title": "薦福寺送元偉",
        "author": "李端",
        "biography": "",
        "paragraphs": [
            "送客攀花後，尋僧坐竹時。明朝莫回望，青草馬行遲。"
        ],
        "notes": [
            ""
        ],
        "volume": "卷二百八十六",
        "no#": 53
    },
    {
        "title": "哭苗垂",
        "author": "李端",
        "biography": "",
        "paragraphs": [
            "舊友無由見，孤墳草欲長。月斜鄰笛盡，車馬出山陽。"
        ],
        "notes": [
            ""
        ],
        "volume": "卷二百八十六",
        "no#": 54
    },
    {
        "title": "客行贈馮著",
        "author": "李端",
        "biography": "",
        "paragraphs": [
            "旅行雖別路，日暮各思歸。欲下今朝淚，知君亦濕衣。"
        ],
        "notes": [
            ""
        ],
        "volume": "卷二百八十六",
        "no#": 55
    },
    {
        "title": "蕪城",
        "author": "李端",
        "biography": "",
        "paragraphs": [
            "風吹城上樹，草沒城邊路。城裏月明時，精靈自來去。"
        ],
        "notes": [
            ""
        ],
        "volume": "卷二百八十六",
        "no#": 56
    },
    {
        "title": "贈山中老人",
        "author": "李端",
        "biography": "",
        "paragraphs": [
            "白首獨一身，青山為四鄰。雖行故鄉陌，不見故鄉人。"
        ],
        "notes": [
            ""
        ],
        "volume": "卷二百八十六",
        "no#": 57
    },
    {
        "title": "拜新月",
        "author": "李端",
        "biography": "",
        "paragraphs": [
            "開簾見新月，便即下階拜。細語人不聞，北風吹裙帶。"
        ],
        "notes": [
            ""
        ],
        "volume": "卷二百八十六",
        "no#": 58
    },
    {
        "title": "聽箏",
        "author": "李端",
        "biography": "",
        "paragraphs": [
            "鳴箏金粟柱，素手玉房前。欲得周郎顧，時時誤拂弦。"
        ],
        "notes": [
            ""
        ],
        "volume": "卷二百八十六",
        "no#": 59
    },
    {
        "title": "贈何兆",
        "author": "李端",
        "biography": "",
        "paragraphs": [
            "文章似揚馬，風骨又清羸。江漢君猶在，英靈信未衰。"
        ],
        "notes": [
            ""
        ],
        "volume": "卷二百八十六",
        "no#": 60
    },
    {
        "title": "同司空文明過堅上人故院",
        "author": "李端",
        "biography": "",
        "paragraphs": [
            "我與雷居士，平生事遠公。無人知是舊，共到影堂中。"
        ],
        "notes": [
            ""
        ],
        "volume": "卷二百八十六",
        "no#": 61
    },
    {
        "title": "雜詩",
        "author": "李端",
        "biography": "",
        "paragraphs": [
            "主第辭高飲，石家赴宵會。金谷走車來，玉人騎馬待。"
        ],
        "notes": [
            ""
        ],
        "volume": "卷二百八十六",
        "no#": 62
    },
    {
        "title": "感興",
        "author": "李端",
        "biography": "",
        "paragraphs": [
            "香爐最高頂，中有高人住。日暮下山來，月明上山去。"
        ],
        "notes": [
            ""
        ],
        "volume": "卷二百八十六",
        "no#": 63
    },
    {
        "title": "問張山人疾",
        "author": "李端",
        "biography": "",
        "paragraphs": [
            "先生沈病意何如，蓬艾門前客轉疏。",
            "不見領徒過絳帳，唯聞與婢削丹書。"
        ],
        "notes": [
            ""
        ],
        "volume": "卷二百八十六",
        "no#": 64
    },
    {
        "title": "江上送客",
        "author": "李端",
        "biography": "",
        "paragraphs": [
            "故人南去漢江陰，秋雨蕭蕭雲夢深。",
            "江上見人應下淚，由來遠客易傷心。"
        ],
        "notes": [
            ""
        ],
        "volume": "卷二百八十六",
        "no#": 65
    },
    {
        "title": "閨情",
        "author": "李端",
        "biography": "",
        "paragraphs": [
            "月落星稀天欲明，孤燈未滅夢難成。",
            "披衣更向門前望，不忿朝來鵲喜聲。"
        ],
        "notes": [
            ""
        ],
        "volume": "卷二百八十六",
        "no#": 66
    },
    {
        "title": "送劉侍郎",
        "author": "李端",
        "biography": "",
        "paragraphs": [
            "幾人同去謝宣城，未及酬恩隔死生。",
            "唯有夜猿知客恨，嶧陽溪路第三聲。"
        ],
        "notes": [
            ""
        ],
        "volume": "卷二百八十六",
        "no#": 67
    },
    {
        "title": "重送鄭宥歸蜀因寄何兆",
        "author": "李端",
        "biography": "",
        "paragraphs": [
            "黃花西上路何如，青壁連天雁亦疏。",
            "為報長卿休滌器，漢家思見茂陵書。"
        ],
        "notes": [
            ""
        ],
        "volume": "卷二百八十六",
        "no#": 68
    },
    {
        "title": "宿石澗店聞婦人哭",
        "author": "李端",
        "biography": "",
        "paragraphs": [
            "山店門前一婦人，哀哀夜哭向秋雲。",
            "自說夫因征戰死，朝來逢著舊將軍。"
        ],
        "notes": [
            ""
        ],
        "volume": "卷二百八十六",
        "no#": 69
    },
    {
        "title": "與道者別",
        "author": "李端",
        "biography": "",
        "paragraphs": [
            "聞說滄溟今已淺，何當白鶴更歸來。",
            "舊師唯有先生在，忍見門人掩淚回。"
        ],
        "notes": [
            ""
        ],
        "volume": "卷二百八十六",
        "no#": 70
    },
    {
        "title": "長門怨",
        "author": "李端",
        "biography": "",
        "paragraphs": [
            "金壺漏盡禁門開，飛燕昭陽侍寢回。",
            "隨分獨眠秋殿裏，遙聞語笑自天來。"
        ],
        "notes": [
            ""
        ],
        "volume": "卷二百八十六",
        "no#": 71
    },
    {
        "title": "憶友懷野寺舊居",
        "author": "李端",
        "biography": "",
        "paragraphs": [
            "自嫌野性共人疏，憶向西林更結廬。",
            "寄謝山陰許都講，昨來頻得遠公書。"
        ],
        "notes": [
            ""
        ],
        "volume": "卷二百八十六",
        "no#": 72
    },
    {
        "title": "聽夜雨寄盧綸",
        "author": "李端",
        "biography": "",
        "paragraphs": [
            "暮雨蕭條過鳳城，霏霏颯颯重還輕。",
            "聞君此夜東林宿，聽得荷池幾番聲。"
        ],
        "notes": [
            ""
        ],
        "volume": "卷二百八十六",
        "no#": 73
    },
    {
        "title": "昭君詞",
        "author": "李端",
        "biography": "",
        "paragraphs": [
            "李陵初送子卿回，漢月明時惆悵來。",
            "憶著長安舊遊處，千門萬戶玉樓臺。"
        ],
        "notes": [
            ""
        ],
        "volume": "卷二百八十六",
        "no#": 74
    },
    {
        "title": "春晚游鶴林寺寄使府諸公",
        "author": "李端",
        "biography": "",
        "paragraphs": [
            "野寺尋春花已遲，背岩惟有兩三枝。",
            "明朝攜酒猶堪醉，為報春風且莫吹。"
        ],
        "notes": [
            ""
        ],
        "volume": "卷二百八十六",
        "no#": 75
    }
]