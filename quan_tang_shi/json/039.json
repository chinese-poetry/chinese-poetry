[
    {
        "title": "上之回",
        "author": "陳子良",
        "biography": "",
        "paragraphs": [
            "承平重遊樂，詔蹕上之回。屬車響流水，清笳轉落梅。",
            "嶺雲蓋道轉，岩花映綬開。下輦便高宴，何如在瑤台。"
        ],
        "notes": [
            ""
        ],
        "volume": "卷三十九",
        "no#": 1
    },
    {
        "title": "新成安樂宮",
        "author": "陳子良",
        "biography": "",
        "paragraphs": [
            "春色照蘭宮，秦女坐窗中。柳葉來眉上，桃花落臉紅。",
            "拂塵開扇匣，卷帳卻熏籠。衫薄偏憎日，裙輕更畏風。"
        ],
        "notes": [
            ""
        ],
        "volume": "卷三十九",
        "no#": 2
    },
    {
        "title": "夏晚尋於政世置酒賦韻",
        "author": "陳子良",
        "biography": "",
        "paragraphs": [
            "聊從嘉遁所，酌醴共抽簪。以茲山水地，留連風月心。",
            "長榆落照盡，高柳暮蟬吟。一返桃源路，別後難追尋。"
        ],
        "notes": [
            ""
        ],
        "volume": "卷三十九",
        "no#": 3
    },
    {
        "title": "入蜀秋夜宿江渚",
        "author": "陳子良",
        "biography": "",
        "paragraphs": [
            "我行逢日暮，弭棹獨維舟。水霧一邊起，風林兩岸秋。",
            "山陰黑斷磧，月影素寒流。故鄉千裏外，何以慰羈愁。"
        ],
        "notes": [
            ""
        ],
        "volume": "卷三十九",
        "no#": 4
    },
    {
        "title": "賦得妓",
        "author": "陳子良",
        "biography": "",
        "paragraphs": [
            "金穀多歡宴，佳麗正芳菲。流霞席上滿，回雪掌中飛。",
            "明月臨歌扇，行雲接舞衣。何必桃將李，別有待春暉。"
        ],
        "notes": [
            ""
        ],
        "volume": "卷三十九",
        "no#": 5
    },
    {
        "title": "酬蕭侍中春園聽妓",
        "author": "陳子良",
        "biography": "",
        "paragraphs": [
            "微雨散芳菲，中園照落暉。紅樹搖歌扇，綠珠飄舞衣。",
            "繁弦調對酒，雜引動思歸。愁人當此夕，羞見落花飛。"
        ],
        "notes": [
            ""
        ],
        "volume": "卷三十九",
        "no#": 6
    },
    {
        "title": "遊俠篇",
        "author": "陳子良",
        "biography": "",
        "paragraphs": [
            "洛陽麗春色，遊俠騁輕肥。水逐車輪轉，塵隨馬足飛。",
            "雲影遙臨蓋，花氣近熏衣。東郊鬥雞罷，南皮射雉歸。",
            "日暮河橋上，揚鞭惜晚暉。"
        ],
        "notes": [
            ""
        ],
        "volume": "卷三十九",
        "no#": 7
    },
    {
        "title": "春晚看群公朝還人為八韻",
        "author": "陳子良",
        "biography": "",
        "paragraphs": [
            "遊子惜春暮，策杖出蒿萊。正直康莊晚，群公謁帝回。",
            "履度南宮至，車從北闕來。珂影傍明月，笳聲動落梅。",
            "迎風采旄轉，照日綬花開。紅塵掩鶴蓋，翠柳拂龍媒。",
            "綺雲臨舞閣，丹霞薄吹台。輕肥寧所羨，未若反山隈。"
        ],
        "notes": [
            ""
        ],
        "volume": "卷三十九",
        "no#": 8
    },
    {
        "title": "贊德上越國公楊素",
        "author": "陳子良",
        "biography": "",
        "paragraphs": [
            "君侯稱上宰，命世挺才英。本超騏驥足，複蘊風雲情。",
            "攄藻掞錦綺，育德潤瑤瓊。已踵四知舉，非無三傑名。",
            "濟世同舟楫，匡政本阿衡。雍容入青瑣，肅穆侍丹楹。",
            "桂宮擅鳴佩，槐路獨飛纓。高門羅虎戟，綺閣麗雕甍。",
            "金樽酌湛湛，歌扇掩盈盈。匈奴軼燕薊，烽火照幽並。",
            "天子命薄伐，受脤事專征。七德播雄略，十萬騁行兵。",
            "雁行蔽虜甸，魚貫出長城。交河方飲馬，瀚海盛揚旌。",
            "拔劍倚天外，蒙犀輝日精。彎弧穿伏石，揮戈斬大鯨。",
            "鼓鼙朝作氣，刁鬥夜偏鳴。六郡多壯士，三邊豈足平。",
            "嶺雲朝合陣，山月夜臨營。胡塵暗馬色，芳樹動笳聲。",
            "關雲未盡散，塞霧常自生。川長蔓草綠，峰迥雜花明。",
            "小人愧王氏，雕文慚馬卿。濫此叨書記，何以謝過榮。",
            "高山徒仰止，終是恨才輕。"
        ],
        "notes": [
            ""
        ],
        "volume": "卷三十九",
        "no#": 9
    },
    {
        "title": "於塞北春日思歸",
        "author": "陳子良",
        "biography": "",
        "paragraphs": [
            "我家吳會青山遠，他鄉關塞白雲深。為許羈愁長下淚，",
            "如何此日嗟遲暮，悲來還作白頭吟。"
        ],
        "notes": [
            ""
        ],
        "volume": "卷三十九",
        "no#": 10
    },
    {
        "title": "送別",
        "author": "陳子良",
        "biography": "",
        "paragraphs": [
            "落葉聚還散，征禽去不歸。以我窮途泣，沾君出塞衣。"
        ],
        "notes": [
            ""
        ],
        "volume": "卷三十九",
        "no#": 11
    },
    {
        "title": "七夕看新婦隔巷停車",
        "author": "陳子良",
        "biography": "",
        "paragraphs": [
            "隔巷遙停幰，非複為來遲。只言更尚淺，未是渡河時。"
        ],
        "notes": [
            ""
        ],
        "volume": "卷三十九",
        "no#": 12
    },
    {
        "title": "詠春雪",
        "author": "陳子良",
        "biography": "",
        "paragraphs": [
            "光映妝樓月，花承歌扇風。欲妒梅將柳，故落早春中。"
        ],
        "notes": [
            ""
        ],
        "volume": "卷三十九",
        "no#": 13
    },
    {
        "title": "驄馬",
        "author": "庾抱",
        "biography": "",
        "paragraphs": [
            "櫪上浮雲驄，本出吳門中。發跡來東道，長鳴起北風。",
            "回鞍拂桂白，赬汗類塵紅。滅沒徒留影，無因圖漢宮。"
        ],
        "notes": [
            ""
        ],
        "volume": "卷三十九",
        "no#": 14
    },
    {
        "title": "別蔡參軍",
        "author": "庾抱",
        "biography": "",
        "paragraphs": [
            "人世多飄忽，溝水易東西。今日歡娛盡，何年風月同。",
            "悲生萬里外，恨起一杯中。性靈如未失，南北有征鴻。"
        ],
        "notes": [
            ""
        ],
        "volume": "卷三十九",
        "no#": 15
    },
    {
        "title": "賦得胥台露",
        "author": "庾抱",
        "biography": "",
        "paragraphs": [
            "胥台既落構，荊棘稍侵扉。棟拆連雲影，梁摧照日暉。",
            "翔鶤逐不及，巢燕反無歸。唯有團階露，承曉共沾衣。"
        ],
        "notes": [
            ""
        ],
        "volume": "卷三十九",
        "no#": 16
    },
    {
        "title": "臥痾喜霽，開扉望月，簡宮內知友",
        "author": "庾抱",
        "biography": "",
        "paragraphs": [
            "秋雨移弦望，疲痾倦苦辛。忽對荊山璧，委照越吟人。",
            "高高侵地鏡，皎皎徹天津。色麗班姬篋，光潤洛川神。",
            "輪輝池上動，桂影隙中新。懷賢雖不見，忽似暫參辰。"
        ],
        "notes": [
            ""
        ],
        "volume": "卷三十九",
        "no#": 17
    },
    {
        "title": "和樂記室憶江水",
        "author": "庾抱",
        "biography": "",
        "paragraphs": [
            "遙想觀濤處，猶意採蓮歌。無因關塞葉，共下洞庭波。"
        ],
        "notes": [
            ""
        ],
        "volume": "卷三十九",
        "no#": 18
    },
    {
        "title": "淩朝浮江旅思",
        "author": "馬周",
        "biography": "",
        "paragraphs": [
            "太清上初日，春水送孤舟。山遠疑無樹，潮平似不流。",
            "岸花開且落，江鳥沒還浮。羈望傷千里，長歌遣四愁。"
        ],
        "notes": [
            ""
        ],
        "volume": "卷三十九",
        "no#": 19
    },
    {
        "title": "句",
        "author": "馬周",
        "biography": "",
        "paragraphs": [
            "何惜鄧林樹，不借一枝棲。"
        ],
        "notes": [
            ""
        ],
        "volume": "卷三十九",
        "no#": 20
    },
    {
        "title": "出玉關",
        "author": "來濟",
        "biography": "",
        "paragraphs": [
            "斂轡遵龍漢，銜淒渡玉關。今日流沙外，垂涕念生還。"
        ],
        "notes": [
            ""
        ],
        "volume": "卷三十九",
        "no#": 21
    },
    {
        "title": "七夕",
        "author": "張文恭",
        "biography": "",
        "paragraphs": [
            "鳳律驚秋氣，龍梭靜夜機。星橋百枝動，雲路七香飛。",
            "映月回雕扇，淩霞曳綺衣。含情向華幄，流態入重闈。",
            "歡餘夕漏盡，怨結曉驂歸。誰念分河漢，還憶兩心違。"
        ],
        "notes": [
            ""
        ],
        "volume": "卷三十九",
        "no#": 22
    },
    {
        "title": "佳人照鏡",
        "author": "張文恭",
        "biography": "",
        "paragraphs": [
            "倦采蘼蕪葉，貪憐照膽明。兩邊俱拭淚，一處有啼聲。"
        ],
        "notes": [
            ""
        ],
        "volume": "卷三十九",
        "no#": 23
    },
    {
        "title": "奉和同太子監守違戀",
        "author": "薛元超",
        "biography": "",
        "paragraphs": [
            "儲禁銅扉啟，宸行玉軑遙。空懷壽街吏，尚隔寢門朝。",
            "北首瞻龍戟，塵外想鸞鑣。飛文映仙榜，瀝思葉神飆。",
            "帝念紆蒼璧，幹文煥紫霄。歸塘橫筆海，平圃振詞條。",
            "欲應重輪曲，鏘洋韻九韶。"
        ],
        "notes": [
            ""
        ],
        "volume": "卷三十九",
        "no#": 24
    },
    {
        "title": "答辨才探得招字",
        "author": "蕭翼",
        "biography": "",
        "paragraphs": [
            "邂逅款良宵，殷勤荷勝招。彌天俄若舊，初地豈成遙。",
            "酒蟻傾還泛，心猿躁似調。誰憐失群雁，長苦業風飄。"
        ],
        "notes": [
            ""
        ],
        "volume": "卷三十九",
        "no#": 25
    },
    {
        "title": "道失",
        "author": "歐陽詢",
        "biography": "",
        "paragraphs": [
            "已惑孔貴嬪，又被辭人侮。花箋一何榮，七字誰曾許。",
            "不下結綺閣，空迷江令語。雕戈動地來，誤殺陳後主。"
        ],
        "notes": [
            ""
        ],
        "volume": "卷三十九",
        "no#": 26
    },
    {
        "title": "巫山高",
        "author": "閻立本",
        "biography": "",
        "paragraphs": [
            "君不見巫山高高半天起，絕壁千尋盡相似。",
            "君不見巫山磕匝翠屏開，湘江碧水繞山來。",
            "綠樹春嬌明月峽，紅花朝覆白雲台。台上朝雲無定所，",
            "欲暮高唐行雨送，今宵定入荊王夢。荊王夢裏愛穠華，"
        ],
        "notes": [
            ""
        ],
        "volume": "卷三十九",
        "no#": 27
    },
    {
        "title": "同潘屯田冬日早朝",
        "author": "張文琮",
        "biography": "",
        "paragraphs": [
            "假寐懷古人，夙興瞻曉月。通晨禁門啟，冠蓋趨朝謁。",
            "霜靄清九衢，霞光照雙闕。紛綸文物紀，煥爛聲明發。",
            "腰劍動陸離，鳴玉和清越。"
        ],
        "notes": [
            ""
        ],
        "volume": "卷三十九",
        "no#": 28
    },
    {
        "title": "蜀道難",
        "author": "張文琮",
        "biography": "",
        "paragraphs": [
            "梁山鎮地險，積石阻雲端。深谷下寥廓，層岩上鬱盤。",
            "飛梁架絕嶺，棧道接危巒。攬轡獨長息，方知斯路難。"
        ],
        "notes": [
            ""
        ],
        "volume": "卷三十九",
        "no#": 29
    },
    {
        "title": "昭君怨",
        "author": "張文琮",
        "biography": "",
        "paragraphs": [
            "戒途飛萬里，回首望三秦。忽見天山雪，還疑上苑春。",
            "玉痕垂粉淚，羅袂拂胡塵。為得胡中曲，還悲遠嫁人。"
        ],
        "notes": [
            ""
        ],
        "volume": "卷三十九",
        "no#": 30
    },
    {
        "title": "詠水",
        "author": "張文琮",
        "biography": "",
        "paragraphs": [
            "標名資上善，流派表靈長。地圖羅四瀆，天文載五潢。",
            "方流涵玉潤，圓折動珠光。獨有蒙園吏，棲偃玩濠梁。"
        ],
        "notes": [
            ""
        ],
        "volume": "卷三十九",
        "no#": 31
    },
    {
        "title": "賦橋",
        "author": "張文琮",
        "biography": "",
        "paragraphs": [
            "造舟浮謂日，鞭石表秦初。星文遙寫漢，虹勢尚淩虛。",
            "已授文成履，空題武騎書。別有臨濠上，棲偃獨觀魚。"
        ],
        "notes": [
            ""
        ],
        "volume": "卷三十九",
        "no#": 32
    },
    {
        "title": "和楊舍人詠中書省花樹",
        "author": "張文琮",
        "biography": "",
        "paragraphs": [
            "花萼映芳叢，參差間早紅。因風時落砌，雜雨乍浮空。",
            "影照鳳池水，香飄雞樹風。豈不愛攀折，希君懷袖中。"
        ],
        "notes": [
            ""
        ],
        "volume": "卷三十九",
        "no#": 33
    }
]