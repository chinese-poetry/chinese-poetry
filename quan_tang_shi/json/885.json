[
    {
        "title": "櫻桃花",
        "author": "皮日休",
        "biography": "",
        "paragraphs": [
            "婀娜枝香拂酒壺，向陽疑是不融酥。",
            "晚來嵬峨渾如醉，惟有春風獨自扶。"
        ],
        "notes": [
            ""
        ],
        "volume": "卷八百八十五",
        "no#": 1
    },
    {
        "title": "夜看櫻桃花",
        "author": "皮日休",
        "biography": "",
        "paragraphs": [
            "纖枝瑤月弄圓霜，半入鄰家半入牆。",
            "劉阮不知人獨立，滿衣清露到明香。"
        ],
        "notes": [
            ""
        ],
        "volume": "卷八百八十五",
        "no#": 2
    },
    {
        "title": "詠白蓮",
        "author": "皮日休",
        "biography": "",
        "paragraphs": [
            "膩于瓊粉白於脂，京兆夫人未畫眉。靜婉舞偷將動處，",
            "願作水仙無別意，年年圖與此花期。",
            "細嗅深看暗斷腸，從今無意愛紅芳。折來隻合瓊為客，",
            "吳王台下開多少，遙似西施上素妝。"
        ],
        "notes": [
            ""
        ],
        "volume": "卷八百八十五",
        "no#": 3
    },
    {
        "title": "赤門堰白蓮花",
        "author": "皮日休",
        "biography": "",
        "paragraphs": [
            "縞帶與綸巾，輕舟漾赤門。千回紫萍岸，萬頃白蓮村。",
            "荷露傾衣袖，松風入髻根。瀟疏今若此，爭不盡餘尊。"
        ],
        "notes": [
            ""
        ],
        "volume": "卷八百八十五",
        "no#": 4
    },
    {
        "title": "丙午歲旦",
        "author": "司空圖",
        "biography": "",
        "paragraphs": [
            "雞報已判春，中年抱疾身。曉催庭火暗，風帶寺幡新。",
            "多慮無成事，空休是吉人。梅花浮壽酒，莫笑又移巡。"
        ],
        "notes": [
            ""
        ],
        "volume": "卷八百八十五",
        "no#": 5
    },
    {
        "title": "丁巳元日",
        "author": "司空圖",
        "biography": "",
        "paragraphs": [
            "稟朔華夷會，開春氣象生。日隨行闕近，岳為壽觴晴。",
            "作睿由稽古，昭仁事措刑。上玄勞眷佑，高廟保忠貞。",
            "星變當移幸，人心喜奉迎。傳呼清禦道，雪涕識臣誠。",
            "鼎飪和方濟，臺階潤欲平。扶天咨協力，並日召延英。",
            "金躍洪爐動，雲驅眾蟄驚。關中留王氣，席上縱奇兵。",
            "累降搜賢詔，兼持進善旌。短轅收驥步，直路發鵬程。",
            "自乏匡時略，非沽矯俗名。鶴籠何足獻，蝸舍別無營。",
            "羸帶漳濱病，吟哀越客聲。移居荒藥圃，耗志在棋枰。",
            "醉忘身空老，書憐眼尚明。偶能甘蹇分，豈是薄浮榮。",
            "慮戒防微淺，□知近利輕。獻陵三百里，寤寐禱時清。"
        ],
        "notes": [
            ""
        ],
        "volume": "卷八百八十五",
        "no#": 6
    },
    {
        "title": "光啟三年人日逢鹿",
        "author": "司空圖",
        "biography": "",
        "paragraphs": [
            "浮世仍逢亂，安排賴佛書。勞生中壽少，抱疾上升疏。",
            "日暖人逢鹿，園荒雪帶鋤。知非今又過，蘧瑗最憐渠。"
        ],
        "notes": [
            ""
        ],
        "volume": "卷八百八十五",
        "no#": 7
    },
    {
        "title": "浙上重陽",
        "author": "司空圖",
        "biography": "",
        "paragraphs": [
            "登高唯北望，菊助可□明。離恨初逢節，貧居只喜晴。",
            "好文時可見，學稼老無成。莫歎關山阻，何當不阻兵。"
        ],
        "notes": [
            ""
        ],
        "volume": "卷八百八十五",
        "no#": 8
    },
    {
        "title": "乙巳歲愚春秋四十九辭疾拜章將免左掖重陽獨登上方",
        "author": "司空圖",
        "biography": "",
        "paragraphs": [
            "雪鬢不禁鑷，知非又此年。退居還有旨，榮路免妨賢。",
            "落落鳴蛩鳥，晴霞度雁天。自無佳節興，依舊菊籬邊。"
        ],
        "notes": [
            ""
        ],
        "volume": "卷八百八十五",
        "no#": 9
    },
    {
        "title": "重陽山居",
        "author": "司空圖",
        "biography": "",
        "paragraphs": [
            "此身逃難入鄉關，八度重陽在舊山。籬菊亂來成爛熳，",
            "滿目秋光還似鏡，殷勤為我照衰顏。"
        ],
        "notes": [
            ""
        ],
        "volume": "卷八百八十五",
        "no#": 10
    },
    {
        "title": "旅中重陽",
        "author": "司空圖",
        "biography": "",
        "paragraphs": [
            "乘時爭路只危身，經亂登高有幾人。今歲節唯南至在，",
            "莫道中冬猶有閏，蟾聲才盡即青春。"
        ],
        "notes": [
            ""
        ],
        "volume": "卷八百八十五",
        "no#": 11
    },
    {
        "title": "南至日",
        "author": "司空圖",
        "biography": "",
        "paragraphs": [
            "年年山□□來頻，莫強孤危競要津。吉卦偶成開病眼，",
            "鬢髮堪傷白已遍，鏡中更待白眉新。"
        ],
        "notes": [
            ""
        ],
        "volume": "卷八百八十五",
        "no#": 12
    },
    {
        "title": "五月九日",
        "author": "司空圖",
        "biography": "",
        "paragraphs": [
            "金石皆銷鑠，賢愚共網羅。達從詩似偈，狂覺哭勝歌。",
            "高燕淩鴻鵠，枯槎壓芰荷。此中無別境，此外是閑魔。"
        ],
        "notes": [
            ""
        ],
        "volume": "卷八百八十五",
        "no#": 13
    },
    {
        "title": "庚子臘月五日",
        "author": "司空圖",
        "biography": "",
        "paragraphs": [
            "複道朝延火，嚴城夜漲塵。驊騮思故第，鸚鵡失佳人。",
            "禁漏虛傳點，妖星不振辰。何當回萬乘，重睹玉京春。"
        ],
        "notes": [
            ""
        ],
        "volume": "卷八百八十五",
        "no#": 14
    },
    {
        "title": "中元夜看月",
        "author": "羅隱",
        "biography": "",
        "paragraphs": [
            "朦朧南溟月，洶湧出雲濤。下射長鯨眼，遙分玉兔毫。",
            "勢來牛鬥動，路越宵冥高。竟夕瞻光影，昂頭把白醪。"
        ],
        "notes": [
            ""
        ],
        "volume": "卷八百八十五",
        "no#": 15
    },
    {
        "title": "木蘭",
        "author": "唐彥謙",
        "biography": "",
        "paragraphs": [
            "眾花搖落正無憀，脈脈芳叢契後凋。舒卷綠苞臨小檻，",
            "桃葉近來消息絕，見君長憶渡江橈。"
        ],
        "notes": [
            ""
        ],
        "volume": "卷八百八十五",
        "no#": 16
    },
    {
        "title": "玉蕊",
        "author": "唐彥謙",
        "biography": "",
        "paragraphs": [
            "玉蕊兩高樹，相輝松桂旁。向來塵不雜，此夜月仍光。",
            "秀掩叢蘭色，豔吞穠李芳。世人嫌具美，何必更清香。"
        ],
        "notes": [
            ""
        ],
        "volume": "卷八百八十五",
        "no#": 17
    },
    {
        "title": "蓮",
        "author": "唐彥謙",
        "biography": "",
        "paragraphs": [
            "新蓮映多浦，迢遞綠塘東。靜影搖波日，寒香映水風。",
            "金塵飄落蕊，玉露洗殘紅。看著餘芳少，無人問的中。"
        ],
        "notes": [
            ""
        ],
        "volume": "卷八百八十五",
        "no#": 18
    },
    {
        "title": "望岳時賊據華夏",
        "author": "唐彥謙",
        "biography": "",
        "paragraphs": [
            "長路風埃隔楚氛，忽驚神嶽映朝曛。削成絕壁五千仞，",
            "幽人閑望封中地，好為吾皇起白雲。"
        ],
        "notes": [
            ""
        ],
        "volume": "卷八百八十五",
        "no#": 19
    },
    {
        "title": "片石",
        "author": "唐彥謙",
        "biography": "",
        "paragraphs": [
            "小齋廬阜石，寄自沃洲僧。山客勞攜笈，幽人自得朋。",
            "瘦雲低作段，野浪凍成雲。便可同清話，何須有物憑。"
        ],
        "notes": [
            ""
        ],
        "volume": "卷八百八十五",
        "no#": 20
    },
    {
        "title": "柳",
        "author": "唐彥謙",
        "biography": "",
        "paragraphs": [
            "春風向楊柳，能事盡風流。有意疑張緒，無情見莫愁。",
            "依然金谷在，甯免武昌偷。前路難回首，何須苦映樓。"
        ],
        "notes": [
            ""
        ],
        "volume": "卷八百八十五",
        "no#": 21
    },
    {
        "title": "垂柳",
        "author": "唐彥謙",
        "biography": "",
        "paragraphs": [
            "垂柳碧髯茸，樓昏帶雨容。思量成晝夢，來去發春慵。",
            "梳洗憑張敞，乘騎笑稚恭。碧虛從轉笠，紅燭近高舂。",
            "怨臉明秋水，愁眉淡遠峰。小園花盡蝶，靜院酒醒蛩。",
            "舊作琴台鳳，今為藥店龍。寶奩拋擲久，一任景陽鐘。"
        ],
        "notes": [
            ""
        ],
        "volume": "卷八百八十五",
        "no#": 22
    },
    {
        "title": "紫薇花",
        "author": "唐彥謙",
        "biography": "",
        "paragraphs": [
            "素秋寒露重，芳事固應稀。小檻臨清昭，高叢見紫薇。",
            "溫r3終有思，暗淡豈無輝。見欲迷交甫，誰能狀宓妃。",
            "妝新猶倚鏡，步緩不勝衣。恍似新相得，倀如久未歸。",
            "又疑神女過，猶佩七香幃。還似星娥織，初臨五彩機。",
            "慶雲今已集，威鳳莫驚飛。綺筆題難盡，煩君白玉徽。"
        ],
        "notes": [
            ""
        ],
        "volume": "卷八百八十五",
        "no#": 23
    },
    {
        "title": "望中條",
        "author": "唐彥謙",
        "biography": "",
        "paragraphs": [
            "虞鄉縣西郭，改觀揖中條。第蓄終南小，交□□□遙。",
            "崦深應有寺，峰近恐通橋。為語前村叟，他時寄采樵。"
        ],
        "notes": [
            ""
        ],
        "volume": "卷八百八十五",
        "no#": 24
    },
    {
        "title": "蒙谷山",
        "author": "唐彥謙",
        "biography": "",
        "paragraphs": [
            "蒙谷山低碧海枯，仲君閑坐說麻姑。遙天鶴語知虛實，",
            "交朋漫信文成術，短燭瑤壇漏滿壺。"
        ],
        "notes": [
            ""
        ],
        "volume": "卷八百八十五",
        "no#": 25
    },
    {
        "title": "菊",
        "author": "唐彥謙",
        "biography": "",
        "paragraphs": [
            "雪菊金英兩斷腸，蝶翎蜂鼻帶清香。寒村宿霧臨幽徑，",
            "年來病肺疏杯酒，每憶龍山似故鄉。"
        ],
        "notes": [
            ""
        ],
        "volume": "卷八百八十五",
        "no#": 26
    },
    {
        "title": "山中",
        "author": "方幹",
        "biography": "",
        "paragraphs": [
            "愛山卻把圖書賣，嗜酒空教僮僕賒。只向階前便漁釣，",
            "窗竹未抽今夏筍，庭梅曾試當年花。姓名未及陶弘景，"
        ],
        "notes": [
            ""
        ],
        "volume": "卷八百八十五",
        "no#": 27
    },
    {
        "title": "次韻和盧先輩避難寺居看牡丹",
        "author": "王駕",
        "biography": "",
        "paragraphs": [
            "亂後寄僧居，看花恨有餘。香宜閒靜立，態似別離初。",
            "朵密紅相照，欄低畫不如。狂風任吹卻，最共野人疏。"
        ],
        "notes": [
            ""
        ],
        "volume": "卷八百八十五",
        "no#": 28
    },
    {
        "title": "春宮怨",
        "author": "杜荀鶴",
        "biography": "",
        "paragraphs": [
            "早被嬋娟誤，欲妝臨鏡慵。承恩不在貌，教妾若為容。",
            "風暖鳥聲碎，日高花影重。年年越溪女，相憶采芙蓉。"
        ],
        "notes": [
            ""
        ],
        "volume": "卷八百八十五",
        "no#": 29
    },
    {
        "title": "晨興",
        "author": "翁承贊",
        "biography": "",
        "paragraphs": [
            "鼓絕天街冷霧收，曉來風景已堪愁。槐無顏色因經雨，",
            "披襟徐步一蕭灑，吟繞盆池想狎鷗。"
        ],
        "notes": [
            ""
        ],
        "volume": "卷八百八十五",
        "no#": 30
    },
    {
        "title": "江上吟曉",
        "author": "王貞白",
        "biography": "",
        "paragraphs": [
            "一葉野人舟，長將載酒遊。夜來吟思苦，江上月華秋。",
            "曉露滿紅蓼，輕波颺白鷗。漁翁似有約，相伴釣中流。"
        ],
        "notes": [
            ""
        ],
        "volume": "卷八百八十五",
        "no#": 31
    },
    {
        "title": "過商山",
        "author": "王貞白",
        "biography": "",
        "paragraphs": [
            "一宿白雲根，時經采麝村。數峰雖似蜀，當晝不聞猿。",
            "馬立溪沙淺，人爭閣道喧。明朝棄襦罷，步步入金門。"
        ],
        "notes": [
            ""
        ],
        "volume": "卷八百八十五",
        "no#": 32
    },
    {
        "title": "泛鏡湖□□",
        "author": "王貞白",
        "biography": "",
        "paragraphs": [
            "我泛鏡湖日，未生千里蓴。時無賀賓客，誰識謫仙人。",
            "吟對四時雪，憶遊三島春。惡聞亡越事，洗耳大江濱。"
        ],
        "notes": [
            ""
        ],
        "volume": "卷八百八十五",
        "no#": 33
    },
    {
        "title": "太湖石",
        "author": "王貞白",
        "biography": "",
        "paragraphs": [
            "誰憐孤峭質，移在太湖心。出得風波外，任他池館深。",
            "不同花逞豔，多愧竹垂陰。一片至堅操，那憂歲月侵。"
        ],
        "notes": [
            ""
        ],
        "volume": "卷八百八十五",
        "no#": 34
    },
    {
        "title": "依韻和幹公題庭中太湖石二首",
        "author": "王貞白",
        "biography": "",
        "paragraphs": [
            "山立只盈尋，高奇藥圃陰。風濤打欲碎，岩穴蟄方深。",
            "蘚點晴偏綠，蛩藏曉競吟。歲寒終不變，堪比古人心。",
            "徒勞水府尋，宛在玉堂陰。蘭圃安雖窄，盆池映轉深。",
            "山僧來盡愛，詩客見先吟。若是買花者，年年不計心。"
        ],
        "notes": [
            ""
        ],
        "volume": "卷八百八十五",
        "no#": 35
    },
    {
        "title": "書陶潛醉石",
        "author": "王貞白",
        "biography": "",
        "paragraphs": [
            "片石陶真性，非為麹糵昏。爭如累月醉，不笑獨醒人。",
            "積疊莓苔色，交加薜荔根。至今重九日，猶待白衣魂。"
        ],
        "notes": [
            ""
        ],
        "volume": "卷八百八十五",
        "no#": 36
    },
    {
        "title": "看天王院牡丹",
        "author": "王貞白",
        "biography": "",
        "paragraphs": [
            "前年帝裏探春時，寺寺名花我盡知。",
            "今日長安已灰燼，忍隨南國對芳枝。"
        ],
        "notes": [
            ""
        ],
        "volume": "卷八百八十五",
        "no#": 37
    },
    {
        "title": "芍藥",
        "author": "王貞白",
        "biography": "",
        "paragraphs": [
            "芍藥承春寵，何曾羨牡丹。麥秋能幾日，穀雨只微寒。",
            "妒態風頻起，嬌妝露欲殘。芙蓉浣紗伴，長恨隔波瀾。"
        ],
        "notes": [
            ""
        ],
        "volume": "卷八百八十五",
        "no#": 38
    },
    {
        "title": "獨芙蓉",
        "author": "王貞白",
        "biography": "",
        "paragraphs": [
            "方塘清曉鏡，獨照玉容秋。蠹芰不相采，斂蘋空自愁。",
            "日斜還顧影，風起強垂頭。芳意羨何物，雙雙鸂鶒遊。"
        ],
        "notes": [
            ""
        ],
        "volume": "卷八百八十五",
        "no#": 39
    },
    {
        "title": "馮氏書齋小松二首",
        "author": "王貞白",
        "biography": "",
        "paragraphs": [
            "孤根生遠嶽，移植翠枝添。自秉雪霜操，任他蜂蝶嫌。",
            "微陰連迥竹，清韻入疏簾。聳勢即空碧，時人看莫厭。",
            "得地已經歲，清音晝夜聞。根涵舊山土，葉間近溪雲。",
            "野鶴望長遠，庭花笑不群。須知搖落後，眾木始能分。"
        ],
        "notes": [
            ""
        ],
        "volume": "卷八百八十五",
        "no#": 40
    },
    {
        "title": "社日村居",
        "author": "張蠙",
        "biography": "",
        "paragraphs": [
            "鵝湖山下稻粱肥，豚阱雞棲對掩扉。",
            "桑柘影斜春社散，家家扶得醉人歸。"
        ],
        "notes": [
            ""
        ],
        "volume": "卷八百八十五",
        "no#": 41
    },
    {
        "title": "八月十六夜月",
        "author": "盧延讓",
        "biography": "",
        "paragraphs": [
            "十六勝三五，中天照大荒。只訛些子緣，應號沒多光。",
            "桂老猶全在，蟾深未煞忙。難期一年事，到曉泥詩章。"
        ],
        "notes": [
            ""
        ],
        "volume": "卷八百八十五",
        "no#": 42
    },
    {
        "title": "冬除夜書情",
        "author": "盧延讓",
        "biography": "",
        "paragraphs": [
            "兀兀坐無味，思量誰與鄰。數星深夜火，一個遠鄉人。",
            "雁翥天微雪，風號樹欲春。愁章自難過，不覺苦吟頻。"
        ],
        "notes": [
            ""
        ],
        "volume": "卷八百八十五",
        "no#": 43
    },
    {
        "title": "觀新歲朝賀",
        "author": "盧延讓",
        "biography": "",
        "paragraphs": [
            "龍墀初立仗，鴛鷺列班行。元日燕脂色，朝天樺燭香。",
            "表章堆玉案，繒帛滿牙床。三百年如此，無因及我唐。"
        ],
        "notes": [
            ""
        ],
        "volume": "卷八百八十五",
        "no#": 44
    }
]