[
    {
        "title": "巫山高",
        "author": "張循之",
        "biography": "",
        "paragraphs": [
            "巫山高不極，合遝狀奇新。暗谷疑風雨，陰崖若鬼神。",
            "月明三峽曉，潮滿九江春。為問陽臺客，應知入夢人。"
        ],
        "notes": [
            ""
        ],
        "volume": "卷九十九",
        "no#": 1
    },
    {
        "title": "送泉州李使君之任",
        "author": "張循之",
        "biography": "",
        "paragraphs": [
            "傍海皆荒服，分符重漢臣。雲山百越路，市井十洲人。",
            "執玉來朝遠，還珠入貢頻。連年不見雪，到處即行春。"
        ],
        "notes": [
            ""
        ],
        "volume": "卷九十九",
        "no#": 2
    },
    {
        "title": "長門怨",
        "author": "張循之",
        "biography": "",
        "paragraphs": [
            "長門落景盡，洞房秋月明。玉階草露積，金屋網塵生。",
            "妾妒今應改，君恩惜未平。寄語臨邛客，何時作賦成。"
        ],
        "notes": [
            ""
        ],
        "volume": "卷九十九",
        "no#": 3
    },
    {
        "title": "巫山",
        "author": "張循之",
        "biography": "",
        "paragraphs": [
            "流景一何速，年華不可追。解佩安所贈，怨咽空自悲。"
        ],
        "notes": [
            ""
        ],
        "volume": "卷九十九",
        "no#": 4
    },
    {
        "title": "送王汶宰江陰",
        "author": "張循之",
        "biography": "",
        "paragraphs": [
            "郡北乘流去，花間竟日行。海魚朝滿市，江鳥夜喧城。",
            "讓酒非關病，援琴不在聲。應緣五斗米，數日滯淵明。"
        ],
        "notes": [
            ""
        ],
        "volume": "卷九十九",
        "no#": 5
    },
    {
        "title": "婺州留別鄧使君",
        "author": "張循之",
        "biography": "",
        "paragraphs": [
            "西掖馳名久，東陽出守時。江山婺女分，風月隱侯詩。",
            "別恨雙溪急，留歡五馬遲。回舟映沙嶼，未遠剩相思。"
        ],
        "notes": [
            ""
        ],
        "volume": "卷九十九",
        "no#": 6
    },
    {
        "title": "祭汾陰樂章：太和",
        "author": "王晙",
        "biography": "",
        "paragraphs": [
            "于穆聖皇，六葉重光。太原刻頌，後土疏場。",
            "寶鼎呈符，歊雲孕祥。禮樂備矣，降福穰穰。"
        ],
        "notes": [
            ""
        ],
        "volume": "卷九十九",
        "no#": 7
    },
    {
        "title": "大堤曲",
        "author": "張柬之",
        "biography": "",
        "paragraphs": [
            "南國多佳人，莫若大堤女。玉床翠羽帳，寶襪蓮花距。",
            "魂處自目成，色授開心許。迢迢不可見，日暮空愁予。"
        ],
        "notes": [
            ""
        ],
        "volume": "卷九十九",
        "no#": 8
    },
    {
        "title": "東飛伯勞歌",
        "author": "張柬之",
        "biography": "",
        "paragraphs": [
            "青田白鶴丹山鳳，婺女姮娥兩相送。誰家絕世綺帳前，",
            "絕世三五愛紅妝，冶袖長裙蘭麝香。春去花枝俄易改，"
        ],
        "notes": [
            ""
        ],
        "volume": "卷九十九",
        "no#": 9
    },
    {
        "title": "出塞",
        "author": "張柬之",
        "biography": "",
        "paragraphs": [
            "俠客重恩光，驄馬飾金裝。瞥聞傳羽檄，馳突救邊荒。",
            "歙野山川動，囂天旌旆揚。吳鉤明似月，楚劍利如霜。",
            "電斷沖胡塞，風飛出洛陽。轉戰磨笄俗，橫行戴鬥鄉。",
            "手擒郅支長，面縛谷蠡王。將軍占太白，小婦怨流黃。",
            "騕褭青絲騎，娉婷紅粉妝。三春鶯度曲，八月雁成行。",
            "誰堪坐愁思，羅袖拂空床。"
        ],
        "notes": [
            ""
        ],
        "volume": "卷九十九",
        "no#": 10
    },
    {
        "title": "與國賢良夜歌二首",
        "author": "張柬之",
        "biography": "",
        "paragraphs": [
            "柳台臨新堰，樓堞相重複。窈窕鳳凰姝，傾城複傾國。",
            "杏間花照灼，樓上月裴回。帶嬌移玉柱，含笑捧金杯。"
        ],
        "notes": [
            ""
        ],
        "volume": "卷九十九",
        "no#": 11
    },
    {
        "title": "詠屏風",
        "author": "袁恕己",
        "biography": "",
        "paragraphs": [
            "綺閣雲霞滿，芳林草樹新。鳥驚疑欲曙，花笑不關春。",
            "山對彈琴客，溪留垂釣人。請看車馬客，行處有風塵。"
        ],
        "notes": [
            ""
        ],
        "volume": "卷九十九",
        "no#": 12
    },
    {
        "title": "書懷",
        "author": "劉幽求",
        "biography": "",
        "paragraphs": [
            "心為明時盡，君門尚不容。田園迷徑路，歸去欲何從。"
        ],
        "notes": [
            ""
        ],
        "volume": "卷九十九",
        "no#": 13
    },
    {
        "title": "流所贈張錫",
        "author": "章玄同",
        "biography": "",
        "paragraphs": [
            "黃葉因風下，甘從洛浦隈。白雲何所為，還出帝鄉來。"
        ],
        "notes": [
            ""
        ],
        "volume": "卷九十九",
        "no#": 14
    },
    {
        "title": "臨高臺",
        "author": "王易從",
        "biography": "",
        "paragraphs": [
            "漢主事祁連，良人在高闕。空台寂已暮，愁坐變容發。",
            "泛豔春幌風，裴回秋戶月。可憐軍書斷，空使流芳歇。"
        ],
        "notes": [
            ""
        ],
        "volume": "卷九十九",
        "no#": 15
    },
    {
        "title": "初出京邑有懷舊林",
        "author": "盧僎",
        "biography": "",
        "paragraphs": [
            "賦生期獨得，素業守微班。外忝文學知，鴻漸鵷鷺間。",
            "內傾水木趣，築室依近山。晨趨天日晏，夕臥江海閑。",
            "松風生坐隅，仙禽舞亭灣。曙雲林下客，霽月池上顏。",
            "雖曰坐郊園，靜默非人寰。時步蒼龍闕，甯異白雲關。",
            "語濟豈時顧，默善忘世攀。世網余何觸，天涯謫南蠻。",
            "回首思洛陽，喟然悲貞艱。舊林日夜遠，孤雲何時還。"
        ],
        "notes": [
            ""
        ],
        "volume": "卷九十九",
        "no#": 16
    },
    {
        "title": "稍秋曉坐閣，遇舟東下揚州，即事寄上族父江陽令",
        "author": "盧僎",
        "biography": "",
        "paragraphs": [
            "虎嘯山城晚，猿鳴江樹秋。紅林架落照，青峽送歸流。",
            "歸流赴淮海，征帆下揚州。族父江陽令，盛業繼前修。",
            "文掩崔亭伯，德齊陳太丘。時哉惜未與，千載且為儔。",
            "憶昔山陽會，長懷東上游。稱觴阮林下，賦雪謝庭幽。",
            "道濃禮自略，氣舒文轉遒。高情薄雲漢，酣態坐芳洲。",
            "接席複連軫，出入陪華輈。獨善與兼濟，語默奉良籌。",
            "歲月歡無已，風雨暗颼颼。掌憲時持節，為邦邈海頭。",
            "子人惠雖樹，蒼生望且留。微躬趨直道，神甸忝清猷。",
            "仙台適西步，蠻徼忽南浮。宇內皆安樂，天涯獨遠投。",
            "忠信徒堅仗，神明豈默酬。觀生海漫漫，稽命天悠悠。",
            "雲昏巴子峽，月遠吳王樓。懷昔明不寐，悲令歲屬周。",
            "喟無排雲翮，暫得抒離憂。空灑沾紅淚，萬里逐行舟。"
        ],
        "notes": [
            ""
        ],
        "volume": "卷九十九",
        "no#": 17
    },
    {
        "title": "讓帝挽歌詞二首",
        "author": "盧僎",
        "biography": "",
        "paragraphs": [
            "泰伯玄風遠，延州德讓行。闔棺追大節，樹羽冊鴻名。",
            "地戶迎天仗，皇階失帝兄。還聞漢明主，遺劍泣東平。",
            "朝天馳馬絕，冊帝□宮祖。恍惚陵廟新，蕭條池館古。",
            "萬化一朝空，哀樂此路同。西園有明月，修竹韻悲風。"
        ],
        "notes": [
            ""
        ],
        "volume": "卷九十九",
        "no#": 18
    },
    {
        "title": "十月梅花書贈",
        "author": "盧僎",
        "biography": "",
        "paragraphs": [
            "君不見巴鄉氣候與華別，年年十月梅花發。",
            "上苑今應雪作花，寧知此地花為雪。自從遷播落黔巴，",
            "花情縱似河陽好，客心倍傷邊候早。春候颯驚樓上梅，",
            "一向花前看白髮，幾回夢裏憶紅顏。紅顏白髮雲泥改，",
            "空心吊影向誰陳，雲台仙閣舊遊人。儻知巴樹連冬發，"
        ],
        "notes": [
            ""
        ],
        "volume": "卷九十九",
        "no#": 19
    },
    {
        "title": "歲晚還京台望城闕成口號先贈交親",
        "author": "盧僎",
        "biography": "",
        "paragraphs": [
            "紫陌開行樹，朱城出晚霞。猶憐慣去國，疑是夢還家。",
            "風弱知催柳，林青覺待花。交親望歸騎，幾處擁年華。"
        ],
        "notes": [
            ""
        ],
        "volume": "卷九十九",
        "no#": 20
    },
    {
        "title": "送蘇八給事出牧徐州用芳韻",
        "author": "盧僎",
        "biography": "",
        "paragraphs": [
            "金鼎屬元方，瑣闈連季常。畏盈聊出守，分命乃維良。",
            "曉騎辭朝遠，春帆向楚常。賢哉謙自牧，天下詠餘芳。"
        ],
        "notes": [
            ""
        ],
        "volume": "卷九十九",
        "no#": 21
    },
    {
        "title": "上幸皇太子新院應制",
        "author": "盧僎",
        "biography": "",
        "paragraphs": [
            "佳氣曉蔥蔥，幹行入震宮。前星迎北極，少海被南風。",
            "視膳銅樓下，吹笙玉座中。訓深家以正，義舉俗為公。",
            "父子成釗合，君臣禹啟同。仰天歌聖道，猶愧乏雕蟲。"
        ],
        "notes": [
            ""
        ],
        "volume": "卷九十九",
        "no#": 22
    },
    {
        "title": "奉和李令扈從溫泉宮賜游驪山韋侍郎別業",
        "author": "盧僎",
        "biography": "",
        "paragraphs": [
            "風後軒皇佐，雲峰謝客居。承恩來翠嶺，締賞出丹除。",
            "飛蓋松溪寂，清笳玉洞虛。窺岩詳霧豹，過水略泉魚。",
            "鄉入無何有，時還上古初。伊皋羞過狹，魏丙服粗疏。",
            "白雪緣情降，青霞落卷舒。多慚郎署在，輒繼國風餘。"
        ],
        "notes": [
            ""
        ],
        "volume": "卷九十九",
        "no#": 23
    },
    {
        "title": "季冬送戶部郎中使黔府選補",
        "author": "盧僎",
        "biography": "",
        "paragraphs": [
            "握鏡均荒服，分衡得大同。征賢一臺上，補吏五溪中。",
            "雨露將天澤，文章播國風。漢庭暌直諒，楚峽望清通。",
            "馬逐霜鴻漸，帆沿曉月空。還期鳳池拜，照耀列星宮。"
        ],
        "notes": [
            ""
        ],
        "volume": "卷九十九",
        "no#": 24
    },
    {
        "title": "途中口號",
        "author": "盧僎",
        "biography": "",
        "paragraphs": [
            "抱玉三朝楚，懷書十上秦。年年洛陽陌，花鳥弄歸人。"
        ],
        "notes": [
            ""
        ],
        "volume": "卷九十九",
        "no#": 25
    },
    {
        "title": "南望樓",
        "author": "盧僎",
        "biography": "",
        "paragraphs": [
            "去國三巴遠，登樓萬里春。傷心江上客，不是故鄉人。"
        ],
        "notes": [
            ""
        ],
        "volume": "卷九十九",
        "no#": 26
    },
    {
        "title": "臨川送別",
        "author": "盧僎",
        "biography": "",
        "paragraphs": [
            "秋郊日半隱，野樹煙初映。風水正蕭條，那甚動離詠。"
        ],
        "notes": [
            ""
        ],
        "volume": "卷九十九",
        "no#": 27
    },
    {
        "title": "題殿前桂葉",
        "author": "盧僎",
        "biography": "",
        "paragraphs": [
            "桂樹生南海，芳香隔楚山。今朝天上見，疑是月中攀。"
        ],
        "notes": [
            ""
        ],
        "volume": "卷九十九",
        "no#": 28
    },
    {
        "title": "奉和受圖溫洛應制",
        "author": "牛鳳及",
        "biography": "",
        "paragraphs": [
            "八神扶玉輦，六羽警瑤溪。戒道伊川北，通津澗水西。",
            "禦圖開洛匱，刻石與天齊。瑞日波中上，仙禽霧裏低。",
            "微臣矯羽翮，抃舞接鸞鷖。"
        ],
        "notes": [
            ""
        ],
        "volume": "卷九十九",
        "no#": 29
    }
]