[
    {
        "title": "江南曲",
        "author": "於鵠",
        "biography": "",
        "paragraphs": [
            "偶向江邊采白蘋，還隨女伴賽江神。",
            "眾中不敢分明語，暗擲金錢蔔遠人。"
        ],
        "notes": [
            ""
        ],
        "volume": "卷三百一十",
        "no#": 1
    },
    {
        "title": "山中寄樊僕射",
        "author": "於鵠",
        "biography": "",
        "paragraphs": [
            "卻憶東溪日，同年事魯儒。僧房閑共宿，酒肆醉相扶。",
            "天畔雙旌貴，山中病客孤。無謀還有計，春谷種桑榆。"
        ],
        "notes": [
            ""
        ],
        "volume": "卷三百一十",
        "no#": 2
    },
    {
        "title": "題宇文裔山寺讀書院",
        "author": "於鵠",
        "biography": "",
        "paragraphs": [
            "讀書林下寺，不出動經年。草閣連僧院，山廚共石泉。",
            "雲庭無履跡，龕壁有燈煙。年少今頭白，刪詩到幾篇。"
        ],
        "notes": [
            ""
        ],
        "volume": "卷三百一十",
        "no#": 3
    },
    {
        "title": "贈蘭若僧",
        "author": "於鵠",
        "biography": "",
        "paragraphs": [
            "一身禪誦苦，灑掃古花宮。靜室門常閉，深蘿月不通。",
            "懸燈喬木上，鳴磬亂幡中。附入高僧傳，長稱二遠公。"
        ],
        "notes": [
            ""
        ],
        "volume": "卷三百一十",
        "no#": 4
    },
    {
        "title": "題鄰居",
        "author": "于鵠",
        "biography": "",
        "paragraphs": [
            "僻巷鄰家少，茅簷喜並居。蒸梨常共灶，澆薤亦同渠。",
            "傳屐朝尋藥，分燈夜讀書。雖然在城市，還得似樵漁。"
        ],
        "notes": [
            ""
        ],
        "volume": "卷三百一十",
        "no#": 5
    },
    {
        "title": "山中自述",
        "author": "於鵠",
        "biography": "",
        "paragraphs": [
            "三十無名客，空山獨臥秋。病多知藥性，年長信人愁。",
            "螢影竹窗下，松聲茅屋頭。近來心更靜，不夢世間遊。"
        ],
        "notes": [
            ""
        ],
        "volume": "卷三百一十",
        "no#": 6
    },
    {
        "title": "山中寄韋鉦",
        "author": "於鵠",
        "biography": "",
        "paragraphs": [
            "懶成身病日，因醉臥多時。送客出溪少，讀書終卷遲。",
            "幽窗聞墜葉，晴景見遊絲。早晚來收藥，門前有紫芝。"
        ],
        "notes": [
            ""
        ],
        "volume": "卷三百一十",
        "no#": 7
    },
    {
        "title": "南溪書齋",
        "author": "於鵠",
        "biography": "",
        "paragraphs": [
            "茅屋往來久，山深不置門。草生垂井口，花落擁籬根。",
            "入院將雛鳥，尋蘿抱子猿。曾逢異人說，風景似桃源。"
        ],
        "notes": [
            ""
        ],
        "volume": "卷三百一十",
        "no#": 8
    },
    {
        "title": "夜會李太守宅",
        "author": "於鵠",
        "biography": "",
        "paragraphs": [
            "郡齋常夜掃，不臥獨吟詩。把燭近幽客，升堂戴接z5。",
            "微風吹凍葉，餘雪落寒枝。明日逢山伴，須令隱者知。"
        ],
        "notes": [
            ""
        ],
        "volume": "卷三百一十",
        "no#": 9
    },
    {
        "title": "題柏臺山僧",
        "author": "於鵠",
        "biography": "",
        "paragraphs": [
            "上方唯一室，禪定對山容。行道臨孤壁，持齋聽遠鐘。",
            "枯藤離舊樹，朽石落高峰。不向雲間見，還應夢裏逢。"
        ],
        "notes": [
            ""
        ],
        "volume": "卷三百一十",
        "no#": 10
    },
    {
        "title": "寄續尊師",
        "author": "於鵠",
        "biography": "",
        "paragraphs": [
            "得道任發白，亦逢城市遊。新經天上取，稀藥洞中收。",
            "春木帶枯葉，新蒲生漫流。年年望靈鶴，常在此山頭。"
        ],
        "notes": [
            ""
        ],
        "volume": "卷三百一十",
        "no#": 11
    },
    {
        "title": "題南峰褚道士",
        "author": "于鵠",
        "biography": "",
        "paragraphs": [
            "得道南山久，曾教四皓棋。閉門醫病鶴，倒篋養神龜。",
            "松際風長在，泉中草不衰。誰知茅屋裏，有路向峨嵋。"
        ],
        "notes": [
            ""
        ],
        "volume": "卷三百一十",
        "no#": 12
    },
    {
        "title": "贈不食姑",
        "author": "于鵠",
        "biography": "",
        "paragraphs": [
            "不食非關藥，天生是女仙。見人還起拜，留伴亦開田。",
            "無窟尋溪宿，兼衣掃葉眠。不知何代女，猶帶剪刀錢。"
        ],
        "notes": [
            ""
        ],
        "volume": "卷三百一十",
        "no#": 13
    },
    {
        "title": "送李明府歸別業",
        "author": "於鵠",
        "biography": "",
        "paragraphs": [
            "寄家丹水邊，歸去種春田。白髮無知己，空山又一年。",
            "鹿裘長酒氣，茅屋有茶煙。亦擬辭人世，何溪有瀑泉。"
        ],
        "notes": [
            ""
        ],
        "volume": "卷三百一十",
        "no#": 14
    },
    {
        "title": "題樹下禪師",
        "author": "于鵠",
        "biography": "",
        "paragraphs": [
            "久行多不定，樹下是禪床。寂寂心無住，年年日自長。",
            "蟲蛇同宿澗，草木共經霜。已見南人說，天臺有舊房。"
        ],
        "notes": [
            ""
        ],
        "volume": "卷三百一十",
        "no#": 15
    },
    {
        "title": "宿王尊師隱居",
        "author": "於鵠",
        "biography": "",
        "paragraphs": [
            "夜愛雲林好，寒天月裏行。青牛眠樹影，白犬吠猿聲。",
            "一磬山院靜，千燈溪路明。從來此峰客，幾個得長生。"
        ],
        "notes": [
            ""
        ],
        "volume": "卷三百一十",
        "no#": 16
    },
    {
        "title": "題服柏先生",
        "author": "于鵠",
        "biography": "",
        "paragraphs": [
            "服柏不飛煉，閑眠閉草堂。有泉唯盥漱，留火為焚香。",
            "新雨閑門靜，孤松滿院涼。仍聞枕中術，曾授漢淮王。"
        ],
        "notes": [
            ""
        ],
        "volume": "卷三百一十",
        "no#": 17
    },
    {
        "title": "哭淩霄山光上人",
        "author": "於鵠",
        "biography": "",
        "paragraphs": [
            "身沒碧峰裏，門人改葬期。買山尋主遠，壘塔化人遲。",
            "鬼火穿空院，秋螢入素帷。黃昏溪路上，聞哭竺幹師。"
        ],
        "notes": [
            ""
        ],
        "volume": "卷三百一十",
        "no#": 18
    },
    {
        "title": "途中寄楊涉",
        "author": "於鵠",
        "biography": "",
        "paragraphs": [
            "蕭蕭盧荻晚，一徑入荒陂。日色雲收處，蛙聲雨歇時。",
            "前村見來久，羸馬自行遲。聞作王門客，應閑白接z5。"
        ],
        "notes": [
            ""
        ],
        "volume": "卷三百一十",
        "no#": 19
    },
    {
        "title": "送韋判官歸薊門",
        "author": "于鵠",
        "biography": "",
        "paragraphs": [
            "桑幹歸路遠，聞說亦愁人。有雪常經夏，無花空到春。",
            "下營雲外火，收馬月中塵。白首從戎客，青衫未離身。"
        ],
        "notes": [
            ""
        ],
        "volume": "卷三百一十",
        "no#": 20
    },
    {
        "title": "出塞",
        "author": "於鵠",
        "biography": "",
        "paragraphs": [
            "蔥嶺秋塵起，全軍取月支。山川引行陣，蕃漢列旌旗。",
            "轉戰疲兵少，孤城外救遲。邊人逢聖代，不見偃戈時。",
            "微雪軍將出，吹笳天未明。觀兵登古戍，斬將對雙旌。",
            "分陣瞻山勢，潛兵制馬鳴。如今青史上，已有滅胡名。",
            "單于驕愛獵，放火到軍城。乘月調新馬，防秋置遠營。",
            "空山朱戟影，寒磧鐵衣聲。度水逢胡說，沙陰有伏兵。"
        ],
        "notes": [
            ""
        ],
        "volume": "卷三百一十",
        "no#": 21
    },
    {
        "title": "贈李太守",
        "author": "于鵠",
        "biography": "",
        "paragraphs": [
            "幾年為郡守，家似布衣貧。沽酒迎幽客，無金與近臣。",
            "搗茶書院靜，講易藥堂春。歸闕功成後，隨車有野人。"
        ],
        "notes": [
            ""
        ],
        "volume": "卷三百一十",
        "no#": 22
    },
    {
        "title": "送張司直入單于",
        "author": "於鵠",
        "biography": "",
        "paragraphs": [
            "若過並州北，誰人不憶家。寒深無伴侶，路盡有平沙。",
            "磧冷唯逢雁，天春不見花。莫隨征將意，垂老事輕車。"
        ],
        "notes": [
            ""
        ],
        "volume": "卷三百一十",
        "no#": 23
    },
    {
        "title": "惜花",
        "author": "於鵠",
        "biography": "",
        "paragraphs": [
            "夜來花欲盡，始惜兩三枝。早起尋稀處，閑眠記落時。",
            "蕊焦蜂自散，蒂折蝶還移。攀著殷勤別，明年更有期。"
        ],
        "notes": [
            ""
        ],
        "volume": "卷三百一十",
        "no#": 24
    },
    {
        "title": "春山居",
        "author": "於鵠",
        "biography": "",
        "paragraphs": [
            "獨來多任性，惟與白雲期。深處花開盡，遲眠人不知。",
            "水流山暗處，風起月明時。望見南峰近，年年懶更移。"
        ],
        "notes": [
            ""
        ],
        "volume": "卷三百一十",
        "no#": 25
    },
    {
        "title": "遊瀑泉寺",
        "author": "於鵠",
        "biography": "",
        "paragraphs": [
            "日夕尋未遍，古木寺高低。粉壁猶遮嶺，朱樓尚隔溪。",
            "廚窗通澗鼠，殿跡立山雞。更有無人處，明朝獨向西。"
        ],
        "notes": [
            ""
        ],
        "volume": "卷三百一十",
        "no#": 26
    },
    {
        "title": "送宮人入道歸山",
        "author": "於鵠",
        "biography": "",
        "paragraphs": [
            "十歲吹簫入漢宮，看修水殿種芙蓉。自傷白髮辭金屋，",
            "定知別後宮中伴，應聽緱山半夜鐘。"
        ],
        "notes": [
            ""
        ],
        "volume": "卷三百一十",
        "no#": 27
    },
    {
        "title": "巴女謠",
        "author": "于鵠",
        "biography": "",
        "paragraphs": [
            "巴女騎牛唱竹枝，藕絲菱葉傍江時。",
            "不愁日暮還家錯，記得芭蕉出槿籬。"
        ],
        "notes": [
            ""
        ],
        "volume": "卷三百一十",
        "no#": 28
    },
    {
        "title": "公子行",
        "author": "于鵠",
        "biography": "",
        "paragraphs": [
            "少年初拜大長秋，半醉垂鞭見列侯。馬上抱雞三市鬥，",
            "更向院西新買宅，月波春水入門流。"
        ],
        "notes": [
            ""
        ],
        "volume": "卷三百一十",
        "no#": 29
    },
    {
        "title": "長安游",
        "author": "於鵠",
        "biography": "",
        "paragraphs": [
            "久臥長安春複秋，五侯長樂客長愁。繡簾朱轂逢花住，",
            "年年只是看他貴，不及南山任白頭。"
        ],
        "notes": [
            ""
        ],
        "volume": "卷三百一十",
        "no#": 30
    },
    {
        "title": "別齊太守",
        "author": "于鵠",
        "biography": "",
        "paragraphs": [
            "花裏南樓春夜寒，還如王屋上天壇。",
            "歸山不道無明月，誰共相從到曉看。"
        ],
        "notes": [
            ""
        ],
        "volume": "卷三百一十",
        "no#": 31
    },
    {
        "title": "登古城",
        "author": "於鵠",
        "biography": "",
        "paragraphs": [
            "獨上閑城卻下遲，秋山慘慘塚累累。",
            "當時還有登城者，荒草如今知是誰。"
        ],
        "notes": [
            ""
        ],
        "volume": "卷三百一十",
        "no#": 32
    },
    {
        "title": "哭劉夫子",
        "author": "于鵠",
        "biography": "",
        "paragraphs": [
            "近問南州客，雲亡已數春。痛心曾受業，追服恨無親。",
            "孀婦歸鄉里，書齋屬四鄰。不知經亂後，奠祭有何人。"
        ],
        "notes": [
            ""
        ],
        "volume": "卷三百一十",
        "no#": 33
    },
    {
        "title": "醉後寄山中友人",
        "author": "于鵠",
        "biography": "",
        "paragraphs": [
            "昨日山家春酒濃，野人相勸久從容。獨憶卸冠眠細草，",
            "知己尚嫌身酩酊，路人應恐笑龍鍾。"
        ],
        "notes": [
            ""
        ],
        "volume": "卷三百一十",
        "no#": 34
    },
    {
        "title": "溫泉僧房",
        "author": "於鵠",
        "biography": "",
        "paragraphs": [
            "雲裏前朝寺，修行獨幾年。山村無施食，盥漱亦安禪。",
            "古塔巢溪鳥，深房閉穀泉。自言曾入室，知處梵王天。"
        ],
        "notes": [
            ""
        ],
        "volume": "卷三百一十",
        "no#": 35
    },
    {
        "title": "題美人",
        "author": "于鵠",
        "biography": "",
        "paragraphs": [
            "秦女窺人不解羞，攀花趁蝶出牆頭。",
            "胸前空帶宜男草，嫁得蕭郎愛遠遊。"
        ],
        "notes": [
            ""
        ],
        "volume": "卷三百一十",
        "no#": 36
    },
    {
        "title": "尋李暹",
        "author": "於鵠",
        "biography": "",
        "paragraphs": [
            "任性常多出，人來得見稀。市樓逢酒住，野寺送僧歸。",
            "簷下懸秋葉，籬頭曬褐衣。門前南北路，誰肯入柴扉。"
        ],
        "notes": [
            ""
        ],
        "volume": "卷三百一十",
        "no#": 37
    },
    {
        "title": "尋李逸人舊居",
        "author": "於鵠",
        "biography": "",
        "paragraphs": [
            "舊隱松林下，沖泉入兩涯。琴書隨弟子，雞犬在鄰家。",
            "茅屋長黃菌，槿籬生白花。幽墳無處訪，恐是入煙霞。"
        ],
        "notes": [
            ""
        ],
        "volume": "卷三百一十",
        "no#": 38
    },
    {
        "title": "贈碧玉",
        "author": "於鵠",
        "biography": "",
        "paragraphs": [
            "新繡籠裙豆蔻花，路人笑上返金車。",
            "霓裳禁曲無人解，暗問梨園弟子家。"
        ],
        "notes": [
            ""
        ],
        "volume": "卷三百一十",
        "no#": 39
    },
    {
        "title": "舟中月明夜聞笛",
        "author": "於鵠",
        "biography": "",
        "paragraphs": [
            "浦裏移舟候信風，蘆花漠漠夜江空。",
            "更深何處人吹笛，疑是孤吟寒水中。"
        ],
        "notes": [
            ""
        ],
        "volume": "卷三百一十",
        "no#": 40
    },
    {
        "title": "送遷客二首",
        "author": "於鵠",
        "biography": "",
        "paragraphs": [
            "得罪誰人送，來時不到家。白頭無侍子，多病向天涯。",
            "莽蒼淩江水，黃昏見塞花。如今賈誼賦，不漫說長沙。",
            "流人何處去，萬里向江州。孤驛瘴煙重，行人巴草秋。",
            "上帆南去遠，送雁北看愁。遍問炎方客，無人得白頭。"
        ],
        "notes": [
            ""
        ],
        "volume": "卷三百一十",
        "no#": 41
    },
    {
        "title": "贈王道者",
        "author": "於鵠",
        "biography": "",
        "paragraphs": [
            "去尋長不出，門似絕人行。床下石苔滿，屋頭秋草生。",
            "學琴寒月短，寫易晚窗明。唯到黃昏後，溪中聞磬聲。"
        ],
        "notes": [
            ""
        ],
        "volume": "卷三百一十",
        "no#": 42
    },
    {
        "title": "題合溪幹洞",
        "author": "於鵠",
        "biography": "",
        "paragraphs": [
            "渡水傍山尋絕壁，白雲飛處洞天開。",
            "仙人來往行無跡，石徑春風長綠苔。"
        ],
        "notes": [
            ""
        ],
        "volume": "卷三百一十",
        "no#": 43
    },
    {
        "title": "過張老園林",
        "author": "於鵠",
        "biography": "",
        "paragraphs": [
            "身老無修飾，頭巾用白紗。開門朝掃徑，輦水夜澆花。",
            "藥氣聞深巷，桐陰到數家。不愁還酒債，腰下有丹砂。"
        ],
        "notes": [
            ""
        ],
        "volume": "卷三百一十",
        "no#": 44
    },
    {
        "title": "寓意",
        "author": "於鵠",
        "biography": "",
        "paragraphs": [
            "自小看花長不足，江邊尋得數株紅。",
            "黃昏人散東風起，吹落誰家明月中。"
        ],
        "notes": [
            ""
        ],
        "volume": "卷三百一十",
        "no#": 45
    },
    {
        "title": "哭王都護",
        "author": "于鵠",
        "biography": "",
        "paragraphs": [
            "老將明王識，臨終拜上公。告哀鄉路遠，助葬戍城空。",
            "素幔朱門裏，銘旌秋巷中。史官如不濫，獨傳說英雄。"
        ],
        "notes": [
            ""
        ],
        "volume": "卷三百一十",
        "no#": 46
    },
    {
        "title": "餞司農宋卿立太尉碑了還江東",
        "author": "於鵠",
        "biography": "",
        "paragraphs": [
            "追立新碑日，憐君苦一身。遠移深澗石，助立故鄉人。",
            "草色荒墳綠，松陰古殿春。平生心已遂，歸去得垂綸。"
        ],
        "notes": [
            ""
        ],
        "volume": "卷三百一十",
        "no#": 47
    },
    {
        "title": "送唐大夫讓節歸山",
        "author": "於鵠",
        "biography": "",
        "paragraphs": [
            "年老功成乞罷兵，玉階匍匐進雙旌。朱門鴛瓦為仙觀，",
            "到時浸發春泉裏，猶夢紅樓簫管聲。"
        ],
        "notes": [
            ""
        ],
        "volume": "卷三百一十",
        "no#": 48
    },
    {
        "title": "買山吟",
        "author": "於鵠",
        "biography": "",
        "paragraphs": [
            "買得幽山屬漢陽，槿籬疏處種桄榔。",
            "唯有獼猴來往熟，弄人拋果滿書堂。"
        ],
        "notes": [
            ""
        ],
        "volume": "卷三百一十",
        "no#": 49
    },
    {
        "title": "古詞三首",
        "author": "於鵠",
        "biography": "",
        "paragraphs": [
            "素絲帶金地，窗間掬飛塵。偷得鳳凰釵，門前乞行人。",
            "新長青絲發，啞啞言語黠。隨人敲銅鏡，街頭救明月。",
            "東家新長兒，與妾同時生。並長兩心熟，到大相呼名。"
        ],
        "notes": [
            ""
        ],
        "volume": "卷三百一十",
        "no#": 50
    },
    {
        "title": "秦越人洞中詠",
        "author": "於鵠",
        "biography": "",
        "paragraphs": [
            "扁鵲得仙處，傳是西南峰。年年山下人，長見騎白龍。",
            "洞門黑無底，日夜唯雷風。清齋將入時，戴星兼抱松。",
            "石徑陰且寒，地響知遠鐘。似行山林外，聞葉履聲重。",
            "低礙更俯身，漸遠晝夜同。時時白蝙蝠，飛入茅衣中。",
            "行久路轉窄，靜聞水淙淙。但願逢一人，自得朝天宮。"
        ],
        "notes": [
            ""
        ],
        "volume": "卷三百一十",
        "no#": 51
    },
    {
        "title": "宿西山修下元齋詠",
        "author": "於鵠",
        "biography": "",
        "paragraphs": [
            "幽人在何處，松檜深冥冥。西峰望紫雲，知處安期生。",
            "沐浴溪水曖，新衣禮仙名。脫屐入靜堂，繞像隨禮行。",
            "碧紗籠寒燈，長幡綴金鈴。林下聽法人，起坐枯葉聲。",
            "啟奏修律儀，天曙山鳥鳴。分行布菅茅，列坐滿中庭。",
            "持齋候撞鐘，玉函散寶經。焚香開卷時，照耀金室明。",
            "投簡石洞深，稱過上帝靈。學道能苦心，自古無不成。"
        ],
        "notes": [
            ""
        ],
        "volume": "卷三百一十",
        "no#": 52
    },
    {
        "title": "過淩霄洞天謁張先生祠",
        "author": "于鵠",
        "biography": "",
        "paragraphs": [
            "戢戢亂峰裏，一峰獨淩天。下看如尖高，上有十裏泉。",
            "志人愛幽深，一住五十年。懸牘到其上，乘牛耕藥田。",
            "衣食不下求，乃是雲中仙。山僧獨知處，相引沖碧煙。",
            "斷崖晝昏黑，槎臬橫只椽。面壁攀石棱，養力方敢前。",
            "累歇日已沒，始到茅堂邊。見客不問誰，禮質無周旋。",
            "醉臥枕欹樹，寒坐展青氈。折松掃藜床，秋果顏色鮮。",
            "煉蜜敲石炭，洗澡乘瀑泉。白犬舐客衣，驚走聞腥膻。",
            "乃知軒冕徒，寧比雲壑眠。"
        ],
        "notes": [
            ""
        ],
        "volume": "卷三百一十",
        "no#": 53
    },
    {
        "title": "早上淩霄第六峰入紫溪禮白鶴觀祠",
        "author": "于鵠",
        "biography": "",
        "paragraphs": [
            "路轉第六峰，傳是十里程。放石試淺深，eg壁蛇鳥驚。",
            "欲下先襞衣，路底避枯莖。回途歇嵌窟，整帶重冠纓。",
            "及到紫石溪，晻晻已天明。漸近神仙居，桂花濕溟溟。",
            "陰苔無人蹤，時得白鶴翎。忽然見朱樓，象牌題玉京。",
            "沉沉五雲影，香風散縈縈。清齋上玉堂，窗戶懸水精。",
            "青童撞金屑，杵臼聲丁丁。膻腥遙問誰，稽首稱姓名。",
            "若容在溪口，願乞殘雪英。"
        ],
        "notes": [
            ""
        ],
        "volume": "卷三百一十",
        "no#": 54
    },
    {
        "title": "山中訪道者",
        "author": "於鵠",
        "biography": "",
        "paragraphs": [
            "觸煙入溪口，岸岸唯檉櫟。其中盡碧流，十裏不通屐。",
            "出林山始轉，絕徑緣峭壁。把藤借行勢，側足憑石脈。",
            "gS牙斷行處，光滑猿猱跡。忽然風景異，乃到神仙宅。",
            "天晴茅屋頭，殘雲蒸氣白。隔窗梳發聲，久立聞吹笛。",
            "抱琴出門來，不顧人間客。山院不灑掃，四時自虛寂。",
            "落葉埋長松，出地才數尺。曾讀上清經，知注長生籍。",
            "願示不死方，何山有瓊液。"
        ],
        "notes": [
            ""
        ],
        "volume": "卷三百一十",
        "no#": 55
    },
    {
        "title": "寄盧儼員外秋衣詞",
        "author": "於鵠",
        "biography": "",
        "paragraphs": [
            "寄遠空以心，心誠亦難知。篋中有秋帛，裁作遠客衣。",
            "縫製雖女功，盡度手自持。容貌常目中，長短不復疑。",
            "斜縫密且堅，遊客多塵緇。意欲都無言，浣濯耐歲時。",
            "殷勤托行人，傳語慎勿遺。別來年已老，亦聞鬢成絲。",
            "縱然更相逢，握手唯是悲。所寄莫複棄，願見長相思。"
        ],
        "notes": [
            ""
        ],
        "volume": "卷三百一十",
        "no#": 56
    },
    {
        "title": "種樹",
        "author": "於鵠",
        "biography": "",
        "paragraphs": [
            "一樹新栽益四鄰，野夫如到舊山春。",
            "樹成多是人先老，垂白看他攀折人。"
        ],
        "notes": [
            ""
        ],
        "volume": "卷三百一十",
        "no#": 57
    },
    {
        "title": "哭李暹",
        "author": "於鵠",
        "biography": "",
        "paragraphs": [
            "驅馬街中哭送君，靈車碾雪隔城聞。",
            "唯有山僧與樵客，共舁孤櫬入幽墳。"
        ],
        "notes": [
            ""
        ],
        "volume": "卷三百一十",
        "no#": 58
    },
    {
        "title": "古挽歌",
        "author": "於鵠",
        "biography": "",
        "paragraphs": [
            "雙轍出郭門，綿綿東西道。送死多於生，幾人得終老。",
            "見此切肺肝，不如歸山好。不聞哀哭聲，默默安懷抱。",
            "時盡從物化，又免生憂撓。世間壽者稀，盡為悲傷惱。",
            "送哭誰家車，靈幡紫帶長。青童抱何物，明月與香囊。",
            "可惜羅衣色，看舁入水泉。莫愁埏道暗，燒漆得千年。",
            "陰風吹黃蒿，挽歌度秋水。車馬卻歸城，孤墳月明裏。"
        ],
        "notes": [
            ""
        ],
        "volume": "卷三百一十",
        "no#": 59
    },
    {
        "title": "悼孩子",
        "author": "于鵠",
        "biography": "",
        "paragraphs": [
            "年長始一男，心亦頗自娛。生來歲未周，奄然卻歸無。",
            "裸送不以衣，瘞埋於中衢。乳母抱出門，所生亦隨呼。",
            "嬰孩無哭儀，禮經不可逾。親戚相問時，抑悲空歎籲。",
            "繈褓在舊床，每見立踟躕。靜思益傷情，畏老為獨夫。"
        ],
        "notes": [
            ""
        ],
        "volume": "卷三百一十",
        "no#": 60
    },
    {
        "title": "別舊山",
        "author": "於鵠",
        "biography": "",
        "paragraphs": [
            "舊伴同遊盡卻回，雲中獨宿守花開。",
            "自是去人身漸老，暮山流水任東來。"
        ],
        "notes": [
            ""
        ],
        "volume": "卷三百一十",
        "no#": 61
    },
    {
        "title": "寄周惲",
        "author": "於鵠",
        "biography": "",
        "paragraphs": [
            "家在荒陂長似秋，蓼花芹葉水蟲幽。",
            "去年相伴尋山客，明月今宵何處遊。"
        ],
        "notes": [
            ""
        ],
        "volume": "卷三百一十",
        "no#": 62
    },
    {
        "title": "野田行",
        "author": "於鵠",
        "biography": "",
        "paragraphs": [
            "日暮出古城，野田何茫茫。寒狐上孤塚，鬼火燒白楊。",
            "昔人未為泉下客，若到此中還斷腸。"
        ],
        "notes": [
            ""
        ],
        "volume": "卷三百一十",
        "no#": 63
    },
    {
        "title": "塞上曲",
        "author": "于鵠",
        "biography": "",
        "paragraphs": [
            "行人朝走馬，直走薊城傍。薊城通漢北，萬里別吳鄉。",
            "海上一烽火，沙中百戰場。軍書發上郡，春色度河陽。",
            "嫋嫋漢宮柳，青青胡地桑。琵琶出塞曲，橫笛斷君腸。"
        ],
        "notes": [
            ""
        ],
        "volume": "卷三百一十",
        "no#": 64
    },
    {
        "title": "襄陽寒食",
        "author": "於鵠",
        "biography": "",
        "paragraphs": [
            "煙水初銷見萬家，東風吹柳萬條斜。",
            "大堤欲上誰相伴，馬踏春泥半是花。"
        ],
        "notes": [
            ""
        ],
        "volume": "卷三百一十",
        "no#": 65
    },
    {
        "title": "泛舟入後溪",
        "author": "於鵠",
        "biography": "",
        "paragraphs": [
            "雨餘芳草淨沙塵，水綠沙平一帶春。",
            "唯有啼鵑似留客，桃花深處更無人。"
        ],
        "notes": [
            ""
        ],
        "volume": "卷三百一十",
        "no#": 66
    }
]