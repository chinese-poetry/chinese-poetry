[
    {
        "title": "歸山作",
        "author": "護國",
        "biography": "",
        "paragraphs": [
            "喧靜各有路，偶隨心所安。縱然在朝市，終不忘林巒。",
            "四皓將拂衣，二疏能掛冠。窗前隱逸傳，每日三時看。",
            "靳尚那可論，屈原亦可歎。至今黃泉下，名及青雲端。",
            "松牖見初月，花間禮古壇。何處論心懷，世上空漫漫。"
        ],
        "notes": [
            ""
        ],
        "volume": "卷八百一十一",
        "no#": 1
    },
    {
        "title": "題醴陵玉仙觀歌",
        "author": "護國",
        "biography": "",
        "paragraphs": [
            "王喬一去空仙觀，白雲至今凝不散。星垣松殿幾千秋，",
            "路逢一人擎藥碗，松花夜雨風吹滿。自言家住在東坡，"
        ],
        "notes": [
            ""
        ],
        "volume": "卷八百一十一",
        "no#": 2
    },
    {
        "title": "訪雲母山僧",
        "author": "護國",
        "biography": "",
        "paragraphs": [
            "森然古岩裏，淨行一番僧。松下濾寒水，佛前挑夜燈。",
            "蓮花國土異，貝葉梵書能。想到空王境，無心問愛憎。"
        ],
        "notes": [
            ""
        ],
        "volume": "卷八百一十一",
        "no#": 3
    },
    {
        "title": "題王班水亭",
        "author": "護國",
        "biography": "",
        "paragraphs": [
            "湖上見秋色，曠然如爾懷。豈惟歡隴畝，兼亦外形骸。",
            "待月歸山寺，彈琴坐暝齋。布衣閑自貴，何用謁天階。"
        ],
        "notes": [
            ""
        ],
        "volume": "卷八百一十一",
        "no#": 4
    },
    {
        "title": "山中寄王員外",
        "author": "護國",
        "biography": "",
        "paragraphs": [
            "為問幽蘭桂，空山複若何。芬芳終有分，采折更誰過。",
            "望在軒階近，恩沾雨露多。移居儻得地，長願接瓊柯。"
        ],
        "notes": [
            ""
        ],
        "volume": "卷八百一十一",
        "no#": 5
    },
    {
        "title": "許州鄭使君孩子",
        "author": "護國",
        "biography": "",
        "paragraphs": [
            "毛骨貴天生，肌膚片玉明。見人空解笑，弄物不知名。",
            "國器嗟猶小，門風望益清。抱來芳樹下，時引鳳雛聲。"
        ],
        "notes": [
            ""
        ],
        "volume": "卷八百一十一",
        "no#": 6
    },
    {
        "title": "愴故人舊居",
        "author": "護國",
        "biography": "",
        "paragraphs": [
            "惆悵至日暮，寒鴉啼樹林。破階苔色厚，殘壁雨痕深。",
            "命與時不遇，福為禍所侵。空餘行徑在，令我歎人吟。"
        ],
        "notes": [
            ""
        ],
        "volume": "卷八百一十一",
        "no#": 7
    },
    {
        "title": "逢靈道士",
        "author": "護國",
        "biography": "",
        "paragraphs": [
            "浮丘山上見黃冠，松柏森森登古壇。一莖青竹以為杖，",
            "縮地往來無定所，花源到處路漫漫。"
        ],
        "notes": [
            ""
        ],
        "volume": "卷八百一十一",
        "no#": 8
    },
    {
        "title": "別盛安",
        "author": "護國",
        "biography": "",
        "paragraphs": [
            "情人取次幾淹留，別後南州與北州。月色為憐今夜客，",
            "親故相逢且借問，古來無種是王侯。"
        ],
        "notes": [
            ""
        ],
        "volume": "卷八百一十一",
        "no#": 9
    },
    {
        "title": "傷蔡處士",
        "author": "護國",
        "biography": "",
        "paragraphs": [
            "篋中遺草是琅玕，對此空令灑淚看。三徑尚餘行跡在，",
            "欲問皇天天更遠，有才無命說應難。"
        ],
        "notes": [
            ""
        ],
        "volume": "卷八百一十一",
        "no#": 10
    },
    {
        "title": "臨川道中",
        "author": "護國",
        "biography": "",
        "paragraphs": [
            "出谷入谷路回轉，秋風已至歸期晚。",
            "舉頭何處望來蹤，萬仞千山鳥飛遠。"
        ],
        "notes": [
            ""
        ],
        "volume": "卷八百一十一",
        "no#": 11
    },
    {
        "title": "贈張駙馬斑竹柱杖",
        "author": "護國",
        "biography": "",
        "paragraphs": [
            "此君與我在雲溪，勁節奇文勝杖藜。",
            "為有歲寒堪贈遠，玉階行處願提攜。"
        ],
        "notes": [
            ""
        ],
        "volume": "卷八百一十一",
        "no#": 12
    },
    {
        "title": "病癒寄友",
        "author": "法振",
        "biography": "",
        "paragraphs": [
            "哀樂暗成疾，臥中芳月移。西山有清士，孤嘯不可追。",
            "搗藥晝林靜，汲泉陰澗遲。微蹤與麋鹿，遠謝求羊知。"
        ],
        "notes": [
            ""
        ],
        "volume": "卷八百一十一",
        "no#": 13
    },
    {
        "title": "程評事西園之作",
        "author": "法振",
        "biography": "",
        "paragraphs": [
            "誰向春鶯道，名園已共知。簷前回水影，城上出花枝。",
            "搖拂煙雲動，登臨翰墨隨。相招能不厭，山舍為君移。"
        ],
        "notes": [
            ""
        ],
        "volume": "卷八百一十一",
        "no#": 14
    },
    {
        "title": "陳九溪中草堂",
        "author": "法振",
        "biography": "",
        "paragraphs": [
            "溪草落濺濺，魚飛入稻田。早寒臨洞月，輕素捲簾煙。",
            "dU幘題新句，蓑衣象古賢。曙花閑秀色，三十六峰前。"
        ],
        "notes": [
            ""
        ],
        "volume": "卷八百一十一",
        "no#": 15
    },
    {
        "title": "題天長阮少府湖上客歸",
        "author": "法振",
        "biography": "",
        "paragraphs": [
            "孤棹移官舍，新農寄楚田。晴林渡海日，春草長湖煙。",
            "臥對閑鷗戲，談經稚子賢。佳期更何許，應向嘯台前。"
        ],
        "notes": [
            ""
        ],
        "volume": "卷八百一十一",
        "no#": 16
    },
    {
        "title": "題萬山許煉師",
        "author": "法振",
        "biography": "",
        "paragraphs": [
            "道成人不識，流水響空山。花暗軒窗外，雲隨坐臥間。",
            "驗圖名已久，絕粒事長閑。更欲昆侖去，羞看絳節還。"
        ],
        "notes": [
            ""
        ],
        "volume": "卷八百一十一",
        "no#": 17
    },
    {
        "title": "河源破賊後贈袁將軍",
        "author": "法振",
        "biography": "",
        "paragraphs": [
            "白羽三千駐，蕭蕭萬里行。出關深漢壘，帶月破蕃營。",
            "蔓草河原色，悲笳碎葉聲。欲朝王母殿，前路駐高旌。"
        ],
        "notes": [
            ""
        ],
        "volume": "卷八百一十一",
        "no#": 18
    },
    {
        "title": "越中贈程先生",
        "author": "法振",
        "biography": "",
        "paragraphs": [
            "紗帽度殘春，虛舟寄一身。溪邊逢越女，花裏問秦人。",
            "古塞連山靜，陰霞落海新。有時城郭去，暗與酒家親。"
        ],
        "notes": [
            ""
        ],
        "volume": "卷八百一十一",
        "no#": 19
    },
    {
        "title": "送常大夫赴朔方",
        "author": "法振",
        "biography": "",
        "paragraphs": [
            "關山今不掩，軍候鳥先知。大漢嫖姚入，烏孫部曲隨。",
            "高旌天外駐，寒角月中吹。歸到長安第，花應再滿枝。"
        ],
        "notes": [
            ""
        ],
        "volume": "卷八百一十一",
        "no#": 20
    },
    {
        "title": "送人遊閩越",
        "author": "法振",
        "biography": "",
        "paragraphs": [
            "不須行借問，為爾話閩中。海島陰晴日，江帆來去風。",
            "道游玄度宅，身寄朗陵公。此別何傷遠，如今關塞通。"
        ],
        "notes": [
            ""
        ],
        "volume": "卷八百一十一",
        "no#": 21
    },
    {
        "title": "送褚先生海上尋封煉師",
        "author": "法振",
        "biography": "",
        "paragraphs": [
            "潮落風初定，天吳避客舟。近承三殿旨，欲向五湖遊。",
            "不厭烏皮幾，新縫鶴氅裘。明珠漂斷岸，陰火映中流。",
            "華蓋芝童引，神丹桂女收。懸知居縹緲，因為識浮丘。"
        ],
        "notes": [
            ""
        ],
        "volume": "卷八百一十一",
        "no#": 22
    },
    {
        "title": "送韓侍禦自使幕巡海北",
        "author": "法振",
        "biography": "",
        "paragraphs": [
            "微雨空山夜洗兵，繡衣朝拂海雲清。幕中運策心應苦，",
            "因說元戎能破敵，高歌一曲隴關情。"
        ],
        "notes": [
            ""
        ],
        "volume": "卷八百一十一",
        "no#": 23
    },
    {
        "title": "張舍人南溪別業",
        "author": "法振",
        "biography": "",
        "paragraphs": [
            "新田繞屋半春耕，藜杖閑門引客行。山翠自成微雨色，",
            "入夜更宜明月滿，雙童喚出解吹笙。"
        ],
        "notes": [
            ""
        ],
        "volume": "卷八百一十一",
        "no#": 24
    },
    {
        "title": "別盧使君歸故柵村",
        "author": "法振",
        "biography": "",
        "paragraphs": [
            "歸風白馬引嘶聲，落日猶看楚客情。塞口竹緣空戍沒，",
            "東道宿程投故柵，依依漁父解相迎。"
        ],
        "notes": [
            ""
        ],
        "volume": "卷八百一十一",
        "no#": 25
    },
    {
        "title": "丹陽浦送客之海上",
        "author": "法振",
        "biography": "",
        "paragraphs": [
            "不到終南向幾秋，移居更欲近滄洲。風吹雨色連村暗，",
            "如君豈得空高枕，只益天書遣遠求。"
        ],
        "notes": [
            ""
        ],
        "volume": "卷八百一十一",
        "no#": 26
    },
    {
        "title": "月夜泛舟",
        "author": "法振",
        "biography": "",
        "paragraphs": [
            "西塞長雲盡，南湖片月斜。漾舟人不見，臥入武陵花。"
        ],
        "notes": [
            ""
        ],
        "volume": "卷八百一十一",
        "no#": 27
    },
    {
        "title": "送友人之上都",
        "author": "法振",
        "biography": "",
        "paragraphs": [
            "玉帛征賢楚客稀，猿啼相送武陵歸。",
            "湖頭望入桃花去，一片春帆帶雨飛。"
        ],
        "notes": [
            ""
        ],
        "volume": "卷八百一十一",
        "no#": 28
    },
    {
        "title": "句",
        "author": "法振",
        "biography": "",
        "paragraphs": [
            "畫鼓催來錦臂襄，小娥雙起整霓裳。（《柘枝》，"
        ],
        "notes": [
            ""
        ],
        "volume": "卷八百一十一",
        "no#": 29
    }
]