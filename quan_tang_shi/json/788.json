[
    {
        "title": "改九子山為九華山聯句",
        "author": "李白",
        "biography": "",
        "paragraphs": [
            "妙有分二氣，靈山開九華。——李白",
            "層標遏遲日，半壁明朝霞。——高霽",
            "積雪曜陰壑，飛流噴陽崖。——韋權輿",
            "青瑩玉樹色，縹緲羽人家。——李白"
        ],
        "notes": [
            ""
        ],
        "volume": "卷七百八十八",
        "no#": 1
    },
    {
        "title": "夏夜李尚書筵送宇文石首赴縣聯句",
        "author": "杜甫",
        "biography": "",
        "paragraphs": [
            "愛客尚書貴，之官宅相賢。——杜甫",
            "酒香傾坐側，帆影駐江邊。——李之芳",
            "翟表郎官瑞，鳧看令宰仙。——崔彧",
            "雨稀雲葉斷，夜久燭花偏。——杜甫",
            "數語欹紗帽，高文擲彩箋。——李之芳",
            "興饒行處樂，離惜醉中眠。——崔彧",
            "單父長多暇，河陽實少年。——杜甫",
            "客居逢自出，為別幾淒然。——李之芳"
        ],
        "notes": [
            ""
        ],
        "volume": "卷七百八十八",
        "no#": 2
    },
    {
        "title": "登峴山觀李左相石尊聯句",
        "author": "顏真卿",
        "biography": "",
        "paragraphs": [
            "李公登飲處，因石為窪尊。——顏真卿",
            "人事歲年改，峴山今古存。——劉全白",
            "榛蕪掩前跡，苔蘚餘舊痕。——裴循",
            "叔子尚遺德，山公此回軒。——張薦",
            "維舟陪高興，感昔情彌敦。——吳筠",
            "藹藹賢哲事，依依離別言。——強蒙",
            "嶇嶔橫道周，迢遞連山根。——範縉",
            "餘烈曖林野，眾芳揖蘭蓀。——王純",
            "德暉映岩足，勝賞延高原。——魏理",
            "遠水明匹練，因晴見吳門。——王修甫",
            "陪游追盛美，揆德欣討論。——顏峴",
            "器有成形用，功資造化元。——左輔元",
            "流霞方泔淡，別鶴遽翩翻。——劉茂",
            "舊規傾逸賞，新興麗初暾。——顏渾",
            "醉後接z5倒，歸時騶騎喧。——楊德元",
            "遲回向遺跡，離別益傷魂。——韋介",
            "覽事古興屬，送人歸思繁。——皎然",
            "懷賢久徂謝，贈遠空攀援。——崔弘",
            "八座欽懿躅，高名播幹抻。——史仲宣",
            "松深引閒步，葛弱供險捫。——陸羽",
            "花氣酒中馥，雲華衣上屯。——權器",
            "森沈列湖樹，牢落望效園。——陸士修",
            "白日半岩岫，清風滿丘樊。——裴幼清",
            "旌麾間翠幄，簫鼓來朱轓。——柳淡",
            "閑路躡雲影，清心澄水源。——釋塵外",
            "萍連浦中嶼，竹繞山下村。——顏顓",
            "景落全溪暗，煙凝半嶺昏。——顏須",
            "去日往如複，換年涼代溫。——顏頊",
            "登臨繼風騷，義激舊府恩。——李崿"
        ],
        "notes": [
            ""
        ],
        "volume": "卷七百八十八",
        "no#": 3
    },
    {
        "title": "水堂送諸文士戲贈潘丞聯句",
        "author": "顏真卿",
        "biography": "",
        "paragraphs": [
            "居人未可散，上客須留著。莫唱阿嚲回，應雲夜半樂。——顏真卿",
            "詩教刻燭賦，酒任連盤酌。從他白眼看，終戀青山郭。——潘述",
            "林棲非姓許，寺住那名約。會異永和年，才同建安作。——陸羽",
            "何煩問更漏，但遣催弦索。共說長句能，皆言早歸惡。——權器",
            "那知殊出處，還得同笑謔。雅韻雖暫歡，禪心肯拋卻。——皎然",
            "一宿同高會，幾人歸下若。簾開北陸風，燭焯南枝鵲。——李崿",
            "文場苦叨竊，釣渚甘漂泊。弱質幸見容，菲才誠重諾。——潘述"
        ],
        "notes": [
            ""
        ],
        "volume": "卷七百八十八",
        "no#": 4
    },
    {
        "title": "與耿湋水亭詠風聯句",
        "author": "顏真卿",
        "biography": "",
        "paragraphs": [
            "清風何處起，拂檻複縈洲。——裴幼清",
            "回入飄華幕，輕來疊晚流。——楊憑",
            "桃竹今已展，羽翣且從收。——楊凝",
            "經竹吹彌切，過松韻更幽。——左輔元",
            "直散青蘋末，偏隨白浪頭。——陸士修",
            "山山催雨過，浦浦發行舟。——權器",
            "動樹蟬爭噪，開簾客罷愁。——陸羽",
            "度弦方解慍，臨水已迎秋。——顏真卿",
            "涼為開襟至，清因作頌留。——皎然",
            "周回隨遠夢，騷屑滿離憂。——耿湋",
            "豈獨銷繁暑，偏能入迥樓。——喬",
            "王風今若此，誰不荷明休。——陸涓"
        ],
        "notes": [
            ""
        ],
        "volume": "卷七百八十八",
        "no#": 5
    },
    {
        "title": "又溪館聽蟬聯句",
        "author": "顏真卿",
        "biography": "",
        "paragraphs": [
            "高樹多涼吹，疏蟬足斷聲。——楊憑",
            "已催居客感，更使別人驚。——楊凝",
            "晚夏猶知急，新秋別有情。——權器",
            "危湍和不似，細管學難成。——陸羽",
            "當斅附金重，無貪曜火明。——顏真卿",
            "青松四面落，白髮一重生。——耿湋",
            "向夕音彌厲，迎風翼更輕。——喬",
            "單嘶出迥樹，餘響思空城。——裴幼清",
            "嘒唳松間坐，蕭寥竹裏行。——伯成",
            "如何長飲露，高潔未能名。——皎然"
        ],
        "notes": [
            ""
        ],
        "volume": "卷七百八十八",
        "no#": 6
    },
    {
        "title": "送耿湋拾遺聯句",
        "author": "顏真卿",
        "biography": "",
        "paragraphs": [
            "堯舜逢明主，嚴徐得侍臣。分行接三事，高興柏梁新。——顏真卿",
            "楚國千山道，秦城萬里人。鏡中看齒發，河上有煙塵。——耿湋",
            "望闕飛青翰，朝天憶紫宸。喜來歡宴洽，愁去詠歌頻。——顏真卿",
            "顧盼情非一，睽攜處亦頻。吳興賢太守，臨水最殷勤。——耿湋"
        ],
        "notes": [
            ""
        ],
        "volume": "卷七百八十八",
        "no#": 7
    },
    {
        "title": "五言月夜啜茶聯句",
        "author": "顏真卿",
        "biography": "",
        "paragraphs": [
            "泛花邀坐客，代飲引情言。——陸士修",
            "醒酒宜華席，留僧想獨園。——張薦",
            "不須攀月桂，何假樹庭萱。——李崿",
            "禦史秋風勁，尚書北斗尊。——崔萬",
            "流華淨肌骨，疏瀹滌心原。——顏真卿",
            "不似春醪醉，何辭綠菽繁。——皎然",
            "素瓷傳靜夜，芳氣清閒軒。——陸士修"
        ],
        "notes": [
            ""
        ],
        "volume": "卷七百八十八",
        "no#": 8
    },
    {
        "title": "五言夜宴詠燈聯句",
        "author": "顏真卿",
        "biography": "",
        "paragraphs": [
            "桂酒牽詩興，蘭釭照客情。——陸士修",
            "詎慚珠乘朗，不讓月輪明。——張薦",
            "破暗光初白，浮雲色轉清。——顏真卿",
            "帶花疑在樹，比燎欲分庭。——皎然",
            "顧己慚微照，開簾識近汀。——袁高"
        ],
        "notes": [
            ""
        ],
        "volume": "卷七百八十八",
        "no#": 9
    },
    {
        "title": "三言喜皇甫曾侍禦見過南樓玩月",
        "author": "顏真卿",
        "biography": "",
        "paragraphs": [
            "喜嘉客，辟前軒。天月淨，水雲昏。——顏真卿",
            "雁聲苦，蟾影寒。聞裛浥，滴檀欒。——陸羽",
            "歡宴處，江湖間。——皇甫曾",
            "卷翠幕，吟嘉句。恨清光，留不住。——李崿",
            "高駕動，清角催。惜歸去，重裴回。——皎然",
            "露欲晞，客將醉。猶宛轉，照深意。——陸士修"
        ],
        "notes": [
            ""
        ],
        "volume": "卷七百八十八",
        "no#": 10
    },
    {
        "title": "七言重聯句",
        "author": "顏真卿",
        "biography": "",
        "paragraphs": [
            "頃持憲簡推高步，獨佔詩流橫素波。——顏真卿",
            "不是中情深惠好，誰能千里遠經過。——顏真卿",
            "詩書宛似陪康樂，少長還同宴永和。——皇甫曾",
            "夜酌此時看碾玉，晨趨幾日重鳴珂。——皇甫曾",
            "萬井更深空寂寞，千方霧起隱嵯峨。——李崿",
            "熒熒遠火分漁浦，歷歷寒枝露鳥窠。——李崿",
            "漢朝舊學君公隱，魯國今從弟子科。——陸羽",
            "只自傾心慚煦濡，何曾將口恨蹉跎。——陸羽",
            "獨賞謝吟山照耀，共知殷歎樹婆娑。——皎然",
            "華轂苦嫌雲路隔，衲衣長向雪峰何。——皎然"
        ],
        "notes": [
            ""
        ],
        "volume": "卷七百八十八",
        "no#": 11
    },
    {
        "title": "五言送李侍禦聯句",
        "author": "顏真卿",
        "biography": "",
        "paragraphs": [
            "吾友駐行輪，遲遲惜上春。——顏真卿",
            "東西出餞路，惆悵獨歸人。——皎然",
            "歡會期他日。驅馳恨此身。——張薦",
            "須知貢公望，從此願相因。——李崿"
        ],
        "notes": [
            ""
        ],
        "volume": "卷七百八十八",
        "no#": 12
    },
    {
        "title": "五言玩初月重遊聯句",
        "author": "顏真卿",
        "biography": "",
        "paragraphs": [
            "春溪與岸平，初月出溪明。——張薦",
            "璧彩寒仍潔，金波夜轉清。——李崿",
            "孤光遠近滿，練色往來輕。——顏真卿",
            "望望隨蘭棹，依依出柳城。——皎然"
        ],
        "notes": [
            ""
        ],
        "volume": "卷七百八十八",
        "no#": 13
    },
    {
        "title": "五言重送橫飛聯句",
        "author": "顏真卿",
        "biography": "",
        "paragraphs": [
            "春田草未齊，春水滿長溪。——李崿",
            "出餞風初暖，攀光日漸西。——顏真卿",
            "歸期江上遠，別思月中迷。——皎然"
        ],
        "notes": [
            ""
        ],
        "volume": "卷七百八十八",
        "no#": 14
    },
    {
        "title": "五言夜集聯句",
        "author": "顏真卿",
        "biography": "",
        "paragraphs": [
            "寒花護月色，墜葉占風音。——皎然",
            "茲夕無塵慮，高雲共片心。——顏真卿"
        ],
        "notes": [
            ""
        ],
        "volume": "卷七百八十八",
        "no#": 15
    },
    {
        "title": "三言擬五雜組聯句",
        "author": "顏真卿",
        "biography": "",
        "paragraphs": [
            "五雜組，盤上菹。往復還，頭懶梳。不得已，罾裏魚。——李崿",
            "五雜組，郊外蕪。往復還，櫪上駒。不得已，穀中愚。——殷佐明",
            "五雜組，繡與錦。往復還，興又寢。不得已，病伏枕。——顏真卿",
            "五雜組，酒與肉。往復還，東籬菊。不得已，醉便宿。——袁高",
            "五雜組，闤闠間。往復還，門上關。不得已，鬢毛斑。——陸士修",
            "五雜組，繡紋線。往復還，春來燕。不得已，入征戰。——蔣志"
        ],
        "notes": [
            ""
        ],
        "volume": "卷七百八十八",
        "no#": 16
    },
    {
        "title": "三言重擬五雜組聯句",
        "author": "顏真卿",
        "biography": "",
        "paragraphs": [
            "五雜組，四豪客。往復還，阡與陌。不得已，長沙謫。——張薦",
            "五雜組，五辛盤。往復還，馬上鞍。不得已，左降官。——李崿",
            "五雜組，甘鹹醋。往復還，烏與兔。不得已，韶光度。——顏真卿",
            "五雜組，五色絲。往復還，回文詩。不得已，失喜期。——皎然"
        ],
        "notes": [
            ""
        ],
        "volume": "卷七百八十八",
        "no#": 17
    },
    {
        "title": "七言大言聯句",
        "author": "顏真卿",
        "biography": "",
        "paragraphs": [
            "高歌閬風步瀛洲，——皎然",
            "燂鵬爚鯤餐未休。——顏真卿",
            "四方上下無外頭，——李崿",
            "一啜頓涸滄溟流。——張薦"
        ],
        "notes": [
            ""
        ],
        "volume": "卷七百八十八",
        "no#": 18
    },
    {
        "title": "七言小言聯句",
        "author": "顏真卿",
        "biography": "",
        "paragraphs": [
            "長路迢遙吞吐絲。——顏真卿",
            "蟭螟蚊睫察難知。——皎然"
        ],
        "notes": [
            ""
        ],
        "volume": "卷七百八十八",
        "no#": 19
    },
    {
        "title": "七言樂語聯句",
        "author": "顏真卿",
        "biography": "",
        "paragraphs": [
            "苦河既濟真僧喜，——李崿",
            "新知滿座笑相視。——顏真卿",
            "戍客歸來見妻子，——皎然",
            "學生放假偷向市。——張薦"
        ],
        "notes": [
            ""
        ],
        "volume": "卷七百八十八",
        "no#": 20
    },
    {
        "title": "七言嚵語聯句",
        "author": "顏真卿",
        "biography": "",
        "paragraphs": [
            "拈z2舐指不知休，——李崿",
            "欲炙侍立涎交流。——顏真卿",
            "過屠大嚼肯知羞，——皎然",
            "食店門外強淹留。——張薦"
        ],
        "notes": [
            ""
        ],
        "volume": "卷七百八十八",
        "no#": 21
    },
    {
        "title": "七言滑語聯句",
        "author": "顏真卿",
        "biography": "",
        "paragraphs": [
            "雨裏下山蹋榆皮，——顏真卿",
            "莓苔石橋步難移。——皎然",
            "蕪荑醬醋吃煮葵，——劉全白",
            "縫靴蠟線油塗錐。——李崿",
            "急逢龍背須且騎。——李益"
        ],
        "notes": [
            ""
        ],
        "volume": "卷七百八十八",
        "no#": 22
    },
    {
        "title": "七言醉語聯句",
        "author": "顏真卿",
        "biography": "",
        "paragraphs": [
            "逢糟遇曲便酩酊，——劉全白",
            "覆車墜馬皆不醒。——顏真卿",
            "倒著接z5發垂領，——皎然",
            "狂心亂語無人並。——陸羽"
        ],
        "notes": [
            ""
        ],
        "volume": "卷七百八十八",
        "no#": 23
    }
]