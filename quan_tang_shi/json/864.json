[
    {
        "title": "宴柳毅詩",
        "author": "洞庭龍君",
        "biography": "",
        "paragraphs": [
            "大天蒼蒼兮大地茫茫，人各有志兮何可思量。",
            "狐神鼠聖兮薄社依牆，雷霆一發兮其孰敢當。",
            "荷貞人兮信義長，令骨肉兮還故鄉，永言慚愧兮何時忘。",
            "上天配合兮生死有途，此不當婦兮彼不當夫。",
            "腹心辛苦兮涇水之隅，風霜滿鬢兮雨雪羅襦。",
            "賴明公兮引素書，令骨肉兮家如初，永言珍重兮無時無。",
            "碧雲悠悠兮涇水東流，傷嗟美人兮雨泣花愁。",
            "尺書遠達兮以解君憂，哀冤果雪兮還處其休。",
            "荷君和雅兮感甘羞，山家寂寞兮難久留，"
        ],
        "notes": [
            ""
        ],
        "volume": "卷八百六十四",
        "no#": 1
    },
    {
        "title": "鑄鏡歌",
        "author": "龍護老人",
        "biography": "",
        "paragraphs": [
            "盤龍盤龍，隱於鏡中。分野有象，變化無窮。",
            "興雲吐霧，行雨生風。上清仙子，來獻聖聰。"
        ],
        "notes": [
            ""
        ],
        "volume": "卷八百六十四",
        "no#": 2
    },
    {
        "title": "示韋泛祿命",
        "author": "冥吏",
        "biography": "",
        "paragraphs": [
            "前陽複後楊，後楊年年強，七月之節歸玄鄉。"
        ],
        "notes": [
            ""
        ],
        "volume": "卷八百六十四",
        "no#": 3
    },
    {
        "title": "贈僧",
        "author": "滕傳胤",
        "biography": "",
        "paragraphs": [
            "卓立不求名出家，長懷片志在青霞。",
            "今日英雄氣沖蓋，誰能久坐寶蓮花。"
        ],
        "notes": [
            ""
        ],
        "volume": "卷八百六十四",
        "no#": 4
    },
    {
        "title": "贈人",
        "author": "滕傳胤",
        "biography": "",
        "paragraphs": [
            "平生才不足，立身信有餘。自歎無大故，君子莫相疏。"
        ],
        "notes": [
            ""
        ],
        "volume": "卷八百六十四",
        "no#": 5
    },
    {
        "title": "鄭鋒宅神詩",
        "author": "滕傳胤",
        "biography": "",
        "paragraphs": [
            "浦口潮來初淼漫，蓮舟搖颺采花難。",
            "春心不愜空歸去，會待潮回更折看。",
            "忽然湖上片雲飛，不覺舟中雨濕衣。",
            "折得蓮花渾忘卻，空將荷葉蓋頭歸。"
        ],
        "notes": [
            ""
        ],
        "volume": "卷八百六十四",
        "no#": 6
    },
    {
        "title": "與鄭德璘奇遇詩",
        "author": "水府君",
        "biography": "",
        "paragraphs": [
            "物觸輕舟心自知，風恬煙靜月光微。",
            "夜深江上解愁思，拾得紅蕖香惹衣。",
            "纖手垂鉤對水窗，紅蕖秋色豔長江。",
            "既能解佩投交甫，更有明珠乞一雙。",
            "湖面狂風且莫吹，浪花初綻月光微。",
            "沈潛暗想橫波淚，得共鮫人相對垂。",
            "洞庭風軟荻花秋，新沒青娥細浪愁。",
            "淚滴白蘋君不見，月明江上有輕鷗。",
            "昔日江頭菱芡人，蒙君數飲松醪春。",
            "活君家室以為報，珍重長沙鄭德璘。"
        ],
        "notes": [
            ""
        ],
        "volume": "卷八百六十四",
        "no#": 7
    },
    {
        "title": "笑巫詩",
        "author": "李序",
        "biography": "",
        "paragraphs": [
            "魍魎何曾見，頭旋即下神。圖他衫子段，詐道大王嗔。"
        ],
        "notes": [
            ""
        ],
        "volume": "卷八百六十四",
        "no#": 8
    },
    {
        "title": "霅溪夜宴詩",
        "author": "水神",
        "biography": "",
        "paragraphs": [
            "濁波揚揚兮凝曉霧，公無渡河兮公竟渡。",
            "風號水激兮呼不聞，提衣看入兮中流去。浪排衣兮隨步沒，"
        ],
        "notes": [
            ""
        ],
        "volume": "卷八百六十四",
        "no#": 9
    },
    {
        "title": "霅溪夜宴詩",
        "author": "水神",
        "biography": "",
        "paragraphs": [
            "悲風淅淅兮波綿綿，蘆花萬里兮凝蒼煙。",
            "虯螭窟宅兮淵且玄，排波疊浪兮沈我天。",
            "所覆不全兮身甯全，溢眸恨血兮徒漣漣。",
            "誓將柔荑抉鋸牙之喙，空水府而藏其腥涎。",
            "青娥翠黛兮沈江壖，碧雲斜月兮空嬋娟。",
            "吞聲飲恨兮語無力，徒揚哀怨兮登歌筵。"
        ],
        "notes": [
            ""
        ],
        "volume": "卷八百六十四",
        "no#": 10
    },
    {
        "title": "霅溪夜宴詩",
        "author": "水神",
        "biography": "",
        "paragraphs": [
            "白露漙兮西風高，碧波萬里兮翻洪濤。",
            "莫言天下至柔者，載舟覆舟皆我曹。"
        ],
        "notes": [
            ""
        ],
        "volume": "卷八百六十四",
        "no#": 11
    },
    {
        "title": "霅溪夜宴詩",
        "author": "水神",
        "biography": "",
        "paragraphs": [
            "君不見夜來渡口擁千艘，中載萬姓之脂膏。",
            "當樓船泛泛於疊浪，恨珠貝又輕於鴻毛。",
            "又不見朝來津亭維一舠，中有一士青其袍。",
            "赴宰邑之良日，任波吼而風號。是知溺名溺利者，"
        ],
        "notes": [
            ""
        ],
        "volume": "卷八百六十四",
        "no#": 12
    },
    {
        "title": "霅溪夜宴詩",
        "author": "水神",
        "biography": "",
        "paragraphs": [
            "山勢縈回水脈分，水光山色翠連雲。",
            "四時盡入詩人詠，役殺吳興柳使君。"
        ],
        "notes": [
            ""
        ],
        "volume": "卷八百六十四",
        "no#": 13
    },
    {
        "title": "霅溪夜宴詩",
        "author": "水神",
        "biography": "",
        "paragraphs": [
            "渺渺煙波接九疑，幾人經此泣江蘺。",
            "年年綠水青山色，不改重華南狩時。"
        ],
        "notes": [
            ""
        ],
        "volume": "卷八百六十四",
        "no#": 14
    },
    {
        "title": "霅溪夜宴詩",
        "author": "水神",
        "biography": "",
        "paragraphs": [
            "浪闊波澄秋氣涼，沉沉水殿夜初長。自憐休退五湖客，",
            "酒酣獨泛扁舟去，笑入琴高不死鄉。"
        ],
        "notes": [
            ""
        ],
        "volume": "卷八百六十四",
        "no#": 15
    },
    {
        "title": "霅溪夜宴詩",
        "author": "水神",
        "biography": "",
        "paragraphs": [
            "珠光龍耀火燑燑，夜接朝雲宴渚宮。鳳管清吹淒極浦，",
            "雲雨各飛真境後，不堪波上起悲風。"
        ],
        "notes": [
            ""
        ],
        "volume": "卷八百六十四",
        "no#": 16
    },
    {
        "title": "霅溪夜宴詩",
        "author": "水神",
        "biography": "",
        "paragraphs": [
            "鳳鶱鶱以降瑞兮，患山雞之雜飛。玉溫溫以呈器兮，",
            "既瑞器而無庸兮，宜昏暗之相微。徒刳石以為舟兮，",
            "矜孑孑于空江兮，靡群援之可依。血淋淋而滂流兮，",
            "羈魂汩沒兮我名永浮，碧波雖涸兮厥譽長流。",
            "向使甘言盛行於曩昔，豈今日居君王之座頭。",
            "是知貪名徇祿而隨世磨滅者，雖正寢之死乎無得與吾儔。",
            "當鼎足之嘉會兮，獲周旋于君侯。雕盤玉豆兮羅珍羞，"
        ],
        "notes": [
            ""
        ],
        "volume": "卷八百六十四",
        "no#": 17
    },
    {
        "title": "霅溪夜宴詩",
        "author": "水神",
        "biography": "",
        "paragraphs": [
            "行殿秋未晚，水宮風初涼。誰言此中夜，得接朝宗行。",
            "靈鼉振冬冬，神龍耀煌煌。紅樓壓波起，翠幄連雲張。",
            "玉簫冷吟秋，瑤瑟清含商。賢臻江湖叟，貴列川瀆王。",
            "諒予衰俗人，無能振頹綱。分辭皆亂世，樂寐蛟螭鄉。",
            "棲遲幽島間，幾見波成桑。爾來盡流俗，難與傾壺觴。",
            "今日登華筵，稍覺神揚揚。方歡滄浪侶，遽恐白日光。",
            "海人瑞錦前，豈敢言文章。聊歌靈境會，此會誠難忘。"
        ],
        "notes": [
            ""
        ],
        "volume": "卷八百六十四",
        "no#": 18
    },
    {
        "title": "霅溪夜宴詩",
        "author": "水神",
        "biography": "",
        "paragraphs": [
            "雪集大野兮血波洶洶，玄黃交戰兮吳無全隴。",
            "既霸業之將墜，宜嘉謨之不從。國步顛蹶兮吾道遘凶，",
            "願保上善之柔德，何行樂之地兮難相逢。"
        ],
        "notes": [
            ""
        ],
        "volume": "卷八百六十四",
        "no#": 19
    },
    {
        "title": "為劉洪作",
        "author": "輔國將軍",
        "biography": "",
        "paragraphs": [
            "烏烏在虛飛，玄駒遂野依。名今編戶籍，翠過葉生稀。",
            "個樹枝條朽，三花五面啼。移家朝度日，誰覺□□□。"
        ],
        "notes": [
            ""
        ],
        "volume": "卷八百六十四",
        "no#": 20
    },
    {
        "title": "語",
        "author": "太白山神",
        "biography": "",
        "paragraphs": [
            "三珠並一珠，驢馬沒人驅。歲月甲庚午，中興戊己土。"
        ],
        "notes": [
            ""
        ],
        "volume": "卷八百六十四",
        "no#": 21
    },
    {
        "title": "月夜吟",
        "author": "瀵水神",
        "biography": "",
        "paragraphs": [
            "夜月明皎皎，綠波空悠悠。"
        ],
        "notes": [
            ""
        ],
        "volume": "卷八百六十四",
        "no#": 22
    },
    {
        "title": "答鄭生歌",
        "author": "湘中蛟女",
        "biography": "",
        "paragraphs": [
            "溯青山兮江之隅，拖湘波兮褭綠裾。",
            "荷拳拳兮情未舒，匪同歸兮將焉如。"
        ],
        "notes": [
            ""
        ],
        "volume": "卷八百六十四",
        "no#": 23
    },
    {
        "title": "風光詞",
        "author": "湘中蛟女",
        "biography": "",
        "paragraphs": [
            "隆佳秀兮昭盛時，播熏綠兮淑華歸。故里荑與處萼兮，",
            "醉融光兮渺渺彌彌，迷千里兮涵煙眉。晨陶陶兮暮熙熙，"
        ],
        "notes": [
            ""
        ],
        "volume": "卷八百六十四",
        "no#": 24
    },
    {
        "title": "附：鄭生詩",
        "author": "湘中蛟女",
        "biography": "",
        "paragraphs": [
            "情無垠兮水湯湯，懷佳期兮屬三湘。"
        ],
        "notes": [
            ""
        ],
        "volume": "卷八百六十四",
        "no#": 25
    },
    {
        "title": "感懷詩",
        "author": "龍女",
        "biography": "",
        "paragraphs": [
            "海門連洞庭，每去三千里。十載一歸來，辛苦瀟湘水。"
        ],
        "notes": [
            ""
        ],
        "volume": "卷八百六十四",
        "no#": 26
    },
    {
        "title": "寄張無頗",
        "author": "廣利王女",
        "biography": "",
        "paragraphs": [
            "羞解明璫尋漢渚，但憑春夢訪天涯。",
            "紅樓日暮鶯飛去，愁殺深宮落砌花。",
            "燕語春泥墮錦筵，情愁無意整花鈿。",
            "寒閨欹枕不成夢，香炷金爐自褭煙。"
        ],
        "notes": [
            ""
        ],
        "volume": "卷八百六十四",
        "no#": 27
    },
    {
        "title": "與崔渥冥會雜詩",
        "author": "不詳",
        "biography": "",
        "paragraphs": [
            "萬里同心別九重，定知涉曆此相逢。",
            "誰人翻向群峰路，不得蒼梧徇玉容。",
            "春鳥交交引思濃，豈期塵跡拜仙宮。",
            "鸞歌鳳舞飄珠翠，疑是陽臺一夢中。",
            "鸞輿昔日出蒲關，一去蒼梧更不還。",
            "若是不留千古恨，湘江何事竹猶斑。",
            "愁聞黃鳥夜關關，溈汭春來有夢還。",
            "遺美代移刊勒絕，唯聞留得淚痕斑。",
            "方承恩寵醉金杯，豈為干戈驟到來。",
            "亡國破家皆有恨，捧心無語淚蘇台。",
            "桃花流水兩堪傷，洞口煙波月漸長。",
            "莫道仙家無別恨，至今垂淚憶劉郎。",
            "涇陽平野草初春，遙望家鄉淚滴頻。",
            "當此不知多少恨，至今空憶在靈姻。",
            "目斷魂銷正惘然，九疑山際路漫漫。",
            "何人知得心中恨，空有湘江竹萬竿。",
            "常說仙家事不同，偶陪花月此宵中。",
            "錦屏銀燭皆堪恨，惆悵紗窗向曉風。"
        ],
        "notes": [
            ""
        ],
        "volume": "卷八百六十四",
        "no#": 28
    },
    {
        "title": "又湘妃詩四首",
        "author": "不詳",
        "biography": "",
        "paragraphs": [
            "渺渺三湘萬里程，淚篁幽石助芳貞。",
            "孤雲目斷蒼梧野，不得攀龍到玉京。",
            "碧杜紅蘅縹緲香，冰絲彈月弄清涼。",
            "峰巒一一俱相似，九處堪疑九斷腸。",
            "玉輦金根去不回，湘川秋晚楚弦哀。",
            "自從泣盡江蘺血，夜夜愁風怨雨來。",
            "少將風月怨平湖，見盡扶桑水到枯。",
            "相約杏花壇上去，畫闌紅子鬥摴蒱。"
        ],
        "notes": [
            ""
        ],
        "volume": "卷八百六十四",
        "no#": 29
    },
    {
        "title": "與何光遠贈答詩",
        "author": "何光遠",
        "biography": "",
        "paragraphs": [
            "簷上簷前燕語新，花開柳發自傷神。",
            "誰能將我相思意，說與江隈解佩人。"
        ],
        "notes": [
            ""
        ],
        "volume": "卷八百六十四",
        "no#": 30
    },
    {
        "title": "與何光遠贈答詩",
        "author": "龍女",
        "biography": "",
        "paragraphs": [
            "坐久風吹綠綺寒，九天月照水精盤。",
            "不思卻返沈潛去，為惜春光一夜歡。"
        ],
        "notes": [
            ""
        ],
        "volume": "卷八百六十四",
        "no#": 31
    },
    {
        "title": "與何光遠贈答詩",
        "author": "何光遠",
        "biography": "",
        "paragraphs": [
            "澹蕩春光物象饒，一枝瓊豔不勝嬌。",
            "若能許解相思佩，何羨星天渡鵲橋。"
        ],
        "notes": [
            ""
        ],
        "volume": "卷八百六十四",
        "no#": 32
    },
    {
        "title": "與何光遠贈答詩",
        "author": "何光遠",
        "biography": "",
        "paragraphs": [
            "玉漏涓涓銀漢清，鵲橋新架路初成。",
            "催妝既要裁篇詠，鳳吹鸞歌早會迎。",
            "寶車輾駐彩雲開，誤到蓬萊頂上來。",
            "瓊室既登花得折，永將凡骨逐風雷。"
        ],
        "notes": [
            ""
        ],
        "volume": "卷八百六十四",
        "no#": 33
    },
    {
        "title": "與何光遠贈答詩",
        "author": "龍女",
        "biography": "",
        "paragraphs": [
            "負妾當時寤寐求，從茲粉面阻綢繆。",
            "宮空月苦瑤雲斷，寂寞巴江水自流。"
        ],
        "notes": [
            ""
        ],
        "volume": "卷八百六十四",
        "no#": 34
    },
    {
        "title": "寄紫蓋陽居士",
        "author": "黃陵美人",
        "biography": "",
        "paragraphs": [
            "落葉棲鴉掩廟扉，菟絲金縷舊羅衣。",
            "渡頭明月好攜手，獨自待郎郎不歸。"
        ],
        "notes": [
            ""
        ],
        "volume": "卷八百六十四",
        "no#": 35
    },
    {
        "title": "贈謝府君",
        "author": "吳興神女",
        "biography": "",
        "paragraphs": [
            "玉釵空中墮，金釧色已歇。獨泣謝春風，秋夜傷明月。"
        ],
        "notes": [
            ""
        ],
        "volume": "卷八百六十四",
        "no#": 36
    }
]