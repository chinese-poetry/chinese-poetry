[
    {
        "title": "江南謫居十韻",
        "author": "白居易",
        "biography": "",
        "paragraphs": [
            "自哂沉冥客，曾為獻納臣。壯心徒許國，薄命不如人。",
            "才展淩雲翅，俄成失水鱗。葵枯猶向日，蓬斷即辭春。",
            "澤畔長愁地，天邊欲老身。蕭條殘活計，冷落舊交親。",
            "草合門無徑，煙消甑有塵。憂方知酒聖，貧始覺錢神。",
            "虎尾難容足，羊腸易覆輪。行藏與通塞，一切任陶鈞。"
        ],
        "notes": [
            ""
        ],
        "volume": "卷四百四十",
        "no#": 1
    },
    {
        "title": "江樓夜吟元九律詩，成三十韻",
        "author": "白居易",
        "biography": "",
        "paragraphs": [
            "昨夜江樓上，吟君數十篇。詞飄朱檻底，韻墮淥江前。",
            "清楚音諧律，精微思入玄。收將白雪麗，奪盡碧雲妍。",
            "寸截金為句，雙雕玉作聯。八風淒間發，五彩爛相宣。",
            "冰扣聲聲冷，珠排字字圓。文頭交比繡，筋骨軟於綿。",
            "澒湧同波浪，錚鏦過管弦。醴泉流出地，鈞樂下從天。",
            "神鬼聞如泣，魚龍聽似禪。星回疑聚集，月落為留連。",
            "雁感無鳴者，猿愁亦悄然。交流遷客淚，停住賈人船。",
            "暗被歌姬乞，潛聞思婦傳。斜行題粉壁，短卷寫紅箋。",
            "肉味經時忘，頭風當日痊。老張知定伏，短李愛應顛。",
            "道屈才方振，身閑業始專。天教聲烜赫，理合命迍邅。",
            "顧我文章劣，知他氣力全。工夫雖共到，巧拙尚相懸。",
            "各有詩千首，俱拋海一邊。白頭吟處變，青眼望中穿。",
            "酬答朝妨食，披尋夜廢眠。老償文債負，宿結字因緣。",
            "每歎陳夫子，常嗟李謫仙。名高折人爵，思苦減天年。",
            "不得當時遇，空令後代憐。相悲今若此，湓浦與通川。"
        ],
        "notes": [
            ""
        ],
        "volume": "卷四百四十",
        "no#": 2
    },
    {
        "title": "潯陽歲晚，寄元八郎中、庾三十二員外",
        "author": "白居易",
        "biography": "",
        "paragraphs": [
            "閱水年將暮，燒金道未成。丹砂不肯死，白髮自須生。",
            "病肺慚杯滿，衰顏忌鏡明。春深舊鄉夢，歲晚故交情。",
            "一別浮雲散，雙瞻列宿榮。螭頭階下立，龍尾道前行。",
            "封事頻聞奏，除書數見名。虛懷事僚友，平步取公卿。",
            "漏盡雞人報，朝回幼女迎。可憐白司馬，老大在湓城。"
        ],
        "notes": [
            ""
        ],
        "volume": "卷四百四十",
        "no#": 3
    },
    {
        "title": "元九以綠絲布白輕褣見寄製成衣服以詩報知",
        "author": "白居易",
        "biography": "",
        "paragraphs": [
            "綠絲文布素輕褣，珍重京華手自封。貧友遠勞君寄附，",
            "欲著卻休知不稱，折腰無復舊形容。"
        ],
        "notes": [
            ""
        ],
        "volume": "卷四百四十",
        "no#": 4
    },
    {
        "title": "清明日送韋侍禦貶虔州",
        "author": "白居易",
        "biography": "",
        "paragraphs": [
            "寂寞清明日，蕭條司馬家。留餳和冷粥，出火煮新茶。",
            "欲別能無酒，相留亦有花。南遷更何處，此地已天涯。"
        ],
        "notes": [
            ""
        ],
        "volume": "卷四百四十",
        "no#": 5
    },
    {
        "title": "九江春望",
        "author": "白居易",
        "biography": "",
        "paragraphs": [
            "淼茫積水非吾土，飄泊浮萍自我身。身外信緣為活計，",
            "此地何妨便終老，譬如元是九江人。"
        ],
        "notes": [
            ""
        ],
        "volume": "卷四百四十",
        "no#": 6
    },
    {
        "title": "晚題東林寺雙池",
        "author": "白居易",
        "biography": "",
        "paragraphs": [
            "向晚雙池好，初晴百物新。嫋枝翻翠羽，濺水躍紅鱗。",
            "萍泛同遊子，蓮開當麗人。臨流一惆悵，還憶曲江春。"
        ],
        "notes": [
            ""
        ],
        "volume": "卷四百四十",
        "no#": 7
    },
    {
        "title": "贈內子",
        "author": "白居易",
        "biography": "",
        "paragraphs": [
            "白髮長興歎，青娥亦伴愁。寒衣補燈下，小女戲床頭。",
            "暗淡屏幃故，淒涼枕席秋。貧中有等級，猶勝嫁黔婁。"
        ],
        "notes": [
            ""
        ],
        "volume": "卷四百四十",
        "no#": 8
    },
    {
        "title": "送客春遊嶺南二十韻",
        "author": "白居易",
        "biography": "",
        "paragraphs": [
            "已訝游何遠，仍嗟別太頻。離容君蹙促，贈語我殷勤。",
            "迢遞天南面，蒼茫海北漘。訶陵國分界，交趾郡為鄰。",
            "蓊郁三光晦，溫暾四氣勻。陰晴變寒暑，昏曉錯星辰。",
            "瘴地難為老，蠻陬不易馴。土民稀白首，洞主盡黃巾。",
            "戰艦猶驚浪，戎車未息塵。紅旗圍卉服，紫綬裹文身。",
            "面苦桄榔裛，漿酸橄欖新。牙檣迎海舶，銅鼓賽江神。",
            "不凍貪泉暖，無霜毒草春。雲煙蟒蛇氣，刀劍鱷魚鱗。",
            "路足羈棲客，官多謫逐臣。天黃生颶母，雨黑長楓人。",
            "回使先傳語，征軒早返輪。須防杯裏蠱，莫愛橐中珍。",
            "北與南殊俗，身將貨孰親。嘗聞君子誡，憂道不憂貧。"
        ],
        "notes": [
            ""
        ],
        "volume": "卷四百四十",
        "no#": 9
    },
    {
        "title": "自題",
        "author": "白居易",
        "biography": "",
        "paragraphs": [
            "功名宿昔人多許，寵辱斯須自不知。一旦失恩先左降，",
            "前事是身俱若此，空門不去欲何之。"
        ],
        "notes": [
            ""
        ],
        "volume": "卷四百四十",
        "no#": 10
    },
    {
        "title": "自悲",
        "author": "白居易",
        "biography": "",
        "paragraphs": [
            "火宅煎熬地，霜松摧折身。因知群動內，易死不過人。"
        ],
        "notes": [
            ""
        ],
        "volume": "卷四百四十",
        "no#": 11
    },
    {
        "title": "尋郭道士不遇",
        "author": "白居易",
        "biography": "",
        "paragraphs": [
            "郡中乞假來相訪，洞裏朝元去不逢。看院只留雙白鶴，",
            "欲問參同契中事，更期何日得從容。"
        ],
        "notes": [
            ""
        ],
        "volume": "卷四百四十",
        "no#": 12
    },
    {
        "title": "潯陽春三首：春生",
        "author": "白居易",
        "biography": "",
        "paragraphs": [
            "春生何處暗周遊，海角天涯遍始休。先遣和風報消息，",
            "若到故園應覓我，為傳淪落在江州。"
        ],
        "notes": [
            ""
        ],
        "volume": "卷四百四十",
        "no#": 13
    },
    {
        "title": "潯陽春三首：春來",
        "author": "白居易",
        "biography": "",
        "paragraphs": [
            "春來觸地故鄉情，忽見風光憶兩京。金穀踏花香騎入，",
            "獨有不眠不醉客，經春冷坐古湓城。"
        ],
        "notes": [
            ""
        ],
        "volume": "卷四百四十",
        "no#": 14
    },
    {
        "title": "潯陽春三首：春去",
        "author": "白居易",
        "biography": "",
        "paragraphs": [
            "一從澤畔為遷客，兩度江頭送暮春。白髮更添今日鬢，",
            "四十六時三月盡，送春爭得不殷勤。"
        ],
        "notes": [
            ""
        ],
        "volume": "卷四百四十",
        "no#": 15
    },
    {
        "title": "夢微之",
        "author": "白居易",
        "biography": "",
        "paragraphs": [
            "晨起臨風一惆悵，通川湓水斷相聞。",
            "不知憶我因何事，昨夜三回夢見君。"
        ],
        "notes": [
            ""
        ],
        "volume": "卷四百四十",
        "no#": 16
    },
    {
        "title": "贈韋煉師",
        "author": "白居易",
        "biography": "",
        "paragraphs": [
            "潯陽遷客為居士，身似浮雲心似灰。上界女仙無嗜欲，"
        ],
        "notes": [
            ""
        ],
        "volume": "卷四百四十",
        "no#": 17
    },
    {
        "title": "問劉十九",
        "author": "白居易",
        "biography": "",
        "paragraphs": [
            "綠蟻新醅酒，紅泥小火壚。晚來天欲雪，能飲一杯無。"
        ],
        "notes": [
            ""
        ],
        "volume": "卷四百四十",
        "no#": 18
    },
    {
        "title": "得行簡書，聞欲下峽，先以詩寄",
        "author": "白居易",
        "biography": "",
        "paragraphs": [
            "朝來又得東川信，欲取春初發梓州。書報九江聞暫喜，",
            "欲寄兩行迎爾淚，長江不肯向西流。"
        ],
        "notes": [
            ""
        ],
        "volume": "卷四百四十",
        "no#": 19
    },
    {
        "title": "南湖早春",
        "author": "白居易",
        "biography": "",
        "paragraphs": [
            "風回雲斷雨初晴，返照湖邊暖複明。亂點碎紅山杏發，",
            "不道江南春不好，年年衰病減心情。"
        ],
        "notes": [
            ""
        ],
        "volume": "卷四百四十",
        "no#": 20
    },
    {
        "title": "元十八從事南海欲出廬山臨別舊居有戀泉聲之什因以投和兼伸別情",
        "author": "白居易",
        "biography": "",
        "paragraphs": [
            "賢侯辟士禮從容，莫戀泉聲問所從。雨露初承黃紙詔，",
            "我正退藏君變化，一杯可易得相逢。"
        ],
        "notes": [
            ""
        ],
        "volume": "卷四百四十",
        "no#": 21
    },
    {
        "title": "題韋家泉池",
        "author": "白居易",
        "biography": "",
        "paragraphs": [
            "泉落青山出白雲，縈村繞郭幾家分。",
            "自從引作池中水，深淺方圓一任君。"
        ],
        "notes": [
            ""
        ],
        "volume": "卷四百四十",
        "no#": 22
    },
    {
        "title": "醉中對紅葉",
        "author": "白居易",
        "biography": "",
        "paragraphs": [
            "臨風杪秋樹，對酒長年人。醉貌如霜葉，雖紅不是春。"
        ],
        "notes": [
            ""
        ],
        "volume": "卷四百四十",
        "no#": 23
    },
    {
        "title": "遣懷",
        "author": "白居易",
        "biography": "",
        "paragraphs": [
            "羲和走馭趁年光，不許人間日月長。遂使四時都似電，",
            "已共身心要約定，窮通生死不驚忙。"
        ],
        "notes": [
            ""
        ],
        "volume": "卷四百四十",
        "no#": 24
    },
    {
        "title": "點額魚",
        "author": "白居易",
        "biography": "",
        "paragraphs": [
            "龍門點額意何如，紅尾青鬐卻返初。",
            "見說在天行雨苦，為龍未必勝為魚。"
        ],
        "notes": [
            ""
        ],
        "volume": "卷四百四十",
        "no#": 25
    },
    {
        "title": "聞龜兒詠詩",
        "author": "白居易",
        "biography": "",
        "paragraphs": [
            "憐渠已解詠詩章，搖膝支頤學二郎。",
            "莫學二郎吟太苦，才年四十鬢如霜。"
        ],
        "notes": [
            ""
        ],
        "volume": "卷四百四十",
        "no#": 26
    },
    {
        "title": "對酒",
        "author": "白居易",
        "biography": "",
        "paragraphs": [
            "未濟卦中休蔔命，參同契裏莫勞心。",
            "無如飲此銷愁物，一餉愁消直萬金。"
        ],
        "notes": [
            ""
        ],
        "volume": "卷四百四十",
        "no#": 27
    },
    {
        "title": "東牆夜合樹去秋為風雨所摧，今年花時，悵然有感",
        "author": "白居易",
        "biography": "",
        "paragraphs": [
            "碧荑紅縷今何在，風雨飄將去不回。",
            "惆悵去年牆下地，今春唯有薺花開。"
        ],
        "notes": [
            ""
        ],
        "volume": "卷四百四十",
        "no#": 28
    },
    {
        "title": "病起",
        "author": "白居易",
        "biography": "",
        "paragraphs": [
            "病不出門無限時，今朝強出與誰期。",
            "經年不上江樓醉，勞動春風颺酒旗。"
        ],
        "notes": [
            ""
        ],
        "volume": "卷四百四十",
        "no#": 29
    },
    {
        "title": "夢亡友劉太白同遊彰敬寺",
        "author": "白居易",
        "biography": "",
        "paragraphs": [
            "三千裏外臥江州，十五年前哭老劉。",
            "昨夜夢中彰敬寺，死生魂魄暫同遊。"
        ],
        "notes": [
            ""
        ],
        "volume": "卷四百四十",
        "no#": 30
    },
    {
        "title": "與果上人歿時題此訣別，兼簡二林僧社",
        "author": "白居易",
        "biography": "",
        "paragraphs": [
            "本結菩提香火社，為嫌煩惱電泡身。",
            "不須惆悵從師去，先請西方作主人。"
        ],
        "notes": [
            ""
        ],
        "volume": "卷四百四十",
        "no#": 31
    },
    {
        "title": "贈寫真者",
        "author": "白居易",
        "biography": "",
        "paragraphs": [
            "子騁丹青日，予當醜老時。無勞役神思，更畫病容儀。",
            "迢遞麒麟閣，圖功未有期。區區尺素上，焉用寫真為。"
        ],
        "notes": [
            ""
        ],
        "volume": "卷四百四十",
        "no#": 32
    },
    {
        "title": "劉十九同宿",
        "author": "白居易",
        "biography": "",
        "paragraphs": [
            "紅旗破賊非吾事，黃紙除書無我名。",
            "唯共嵩陽劉處士，圍棋賭酒到天明。"
        ],
        "notes": [
            ""
        ],
        "volume": "卷四百四十",
        "no#": 33
    },
    {
        "title": "十二年冬江西溫暖，喜元八寄金石棱到，因題此詩",
        "author": "白居易",
        "biography": "",
        "paragraphs": [
            "今冬臘候不嚴凝，暖霧溫風氣上騰。山腳崦中才有雪，"
        ],
        "notes": [
            ""
        ],
        "volume": "卷四百四十",
        "no#": 34
    },
    {
        "title": "閑意",
        "author": "白居易",
        "biography": "",
        "paragraphs": [
            "不爭榮耀任沉淪，日與時疏共道親。北省朋僚音信斷，",
            "漸老漸諳閒氣味，終身不擬作忙人。"
        ],
        "notes": [
            ""
        ],
        "volume": "卷四百四十",
        "no#": 35
    },
    {
        "title": "送友人上峽赴東川辟命",
        "author": "白居易",
        "biography": "",
        "paragraphs": [
            "見說瞿塘峽，斜銜灩澦根。難於尋鳥路，險過上龍門。",
            "羊角風頭急，桃花水色渾。山回若鼇轉，舟入似鯨吞。",
            "岸合愁天斷，波跳恐地翻。憐君經此去，為感主人恩。"
        ],
        "notes": [
            ""
        ],
        "volume": "卷四百四十",
        "no#": 36
    },
    {
        "title": "夜送孟司功",
        "author": "白居易",
        "biography": "",
        "paragraphs": [
            "潯陽白司馬，夜送孟功曹。江暗管弦急，樓明燈火高。",
            "湖波翻似箭，霜草殺如刀。且莫開徵棹，陰風正怒號。"
        ],
        "notes": [
            ""
        ],
        "volume": "卷四百四十",
        "no#": 37
    },
    {
        "title": "衰病",
        "author": "白居易",
        "biography": "",
        "paragraphs": [
            "老辭遊冶尋花伴，病別荒狂舊酒徒。",
            "更恐五年三歲後，些些譚笑亦應無。"
        ],
        "notes": [
            ""
        ],
        "volume": "卷四百四十",
        "no#": 38
    },
    {
        "title": "題詩屏風絕句",
        "author": "白居易",
        "biography": "",
        "paragraphs": [
            "相憶采君詩作障，自書自勘不辭勞。",
            "障成定被人爭寫，從此南中紙價高。"
        ],
        "notes": [
            ""
        ],
        "volume": "卷四百四十",
        "no#": 39
    },
    {
        "title": "答微之",
        "author": "白居易",
        "biography": "",
        "paragraphs": [
            "君寫我詩盈寺壁，我題君句滿屏風。",
            "與君相遇知何處，兩葉浮萍大海中。"
        ],
        "notes": [
            ""
        ],
        "volume": "卷四百四十",
        "no#": 40
    },
    {
        "title": "偶宴有懷",
        "author": "白居易",
        "biography": "",
        "paragraphs": [
            "遇興尋文客，因歡命酒徒。春遊憶親故，夜會似京都。",
            "詩思閑仍在，鄉愁醉暫無。狂來欲起舞，慚見白髭須。"
        ],
        "notes": [
            ""
        ],
        "volume": "卷四百四十",
        "no#": 41
    },
    {
        "title": "山中酬江州崔使君見寄",
        "author": "白居易",
        "biography": "",
        "paragraphs": [
            "眷眄情無恨，優容禮有餘。三年為郡吏，一半許山居。",
            "酒熟心相待，詩來手自書。庾樓春好醉，明月且回車。"
        ],
        "notes": [
            ""
        ],
        "volume": "卷四百四十",
        "no#": 42
    },
    {
        "title": "山枇杷",
        "author": "白居易",
        "biography": "",
        "paragraphs": [
            "深山老去惜年華，況對東溪野枇杷。火樹風來翻絳焰，",
            "爭奈結根深石底，無因移得到人家。"
        ],
        "notes": [
            ""
        ],
        "volume": "卷四百四十",
        "no#": 43
    },
    {
        "title": "聞李尚書拜相，因以長句寄賀微之",
        "author": "白居易",
        "biography": "",
        "paragraphs": [
            "憐君不久在通川，知已新提造化權。夔契定求才濟世，",
            "肯向泥中拋折劍，不收重鑄作龍泉。"
        ],
        "notes": [
            ""
        ],
        "volume": "卷四百四十",
        "no#": 44
    },
    {
        "title": "歲暮",
        "author": "白居易",
        "biography": "",
        "paragraphs": [
            "窮陰急景坐相催，壯齒韶顏去不回。舊病重因年老發，",
            "禍福細尋無會處，不如且進手中杯。"
        ],
        "notes": [
            ""
        ],
        "volume": "卷四百四十",
        "no#": 45
    },
    {
        "title": "雨中赴劉十九二林之期及到寺劉已先去因以四韻寄之",
        "author": "白居易",
        "biography": "",
        "paragraphs": [
            "雲中台殿泥中路，既阻同遊懶卻還。將謂獨愁猶對雨，",
            "最惜杜鵑花爛漫，春風吹盡不同攀。"
        ],
        "notes": [
            ""
        ],
        "volume": "卷四百四十",
        "no#": 46
    },
    {
        "title": "薔薇正開春酒初熟因招劉十九張大夫崔二十四同飲",
        "author": "白居易",
        "biography": "",
        "paragraphs": [
            "甕頭竹葉經春熟，階底薔薇入夏開。似火淺深紅壓架，",
            "明日早花應更好，心期同醉卯時杯。"
        ],
        "notes": [
            ""
        ],
        "volume": "卷四百四十",
        "no#": 47
    },
    {
        "title": "李白墓",
        "author": "白居易",
        "biography": "",
        "paragraphs": [
            "採石江邊李白墳，繞田無限草連雲。可憐荒壟窮泉骨，"
        ],
        "notes": [
            ""
        ],
        "volume": "卷四百四十",
        "no#": 48
    },
    {
        "title": "對酒",
        "author": "白居易",
        "biography": "",
        "paragraphs": [
            "漫把參同契，難燒伏火砂。有時成白首，無處問黃芽。",
            "幻世如泡影，浮生抵眼花。唯將綠醅酒，且替紫河車。"
        ],
        "notes": [
            ""
        ],
        "volume": "卷四百四十",
        "no#": 49
    },
    {
        "title": "戲答諸少年",
        "author": "白居易",
        "biography": "",
        "paragraphs": [
            "顧我長年頭似雪，饒君壯歲氣如雲。",
            "朱顏今日雖欺我，白髮他時不放君。"
        ],
        "notes": [
            ""
        ],
        "volume": "卷四百四十",
        "no#": 50
    },
    {
        "title": "風雨晚泊",
        "author": "白居易",
        "biography": "",
        "paragraphs": [
            "苦竹林邊蘆葦叢，停舟一望思無窮。青苔撲地連春雨，",
            "此生飄蕩何時定，一縷鴻毛天地中。"
        ],
        "notes": [
            ""
        ],
        "volume": "卷四百四十",
        "no#": 51
    },
    {
        "title": "題崔使君新樓",
        "author": "白居易",
        "biography": "",
        "paragraphs": [
            "憂人何處可銷憂，碧甕紅欄湓水頭。",
            "從此潯陽風月夜，崔公樓替庾公樓。"
        ],
        "notes": [
            ""
        ],
        "volume": "卷四百四十",
        "no#": 52
    },
    {
        "title": "山中戲問韋侍禦",
        "author": "白居易",
        "biography": "",
        "paragraphs": [
            "我抱棲雲志，君懷濟世才。常吟反招隱，那得入山來。"
        ],
        "notes": [
            ""
        ],
        "volume": "卷四百四十",
        "no#": 53
    },
    {
        "title": "贈曇禪師",
        "author": "白居易",
        "biography": "",
        "paragraphs": [
            "五年不入慈恩寺，今日尋師始一來。",
            "欲知火宅焚燒苦，方寸如今化作灰。"
        ],
        "notes": [
            ""
        ],
        "volume": "卷四百四十",
        "no#": 54
    },
    {
        "title": "寄微之",
        "author": "白居易",
        "biography": "",
        "paragraphs": [
            "帝城行樂日紛紛，天畔窮愁我與君。秦女笑歌春不見，",
            "人生多少歡娛事，那獨千分無一分。"
        ],
        "notes": [
            ""
        ],
        "volume": "卷四百四十",
        "no#": 55
    },
    {
        "title": "醉吟二首",
        "author": "白居易",
        "biography": "",
        "paragraphs": [
            "空王百法學未得，姹女丹砂燒即飛。",
            "事事無成身老也，醉鄉不去欲何歸。",
            "兩鬢千莖新似雪，十分一醆欲如泥。",
            "酒狂又引詩魔發，日午悲吟到日西。"
        ],
        "notes": [
            ""
        ],
        "volume": "卷四百四十",
        "no#": 56
    },
    {
        "title": "曉寢",
        "author": "白居易",
        "biography": "",
        "paragraphs": [
            "轉枕重安寢，回頭一欠伸。紙窗明覺曉，布被暖知春。",
            "莫強疏慵性，須安老大身。雞鳴一覺睡，不博早朝人。"
        ],
        "notes": [
            ""
        ],
        "volume": "卷四百四十",
        "no#": 57
    },
    {
        "title": "答元八郎中、楊十二博士",
        "author": "白居易",
        "biography": "",
        "paragraphs": [
            "身覺浮雲無所著，心同止水有何情。但知瀟灑疏朝市，",
            "誰能拋得人間事，來共騰騰過此生。"
        ],
        "notes": [
            ""
        ],
        "volume": "卷四百四十",
        "no#": 58
    },
    {
        "title": "湖亭與行簡宿",
        "author": "白居易",
        "biography": "",
        "paragraphs": [
            "潯陽少有風情客，招宿湖亭盡卻回。",
            "水檻虛涼風月好，夜深誰共阿憐來。"
        ],
        "notes": [
            ""
        ],
        "volume": "卷四百四十",
        "no#": 59
    },
    {
        "title": "八月十五日夜湓亭望月",
        "author": "白居易",
        "biography": "",
        "paragraphs": [
            "昔年八月十五夜，曲江池畔杏園邊。今年八月十五夜，",
            "臨風一歎無人會，今夜清光似往年。"
        ],
        "notes": [
            ""
        ],
        "volume": "卷四百四十",
        "no#": 60
    },
    {
        "title": "贈江客",
        "author": "白居易",
        "biography": "",
        "paragraphs": [
            "江柳影寒新雨地，塞鴻聲急欲霜天。",
            "愁君獨向沙頭宿，水繞蘆花月滿船。"
        ],
        "notes": [
            ""
        ],
        "volume": "卷四百四十",
        "no#": 61
    },
    {
        "title": "殘暑招客",
        "author": "白居易",
        "biography": "",
        "paragraphs": [
            "雲截山腰斷，風驅雨腳回。早陰江上散，殘熱日中來。",
            "卻取生衣著，重拈竹簟開。誰能淘晚熱，閑飲兩三杯。"
        ],
        "notes": [
            ""
        ],
        "volume": "卷四百四十",
        "no#": 62
    },
    {
        "title": "潯陽秋懷，贈許明府",
        "author": "白居易",
        "biography": "",
        "paragraphs": [
            "霜紅二林葉，風白九江波。暝色投煙鳥，秋聲帶雨荷。",
            "馬閑無處出，門冷少人過。鹵莽還鄉夢，依稀望闕歌。",
            "共思除醉外，無計奈愁何。試問陶家酒，新篘得幾多。"
        ],
        "notes": [
            ""
        ],
        "volume": "卷四百四十",
        "no#": 63
    },
    {
        "title": "九日醉吟",
        "author": "白居易",
        "biography": "",
        "paragraphs": [
            "有恨頭還白，無情菊自黃。一為州司馬，三見歲重陽。",
            "劍匣塵埃滿，籠禽日月長。身從漁父笑，門任雀羅張。",
            "問疾因留客，聽吟偶置觴。歎時論倚伏，懷舊數存亡。",
            "奈老應無計，治愁或有方。無過學王績，唯以醉為鄉。"
        ],
        "notes": [
            ""
        ],
        "volume": "卷四百四十",
        "no#": 64
    },
    {
        "title": "問韋山人山甫",
        "author": "白居易",
        "biography": "",
        "paragraphs": [
            "身名身事兩蹉跎，試就先生問若何。",
            "從此神仙學得否，白須雖有未為多。"
        ],
        "notes": [
            ""
        ],
        "volume": "卷四百四十",
        "no#": 65
    },
    {
        "title": "送蕭煉師步虛詞十首，卷後以二絕繼之",
        "author": "白居易",
        "biography": "",
        "paragraphs": [
            "欲上瀛州臨別時，贈君十首步虛詞。",
            "天仙若愛應相問，可道江州司馬詩。",
            "花紙瑤緘松墨字，把將天上共誰開。",
            "試呈王母如堪唱，發遣雙成更取來。"
        ],
        "notes": [
            ""
        ],
        "volume": "卷四百四十",
        "no#": 66
    },
    {
        "title": "贈李兵馬使",
        "author": "白居易",
        "biography": "",
        "paragraphs": [
            "身得貳師餘氣概，家藏都尉舊詩章。",
            "江南別有樓船將，燕頷虯須不姓楊。"
        ],
        "notes": [
            ""
        ],
        "volume": "卷四百四十",
        "no#": 67
    },
    {
        "title": "題遺愛寺前溪松",
        "author": "白居易",
        "biography": "",
        "paragraphs": [
            "偃亞長松樹，侵臨小石溪。靜將流水對，高共遠峰齊。",
            "翠蓋煙籠密，花幢雪壓低。與僧清影坐，借鶴穩枝棲。",
            "筆寫形難似，琴偷韻易迷。暑天風槭槭，晴夜露淒淒。",
            "獨契依為舍，閑行繞作蹊。棟樑君莫采，留著伴幽棲。"
        ],
        "notes": [
            ""
        ],
        "volume": "卷四百四十",
        "no#": 68
    },
    {
        "title": "廬山草堂夜雨獨宿寄牛二、李七、庾三十二員外",
        "author": "白居易",
        "biography": "",
        "paragraphs": [
            "丹霄攜手三君子，白髮垂頭一病翁。蘭省花時錦帳下，",
            "唯有無生三昧觀，榮枯一照兩成空。"
        ],
        "notes": [
            ""
        ],
        "volume": "卷四百四十",
        "no#": 69
    },
    {
        "title": "聞楊十二新拜省郎，遙以詩賀",
        "author": "白居易",
        "biography": "",
        "paragraphs": [
            "文昌新入有光輝，紫界宮牆白粉闈。曉日雞人傳漏箭，",
            "官職聲名俱入手，近來詩客似君稀。"
        ],
        "notes": [
            ""
        ],
        "volume": "卷四百四十",
        "no#": 70
    },
    {
        "title": "三月三日懷微之",
        "author": "白居易",
        "biography": "",
        "paragraphs": [
            "良時光景長虛擲，壯歲風情已暗銷。",
            "忽憶同為校書日，每年同醉是今朝。"
        ],
        "notes": [
            ""
        ],
        "volume": "卷四百四十",
        "no#": 71
    },
    {
        "title": "贈韋八",
        "author": "白居易",
        "biography": "",
        "paragraphs": [
            "辭君歲久見君初，白髮驚嗟兩有餘。容鬢別來今至此，",
            "豈料天南相見夜，哀猿瘴霧宿匡廬。"
        ],
        "notes": [
            ""
        ],
        "volume": "卷四百四十",
        "no#": 72
    },
    {
        "title": "春江閒步，贈張山人",
        "author": "白居易",
        "biography": "",
        "paragraphs": [
            "江景又妍和，牽愁發浩歌。晴沙金屑色，春水麹塵波。",
            "紅簇交枝杏，青含卷葉荷。藉莎憐軟暖，憩樹愛婆娑。",
            "書信朝賢斷，知音野老多。相逢不閑語，爭奈日長何。"
        ],
        "notes": [
            ""
        ],
        "volume": "卷四百四十",
        "no#": 73
    },
    {
        "title": "春聽琵琶，兼簡長孫司戶",
        "author": "白居易",
        "biography": "",
        "paragraphs": [
            "四弦不似琵琶聲，亂寫真珠細撼鈴。指底商風悲颯颯，",
            "遷客共君想勸諫，春腸易斷不須聽。"
        ],
        "notes": [
            ""
        ],
        "volume": "卷四百四十",
        "no#": 74
    },
    {
        "title": "吳宮辭",
        "author": "白居易",
        "biography": "",
        "paragraphs": [
            "一入吳王殿，無人睹翠娥。樓高時見舞，宮靜夜聞歌。",
            "半露胸如雪，斜回臉似波。妍媸各有分，誰敢妒恩多。"
        ],
        "notes": [
            ""
        ],
        "volume": "卷四百四十",
        "no#": 75
    },
    {
        "title": "送韋侍禦量移金州司馬",
        "author": "白居易",
        "biography": "",
        "paragraphs": [
            "春歡雨露同沾澤，冬歎風霜獨滿衣。留滯多時如我少，",
            "莫恨東西溝水別，滄溟長短擬同歸。"
        ],
        "notes": [
            ""
        ],
        "volume": "卷四百四十",
        "no#": 76
    },
    {
        "title": "自到潯陽生三女子，因詮真理，用遣妄懷",
        "author": "白居易",
        "biography": "",
        "paragraphs": [
            "宦途本自安身拙，世累由來向老多。遠謫四年徒已矣，",
            "賴學空王治苦法，須拋煩惱入頭陀。"
        ],
        "notes": [
            ""
        ],
        "volume": "卷四百四十",
        "no#": 77
    },
    {
        "title": "江西裴常侍以優禮見待又蒙贈詩輒敘鄙誠用伸感謝",
        "author": "白居易",
        "biography": "",
        "paragraphs": [
            "一從簪笏事金貂，每借溫顏放折腰。長覺身輕離泥滓，",
            "他日秉鈞如見念，壯心直氣未全銷。"
        ],
        "notes": [
            ""
        ],
        "volume": "卷四百四十",
        "no#": 78
    },
    {
        "title": "自江州司馬授忠州刺史，仰荷聖澤，聊書鄙誠",
        "author": "白居易",
        "biography": "",
        "paragraphs": [
            "炎瘴拋身遠，泥塗索腳難。網初鱗撥剌，籠久翅摧殘。",
            "雷電頒時令，陽和變歲寒。遺簪承舊念，剖竹授新官。",
            "鄉覺前程近，心隨外事寬。生還應有分，西笑問長安。"
        ],
        "notes": [
            ""
        ],
        "volume": "卷四百四十",
        "no#": 79
    },
    {
        "title": "除忠州，寄謝崔相公",
        "author": "白居易",
        "biography": "",
        "paragraphs": [
            "提拔出泥知力竭，吹噓生翅見情深。劍鋒缺折難沖鬥，",
            "忠州好惡何須問，鳥得辭籠不擇林。"
        ],
        "notes": [
            ""
        ],
        "volume": "卷四百四十",
        "no#": 80
    },
    {
        "title": "初除官蒙裴常侍贈鶻銜瑞草緋袍魚袋因謝惠貺兼抒離情",
        "author": "白居易",
        "biography": "",
        "paragraphs": [
            "新授銅符未著緋，因君裝束始光輝。惠深范叔綈袍贈，",
            "明朝戀別朱門淚，不敢多垂恐汙衣。"
        ],
        "notes": [
            ""
        ],
        "volume": "卷四百四十",
        "no#": 81
    },
    {
        "title": "洪州逢熊孺登",
        "author": "白居易",
        "biography": "",
        "paragraphs": [
            "靖安院裏辛夷下，醉笑狂吟氣最粗。",
            "莫問別來多少苦，低頭看取白髭須。"
        ],
        "notes": [
            ""
        ],
        "volume": "卷四百四十",
        "no#": 82
    },
    {
        "title": "初著刺史緋，答友人見贈",
        "author": "白居易",
        "biography": "",
        "paragraphs": [
            "故人安慰善為辭，五十專城道未遲。徒使花袍紅似火，",
            "銀印可憐將底用，只堪歸舍嚇妻兒。"
        ],
        "notes": [
            ""
        ],
        "volume": "卷四百四十",
        "no#": 83
    },
    {
        "title": "又答賀客",
        "author": "白居易",
        "biography": "",
        "paragraphs": [
            "銀章暫假為專城，賀客來多懶起迎。",
            "似掛緋衫衣架上，朽株枯竹有何榮。"
        ],
        "notes": [
            ""
        ],
        "volume": "卷四百四十",
        "no#": 84
    },
    {
        "title": "別草堂三絕句",
        "author": "白居易",
        "biography": "",
        "paragraphs": [
            "正聽山鳥向陽眠，黃紙除書落枕前。",
            "為感君恩須暫起，爐峰不擬住多年。",
            "久眠褐被為居士，忽掛緋袍作使君。",
            "身出草堂心不出，廬山未要勒移文。",
            "三間茅舍向山開，一帶山泉繞舍回。",
            "山色泉聲莫惆悵，三年官滿卻歸來。"
        ],
        "notes": [
            ""
        ],
        "volume": "卷四百四十",
        "no#": 85
    },
    {
        "title": "鐘陵餞送",
        "author": "白居易",
        "biography": "",
        "paragraphs": [
            "翠幕紅筵高在雲，歌鐘一曲萬家聞。",
            "路人指點滕王閣，看送忠州白使君。"
        ],
        "notes": [
            ""
        ],
        "volume": "卷四百四十",
        "no#": 86
    },
    {
        "title": "潯陽宴別",
        "author": "白居易",
        "biography": "",
        "paragraphs": [
            "鞍馬軍城外，笙歌祖帳前。乘潮發湓口，帶雪別廬山。",
            "暮景牽行色，春寒散醉顏。共嗟炎瘴地，盡室得生還。"
        ],
        "notes": [
            ""
        ],
        "volume": "卷四百四十",
        "no#": 87
    },
    {
        "title": "戲贈戶部李巡官",
        "author": "白居易",
        "biography": "",
        "paragraphs": [
            "好去民曹李判官，少貪公事且謀歡。",
            "男兒未死爭能料，莫作忠州刺史看。"
        ],
        "notes": [
            ""
        ],
        "volume": "卷四百四十",
        "no#": 88
    },
    {
        "title": "行次夏口，先寄李大夫",
        "author": "白居易",
        "biography": "",
        "paragraphs": [
            "連山斷處大江流，紅旆逶迤鎮上游。幕下翱翔秦禦史，",
            "假著緋袍君莫笑，恩深始得向忠州。"
        ],
        "notes": [
            ""
        ],
        "volume": "卷四百四十",
        "no#": 89
    },
    {
        "title": "重贈李大夫",
        "author": "白居易",
        "biography": "",
        "paragraphs": [
            "早接清班登玉陛，同承別詔直金鑾。鳳巢閣上容身穩，",
            "慚君獨不欺憔悴，猶作銀台舊眼看。"
        ],
        "notes": [
            ""
        ],
        "volume": "卷四百四十",
        "no#": 90
    },
    {
        "title": "對鏡吟",
        "author": "白居易",
        "biography": "",
        "paragraphs": [
            "閑看明鏡坐清晨，多病姿容半老身。誰論情性乖時事，",
            "如今所得須甘分，腰佩銀龜朱兩輪。"
        ],
        "notes": [
            ""
        ],
        "volume": "卷四百四十",
        "no#": 91
    },
    {
        "title": "江州赴忠州，至江陵已來，舟中示舍弟五十韻",
        "author": "白居易",
        "biography": "",
        "paragraphs": [
            "昔作咸秦客，常思江海行。今來仍盡室，此去又專城。",
            "典午猶為幸，分憂固是榮。簈星州乘送，艛艓驛船迎。",
            "共載皆妻子，同游即弟兄。寧辭浪跡遠，且貴賞心並。",
            "雲展帆高掛，飆馳棹迅征。溯流從漢浦，循路轉荊衡。",
            "山逐時移色，江隨地改名。風光近東早，水木向南清。",
            "夏口煙孤起，湘川雨半晴。日煎紅浪沸，月射白砂明。",
            "北渚寒留雁，南枝暖待鶯。駢朱桃露萼，點翠柳含萌。",
            "亥市魚鹽聚，神林鼓笛鳴。壺漿椒葉氣，歌曲竹枝聲。",
            "系纜憐沙靜，垂綸愛岸平。水餐紅粒稻，野茹紫花菁。",
            "甌泛茶如乳，台粘酒似餳。膾長抽錦縷，藕脆削瓊英。",
            "容易來千里，斯須進一程。未曾勞氣力，漸覺有心情。",
            "臥穩添春睡，行遲帶酒酲。忽愁牽世網，便欲濯塵纓。",
            "早接文場戰，曾爭翰苑盟。掉頭稱俊造，翹足取公卿。",
            "且昧隨時義，徒輸報國誠。眾排恩易失，偏壓勢先傾。",
            "虎尾憂危切，鴻毛性命輕。燭蛾誰救活，蠶繭自纏縈。",
            "斂手辭雙闕，回眸望兩京。長沙拋賈誼，漳浦臥劉楨。",
            "鶗鴂鳴還歇，蟾蜍破又盈。年光同激箭，鄉思極搖旌。",
            "潦倒親知笑，衰羸舊識驚。烏頭因感白，魚尾為勞赬。",
            "劍學將何用，丹燒竟不成。孤舟萍一葉，雙鬢雪千莖。",
            "老見人情盡，閑思物理精。如湯探冷熱，似博鬥輸贏。",
            "險路應須避，迷途莫共爭。此心知止足，何物要經營。",
            "玉向泥中潔，松經雪後貞。無妨隱朝市，不必謝寰瀛。",
            "但在前非悟，期無後患嬰。多知非景福，少語是元亨。",
            "晦即全身藥，明為伐性兵。昏昏隨世俗，蠢蠢學黎甿。",
            "鳥以能言cm，龜緣入夢烹。知之一何晚，猶足保餘生。"
        ],
        "notes": [
            ""
        ],
        "volume": "卷四百四十",
        "no#": 92
    },
    {
        "title": "題岳陽樓",
        "author": "白居易",
        "biography": "",
        "paragraphs": [
            "岳陽城下水漫漫，獨上危樓倚曲欄。春岸綠時連夢澤，",
            "此地唯堪畫圖障，華堂張與貴人看。"
        ],
        "notes": [
            ""
        ],
        "volume": "卷四百四十",
        "no#": 93
    },
    {
        "title": "入峽次巴東",
        "author": "白居易",
        "biography": "",
        "paragraphs": [
            "不知遠郡何時到，猶喜全家此去同。萬里王程三峽外，",
            "兩片紅旌數聲鼓，使君艛艓上巴東。"
        ],
        "notes": [
            ""
        ],
        "volume": "卷四百四十",
        "no#": 94
    },
    {
        "title": "十年三月三十日，別微之於灃上。十四年三月十一日夜，遇微之於峽中，停舟夷陵，三宿而別，言不盡者，以詩終之，因賦七言十七韻以贈，且欲記所遇之地與相見之時，為他年會話張本也",
        "author": "白居易",
        "biography": "",
        "paragraphs": [
            "灃水店頭春盡日，送君上馬謫通川。夷陵峽口明月夜，",
            "坐從日暮唯長歎，語到天明竟未眠。齒發蹉跎將五十，",
            "往事渺茫都似夢，舊遊流落半歸泉。醉悲灑淚春杯裏，",
            "別來只是成詩癖，老去何曾更酒顛。各限王程須去住，",
            "神女台雲閑繚繞，使君灘水急潺湲，風淒暝色愁楊柳，",
            "君還秦地辭炎徼，我向忠州入瘴煙。未死會應相見在，"
        ],
        "notes": [
            ""
        ],
        "volume": "卷四百四十",
        "no#": 95
    },
    {
        "title": "題峽中石上",
        "author": "白居易",
        "biography": "",
        "paragraphs": [
            "巫女廟花紅似粉，昭君村柳翠於眉。",
            "誠知老去風情少，見此爭無一句詩。"
        ],
        "notes": [
            ""
        ],
        "volume": "卷四百四十",
        "no#": 96
    }
]