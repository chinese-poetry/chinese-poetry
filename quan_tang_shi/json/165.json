[
    {
        "title": "發白馬",
        "author": "李白",
        "biography": "",
        "paragraphs": [
            "將軍發白馬，旌節度黃河。簫鼓聒川嶽，滄溟湧濤波。",
            "武安有振瓦，易水無寒歌。鐵騎若雪山，飲流涸滹沱。",
            "揚兵獵月窟，轉戰略朝那。倚劍登燕然，邊烽列嵯峨。",
            "蕭條萬里外，耕作五原多。一掃清大漠，包虎戢金戈。"
        ],
        "notes": [
            ""
        ],
        "volume": "卷一百六十五",
        "no#": 1
    },
    {
        "title": "陌上桑",
        "author": "李白",
        "biography": "",
        "paragraphs": [
            "美女渭橋東，春還事蠶作。五馬如飛龍，青絲結金絡。",
            "不知誰家子，調笑來相謔。妾本秦羅敷，玉顏豔名都。",
            "綠條映素手，采桑向城隅。使君且不顧，況複論秋胡。",
            "寒螿愛碧草，鳴鳳棲青梧。托心自有處，但怪傍人愚。",
            "徒令白日暮，高駕空踟躕。"
        ],
        "notes": [
            ""
        ],
        "volume": "卷一百六十五",
        "no#": 2
    },
    {
        "title": "枯魚過河泣",
        "author": "李白",
        "biography": "",
        "paragraphs": [
            "白龍改常服，偶被豫且制。誰使爾為魚，徒勞訴天帝。",
            "作書報鯨鯢，勿恃風濤勢。濤落歸泥沙，翻遭螻蟻噬。",
            "萬乘慎出入，柏人以為識。"
        ],
        "notes": [
            ""
        ],
        "volume": "卷一百六十五",
        "no#": 3
    },
    {
        "title": "丁督護歌",
        "author": "李白",
        "biography": "",
        "paragraphs": [
            "雲陽上征去，兩岸饒商賈。吳牛喘月時，拖船一何苦。",
            "水濁不可飲，壺漿半成土。一唱督護歌，心摧淚如雨。",
            "萬人鑿磐石，無由達江滸。君看石芒碭，掩淚悲千古。"
        ],
        "notes": [
            ""
        ],
        "volume": "卷一百六十五",
        "no#": 4
    },
    {
        "title": "相逢行",
        "author": "李白",
        "biography": "",
        "paragraphs": [
            "朝騎五花馬，謁帝出銀台。秀色誰家子，雲車珠箔開。",
            "金鞭遙指點，玉勒近遲回。夾轂相借問，疑從天上來。",
            "蹙入青綺門，當歌共銜杯。銜杯映歌扇，似月雲中見。",
            "相見不得親，不如不相見。相見情已深，未語可知心。",
            "胡為守空閨，孤眠愁錦衾。錦衾與羅幃，纏綿會有時。",
            "春風正澹蕩，暮雨來何遲。願因三青鳥，更報長相思。",
            "光景不待人，須臾發成絲。當年失行樂，老去徒傷悲。",
            "持此道密意，毋令曠佳期。"
        ],
        "notes": [
            ""
        ],
        "volume": "卷一百六十五",
        "no#": 5
    },
    {
        "title": "千里思",
        "author": "李白",
        "biography": "",
        "paragraphs": [
            "李陵沒胡沙，蘇武還漢家。迢迢五原關，朔雪亂邊花。",
            "一去隔絕國，思歸但長嗟。鴻雁向西北，因書報天涯。"
        ],
        "notes": [
            ""
        ],
        "volume": "卷一百六十五",
        "no#": 6
    },
    {
        "title": "樹中草",
        "author": "李白",
        "biography": "",
        "paragraphs": [
            "鳥銜野田草，誤入枯桑裏。客土植危根，逢春猶不死。",
            "草木雖無情，因依尚可生。如何同枝葉，各自有枯榮。"
        ],
        "notes": [
            ""
        ],
        "volume": "卷一百六十五",
        "no#": 7
    },
    {
        "title": "君馬黃",
        "author": "李白",
        "biography": "",
        "paragraphs": [
            "君馬黃，我馬白。馬色雖不同，人心本無隔。",
            "共作遊冶盤，雙行洛陽陌。長劍既照曜，高冠何赩赫。",
            "各有千金裘，俱為五侯客。猛虎落陷阱，壯夫時屈厄。",
            "相知在急難，獨好亦何益。"
        ],
        "notes": [
            ""
        ],
        "volume": "卷一百六十五",
        "no#": 8
    },
    {
        "title": "擬古",
        "author": "李白",
        "biography": "",
        "paragraphs": [
            "融融白玉輝，映我青蛾眉。寶鏡似空水，落花如風吹。",
            "出門望帝子，蕩漾不可期。安得黃鶴羽，一報佳人知。"
        ],
        "notes": [
            ""
        ],
        "volume": "卷一百六十五",
        "no#": 9
    },
    {
        "title": "折楊柳",
        "author": "李白",
        "biography": "",
        "paragraphs": [
            "垂楊拂綠水，搖豔東風年。花明玉關雪，葉暖金窗煙。",
            "美人結長想，對此心淒然。攀條折春色，遠寄龍庭前。"
        ],
        "notes": [
            ""
        ],
        "volume": "卷一百六十五",
        "no#": 10
    },
    {
        "title": "少年子",
        "author": "李白",
        "biography": "",
        "paragraphs": [
            "青雲年少子，挾彈章台左。鞍馬四邊開，突如流星過。",
            "金丸落飛鳥，夜入瓊樓臥。夷齊是何人，獨守西山餓。"
        ],
        "notes": [
            ""
        ],
        "volume": "卷一百六十五",
        "no#": 11
    },
    {
        "title": "紫騮馬",
        "author": "李白",
        "biography": "",
        "paragraphs": [
            "紫騮行且嘶，雙翻碧玉蹄。臨流不肯渡，似惜錦障泥。",
            "白雪關山遠，黃雲海戍迷。揮鞭萬里去，安得念春閨。"
        ],
        "notes": [
            ""
        ],
        "volume": "卷一百六十五",
        "no#": 12
    },
    {
        "title": "少年行二首",
        "author": "李白",
        "biography": "",
        "paragraphs": [
            "擊築飲美酒，劍歌易水湄。經過燕太子，結托並州兒。",
            "少年負壯氣，奮烈自有時。因擊魯勾踐，爭博勿相欺。",
            "五陵年少金市東，銀鞍白馬度春風。",
            "落花踏盡遊何處，笑入胡姬酒肆中。"
        ],
        "notes": [
            ""
        ],
        "volume": "卷一百六十五",
        "no#": 13
    },
    {
        "title": "白鼻騧",
        "author": "李白",
        "biography": "",
        "paragraphs": [
            "銀鞍白鼻騧，綠地障泥錦。細雨春風花落時，"
        ],
        "notes": [
            ""
        ],
        "volume": "卷一百六十五",
        "no#": 14
    },
    {
        "title": "豫章行",
        "author": "李白",
        "biography": "",
        "paragraphs": [
            "胡風吹代馬，北擁魯陽關。吳兵照海雪，西討何時還。",
            "半渡上遼津，黃雲慘無顏。老母與子別，呼天野草間。",
            "白馬繞旌旗，悲鳴相追攀。白楊秋月苦，早落豫章山。",
            "本為休明人，斬虜素不閑。豈惜戰鬥死，為君掃凶頑。",
            "精感石沒羽，豈雲憚險艱。樓船若鯨飛，波蕩落星灣。",
            "此曲不可奏，三軍鬢成斑。"
        ],
        "notes": [
            ""
        ],
        "volume": "卷一百六十五",
        "no#": 15
    },
    {
        "title": "沐浴子",
        "author": "李白",
        "biography": "",
        "paragraphs": [
            "沐芳莫彈冠，浴蘭莫振衣。處世忌太潔，至人貴藏暉。",
            "滄浪有釣叟，吾與爾同歸。"
        ],
        "notes": [
            ""
        ],
        "volume": "卷一百六十五",
        "no#": 16
    },
    {
        "title": "高句驪",
        "author": "李白",
        "biography": "",
        "paragraphs": [
            "金花折風帽，白馬小遲回。翩翩舞廣袖，似鳥海東來。"
        ],
        "notes": [
            ""
        ],
        "volume": "卷一百六十五",
        "no#": 17
    },
    {
        "title": "舍利弗",
        "author": "李白",
        "biography": "",
        "paragraphs": [
            "金繩界寶地，珍木蔭瑤池。雲間妙音奏，天際法蠡吹。"
        ],
        "notes": [
            ""
        ],
        "volume": "卷一百六十五",
        "no#": 18
    },
    {
        "title": "靜夜思",
        "author": "李白",
        "biography": "",
        "paragraphs": [
            "床前看月光，疑是地上霜。舉頭望山月，低頭思故鄉。"
        ],
        "notes": [
            ""
        ],
        "volume": "卷一百六十五",
        "no#": 19
    },
    {
        "title": "淥水曲",
        "author": "李白",
        "biography": "",
        "paragraphs": [
            "淥水明秋月，南湖采白蘋。荷花嬌欲語，愁殺蕩舟人。"
        ],
        "notes": [
            ""
        ],
        "volume": "卷一百六十五",
        "no#": 20
    },
    {
        "title": "鳳凰曲",
        "author": "李白",
        "biography": "",
        "paragraphs": [
            "嬴女吹玉簫，吟弄天上春。青鸞不獨去，更有攜手人。",
            "影滅彩雲斷，遺聲落西秦。"
        ],
        "notes": [
            ""
        ],
        "volume": "卷一百六十五",
        "no#": 21
    },
    {
        "title": "鳳台曲",
        "author": "李白",
        "biography": "",
        "paragraphs": [
            "嘗聞秦帝女，傳得鳳凰聲。是日逢仙子，當時別有情。",
            "人吹彩簫去，天借綠雲迎。曲在身不返，空餘弄玉名。"
        ],
        "notes": [
            ""
        ],
        "volume": "卷一百六十五",
        "no#": 22
    },
    {
        "title": "從軍行",
        "author": "李白",
        "biography": "",
        "paragraphs": [
            "從軍玉門道，逐虜金微山。笛奏梅花曲，刀開明月環。",
            "鼓聲鳴海上，兵氣擁雲間。願斬單于首，長驅靜鐵關。"
        ],
        "notes": [
            ""
        ],
        "volume": "卷一百六十五",
        "no#": 23
    },
    {
        "title": "秋思",
        "author": "李白",
        "biography": "",
        "paragraphs": [
            "春陽如昨日，碧樹鳴黃鸝。蕪然蕙草暮，颯爾涼風吹。",
            "天秋木葉下，月冷莎雞悲。坐愁群芳歇，白露凋華滋。"
        ],
        "notes": [
            ""
        ],
        "volume": "卷一百六十五",
        "no#": 24
    },
    {
        "title": "春思",
        "author": "李白",
        "biography": "",
        "paragraphs": [
            "燕草如碧絲，秦桑低綠枝。當君懷歸日，是妾斷腸時。",
            "春風不相識，何事入羅幃。"
        ],
        "notes": [
            ""
        ],
        "volume": "卷一百六十五",
        "no#": 25
    },
    {
        "title": "秋思",
        "author": "李白",
        "biography": "",
        "paragraphs": [
            "燕支黃葉落，妾望自登臺。海上碧雲斷，單于秋色來。",
            "胡兵沙塞合，漢使玉關回。征客無歸日，空悲蕙草摧。"
        ],
        "notes": [
            ""
        ],
        "volume": "卷一百六十五",
        "no#": 26
    },
    {
        "title": "子夜吳歌：春歌",
        "author": "李白",
        "biography": "",
        "paragraphs": [
            "秦地羅敷女，采桑綠水邊。素手青條上，紅妝白日鮮。",
            "蠶饑妾欲去，五馬莫留連。"
        ],
        "notes": [
            ""
        ],
        "volume": "卷一百六十五",
        "no#": 27
    },
    {
        "title": "子夜吳歌：夏歌",
        "author": "李白",
        "biography": "",
        "paragraphs": [
            "鏡湖三百里，菡萏發荷花。五月西施采，人看隘若耶。",
            "回舟不待月，歸去越王家。"
        ],
        "notes": [
            ""
        ],
        "volume": "卷一百六十五",
        "no#": 28
    },
    {
        "title": "子夜吳歌：秋歌",
        "author": "李白",
        "biography": "",
        "paragraphs": [
            "長安一片月，萬戶擣衣聲。秋風吹不盡，總是玉關情。",
            "何日平胡虜，良人罷遠征。"
        ],
        "notes": [
            ""
        ],
        "volume": "卷一百六十五",
        "no#": 29
    },
    {
        "title": "子夜吳歌：冬歌",
        "author": "李白",
        "biography": "",
        "paragraphs": [
            "明朝驛使發，一夜絮征袍。素手抽針冷，那堪把剪刀。",
            "裁縫寄遠道，幾日到臨洮。"
        ],
        "notes": [
            ""
        ],
        "volume": "卷一百六十五",
        "no#": 30
    },
    {
        "title": "對酒行",
        "author": "李白",
        "biography": "",
        "paragraphs": [
            "松子棲金華，安期入蓬海。此人古之仙，羽化竟何在。",
            "浮生速流電，倏忽變光彩。天地無凋換，容顏有遷改。",
            "對酒不肯飲，含情欲誰待。"
        ],
        "notes": [
            ""
        ],
        "volume": "卷一百六十五",
        "no#": 31
    },
    {
        "title": "估客行",
        "author": "李白",
        "biography": "",
        "paragraphs": [
            "海客乘天風，將船遠行役。譬如雲中鳥，一去無蹤跡。"
        ],
        "notes": [
            ""
        ],
        "volume": "卷一百六十五",
        "no#": 32
    },
    {
        "title": "擣衣篇",
        "author": "李白",
        "biography": "",
        "paragraphs": [
            "閨裏佳人年十餘，顰蛾對影恨離居。忽逢江上春歸燕，",
            "萬里交河水北流，願為雙燕泛中洲。君邊雲擁青絲騎，",
            "曉吹員管隨落花，夜搗戎衣向明月。明月高高刻漏長，",
            "瓊筵寶幄連枝錦，燈燭熒熒照孤寢。有便憑將金剪刀，"
        ],
        "notes": [
            ""
        ],
        "volume": "卷一百六十五",
        "no#": 33
    },
    {
        "title": "少年行",
        "author": "李白",
        "biography": "",
        "paragraphs": [
            "君不見淮南少年游俠客，白日球獵夜擁擲。",
            "呼盧百萬終不惜，報仇千里如咫尺。少年遊俠好經過，",
            "驕矜自言不可有，俠士堂中養來久。好鞍好馬乞與人，",
            "桃李栽來幾度春，一回花落一回新。府縣盡為門下客，",
            "男兒百年且榮身，何須徇節甘風塵。衣冠半是征戰士，",
            "遮莫姻親連帝城，不如當身自簪纓。看取富貴眼前者，"
        ],
        "notes": [
            ""
        ],
        "volume": "卷一百六十五",
        "no#": 34
    },
    {
        "title": "長歌行",
        "author": "李白",
        "biography": "",
        "paragraphs": [
            "桃李待日開，榮華照當年。東風動百物，草木盡欲言。",
            "枯枝無醜葉，涸水吐清泉。大力運天地，羲和無停鞭。",
            "功名不早著，竹帛將何宣。桃李務青春，誰能貫白日。",
            "富貴與神仙，蹉跎成兩失。金石猶銷鑠，風霜無久質。",
            "畏落日月後，強歡歌與酒。秋霜不惜人，倏忽侵蒲柳。"
        ],
        "notes": [
            ""
        ],
        "volume": "卷一百六十五",
        "no#": 35
    },
    {
        "title": "長相思",
        "author": "李白",
        "biography": "",
        "paragraphs": [
            "日色已盡花含煙，月明欲素愁不眠。趙瑟初停鳳凰柱，",
            "不信妾腸斷，歸來看取明鏡前。",
            "美人在時花滿堂，美人去後空餘床。床中繡被卷不寢，",
            "相思黃葉落，白露點青苔。"
        ],
        "notes": [
            ""
        ],
        "volume": "卷一百六十五",
        "no#": 36
    },
    {
        "title": "猛虎行",
        "author": "李白",
        "biography": "",
        "paragraphs": [
            "朝作猛虎行，暮作猛虎吟。腸斷非關隴頭水，",
            "秦人半作燕地囚，胡馬翻銜洛陽草。一輸一失關下兵，",
            "頗似楚漢時，翻覆無定止，朝過博浪沙，暮入淮陰市。",
            "張良未遇韓信貧，劉項存亡在兩臣。暫到下邳受兵略，",
            "有策不敢犯龍鱗，竄身南國避胡塵。寶書玉劍掛高閣，",
            "有時六博快壯心，繞床三匝呼一擲。楚人每道張旭奇，",
            "蕭曹曾作沛中吏，攀龍附鳳當有時。溧陽酒樓三月春，",
            "丈夫相見且為樂，槌牛撾鼓會眾賓。我從此去釣東海，"
        ],
        "notes": [
            ""
        ],
        "volume": "卷一百六十五",
        "no#": 37
    },
    {
        "title": "去婦詞",
        "author": "李白",
        "biography": "",
        "paragraphs": [
            "古來有棄婦，棄婦有歸處。今日妾辭君，辭君遣何去。",
            "本家零落盡，慟哭來時路。憶昔未嫁君，聞君卻周旋。",
            "綺羅錦繡段，有贈黃金千。十五許嫁君，二十移所天。",
            "自從結髮日未幾，離君緬山川。家家盡歡喜，"
        ],
        "notes": [
            ""
        ],
        "volume": "卷一百六十五",
        "no#": 38
    }
]