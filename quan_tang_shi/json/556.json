[
    {
        "title": "邊城獨望",
        "author": "馬戴",
        "biography": "",
        "paragraphs": [
            "聊憑危堞望，倍起異鄉情。霜落蒹葭白，山昏霧露生。",
            "河灘胡雁下，戎壘漢鼙驚。獨樹殘秋色，狂歌淚滿纓。"
        ],
        "notes": [
            ""
        ],
        "volume": "卷五百五十六",
        "no#": 1
    },
    {
        "title": "江亭贈別",
        "author": "馬戴",
        "biography": "",
        "paragraphs": [
            "長亭晚送君，秋色渡江濆。衰柳風難定，寒濤雪不分。",
            "猿聲離楚峽，帆影入湘雲。獨泛扁舟夜，山鐘可臥聞。"
        ],
        "notes": [
            ""
        ],
        "volume": "卷五百五十六",
        "no#": 2
    },
    {
        "title": "旅次寄賈島兼簡無可上人",
        "author": "馬戴",
        "biography": "",
        "paragraphs": [
            "相思邊草長，回望水連空。雁過當行次，蟬鳴複客中。",
            "壯年看即改，羸病計多同。儻宿林中寺，深憑問遠公。"
        ],
        "notes": [
            ""
        ],
        "volume": "卷五百五十六",
        "no#": 3
    },
    {
        "title": "寄剡中友人",
        "author": "馬戴",
        "biography": "",
        "paragraphs": [
            "故人今在剡，秋草意如何。嶺暮雲霞雜，潮回島嶼多。",
            "沃洲僧幾訪，天姥客誰過。歲晚偏相憶，風生隔楚波。"
        ],
        "notes": [
            ""
        ],
        "volume": "卷五百五十六",
        "no#": 4
    },
    {
        "title": "送國子韋丞",
        "author": "馬戴",
        "biography": "",
        "paragraphs": [
            "臨水獨相送，歸期千里間。雲回逢過雨，路轉入連山。",
            "一騎行芳草，新蟬發故關。遙聆茂陵下，夜啟竹扉閑。"
        ],
        "notes": [
            ""
        ],
        "volume": "卷五百五十六",
        "no#": 5
    },
    {
        "title": "題吳發原南居",
        "author": "馬戴",
        "biography": "",
        "paragraphs": [
            "閒居誰厭僻，門掩漢祠前。山色夏雲映，樹陰幽草連。",
            "晴光分渚曲，綠氣冒原田。何日遠遊罷，高枝已噪蟬。"
        ],
        "notes": [
            ""
        ],
        "volume": "卷五百五十六",
        "no#": 6
    },
    {
        "title": "雒中寒夜姚侍禦宅懷賈島",
        "author": "馬戴",
        "biography": "",
        "paragraphs": [
            "夜木動寒色，雒陽城闕深。如何異鄉思，更抱故人心。",
            "微月關山遠，閑階霜霰侵。誰知石門路，待與子同尋。"
        ],
        "notes": [
            ""
        ],
        "volume": "卷五百五十六",
        "no#": 7
    },
    {
        "title": "征婦歎",
        "author": "馬戴",
        "biography": "",
        "paragraphs": [
            "稚子在我抱，送君登遠道。稚子今已行，念君上邊城。",
            "蓬根既無定，蓬子焉用生。但見請防胡，不聞言罷兵。",
            "及老能得歸，少者還長征。"
        ],
        "notes": [
            ""
        ],
        "volume": "卷五百五十六",
        "no#": 8
    },
    {
        "title": "山中寄姚合員外",
        "author": "馬戴",
        "biography": "",
        "paragraphs": [
            "朝與城闕別，暮同麋鹿歸。鳥鳴松觀靜，人過石橋稀。",
            "木葉搖山翠，泉痕入澗扉。敢招仙署客，暫此拂朝衣。"
        ],
        "notes": [
            ""
        ],
        "volume": "卷五百五十六",
        "no#": 9
    },
    {
        "title": "中秋月",
        "author": "馬戴",
        "biography": "",
        "paragraphs": [
            "陰魄出海上，望之增苦吟。冷搜驪頷重，寒徹蚌胎深。",
            "皓氣籠諸夏，清光射萬岑。悠然天地內，皎潔一般心。"
        ],
        "notes": [
            ""
        ],
        "volume": "卷五百五十六",
        "no#": 10
    },
    {
        "title": "下第寄友人",
        "author": "馬戴",
        "biography": "",
        "paragraphs": [
            "金門君待問，石室我思歸。聖主尊黃屋，何人薦白衣。",
            "年來禦溝柳，贈別雨霏霏。"
        ],
        "notes": [
            ""
        ],
        "volume": "卷五百五十六",
        "no#": 11
    },
    {
        "title": "寄廣州楊參軍",
        "author": "馬戴",
        "biography": "",
        "paragraphs": [
            "南方春景好，念子緩歸心。身方脫野服，冠未系朝簪。",
            "足恣平生賞，無虞外役侵。汀洲觀鳥戲，向月和猿吟。",
            "稅駕楚山廣，揚帆湘水深。采奇搜石穴，懷勝即楓林。",
            "悵望極霞際，流情墮海陰。前朝杳難問，歎息灑鳴琴。"
        ],
        "notes": [
            ""
        ],
        "volume": "卷五百五十六",
        "no#": 12
    },
    {
        "title": "離夜二首",
        "author": "馬戴",
        "biography": "",
        "paragraphs": [
            "東征遼水迥，北近單于台。戎衣掛寶劍，玉箸銜金杯。",
            "紅燭暗將滅，翠蛾終不開。",
            "凝夜照離色，恐聞啼晚鴉。前年營雁塞，明月戍龍沙。",
            "曾與五陵子，休裝孤劍花。"
        ],
        "notes": [
            ""
        ],
        "volume": "卷五百五十六",
        "no#": 13
    },
    {
        "title": "答太原從軍楊員外送別",
        "author": "馬戴",
        "biography": "",
        "paragraphs": [
            "君將海月佩，贈之光我行。見知言不淺，懷報意非輕。",
            "反照臨岐思，中年未達情。河梁人送別，秋漢雁相鳴。",
            "衰柳搖邊吹，寒雲冒古城。西遊還獻賦，應許托平生。"
        ],
        "notes": [
            ""
        ],
        "volume": "卷五百五十六",
        "no#": 14
    },
    {
        "title": "送從叔重赴海南從事",
        "author": "馬戴",
        "biography": "",
        "paragraphs": [
            "又從連帥請，還作嶺南行。窮海何時到，孤帆累月程。",
            "亂蟬吟暮色，哀狖落秋聲。晚路潮波起，寒葭霧雨生。",
            "沙埋銅柱沒，山簇瘴雲平。念此別離苦，其如宗從情。"
        ],
        "notes": [
            ""
        ],
        "volume": "卷五百五十六",
        "no#": 15
    },
    {
        "title": "送韓校書江西從事",
        "author": "馬戴",
        "biography": "",
        "paragraphs": [
            "出關寒色盡，雲夢草生新。雁背岳陽雨，客行江上春。",
            "遙程隨水闊，枉路倒帆頻。夕照臨孤館，朝霞發廣津。",
            "湖山潮半隔，郡壁岸斜鄰。自此鐘陵道，裁書有故人。"
        ],
        "notes": [
            ""
        ],
        "volume": "卷五百五十六",
        "no#": 16
    },
    {
        "title": "送顧少府之永康",
        "author": "馬戴",
        "biography": "",
        "paragraphs": [
            "婺女星邊去，春生即有花。寒關雲複雪，古渡草連沙。",
            "宿次吳江晚，行侵日徼斜。官傳梅福政，縣顧赤松家。",
            "燒起明山翠，潮回動海霞。清高宜閱此，莫歎近天涯。"
        ],
        "notes": [
            ""
        ],
        "volume": "卷五百五十六",
        "no#": 17
    },
    {
        "title": "幽上留別令狐侍郎",
        "author": "馬戴",
        "biography": "",
        "paragraphs": [
            "自別丘中隱，頻年哭路岐。辛勤今若是，少壯豈多時。",
            "露滴陰蟲苦，秋聲遠客悲。晚營嚴鼓角，紅葉拂旌旗。",
            "北闕虛延望，西林久見思。川流寒水急，雲返故山遲。",
            "落照遊人去，長空獨鳥隨。不堪風景隔，忠信寡相知。"
        ],
        "notes": [
            ""
        ],
        "volume": "卷五百五十六",
        "no#": 18
    },
    {
        "title": "襄陽席上呈于司空",
        "author": "馬戴",
        "biography": "",
        "paragraphs": [
            "花枝臨水複臨堤，也照清江也照泥。",
            "寄語東君好抬舉，夜來曾伴鳳凰棲。"
        ],
        "notes": [
            ""
        ],
        "volume": "卷五百五十六",
        "no#": 19
    },
    {
        "title": "宿裴氏溪居懷厲玄先輩",
        "author": "馬戴",
        "biography": "",
        "paragraphs": [
            "樹下孤石坐，草間微有霜。同人不同北，雲鳥自南翔。",
            "迢遞夜山色，清泠泉月光。西風耿離抱，江海遙相望。"
        ],
        "notes": [
            ""
        ],
        "volume": "卷五百五十六",
        "no#": 20
    },
    {
        "title": "集宿姚殿中宅期僧無可不至",
        "author": "馬戴",
        "biography": "",
        "paragraphs": [
            "殿中日相命，開尊話舊時。餘鐘催鳥絕，積雪阻僧期。",
            "林靜寒光遠，天陰曙色遲。今夕複何夕，人謁去難追。"
        ],
        "notes": [
            ""
        ],
        "volume": "卷五百五十六",
        "no#": 21
    },
    {
        "title": "宿賈島原居",
        "author": "馬戴",
        "biography": "",
        "paragraphs": [
            "寒雁過原急，渚邊秋色深。煙霞向海島，風雨宿園林。",
            "俱住明時願，同懷故國心。未能先隱跡，聊此一相尋。"
        ],
        "notes": [
            ""
        ],
        "volume": "卷五百五十六",
        "no#": 22
    },
    {
        "title": "贈別空公",
        "author": "馬戴",
        "biography": "",
        "paragraphs": [
            "雲門秋卻入，微徑久無人。後夜中峰月，空林百衲身。",
            "寂寥寒磬盡，盥漱瀑泉新。履跡誰相見，松風掃石塵。"
        ],
        "notes": [
            ""
        ],
        "volume": "卷五百五十六",
        "no#": 23
    },
    {
        "title": "府試觀開元皇帝東封圖",
        "author": "馬戴",
        "biography": "",
        "paragraphs": [
            "儼若翠華舉，登封圖乍開。冕旒明主立，冠劍侍臣陪。",
            "跡類飛仙去，光同拜日來。粉痕疑檢玉，黛色訝生苔。",
            "掛壁雲將起，陵風仗若回。何年複東幸，魯叟望悠哉。"
        ],
        "notes": [
            ""
        ],
        "volume": "卷五百五十六",
        "no#": 24
    },
    {
        "title": "府試水始冰",
        "author": "馬戴",
        "biography": "",
        "paragraphs": [
            "南池寒色動，北陸歲陰生。薄薄流澌聚，漓漓翠瀲平。",
            "暗沾霜稍厚，回照日還輕。乳竇懸殘滴，湘流減恨聲。",
            "即堪金井貯，會映玉壺清。潔白心雖識，空期飲此明。"
        ],
        "notes": [
            ""
        ],
        "volume": "卷五百五十六",
        "no#": 25
    },
    {
        "title": "邊館逢賀秀才",
        "author": "馬戴",
        "biography": "",
        "paragraphs": [
            "貧病無疏我與君，不知何事久離群。鹿裘共弊同為客，",
            "不堪吟斷邊笳曉，葉落東西客又分。"
        ],
        "notes": [
            ""
        ],
        "volume": "卷五百五十六",
        "no#": 26
    },
    {
        "title": "宿王屋天壇",
        "author": "馬戴",
        "biography": "",
        "paragraphs": [
            "星斗半沈蒼翠色，紅霞遠照海濤分。折松曉拂天壇雪，",
            "未知誰與傳金籙，獨向仙祠拜老君。"
        ],
        "notes": [
            ""
        ],
        "volume": "卷五百五十六",
        "no#": 27
    },
    {
        "title": "岐陽逢曲陽故人話舊",
        "author": "馬戴",
        "biography": "",
        "paragraphs": [
            "異地還相見，平生問可知。壯年俱欲暮，往事盡堪悲。",
            "道路頻艱阻，親朋久別離。解兵逃白刃，謁帝值明時。",
            "淹疾生涯故，因官事業移。雞鳴關月落，雁度朔風吹。",
            "客淚翻岐下，鄉心落海湄。積愁何計遣，滿酌浣相思。"
        ],
        "notes": [
            ""
        ],
        "volume": "卷五百五十六",
        "no#": 28
    },
    {
        "title": "贈禪僧",
        "author": "馬戴",
        "biography": "",
        "paragraphs": [
            "弟子人天遍，童年在沃洲。開禪山木長，浣衲海沙秋。",
            "振錫搖汀月，持瓶接瀑流。赤城何日上，鄙願從師遊。"
        ],
        "notes": [
            ""
        ],
        "volume": "卷五百五十六",
        "no#": 29
    },
    {
        "title": "題廬山寺",
        "author": "馬戴",
        "biography": "",
        "paragraphs": [
            "白茅為屋宇編荊，數處階墀石疊成。東谷笑言西穀響，",
            "別有一條投澗水，竹筒斜引入茶鐺。"
        ],
        "notes": [
            ""
        ],
        "volume": "卷五百五十六",
        "no#": 30
    },
    {
        "title": "題石甕寺",
        "author": "馬戴",
        "biography": "",
        "paragraphs": [
            "僧室並皇宮，雲門輦路同。渭分雙闕北，山迥五陵東。",
            "修綆懸林表，深泉汲洞中。人煙窺垤蟻，鴛瓦拂冥鴻。",
            "蘚壁松生峭，龕燈月照空。稀逢息心侶，獨禮竺幹公。"
        ],
        "notes": [
            ""
        ],
        "volume": "卷五百五十六",
        "no#": 31
    },
    {
        "title": "謁仙觀二首",
        "author": "馬戴",
        "biography": "",
        "paragraphs": [
            "我生求羽化，齋沐造仙居。葛蔓沒丹井，石函盛道書。",
            "寒松多偃側，靈洞遍清虛。一就泉西飲，雲中采藥蔬。",
            "山空蕙氣香，乳管折雲房。願值壺中客，親傳肘後方。",
            "三更禮星斗，寸匕服丹霜。默坐樹陰下，仙經橫石床。"
        ],
        "notes": [
            ""
        ],
        "volume": "卷五百五十六",
        "no#": 32
    },
    {
        "title": "送樸山人歸新羅",
        "author": "馬戴",
        "biography": "",
        "paragraphs": [
            "浩渺行無極，揚帆但信風。雲山過海半，鄉樹入舟中。",
            "波定遙天出，沙平遠岸窮。離心寄何處，目斷曙霞東。"
        ],
        "notes": [
            ""
        ],
        "volume": "卷五百五十六",
        "no#": 33
    },
    {
        "title": "題靜住寺欽用上人房",
        "author": "馬戴",
        "biography": "",
        "paragraphs": [
            "寺近朝天路，多聞玉佩音。鑒人開慧眼，歸鳥息禪心。",
            "磬接星河曙，窗連夏木深。此中能宴坐，何必在雲林。"
        ],
        "notes": [
            ""
        ],
        "volume": "卷五百五十六",
        "no#": 34
    },
    {
        "title": "贈楊先輩",
        "author": "馬戴",
        "biography": "",
        "paragraphs": [
            "平生閑放久，野鹿許為群。居止鄰西嶽，軒窗度白雲。",
            "齋心飯松子，話道接茅君。漢主思清淨，休書諫獵文。"
        ],
        "notes": [
            ""
        ],
        "volume": "卷五百五十六",
        "no#": 35
    },
    {
        "title": "酬李景章先輩",
        "author": "馬戴",
        "biography": "",
        "paragraphs": [
            "平生詩句忝多同，不得陪君奉至公。金鏑自宜先中鵠，",
            "九陌芳菲人競賞，此時心在別離中。"
        ],
        "notes": [
            ""
        ],
        "volume": "卷五百五十六",
        "no#": 36
    },
    {
        "title": "贈祠部令狐郎中",
        "author": "馬戴",
        "biography": "",
        "paragraphs": [
            "官初執憲稱雄才，省轉為郎雅望催。待制松陰移玉殿，",
            "忽憶十年相識日，小儒新自海邊來。"
        ],
        "notes": [
            ""
        ],
        "volume": "卷五百五十六",
        "no#": 37
    },
    {
        "title": "送冊東夷王使",
        "author": "馬戴",
        "biography": "",
        "paragraphs": [
            "越海傳金冊，華夷禮命行。片帆秋色動，萬里信潮生。",
            "日映孤舟出，沙連絕島明。翳空翻大鳥，飛雪灑長鯨。",
            "舊鬢回應改，遐荒夢易驚。何當理風楫，天外問來程。"
        ],
        "notes": [
            ""
        ],
        "volume": "卷五百五十六",
        "no#": 38
    },
    {
        "title": "送武陵王將軍",
        "author": "馬戴",
        "biography": "",
        "paragraphs": [
            "河外今無事，將軍有戰名。艱難長劍缺，功業少年成。",
            "曉仗親雲陛，寒宵突禁營。朱旗身外色，玉漏耳邊聲。",
            "開合談賓至，調弓過雁驚。為儒多不達，見學請長纓。"
        ],
        "notes": [
            ""
        ],
        "volume": "卷五百五十六",
        "no#": 39
    },
    {
        "title": "贈鄠縣尉李先輩二首",
        "author": "馬戴",
        "biography": "",
        "paragraphs": [
            "同人家鄠杜，相見罷官時。野坐苔生石，荒居菊入籬。",
            "聽蟬臨水久，送鶴背山遲。未擬還城闕，溪僧別有期。",
            "休官不到闕，求靜匪營他。種藥唯愁晚，看雲肯厭多。",
            "渚邊逢鷺下，林表伴僧過。閑檢仙方試，松花酒自和。"
        ],
        "notes": [
            ""
        ],
        "volume": "卷五百五十六",
        "no#": 40
    },
    {
        "title": "邊將",
        "author": "馬戴",
        "biography": "",
        "paragraphs": [
            "玉榼酒頻傾，論功笑李陵。紅韁跑駿馬，金鏃掣秋鷹。",
            "塞迥連天雪，河深徹底冰。誰言提一劍，勤苦事中興。"
        ],
        "notes": [
            ""
        ],
        "volume": "卷五百五十六",
        "no#": 41
    },
    {
        "title": "下第別令狐員外",
        "author": "馬戴",
        "biography": "",
        "paragraphs": [
            "論文期雨夜，飲酒及芳晨。坐歎百花發，潛驚雙鬢新。",
            "舊交多得路，別業遠仍貧。便欲辭知己，歸耕海上春。"
        ],
        "notes": [
            ""
        ],
        "volume": "卷五百五十六",
        "no#": 42
    },
    {
        "title": "送春坊董正字浙右歸覲",
        "author": "馬戴",
        "biography": "",
        "paragraphs": [
            "去覲毗陵日，秋殘建業中。莎垂石城古，山闊海門空。",
            "灌木寒檣遠，層波皓月同。何當複讎校，春集少陽宮。"
        ],
        "notes": [
            ""
        ],
        "volume": "卷五百五十六",
        "no#": 43
    },
    {
        "title": "送和北虜使",
        "author": "馬戴",
        "biography": "",
        "paragraphs": [
            "路始陰山北，迢迢雨雪天。長城人過少，沙磧馬難前。",
            "日入流沙際，陰生瀚海邊。刀鐶向月動，旌纛冒霜懸。",
            "逐獸孤圍合，交兵一箭傳。穹廬移斥候，烽火絕祁連。",
            "漢將行持節，胡兒坐控弦。明妃的回面，南送使君旋。"
        ],
        "notes": [
            ""
        ],
        "volume": "卷五百五十六",
        "no#": 44
    },
    {
        "title": "攄情留別並州從事",
        "author": "馬戴",
        "biography": "",
        "paragraphs": [
            "淺學長自鄙，謬承賢達知。才希漢主召，玉任楚人疑。",
            "年長慚漂泊，恩深惜別離。秋光獨鳥過，暝色一蟬悲。",
            "鶴發生何速，龍門上苦遲。雕蟲羞朗鑒，幹祿貴明時。",
            "故國誠難返，青雲致未期。空將感激淚，一自灑臨岐。"
        ],
        "notes": [
            ""
        ],
        "volume": "卷五百五十六",
        "no#": 45
    },
    {
        "title": "酬田卿送西游",
        "author": "馬戴",
        "biography": "",
        "paragraphs": [
            "華堂開翠簟，惜別玉壺深。客去當煩暑，蟬鳴複此心。",
            "廢城喬木在，古道濁河侵。莫慮西遊遠，西關絕隴陰。"
        ],
        "notes": [
            ""
        ],
        "volume": "卷五百五十六",
        "no#": 46
    },
    {
        "title": "雪中送青州薛評事",
        "author": "馬戴",
        "biography": "",
        "paragraphs": [
            "臘景不可犯，從戎難自由。憐君急王事，走馬赴邊州。",
            "嶽雪明日觀，海雲冒營丘。慚無鬥酒瀉，敢望禦重裘。"
        ],
        "notes": [
            ""
        ],
        "volume": "卷五百五十六",
        "no#": 47
    },
    {
        "title": "哭京兆龐尹",
        "author": "馬戴",
        "biography": "",
        "paragraphs": [
            "神州喪賢尹，父老泣關中。未盡群生願，才留及物功。",
            "清光沉皎月，素業振遺風。履跡莓苔掩，珂聲紫陌空。",
            "從來受知者，會葬漢陵東。"
        ],
        "notes": [
            ""
        ],
        "volume": "卷五百五十六",
        "no#": 48
    },
    {
        "title": "路傍樹",
        "author": "馬戴",
        "biography": "",
        "paragraphs": [
            "古樹何人種，清陰減昔時。莓苔根半露，風雨節偏危。",
            "蟲蠹心將穴，蟬催葉向衰。樵童不須翦，聊起邵公思。"
        ],
        "notes": [
            ""
        ],
        "volume": "卷五百五十六",
        "no#": 49
    },
    {
        "title": "送客南游",
        "author": "馬戴",
        "biography": "",
        "paragraphs": [
            "擬卜何山隱，高秋指岳陽。葦幹雲夢色，橘熟洞庭香。",
            "疏雨殘虹影，回雲背鳥行。靈均如可問，一為哭清湘。"
        ],
        "notes": [
            ""
        ],
        "volume": "卷五百五十六",
        "no#": 50
    },
    {
        "title": "寄襄陽王公子",
        "author": "馬戴",
        "biography": "",
        "paragraphs": [
            "君馬勒金羈，君家貯玉笄。白雲登峴首，碧樹醉銅鞮。",
            "澤廣荊州北，山多漢水西。鹿門知不隱，芳草自萋萋。"
        ],
        "notes": [
            ""
        ],
        "volume": "卷五百五十六",
        "no#": 51
    },
    {
        "title": "集宿姚侍禦宅懷永樂宰殷侍禦",
        "author": "馬戴",
        "biography": "",
        "paragraphs": [
            "石田虞芮接，種樹白雲陰。穴閉神蹤古，河流禹鑿深。",
            "樵人應滿郭，仙鳥幾巢林。此會偏相語，曾供雪夜吟。"
        ],
        "notes": [
            ""
        ],
        "volume": "卷五百五十六",
        "no#": 52
    },
    {
        "title": "易水懷古",
        "author": "馬戴",
        "biography": "",
        "paragraphs": [
            "荊卿西去不復返，易水東流無盡期。",
            "落日蕭條薊城北，黃沙白草任風吹。"
        ],
        "notes": [
            ""
        ],
        "volume": "卷五百五十六",
        "no#": 53
    },
    {
        "title": "送僧二首",
        "author": "馬戴",
        "biography": "",
        "paragraphs": [
            "親在平陽憶久歸，洪河雨漲出關遲。",
            "獨過舊寺人稀識，一一杉松老別時。",
            "龕中破衲自持行，樹下禪床坐一生。",
            "來往白雲知歲久，滿山猿鳥會經聲。"
        ],
        "notes": [
            ""
        ],
        "volume": "卷五百五十六",
        "no#": 54
    },
    {
        "title": "贈友人邊游回",
        "author": "馬戴",
        "biography": "",
        "paragraphs": [
            "遊子新從絕塞回，自言曾上李陵台。",
            "尊前語盡北風起，秋色蕭條胡雁來。"
        ],
        "notes": [
            ""
        ],
        "volume": "卷五百五十六",
        "no#": 55
    },
    {
        "title": "山中作",
        "author": "馬戴",
        "biography": "",
        "paragraphs": [
            "屐齒無泥竹策輕，莓苔梯滑夜難行。",
            "獨開石室松門裏，月照前山空水聲。"
        ],
        "notes": [
            ""
        ],
        "volume": "卷五百五十六",
        "no#": 56
    },
    {
        "title": "出塞詞",
        "author": "馬戴",
        "biography": "",
        "paragraphs": [
            "金帶連環束戰袍，馬頭沖雪度臨洮。",
            "卷旗夜劫單于帳，亂斫胡兒缺寶刀。"
        ],
        "notes": [
            ""
        ],
        "volume": "卷五百五十六",
        "no#": 57
    },
    {
        "title": "寄雲台觀田秀才",
        "author": "馬戴",
        "biography": "",
        "paragraphs": [
            "雲壓松枝拂石窗，幽人獨坐鶴成雙。",
            "晚來漱齒敲冰渚，閑讀仙書倚翠幢。"
        ],
        "notes": [
            ""
        ],
        "volume": "卷五百五十六",
        "no#": 58
    },
    {
        "title": "邊上送楊侍禦鞫獄回",
        "author": "馬戴",
        "biography": "",
        "paragraphs": [
            "獄成冤雪晚雲開，豸角威清塞雁回。",
            "飛將送迎遙避馬，離亭不敢勸金杯。"
        ],
        "notes": [
            ""
        ],
        "volume": "卷五百五十六",
        "no#": 59
    },
    {
        "title": "射雕騎",
        "author": "馬戴",
        "biography": "",
        "paragraphs": [
            "蕃面將軍著鼠裘，酣歌沖雪在邊州。",
            "獵過黑山猶走馬，寒雕射落不回頭。"
        ],
        "notes": [
            ""
        ],
        "volume": "卷五百五十六",
        "no#": 60
    },
    {
        "title": "高司馬移竹",
        "author": "馬戴",
        "biography": "",
        "paragraphs": [
            "叢居堂下幸君移，翠掩燈窗露葉垂。",
            "莫羨孤生在山者，無人看著拂雲枝。"
        ],
        "notes": [
            ""
        ],
        "volume": "卷五百五十六",
        "no#": 61
    },
    {
        "title": "贈前蔚州崔使君",
        "author": "馬戴",
        "biography": "",
        "paragraphs": [
            "戰回脫劍綰銅魚，塞雁迎風避隼旟。",
            "欲識前時為郡政，校成上下考新書。"
        ],
        "notes": [
            ""
        ],
        "volume": "卷五百五十六",
        "no#": 62
    },
    {
        "title": "秋思二首",
        "author": "馬戴",
        "biography": "",
        "paragraphs": [
            "萬木秋霖後，孤山夕照餘。田園無歲計，寒近憶樵漁。",
            "亭樹霜霰滿，野塘鳧鳥多。蕙蘭不可折，楚老徒悲歌。"
        ],
        "notes": [
            ""
        ],
        "volume": "卷五百五十六",
        "no#": 63
    },
    {
        "title": "黃神谷紀事",
        "author": "馬戴",
        "biography": "",
        "paragraphs": [
            "霹靂振秋嶽，折松橫洞門。雲龍忽變化，但覺玉潭昏。"
        ],
        "notes": [
            ""
        ],
        "volume": "卷五百五十六",
        "no#": 64
    },
    {
        "title": "過亡友墓",
        "author": "馬戴",
        "biography": "",
        "paragraphs": [
            "憶昨送君葬，今看墳樹高。尋思後期者，只是益生勞。"
        ],
        "notes": [
            ""
        ],
        "volume": "卷五百五十六",
        "no#": 65
    },
    {
        "title": "聞瀑布冰折",
        "author": "馬戴",
        "biography": "",
        "paragraphs": [
            "萬仞冰峭折，寒聲投白雲。光搖山月墮，我向石床聞。"
        ],
        "notes": [
            ""
        ],
        "volume": "卷五百五十六",
        "no#": 66
    },
    {
        "title": "贈道者",
        "author": "馬戴",
        "biography": "",
        "paragraphs": [
            "深居白雲穴，靜注赤松經。往往龍潭上，焚香禮鬥星。"
        ],
        "notes": [
            ""
        ],
        "volume": "卷五百五十六",
        "no#": 67
    },
    {
        "title": "華下逢楊侍禦",
        "author": "馬戴",
        "biography": "",
        "paragraphs": [
            "巨靈掌上月，玉女盆中泉。柱史息車看，孤雲心浩然。"
        ],
        "notes": [
            ""
        ],
        "volume": "卷五百五十六",
        "no#": 68
    },
    {
        "title": "新春聞赦",
        "author": "馬戴",
        "biography": "",
        "paragraphs": [
            "道在猜讒息，仁深疾苦除。堯聰能下聽，湯網本來疏。"
        ],
        "notes": [
            ""
        ],
        "volume": "卷五百五十六",
        "no#": 69
    },
    {
        "title": "送李侍禦福建從事",
        "author": "馬戴",
        "biography": "",
        "paragraphs": [
            "晉安來越國，蔓草故宮迷。釣渚龍應在，琴台鶴亂棲。",
            "泛濤明月廣，邊海眾山齊。賓府通蘭棹，蠻僧接石梯。",
            "片雲和瘴濕，孤嶼映帆低。上客多詩興，秋猿足夜啼。"
        ],
        "notes": [
            ""
        ],
        "volume": "卷五百五十六",
        "no#": 70
    },
    {
        "title": "酬刑部姚郎中",
        "author": "馬戴",
        "biography": "",
        "paragraphs": [
            "路岐人不見，尚得記心中。月憶瀟湘渚，春生蘭杜叢。",
            "鳥啼花半落，人散爵方空。所贈誠難答，泠然一雅風。"
        ],
        "notes": [
            ""
        ],
        "volume": "卷五百五十六",
        "no#": 71
    },
    {
        "title": "送柳秀才往連州看弟",
        "author": "馬戴",
        "biography": "",
        "paragraphs": [
            "離人非逆旅，有弟謫連州。楚雨沾猿暮，湘雲拂雁秋。",
            "蒹葭行廣澤，星月棹寒流。何處江關鎖，風濤阻客愁。"
        ],
        "notes": [
            ""
        ],
        "volume": "卷五百五十六",
        "no#": 72
    },
    {
        "title": "晚眺有懷",
        "author": "馬戴",
        "biography": "",
        "paragraphs": [
            "點點抱離念，曠懷成怨歌。高臺試延望，落照在寒波。",
            "此地芳草歇，舊山喬木多。悠然暮天際，但見鳥相過。"
        ],
        "notes": [
            ""
        ],
        "volume": "卷五百五十六",
        "no#": 73
    },
    {
        "title": "山中興作",
        "author": "馬戴",
        "biography": "",
        "paragraphs": [
            "高高丹桂枝，嫋嫋女蘿衣。密葉浮雲過，幽陰暮鳥歸。",
            "月和風翠動，花落瀑泉飛。欲剪蘭為佩，中林露未晞。"
        ],
        "notes": [
            ""
        ],
        "volume": "卷五百五十六",
        "no#": 74
    },
    {
        "title": "送皇甫協律淮南從事",
        "author": "馬戴",
        "biography": "",
        "paragraphs": [
            "辟書丞相草，招作廣陵行。隋柳疏淮岸，汀洲接海城。",
            "楚檣經雨泊，煙月隔潮生。誰與同尊俎，雞鸞集虎營。"
        ],
        "notes": [
            ""
        ],
        "volume": "卷五百五十六",
        "no#": 75
    },
    {
        "title": "別靈武令狐校書",
        "author": "馬戴",
        "biography": "",
        "paragraphs": [
            "北風吹別思，落月度關河。樹隱流沙短，山平近塞多。",
            "雁池戎馬飲，雕帳戍人過。莫慮行軍苦，華夷道正和。"
        ],
        "notes": [
            ""
        ],
        "volume": "卷五百五十六",
        "no#": 76
    },
    {
        "title": "田氏南樓對月",
        "author": "馬戴",
        "biography": "",
        "paragraphs": [
            "主人同露坐，明月在高臺。咽咽陰蟲叫，蕭蕭寒雁來。",
            "影搖疏木落，魄轉曙鐘開。倖免丹霞映，清光溢酒杯。"
        ],
        "notes": [
            ""
        ],
        "volume": "卷五百五十六",
        "no#": 77
    },
    {
        "title": "送宗密上人",
        "author": "馬戴",
        "biography": "",
        "paragraphs": [
            "門前九陌塵，石上定中身。近放遼天鶴，曾為南嶽人。",
            "臘高松葉換，雪盡茗芽新。一自傳香後，名山願卜鄰。"
        ],
        "notes": [
            ""
        ],
        "volume": "卷五百五十六",
        "no#": 78
    },
    {
        "title": "白鹿原晚望",
        "author": "馬戴",
        "biography": "",
        "paragraphs": [
            "滻曲雁飛下，秦原人葬回。丘墳與城闕，草樹共塵埃。"
        ],
        "notes": [
            ""
        ],
        "volume": "卷五百五十六",
        "no#": 79
    },
    {
        "title": "失意書懷呈知己",
        "author": "馬戴",
        "biography": "",
        "paragraphs": [
            "直道何由啟聖君，非才誰敢議論文。心存黃籙兼丹訣，",
            "微生不學劉琨輩，劍刃相交擬立勳。"
        ],
        "notes": [
            ""
        ],
        "volume": "卷五百五十六",
        "no#": 80
    },
    {
        "title": "春日尋滻川王處士",
        "author": "馬戴",
        "biography": "",
        "paragraphs": [
            "碧草徑微斷，白雲扉晚開。罷琴松韻發，鑒水月光來。",
            "宿鳥排花動，樵童澆竹回。與君同露坐，澗石拂青苔。"
        ],
        "notes": [
            ""
        ],
        "volume": "卷五百五十六",
        "no#": 81
    },
    {
        "title": "宿陽臺觀",
        "author": "馬戴",
        "biography": "",
        "paragraphs": [
            "玉洞仙何在，爐香客自焚。醮壇圍古木，石磬響寒雲。",
            "曙月孤霞映，懸流峭壁分。心知人世隔，坐與鶴為群。"
        ],
        "notes": [
            ""
        ],
        "volume": "卷五百五十六",
        "no#": 82
    },
    {
        "title": "寄金州姚使君員外",
        "author": "馬戴",
        "biography": "",
        "paragraphs": [
            "老懷清淨化，乞去守洵陽。廢井人應滿，空林虎自藏。",
            "迸泉疏石竇，殘雨發椒香。山缺通巴峽，江流帶楚檣。",
            "憂農生野思，禱廟結雲裝。覆局松移影，聽琴月墮光。",
            "鳥鳴開郡印，僧去置禪床。罷貢金休鑿，淩寒筍更長。",
            "退公披鶴氅，高步隔鵷行。相見朱門內，麾幢拂曙霜。"
        ],
        "notes": [
            ""
        ],
        "volume": "卷五百五十六",
        "no#": 83
    },
    {
        "title": "中秋夜坐有懷",
        "author": "馬戴",
        "biography": "",
        "paragraphs": [
            "秋光動河漢，耿耿曙難分。墮露垂叢藥，殘星間薄雲。",
            "心懸赤城嶠，志向紫陽君。雁過海風起，蕭蕭時獨聞。"
        ],
        "notes": [
            ""
        ],
        "volume": "卷五百五十六",
        "no#": 84
    },
    {
        "title": "題鏡湖野老所居",
        "author": "馬戴",
        "biography": "",
        "paragraphs": [
            "湖裏尋君去，樵風往返吹。樹喧巢鳥出，路細葑田移。",
            "漚苧成魚網，枯根是酒卮。老年唯自適，生事任群兒。"
        ],
        "notes": [
            ""
        ],
        "volume": "卷五百五十六",
        "no#": 85
    },
    {
        "title": "題女道士居",
        "author": "馬戴",
        "biography": "",
        "paragraphs": [
            "不餌住雲溪，休丹罷藥畦。杏花虛結子，石髓任成泥。",
            "掃地青牛臥，栽松白鶴棲。共知仙女麗，莫是阮郎妻。"
        ],
        "notes": [
            ""
        ],
        "volume": "卷五百五十六",
        "no#": 86
    },
    {
        "title": "送王道士",
        "author": "馬戴",
        "biography": "",
        "paragraphs": [
            "真人俄整舄，雙鶴屢飛翔。恐入壺中住，須傳肘後方。",
            "霓裳雲氣潤，石徑術苗香。一去何時見，仙家日月長。"
        ],
        "notes": [
            ""
        ],
        "volume": "卷五百五十六",
        "no#": 87
    },
    {
        "title": "送道友入天臺山作",
        "author": "馬戴",
        "biography": "",
        "paragraphs": [
            "卻憶天臺去，移居海島空。觀寒琪樹碧，雪淺石橋通。",
            "漱齒飛泉外，餐霞早境中。終期赤城裏，披氅與君同。"
        ],
        "notes": [
            ""
        ],
        "volume": "卷五百五十六",
        "no#": 88
    },
    {
        "title": "題章野人山居",
        "author": "馬戴",
        "biography": "",
        "paragraphs": [
            "帶郭茅亭詩興饒，回看一曲倚危橋。門前山色能深淺，",
            "向此隱來經幾載，如今已是漢家朝。"
        ],
        "notes": [
            ""
        ],
        "volume": "卷五百五十六",
        "no#": 89
    },
    {
        "title": "江中遇客",
        "author": "馬戴",
        "biography": "",
        "paragraphs": [
            "危石江中起，孤雲嶺上還。相逢皆得意，何處是鄉關。"
        ],
        "notes": [
            ""
        ],
        "volume": "卷五百五十六",
        "no#": 90
    },
    {
        "title": "期王煉師不至",
        "author": "馬戴",
        "biography": "",
        "paragraphs": [
            "黃精蒸罷洗瓊杯，林下從留石上苔。",
            "昨日圍棋未終局，多乘白鶴下山來。"
        ],
        "notes": [
            ""
        ],
        "volume": "卷五百五十六",
        "no#": 91
    },
    {
        "title": "秋日送僧志幽歸山寺",
        "author": "馬戴",
        "biography": "",
        "paragraphs": [
            "禪室繩床在翠微，松間荷笠一僧歸。",
            "磬聲寂曆宜秋夜，手冷燈前自衲衣。"
        ],
        "notes": [
            ""
        ],
        "volume": "卷五百五十六",
        "no#": 92
    },
    {
        "title": "句",
        "author": "馬戴",
        "biography": "",
        "paragraphs": [
            "申胥任向秦庭哭，靳尚終貽楚國憂。"
        ],
        "notes": [
            ""
        ],
        "volume": "卷五百五十六",
        "no#": 93
    }
]