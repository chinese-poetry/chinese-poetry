[
    {
        "title": "奉送韋起居老舅百日假滿歸嵩陽舊居",
        "author": "權德輿",
        "biography": "",
        "paragraphs": [
            "威鳳翔紫氣，孤雲出寥天。奇采與幽姿，縹緲皆自然。",
            "嘗聞陶唐氏，亦有巢由全。以此聳風俗，豈必效羈牽。",
            "大君遂群方，左史蹈前賢。振衣去朝市，賜告歸林泉。",
            "滑和固難久，循性得所便。有名皆畏途，無事乃真筌。",
            "舊壑窮杳窕，新潭漾淪漣。岩花落又開，山月缺複圓。",
            "輕策逗蘿徑，幅巾淩翠煙。機閑魚鳥狎，體和芝朮鮮。",
            "四皓本違難，二疏猶待年。況今寰海清，複此鬢髮玄。",
            "顧慚纓上塵，未絕區中緣。齊竽終自退，心寄嵩峰巔。"
        ],
        "notes": [
            ""
        ],
        "volume": "卷三百二十三",
        "no#": 1
    },
    {
        "title": "奉送孔十兄賓客承恩致政歸東都舊居",
        "author": "權德輿",
        "biography": "",
        "paragraphs": [
            "達人曠跡通出處，每憶安居舊山去。乞身已見抗疏頻，",
            "南史編年著盛名，東朝侍講常虛佇。角巾華髮忽自遂，",
            "歸路依依童稚樂，都門藹藹壺觴舉。能將此道助皇風，"
        ],
        "notes": [
            ""
        ],
        "volume": "卷三百二十三",
        "no#": 2
    },
    {
        "title": "送密秀才吏部駁放後歸蜀，應崔大理序",
        "author": "權德輿",
        "biography": "",
        "paragraphs": [
            "蜀國本多士，雄文似相如。之子西南秀，名在賢能書。",
            "薄祿且未及，故山念歸歟。迢迢三千里，返駕一羸車。",
            "玉壘長路盡，錦江春物餘。此行無慍色，知爾戀林廬。"
        ],
        "notes": [
            ""
        ],
        "volume": "卷三百二十三",
        "no#": 3
    },
    {
        "title": "送袁中丞持節冊南詔五韻",
        "author": "權德輿",
        "biography": "",
        "paragraphs": [
            "西南使星去，遠徹通朝聘。煙雨僰道深，麾幢漢儀盛。",
            "途輕五尺險，水愛雙流淨。上國洽恩波，外臣遵禮命。",
            "離堂駐騶馭，且盡樽中聖。"
        ],
        "notes": [
            ""
        ],
        "volume": "卷三百二十三",
        "no#": 4
    },
    {
        "title": "人日送房二十六侍禦歸越",
        "author": "權德輿",
        "biography": "",
        "paragraphs": [
            "驛騎歸時驄馬蹄，蓮花府映若邪溪。",
            "帝城人日風光早，不惜離堂醉似泥。"
        ],
        "notes": [
            ""
        ],
        "volume": "卷三百二十三",
        "no#": 5
    },
    {
        "title": "送張閣老中丞持節冊吊回鶻",
        "author": "權德輿",
        "biography": "",
        "paragraphs": [
            "旌旆翩翩擁漢官，君行常得遠人歡。分職南台知禮重，",
            "欲散別離唯有醉，暫煩賓從駐征鞍。"
        ],
        "notes": [
            ""
        ],
        "volume": "卷三百二十三",
        "no#": 6
    },
    {
        "title": "送二十叔赴任餘杭尉",
        "author": "權德輿",
        "biography": "",
        "paragraphs": [
            "拜首直城陰，樽開意不任。梅仙歸劇縣，阮巷奏離琴。",
            "春草吳門綠，秋濤浙水深。十年曾旅寓，應愜宦遊心。"
        ],
        "notes": [
            ""
        ],
        "volume": "卷三百二十三",
        "no#": 7
    },
    {
        "title": "春送十四叔赴任渝州錄事絕句",
        "author": "權德輿",
        "biography": "",
        "paragraphs": [
            "隨牒忽離南北巷，解巾都吏有清風。",
            "巴城鎖印六聯靜，盡日閑謠廨署中。"
        ],
        "notes": [
            ""
        ],
        "volume": "卷三百二十三",
        "no#": 8
    },
    {
        "title": "送韋十二丈赴襄城令三韻",
        "author": "權德輿",
        "biography": "",
        "paragraphs": [
            "留連出關騎，斟酌臨岐酒。舊業傳一經，新官栽五柳。",
            "去去望行塵，青門重回首。"
        ],
        "notes": [
            ""
        ],
        "volume": "卷三百二十三",
        "no#": 9
    },
    {
        "title": "送薛十九丈授將作主簿，分司東都，賦得春草",
        "author": "權德輿",
        "biography": "",
        "paragraphs": [
            "芊芊遠郊外，杳杳春岩曲。愁處映微波，望中連淨綠。",
            "日暮藉離觴，折芳心斷續。"
        ],
        "notes": [
            ""
        ],
        "volume": "卷三百二十三",
        "no#": 10
    },
    {
        "title": "送正字十九兄歸江東醉後絕句",
        "author": "權德輿",
        "biography": "",
        "paragraphs": [
            "命駕相思不為名，春風歸騎出關程。",
            "離堂莫起臨岐歎，文舉終當薦禰衡。"
        ],
        "notes": [
            ""
        ],
        "volume": "卷三百二十三",
        "no#": 11
    },
    {
        "title": "送張詹事致政歸嵩山舊隱",
        "author": "權德輿",
        "biography": "",
        "paragraphs": [
            "解龜辭漢庭，卻憶少微星。直指常持憲，平反更恤刑。",
            "閑思紫芝侶，歸臥白雲扃。明詔優筋力，安車適性靈。",
            "群公來藹藹，獨鶴去冥冥。想到揮金處，嵩吟枕上青。"
        ],
        "notes": [
            ""
        ],
        "volume": "卷三百二十三",
        "no#": 12
    },
    {
        "title": "送許著作分司東都",
        "author": "權德輿",
        "biography": "",
        "paragraphs": [
            "月旦繼平輿，風流仕石渠。分曹向瀍洛，守職正圖書。",
            "棣萼榮相映，瓊枝色不如。賓朋爭漉酒，徒禦侍巾車。",
            "異日始離抱，維思烹鯉魚。"
        ],
        "notes": [
            ""
        ],
        "volume": "卷三百二十三",
        "no#": 13
    },
    {
        "title": "送少清赴潤州參軍，因思練舊居",
        "author": "權德輿",
        "biography": "",
        "paragraphs": [
            "二紀樂簞瓢，煙霞暮與朝。因君宦遊去，記得春江潮。",
            "遠別更搔首，初官方折腰。青門望離袂，魂為阿連銷。"
        ],
        "notes": [
            ""
        ],
        "volume": "卷三百二十三",
        "no#": 14
    },
    {
        "title": "送浚上人歸揚州禪智寺",
        "author": "權德輿",
        "biography": "",
        "paragraphs": [
            "蠹露宗通法已傳，麻衣筇杖去悠然。",
            "揚州後學應相待，遙想幡花古寺前。"
        ],
        "notes": [
            ""
        ],
        "volume": "卷三百二十三",
        "no#": 15
    },
    {
        "title": "獻歲送李十兄赴黔中酒後絕句",
        "author": "權德輿",
        "biography": "",
        "paragraphs": [
            "一樽歲酒且留歡，三峽黔江去路難。",
            "志士感恩無遠近，異時應戴惠文冠。"
        ],
        "notes": [
            ""
        ],
        "volume": "卷三百二十三",
        "no#": 16
    },
    {
        "title": "送張僕射朝見畢歸鎮",
        "author": "權德輿",
        "biography": "",
        "paragraphs": [
            "青光照目青門曙，玉勒雕戈擁騶馭。東方連帥南陽公，",
            "共看三接欲為霖，卻念百城同望歲。雙旌去去戀儲胥，"
        ],
        "notes": [
            ""
        ],
        "volume": "卷三百二十三",
        "no#": 17
    },
    {
        "title": "送韋行軍員外赴河陽",
        "author": "權德輿",
        "biography": "",
        "paragraphs": [
            "五代武弁侍明光，輟佐中權拜外郎。記事還同楚倚相，",
            "三城曉角啟軒門，一縣繁花照蓮府。上略儒風並者稀，"
        ],
        "notes": [
            ""
        ],
        "volume": "卷三百二十三",
        "no#": 18
    },
    {
        "title": "送韋中丞奉使新羅",
        "author": "權德輿",
        "biography": "",
        "paragraphs": [
            "淳化洽聲明，殊方均惠養。計書重譯至，錫命雙旌往。",
            "星辭北極遠，水泛東溟廣。斗柄辨宵程，天琛宜晝賞。",
            "孤光洲島迥，淨綠煙霞敞。展禮盛賓徒，交歡覿君長。",
            "經途勞視聽，愴別縈夢想。延頸旬歲期，新恩在歸鞅。"
        ],
        "notes": [
            ""
        ],
        "volume": "卷三百二十三",
        "no#": 19
    },
    {
        "title": "送從翁赴任長子縣令",
        "author": "權德輿",
        "biography": "",
        "paragraphs": [
            "家風本鉅儒，吏職化雙鳧。啟事才方愜，臨人政自殊。",
            "地雄韓上黨，秩比魯中都。拜首春郊夕，離杯莫向隅。"
        ],
        "notes": [
            ""
        ],
        "volume": "卷三百二十三",
        "no#": 20
    },
    {
        "title": "送從弟廣東歸絕句",
        "author": "權德輿",
        "biography": "",
        "paragraphs": [
            "夏雲如火鑠晨輝，款段羸車整素衣。",
            "知爾業成還出谷，今朝莫愴斷行飛。"
        ],
        "notes": [
            ""
        ],
        "volume": "卷三百二十三",
        "no#": 21
    },
    {
        "title": "送王煉師赴王屋洞",
        "author": "權德輿",
        "biography": "",
        "paragraphs": [
            "稔歲在芝田，歸程入洞天。白雲辭上國，青鳥會群仙。",
            "自以棋銷日，寧資藥駐年。相看話離合，風馭忽泠然。"
        ],
        "notes": [
            ""
        ],
        "volume": "卷三百二十三",
        "no#": 22
    },
    {
        "title": "送薛溫州",
        "author": "權德輿",
        "biography": "",
        "paragraphs": [
            "昨日饋連營，今來刺列城。方期建禮直，忽訪永嘉程。",
            "郡內裁詩暇，樓中遲客情。憑君減千騎，莫遣海鷗驚。"
        ],
        "notes": [
            ""
        ],
        "volume": "卷三百二十三",
        "no#": 23
    },
    {
        "title": "送黔中裴中丞閣老赴任",
        "author": "權德輿",
        "biography": "",
        "paragraphs": [
            "五諫留中禁，雙旌輟上才。內臣持鳳詔，天廄錫龍媒。",
            "宴語暌蘭室，輝榮亞柏台。懷黃宜命服，舉白歎離杯。",
            "景霽山川迥，風清霧露開。辰溪分浩淼，僰道接縈回。",
            "勝理環中得，殊琛徼外來。行看旬歲詔，傳慶在公台。"
        ],
        "notes": [
            ""
        ],
        "volume": "卷三百二十三",
        "no#": 24
    },
    {
        "title": "送崔諭德致政東歸",
        "author": "權德輿",
        "biography": "",
        "paragraphs": [
            "天子坐法宮，詔書下江東。懿此嘉遁士，蒲車赴丘中。",
            "褐衣入承明，樸略多古風。直道侍太子，昌言沃宸聰。",
            "岩居四十年，心與鷗鳥同。一朝受恩澤，自說如池龍。",
            "乞骸歸故山，累疏明深衷。大君不奪志，命錫忽以崇。",
            "旭旦出國門，輕裝若秋蓬。家依白雲嶠，手植丹桂叢。",
            "竹齋引寒泉，霞月相玲瓏。曠然解赤綬，去逐冥冥鴻。"
        ],
        "notes": [
            ""
        ],
        "volume": "卷三百二十三",
        "no#": 25
    },
    {
        "title": "送三十叔赴任晉陵",
        "author": "權德輿",
        "biography": "",
        "paragraphs": [
            "春雲結暮陰，侍坐捧離襟。黃綬輕裝去，青門芳草深。",
            "十年塵右職，三徑寄遐心。便道停橈處，應過舊竹林。"
        ],
        "notes": [
            ""
        ],
        "volume": "卷三百二十三",
        "no#": 26
    },
    {
        "title": "送安南裴都護",
        "author": "權德輿",
        "biography": "",
        "paragraphs": [
            "忽佩交州印，初辭列宿文。莫言方任遠，且貴主憂分。",
            "迥轉朱鳶路，連飛翠羽群。戈船航漲海，旌旆卷炎雲。",
            "絕徼褰帷識，名香夾轂焚。懷來通北戶，長養洽南熏。",
            "暫歎同心阻，行看異績聞。歸時無所欲，薏苡或煩君。"
        ],
        "notes": [
            ""
        ],
        "volume": "卷三百二十三",
        "no#": 27
    },
    {
        "title": "送別沅泛",
        "author": "權德輿",
        "biography": "",
        "paragraphs": [
            "念爾強學殖，非貫早從師。溫溫稟義方，慥慥習書詩。",
            "計偕來上國，宴喜方怡怡。經術既修明，藝文亦葳蕤。",
            "伊予諒無取，瑣質荷洪慈。偶來貳儀曹，量力何可支。",
            "廢業固相受，避嫌誠自私。徇吾刺促心，婉爾康莊姿。",
            "古人貴直道，內訟乖坦夷。用茲處大官，無乃玷清時。",
            "羸車出門去，悵望交涕洟。琢磨貴分陰，歲月若飆馳。",
            "千里起足下，豐年系鎡dQ。苟令志氣堅，佇見纓佩隨。",
            "斑斕五彩服，前路春物熙。舊遊憶江南，環堵留蓬茨。",
            "湖水白於練，蓴羹細若絲。別來十三年，夢寐時見之。",
            "寵榮忽逾量，荏苒不自知。晨興愧華簪，止足為靈龜。",
            "遐路各自愛，大來行可期。青冥在目前，努力調羽儀。"
        ],
        "notes": [
            ""
        ],
        "volume": "卷三百二十三",
        "no#": 28
    },
    {
        "title": "送張曹長工部大夫奉使西番",
        "author": "權德輿",
        "biography": "",
        "paragraphs": [
            "殊鄰覆露同，奉使小司空。西候車徒出，南台節印雄。",
            "吊祠將渥命，導驛暢皇風。故地山河在，新恩玉帛通。",
            "塞雲凝廢壘，關月照驚蓬。青史書歸日，翻輕五利功。"
        ],
        "notes": [
            ""
        ],
        "volume": "卷三百二十三",
        "no#": 29
    },
    {
        "title": "九華觀宴餞崔十七叔判官赴義武幕兼呈書記蕭校書",
        "author": "權德輿",
        "biography": "",
        "paragraphs": [
            "炎光三伏晝，洞府宜幽步。宿雨潤芝田，鮮風搖桂樹。",
            "陰陰台殿敞，靡靡軒車駐。晚酌臨水清，晨裝出關路。",
            "偏榮本郡辟，倍感元臣遇。記室有門人，因君達書素。"
        ],
        "notes": [
            ""
        ],
        "volume": "卷三百二十三",
        "no#": 30
    },
    {
        "title": "送文暢上人東游",
        "author": "權德輿",
        "biography": "",
        "paragraphs": [
            "桑門許辯才，外學接宗雷。護法麻衣淨，翻經貝葉開。",
            "宗通知不染，妄想自堪哀。或結西方社，師遊早晚回。"
        ],
        "notes": [
            ""
        ],
        "volume": "卷三百二十三",
        "no#": 31
    },
    {
        "title": "送靈武范司空",
        "author": "權德輿",
        "biography": "",
        "paragraphs": [
            "上略在安邊，吳鉤結束鮮。三公臨右地，七萃擁中堅。",
            "舊壘銷烽火，新營辨井泉。伐謀師以律，賈勇士爭先。",
            "塞迥晴看月，沙平遠際天。榮熏知屈指，應在盛秋前。"
        ],
        "notes": [
            ""
        ],
        "volume": "卷三百二十三",
        "no#": 32
    },
    {
        "title": "送商州杜中丞赴任",
        "author": "權德輿",
        "biography": "",
        "paragraphs": [
            "安康地裏接商於，帝命專城總賦輿。夕拜忽辭青瑣闥，",
            "綺皓清風千古在，因君一為謝岩居。"
        ],
        "notes": [
            ""
        ],
        "volume": "卷三百二十三",
        "no#": 33
    },
    {
        "title": "送殷卿罷舉歸淮南舊居",
        "author": "權德輿",
        "biography": "",
        "paragraphs": [
            "計偕十上竟無成，忽憶岩居便獨行。志業嘗探絕編義，",
            "惆悵中年群從少，相看欲別倍關情。"
        ],
        "notes": [
            ""
        ],
        "volume": "卷三百二十三",
        "no#": 34
    }
]