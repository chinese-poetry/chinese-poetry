[
    {
        "title": "江上曲",
        "author": "李嘉佑",
        "biography": "",
        "paragraphs": [
            "江心澹澹芙蓉花，江口蛾眉獨浣紗。可憐應是陽臺女，",
            "蒼梧秋色不堪論，千載依依帝子魂。君看峰上斑斑竹，"
        ],
        "notes": [
            ""
        ],
        "volume": "卷二百零六",
        "no#": 1
    },
    {
        "title": "傷吳中",
        "author": "李嘉佑",
        "biography": "",
        "paragraphs": [
            "館娃宮中春已歸，闔閭城頭鶯已飛。複見花開人又老，",
            "舞袖朝欺陌上春，歌聲夜怨江邊月。古來人事亦猶今，"
        ],
        "notes": [
            ""
        ],
        "volume": "卷二百零六",
        "no#": 2
    },
    {
        "title": "夜聞江南人家賽神，因題即事",
        "author": "李嘉佑",
        "biography": "",
        "paragraphs": [
            "南方淫祀古風俗，楚嫗解唱迎神曲。鏘鏘銅鼓蘆葉深，",
            "帝女淩空下湘岸，番君隔浦向堯山。月隱回塘猶自舞，",
            "逐客臨江空自悲，月明流水無已時。聽此迎神送神曲，"
        ],
        "notes": [
            ""
        ],
        "volume": "卷二百零六",
        "no#": 3
    },
    {
        "title": "古興",
        "author": "李嘉佑",
        "biography": "",
        "paragraphs": [
            "十五小家女，雙鬟人不如。蛾眉暫一見，可直千金餘。",
            "自從得向蓬萊裏，出入金輿乘玉趾。梧桐樹上春鴉鳴，",
            "君看魏帝鄴都裏，惟有銅台漳水流。"
        ],
        "notes": [
            ""
        ],
        "volume": "卷二百零六",
        "no#": 4
    },
    {
        "title": "雜興",
        "author": "李嘉佑",
        "biography": "",
        "paragraphs": [
            "花間昔日黃鸝囀，妾向青樓已生怨。花落黃鸝不復來，",
            "一別十年無尺素，歸時莫贈路傍金。"
        ],
        "notes": [
            ""
        ],
        "volume": "卷二百零六",
        "no#": 5
    },
    {
        "title": "送韋邕少府歸鐘山",
        "author": "李嘉佑",
        "biography": "",
        "paragraphs": [
            "祈門官罷後，負笈向桃源。萬卷長開帙，千峰不閉門。",
            "綠楊垂野渡，黃鳥傍山村。念爾能高枕，丹墀會一論。"
        ],
        "notes": [
            ""
        ],
        "volume": "卷二百零六",
        "no#": 6
    },
    {
        "title": "送盧員外往饒州",
        "author": "李嘉佑",
        "biography": "",
        "paragraphs": [
            "為郎複典郡，錦帳映朱輪。露冕隨龍節，停橈得水人。",
            "早霜蘆葉變，寒雨石榴新。莫怪諳風土，三年作逐臣。"
        ],
        "notes": [
            ""
        ],
        "volume": "卷二百零六",
        "no#": 7
    },
    {
        "title": "送裴五歸京口",
        "author": "李嘉佑",
        "biography": "",
        "paragraphs": [
            "君罷江西日，家貧為一官。還歸五陵去，只向遠峰看。",
            "暮色催人別，秋風待雨寒。遙知到三徑，唯有菊花殘。"
        ],
        "notes": [
            ""
        ],
        "volume": "卷二百零六",
        "no#": 8
    },
    {
        "title": "送嚴維歸越州",
        "author": "李嘉佑",
        "biography": "",
        "paragraphs": [
            "艱難只用武，歸向浙河東。松雪千山暮，林泉一水通。",
            "鄉心緣綠草，野思看青楓。春日偏相憶，裁書寄剡中。"
        ],
        "notes": [
            ""
        ],
        "volume": "卷二百零六",
        "no#": 9
    },
    {
        "title": "送杜士瞻楚州覲省",
        "author": "李嘉佑",
        "biography": "",
        "paragraphs": [
            "風流與才思，俱似晉時人。淮月歸心促，江花入興新。",
            "雲深滄海暮，柳暗白田春。共道官猶小，憐君孝養親。"
        ],
        "notes": [
            ""
        ],
        "volume": "卷二百零六",
        "no#": 10
    },
    {
        "title": "送裴宣城上元所居",
        "author": "李嘉佑",
        "biography": "",
        "paragraphs": [
            "水流過海稀，爾去換春衣。淚向檳榔盡，身隨鴻雁歸。",
            "草思晴後發，花怨雨中飛。想到金陵渚，酣歌對落暉。"
        ],
        "notes": [
            ""
        ],
        "volume": "卷二百零六",
        "no#": 11
    },
    {
        "title": "留別毗陵諸公",
        "author": "李嘉佑",
        "biography": "",
        "paragraphs": [
            "久作涔陽令，丹墀忽再還。淒涼辭澤國，離亂到鄉山。",
            "北固灘聲滿，南徐草色閑。知心從此別，相憶鬢毛斑。"
        ],
        "notes": [
            ""
        ],
        "volume": "卷二百零六",
        "no#": 12
    },
    {
        "title": "送獨孤拾遺先輩先赴上都",
        "author": "李嘉佑",
        "biography": "",
        "paragraphs": [
            "行春日已曉，桂楫逐寒煙。轉曲遙峰出，看濤極浦連。",
            "入京當獻賦，封事更聞天。日日趨黃閣，應忘雲海邊。"
        ],
        "notes": [
            ""
        ],
        "volume": "卷二百零六",
        "no#": 13
    },
    {
        "title": "常州韋郎中泛舟見餞",
        "author": "李嘉佑",
        "biography": "",
        "paragraphs": [
            "主人馮軾貴，送客泛舟稀。逼岸隨芳草，回橈背落暉。",
            "映花雙節駐，臨水伯勞飛。醉與群公狎，春塘露冕歸。"
        ],
        "notes": [
            ""
        ],
        "volume": "卷二百零六",
        "no#": 14
    },
    {
        "title": "送崔侍禦入朝",
        "author": "李嘉佑",
        "biography": "",
        "paragraphs": [
            "十年猶執憲，萬里獨歸春。舊國逢芳草，青雲見故人。",
            "潘郎今發白，陶令本家貧。相送臨京口，停橈淚滿巾。"
        ],
        "notes": [
            ""
        ],
        "volume": "卷二百零六",
        "no#": 15
    },
    {
        "title": "送岳州司馬弟之任",
        "author": "李嘉佑",
        "biography": "",
        "paragraphs": [
            "岳陽天水外，念爾一帆過。野墅人煙迥，山城雁影多。",
            "有時巫峽色，終日洞庭波。丞相今為郡，應無勞者歌。"
        ],
        "notes": [
            ""
        ],
        "volume": "卷二百零六",
        "no#": 16
    },
    {
        "title": "裴侍禦見贈斑竹杖",
        "author": "李嘉佑",
        "biography": "",
        "paragraphs": [
            "騷人誇竹杖，贈我意何深。萬點湘妃淚，三年賈誼心。",
            "願持終白首，誰道貴黃金。他日歸愚穀，偏宜綠綺琴。"
        ],
        "notes": [
            ""
        ],
        "volume": "卷二百零六",
        "no#": 17
    },
    {
        "title": "送張觀歸袁州",
        "author": "李嘉佑",
        "biography": "",
        "paragraphs": [
            "羨爾湘東去，煙花尚可親。綠芳深映鳥，遠岫遞迎人。",
            "饑狖啼初日，殘鶯惜暮春。遙憐謝客興，佳句又應新。"
        ],
        "notes": [
            ""
        ],
        "volume": "卷二百零六",
        "no#": 18
    },
    {
        "title": "冬夜饒州使堂餞相公五叔赴歙州",
        "author": "李嘉佑",
        "biography": "",
        "paragraphs": [
            "丞相過邦牧，清弦送羽觴。高情同客醉，子夜為人長。",
            "斜漢初過鬥，寒雲正護霜。新安江自綠，明主待惟良。"
        ],
        "notes": [
            ""
        ],
        "volume": "卷二百零六",
        "no#": 19
    },
    {
        "title": "蔣山開善寺",
        "author": "李嘉佑",
        "biography": "",
        "paragraphs": [
            "山殿秋雲裏，香煙出翠微。客尋朝磬至，僧背夕陽歸。",
            "下界千門在，前朝萬事非。看心兼送目，葭菼自依依。"
        ],
        "notes": [
            ""
        ],
        "volume": "卷二百零六",
        "no#": 20
    },
    {
        "title": "晚發江寧道中呈嚴維",
        "author": "李嘉佑",
        "biography": "",
        "paragraphs": [
            "惆悵遙江路，蕭條落日過。蟬鳴獨樹急，鴉向古城多。",
            "轉曲隨青嶂，因高見白波。潘生秋徑草，嚴子意如何。"
        ],
        "notes": [
            ""
        ],
        "volume": "卷二百零六",
        "no#": 21
    },
    {
        "title": "句容縣東青陽館作",
        "author": "李嘉佑",
        "biography": "",
        "paragraphs": [
            "句曲千峰暮，歸人向遠煙。風搖近水葉，雲護欲晴天。",
            "夕照留山館，秋光落草田。征途傍斜日，一騎獨翩翩。"
        ],
        "notes": [
            ""
        ],
        "volume": "卷二百零六",
        "no#": 22
    },
    {
        "title": "晚春宴無錫蔡明府西亭",
        "author": "李嘉佑",
        "biography": "",
        "paragraphs": [
            "茅簷閑寂寂，無事覺人和。井近時澆圃，城低下見河。",
            "興緣芳草積，情向遠峰多。別日歸吳地，停橈更一過。"
        ],
        "notes": [
            ""
        ],
        "volume": "卷二百零六",
        "no#": 23
    },
    {
        "title": "送王端赴朝",
        "author": "李嘉佑",
        "biography": "",
        "paragraphs": [
            "君承明主意，日日上丹墀。東閣論兵後，南宮草奏期。",
            "人稀傍河處，槐暗入關時。獨遣吳州客，平陵結夢思。"
        ],
        "notes": [
            ""
        ],
        "volume": "卷二百零六",
        "no#": 24
    },
    {
        "title": "送王正字山寺讀書",
        "author": "李嘉佑",
        "biography": "",
        "paragraphs": [
            "欲究先儒教，還過支遁居。山階閑聽法，竹徑獨看書。",
            "向日荷新卷，迎秋柳半疏。風流有佳句，不似帶經鋤。"
        ],
        "notes": [
            ""
        ],
        "volume": "卷二百零六",
        "no#": 25
    },
    {
        "title": "送房明府罷長寧令湖州客舍",
        "author": "李嘉佑",
        "biography": "",
        "paragraphs": [
            "君為萬里宰，恩及五湖人。未滿先求退，歸閑不厭貧。",
            "遠峰晴更近，殘柳雨還新。要自趨丹陛，明年雞樹親。"
        ],
        "notes": [
            ""
        ],
        "volume": "卷二百零六",
        "no#": 26
    },
    {
        "title": "詠螢",
        "author": "李嘉佑",
        "biography": "",
        "paragraphs": [
            "映水光難定，淩虛體自輕。夜風吹不滅，秋露洗還明。",
            "向燭仍分焰，投書更有情。猶將流亂影，來此傍簷楹。"
        ],
        "notes": [
            ""
        ],
        "volume": "卷二百零六",
        "no#": 27
    },
    {
        "title": "送李中丞、楊判官",
        "author": "李嘉佑",
        "biography": "",
        "paragraphs": [
            "射策名先著，論兵氣自雄。能全季布諾，不道魯連功。",
            "流水蒹葭外，諸山睥睨中。別君秋日晚，回首夕陽空。"
        ],
        "notes": [
            ""
        ],
        "volume": "卷二百零六",
        "no#": 28
    },
    {
        "title": "至七裏灘作",
        "author": "李嘉佑",
        "biography": "",
        "paragraphs": [
            "遷客投於越，臨江淚滿衣。獨隨流水遠，轉覺故人稀。",
            "萬木迎秋序，千峰駐晚暉。行舟猶未已，惆悵暮潮歸。"
        ],
        "notes": [
            ""
        ],
        "volume": "卷二百零六",
        "no#": 29
    },
    {
        "title": "南浦渡口",
        "author": "李嘉佑",
        "biography": "",
        "paragraphs": [
            "寂寞橫塘路，新篁覆水低。東風潮信滿，時雨稻粳齊。",
            "寡婦共租稅，漁人逐鼓鼙。慚無卓魯術，解印謝黔黎。"
        ],
        "notes": [
            ""
        ],
        "volume": "卷二百零六",
        "no#": 30
    },
    {
        "title": "暮秋遷客增思寄京華",
        "author": "李嘉佑",
        "biography": "",
        "paragraphs": [
            "宋玉怨三秋，張衡複四愁。思鄉雁北至，欲別水東流。",
            "倚樹看黃葉，逢人訴白頭。佳期不可失，落日自登樓。"
        ],
        "notes": [
            ""
        ],
        "volume": "卷二百零六",
        "no#": 31
    },
    {
        "title": "送蘇修往上饒",
        "author": "李嘉佑",
        "biography": "",
        "paragraphs": [
            "愛爾無羈束，雲山恣意過。一身隨遠岫，孤棹任輕波。",
            "世事關心少，漁家寄宿多。蘆花泊舟處，江月奈人何。"
        ],
        "notes": [
            ""
        ],
        "volume": "卷二百零六",
        "no#": 32
    },
    {
        "title": "題王十九茆堂",
        "author": "李嘉佑",
        "biography": "",
        "paragraphs": [
            "滿庭多種藥，入裏作山家。終日能留客，淩寒亦對花。",
            "海鷗過竹嶼，門柳拂江沙。知爾卑棲意，題詩美白華。"
        ],
        "notes": [
            ""
        ],
        "volume": "卷二百零六",
        "no#": 33
    },
    {
        "title": "送弘志上人歸湖州",
        "author": "李嘉佑",
        "biography": "",
        "paragraphs": [
            "山林唯幽靜，行住不妨禪。高月穿松徑，殘陽過水田。",
            "詩從宿世悟，法為本師傳。能使南人敬，修持香火緣。"
        ],
        "notes": [
            ""
        ],
        "volume": "卷二百零六",
        "no#": 34
    },
    {
        "title": "送陸士倫宰義興",
        "author": "李嘉佑",
        "biography": "",
        "paragraphs": [
            "陽羨蘭陵近，高城帶水閑。淺流通野寺，綠茗蓋春山。",
            "長吏多愁罷，遊人詎肯還。知君日清淨，無事掩重關。"
        ],
        "notes": [
            ""
        ],
        "volume": "卷二百零六",
        "no#": 35
    },
    {
        "title": "和張舍人中書宿直",
        "author": "李嘉佑",
        "biography": "",
        "paragraphs": [
            "漢主留才子，春城直紫微。對花閶闔靜，過竹吏人稀。",
            "裁詔催添燭，將朝欲更衣。玉堂宜歲久，且莫厭彤闈。"
        ],
        "notes": [
            ""
        ],
        "volume": "卷二百零六",
        "no#": 36
    },
    {
        "title": "司勳王郎中宅送韋九郎中往濠州",
        "author": "李嘉佑",
        "biography": "",
        "paragraphs": [
            "憐爾因同舍，看書似外家。出關逢落葉，傍水見寒花。",
            "送遠添秋思，將衰戀歲華。清淮倍相憶，回首莫令賒。"
        ],
        "notes": [
            ""
        ],
        "volume": "卷二百零六",
        "no#": 37
    },
    {
        "title": "晚春送吉校書歸楚州",
        "author": "李嘉佑",
        "biography": "",
        "paragraphs": [
            "詩人饒楚思，淮上及春歸。舊浦菱花發，閑門柳絮飛。",
            "高名鄉曲重，少事道流稀。定向漁家醉，殘陽臥釣磯。"
        ],
        "notes": [
            ""
        ],
        "volume": "卷二百零六",
        "no#": 38
    },
    {
        "title": "送嚴二擢第東歸",
        "author": "李嘉佑",
        "biography": "",
        "paragraphs": [
            "隳官就賓薦，時輩詎爭先。盛業推儒行，高科獨少年。",
            "迎秋見衰葉，餘照逐鳴蟬。舊裏三峰下，開門古縣前。"
        ],
        "notes": [
            ""
        ],
        "volume": "卷二百零六",
        "no#": 39
    },
    {
        "title": "送冷朝陽及第東歸江甯",
        "author": "李嘉佑",
        "biography": "",
        "paragraphs": [
            "高第由佳句，諸生似者稀。長安帶酒別，建業候潮歸。",
            "稚子歡迎棹，鄰人為掃扉。含情過舊浦，鷗鳥亦依依。"
        ],
        "notes": [
            ""
        ],
        "volume": "卷二百零六",
        "no#": 40
    },
    {
        "title": "送越州辛法曹之任",
        "author": "李嘉佑",
        "biography": "",
        "paragraphs": [
            "但能一官適，莫羨五侯尊。山色垂趨府，潮聲自到門。",
            "緣塘剡溪路，映竹五湖村。王謝登臨處，依依今尚存。"
        ],
        "notes": [
            ""
        ],
        "volume": "卷二百零六",
        "no#": 41
    },
    {
        "title": "送樊兵曹潭州謁韋大夫",
        "author": "李嘉佑",
        "biography": "",
        "paragraphs": [
            "塞鴻歸欲盡，北客始辭春。零桂雖逢竹，湘川少見人。",
            "江花鋪淺水，山木暗殘春。修刺轅門裏，多憐爾為親。"
        ],
        "notes": [
            ""
        ],
        "volume": "卷二百零六",
        "no#": 42
    },
    {
        "title": "送杜禦史還廣陵",
        "author": "李嘉佑",
        "biography": "",
        "paragraphs": [
            "慚君從弱歲，顧我比諸昆。同事元戎久，俱承國士恩。",
            "隨鶯過淮水，看柳向轅門。草色金陵岸，思心那可論。"
        ],
        "notes": [
            ""
        ],
        "volume": "卷二百零六",
        "no#": 43
    },
    {
        "title": "送兗州杜別駕之任",
        "author": "李嘉佑",
        "biography": "",
        "paragraphs": [
            "停車邀別乘，促軫奏胡笳。若見楚山暮，因愁浙水賒。",
            "河堤經淺草，村徑曆繁花。更有堪悲處，梁城春日斜。"
        ],
        "notes": [
            ""
        ],
        "volume": "卷二百零六",
        "no#": 44
    },
    {
        "title": "題裴十六少卿東亭",
        "author": "李嘉佑",
        "biography": "",
        "paragraphs": [
            "平津舊東閣，深巷見南山。卷箔嵐煙潤，遮窗竹影閑。",
            "傾茶兼落帽，戀客不開關。斜照窺簾外，川禽時往還。"
        ],
        "notes": [
            ""
        ],
        "volume": "卷二百零六",
        "no#": 45
    },
    {
        "title": "同皇甫侍禦題薦福寺一公房",
        "author": "李嘉佑",
        "biography": "",
        "paragraphs": [
            "虛室獨焚香，林空靜磬長。閑窺數竿竹，老在一繩床。",
            "啜茗翻真偈，然燈繼夕陽。人歸遠相送，步履出回廊。"
        ],
        "notes": [
            ""
        ],
        "volume": "卷二百零六",
        "no#": 46
    },
    {
        "title": "送從侄端之東都",
        "author": "李嘉佑",
        "biography": "",
        "paragraphs": [
            "虜近人行少，憐君獨出城。故關逢落葉，寒日逐徂征。",
            "聞笛添歸思，看山愜野情。皇華今絕少，龍額也相迎。"
        ],
        "notes": [
            ""
        ],
        "volume": "卷二百零六",
        "no#": 47
    },
    {
        "title": "送王諫議充東都留守判官",
        "author": "李嘉佑",
        "biography": "",
        "paragraphs": [
            "時稱謝康樂，別事漢平津。衰柳寒關道，高車左掖臣。",
            "背河見北雁，到洛問東人。憶昔游金穀，相看華髮新。"
        ],
        "notes": [
            ""
        ],
        "volume": "卷二百零六",
        "no#": 48
    },
    {
        "title": "和都官苗員外秋夜省直對雨簡諸知己",
        "author": "李嘉佑",
        "biography": "",
        "paragraphs": [
            "多雨南宮夜，仙郎寓直時。漏長丹鳳闕，秋冷白雲司。",
            "螢影侵階亂，鴻聲出苑遲。蕭條人吏散，小謝有新詩。"
        ],
        "notes": [
            ""
        ],
        "volume": "卷二百零六",
        "no#": 49
    },
    {
        "title": "送從弟歸河朔",
        "author": "李嘉佑",
        "biography": "",
        "paragraphs": [
            "故鄉那可到，令弟獨能歸。諸將矜旄節，何人重布衣。",
            "空城流水在，荒澤舊村稀。秋日平原路，蟲鳴桑葉飛。"
        ],
        "notes": [
            ""
        ],
        "volume": "卷二百零六",
        "no#": 50
    },
    {
        "title": "送崔夷甫員外和蕃",
        "author": "李嘉佑",
        "biography": "",
        "paragraphs": [
            "君過湟中去，尋源未是賒。經春逢白草，盡日度黃沙。",
            "雙節行為伴，孤烽到似家。和戎非用武，不學李輕車。"
        ],
        "notes": [
            ""
        ],
        "volume": "卷二百零六",
        "no#": 51
    },
    {
        "title": "春日長安送從弟尉吳縣",
        "author": "李嘉佑",
        "biography": "",
        "paragraphs": [
            "春愁能浩蕩，送別又如何。人向吳台遠，鶯飛漢苑多。",
            "見花羞白髮，因爾憶滄波。好是神仙尉，前賢亦未過。"
        ],
        "notes": [
            ""
        ],
        "volume": "卷二百零六",
        "no#": 52
    },
    {
        "title": "元日無衣冠入朝，寄皇甫拾遺冉、從弟補闕紓",
        "author": "李嘉佑",
        "biography": "",
        "paragraphs": [
            "伏奏隨廉使，周行外冗員。白髭空受歲，丹陛不朝天。",
            "秉燭千官去，垂簾一室眠。羨君青瑣裏，並冕入爐煙。"
        ],
        "notes": [
            ""
        ],
        "volume": "卷二百零六",
        "no#": 53
    },
    {
        "title": "和韓郎中揚子津玩雪寄嚴維",
        "author": "李嘉佑",
        "biography": "",
        "paragraphs": [
            "雪深揚子岸，看柳盡成梅。山色潛知近，潮聲只聽來。",
            "夜禽驚曉散，春物受寒催。粉署生新興，瑤華寄上才。"
        ],
        "notes": [
            ""
        ],
        "volume": "卷二百零六",
        "no#": 54
    },
    {
        "title": "送王牧往吉州謁王使君叔",
        "author": "李嘉佑",
        "biography": "",
        "paragraphs": [
            "細草綠汀洲，王孫耐薄游。年華初冠帶，文體舊弓裘。",
            "野渡花爭發，春塘水亂流。使君憐小阮，應念倚門愁。"
        ],
        "notes": [
            ""
        ],
        "volume": "卷二百零六",
        "no#": 55
    },
    {
        "title": "廣陵送林宰",
        "author": "李嘉佑",
        "biography": "",
        "paragraphs": [
            "清政過前哲，香名達至尊。明通漢家籍，重識府公恩。",
            "春景生雲物，風潮斂雪痕。長吟策羸馬，青楚入關門。"
        ],
        "notes": [
            ""
        ],
        "volume": "卷二百零六",
        "no#": 56
    },
    {
        "title": "贈衛南長官赴任",
        "author": "李嘉佑",
        "biography": "",
        "paragraphs": [
            "吏曹難茂宰，主意念疲人。更事文犀節，還過白馬津。",
            "雲間辭北闕，樹裏出西秦。為報陶明府，裁書莫厭貧。"
        ],
        "notes": [
            ""
        ],
        "volume": "卷二百零六",
        "no#": 57
    },
    {
        "title": "自常州還江陰途中作",
        "author": "李嘉佑",
        "biography": "",
        "paragraphs": [
            "處處空籬落，江村不忍看。無人花色慘，多雨鳥聲寒。",
            "黃霸初臨郡，陶潛未罷官。乘春務征伐，誰肯問凋殘。"
        ],
        "notes": [
            ""
        ],
        "volume": "卷二百零六",
        "no#": 58
    },
    {
        "title": "潤州楊別駕宅送蔣九侍禦收兵歸揚州",
        "author": "李嘉佑",
        "biography": "",
        "paragraphs": [
            "沴氣清金虎，兵威壯鐵冠。揚旌川色暗，吹角水風寒。",
            "人對輜輧醉，花垂睥睨殘。羨歸丞相閣，空望舊門欄。"
        ],
        "notes": [
            ""
        ],
        "volume": "卷二百零六",
        "no#": 59
    },
    {
        "title": "仲夏江陰官舍寄裴明府",
        "author": "李嘉佑",
        "biography": "",
        "paragraphs": [
            "萬室邊江次，孤城對海安。朝霞晴作雨，濕氣晚生寒。",
            "苔色侵衣桁，潮痕上井欄。題詩招茂宰，思爾欲辭官。"
        ],
        "notes": [
            ""
        ],
        "volume": "卷二百零六",
        "no#": 60
    },
    {
        "title": "送夏侯審參軍游江東",
        "author": "李嘉佑",
        "biography": "",
        "paragraphs": [
            "袖中多麗句，未遣世人聞。醉夜眠江月，閒時逐海雲。",
            "荻花寒漫漫，鷗鳥暮群群。若到長沙苑，漁家更待君。"
        ],
        "notes": [
            ""
        ],
        "volume": "卷二百零六",
        "no#": 61
    },
    {
        "title": "送袁員外宣慰勸農畢赴洪州使院",
        "author": "李嘉佑",
        "biography": "",
        "paragraphs": [
            "聖主臨前殿，殷憂遣使臣。氣迎天詔喜，恩發土膏春。",
            "草色催歸棹，鶯聲為送人。龍沙多道裏，流水自相親。"
        ],
        "notes": [
            ""
        ],
        "volume": "卷二百零六",
        "no#": 62
    },
    {
        "title": "送侍御史四叔歸朝",
        "author": "李嘉佑",
        "biography": "",
        "paragraphs": [
            "淮南頻送別，臨水惜殘春。攀折隋宮柳，淹留秦地人。",
            "含情歸上國，論舊見平津。更接天津近，餘花映綬新。"
        ],
        "notes": [
            ""
        ],
        "volume": "卷二百零六",
        "no#": 63
    },
    {
        "title": "登楚州城望驛路，十餘裏山村竹林相次交映",
        "author": "李嘉佑",
        "biography": "",
        "paragraphs": [
            "十裏山村道，千峰櫟樹林。霜濃竹枝亞，歲晚荻花深。",
            "草市多樵客，漁家足水禽。幽居雖可羨，無那子牟心。"
        ],
        "notes": [
            ""
        ],
        "volume": "卷二百零六",
        "no#": 64
    },
    {
        "title": "奉陪韋潤州游鶴林寺",
        "author": "李嘉佑",
        "biography": "",
        "paragraphs": [
            "野寺江城近，雙旌五馬過。禪心超忍辱，梵語問多羅。",
            "松竹閑僧老，雲煙晚日和。寒塘歸路轉，清磬隔微波。"
        ],
        "notes": [
            ""
        ],
        "volume": "卷二百零六",
        "no#": 65
    },
    {
        "title": "奉酬路五郎中院長新除工部員外見簡",
        "author": "李嘉佑",
        "biography": "",
        "paragraphs": [
            "一門同秘省，萬里作長城。問絹蓮花府，揚旗細柳營。",
            "詞鋒偏卻敵，草奏直論兵。何幸新詩贈，真輸小謝名。"
        ],
        "notes": [
            ""
        ],
        "volume": "卷二百零六",
        "no#": 66
    },
    {
        "title": "送韋司直西行",
        "author": "李嘉佑",
        "biography": "",
        "paragraphs": [
            "不恥青袍故，尤宜白髮新。心朝玉皇帝，貌似紫陽人。",
            "湘浦眠銷日，桃源醉度春。能文兼證道，莊叟是前身。"
        ],
        "notes": [
            ""
        ],
        "volume": "卷二百零六",
        "no#": 67
    },
    {
        "title": "送上官侍禦赴黔中",
        "author": "李嘉佑",
        "biography": "",
        "paragraphs": [
            "莫向黔中路，令人到欲迷。水聲巫峽裏，山色夜郎西。",
            "樹隔朝雲合，猿窺曉月啼。南方饒翠羽，知爾飲清溪。"
        ],
        "notes": [
            ""
        ],
        "volume": "卷二百零六",
        "no#": 68
    },
    {
        "title": "送元侍禦還荊南幕府",
        "author": "李嘉佑",
        "biography": "",
        "paragraphs": [
            "迢遞荊州路，山多水又分。霜林澹寒日，朔雁蔽南雲。",
            "八座由持節，三湘亦置軍。自當行直指，應不為功勳。"
        ],
        "notes": [
            ""
        ],
        "volume": "卷二百零六",
        "no#": 69
    },
    {
        "title": "登湓城浦望廬山初晴，直省齎敕催赴江陰",
        "author": "李嘉佑",
        "biography": "",
        "paragraphs": [
            "西望香爐雪，千峰晚色新。白頭悲作吏，黃紙苦催人。",
            "多負登山屐，深藏漉酒巾。傷心公府內，手板日相親。"
        ],
        "notes": [
            ""
        ],
        "volume": "卷二百零六",
        "no#": 70
    },
    {
        "title": "九日",
        "author": "李嘉佑",
        "biography": "",
        "paragraphs": [
            "惆悵重陽日，空山野菊新。蒹葭百戰地，江海十年人。",
            "歎老堪衰柳，傷秋對白蘋。孤樓聞夕磬，塘路向城闉。"
        ],
        "notes": [
            ""
        ],
        "volume": "卷二百零六",
        "no#": 71
    },
    {
        "title": "九日送人",
        "author": "李嘉佑",
        "biography": "",
        "paragraphs": [
            "晴景應重陽，高臺愴遠鄉。水澄千室倒，霧卷四山長。",
            "受節人逾老，驚寒菊半黃。席前愁此別，未別已沾裳。"
        ],
        "notes": [
            ""
        ],
        "volume": "卷二百零六",
        "no#": 72
    },
    {
        "title": "春日淇上作",
        "author": "李嘉佑",
        "biography": "",
        "paragraphs": [
            "淇上春風漲，鴛鴦逐浪飛。清明桑葉小，度雨杏花稀。",
            "衛女紅妝薄，王孫白馬肥。相將踏青去，不解惜羅衣。"
        ],
        "notes": [
            ""
        ],
        "volume": "卷二百零六",
        "no#": 73
    },
    {
        "title": "送從叔陽冰祇召赴都",
        "author": "李嘉佑",
        "biography": "",
        "paragraphs": [
            "自小從遊慣，多由戲笑偏。常時矜禮數，漸老荷優憐。",
            "見主承休命，為郎貴晚年。伯喈文與篆，虛作漢家賢。"
        ],
        "notes": [
            ""
        ],
        "volume": "卷二百零六",
        "no#": 74
    },
    {
        "title": "送友人入湘",
        "author": "李嘉佑",
        "biography": "",
        "paragraphs": [
            "聞說湘川路，年年苦雨多。猿啼巫峽雨，月照洞庭波。",
            "窮海人還去，孤城雁共過。青山不可極，來往自蹉跎。"
        ],
        "notes": [
            ""
        ],
        "volume": "卷二百零六",
        "no#": 75
    },
    {
        "title": "送裴員外往江南",
        "author": "李嘉佑",
        "biography": "",
        "paragraphs": [
            "公務江南遠，留驩幕下榮。楓林緣楚塞，水驛到湓城。",
            "岸草知春晚，沙禽好夜驚。風帆幾度泊，處處暮潮聲。"
        ],
        "notes": [
            ""
        ],
        "volume": "卷二百零六",
        "no#": 76
    },
    {
        "title": "登秦嶺",
        "author": "李嘉佑",
        "biography": "",
        "paragraphs": [
            "南登秦嶺頭，回望始堪愁。漢闕青門遠，高山藍水流。",
            "三湘遷客去，九陌故人游。從此辭鄉淚，雙垂不復收。"
        ],
        "notes": [
            ""
        ],
        "volume": "卷二百零六",
        "no#": 77
    },
    {
        "title": "送張惟儉秀才入舉",
        "author": "李嘉佑",
        "biography": "",
        "paragraphs": [
            "清秀過終童，攜書訪老翁。以吾為世舊，憐爾繼家風。",
            "淮岸經霜柳，關城帶月鴻。春歸定得意，花送到東中。"
        ],
        "notes": [
            ""
        ],
        "volume": "卷二百零六",
        "no#": 78
    },
    {
        "title": "送韋侍禦湖南幕府",
        "author": "李嘉佑",
        "biography": "",
        "paragraphs": [
            "執憲隨征虜，逢秋出故關。雨多愁郢路，葉下識衡山。",
            "地遠從軍樂，兵強分野閑。皇家不易將，此去未應還。"
        ],
        "notes": [
            ""
        ],
        "volume": "卷二百零六",
        "no#": 79
    },
    {
        "title": "同皇甫冉赴官，留別靈一上人",
        "author": "李嘉佑",
        "biography": "",
        "paragraphs": [
            "法許廬山遠，詩傳休上人。獨歸雙樹宿，靜與百花親。",
            "對物雖留興，觀空已悟身。能令折腰客，遙賞竹房春。"
        ],
        "notes": [
            ""
        ],
        "volume": "卷二百零六",
        "no#": 80
    },
    {
        "title": "送客游荊州",
        "author": "李嘉佑",
        "biography": "",
        "paragraphs": [
            "草色隨驄馬，悠悠共出秦。水傳雲夢曉，山接洞庭春。",
            "帆影連三峽，猿聲在四鄰。青門一分首，難見杜陵人。"
        ],
        "notes": [
            ""
        ],
        "volume": "卷二百零六",
        "no#": 81
    },
    {
        "title": "與鄭錫游春",
        "author": "李嘉佑",
        "biography": "",
        "paragraphs": [
            "東門垂柳長，回首獨心傷。日暖臨芳草，天晴憶故鄉。",
            "映花鶯上下，過水蝶悠颺。借問同行客，今朝淚幾行。"
        ],
        "notes": [
            ""
        ],
        "volume": "卷二百零六",
        "no#": 82
    },
    {
        "title": "故燕國相公挽歌二首",
        "author": "李嘉佑",
        "biography": "",
        "paragraphs": [
            "文若為全德，留侯是重名。論公長不宰，因病得無生。",
            "大夢依禪定，高墳共化城。自應憐寂滅，人世但傷情。",
            "共美持衡日，皆言折檻時。蜀侯供廟略，漢主缺台司。",
            "車馬行仍止，笳簫咽又悲。今年杜陵陌，殄瘁百花遲。"
        ],
        "notes": [
            ""
        ],
        "volume": "卷二百零六",
        "no#": 83
    },
    {
        "title": "故吏部郎中贈給事中韋公挽歌二首",
        "author": "李嘉佑",
        "biography": "",
        "paragraphs": [
            "神理今何在，斯人竟若斯。顏淵徒有德，伯道且無兒。",
            "白髮今非老，青雲數有奇。誰言夕郎拜，翻向夜台悲。",
            "社裏東城接，松阡北地開。聞笳春色慘，執紼故人哀。",
            "終日南山對，何時渭水回。仁兄與恩舊，相望泣泉台。"
        ],
        "notes": [
            ""
        ],
        "volume": "卷二百零六",
        "no#": 84
    }
]