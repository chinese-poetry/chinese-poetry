[
    {
        "title": "觀兄弟同夜成婚",
        "author": "鄭軌",
        "biography": "",
        "paragraphs": [
            "棠棣開雙萼，夭桃照兩花。分庭含佩響，隔扇偶妝華。",
            "迎風俱似雪，映綺共如霞。今宵二神女，並在一仙家。"
        ],
        "notes": [
            ""
        ],
        "volume": "卷七百六十九",
        "no#": 1
    },
    {
        "title": "夏彈琴",
        "author": "劉戩",
        "biography": "",
        "paragraphs": [
            "碧山本岑寂，素琴何清幽。彈為風入松，崖谷颯已秋。",
            "庭鶴舞白雪，泉魚躍洪流。予欲娛世人，明月難暗投。",
            "感歎未終曲，淚下不可收。嗚呼鐘子期，零落歸荒丘。",
            "死而若有知，魂兮從我遊。"
        ],
        "notes": [
            ""
        ],
        "volume": "卷七百六十九",
        "no#": 2
    },
    {
        "title": "過函谷關",
        "author": "楊齊哲",
        "biography": "",
        "paragraphs": [
            "地險崤函北，途經分陝東。逶迤眾山盡，荒涼古塞空。",
            "河光流曉日，樹影散朝風。聖德今無外，何處是關中。"
        ],
        "notes": [
            ""
        ],
        "volume": "卷七百六十九",
        "no#": 3
    },
    {
        "title": "傷死奴",
        "author": "劉夷道",
        "biography": "",
        "paragraphs": [
            "丹籍生涯淺，黃泉歸路深。不及江陵樹，千秋長作林。"
        ],
        "notes": [
            ""
        ],
        "volume": "卷七百六十九",
        "no#": 4
    },
    {
        "title": "侍宴賦得起坐彈鳴琴二首",
        "author": "楊希道",
        "biography": "",
        "paragraphs": [
            "北林鵲夜飛，南軒月初進。調弦發清征，蕩心祛褊吝。",
            "變作離鴻聲，還入思歸引。長歎未終極，秋風飄素鬢。",
            "絲傳園客意，曲奏楚妃情。罕有知音者，空勞流水聲。"
        ],
        "notes": [
            ""
        ],
        "volume": "卷七百六十九",
        "no#": 5
    },
    {
        "title": "詠琴",
        "author": "楊希道",
        "biography": "",
        "paragraphs": [
            "久擅龍門質，孤竦嶧陽名。齊娥初發弄，趙女正調聲。",
            "嘉客勿遽反，繁弦曲未成。"
        ],
        "notes": [
            ""
        ],
        "volume": "卷七百六十九",
        "no#": 6
    },
    {
        "title": "詠笙",
        "author": "楊希道",
        "biography": "",
        "paragraphs": [
            "短長插鳳翼，洪細摹鸞音。能令楚妃歎，複使荊王吟。",
            "切切孤竹管，來應雲和琴。"
        ],
        "notes": [
            ""
        ],
        "volume": "卷七百六十九",
        "no#": 7
    },
    {
        "title": "詠舞",
        "author": "楊希道",
        "biography": "",
        "paragraphs": [
            "二八如同雪，三春類早花。分行向燭轉，一種逐風斜。"
        ],
        "notes": [
            ""
        ],
        "volume": "卷七百六十九",
        "no#": 8
    },
    {
        "title": "詠妓",
        "author": "王績",
        "biography": "",
        "paragraphs": [
            "妖姬飾靚妝，窈窕出蘭房。日照當軒影，風吹滿路香。",
            "早時歌扇薄，今日舞衫長。不應令曲誤，持此試周郎。"
        ],
        "notes": [
            ""
        ],
        "volume": "卷七百六十九",
        "no#": 9
    },
    {
        "title": "益州城西張超亭觀妓",
        "author": "王績",
        "biography": "",
        "paragraphs": [
            "落日明歌席，行雲逐舞人。江前飛暮雨，梁上下輕塵。",
            "冶服看疑畫，妝台望似春。高車勿遽返，長袖欲相親。"
        ],
        "notes": [
            ""
        ],
        "volume": "卷七百六十九",
        "no#": 10
    },
    {
        "title": "辛司法宅觀妓",
        "author": "王績",
        "biography": "",
        "paragraphs": [
            "南國佳人至，北堂羅薦開。長裙隨鳳管，促柱送鸞杯。",
            "雲光身後落，雪態掌中回。到愁金穀晚，不怪玉山頹。"
        ],
        "notes": [
            ""
        ],
        "volume": "卷七百六十九",
        "no#": 11
    },
    {
        "title": "秋池一枝蓮",
        "author": "郭恭",
        "biography": "",
        "paragraphs": [
            "秋至皆零落，淩波獨吐紅。托根方得所，未肯即隨風。"
        ],
        "notes": [
            ""
        ],
        "volume": "卷七百六十九",
        "no#": 12
    },
    {
        "title": "婕妤怨",
        "author": "張烜",
        "biography": "",
        "paragraphs": [
            "賤妾裁紈扇，初搖明月姿。君王看舞席，坐起秋風時。",
            "玉樹清禦路，金陳翳垂絲。昭陽無分理，愁寂任前期。"
        ],
        "notes": [
            ""
        ],
        "volume": "卷七百六十九",
        "no#": 13
    },
    {
        "title": "長門怨",
        "author": "張修之",
        "biography": "",
        "paragraphs": [
            "長門落景盡，洞房秋月明。玉階草露積，金屋網塵生。",
            "妾妒今應改，君恩昔未平。寄語臨邛客，何時作賦成。"
        ],
        "notes": [
            ""
        ],
        "volume": "卷七百六十九",
        "no#": 14
    },
    {
        "title": "王昭君",
        "author": "梁獻",
        "biography": "",
        "paragraphs": [
            "圖畫失天真，容華坐誤人。君恩不可再，妾命在和親。",
            "淚點關山月，衣銷邊塞塵。一聞陽鳥至，思絕漢宮春。"
        ],
        "notes": [
            ""
        ],
        "volume": "卷七百六十九",
        "no#": 15
    },
    {
        "title": "芳樹",
        "author": "符子珪",
        "biography": "",
        "paragraphs": [
            "芳樹宜三月，曈曈豔綺年。香交珠箔氣，陰占綠庭煙。",
            "小葉風吹長，繁花露濯鮮。遂令穠李兒，折取簪花鈿。"
        ],
        "notes": [
            ""
        ],
        "volume": "卷七百六十九",
        "no#": 16
    },
    {
        "title": "觀妓",
        "author": "李何",
        "biography": "",
        "paragraphs": [
            "向晚小乘遊，朝來新上頭。從來許長袖，未有客難留。"
        ],
        "notes": [
            ""
        ],
        "volume": "卷七百六十九",
        "no#": 17
    },
    {
        "title": "邯鄲俠少年",
        "author": "鄭鏦",
        "biography": "",
        "paragraphs": [
            "夜渡濁河津，衣中劍滿身。兵符劫晉鄙，匕首刺秦人。",
            "執事非無膽，高堂念有親。昨緣秦苦趙，來往大樑頻。"
        ],
        "notes": [
            ""
        ],
        "volume": "卷七百六十九",
        "no#": 18
    },
    {
        "title": "玉階怨",
        "author": "鄭鏦",
        "biography": "",
        "paragraphs": [
            "昔日同飛燕，今朝似伯勞。情深爭擲果，寵罷怨殘桃。",
            "別殿春心斷，長門夜樹高。雖能不自悔，誰見舊衣褒。"
        ],
        "notes": [
            ""
        ],
        "volume": "卷七百六十九",
        "no#": 19
    },
    {
        "title": "婕妤怨",
        "author": "鄭鏦",
        "biography": "",
        "paragraphs": [
            "南國承歡日，東方候曉時。那能妒褒姒，只愛笑唐兒。",
            "寶葉隨雲髻，珠絲鍛履綦。不知飛燕意，何事苦相疑。"
        ],
        "notes": [
            ""
        ],
        "volume": "卷七百六十九",
        "no#": 20
    },
    {
        "title": "入塞曲",
        "author": "鄭鏦",
        "biography": "",
        "paragraphs": [
            "留滯邊庭久，歸思歲月賒。黃雲同入塞，白首獨還家。",
            "宛馬隨秦草，胡人問漢花。還傷李都尉，獨自沒黃沙。"
        ],
        "notes": [
            ""
        ],
        "volume": "卷七百六十九",
        "no#": 21
    },
    {
        "title": "賞殘花",
        "author": "紇幹著",
        "biography": "",
        "paragraphs": [
            "零落多依草，芳香散著人。低簷一枝在，猶占滿堂春。"
        ],
        "notes": [
            ""
        ],
        "volume": "卷七百六十九",
        "no#": 22
    },
    {
        "title": "古仙詞",
        "author": "紇幹著",
        "biography": "",
        "paragraphs": [
            "珠幡絳節曉霞中，漢武清齋待少翁。",
            "不向人間戀春色，桃花自滿紫陽宮。"
        ],
        "notes": [
            ""
        ],
        "volume": "卷七百六十九",
        "no#": 23
    },
    {
        "title": "感春詞",
        "author": "紇幹著",
        "biography": "",
        "paragraphs": [
            "未得鳴珂謁漢宮，江頭寂寞向春風。",
            "悲歌一曲心應醉，萬葉千花淚眼中。"
        ],
        "notes": [
            ""
        ],
        "volume": "卷七百六十九",
        "no#": 24
    },
    {
        "title": "灞上",
        "author": "紇幹著",
        "biography": "",
        "paragraphs": [
            "鳴鞭晚日禁城東，渭水晴煙灞岸風。",
            "都傍柳陰回首望，春天樓閣五雲中。"
        ],
        "notes": [
            ""
        ],
        "volume": "卷七百六十九",
        "no#": 25
    },
    {
        "title": "淩雲寺",
        "author": "李習",
        "biography": "",
        "paragraphs": [
            "古寺臨江間碧波，石梯深入白雲窠。",
            "僧禪寂寂無人跡，滿地落花春又過。"
        ],
        "notes": [
            ""
        ],
        "volume": "卷七百六十九",
        "no#": 26
    },
    {
        "title": "鳳棲怨",
        "author": "顏舒",
        "biography": "",
        "paragraphs": [
            "佳人名莫愁，珠箔上花鉤。清鏡鴛鴦匣，新妝翡翠樓。",
            "擣衣明月夜，吹管白雲秋。惟恨金吾子，年年向隴頭。"
        ],
        "notes": [
            ""
        ],
        "volume": "卷七百六十九",
        "no#": 27
    },
    {
        "title": "春女怨",
        "author": "朱絳",
        "biography": "",
        "paragraphs": [
            "獨坐紗窗刺繡遲，紫荊花下囀黃鸝。",
            "欲知無限傷春意，盡在停針不語時。"
        ],
        "notes": [
            ""
        ],
        "volume": "卷七百六十九",
        "no#": 28
    },
    {
        "title": "失題",
        "author": "徐璧",
        "biography": "",
        "paragraphs": [
            "雙燕今朝至，何時發海濱。窺簷向人語，如道故鄉春。"
        ],
        "notes": [
            ""
        ],
        "volume": "卷七百六十九",
        "no#": 29
    },
    {
        "title": "催妝",
        "author": "徐安期",
        "biography": "",
        "paragraphs": [
            "傳聞燭下調紅粉，明鏡台前別作春。",
            "不須面上渾妝卻，留著雙眉待畫人。"
        ],
        "notes": [
            ""
        ],
        "volume": "卷七百六十九",
        "no#": 30
    },
    {
        "title": "隔壁聞奏伎",
        "author": "裴延",
        "biography": "",
        "paragraphs": [
            "徒聞管弦切，不見舞腰回。賴有歌梁合，塵飛一半來。"
        ],
        "notes": [
            ""
        ],
        "volume": "卷七百六十九",
        "no#": 31
    },
    {
        "title": "詠剪花",
        "author": "裴延",
        "biography": "",
        "paragraphs": [
            "花寒未聚蝶，色豔已驚人。懸知陌上柳，應妒手中春。"
        ],
        "notes": [
            ""
        ],
        "volume": "卷七百六十九",
        "no#": 32
    },
    {
        "title": "歎美人照鏡",
        "author": "陳述",
        "biography": "",
        "paragraphs": [
            "插花枝共動，含笑靨俱生。衫分兩處色，釧響一邊聲。",
            "就中還妒影，恐奪可憐名。"
        ],
        "notes": [
            ""
        ],
        "volume": "卷七百六十九",
        "no#": 33
    },
    {
        "title": "開緘怨",
        "author": "朱琳",
        "biography": "",
        "paragraphs": [
            "夫婿邊庭久，幽閨恨幾重。玉琴知別日，金鏡識愁容。",
            "懶寄雲中服，慵開海上封。年年得衣慣，且試莫裁縫。"
        ],
        "notes": [
            ""
        ],
        "volume": "卷七百六十九",
        "no#": 34
    },
    {
        "title": "雜言",
        "author": "謝陶",
        "biography": "",
        "paragraphs": [
            "天不與人言，禍福能自至。水火雖活人，暫不得即死。",
            "蹈之焚斯須，憑之溺容易。水火與禍福，豈有先言耳。"
        ],
        "notes": [
            ""
        ],
        "volume": "卷七百六十九",
        "no#": 35
    },
    {
        "title": "書事",
        "author": "何贊",
        "biography": "",
        "paragraphs": [
            "果決生涯向路中，西投知己話從容。雲遮劍閣三千里，",
            "到頭須卜林泉隱，自愧無能繼臥龍。"
        ],
        "notes": [
            ""
        ],
        "volume": "卷七百六十九",
        "no#": 36
    },
    {
        "title": "雁塔",
        "author": "解彥融",
        "biography": "",
        "paragraphs": [
            "崢嶸徹倒景，刻峭俯無地。勇進攀有緣，即嶮恐迷墜。",
            "窅然喪五蘊，蠢爾懷萬類。實際罔他尋，波羅必可致。",
            "南山繚上苑，祇樹連岩翠。北斗臨帝城，扶宮切太清。",
            "餐和裨日用，味道懿天明。綠野冷風浹，紫微佳氣晶。",
            "馴禽演法要，忍草藉經行。本願從茲適，方知物世輕。"
        ],
        "notes": [
            ""
        ],
        "volume": "卷七百六十九",
        "no#": 37
    }
]