[
    {
        "title": "奉和立春日侍宴內出剪綵花應制",
        "author": "宋之問",
        "biography": "",
        "paragraphs": [
            "金閣妝新杏，瓊筵弄綺梅。人間都未識，天上忽先開。",
            "蝶繞香絲住，蜂憐豔粉回。今年春色早，應為剪刀催。"
        ],
        "notes": [
            ""
        ],
        "volume": "卷五十二",
        "no#": 1
    },
    {
        "title": "春日芙蓉園侍宴應制",
        "author": "宋之問",
        "biography": "",
        "paragraphs": [
            "芙蓉秦地沼，盧橘漢家園。穀轉斜盤徑，川回曲抱原。",
            "風來花自舞，春入鳥能言。侍宴瑤池夕，歸途笳吹繁。"
        ],
        "notes": [
            ""
        ],
        "volume": "卷五十二",
        "no#": 2
    },
    {
        "title": "夏日仙萼亭應制",
        "author": "宋之問",
        "biography": "",
        "paragraphs": [
            "高嶺逼星河，乘輿此日過。野含時雨潤，山雜夏雲多。",
            "睿藻光岩穴，宸襟洽薜蘿。悠然小天下，歸路滿笙歌。"
        ],
        "notes": [
            ""
        ],
        "volume": "卷五十二",
        "no#": 3
    },
    {
        "title": "奉和九月九日登慈恩寺浮屠應制",
        "author": "宋之問",
        "biography": "",
        "paragraphs": [
            "鳳刹侵雲半，虹旌倚日邊。散花多寶塔，張樂布金田。",
            "時菊芳仙醞，秋蘭動睿篇。香街稍欲晚，清蹕扈歸天。"
        ],
        "notes": [
            ""
        ],
        "volume": "卷五十二",
        "no#": 4
    },
    {
        "title": "奉和九日幸臨渭亭登高應制得歡字",
        "author": "宋之問",
        "biography": "",
        "paragraphs": [
            "令節三秋晚，重陽九日歡。仙杯還泛菊，寶饌且調蘭。",
            "禦氣雲霄近，乘高宇宙寬。今朝萬壽引，宜向曲中彈。"
        ],
        "notes": [
            ""
        ],
        "volume": "卷五十二",
        "no#": 5
    },
    {
        "title": "奉和聖制閏九月九日登莊嚴總持二寺閣",
        "author": "宋之問",
        "biography": "",
        "paragraphs": [
            "閏月再重陽，仙輿曆寶坊。帝歌雲稍白，禦酒菊猶黃。",
            "風鐸喧行漏，天花拂舞行。豫游多景福，梵宇日生光。"
        ],
        "notes": [
            ""
        ],
        "volume": "卷五十二",
        "no#": 6
    },
    {
        "title": "麟趾殿侍宴應制",
        "author": "宋之問",
        "biography": "",
        "paragraphs": [
            "北闕層城峻，西宮複道懸。乘輿曆萬戶，置酒望三川。",
            "花柳含丹日，山河入綺筵。欲知陪賞處，空外有飛煙。"
        ],
        "notes": [
            ""
        ],
        "volume": "卷五十二",
        "no#": 7
    },
    {
        "title": "上陽宮侍宴應制得林字",
        "author": "宋之問",
        "biography": "",
        "paragraphs": [
            "廣樂張前殿，重裘感聖心。砌蓂霜月盡，庭樹雪雲深。",
            "舊渥驂宸禦，慈恩忝翰林。微臣一何幸，再得聽瑤琴。"
        ],
        "notes": [
            ""
        ],
        "volume": "卷五十二",
        "no#": 8
    },
    {
        "title": "幸少林寺應制",
        "author": "宋之問",
        "biography": "",
        "paragraphs": [
            "紺宇橫天室，回鑾指帝休。曙陰迎日盡，春氣抱岩流。",
            "空樂繁行漏，香煙薄彩斿。玉膏從此泛，仙馭接浮丘。"
        ],
        "notes": [
            ""
        ],
        "volume": "卷五十二",
        "no#": 9
    },
    {
        "title": "幸嶽寺應制",
        "author": "宋之問",
        "biography": "",
        "paragraphs": [
            "暫幸珠筵地，俱憐石瀨清。泛流張翠幕，拂迥掛紅旌。",
            "雅曲龍調管，芳樽蟻泛觥。陪歡玉座晚，複得聽金聲。"
        ],
        "notes": [
            ""
        ],
        "volume": "卷五十二",
        "no#": 10
    },
    {
        "title": "扈從登封途中作",
        "author": "宋之問",
        "biography": "",
        "paragraphs": [
            "帳殿鬱崔嵬，仙遊實壯哉。曉雲連幕卷，夜火雜星回。",
            "穀暗千旗出，山鳴萬乘來。扈從良可賦，終乏掞天才。"
        ],
        "notes": [
            ""
        ],
        "volume": "卷五十二",
        "no#": 11
    },
    {
        "title": "扈從登封告成頌",
        "author": "宋之問",
        "biography": "",
        "paragraphs": [
            "複道開行殿，鉤陳列禁兵。和風吹鼓角，佳氣動旗旌。",
            "後騎回天苑，前山入禦營。萬方俱下拜，相與樂升平。"
        ],
        "notes": [
            ""
        ],
        "volume": "卷五十二",
        "no#": 12
    },
    {
        "title": "松山嶺應制",
        "author": "宋之問",
        "biography": "",
        "paragraphs": [
            "翼翼高旌轉，鏘鏘鳳輦飛。塵銷清蹕路，雲濕從臣衣。",
            "白羽搖丹壑，天營逼翠微。芳聲耀今古，四海警宸威。"
        ],
        "notes": [
            ""
        ],
        "volume": "卷五十二",
        "no#": 13
    },
    {
        "title": "緱山廟",
        "author": "宋之問",
        "biography": "",
        "paragraphs": [
            "王子賓仙去，飄颻笙鶴飛。徒聞滄海變，不見白雲歸。",
            "天路何其遠，人間此會稀。空歌日雲幕，霜月漸微微。"
        ],
        "notes": [
            ""
        ],
        "volume": "卷五十二",
        "no#": 14
    },
    {
        "title": "奉和梁王宴龍泓應教得微字",
        "author": "宋之問",
        "biography": "",
        "paragraphs": [
            "水府淪幽壑，星軺下紫微。鳥驚司僕馭，花落侍臣衣。",
            "芳樹搖春晚，晴雲繞座飛。淮王正留客，不醉莫言歸。"
        ],
        "notes": [
            ""
        ],
        "volume": "卷五十二",
        "no#": 15
    },
    {
        "title": "壽陽王花燭圖",
        "author": "宋之問",
        "biography": "",
        "paragraphs": [
            "仙媛乘龍日，天孫捧雁來。可憐桃李樹，更繞鳳凰台。",
            "燭照香車入，花臨寶扇開。莫令銀箭曉，為盡合歡杯。"
        ],
        "notes": [
            ""
        ],
        "volume": "卷五十二",
        "no#": 16
    },
    {
        "title": "江南曲",
        "author": "宋之問",
        "biography": "",
        "paragraphs": [
            "妾住越城南，離居不自堪。采花驚曙鳥，摘葉喂春蠶。",
            "懶結茱萸帶，愁安玳瑁簪。待君消瘦盡，日暮碧江潭。"
        ],
        "notes": [
            ""
        ],
        "volume": "卷五十二",
        "no#": 17
    },
    {
        "title": "牛女",
        "author": "宋之問",
        "biography": "",
        "paragraphs": [
            "粉席秋期緩，針樓別怨多。奔龍爭渡月，飛鵲亂填河。",
            "失喜先臨鏡，含羞未解羅。誰能留夜色，來夕倍還梭。"
        ],
        "notes": [
            ""
        ],
        "volume": "卷五十二",
        "no#": 18
    },
    {
        "title": "冬夜寓直麟閣",
        "author": "宋之問",
        "biography": "",
        "paragraphs": [
            "直事披三省，重關閉七門。廣庭憐雪淨，深屋喜爐溫。",
            "月幌花虛馥，風窗竹暗喧。東山白雲意，茲夕寄琴尊。"
        ],
        "notes": [
            ""
        ],
        "volume": "卷五十二",
        "no#": 19
    },
    {
        "title": "登禪定寺閣",
        "author": "宋之問",
        "biography": "",
        "paragraphs": [
            "梵宇出三天，登臨望八川。開襟坐霄漢，揮手拂雲煙。",
            "函谷青山外，昆池落日邊。東京楊柳陌，少別已經年。"
        ],
        "notes": [
            ""
        ],
        "volume": "卷五十二",
        "no#": 20
    },
    {
        "title": "陸渾山莊",
        "author": "宋之問",
        "biography": "",
        "paragraphs": [
            "歸來物外情，負杖閱岩耕。源水看花入，幽林采藥行。",
            "野人相問姓，山鳥自呼名。去去獨吾樂，無然愧此生。"
        ],
        "notes": [
            ""
        ],
        "volume": "卷五十二",
        "no#": 21
    },
    {
        "title": "藍田山莊",
        "author": "宋之問",
        "biography": "",
        "paragraphs": [
            "宦遊非吏隱，心事好幽偏。考室先依地，為農且用天。",
            "輞川朝伐木，藍水暮澆田。獨與秦山老，相歡春酒前。"
        ],
        "notes": [
            ""
        ],
        "volume": "卷五十二",
        "no#": 22
    },
    {
        "title": "春日山家",
        "author": "宋之問",
        "biography": "",
        "paragraphs": [
            "今日遊何處，春泉洗藥歸。悠然紫芝曲，晝掩白雲扉。",
            "魚樂偏尋藻，人閑屢采薇。丘中無俗事，身世兩相違。"
        ],
        "notes": [
            ""
        ],
        "volume": "卷五十二",
        "no#": 23
    },
    {
        "title": "春日宴宋主簿山亭得寒字",
        "author": "宋之問",
        "biography": "",
        "paragraphs": [
            "公子正邀歡，林亭春未蘭。攀岩踐苔易，迷路出花難。",
            "窗覆垂楊暖，階侵瀑水寒。帝城歸路直，留興接鵷鸞。"
        ],
        "notes": [
            ""
        ],
        "volume": "卷五十二",
        "no#": 24
    },
    {
        "title": "江亭晚望",
        "author": "宋之問",
        "biography": "",
        "paragraphs": [
            "浩渺浸雲根，煙嵐出遠村。鳥歸沙有跡，帆過浪無痕。",
            "望水知柔性，看山欲斷魂。縱情猶未已，回馬欲黃昏。"
        ],
        "notes": [
            ""
        ],
        "volume": "卷五十二",
        "no#": 25
    },
    {
        "title": "秋晚遊普耀寺",
        "author": "宋之問",
        "biography": "",
        "paragraphs": [
            "薄暮曲江頭，仁祠暫可留。山形無隱霽，野色遍呈秋。",
            "荷覆香泉密，藤緣寶樹幽。平生厭塵事，過此忽悠悠。"
        ],
        "notes": [
            ""
        ],
        "volume": "卷五十二",
        "no#": 26
    },
    {
        "title": "答李司戶夔",
        "author": "宋之問",
        "biography": "",
        "paragraphs": [
            "遠方來下客，輶軒攝使臣。弄琴宜在夜，傾酒貴逢春。",
            "駟馬留孤館，雙魚贈故人。明朝散雲雨，遙仰德為鄰。"
        ],
        "notes": [
            ""
        ],
        "volume": "卷五十二",
        "no#": 27
    },
    {
        "title": "寄天臺司馬道士",
        "author": "宋之問",
        "biography": "",
        "paragraphs": [
            "臥來生白髮，覽鏡忽成絲。遠愧餐霞子，童顏且自持。",
            "舊遊惜疏曠，微尚日磷緇。不寄西山藥，何由東海期。"
        ],
        "notes": [
            ""
        ],
        "volume": "卷五十二",
        "no#": 28
    },
    {
        "title": "使往天平軍馬約與陳子昂新鄉為期，及還而不相遇",
        "author": "宋之問",
        "biography": "",
        "paragraphs": [
            "入衛期之子，籲嗟不少留。情人去何處，淇水日悠悠。",
            "恒碣青雲斷，衡漳白露秋。知君心許國，不是愛封侯。"
        ],
        "notes": [
            ""
        ],
        "volume": "卷五十二",
        "no#": 29
    },
    {
        "title": "過函谷關",
        "author": "宋之問",
        "biography": "",
        "paragraphs": [
            "二百四十載，海內何紛紛。六國兵同合，七雄勢未分。",
            "從成拒秦帝，策決問蘇君。雞鳴將狗盜，論德不論勳。"
        ],
        "notes": [
            ""
        ],
        "volume": "卷五十二",
        "no#": 30
    },
    {
        "title": "送朔方何侍郎",
        "author": "宋之問",
        "biography": "",
        "paragraphs": [
            "聞道雲中使，乘驄往復還。河兵守陽月，塞虜失陰山。",
            "拜職嘗隨驃，銘功不讓班。旋聞受降日，歌舞入蕭關。"
        ],
        "notes": [
            ""
        ],
        "volume": "卷五十二",
        "no#": 31
    },
    {
        "title": "送田道士使蜀投龍",
        "author": "宋之問",
        "biography": "",
        "paragraphs": [
            "風馭忽泠然，雲台路幾千。蜀門峰勢斷，巴字水形連。",
            "人隔壺中地，龍遊洞裏天。贈言回馭日，圖畫彼山川。"
        ],
        "notes": [
            ""
        ],
        "volume": "卷五十二",
        "no#": 32
    },
    {
        "title": "送許州宋司馬赴任",
        "author": "宋之問",
        "biography": "",
        "paragraphs": [
            "潁郡水東流，荀陳兄弟游。偏傷茲日遠，獨向聚星州。",
            "河潤在明德，人康非外求。當聞力為政，遙慰我心愁。"
        ],
        "notes": [
            ""
        ],
        "volume": "卷五十二",
        "no#": 33
    },
    {
        "title": "送趙司馬赴蜀州",
        "author": "宋之問",
        "biography": "",
        "paragraphs": [
            "餞子西南望，煙綿劍道微。橋寒金雁落，林曙碧雞飛。",
            "職拜輿方遠，仙成履會歸。定知和氏璧，遙掩玉輪輝。"
        ],
        "notes": [
            ""
        ],
        "volume": "卷五十二",
        "no#": 34
    },
    {
        "title": "送永昌蕭贊府",
        "author": "宋之問",
        "biography": "",
        "paragraphs": [
            "柳變曲江頭，送君函谷遊。弄琴寬別意，酌醴醉春愁。",
            "戀本亦何極，贈言微所求。莫令金谷水，不入故園流。"
        ],
        "notes": [
            ""
        ],
        "volume": "卷五十二",
        "no#": 35
    },
    {
        "title": "送李侍禦",
        "author": "宋之問",
        "biography": "",
        "paragraphs": [
            "行李戀庭闈，乘軺振彩衣。南登指吳服，北走出秦畿。",
            "去國夏雲斷，還鄉秋雁飛。旋聞郡計入，更有使臣歸。"
        ],
        "notes": [
            ""
        ],
        "volume": "卷五十二",
        "no#": 36
    },
    {
        "title": "餞湖州薛司馬",
        "author": "宋之問",
        "biography": "",
        "paragraphs": [
            "別駕促嚴程，離筵多故情。交深季作友，義重伯為兄。",
            "鎮靜移吳俗，風流在漢京。會看陳仲舉，從此拜公卿。"
        ],
        "notes": [
            ""
        ],
        "volume": "卷五十二",
        "no#": 37
    },
    {
        "title": "送杜審言",
        "author": "宋之問",
        "biography": "",
        "paragraphs": [
            "臥病人事絕，嗟君萬里行。河橋不相送，江樹遠含情。",
            "別路追孫楚，維舟吊屈平。可惜龍泉劍，流落在豐城。"
        ],
        "notes": [
            ""
        ],
        "volume": "卷五十二",
        "no#": 38
    },
    {
        "title": "送武進鄭明府",
        "author": "宋之問",
        "biography": "",
        "paragraphs": [
            "弦歌試宰日，城闕賞心違。北謝蒼龍去，南隨黃鵠飛。",
            "夏雲海中出，吳山江上微。甿謠豈雲遠，從此慶緇衣。"
        ],
        "notes": [
            ""
        ],
        "volume": "卷五十二",
        "no#": 39
    },
    {
        "title": "送姚侍禦出使江東",
        "author": "宋之問",
        "biography": "",
        "paragraphs": [
            "帝憂河朔郡，南發海陵倉。坐歎青春別，逶迤碧水長。",
            "飲冰朝受命，衣錦晝還鄉。為問東山桂，無人何自芳。"
        ],
        "notes": [
            ""
        ],
        "volume": "卷五十二",
        "no#": 40
    },
    {
        "title": "留別之望舍弟",
        "author": "宋之問",
        "biography": "",
        "paragraphs": [
            "同氣有三人，分飛在此晨。西馳巴嶺徼，東去洛陽濱。",
            "強飲離前酒，終傷別後神。誰憐散花萼，獨赴日南春。"
        ],
        "notes": [
            ""
        ],
        "volume": "卷五十二",
        "no#": 41
    },
    {
        "title": "漢江宴別",
        "author": "宋之問",
        "biography": "",
        "paragraphs": [
            "漢廣不分天，舟移杳若仙。秋虹映晚日，江鶴弄晴煙。",
            "積水浮冠蓋，遙風逐管弦。嬉遊不可極，留恨此山川。"
        ],
        "notes": [
            ""
        ],
        "volume": "卷五十二",
        "no#": 42
    },
    {
        "title": "初發荊府贈長史",
        "author": "宋之問",
        "biography": "",
        "paragraphs": [
            "□□□□□，□□□□□。仍隨五馬謫，載與兩禽奔。",
            "明主無由見，群公莫與言。幸君逢聖日，何惜理虞翻。"
        ],
        "notes": [
            ""
        ],
        "volume": "卷五十二",
        "no#": 43
    },
    {
        "title": "晚泊湘江",
        "author": "宋之問",
        "biography": "",
        "paragraphs": [
            "五嶺恓惶客，三湘憔悴顏。況複秋雨霽，表裏見衡山。",
            "路逐鵬南轉，心依雁北還。唯餘望鄉淚，更染竹成斑。"
        ],
        "notes": [
            ""
        ],
        "volume": "卷五十二",
        "no#": 44
    },
    {
        "title": "過蠻洞",
        "author": "宋之問",
        "biography": "",
        "paragraphs": [
            "越嶺千重合，蠻溪十裏斜。竹迷樵子徑，萍匝釣人家。",
            "林暗交楓葉，園香覆橘花。誰憐在荒外，孤賞足雲霞。"
        ],
        "notes": [
            ""
        ],
        "volume": "卷五十二",
        "no#": 45
    },
    {
        "title": "經梧州",
        "author": "宋之問",
        "biography": "",
        "paragraphs": [
            "南國無霜霰，連年見物華。青林暗換葉，紅蕊續開花。",
            "春去聞山鳥，秋來見海槎。流芳雖可悅，會自泣長沙。"
        ],
        "notes": [
            ""
        ],
        "volume": "卷五十二",
        "no#": 46
    },
    {
        "title": "渡吳江別王長史",
        "author": "宋之問",
        "biography": "",
        "paragraphs": [
            "倚棹望茲川，銷魂獨黯然。鄉連江北樹，雲斷日南天。",
            "劍別龍初沒，書成雁不傳。離舟意無限，催渡複催年。"
        ],
        "notes": [
            ""
        ],
        "volume": "卷五十二",
        "no#": 47
    },
    {
        "title": "泛鏡湖南溪",
        "author": "宋之問",
        "biography": "",
        "paragraphs": [
            "乘興入幽棲，舟行日向低。岩花候冬發，穀鳥作春啼。",
            "遝嶂開天小，叢篁夾路迷。猶聞可憐處，更在若邪溪。"
        ],
        "notes": [
            ""
        ],
        "volume": "卷五十二",
        "no#": 48
    },
    {
        "title": "途中寒食題黃梅臨江驛寄崔融",
        "author": "宋之問",
        "biography": "",
        "paragraphs": [
            "馬上逢寒食，愁中屬暮春。可憐江浦望，不見洛陽人。",
            "北極懷明主，南溟作逐臣。故園腸斷處，日夜柳條新。"
        ],
        "notes": [
            ""
        ],
        "volume": "卷五十二",
        "no#": 49
    },
    {
        "title": "遊韶州廣界寺",
        "author": "宋之問",
        "biography": "",
        "paragraphs": [
            "影殿臨丹壑，香台隱翠霞。巢飛銜象鳥，砌蹋雨空花。",
            "寶鐸搖初霽，金池映晚沙。莫愁歸路遠，門外有三車。"
        ],
        "notes": [
            ""
        ],
        "volume": "卷五十二",
        "no#": 50
    },
    {
        "title": "宿清遠峽山寺",
        "author": "宋之問",
        "biography": "",
        "paragraphs": [
            "香岫懸金刹，飛泉屆石門。空山唯習靜，中夜寂無喧。",
            "說法初聞鳥，看心欲定猿。寥寥隔塵市，何異武陵源。"
        ],
        "notes": [
            ""
        ],
        "volume": "卷五十二",
        "no#": 51
    },
    {
        "title": "題大庾嶺北驛",
        "author": "宋之問",
        "biography": "",
        "paragraphs": [
            "陽月南飛雁，傳聞至此回。我行殊未已，何日複歸來。",
            "江靜潮初落，林昏瘴不開。明朝望鄉處，應見隴頭梅。"
        ],
        "notes": [
            ""
        ],
        "volume": "卷五十二",
        "no#": 52
    },
    {
        "title": "度大庾嶺",
        "author": "宋之問",
        "biography": "",
        "paragraphs": [
            "度嶺方辭國，停軺一望家。魂隨南翥鳥，淚盡北枝花。",
            "山雨初含霽，江雲欲變霞。但令歸有日，不敢恨長沙。"
        ],
        "notes": [
            ""
        ],
        "volume": "卷五十二",
        "no#": 53
    },
    {
        "title": "端州別袁侍郎",
        "author": "宋之問",
        "biography": "",
        "paragraphs": [
            "合浦途未極，端溪行暫臨。淚來空泣臉，愁至不知心。",
            "客醉山月靜，猿啼江樹深。明朝共分手，之子愛千金。"
        ],
        "notes": [
            ""
        ],
        "volume": "卷五十二",
        "no#": 54
    },
    {
        "title": "過史正議宅",
        "author": "宋之問",
        "biography": "",
        "paragraphs": [
            "舊交此零落，雨泣訪遺塵。劍幾傳好事，池台傷故人。",
            "國香蘭已歇，裏樹橘猶新。不見吳中隱，空餘江海濱。"
        ],
        "notes": [
            ""
        ],
        "volume": "卷五十二",
        "no#": 55
    },
    {
        "title": "梁宣王挽詞三首",
        "author": "宋之問",
        "biography": "",
        "paragraphs": [
            "貴藩堯母族，外戚漢家親。業重興王際，功高復辟辰。",
            "愛賢唯報國，樂善不防身。今日衣冠送，空傷置醴人。",
            "金精何日閉，玉匣此時開。東望連吾子，南瞻近帝台。",
            "地形龜食報，墳土燕銜來。可歎虞歌夕，紛紛騎吹回。",
            "像設千年在，平生萬事違。彩旌翻葆吹，圭翣奠靈衣。",
            "壟日寒無影，郊雲凍不飛。君王留此地，駟馬欲何歸。"
        ],
        "notes": [
            ""
        ],
        "volume": "卷五十二",
        "no#": 56
    },
    {
        "title": "魯忠王挽詞三首",
        "author": "宋之問",
        "biography": "",
        "paragraphs": [
            "同盟會五月，歸葬出三條。日慘咸陽樹，天寒渭水橋。",
            "稍看朱鷺轉，尚識紫騮驕。寂寂泉台恨，從茲罷玉簫。",
            "邦家錫寵光，存沒貴忠良。遂裂山河地，追尊父子王。",
            "人悲槐裏月，馬踏槿原霜。別向天京北，悠悠此路長。",
            "樹羽迎朝日，撞鐘望早霞。故人悲宿草，中使慘晨笳。",
            "氣有沖天劍，星無犯鬥槎。唯餘孔公宅，長接魯王家。"
        ],
        "notes": [
            ""
        ],
        "volume": "卷五十二",
        "no#": 57
    },
    {
        "title": "范陽王挽詞二首",
        "author": "宋之問",
        "biography": "",
        "paragraphs": [
            "賢相稱邦傑，清流舉代推。公才掩諸夏，文體變當時。",
            "賓吊翻成鶴，人亡惜喻龜。洛陽今紙貴，猶寫太沖詞。",
            "贈秩徽章洽，求書秘草成。客隨朝露盡，人逐夜舟驚。",
            "蒿裏衣冠送，松門印綬迎。誰知楊伯起，今日重哀榮。"
        ],
        "notes": [
            ""
        ],
        "volume": "卷五十二",
        "no#": 58
    },
    {
        "title": "故趙王屬贈黃門侍郎上官公挽詞二首",
        "author": "宋之問",
        "biography": "",
        "paragraphs": [
            "韋門旌舊德，班氏業前書。謫去因丞相，歸來為婕妤。",
            "周原烏相塚，越嶺雁隨車。冥漠辭昭代，空憐賦子虛。",
            "綠車隨帝子，青瑣翊宸機。昔枉朝歌騎，今虛夕拜闈。",
            "柳河淒挽曲，薤露濕靈衣。一厝窮泉閉，雙鸞遂不飛。"
        ],
        "notes": [
            ""
        ],
        "volume": "卷五十二",
        "no#": 59
    },
    {
        "title": "藥",
        "author": "宋之問",
        "biography": "",
        "paragraphs": [
            "有卉秘神仙，君臣有禮焉。忻當苦口喻，不畏入腸偏。",
            "扁鵲功成日，神農定品年。丹成如可待，雞犬自聞天。"
        ],
        "notes": [
            ""
        ],
        "volume": "卷五十二",
        "no#": 60
    },
    {
        "title": "奉和九日登慈恩寺浮圖應制",
        "author": "宋之問",
        "biography": "",
        "paragraphs": [
            "瑞塔千尋起，仙輿九日來。萸房陳寶席，菊蕊散花台。",
            "禦氣鵬霄近，升高鳳野開。天歌將梵樂，空裏共裴回。"
        ],
        "notes": [
            ""
        ],
        "volume": "卷五十二",
        "no#": 61
    },
    {
        "title": "送沙門泓景道俊玄奘還荊州應制",
        "author": "宋之問",
        "biography": "",
        "paragraphs": [
            "三乘歸淨域，萬騎餞通莊。就日離亭近，彌天別路長。",
            "荊南旋杖缽，渭北限津梁。何日紆真果，還來入帝鄉。"
        ],
        "notes": [
            ""
        ],
        "volume": "卷五十二",
        "no#": 62
    },
    {
        "title": "春日芙蓉園侍宴應制",
        "author": "宋之問",
        "biography": "",
        "paragraphs": [
            "年光竹裏遍，春色杏間遙。煙氣籠青閣，流文蕩畫橋。",
            "飛花隨蝶舞，豔曲伴鶯嬌。今日陪歡豫，還疑陟紫霄。"
        ],
        "notes": [
            ""
        ],
        "volume": "卷五十二",
        "no#": 63
    },
    {
        "title": "詠笛",
        "author": "宋之問",
        "biography": "",
        "paragraphs": [
            "羌笛寫龍聲，長吟入夜清。關山孤月下，來向隴頭鳴。",
            "逐吹梅花落，含春柳色驚。行觀向子賦，坐憶舊鄰情。"
        ],
        "notes": [
            ""
        ],
        "volume": "卷五十二",
        "no#": 64
    },
    {
        "title": "詠鐘",
        "author": "宋之問",
        "biography": "",
        "paragraphs": [
            "既接南鄰磬，還隨北裏笙。平陵通曙響，長樂警宵聲。",
            "秋至含霜動，春歸應律鳴。豈惟恒待扣，金簴有餘清。"
        ],
        "notes": [
            ""
        ],
        "volume": "卷五十二",
        "no#": 65
    },
    {
        "title": "花落",
        "author": "宋之問",
        "biography": "",
        "paragraphs": [
            "鐵騎幾時回，金閨怨早梅。雪寒花已落，風暖葉還開。",
            "夕逐新春管，香迎小歲杯。盛時何足貴，書裏報輪台。"
        ],
        "notes": [
            ""
        ],
        "volume": "卷五十二",
        "no#": 66
    },
    {
        "title": "旅宿淮陽亭口號",
        "author": "宋之問",
        "biography": "",
        "paragraphs": [
            "日暮風亭上，悠悠旅思多。故鄉臨桂水，今夜渺星河。",
            "暗草霜華髮，空亭雁影過。興來誰與語，勞者自為歌。"
        ],
        "notes": [
            ""
        ],
        "volume": "卷五十二",
        "no#": 67
    },
    {
        "title": "內題賦得巫山雨",
        "author": "宋之問",
        "biography": "",
        "paragraphs": [
            "神女向高唐，巫山下夕陽。裴回作行雨，婉戀逐荊王。",
            "電影江前落，雷聲峽外長。霽雲無處所，台館曉蒼蒼。"
        ],
        "notes": [
            ""
        ],
        "volume": "卷五十二",
        "no#": 68
    },
    {
        "title": "王昭君",
        "author": "宋之問",
        "biography": "",
        "paragraphs": [
            "非君惜鸞殿，非妾妒娥眉。薄命由驕虜，無情是畫師。",
            "嫁來胡地日，不並漢宮時。辛苦無聊賴，何堪上馬辭。"
        ],
        "notes": [
            ""
        ],
        "volume": "卷五十二",
        "no#": 69
    },
    {
        "title": "銅雀台",
        "author": "宋之問",
        "biography": "",
        "paragraphs": [
            "昔年分鼎地，今日望陵台。一旦雄圖盡，千秋遺令開。",
            "綺羅君不見，歌舞妾空來。恩共漳河水，東流無重回。"
        ],
        "notes": [
            ""
        ],
        "volume": "卷五十二",
        "no#": 70
    },
    {
        "title": "巫山高",
        "author": "宋之問",
        "biography": "",
        "paragraphs": [
            "巫山峰十二，環合象昭回。俯聽琵琶峽，平看雲雨台。",
            "古槎天外落，瀑水日邊來。何忍猿啼夜，荊王枕席開。"
        ],
        "notes": [
            ""
        ],
        "volume": "卷五十二",
        "no#": 71
    },
    {
        "title": "望月有懷",
        "author": "宋之問",
        "biography": "",
        "paragraphs": [
            "天使下西樓，含光萬里秋。台前似掛鏡，簾外如懸鉤。",
            "張尹將眉學，班姬取扇儔。佳期應借問，為報大刀頭。"
        ],
        "notes": [
            ""
        ],
        "volume": "卷五十二",
        "no#": 72
    },
    {
        "title": "駕出長安",
        "author": "宋之問",
        "biography": "",
        "paragraphs": [
            "聖德超千古，皇風扇九圍。天回萬象出，駕動六龍飛。",
            "淑氣來黃道，祥雲覆紫微。太平多扈從，文物有光輝。"
        ],
        "notes": [
            ""
        ],
        "volume": "卷五十二",
        "no#": 73
    },
    {
        "title": "餞中書侍郎來濟",
        "author": "宋之問",
        "biography": "",
        "paragraphs": [
            "曖曖去塵昏灞岸，飛飛輕蓋指河梁。雲峰衣結千重葉，",
            "卻將分手沾襟淚，還用持添離席觴。"
        ],
        "notes": [
            ""
        ],
        "volume": "卷五十二",
        "no#": 74
    },
    {
        "title": "奉和春初幸太平公主南莊應制",
        "author": "宋之問",
        "biography": "",
        "paragraphs": [
            "青門路接鳳凰台，素滻宸游龍騎來。澗草自迎香輦合，",
            "此日侍臣將石去，共歡明主賜金回。"
        ],
        "notes": [
            ""
        ],
        "volume": "卷五十二",
        "no#": 75
    },
    {
        "title": "三陽宮侍宴應制得幽字",
        "author": "宋之問",
        "biography": "",
        "paragraphs": [
            "離宮秘苑勝瀛洲，別有仙人洞壑幽。岩邊樹色含風冷，",
            "微臣昔忝方明禦，今日還陪八駿遊。"
        ],
        "notes": [
            ""
        ],
        "volume": "卷五十二",
        "no#": 76
    }
]