[
    {
        "title": "奉和聖制賜諸州刺史應制以題坐右",
        "author": "張說",
        "biography": "",
        "paragraphs": [
            "文明遍禹跡，鰥寡達堯心。正在親人守，能令王澤深。",
            "朝廷多秀士，熔煉比精金。犀節同分命，熊軒各外臨。",
            "聖主賦新詩，穆若聽熏琴。先言教為本，次言則是欽。",
            "三時農不奪，午夜犬無侵。願使天宇內，品物遂浮沉。",
            "寄情群飛鶴，千里一揚音。共躡華胥夢，龔黃安足尋。"
        ],
        "notes": [
            ""
        ],
        "volume": "卷八十六",
        "no#": 1
    },
    {
        "title": "奉和聖制送宇文融安輯戶口應制",
        "author": "張說",
        "biography": "",
        "paragraphs": [
            "至德臨天下，勞情遍九圍。念茲人去本，蓬轉將何依。",
            "外避征戍數，內傷親黨稀。嗟不逢明盛，胡能照隱微。",
            "柏台簡行李，蘭殿錫朝衣。別曲動秋風，恩令生春輝。",
            "使出四海安，詔下萬心歸。怍非夔龍佐，徒歌鴻雁飛。"
        ],
        "notes": [
            ""
        ],
        "volume": "卷八十六",
        "no#": 2
    },
    {
        "title": "奉和聖制過晉陽宮應制",
        "author": "張說",
        "biography": "",
        "paragraphs": [
            "太原俗尚武，高皇初奮庸。星軒三晉躔，土樂二堯封。",
            "北風遂舉鵬，西河亦上龍。至德起王業，繼明賴人雍。",
            "六合啟昌期，再興廣聖蹤。傳呼大駕來，文物如雲從。",
            "連營火百里，縱觀人千重。翠華渡汾水，白日崒罕峰。",
            "枌榆恩賞洽，桑梓舊情恭。往運感不追，清時惜難逢。",
            "詩發尊祖心，頌刊盛德容。願君及春事，回輿綏萬邦。"
        ],
        "notes": [
            ""
        ],
        "volume": "卷八十六",
        "no#": 3
    },
    {
        "title": "奉和聖制行次成皋應制",
        "author": "張說",
        "biography": "",
        "paragraphs": [
            "夏氏階隋亂，自言河朔雄。王師進谷水，兵氣臨山東。",
            "前掃成皋陣，卻下洛陽宮。義合帝圖起，威加天宇同。",
            "軒台百年外，虞典一巡中。戰龍思王業，倚馬賦神功。"
        ],
        "notes": [
            ""
        ],
        "volume": "卷八十六",
        "no#": 4
    },
    {
        "title": "奉和聖制溫湯對雪應制",
        "author": "張說",
        "biography": "",
        "paragraphs": [
            "瑞雪帶寒風，寒風入陰管。陰管方凝閉，寒風複淒斷。",
            "宮似瑤林匝，庭如月華滿。正賡挾纊詞，非近溫泉暖。"
        ],
        "notes": [
            ""
        ],
        "volume": "卷八十六",
        "no#": 5
    },
    {
        "title": "奉和聖制義成校獵喜雪應制",
        "author": "張說",
        "biography": "",
        "paragraphs": [
            "文教資武功，郊畋閱邦政。不知仁育久，徒看禽獸盛。",
            "夜霰氛埃滅，朝日山川淨。綽仗飛走繁，抨弦筋角勁。",
            "帝射參神道，龍馳合人性。五豝連一發，百中皆先命。",
            "勇爵均萬夫，雄圖羅七聖。星為吉符老，雪作豐年慶。",
            "喜聽行獵詩，威神入軍令。"
        ],
        "notes": [
            ""
        ],
        "volume": "卷八十六",
        "no#": 6
    },
    {
        "title": "清明日詔宴甯王山池賦得飛字",
        "author": "張說",
        "biography": "",
        "paragraphs": [
            "今日清明宴，佳境惜芳菲。搖揚花雜下，嬌囀鶯亂飛。",
            "綠渚傳歌榜，紅橋度舞旗。和風偏應律，細雨不沾衣。",
            "承恩如改火，春去春來歸。"
        ],
        "notes": [
            ""
        ],
        "volume": "卷八十六",
        "no#": 7
    },
    {
        "title": "四月十三日詔宴甯王亭子賦得好字",
        "author": "張說",
        "biography": "",
        "paragraphs": [
            "何許承恩宴，山亭風日好。綠嫩鳴鶴洲，陰穠鬥雞道。",
            "果思夏來茂，花嫌春去早。行樂無限時，皇情及芳草。"
        ],
        "notes": [
            ""
        ],
        "volume": "卷八十六",
        "no#": 8
    },
    {
        "title": "藥園宴武輅沙將軍賦得洛字",
        "author": "張說",
        "biography": "",
        "paragraphs": [
            "東第乘餘興，南園宴清洛。文學引鄒枚，歌鐘陳衛霍。",
            "風高大夫樹，露下將軍藥。待聞出塞還，丹青上麟閣。"
        ],
        "notes": [
            ""
        ],
        "volume": "卷八十六",
        "no#": 9
    },
    {
        "title": "修書院學士奉敕宴梁王宅賦得樹字",
        "author": "張說",
        "biography": "",
        "paragraphs": [
            "虎殿成鴻業，猿岩題鳳賦。既荷大君恩，還蒙小山遇。",
            "秋吹迎弦管，涼雲生竹樹。共惜朱邸歡，無辭洛城暮。"
        ],
        "notes": [
            ""
        ],
        "volume": "卷八十六",
        "no#": 10
    },
    {
        "title": "夕宴房主簿舍",
        "author": "張說",
        "biography": "",
        "paragraphs": [
            "歲晏關雍空，風急河渭冰。薄遊羈物役，微尚愜遠憑。",
            "旅館月宿永，閉扃雲思興。伊人美修夜，朋酒惠來稱。",
            "交談既清雅，琴吹亦淒凝。不逢君蹇涸，幽意長鬱蒸。"
        ],
        "notes": [
            ""
        ],
        "volume": "卷八十六",
        "no#": 11
    },
    {
        "title": "行從方秀川與劉評事文同宿",
        "author": "張說",
        "biography": "",
        "paragraphs": [
            "方秀美盤遊，頻年降天罕。水共伊川接，山將闕門斷。",
            "捧日照恩華，攀雲引疲散。野宿霜入帳，孤衾寒不暖。",
            "靜聞宮漏疏，臥視庭月滿。開爐命溫酎，中夜發清管。",
            "風送關山長，氣遒星歲短。寓言情思愜，適興真意坦。",
            "寰中病羈掛，方外嫌縱誕。願君樂盛時，無嗟帶纕緩。"
        ],
        "notes": [
            ""
        ],
        "volume": "卷八十六",
        "no#": 12
    },
    {
        "title": "送郭大夫元振再使吐蕃",
        "author": "張說",
        "biography": "",
        "paragraphs": [
            "犬戎廢東獻，漢使馳西極。長策問酋渠，猜阻自夷殛。",
            "容發徂邊歲，旌裘敝海色。五年一見家，妻子不相識。",
            "武庫兵猶動，金方事未息。遠圖待才智，苦節輸筋力。",
            "脫刀贈分手，書帶加餐食。知君萬里侯，立功在異域。"
        ],
        "notes": [
            ""
        ],
        "volume": "卷八十六",
        "no#": 13
    },
    {
        "title": "送李侍郎迥秀薛長史季昶同賦得水字",
        "author": "張說",
        "biography": "",
        "paragraphs": [
            "漢郡接胡庭，幽並對烽壘。旌旗按部曲，文武惟卿士。",
            "薛公善籌畫，李相威邊鄙。中冀分兩河，長城各萬里。",
            "藉馬黃花塞，搜兵白狼水。勝敵在安人，為君汗青史。"
        ],
        "notes": [
            ""
        ],
        "volume": "卷八十六",
        "no#": 14
    },
    {
        "title": "別平一師",
        "author": "張說",
        "biography": "",
        "paragraphs": [
            "王子不事俗，高駕眇難追。茅土非屑盼，傾城無樂資。",
            "宴坐深林中，三世同一時。皎皎獨往心，不為塵網欺。",
            "朅來已複去，今去何來思。回首謝同行，勤會安請期。"
        ],
        "notes": [
            ""
        ],
        "volume": "卷八十六",
        "no#": 15
    },
    {
        "title": "送王光庭",
        "author": "張說",
        "biography": "",
        "paragraphs": [
            "同居洛陽陌，經日懶相求。及爾江湖去，言別悵悠悠。",
            "楚雲眇羈翼，海月倦行舟。愛而不可見，徒嗟芳歲流。"
        ],
        "notes": [
            ""
        ],
        "volume": "卷八十六",
        "no#": 16
    },
    {
        "title": "新都南亭送郭元振盧崇道",
        "author": "張說",
        "biography": "",
        "paragraphs": [
            "竹徑女蘿蹊，蓮洲文石堤。靜深人俗斷，尋玩往還迷。",
            "碧潭秀初月，素林驚夕棲。褰幌納蟾影，理琴聽猿啼。",
            "佳辰改宿昔，勝寄坐睽攜。長懷賞心愛，如玉複如珪。"
        ],
        "notes": [
            ""
        ],
        "volume": "卷八十六",
        "no#": 17
    },
    {
        "title": "贈崔公",
        "author": "張說",
        "biography": "",
        "paragraphs": [
            "我聞西漢日，四老南山幽。長歌紫芝秀，高臥白雲浮。",
            "朝野光塵絕，榛蕪年貌秋。一朝驅駟馬，連轡入龍樓。",
            "昔遁高皇去，今從太子游。行藏惟聖節，福禍在人謀。",
            "卒能匡惠帝，豈不賴留侯。事隨年代遠，名與圖籍留。",
            "平生欽淳德，慷慨景前修。蚌蛤伺陰兔，蛟龍望鬥牛。",
            "無嗟異飛伏，同氣幸相求。"
        ],
        "notes": [
            ""
        ],
        "volume": "卷八十六",
        "no#": 18
    },
    {
        "title": "贈趙公",
        "author": "張說",
        "biography": "",
        "paragraphs": [
            "湘東股肱守，心與帝鄉期。舟楫中途蹇，風波複來思。",
            "嘉我常聯翼，金貂侍玉墀。跡參前馬聖，名綴鬻熊師。",
            "寒暑一何速，山川遠間之。寧知洞庭上，獨得平生時。",
            "精意微絕簡，從權討妙棋。林壑為予請，紛靄發華滋。",
            "流賞忽已散，驚帆杳難追。送君在南浦，侘傺投此詞。"
        ],
        "notes": [
            ""
        ],
        "volume": "卷八十六",
        "no#": 19
    },
    {
        "title": "贈趙侍禦",
        "author": "張說",
        "biography": "",
        "paragraphs": [
            "祿放跡異端，偏荒事同蹇。苟忘風波累，俱會雲壑踐。",
            "險式壓西湖，僑廬對南峴。夜樓江月入，朝幌山雲卷。",
            "山勢遠濤連，江途斜漢轉。坐嘯予多暇，行吟子獨善。",
            "並轡躧郊郭，方舟玩遊演。虛聲萬籟分，水色千里辨。",
            "不知岸陰謝，再見春露泫。綠壤發欣顏，華年助蟲篆。",
            "上世時難接，古人情可選。泊渚煩為媒，多才怨成褊。",
            "長沙鵩作賦，任道可知淺。請從三已心，榮辱兩都遣。"
        ],
        "notes": [
            ""
        ],
        "volume": "卷八十六",
        "no#": 20
    },
    {
        "title": "答李伯魚桐竹",
        "author": "張說",
        "biography": "",
        "paragraphs": [
            "結廬桐竹下，室邇人相深。接垣分竹徑，隔戶共桐陰。",
            "落花朝滿岸，明月夜披林。竹有龍鳴管，桐留鳳舞琴。",
            "奇聲與高節，非吾誰賞心。"
        ],
        "notes": [
            ""
        ],
        "volume": "卷八十六",
        "no#": 21
    },
    {
        "title": "寄姚司馬",
        "author": "張說",
        "biography": "",
        "paragraphs": [
            "共君春種瓜，本期清夏暑。瓜成人已去，失望將誰語。",
            "裛露摘香園，感味懷心許。偶逢西風便，因之寄鄂渚。"
        ],
        "notes": [
            ""
        ],
        "volume": "卷八十六",
        "no#": 22
    },
    {
        "title": "代書答姜七崔九",
        "author": "張說",
        "biography": "",
        "paragraphs": [
            "婀娜金閨樹，離披野田草。雖殊兩地榮，幸共三春好。",
            "花殊鳥飛處，葉鏤蟲行道。真心獨感人，惆悵令人老。"
        ],
        "notes": [
            ""
        ],
        "volume": "卷八十六",
        "no#": 23
    },
    {
        "title": "代書寄吉十一",
        "author": "張說",
        "biography": "",
        "paragraphs": [
            "一雁雪上飛，值我衡陽道。口銜離別字，遠寄當歸草。",
            "目想春來遲，心驚寒去早。憶鄉乘羽翮，慕侶盈懷抱。",
            "零落答故人，將隨江樹老。"
        ],
        "notes": [
            ""
        ],
        "volume": "卷八十六",
        "no#": 24
    },
    {
        "title": "代書寄薛四",
        "author": "張說",
        "biography": "",
        "paragraphs": [
            "孤雁東飛來，寄我紋與素。紋足經三象，素當綜群務。",
            "遠見故人心，一言重千金。答之彩毛翰，繼以瑤華音。",
            "歲寒眾木改，松柏心常在。"
        ],
        "notes": [
            ""
        ],
        "volume": "卷八十六",
        "no#": 25
    },
    {
        "title": "過蜀道山",
        "author": "張說",
        "biography": "",
        "paragraphs": [
            "我行春三月，山中百花開。披林入峭蒨，攀登陟崔嵬。",
            "白雲半峰起，清江出峽來。誰知高深意，緬邈心幽哉。"
        ],
        "notes": [
            ""
        ],
        "volume": "卷八十六",
        "no#": 26
    },
    {
        "title": "蜀路二首",
        "author": "張說",
        "biography": "",
        "paragraphs": [
            "雲埃夜澄廓，山日曉晴鮮。葉落蒼江岸，鴻飛白露天。",
            "磷磷含水石，冪冪覆林煙。客心久無緒，秋風殊未然。",
            "徭蜀時未改，別家鄉念盈。憶昨出門日，春風發鮮榮。",
            "及茲旋轅地，秋風滿路生。昏曉思魏闕，夢寐還秦京。",
            "秦京開朱第，魏闕垂紫纓。幽獨玄虛閣，不聞人馬聲。",
            "藝業為君重，名位為君輕。玉琴知調苦，寶鏡對膽清。",
            "鷹饑常啄腥，鳳饑亦待瓊。於君自有屬，物外豈能輕。"
        ],
        "notes": [
            ""
        ],
        "volume": "卷八十六",
        "no#": 27
    },
    {
        "title": "再使蜀道",
        "author": "張說",
        "biography": "",
        "paragraphs": [
            "眇眇葭萌道，蒼蒼褒斜穀。煙壑爭晦深，雲山共重複。",
            "古來風塵子，同眩望鄉目。芸閣有儒生，軺車倦馳逐。",
            "青春客岷嶺，白露搖江服。歲月鎮羈孤，山川俄反復。",
            "魚遊戀深水，鳥遷戀喬木。如何別親愛，坐去文章國。",
            "蟋蟀鳴戶庭，蠨蛸網琴築。"
        ],
        "notes": [
            ""
        ],
        "volume": "卷八十六",
        "no#": 28
    },
    {
        "title": "江路憶郡",
        "author": "張說",
        "biography": "",
        "paragraphs": [
            "霧斂江早明，星翻漢將沒。臥聞峽猿響，起視榜人發。",
            "倚棹攀岸筱，憑船弄波月。水宿厭洲渚，晨光屢揮忽。",
            "林澤來不窮，煙波去無歇。結思笙竽裏，搖情遊俠窟。",
            "年貌不暫留，歡愉及玄發。雲涓戀山海，禽馬懷燕越。",
            "自非行役人，安知慕城闕。"
        ],
        "notes": [
            ""
        ],
        "volume": "卷八十六",
        "no#": 29
    },
    {
        "title": "過漢南城歎古墳",
        "author": "張說",
        "biography": "",
        "paragraphs": [
            "舊國多陵墓，荒涼無歲年。洶湧蔽平岡，汨若波濤連。",
            "上世千金子，潛臥九重泉。松柏剪無餘，碑記滅罔傳。",
            "葬于不毛地，咸謂楚先賢。事盡情可識，使人心悵然。"
        ],
        "notes": [
            ""
        ],
        "volume": "卷八十六",
        "no#": 30
    },
    {
        "title": "至尉氏",
        "author": "張說",
        "biography": "",
        "paragraphs": [
            "夕次阮公台，嘯歌臨爽塏。高名安足賴，故物今皆改。",
            "吾兄昔茲邑，遺愛稱賢宰。桑中雉未飛，屋上烏猶在。",
            "途逢舊甿吏，城有同僚寀。望塵遠見迎，拂館來欣待。",
            "慈惠留千室，友于存四海。始知魯衛間，優劣相懸倍。"
        ],
        "notes": [
            ""
        ],
        "volume": "卷八十六",
        "no#": 31
    },
    {
        "title": "襄州景空寺題融上人蘭若",
        "author": "張說",
        "biography": "",
        "paragraphs": [
            "高名出漢陰，禪閣跨香岑。眾山既圍繞，長川複回臨。",
            "雲峰曉靈變，風木夜虛吟。碧湫龍池滿，蒼松虎徑深。",
            "舊知青岩意，偏入杳冥心。何由侶飛錫，從此脫朝簪。"
        ],
        "notes": [
            ""
        ],
        "volume": "卷八十六",
        "no#": 32
    },
    {
        "title": "巡邊在河北作",
        "author": "張說",
        "biography": "",
        "paragraphs": [
            "撫劍空餘勇，彎弧遂無力。老去事如何，據鞍長歎息。",
            "故交索將盡，後進稀相識。獨憐半死心，尚有寒松直。"
        ],
        "notes": [
            ""
        ],
        "volume": "卷八十六",
        "no#": 33
    },
    {
        "title": "入海二首",
        "author": "張說",
        "biography": "",
        "paragraphs": [
            "乘桴入南海，海曠不可臨。茫茫失方面，混混如凝陰。",
            "雲山相出沒，天地互浮沉。萬里無涯際，雲何測廣深。",
            "潮波自盈縮，安得會虛心。",
            "海上三神山，逍遙集眾仙。靈心豈不同，變化無常全。",
            "龍伯如人類，一釣兩鼇連。金台此淪沒，玉真時播遷。",
            "問子勞何事，江上泣經年。隰中生紅草，所美非美然。"
        ],
        "notes": [
            ""
        ],
        "volume": "卷八十六",
        "no#": 34
    },
    {
        "title": "相州山池作",
        "author": "張說",
        "biography": "",
        "paragraphs": [
            "嘗懷謝公詠，山水陶嘉月。及此年事衰，徒看眾花發。",
            "觀魚樂何在，聽鳥情都歇。星漢流不停，蓬萊去難越。",
            "鄴中秋麥秀，淇上春雲沒。日見塵物空，如何靜心闕。"
        ],
        "notes": [
            ""
        ],
        "volume": "卷八十六",
        "no#": 35
    },
    {
        "title": "嶽州作",
        "author": "張說",
        "biography": "",
        "paragraphs": [
            "夜夢雲闕間，從容簪履列。朝遊洞庭上，緬望京華絕。",
            "潦收江未清，火退山更熱。重欷視欲醉，懵滿氣如噎。",
            "器留魚鱉腥，衣點蚊虻血。發白思益壯，心玄用彌拙。",
            "冠劍日苔蘚，琴書坐廢撤。唯有報恩字，刻意長不滅。"
        ],
        "notes": [
            ""
        ],
        "volume": "卷八十六",
        "no#": 36
    },
    {
        "title": "嶽州行郡竹籬",
        "author": "張說",
        "biography": "",
        "paragraphs": [
            "山郡不溝郭，荒居無翳壅。愛人忠主利，善守閉為勇。",
            "苟非小勤瘁，安得期逸寵。版築恐土疏，襄城嫌役重。",
            "藩柵聊可固，筠篁近易奉。差池截浦沙，繚繞緣隈壟。",
            "矗似長雲亙，森如高戟聳。預絕豺狼憂，知免牛羊恐。",
            "閭裏寬矯步，榛叢恣踏踵。始果遊處心，終日成閑拱。"
        ],
        "notes": [
            ""
        ],
        "volume": "卷八十六",
        "no#": 37
    },
    {
        "title": "遊洞庭湖湘",
        "author": "張說",
        "biography": "",
        "paragraphs": [
            "緬邈洞庭岫，蔥蒙水霧色。宛在太湖中，可望不可即。",
            "剖竹守窮渚，開門對奇域。城池自縶籠，纓綬為徽纆。",
            "靡日不思往，經時始願克。飛棹越溟波，維舟恣攀陟。",
            "窈窕入雲步，崎嶇倚松息。岩壇有鶴過，壁字無人識。",
            "滴石香乳溜，垂崖靈草植。玩幽輕霧阻，討異忘曛逼。",
            "寒沙際水準，霜樹籠煙直。空宮聞莫睹，地道窺難測。",
            "此處學金丹，何人生羽翼。誰傳九光要，幾拜三仙職。",
            "紫氣徒想像，清潭長眇默。霓裳若有來，覯我雲峰側。"
        ],
        "notes": [
            ""
        ],
        "volume": "卷八十六",
        "no#": 38
    },
    {
        "title": "灉湖山寺",
        "author": "張說",
        "biography": "",
        "paragraphs": [
            "楚老遊山寺，提攜觀畫壁。揚袂指辟支，睩眄相鬥鬩。",
            "險哉透撞兒，千金賭一擲。成敗身自受，傍人那歎息。"
        ],
        "notes": [
            ""
        ],
        "volume": "卷八十六",
        "no#": 39
    },
    {
        "title": "出湖寄趙冬曦",
        "author": "張說",
        "biography": "",
        "paragraphs": [
            "西泛平湖盡，參差入亂山。東瞻岳陽郡，汗漫太虛間。",
            "窘步同行樂，遒文互屢看。山戍上雲桂，江亭臨水關。",
            "川途倏忽間，風景依如昨。湘浦未賜環，荊門猶主諾。",
            "何時與美人，載酒游宛洛。"
        ],
        "notes": [
            ""
        ],
        "volume": "卷八十六",
        "no#": 40
    },
    {
        "title": "岳陽早霽南樓",
        "author": "張說",
        "biography": "",
        "paragraphs": [
            "山水佳新霽，南樓玩初旭。夜來枝半紅，雨後洲全綠。",
            "四運相終始，萬形紛代續。適臨青草湖，再變黃鶯曲。",
            "地穴穿東武，江流下西蜀。歌聞枉渚邅，舞見長沙促。",
            "心阻意徒馳，神和生自足。白髮悲上春，知常謝先欲。"
        ],
        "notes": [
            ""
        ],
        "volume": "卷八十六",
        "no#": 41
    },
    {
        "title": "岳陽石門墨山二山相連有禪堂觀天下絕境",
        "author": "張說",
        "biography": "",
        "paragraphs": [
            "囷輪江上山，近在華容縣。常涉巴丘首，天晴遙可見。",
            "佳遊屢前諾，芳月愆幽眷。及此符守移，歡言臨道便。",
            "既攜賞心客，複有送行掾。竹徑入陰窅，松蘿上空蒨。",
            "草共林一色，雲與峰萬變。探窺石門斷，緣越沙澗轉。",
            "兩山勢爭雄，峰巘相顧眄。藥妙靈仙寶，境華岩壑選。",
            "清都西淵絕，金地東敞宴。池果接園畦，風煙邇台殿。",
            "高尋去石頂，曠覽天宇遍。千山紛滿目，百川豁對面。",
            "騎來雲氣迎，人去鳥聲戀。長揖桃源士，舉世同企羨。"
        ],
        "notes": [
            ""
        ],
        "volume": "卷八十六",
        "no#": 42
    },
    {
        "title": "和尹懋秋夜遊灉湖",
        "author": "張說",
        "biography": "",
        "paragraphs": [
            "坐嘯人事閑，佳遊野情發。山門送落照，湖口升微月。",
            "林尋猿狖居，水戲黿鼉穴。朔風吹飛雁，芳草亦雲歇。"
        ],
        "notes": [
            ""
        ],
        "volume": "卷八十六",
        "no#": 43
    },
    {
        "title": "五君詠五首：魏齊西元忠",
        "author": "張說",
        "biography": "",
        "paragraphs": [
            "齊公生人表，迥天聞鶴唳。清論早揣摩，玄心晚超詣。",
            "入相廊廟靜，出軍沙漠霽。見深呂祿憂，舉後陳平計。",
            "甘心除君惡，足以報先帝。"
        ],
        "notes": [
            ""
        ],
        "volume": "卷八十六",
        "no#": 44
    },
    {
        "title": "五君詠五首：蘇許公瑰",
        "author": "張說",
        "biography": "",
        "paragraphs": [
            "許公信國楨，克美具瞻情。百事資朝問，三章廣世程。",
            "處高心不有，臨節自為名。朱戶傳新戟，青松拱舊塋。",
            "淒涼丞相府，餘慶在玄成。"
        ],
        "notes": [
            ""
        ],
        "volume": "卷八十六",
        "no#": 45
    },
    {
        "title": "五君詠五首：李趙公嶠",
        "author": "張說",
        "biography": "",
        "paragraphs": [
            "李公實神敏，才華乃天授。睦親何用心，處貴不忘舊。",
            "故事遵台閣，新詩冠宇宙。在人忠所奉，惡我誠將宥。",
            "南浦去莫歸，嗟嗟蔑孫秀。"
        ],
        "notes": [
            ""
        ],
        "volume": "卷八十六",
        "no#": 46
    },
    {
        "title": "五君詠五首：郭代西元振",
        "author": "張說",
        "biography": "",
        "paragraphs": [
            "代公舉鵬翼，懸飛摩海霧。志康天地屯，適與雲雷遇。",
            "興喪一言決，安危萬心注。大勳書王府，舛命淪江路。",
            "勢傾北夏門，哀靡東平樹。"
        ],
        "notes": [
            ""
        ],
        "volume": "卷八十六",
        "no#": 47
    },
    {
        "title": "五君詠五首：趙耿公彥昭",
        "author": "張說",
        "biography": "",
        "paragraphs": [
            "耿公山嶽秀，才傑心亦妙。鷙鳥峻標立，哀玉扣清調。",
            "協贊休明啟，恩華日月照。何意瑤台雲，風吹落江徼。",
            "湘流下潯陽，灑淚一投吊。"
        ],
        "notes": [
            ""
        ],
        "volume": "卷八十六",
        "no#": 48
    },
    {
        "title": "游龍山靜勝寺",
        "author": "張說",
        "biography": "",
        "paragraphs": [
            "每上襄陽樓，遙望龍山樹。鬱茀吐岡嶺，微蒙在煙霧。",
            "下車歲已成，飾馬閑餘步。苦霜裛野草，愛日揚江煦。",
            "雲對石上塔，風吹松下路。禪室宴三空，神祠同六趣。",
            "兒童共戲謔，猿鳥相驚顧。南識桓公台，北望先賢墓。",
            "世上人何在，時聞心不住。但傳無盡燈，可使有情悟。"
        ],
        "notes": [
            ""
        ],
        "volume": "卷八十六",
        "no#": 49
    },
    {
        "title": "一柱觀",
        "author": "張說",
        "biography": "",
        "paragraphs": [
            "舊說江陵觀，初疑神化來。空山結雲閣，綺靡隨風回。",
            "奈何任一柱，斯焉容眾材。奇功非長世，今餘草露臺。"
        ],
        "notes": [
            ""
        ],
        "volume": "卷八十六",
        "no#": 50
    },
    {
        "title": "登九裏台是樊姬墓",
        "author": "張說",
        "biography": "",
        "paragraphs": [
            "楚國所以霸，樊姬有力焉。不懷沈尹祿，誰諳叔敖賢。",
            "萬化茫無在，孤墳獨巋然。北分陽臺陌，南識郢城阡。",
            "漠漠渚宮樹，蒼蒼雲夢田。登高形勝出，訪古令名傳。",
            "自我來符守，因君樹蕙荃。詩書將變俗，絺纊忽彌年。",
            "志闡三折後，愁值二毛前。佇立帝京路，遙心寄此篇。"
        ],
        "notes": [
            ""
        ],
        "volume": "卷八十六",
        "no#": 51
    },
    {
        "title": "過懷王墓",
        "author": "張說",
        "biography": "",
        "paragraphs": [
            "咿嚘不可信，以此敗懷王。客死嶢關路，返葬岐江陽。",
            "啼狖抱山月，饑狐獵野霜。一聞懷沙事，千載盡悲涼。"
        ],
        "notes": [
            ""
        ],
        "volume": "卷八十六",
        "no#": 52
    },
    {
        "title": "聞雨",
        "author": "張說",
        "biography": "",
        "paragraphs": [
            "多雨絕塵事，寥寥入太玄。城陰疏複合，簷滴斷還連。",
            "念我勞造化，從來五十年。誤將心徇物，近得還自然。",
            "閒居草木侍，虛室鬼神憐。有時進美酒，有時泛清弦。",
            "聲真不世識，心醉豈言詮。"
        ],
        "notes": [
            ""
        ],
        "volume": "卷八十六",
        "no#": 53
    },
    {
        "title": "夜坐",
        "author": "張說",
        "biography": "",
        "paragraphs": [
            "懷哉四壁時，未有五都價。百金誰見許，鬥酒難為貰。",
            "落花生芳春，孤月皎清夜。複逢利交客，題戶遙相謝。"
        ],
        "notes": [
            ""
        ],
        "volume": "卷八十六",
        "no#": 54
    },
    {
        "title": "山夜聞鐘",
        "author": "張說",
        "biography": "",
        "paragraphs": [
            "夜臥聞夜鐘，夜靜山更響。霜風吹寒月，窈窕虛中上。",
            "前聲既舂容，後聲複晃蕩。聽之如可見，尋之定無像。",
            "信知本際空，徒掛生滅想。"
        ],
        "notes": [
            ""
        ],
        "volume": "卷八十六",
        "no#": 55
    },
    {
        "title": "冬日見牧牛人擔青草歸",
        "author": "張說",
        "biography": "",
        "paragraphs": [
            "塞上綿應折，江南草可結。欲持梅嶺花，遠競榆關雪。",
            "日月無他照，山川何頓別。苟齊兩地心，天問將安說。"
        ],
        "notes": [
            ""
        ],
        "volume": "卷八十六",
        "no#": 56
    },
    {
        "title": "詠鏡",
        "author": "張說",
        "biography": "",
        "paragraphs": [
            "寶鏡如明月，出自秦宮樣。隱起雙蟠龍，銜珠儼相向。",
            "常恐君不察，匣中委清量。積翳掩菱花，虛心蔽塵狀。",
            "倘蒙羅袖拂，光生玉臺上。"
        ],
        "notes": [
            ""
        ],
        "volume": "卷八十六",
        "no#": 57
    },
    {
        "title": "詠瓢",
        "author": "張說",
        "biography": "",
        "paragraphs": [
            "美酒酌懸瓢，真淳好相映。蝸房卷墮首，鶴頸抽長柄。",
            "雅色素而黃，虛心輕且勁。豈無雕刻者，貴此成天性。"
        ],
        "notes": [
            ""
        ],
        "volume": "卷八十六",
        "no#": 58
    },
    {
        "title": "雜詩四首",
        "author": "張說",
        "biography": "",
        "paragraphs": [
            "抱熏心常焦，舉旆心常搖。天長地自久，歡樂能幾朝。",
            "君看西陵樹，歌舞為誰嬌。",
            "山閑苦積雨，木落悲時遽。賞心凡幾人，良辰在何處。",
            "觸石滿堂侈，灑我終夕慮。客鳥懷主人，銜花未能去。",
            "剖珠貴分明，琢玉思堅貞。要君意如此，終始莫相輕。",
            "問子青霞意，何事留朱軒。自言心遠俗，未始跡辭喧。",
            "過蒙良時幸，側息吏途煩。簪纓非宿好，文史棄前言。",
            "夕臥北窗下，夢歸南山園。白雲慚幽谷，清風愧泉源。",
            "十年茲賞廢，佳期今複存。掛冠謝朝侶，星駕別君門。",
            "默念群疑起，玄通百慮清。初心滅陽豔，複見湛虛明。",
            "悟滅心非盡，求虛見後生。應將無住法，修到不成名。"
        ],
        "notes": [
            ""
        ],
        "volume": "卷八十六",
        "no#": 59
    },
    {
        "title": "和張監游終南",
        "author": "張說",
        "biography": "",
        "paragraphs": [
            "宿懷終南意，及此語雲峰。夜聞竹澗靜，曉望林嶺重。",
            "春煙生古石，時鳥戲幽松。豈無山中賞，但畏心莫從。"
        ],
        "notes": [
            ""
        ],
        "volume": "卷八十六",
        "no#": 60
    },
    {
        "title": "古泉驛",
        "author": "張說",
        "biography": "",
        "paragraphs": [
            "昔聞陳仲子，守義辭三公。身賃妻織屨，樂亦在其中。",
            "豈無窮賤苦，羞與傾巧同。長白臨河上，於陵入濟東。",
            "我行吊遺跡，感歎古泉空。"
        ],
        "notes": [
            ""
        ],
        "volume": "卷八十六",
        "no#": 61
    },
    {
        "title": "河上公",
        "author": "張說",
        "biography": "",
        "paragraphs": [
            "尊師厭塵去，精魄知何明。形氣不復生，弟子空傷情。",
            "濟北神如在，淮南藥未成。共期終莫遂，寥落兩無成。"
        ],
        "notes": [
            ""
        ],
        "volume": "卷八十六",
        "no#": 62
    },
    {
        "title": "奉和聖制初入秦川路寒食應制",
        "author": "張說",
        "biography": "",
        "paragraphs": [
            "上陽柳色喚春歸，臨渭桃花拂水飛。總為朝廷巡幸去，",
            "入關正投寒食前，還京遂落清明後。路上天心重豫遊，",
            "渭橋南渡花如撲，麥隴青青斷人目。漢家行樹直新豐，",
            "今歲隨宜過寒食，明年陪宴作清明。"
        ],
        "notes": [
            ""
        ],
        "volume": "卷八十六",
        "no#": 63
    },
    {
        "title": "時樂鳥篇",
        "author": "張說",
        "biography": "",
        "paragraphs": [
            "舊傳南海出靈禽，時樂名聞不可尋。形貌乍同鸚鵡類，",
            "紅茸糅繡好毛衣，清泠謳鴉好言語。內人試取禦衣牽，",
            "天情玩訝良無已，察圖果見祥經裏。本持符瑞驗明王，",
            "人見嚶嚶報恩鳥，多慚碌碌具官臣。"
        ],
        "notes": [
            ""
        ],
        "volume": "卷八十六",
        "no#": 64
    },
    {
        "title": "安樂郡主花燭行",
        "author": "張說",
        "biography": "",
        "paragraphs": [
            "青宮朱邸翊皇闈，玉葉瓊蕤發紫微。姬姜本來舅甥國，",
            "鸞車鳳傳王子來，龍樓月殿天孫出。平臺火樹連上陽，",
            "綠輧紺幰紛如霧，節鼓清笳前啟路。城隅靡靡稍東還，",
            "商女香車珠結網，天人寶馬玉繁纓。百壺淥酒千斤肉，",
            "珊瑚刻盤青玉尊，因之假道入梁園。梁園山竹凝雲漢，",
            "別起芙蓉織成帳，金縷鴛鴦兩相向。罽茵飾地承雕履，",
            "藹藹綺庭嬪從列，娥娥紅粉扇中開。黃金兩印雙花綬，"
        ],
        "notes": [
            ""
        ],
        "volume": "卷八十六",
        "no#": 65
    },
    {
        "title": "離會曲",
        "author": "張說",
        "biography": "",
        "paragraphs": [
            "何處送客洛橋頭，洛水泛泛中行舟。可憐河樹葉萎蕤，",
            "何人送客故人情，故人今夜何處客。"
        ],
        "notes": [
            ""
        ],
        "volume": "卷八十六",
        "no#": 66
    },
    {
        "title": "鄴都引",
        "author": "張說",
        "biography": "",
        "paragraphs": [
            "君不見魏武草創爭天祿，群雄睚眥相馳逐。",
            "晝攜壯士破堅陣，夜接詞人賦華屋。都呈繚繞西山陽，",
            "鄴傍高塚多貴臣，娥眉fT睩共灰塵。",
            "試上銅台歌舞處，唯有秋風愁殺人。"
        ],
        "notes": [
            ""
        ],
        "volume": "卷八十六",
        "no#": 67
    },
    {
        "title": "城南亭作",
        "author": "張說",
        "biography": "",
        "paragraphs": [
            "珂馬朝歸連萬石，槊門洞啟親迎客。北堂珍重琥珀酒，",
            "舊傳比翼侯家舞，新出將雛主第歌。漢家絳灌餘兵氣，",
            "誰複遨遊不復歸，閒庭莫畏不芳菲。會待城南春色至，"
        ],
        "notes": [
            ""
        ],
        "volume": "卷八十六",
        "no#": 68
    },
    {
        "title": "同趙侍禦幹湖作",
        "author": "張說",
        "biography": "",
        "paragraphs": [
            "江南湖水咽山川，春江溢入共湖連。氣色紛淪橫罩海，",
            "欹帆側柁弄風口，赴險臨深繞灣浦。一灣一浦悵邅回，",
            "暑來寒往運洄洑，潭生水落移陵穀。雲間墜翮散泥沙，",
            "處處溝洚清源竭，年年舊葦白頭新。天地盈虛尚難保，",
            "念君宿昔觀物變，安得躊躕不衰老。"
        ],
        "notes": [
            ""
        ],
        "volume": "卷八十六",
        "no#": 69
    },
    {
        "title": "巡邊在河北作",
        "author": "張說",
        "biography": "",
        "paragraphs": [
            "去年六月西河西，今年六月北河北。沙場磧路何為爾，",
            "會待安邊報明主，作頌封山也未遲。"
        ],
        "notes": [
            ""
        ],
        "volume": "卷八十六",
        "no#": 70
    },
    {
        "title": "贈崔二安平公樂世詞",
        "author": "張說",
        "biography": "",
        "paragraphs": [
            "十五紅妝侍綺樓，朝承握槊夜藏鉤。君臣一意金門寵，",
            "地濕莓苔生舞袖，江聲怨歎入箜篌。自憐京兆雙眉嫵，"
        ],
        "notes": [
            ""
        ],
        "volume": "卷八十六",
        "no#": 71
    },
    {
        "title": "送尹補闕元凱琴歌",
        "author": "張說",
        "biography": "",
        "paragraphs": [
            "鳳哉鳳哉，啄琅玕，飲瑤池，棲昆侖之山哉。",
            "中國有聖人，感和氣，飛來飛來。自歌自舞，先王冊府，",
            "明年阿閣梧桐花葉開，群飛鳳歸來，群飛鳳歸來。"
        ],
        "notes": [
            ""
        ],
        "volume": "卷八十六",
        "no#": 72
    },
    {
        "title": "送考功武員外學士使嵩山署舍利塔",
        "author": "張說",
        "biography": "",
        "paragraphs": [
            "懷玉泉，戀仁者，寂滅真心不可見，空留影塔嵩岩下。",
            "寶王四海轉千輪，金曇百粒送分身。山中二月娑羅會，",
            "雖在神仙蘭省間，常持清淨蓮花葉。來亦好，去亦好，"
        ],
        "notes": [
            ""
        ],
        "volume": "卷八十六",
        "no#": 73
    },
    {
        "title": "遙同蔡起居偃松篇",
        "author": "張說",
        "biography": "",
        "paragraphs": [
            "清都眾木總榮芬，傳道孤松最出群。名接天庭長景色，",
            "不借流膏助仙鼎，願將楨幹捧明君。莫比冥靈楚南樹，"
        ],
        "notes": [
            ""
        ],
        "volume": "卷八十六",
        "no#": 74
    }
]