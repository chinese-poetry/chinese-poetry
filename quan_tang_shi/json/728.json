[
    {
        "title": "吟敘",
        "author": "周曇",
        "biography": "",
        "paragraphs": [
            "歷代興亡億萬心，聖人觀古貴知今。",
            "古今成敗無多事，月殿花台幸一吟。"
        ],
        "notes": [
            ""
        ],
        "volume": "卷七百二十八",
        "no#": 1
    },
    {
        "title": "閑吟",
        "author": "周曇",
        "biography": "",
        "paragraphs": [
            "考摭妍媸用破心，剪裁千古獻當今。",
            "閑吟不是閑吟事，事有閑思閑要吟。"
        ],
        "notes": [
            ""
        ],
        "volume": "卷七百二十八",
        "no#": 2
    },
    {
        "title": "唐虞門：唐堯",
        "author": "周曇",
        "biography": "",
        "paragraphs": [
            "祅氛不起瑞煙輕，端拱垂衣日月明。",
            "傳事四方無外役，茅茨深處土階平。"
        ],
        "notes": [
            ""
        ],
        "volume": "卷七百二十八",
        "no#": 3
    },
    {
        "title": "唐虞門：虞舜",
        "author": "周曇",
        "biography": "",
        "paragraphs": [
            "進善懲奸立帝功，功成揖讓益溫恭。",
            "滿朝卿士多元凱，為黜兜苗與四凶。"
        ],
        "notes": [
            ""
        ],
        "volume": "卷七百二十八",
        "no#": 4
    },
    {
        "title": "唐虞門：舜妃",
        "author": "周曇",
        "biography": "",
        "paragraphs": [
            "蒼梧一望隔重雲，帝子悲尋不記春。",
            "何事淚痕偏在竹，貞姿應念節高人。"
        ],
        "notes": [
            ""
        ],
        "volume": "卷七百二十八",
        "no#": 5
    },
    {
        "title": "唐虞門：再吟",
        "author": "周曇",
        "biography": "",
        "paragraphs": [
            "瀟湘何代泣幽魂，骨化重泉志尚存。",
            "若地道中休下淚，不應新竹有啼痕。"
        ],
        "notes": [
            ""
        ],
        "volume": "卷七百二十八",
        "no#": 6
    },
    {
        "title": "三代門：夏禹",
        "author": "周曇",
        "biography": "",
        "paragraphs": [
            "堯違天孽賴詢謨，頓免洪波浸碧虛。",
            "海內生靈微伯禹，盡應隨浪化為魚。"
        ],
        "notes": [
            ""
        ],
        "volume": "卷七百二十八",
        "no#": 7
    },
    {
        "title": "三代門：再吟",
        "author": "周曇",
        "biography": "",
        "paragraphs": [
            "萬古龍門一旦開，無成甘死作黃能。",
            "司空定有匡堯術，九載之前何處來。"
        ],
        "notes": [
            ""
        ],
        "volume": "卷七百二十八",
        "no#": 8
    },
    {
        "title": "三代門：太康",
        "author": "周曇",
        "biography": "",
        "paragraphs": [
            "師保何人為琢磨，安知父祖苦辛多。",
            "酒酣禽色方為樂，詎肯閑聽五子歌。"
        ],
        "notes": [
            ""
        ],
        "volume": "卷七百二十八",
        "no#": 9
    },
    {
        "title": "三代門：後稷",
        "author": "周曇",
        "biography": "",
        "paragraphs": [
            "人惟邦本本由農，曠古誰高後稷功。",
            "百穀且繁三曜在，牲牢郊祀信無窮。"
        ],
        "notes": [
            ""
        ],
        "volume": "卷七百二十八",
        "no#": 10
    },
    {
        "title": "三代門：文王",
        "author": "周曇",
        "biography": "",
        "paragraphs": [
            "昭然明德報天休，礿祭惟馨勝殺牛。",
            "二老五侯何所詐，不歸商受盡歸周。"
        ],
        "notes": [
            ""
        ],
        "volume": "卷七百二十八",
        "no#": 11
    },
    {
        "title": "三代門：武王",
        "author": "周曇",
        "biography": "",
        "paragraphs": [
            "文王寢膳武王隨，內豎言安色始怡。",
            "七載豈堪囚羑裏，一夫為報亦何疑。"
        ],
        "notes": [
            ""
        ],
        "volume": "卷七百二十八",
        "no#": 12
    },
    {
        "title": "三代門：太公",
        "author": "周曇",
        "biography": "",
        "paragraphs": [
            "昌獵關西紂獵東，紂憐崇虎棄非熊。",
            "危邦自謂多麟鳳，肯把王綱取釣翁。"
        ],
        "notes": [
            ""
        ],
        "volume": "卷七百二十八",
        "no#": 13
    },
    {
        "title": "三代門：再吟",
        "author": "周曇",
        "biography": "",
        "paragraphs": [
            "東鄰不事事西鄰，禦物卑和物自親。",
            "天下言知天下者，兆人無主屬賢人。"
        ],
        "notes": [
            ""
        ],
        "volume": "卷七百二十八",
        "no#": 14
    },
    {
        "title": "三代門：又吟",
        "author": "周曇",
        "biography": "",
        "paragraphs": [
            "千妖萬態逞妍姿，破國亡家更是誰。",
            "匡政必能除苟媚，去邪當斷勿狐疑。"
        ],
        "notes": [
            ""
        ],
        "volume": "卷七百二十八",
        "no#": 15
    },
    {
        "title": "三代門：子牙妻",
        "author": "周曇",
        "biography": "",
        "paragraphs": [
            "陵柏無心竹變秋，不能同戚擬同休。",
            "歲寒焉在空垂涕，覆水如何欲再收。"
        ],
        "notes": [
            ""
        ],
        "volume": "卷七百二十八",
        "no#": 16
    },
    {
        "title": "三代門：周公",
        "author": "周曇",
        "biography": "",
        "paragraphs": [
            "文武傳芳百代基，幾多賢哲守成規。",
            "仍聞吐握延儒素，猶恐民疵未盡知。"
        ],
        "notes": [
            ""
        ],
        "volume": "卷七百二十八",
        "no#": 17
    },
    {
        "title": "三代門：夷齊",
        "author": "周曇",
        "biography": "",
        "paragraphs": [
            "讓國由衷義亦乖，不知天命匹夫才。",
            "將除暴虐誠能阻，何異崎嶇助紂來。"
        ],
        "notes": [
            ""
        ],
        "volume": "卷七百二十八",
        "no#": 18
    },
    {
        "title": "三代門：管蔡",
        "author": "周曇",
        "biography": "",
        "paragraphs": [
            "伊商胡越尚同圖，管蔡如何有異謨。",
            "不念祖宗危社稷，強於仁聖遣行誅。"
        ],
        "notes": [
            ""
        ],
        "volume": "卷七百二十八",
        "no#": 19
    },
    {
        "title": "三代門：成王",
        "author": "周曇",
        "biography": "",
        "paragraphs": [
            "成王有過伯禽笞，聖惠能新日自奇。",
            "王道既成何所感，越裳呈瑞鳳來儀。"
        ],
        "notes": [
            ""
        ],
        "volume": "卷七百二十八",
        "no#": 20
    },
    {
        "title": "三代門：幽王",
        "author": "周曇",
        "biography": "",
        "paragraphs": [
            "狼煙篝火為邊塵，烽候那宜悅婦人。",
            "厚德未聞聞厚色，不亡家國幸亡身。"
        ],
        "notes": [
            ""
        ],
        "volume": "卷七百二十八",
        "no#": 21
    },
    {
        "title": "三代門：平王",
        "author": "周曇",
        "biography": "",
        "paragraphs": [
            "犬戎西集殺幽王，邦土何由不便亡。",
            "宜臼東來年更遠，川流難絕信源長。"
        ],
        "notes": [
            ""
        ],
        "volume": "卷七百二十八",
        "no#": 22
    },
    {
        "title": "春秋戰國門：祭足",
        "author": "周曇",
        "biography": "",
        "paragraphs": [
            "吳魯燕韓豈別宗，曾無外禦但相攻。",
            "當時周鄭誰為相，交質將何服遠戎。"
        ],
        "notes": [
            ""
        ],
        "volume": "卷七百二十八",
        "no#": 23
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "周室衰微不共匡，干戈終日互爭強。",
            "諸侯若解尊天子，列國何因次第亡。"
        ],
        "notes": [
            ""
        ],
        "volume": "卷七百二十八",
        "no#": 24
    },
    {
        "title": "春秋戰國門：隱公",
        "author": "周曇",
        "biography": "",
        "paragraphs": [
            "今古難堤是小人，苟希榮寵任相親。",
            "陳謀不信懷憂懼，反間須防卻害身。"
        ],
        "notes": [
            ""
        ],
        "volume": "卷七百二十八",
        "no#": 25
    },
    {
        "title": "春秋戰國門：莊公",
        "author": "周曇",
        "biography": "",
        "paragraphs": [
            "齊甲強臨力有餘，魯莊為戰念區區。",
            "魚麗三鼓微曹劌，肉食安能暇遠謨。"
        ],
        "notes": [
            ""
        ],
        "volume": "卷七百二十八",
        "no#": 26
    },
    {
        "title": "春秋戰國門：哀公",
        "author": "周曇",
        "biography": "",
        "paragraphs": [
            "賢為鄰用國憂危，廟算無非委豔奇。",
            "兩葉翠娥春乍展，一毛須去不難吹。"
        ],
        "notes": [
            ""
        ],
        "volume": "卷七百二十八",
        "no#": 27
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "好龍天為降真龍，及見真龍瘁厥躬。",
            "接下不勤徒好士，葉公何異魯哀公。"
        ],
        "notes": [
            ""
        ],
        "volume": "卷七百二十八",
        "no#": 28
    },
    {
        "title": "春秋戰國門：平公",
        "author": "周曇",
        "biography": "",
        "paragraphs": [
            "鴻鵠輕騰萬里高，何殊朝野得賢豪。",
            "能知翼戴穹蒼力，不是蒙茸腹背毛。"
        ],
        "notes": [
            ""
        ],
        "volume": "卷七百二十八",
        "no#": 29
    },
    {
        "title": "春秋戰國門：文公",
        "author": "周曇",
        "biography": "",
        "paragraphs": [
            "滅虢吞虞未息兵，柔秦敗楚霸威成。",
            "文公徒欲三強服，分晉元來是六卿。"
        ],
        "notes": [
            ""
        ],
        "volume": "卷七百二十八",
        "no#": 30
    },
    {
        "title": "春秋戰國門：景公",
        "author": "周曇",
        "biography": "",
        "paragraphs": [
            "覺病當宜早問師，病深難療恨難追。",
            "晉侯徒有秦醫緩，疾在膏肓救已遲。"
        ],
        "notes": [
            ""
        ],
        "volume": "卷七百二十八",
        "no#": 31
    },
    {
        "title": "春秋戰國門：衛靈公",
        "author": "周曇",
        "biography": "",
        "paragraphs": [
            "子魚無隱欲源清，死不忘忠感衛靈。",
            "伯玉既親知德潤，殘桃休吃悟蘭馨。"
        ],
        "notes": [
            ""
        ],
        "volume": "卷七百二十八",
        "no#": 32
    },
    {
        "title": "春秋戰國門：陳靈公",
        "author": "周曇",
        "biography": "",
        "paragraphs": [
            "誰與陳君嫁禍來，孔甯行父夏姬媒。",
            "靈公徒認征舒面，至死何曾識禍胎。"
        ],
        "notes": [
            ""
        ],
        "volume": "卷七百二十八",
        "no#": 33
    },
    {
        "title": "春秋戰國門：陳蔡君",
        "author": "周曇",
        "biography": "",
        "paragraphs": [
            "楚聘宣尼欲道光，是時陳蔡畏鄰強。",
            "庸謀但解遮賢路，不解迎賢謀自昌。"
        ],
        "notes": [
            ""
        ],
        "volume": "卷七百二十八",
        "no#": 34
    },
    {
        "title": "春秋戰國門：楚惠王",
        "author": "周曇",
        "biography": "",
        "paragraphs": [
            "芹中遇蛭強為吞，不欲緣微有害人。",
            "何事免成心腹疾，皇天惟德是相親。"
        ],
        "notes": [
            ""
        ],
        "volume": "卷七百二十八",
        "no#": 35
    },
    {
        "title": "春秋戰國門：楚懷王",
        "author": "周曇",
        "biography": "",
        "paragraphs": [
            "不聽陳軫信張儀，六裏商於果見欺。",
            "既舍黔中西換得，又令生去益堪悲。"
        ],
        "notes": [
            ""
        ],
        "volume": "卷七百二十八",
        "no#": 36
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "不得商于又失齊，楚懷方寸一何迷。",
            "明知秦是虎狼國，更忍車輪獨向西。"
        ],
        "notes": [
            ""
        ],
        "volume": "卷七百二十八",
        "no#": 37
    },
    {
        "title": "春秋戰國門：韓惠王",
        "author": "周曇",
        "biography": "",
        "paragraphs": [
            "韓惠開渠止暴秦，營田萬頃飽秦人。",
            "何殊般肉供羸獸，獸壯安知不害身。"
        ],
        "notes": [
            ""
        ],
        "volume": "卷七百二十八",
        "no#": 38
    },
    {
        "title": "春秋戰國門：頃襄王",
        "author": "周曇",
        "biography": "",
        "paragraphs": [
            "秦陷荊王死不還，只緣偏聽子蘭言。",
            "頃襄還信子蘭語，忍使江魚葬屈原。"
        ],
        "notes": [
            ""
        ],
        "volume": "卷七百二十八",
        "no#": 39
    },
    {
        "title": "春秋戰國門：武公",
        "author": "周曇",
        "biography": "",
        "paragraphs": [
            "猛獸來兵只為文，豈宜涼德擬圖尊。",
            "君看豹彩蒙麋質，人取無難必不存。"
        ],
        "notes": [
            ""
        ],
        "volume": "卷七百二十八",
        "no#": 40
    },
    {
        "title": "春秋戰國門：華元",
        "author": "周曇",
        "biography": "",
        "paragraphs": [
            "未知軍法忌偏頗，徒解於思腹漫皤。",
            "昔日羊斟曾不預，今朝為政事如何。"
        ],
        "notes": [
            ""
        ],
        "volume": "卷七百二十八",
        "no#": 41
    },
    {
        "title": "春秋戰國門：臧孫",
        "author": "周曇",
        "biography": "",
        "paragraphs": [
            "諸孟憎吾似犬獰，賢臧哭孟倍傷情。",
            "季孫愛我如甘疾，疾足亡身藥故寧。"
        ],
        "notes": [
            ""
        ],
        "volume": "卷七百二十八",
        "no#": 42
    },
    {
        "title": "春秋戰國門：公叔",
        "author": "周曇",
        "biography": "",
        "paragraphs": [
            "吳起南奔魏國荒，必聽公叔失賢良。",
            "無謀縱欲離安邑，可免河溝徙大樑。"
        ],
        "notes": [
            ""
        ],
        "volume": "卷七百二十八",
        "no#": 43
    },
    {
        "title": "春秋戰國門：莊辛",
        "author": "周曇",
        "biography": "",
        "paragraphs": [
            "莊辛正諫謂妖詞，兵及鄢陵始悔思。",
            "見兔必能知顧犬，亡羊補棧未為遲。"
        ],
        "notes": [
            ""
        ],
        "volume": "卷七百二十八",
        "no#": 44
    },
    {
        "title": "春秋戰國門：孫臏",
        "author": "周曇",
        "biography": "",
        "paragraphs": [
            "曾嫌勝己害賢人，鑽火明知速自焚。",
            "斷足爾能行不足，逢君誰肯不酬君。"
        ],
        "notes": [
            ""
        ],
        "volume": "卷七百二十八",
        "no#": 45
    },
    {
        "title": "春秋戰國門：靈輒",
        "author": "周曇",
        "biography": "",
        "paragraphs": [
            "失水枯鱗得再生，翳桑無地謝深情。",
            "朱輪未染酬恩血，公子何由見赤誠。"
        ],
        "notes": [
            ""
        ],
        "volume": "卷七百二十八",
        "no#": 46
    },
    {
        "title": "春秋戰國門：郭開",
        "author": "周曇",
        "biography": "",
        "paragraphs": [
            "秦襲邯鄲歲月深，何人沾贈郭開金。",
            "廉頗還國李牧在，安得趙王為爾擒。"
        ],
        "notes": [
            ""
        ],
        "volume": "卷七百二十八",
        "no#": 47
    },
    {
        "title": "春秋戰國門：樂羊",
        "author": "周曇",
        "biography": "",
        "paragraphs": [
            "杯羹忍啜得非忠，巧佞胡為惑主聰。",
            "盈篋謗書能寢默，中山不是樂羊功。"
        ],
        "notes": [
            ""
        ],
        "volume": "卷七百二十八",
        "no#": 48
    },
    {
        "title": "春秋戰國門：虞卿",
        "author": "周曇",
        "biography": "",
        "paragraphs": [
            "割地求和國必危，安知堅守絕來思。",
            "年年來伐年年割，割盡邯鄲何所之。"
        ],
        "notes": [
            ""
        ],
        "volume": "卷七百二十八",
        "no#": 49
    },
    {
        "title": "春秋戰國門：豫讓",
        "author": "周曇",
        "biography": "",
        "paragraphs": [
            "門客家臣義莫儔，漆身吞炭不能休。",
            "中行智伯思何異，國士終期國士酬。"
        ],
        "notes": [
            ""
        ],
        "volume": "卷七百二十八",
        "no#": 50
    },
    {
        "title": "春秋戰國門：毛遂",
        "author": "周曇",
        "biography": "",
        "paragraphs": [
            "不識囊中穎脫錐，功成方信有英奇。",
            "平原門下三千客，得力何曾是素知。"
        ],
        "notes": [
            ""
        ],
        "volume": "卷七百二十八",
        "no#": 51
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "定獲英奇不在多，然須設網遍山河。",
            "禽雖一目羅中得，豈可空張一目羅。"
        ],
        "notes": [
            ""
        ],
        "volume": "卷七百二十八",
        "no#": 52
    },
    {
        "title": "春秋戰國門：田文",
        "author": "周曇",
        "biography": "",
        "paragraphs": [
            "下客常才不足珍，誰為狗盜脫強秦。",
            "秦關若待雞鳴出，笑殺臨淄土偶人。"
        ],
        "notes": [
            ""
        ],
        "volume": "卷七百二十八",
        "no#": 53
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "門下三千各自矜，頻彈劍客獨無能。",
            "田文不厭無能客，三窟全身果有憑。"
        ],
        "notes": [
            ""
        ],
        "volume": "卷七百二十八",
        "no#": 54
    },
    {
        "title": "春秋戰國門：馮讙",
        "author": "周曇",
        "biography": "",
        "paragraphs": [
            "兔窟穿成主再興，輩流狐伏敢驕矜。",
            "馮讙不是無能者，要試君心欲展能。"
        ],
        "notes": [
            ""
        ],
        "volume": "卷七百二十八",
        "no#": 55
    },
    {
        "title": "春秋戰國門：章子",
        "author": "周曇",
        "biography": "",
        "paragraphs": [
            "在家能子必能臣，齊將功成以孝聞。",
            "改葬義無欺死父，臨戎安肯背生君。"
        ],
        "notes": [
            ""
        ],
        "volume": "卷七百二十八",
        "no#": 56
    },
    {
        "title": "春秋戰國門：卞和",
        "author": "周曇",
        "biography": "",
        "paragraphs": [
            "磷磷誰為惑溫溫，至寶凡姿甚易分。",
            "自是時人多貴耳，目無明鑒使俱焚。"
        ],
        "notes": [
            ""
        ],
        "volume": "卷七百二十八",
        "no#": 57
    },
    {
        "title": "春秋戰國門：季劄",
        "author": "周曇",
        "biography": "",
        "paragraphs": [
            "吹毛霜刃過千金，生許徐君死掛林。",
            "寶劍徒稱無價寶，行心更貴不欺心。"
        ],
        "notes": [
            ""
        ],
        "volume": "卷七百二十八",
        "no#": 58
    },
    {
        "title": "春秋戰國門：孫武",
        "author": "周曇",
        "biography": "",
        "paragraphs": [
            "理國無難似理兵，兵家法令貴遵行。",
            "行刑不避君王寵，一笑隨刀八陣成。"
        ],
        "notes": [
            ""
        ],
        "volume": "卷七百二十八",
        "no#": 59
    },
    {
        "title": "春秋戰國門：夫差",
        "author": "周曇",
        "biography": "",
        "paragraphs": [
            "信聽讒言疾不除，忠臣須殺竟何如。",
            "會稽既雪夫差死，泉下胡顏見子胥。"
        ],
        "notes": [
            ""
        ],
        "volume": "卷七百二十八",
        "no#": 60
    },
    {
        "title": "春秋戰國門：少孺",
        "author": "周曇",
        "biography": "",
        "paragraphs": [
            "寶貴親仁與善鄰，鄰兵何要互相臻。",
            "螳螂定是遭黃雀，黃雀須防挾彈人。"
        ],
        "notes": [
            ""
        ],
        "volume": "卷七百二十八",
        "no#": 61
    },
    {
        "title": "春秋戰國門：蘇厲",
        "author": "周曇",
        "biography": "",
        "paragraphs": [
            "百步穿楊箭不移，養由堪教聽弘規。",
            "身隆業著未知退，勿遣功名一旦隳。"
        ],
        "notes": [
            ""
        ],
        "volume": "卷七百二十八",
        "no#": 62
    },
    {
        "title": "春秋戰國門：鬻拳",
        "author": "周曇",
        "biography": "",
        "paragraphs": [
            "鬻拳強諫懼威刑，退省懷慚不顧生。",
            "雙刖忍行留痛恨，惟君適足見忠誠。"
        ],
        "notes": [
            ""
        ],
        "volume": "卷七百二十八",
        "no#": 63
    },
    {
        "title": "春秋戰國門：荊軻",
        "author": "周曇",
        "biography": "",
        "paragraphs": [
            "反刃相酬是匹夫，安知突騎駕群胡。",
            "有心為報懷權略，可在於期與地圖。"
        ],
        "notes": [
            ""
        ],
        "volume": "卷七百二十八",
        "no#": 64
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "幾尺如霜利不群，恩仇未報反亡身。",
            "誠哉利器全由用，可惜吹毛不得人。"
        ],
        "notes": [
            ""
        ],
        "volume": "卷七百二十八",
        "no#": 65
    },
    {
        "title": "春秋戰國門：陳軫",
        "author": "周曇",
        "biography": "",
        "paragraphs": [
            "丹青徒有逞喧嘩，有足由來不是蛇。",
            "殺將破軍為柱國，君今官極更何加。"
        ],
        "notes": [
            ""
        ],
        "volume": "卷七百二十八",
        "no#": 66
    },
    {
        "title": "春秋戰國門：田饒",
        "author": "周曇",
        "biography": "",
        "paragraphs": [
            "廚拋敗肉士懷饑，倉爛餘糧客未炊。",
            "臨難欲行求死士，將何恩信致扶危。"
        ],
        "notes": [
            ""
        ],
        "volume": "卷七百二十八",
        "no#": 67
    },
    {
        "title": "春秋戰國門：鮑叔",
        "author": "周曇",
        "biography": "",
        "paragraphs": [
            "忠臣祝壽吐嘉詞，鮑叔臨軒酒一卮。",
            "安不忘危臣所願，願思危困必無危。"
        ],
        "notes": [
            ""
        ],
        "volume": "卷七百二十八",
        "no#": 68
    },
    {
        "title": "春秋戰國門：晏嬰",
        "author": "周曇",
        "biography": "",
        "paragraphs": [
            "正人徒以刃相危，貪利忘忠死不為。",
            "麋鹿命懸當有處，驅車何必用賓士。"
        ],
        "notes": [
            ""
        ],
        "volume": "卷七百二十八",
        "no#": 69
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "下澤逢蛇蓋是常，還如山上見豺狼。",
            "國中有怪非蛇獸，不用賢能是不祥。"
        ],
        "notes": [
            ""
        ],
        "volume": "卷七百二十八",
        "no#": 70
    },
    {
        "title": "春秋戰國門：又吟",
        "author": "周曇",
        "biography": "",
        "paragraphs": [
            "馬斃廄人欲就刑，百年臨盡一言生。",
            "賴逢賢相能匡救，仍免吾君播惡聲。"
        ],
        "notes": [
            ""
        ],
        "volume": "卷七百二十八",
        "no#": 71
    },
    {
        "title": "春秋戰國門：叔向",
        "author": "周曇",
        "biography": "",
        "paragraphs": [
            "重祿存家不敢言，小臣憂禍亦如然。",
            "明開諫諍能無罪，只此宜為理國先。"
        ],
        "notes": [
            ""
        ],
        "volume": "卷七百二十八",
        "no#": 72
    },
    {
        "title": "春秋戰國門：師曠",
        "author": "周曇",
        "biography": "",
        "paragraphs": [
            "老能勸學照餘生，似夜隨燈到處明。",
            "往行前言如不見，暗中無燭若為行。"
        ],
        "notes": [
            ""
        ],
        "volume": "卷七百二十八",
        "no#": 73
    },
    {
        "title": "春秋戰國門：智伯",
        "author": "周曇",
        "biography": "",
        "paragraphs": [
            "三國連兵敵就擒，晉陽城下碧波深。",
            "風濤撼處看沈趙，舟楫不從翻自沈。"
        ],
        "notes": [
            ""
        ],
        "volume": "卷七百二十八",
        "no#": 74
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "攻城來下惜先分，一旦家邦屬四鄰。",
            "徒逞威強稱智伯，不知權變是愚人。"
        ],
        "notes": [
            ""
        ],
        "volume": "卷七百二十八",
        "no#": 75
    },
    {
        "title": "春秋戰國門：襄子",
        "author": "周曇",
        "biography": "",
        "paragraphs": [
            "君子常聞不迫危，城崩何用急重圍。",
            "叛亡能退修文德，果見中牟以義歸。"
        ],
        "notes": [
            ""
        ],
        "volume": "卷七百二十八",
        "no#": 76
    },
    {
        "title": "春秋戰國門：楊回",
        "author": "周曇",
        "biography": "",
        "paragraphs": [
            "三逐鄉閭五去君，莫知何地可容身。",
            "楊回不是逢英鑒，白首無成一旅人。"
        ],
        "notes": [
            ""
        ],
        "volume": "卷七百二十八",
        "no#": 77
    },
    {
        "title": "春秋戰國門：顏回",
        "author": "周曇",
        "biography": "",
        "paragraphs": [
            "陋巷簞瓢困有年，是時端木飫腥膻。",
            "宣尼行教何形跡，不肯分甘救子淵。"
        ],
        "notes": [
            ""
        ],
        "volume": "卷七百二十八",
        "no#": 78
    },
    {
        "title": "春秋戰國門：子貢",
        "author": "周曇",
        "biography": "",
        "paragraphs": [
            "救魯亡吳事可傷，誰令利口說田常。",
            "吳亡必定由端木，魯亦宜其運不長。"
        ],
        "notes": [
            ""
        ],
        "volume": "卷七百二十八",
        "no#": 79
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "一言能使定安危，安己危人是所宜。",
            "仁義不思垂教化，背恩亡德豈儒為。"
        ],
        "notes": [
            ""
        ],
        "volume": "卷七百二十八",
        "no#": 80
    },
    {
        "title": "春秋戰國門：鄭相",
        "author": "周曇",
        "biography": "",
        "paragraphs": [
            "鄭相清賢慎有餘，好魚魚至竟何如。",
            "退魚留得終身祿，祿在何憂不得魚。"
        ],
        "notes": [
            ""
        ],
        "volume": "卷七百二十八",
        "no#": 81
    },
    {
        "title": "春秋戰國門：子產",
        "author": "周曇",
        "biography": "",
        "paragraphs": [
            "為政何門是化源，寬仁高下保安全。",
            "如嫌水德人多狎，拯溺宜將猛濟寬。"
        ],
        "notes": [
            ""
        ],
        "volume": "卷七百二十八",
        "no#": 82
    },
    {
        "title": "春秋戰國門：管仲",
        "author": "周曇",
        "biography": "",
        "paragraphs": [
            "美酒濃馨客要沽，門深誰敢強提壺。",
            "苟非賢主詢賢士，肯信沽人畏子獹。"
        ],
        "notes": [
            ""
        ],
        "volume": "卷七百二十八",
        "no#": 83
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "社鼠穿牆巧庇身，何由攻灌若為熏。",
            "能知窟穴依形勢，不聽讒邪是聖君。"
        ],
        "notes": [
            ""
        ],
        "volume": "卷七百二十八",
        "no#": 84
    },
    {
        "title": "春秋戰國門：范蠡",
        "author": "周曇",
        "biography": "",
        "paragraphs": [
            "西子能令轉嫁吳，會稽知爾啄姑蘇。",
            "跡高塵外功成處，一葉翩翩在五湖。"
        ],
        "notes": [
            ""
        ],
        "volume": "卷七百二十八",
        "no#": 85
    },
    {
        "title": "春秋戰國門：屈原",
        "author": "周曇",
        "biography": "",
        "paragraphs": [
            "滿朝皆醉不容醒，眾濁如何擬獨清。",
            "江上流人真浪死，誰知浸潤誤深誠。"
        ],
        "notes": [
            ""
        ],
        "volume": "卷七百二十八",
        "no#": 86
    },
    {
        "title": "春秋戰國門：黃歇",
        "author": "周曇",
        "biography": "",
        "paragraphs": [
            "春申隨質若王圖，為主輕生大丈夫。",
            "女子異心安足聽，功成何更用陰謨。"
        ],
        "notes": [
            ""
        ],
        "volume": "卷七百二十八",
        "no#": 87
    },
    {
        "title": "春秋戰國門：王后",
        "author": "周曇",
        "biography": "",
        "paragraphs": [
            "連環要解解非難，忽碎瑤階一旦間。",
            "兩國相持兵不解，會應俱碎似連環。"
        ],
        "notes": [
            ""
        ],
        "volume": "卷七百二十八",
        "no#": 88
    },
    {
        "title": "春秋戰國門：樊姬",
        "author": "周曇",
        "biography": "",
        "paragraphs": [
            "側影頻移未退朝，喜逢賢相日從高。",
            "當時不有樊姬問，令尹何由進叔敖。"
        ],
        "notes": [
            ""
        ],
        "volume": "卷七百二十八",
        "no#": 89
    },
    {
        "title": "春秋戰國門：齊桓公",
        "author": "周曇",
        "biography": "",
        "paragraphs": [
            "三往何勞萬乘君，五來方見一微臣。",
            "微臣傲爵能輕主，霸主如何敢傲人。"
        ],
        "notes": [
            ""
        ],
        "volume": "卷七百二十八",
        "no#": 90
    },
    {
        "title": "春秋戰國門：中山君",
        "author": "周曇",
        "biography": "",
        "paragraphs": [
            "敵臨烹子一何庸，激怒來軍速自攻。",
            "結怨豈思圍不解，愚謀多以殺為雄。"
        ],
        "notes": [
            ""
        ],
        "volume": "卷七百二十八",
        "no#": 91
    },
    {
        "title": "春秋戰國門：趙簡子",
        "author": "周曇",
        "biography": "",
        "paragraphs": [
            "簡子雄心蓄霸機，賢愚聊欲試諸兒。",
            "假言藏寶非真寶，不是生知焉得知。"
        ],
        "notes": [
            ""
        ],
        "volume": "卷七百二十八",
        "no#": 92
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "諤諤能昌唯唯亡，亦由匡正得賢良。",
            "一從忠讜無周舍，吾過何人為短長。"
        ],
        "notes": [
            ""
        ],
        "volume": "卷七百二十八",
        "no#": 93
    },
    {
        "title": "春秋戰國門：趙宣子",
        "author": "周曇",
        "biography": "",
        "paragraphs": [
            "門人曾不有提彌，連嗾呀呀孰敢支。",
            "臨難若教無苟免，亂朝爭那以獒為。"
        ],
        "notes": [
            ""
        ],
        "volume": "卷七百二十八",
        "no#": 94
    },
    {
        "title": "春秋戰國門：韓昭侯",
        "author": "周曇",
        "biography": "",
        "paragraphs": [
            "去年秦伐我宜陽，今歲天災旱且荒。",
            "對此不思人力困，樓門何可更高張。"
        ],
        "notes": [
            ""
        ],
        "volume": "卷七百二十八",
        "no#": 95
    },
    {
        "title": "春秋戰國門：魏文侯",
        "author": "周曇",
        "biography": "",
        "paragraphs": [
            "冒雨如何固出畋，慮乖群約失幹幹。",
            "文侯不是貪禽者，示信將為教化先。"
        ],
        "notes": [
            ""
        ],
        "volume": "卷七百二十八",
        "no#": 96
    },
    {
        "title": "春秋戰國門：郤成子",
        "author": "周曇",
        "biography": "",
        "paragraphs": [
            "陳樂無歡璧在隅，宰臣懷智有微謨。",
            "苟非成子當明哲，誰是仁人可托孤。"
        ],
        "notes": [
            ""
        ],
        "volume": "卷七百二十八",
        "no#": 97
    },
    {
        "title": "春秋戰國門：秦武陽",
        "author": "周曇",
        "biography": "",
        "paragraphs": [
            "丱歲徒聞有壯名，及令為副誤荊卿。",
            "是時環柱能相副，誰謂燕囚事不成。"
        ],
        "notes": [
            ""
        ],
        "volume": "卷七百二十八",
        "no#": 98
    },
    {
        "title": "春秋戰國門：田子方",
        "author": "周曇",
        "biography": "",
        "paragraphs": [
            "太子無嫌禮樂虧，願聽貧富與安危。",
            "賤貧驕物貧終在，富貴驕人貴必隳。"
        ],
        "notes": [
            ""
        ],
        "volume": "卷七百二十八",
        "no#": 99
    },
    {
        "title": "春秋戰國門：淳于髡",
        "author": "周曇",
        "biography": "",
        "paragraphs": [
            "穰穰何禱手何齎，一呷村漿與只雞。",
            "以少求多誠可笑，還如輕幣欲全齊。"
        ],
        "notes": [
            ""
        ],
        "volume": "卷七百二十八",
        "no#": 100
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "戲問將何對所耽，滑稽無骨是常譚。",
            "昔時王者皆通四，近見君王只好三。"
        ],
        "notes": [
            ""
        ],
        "volume": "卷七百二十八",
        "no#": 101
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "曲突徙薪不謂賢，焦頭爛額饗盤筵。",
            "時人多是輕先見，不獨田家國亦然。"
        ],
        "notes": [
            ""
        ],
        "volume": "卷七百二十八",
        "no#": 102
    },
    {
        "title": "春秋戰國門：田子奇",
        "author": "周曇",
        "biography": "",
        "paragraphs": [
            "少年為吏慮非循，一騎奔追委使臣。",
            "使者不追何所對，車中緣見白頭人。"
        ],
        "notes": [
            ""
        ],
        "volume": "卷七百二十八",
        "no#": 103
    },
    {
        "title": "春秋戰國門：百里奚",
        "author": "周曇",
        "biography": "",
        "paragraphs": [
            "船驥由來是股肱，在虞虞滅在秦興。",
            "裁量何異刀將尺，只系用之能不能。"
        ],
        "notes": [
            ""
        ],
        "volume": "卷七百二十八",
        "no#": 104
    },
    {
        "title": "春秋戰國門：孫叔敖",
        "author": "周曇",
        "biography": "",
        "paragraphs": [
            "童稚逢蛇歎不祥，慮悲來者為埋藏。",
            "是知陽報由陰施，天爵昭然契日彰。"
        ],
        "notes": [
            ""
        ],
        "volume": "卷七百二十八",
        "no#": 105
    },
    {
        "title": "春秋戰國門：魯仲連",
        "author": "周曇",
        "biography": "",
        "paragraphs": [
            "昔迸燒牛發戰機，夜奔驚火走燕師。",
            "今來躍馬懷驕惰，十萬如無一撮時。"
        ],
        "notes": [
            ""
        ],
        "volume": "卷七百二十八",
        "no#": 106
    },
    {
        "title": "春秋戰國門：宋子罕",
        "author": "周曇",
        "biography": "",
        "paragraphs": [
            "子憐溫潤欲歸仁，吾貴堅廉是寶身。",
            "自有不貪身內寶，玉人徒獻外來珍。"
        ],
        "notes": [
            ""
        ],
        "volume": "卷七百二十八",
        "no#": 107
    },
    {
        "title": "春秋戰國門：宮之奇",
        "author": "周曇",
        "biography": "",
        "paragraphs": [
            "虞虢相依自保安，謀臣吞度不為難。",
            "貪憐璧馬迷香餌，肯信之奇諭齒寒。"
        ],
        "notes": [
            ""
        ],
        "volume": "卷七百二十八",
        "no#": 108
    },
    {
        "title": "春秋戰國門：王孫滿",
        "author": "周曇",
        "biography": "",
        "paragraphs": [
            "九牧金熔物像成，辭昏去亂祚休明。",
            "興亡在德不在鼎，楚子何勞問重輕。"
        ],
        "notes": [
            ""
        ],
        "volume": "卷七百二十八",
        "no#": 109
    },
    {
        "title": "春秋戰國門：顏叔子",
        "author": "周曇",
        "biography": "",
        "paragraphs": [
            "夜雨鄰娃告屋傾，一宵從寄念悲驚。",
            "誠知獨處從燒燭，君子行心要自明。"
        ],
        "notes": [
            ""
        ],
        "volume": "卷七百二十八",
        "no#": 110
    },
    {
        "title": "春秋戰國門：張孟譚",
        "author": "周曇",
        "biography": "",
        "paragraphs": [
            "強兵四合國將危，賴有謀臣為發揮。",
            "城內蒿銅誠自有，無謀誰解見玄機。"
        ],
        "notes": [
            ""
        ],
        "volume": "卷七百二十八",
        "no#": 111
    },
    {
        "title": "春秋戰國門：公子無忌",
        "author": "周曇",
        "biography": "",
        "paragraphs": [
            "按劍臨籠震咄呼，鷂甘梟戮伏鳩辜。",
            "能憐鈍拙誅豪俊，憫弱摧強真丈夫。"
        ],
        "notes": [
            ""
        ],
        "volume": "卷七百二十八",
        "no#": 112
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "趙解重圍魏再昌，信陵賢德日馨芳。",
            "昏蒙愚主聽讒說，公子雲亡國亦亡。"
        ],
        "notes": [
            ""
        ],
        "volume": "卷七百二十八",
        "no#": 113
    },
    {
        "title": "春秋戰國門：侯嬴朱亥",
        "author": "周曇",
        "biography": "",
        "paragraphs": [
            "屠肆監門一賤微，信陵交結國人非。",
            "當時不是二君計，匹馬那能解趙圍。"
        ],
        "notes": [
            ""
        ],
        "volume": "卷七百二十八",
        "no#": 114
    },
    {
        "title": "春秋戰國門：再吟",
        "author": "周曇",
        "biography": "",
        "paragraphs": [
            "走敵存亡義有餘，全由雄勇與英謨。",
            "但如公子能交結，朱亥侯嬴何代無。"
        ],
        "notes": [
            ""
        ],
        "volume": "卷七百二十八",
        "no#": 115
    }
]