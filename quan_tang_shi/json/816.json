[
    {
        "title": "奉酬袁使君高春遊鶺鴒峰蘭若見懷",
        "author": "皎然",
        "biography": "",
        "paragraphs": [
            "鶺鴒中峰近，高奇古人遺。常欲乞此地，養松掛藤絲。",
            "昨聞雙旌出，一川花滿時。恨無翔雲步，遠赴關山期。",
            "躋險與誰賞，折芳應自怡。遙知忘歸趣，喜得春景遲。",
            "已見郢人唱，新題石門詩。"
        ],
        "notes": [
            ""
        ],
        "volume": "卷八百一十六",
        "no#": 1
    },
    {
        "title": "答裴濟從事",
        "author": "皎然",
        "biography": "",
        "paragraphs": [
            "遲遲雲鶴意，奮翅知有期。三秉綱紀局，累登清白資。",
            "應懷青塘居，蕙草沒前墀。舊月照秋水，廢田留故陂。",
            "至今高風在，為君吹桂枝。昨逢洞庭客，果得故人詩。",
            "何異王內史，來招道林師。欲攜山侶出，難與白雲辭。"
        ],
        "notes": [
            ""
        ],
        "volume": "卷八百一十六",
        "no#": 2
    },
    {
        "title": "白雲上人精舍尋杼山禪師兼示崔子向何山道上人",
        "author": "皎然",
        "biography": "",
        "paragraphs": [
            "望遠涉寒水，懷人在幽境。為高皎皎姿，及愛蒼蒼嶺。",
            "果見棲禪子，潺湲灌真頂。積疑一念破，澄息萬緣靜。",
            "世事花上塵，惠心空中境。清閒誘我性，遂使腸慮屏。",
            "許共林客遊，欲從山王請。木棲無名樹，水汲忘機井。",
            "持此一日高，未肯謝箕潁。夕霽山態好，空月生俄頃。",
            "識妙聆細泉，悟深滌清茗。此心誰得失，笑向西林永。"
        ],
        "notes": [
            ""
        ],
        "volume": "卷八百一十六",
        "no#": 3
    },
    {
        "title": "酬薛員外誼苦熱行見寄",
        "author": "皎然",
        "biography": "",
        "paragraphs": [
            "六月金數伏，茲辰日在庚。炎曦爍肌膚，毒霧昏性情。",
            "安得奮輕翮，超遙出雲征。不知天地心，如何匠生成。",
            "火德燒百卉，瑤草不及榮。省客當此時，忽貽懷中瓊。",
            "捧玩煩袂滌，嘯歌美風生。遲君佐元氣，調使四序平。",
            "中令霜不祓，大餘氣常貞。江南詩騷客，休吟苦熱行。"
        ],
        "notes": [
            ""
        ],
        "volume": "卷八百一十六",
        "no#": 4
    },
    {
        "title": "采實心竹杖寄贈李萼侍禦",
        "author": "皎然",
        "biography": "",
        "paragraphs": [
            "竹杖裁碧鮮，步林賞高直。實心去內矯，全節無外飾。",
            "行藥聊自持，扶危資爾力。初生在榛莽，孤秀豈封殖。",
            "幹雪不死枝，贈君期君識。"
        ],
        "notes": [
            ""
        ],
        "volume": "卷八百一十六",
        "no#": 5
    },
    {
        "title": "酬薛員外誼見戲一首",
        "author": "皎然",
        "biography": "",
        "paragraphs": [
            "方知正始作，麗掩碧雲詩。文彩盈懷袖，風規發詠思。",
            "遺弓逢大敵，摩壘怯偏師。頻有移書讓，多慚系組遲。",
            "淺才迂且拙，虛譽喜還疑。猶倚披沙鑒，長歌向子期。"
        ],
        "notes": [
            ""
        ],
        "volume": "卷八百一十六",
        "no#": 6
    },
    {
        "title": "奉酬李中丞洪湖州西亭即事見寄兼呈吳馮處士…長史",
        "author": "皎然",
        "biography": "",
        "paragraphs": [
            "愛君溪上住，遲月開前扃。山火照書卷，野風吹酒瓶。",
            "為誰留此物，意在眼中青。樵子逗煙墅，漁翁宿沙汀。",
            "主人非楚客，莫謾譏獨醒。宿昔邢城功，道高心已冥。",
            "貪將到處士，放醉烏家亭。"
        ],
        "notes": [
            ""
        ],
        "volume": "卷八百一十六",
        "no#": 7
    },
    {
        "title": "苕溪草堂自大曆三年夏新營洎秋及春…四十三韻",
        "author": "皎然",
        "biography": "",
        "paragraphs": [
            "萬慮皆可遺，愛山情不易。自從東溪住，始與人群隔。",
            "應物非宿心，遺身是吾策。先民崆峒子，淪景事金液。",
            "綺裏猶近名，於陵未泯跡。吾師逆流教，禪隱殊古昔。",
            "洗足臨潺湲，銷聲寄松柏。緗荷采堪服，柔草持可席。",
            "道心制野猿，法語授幽客。境淨萬象真，寄目皆有益。",
            "原上無情花，山中聽經石。竹生自蕭散，雲性常潔白。",
            "卻見羈世人，遠高摩霄翮。達賢觀此意，煩想遂冰蘖。",
            "伊予戰苦勝，覽境情不溺。智以動念昏，功由無心積。",
            "形骸爾何有，生死誰所戚。為與勝悟冥，不憂頹齡迫。",
            "春風自駘蕩，禪地常闃寂。擲劄成柳枝，溉瓶養泉脈。",
            "道人知止足，盥漱聊自適。學外見古賢，頗令我心惕。",
            "眇綿雲官世，夢幻羽陵籍。鬼籙徒相矜，九原誰家宅。",
            "俗情封淺近，至理昧堯蹠。蹈善嗟沈冥，履仁傷堙厄。",
            "匠心聖亦尤，攻異天見責。試以慧眼觀，斯言諒可覿。",
            "外事非吾道，忘緣倦所曆。中宵廢耳目，形靜神不役。",
            "色天夜清迥，花漏時滴瀝。東風吹杉梧，幽月到石壁。",
            "此中一悟心，可與千載敵。故交徒好我，筐中無咫尺。",
            "潘生入空門，祖師傳秘賾。湯子自天德，精詣功不僻。",
            "放世與成名，兩圖在所擇。吾高鴟夷子，身退無瑕摘。",
            "吾嘉魯仲連，功成棄珪璧。二賢兼彼才，晚節何感激。",
            "不然作山計，改服我下澤。君隳元亮冠，我脫潛師屐。",
            "倚臥高松根，共逃金閨籍。"
        ],
        "notes": [
            ""
        ],
        "volume": "卷八百一十六",
        "no#": 8
    },
    {
        "title": "答裴集、陽伯明二賢各垂贈二十韻今以一章用酬兩作",
        "author": "皎然",
        "biography": "",
        "paragraphs": [
            "知音如瓊枝，天生為予有。攀折若無階，何殊天上柳。",
            "裴生清通嗣，陽子盛德後。詩名比元長，賦體淩延壽。",
            "珠生驪龍頷，或生靈蛇口。何似雙瓊章，英英曜吾手。",
            "白日不可汙，清源肯容垢。持此山上心，待君忘情友。",
            "且伴丘壑賞，未隨名宦誘。坐石代瓊茵，制荷捐艾綬。",
            "清宵集我寺，烹茗開禪牖。發論教可垂，正文言不朽。",
            "白雲供詩用，清吹生座右。不嫌逸令醉，莫試仙壺酒。",
            "皎皎尋陽隱，千年可為偶。一從漢道平，世事無紛糾。",
            "星文齊七政，天軸明二鬥。召士揚弓旌，知君在林藪。",
            "莫學潁陽子，請師高山叟。出處藩我君，還來會厓阜。"
        ],
        "notes": [
            ""
        ],
        "volume": "卷八百一十六",
        "no#": 9
    },
    {
        "title": "答豆盧居士春夜遊東園見懷",
        "author": "皎然",
        "biography": "",
        "paragraphs": [
            "春意賞不足，承夕步東園。事表精慮遠，月中華木繁。",
            "開襟寄清景，遐想屬空門。安得纚芳屣，看君幽徑萱。"
        ],
        "notes": [
            ""
        ],
        "volume": "卷八百一十六",
        "no#": 10
    },
    {
        "title": "寄崔萬芳夔",
        "author": "皎然",
        "biography": "",
        "paragraphs": [
            "氣殺高隼擊，惜芳步寒林。風搖蒼琅根，霜剪荍y9心。",
            "歸思忽眇眇，佳氣亦沉沉。我身豈遐遠，如隔湘漢深。",
            "事邇智莫及，願乖情不任。遲君忘言侶，一笑開吾襟。"
        ],
        "notes": [
            ""
        ],
        "volume": "卷八百一十六",
        "no#": 11
    },
    {
        "title": "訪朱放山人",
        "author": "皎然",
        "biography": "",
        "paragraphs": [
            "野人未相識，何處異鄉隔。昨逢雲陽信，教向雲陽覓。",
            "空聞天上風，飄颻不可覿。應非矍鑠翁，或是滄浪客。",
            "早晚從我遊，共攜春山策。"
        ],
        "notes": [
            ""
        ],
        "volume": "卷八百一十六",
        "no#": 12
    },
    {
        "title": "晚冬廢溪東寺懷李司直縱",
        "author": "皎然",
        "biography": "",
        "paragraphs": [
            "廢溪無人跡，益見離思深。歸來始昨日，恍惚驚歲陰。",
            "清想屬遙夜，圓景當空林。宿昔月未改，何如故人心。",
            "遊從間芳趾，搖落棲寒岑。眇眇湖上別，含情初至今。",
            "道流安寂寞，世路倦嶇嶔。此意欲誰見，懷賢獨難任。",
            "徽聲反冥默，夕籟何哀吟。禪念破離夢，吾師誡援琴。",
            "耿耿已及旦，曷由開此襟。幽期諒未偶，勝境徒自尋。",
            "安得西歸雲，因之傳素音。"
        ],
        "notes": [
            ""
        ],
        "volume": "卷八百一十六",
        "no#": 13
    },
    {
        "title": "兵後與故人別，予西上，至今在揚楚，因有是寄",
        "author": "皎然",
        "biography": "",
        "paragraphs": [
            "日月不相待，思君魂屢驚。草玄寄揚子，作賦得蕪城。",
            "溫溫獨游跡，遙遙相望情。淮上春草歇，楚子秋風生。",
            "辟士天下盡，君何獨屏營。運開應佐世，業就可成名。",
            "誰借楚山住，年年事耦耕。"
        ],
        "notes": [
            ""
        ],
        "volume": "卷八百一十六",
        "no#": 14
    },
    {
        "title": "因游支硎寺寄邢端公",
        "author": "皎然",
        "biography": "",
        "paragraphs": [
            "大廈資多士，掄材得豫章。清門推問望，早歲騁康莊。",
            "作用方開物，聲名久擅場。丹延分塞郡，宿昔領戎行。",
            "始馭屏星乘，旋陰蔽茀棠。朝端瞻鶚立，關右仰鷹揚。",
            "威令兼甯朔，英聲重護羌。三軍成父子，雜虜避封疆。",
            "身執金吾貴，時遭寶運昌。雍容持漢槊，肅穆衛周堂。",
            "排難知臣節，攻疑定國章。一言明大義，千載揖休光。",
            "踐職勳庸列，修躬志行彰。優遊應慕陸，止足定師張。",
            "中扆懷殊政，南州佇小康。仁為桂江雨，威是柏台霜。",
            "謇諤言無隱，公忠禍不防。譴深辭紫禁，恩在副朱方。",
            "切玉鋒休淬，垂天翅罷翔。論文征賈馬，述隱許求羊。",
            "肘後看金碧，腰間笑水蒼。詩題白羽扇，酒挈綠油囊。",
            "曠達機何有，深沈器莫量。時應登古寺，佳趣在春岡。",
            "止水準香砌，鮮雲滿石床。山情何寂樂，塵世自飛揚。",
            "已遇爐峰社，還思緝蕙房。外心親地主，內學事空王。",
            "花會宜春淺，禪遊喜夜涼。高明依月境，蕭散躡庭芳。",
            "得道殊秦佚，隳名似楚狂。餘生於此足，不欲返韶陽。"
        ],
        "notes": [
            ""
        ],
        "volume": "卷八百一十六",
        "no#": 15
    },
    {
        "title": "同諸公奉侍祭嶽瀆使大理盧幼平自會稽回經平望…不至",
        "author": "皎然",
        "biography": "",
        "paragraphs": [
            "望祀崇周典，皇華出漢庭。紫泥頒會計，玄酒薦芳馨。",
            "聖慮多虔肅，齋心合至靈。占祥刊史竹，筮日數堯蓂。",
            "禮秩加新命，朝章篤理刑。敷誠通北闕，遺愛在南亭。",
            "苕水思曾泛，磯山憶重經。清風門客仰，佳頌國人聽。",
            "攀桂留卿月，徵文待使星。春郊回駟牡，遙識故林青。"
        ],
        "notes": [
            ""
        ],
        "volume": "卷八百一十六",
        "no#": 16
    },
    {
        "title": "早秋桐廬思歸示道諺上人",
        "author": "皎然",
        "biography": "",
        "paragraphs": [
            "桐江秋信早，憶在故山時。靜夜風鳴磬，無人竹掃墀。",
            "猿來觸淨水，鳥下啄寒梨。可即關吾事，歸心自有期。"
        ],
        "notes": [
            ""
        ],
        "volume": "卷八百一十六",
        "no#": 17
    },
    {
        "title": "勞勞山居寄呈吳處士",
        "author": "皎然",
        "biography": "",
        "paragraphs": [
            "山事由來別，只應中老身。寒園掃綻栗，秋浪拾乾薪。",
            "領鶴閒書竹，誇雲笑向人。俗家相去遠，野水作東鄰。"
        ],
        "notes": [
            ""
        ],
        "volume": "卷八百一十六",
        "no#": 18
    },
    {
        "title": "寄報德寺從上人",
        "author": "皎然",
        "biography": "",
        "paragraphs": [
            "宗流許身子，物表養高閑。空色清涼寺，秋聲鼓吹山。",
            "看心水磬後，行道雨花間。七葉翻章句，時時啟義關。"
        ],
        "notes": [
            ""
        ],
        "volume": "卷八百一十六",
        "no#": 19
    },
    {
        "title": "山中月夜寄無錫長官",
        "author": "皎然",
        "biography": "",
        "paragraphs": [
            "湖上涼風早，雙峰月色秋。遙知秣陵令，今夜在西樓。",
            "別葉蕭蕭下，含霜處處流。如何共清景，異縣不同遊。"
        ],
        "notes": [
            ""
        ],
        "volume": "卷八百一十六",
        "no#": 20
    },
    {
        "title": "奉賀顏使君真卿二十八郎隔絕自河北遠歸",
        "author": "皎然",
        "biography": "",
        "paragraphs": [
            "相失值氛煙，才應掌上年。久離驚貌長，多難喜身全。",
            "比信尚書重，如威太守憐。滿庭看玉樹，更有一枝連。"
        ],
        "notes": [
            ""
        ],
        "volume": "卷八百一十六",
        "no#": 21
    },
    {
        "title": "題湖上蘭若示清會上人",
        "author": "皎然",
        "biography": "",
        "paragraphs": [
            "峰心惠忍寺，嵊頂謝公山。何似南湖近，芳洲一畝間。",
            "意中雲木秀，事外水堂閑。永日無人到，時看獨鶴還。"
        ],
        "notes": [
            ""
        ],
        "volume": "卷八百一十六",
        "no#": 22
    },
    {
        "title": "秋宵書事寄吳憑處士",
        "author": "皎然",
        "biography": "",
        "paragraphs": [
            "真性在方丈，寂寥無四鄰。秋天月色正，清夜道心真。",
            "大夢觀前事，浮名悟此身。不知庭樹意，榮落感何人。"
        ],
        "notes": [
            ""
        ],
        "volume": "卷八百一十六",
        "no#": 23
    },
    {
        "title": "題山壁示道維上人",
        "author": "皎然",
        "biography": "",
        "paragraphs": [
            "獨居何意足，山色在前門。身野長無事，心冥自不言。",
            "閑行數亂竹，靜坐照清源。物外從知少，禪徒不耐煩。"
        ],
        "notes": [
            ""
        ],
        "volume": "卷八百一十六",
        "no#": 24
    },
    {
        "title": "晚秋登佛川南峰懷裴例",
        "author": "皎然",
        "biography": "",
        "paragraphs": [
            "登嶺望落日，眇然傷別魂。亭皋秋色遍，遊子在荊門。",
            "世故東西客，山空斷續猿。此心誰複見，寂寞偶芳蓀。"
        ],
        "notes": [
            ""
        ],
        "volume": "卷八百一十六",
        "no#": 25
    },
    {
        "title": "訪陸處士羽",
        "author": "皎然",
        "biography": "",
        "paragraphs": [
            "太湖東西路，吳主古山前。所思不可見，歸鴻自翩翩。",
            "何山賞春茗，何處弄春泉。莫是滄浪子，悠悠一釣船。"
        ],
        "notes": [
            ""
        ],
        "volume": "卷八百一十六",
        "no#": 26
    },
    {
        "title": "酬李侍禦萼題看心道場賦以眉毛腸心牙等五字",
        "author": "皎然",
        "biography": "",
        "paragraphs": [
            "我法從誰悟，心師是貫花。三塵觀種子，一雨發萌牙。",
            "定起輪燈缺，宵分印月斜。了空如藏史，始肯會禪家。"
        ],
        "notes": [
            ""
        ],
        "volume": "卷八百一十六",
        "no#": 27
    },
    {
        "title": "酬姚補闕南仲雲溪館中戲題隨書見寄",
        "author": "皎然",
        "biography": "",
        "paragraphs": [
            "寺溪臨使府，風景借仁祠。補袞周官貴，能名漢主思。",
            "臥雲知獨處，望月憶同時。忽枉緘中贈，瓊瑤滿手持。"
        ],
        "notes": [
            ""
        ],
        "volume": "卷八百一十六",
        "no#": 28
    },
    {
        "title": "春夜期裴都曹濟集心上人院不至",
        "author": "皎然",
        "biography": "",
        "paragraphs": [
            "東林期隱吏，日月為虛盈。遠望浮雲隔，空憐定水清。",
            "逍遙方外侶，荏苒府中情。漸聽寒鞞發，淵淵在郡城。"
        ],
        "notes": [
            ""
        ],
        "volume": "卷八百一十六",
        "no#": 29
    },
    {
        "title": "和裴少府懷京兄弟",
        "author": "皎然",
        "biography": "",
        "paragraphs": [
            "宦游三楚外，家在五陵原。涼夜多歸夢，秋風滿故園。",
            "北書無遠信，西候獨傷魂。空念青門別，殷勤岐路言。"
        ],
        "notes": [
            ""
        ],
        "volume": "卷八百一十六",
        "no#": 30
    },
    {
        "title": "和閻士和望池月答人",
        "author": "皎然",
        "biography": "",
        "paragraphs": [
            "片月忽臨池，雙蛾憶畫時。光浮空似粉，影散不成眉。",
            "孤枕應驚夢，寒林正入帷。情知兩處望，莫怨獨相思。"
        ],
        "notes": [
            ""
        ],
        "volume": "卷八百一十六",
        "no#": 31
    },
    {
        "title": "遙和塵外上人與陸澧夜集山寺問涅盤義兼賞陸生文卷",
        "author": "皎然",
        "biography": "",
        "paragraphs": [
            "共是竹林賢，心從貝葉傳。說經看月喻，開卷愛珠連。",
            "清淨遙城外，蕭疏古塔前。應隨北山子，高頂枕雲眠。"
        ],
        "notes": [
            ""
        ],
        "volume": "卷八百一十六",
        "no#": 32
    },
    {
        "title": "春日和盧使君幼平開元寺聽妙奘上人講",
        "author": "皎然",
        "biography": "",
        "paragraphs": [
            "仁聖垂文在，虛空日月懸。陵遲追哲匠，宗旨發幽詮。",
            "法受諸侯請，心教四子傳。春生雪山草，香下棘林天。",
            "顧我從今日，聞經悟宿緣。涼山萬里去，應為教猶偏。"
        ],
        "notes": [
            ""
        ],
        "volume": "卷八百一十六",
        "no#": 33
    },
    {
        "title": "答李侍禦問",
        "author": "皎然",
        "biography": "",
        "paragraphs": [
            "入道曾經離亂前，長幹古寺住多年。愛貧唯制蓮花足，",
            "身外空名何足問，吾心已出第三禪。"
        ],
        "notes": [
            ""
        ],
        "volume": "卷八百一十六",
        "no#": 34
    },
    {
        "title": "奉酬李員外使君嘉佑蘇台屏營居春首有懷",
        "author": "皎然",
        "biography": "",
        "paragraphs": [
            "昔歲為邦初未識，今朝休沐始相親。移家水巷貧依靜，",
            "登臨許作煙霞伴，高在方袍間幅巾。"
        ],
        "notes": [
            ""
        ],
        "volume": "卷八百一十六",
        "no#": 35
    },
    {
        "title": "和李舍人使君紓題雲明府道室",
        "author": "皎然",
        "biography": "",
        "paragraphs": [
            "許令如今道姓雲，曾經西嶽事桐君。流霞手把應憐壽，",
            "桂陽亦是神仙守，分別無嗟兩地分。"
        ],
        "notes": [
            ""
        ],
        "volume": "卷八百一十六",
        "no#": 36
    },
    {
        "title": "奉和陸中丞使君長源寒食日作",
        "author": "皎然",
        "biography": "",
        "paragraphs": [
            "寒食江天氣最清，庾公晨望動高情。因逢內火千家靜，",
            "腰章本郡誰相似，數日臨人政已成。"
        ],
        "notes": [
            ""
        ],
        "volume": "卷八百一十六",
        "no#": 37
    },
    {
        "title": "奉酬袁使君送陸灞卻回期道寺院",
        "author": "皎然",
        "biography": "",
        "paragraphs": [
            "欲別湖上客，暮期西林還。高歌風音表，放舟月色間。",
            "更人莫報夜，禪閣本無關。"
        ],
        "notes": [
            ""
        ],
        "volume": "卷八百一十六",
        "no#": 38
    },
    {
        "title": "招韓武康章",
        "author": "皎然",
        "biography": "",
        "paragraphs": [
            "山僧雖不飲，酤酒引陶潛。此意無人別，多為俗士嫌。"
        ],
        "notes": [
            ""
        ],
        "volume": "卷八百一十六",
        "no#": 39
    },
    {
        "title": "秋居法華寺下院望高頂贈如獻上人",
        "author": "皎然",
        "biography": "",
        "paragraphs": [
            "峰色秋天見，松聲靜夜聞。影孤長不出，行道在寒雲。"
        ],
        "notes": [
            ""
        ],
        "volume": "卷八百一十六",
        "no#": 40
    },
    {
        "title": "贈韋早陸羽",
        "author": "皎然",
        "biography": "",
        "paragraphs": [
            "只將陶與謝，終日可忘情。不欲多相識，逢人懶道名。"
        ],
        "notes": [
            ""
        ],
        "volume": "卷八百一十六",
        "no#": 41
    },
    {
        "title": "戲呈薛彝",
        "author": "皎然",
        "biography": "",
        "paragraphs": [
            "山僧不厭野，才子會須狂。何處銷君興，春風擺綠楊。"
        ],
        "notes": [
            ""
        ],
        "volume": "卷八百一十六",
        "no#": 42
    },
    {
        "title": "贈顏主簿",
        "author": "皎然",
        "biography": "",
        "paragraphs": [
            "漢家儀禮盛，名教出諸顏。更見尚書後，能文在子山。"
        ],
        "notes": [
            ""
        ],
        "volume": "卷八百一十六",
        "no#": 43
    },
    {
        "title": "贈融上人",
        "author": "皎然",
        "biography": "",
        "paragraphs": [
            "常愛西林寺，池中月出時。芭蕉一片葉，書取寄吾師。"
        ],
        "notes": [
            ""
        ],
        "volume": "卷八百一十六",
        "no#": 44
    },
    {
        "title": "聽寒更寄朱兵曹巨川",
        "author": "皎然",
        "biography": "",
        "paragraphs": [
            "欹枕聽寒更，寒更發還住。一夜千萬聲，幾聲到君處。"
        ],
        "notes": [
            ""
        ],
        "volume": "卷八百一十六",
        "no#": 45
    },
    {
        "title": "早春書懷寄李少府仲宣",
        "author": "皎然",
        "biography": "",
        "paragraphs": [
            "早年初問法，因悟目中花。忽值胡雛起，芟夷若亂麻。",
            "脫身投彼岸，吊影念生涯。跡與空門合，心將世路賒。",
            "東田已蕪沒，南澗益傷嗟。崇替驚人事，凋殘感物華。",
            "知君過我裏，惆悵舊煙霞。"
        ],
        "notes": [
            ""
        ],
        "volume": "卷八百一十六",
        "no#": 46
    },
    {
        "title": "贈和評事判官",
        "author": "皎然",
        "biography": "",
        "paragraphs": [
            "廷評年少法家流，心似澄江月正秋。學究天人知遠識，",
            "清白比來誰見賞，憐君獨有富人侯。"
        ],
        "notes": [
            ""
        ],
        "volume": "卷八百一十六",
        "no#": 47
    },
    {
        "title": "酬秦系山人題贈",
        "author": "皎然",
        "biography": "",
        "paragraphs": [
            "雲林出空烏未歸，松吹時飄雨浴衣。",
            "石語花愁徒自詫，吾心見境盡為非。"
        ],
        "notes": [
            ""
        ],
        "volume": "卷八百一十六",
        "no#": 48
    },
    {
        "title": "酬秦系山人戲贈",
        "author": "皎然",
        "biography": "",
        "paragraphs": [
            "正論禪寂忽狂歌，莫是塵心顛倒多。",
            "白足行花曾不染，黃囊貯酒欲如何。"
        ],
        "notes": [
            ""
        ],
        "volume": "卷八百一十六",
        "no#": 49
    },
    {
        "title": "貽李湯",
        "author": "皎然",
        "biography": "",
        "paragraphs": [
            "茅氏常論七真記，壺公愛說三山事。甯知梅福在人間，",
            "山中玉筍是仙藥，袖裏素書題養生。願隨黃鶴一輕舉，"
        ],
        "notes": [
            ""
        ],
        "volume": "卷八百一十六",
        "no#": 50
    },
    {
        "title": "述祖德贈湖上諸沈",
        "author": "皎然",
        "biography": "",
        "paragraphs": [
            "我祖文章有盛名，千年海內重嘉聲。雪飛梁苑操奇賦，",
            "初看甲乙矜言語，對客偏能鴝鵒舞。飽用黃金無所求，",
            "歲晚高歌悲苦寒，空堂危坐百憂攢。昔時軒蓋金陵下，",
            "誰見予心獨飄泊，依山寄水似浮雲。"
        ],
        "notes": [
            ""
        ],
        "volume": "卷八百一十六",
        "no#": 51
    },
    {
        "title": "舟行懷閻士和",
        "author": "皎然",
        "biography": "",
        "paragraphs": [
            "二月湖南春草遍，橫山渡口花如霰。",
            "相思一日在孤舟，空見歸雲兩三片。"
        ],
        "notes": [
            ""
        ],
        "volume": "卷八百一十六",
        "no#": 52
    },
    {
        "title": "贈張道士",
        "author": "皎然",
        "biography": "",
        "paragraphs": [
            "玉京真子名太一，因服日華心如日。",
            "此心不許世人知，只向仙宮未曾出。"
        ],
        "notes": [
            ""
        ],
        "volume": "卷八百一十六",
        "no#": 53
    },
    {
        "title": "戲呈吳馮",
        "author": "皎然",
        "biography": "",
        "paragraphs": [
            "世人不知心是道，只言道在他方妙。",
            "還如瞽者望長安，長安在西向東笑。"
        ],
        "notes": [
            ""
        ],
        "volume": "卷八百一十六",
        "no#": 54
    },
    {
        "title": "宿山寺寄李中丞洪",
        "author": "皎然",
        "biography": "",
        "paragraphs": [
            "偶來中峰宿，閑坐見真境。寂寂孤月心，亭亭圓泉影。",
            "□□□滿山，花落始知靜。從他半夜愁猿驚，"
        ],
        "notes": [
            ""
        ],
        "volume": "卷八百一十六",
        "no#": 55
    },
    {
        "title": "戲贈吳馮",
        "author": "皎然",
        "biography": "",
        "paragraphs": [
            "予讀古人書，遂識古人面。不是識古人，邪正心自見。",
            "貴義輕財求俗譽，一錢與人便驕倨。昨朝為火今為冰，"
        ],
        "notes": [
            ""
        ],
        "volume": "卷八百一十六",
        "no#": 56
    },
    {
        "title": "感興贈烏程李明府伯宜兼簡諸秀才",
        "author": "皎然",
        "biography": "",
        "paragraphs": [
            "門前峴山近，無路可登陟。徒愛峴山高，仰之常歎息。",
            "不如松與桂，生在重岩側。"
        ],
        "notes": [
            ""
        ],
        "volume": "卷八百一十六",
        "no#": 57
    },
    {
        "title": "晚秋宿李軍道所居",
        "author": "皎然",
        "biography": "",
        "paragraphs": [
            "清溪路不遙，都尉每相招。落日休戎馬，秋風罷射雕。",
            "朮花生野徑，柏實滿寒條。永夜依山府，禪心共寂寥。"
        ],
        "notes": [
            ""
        ],
        "volume": "卷八百一十六",
        "no#": 58
    },
    {
        "title": "送陸判官歸杭州",
        "author": "皎然",
        "biography": "",
        "paragraphs": [
            "芳草潛州路，乘軺憶再旋。餘花故林下，殘月舊池邊。",
            "峰色雲端寺，潮聲海上天。明朝富春渚，應見謝公船。"
        ],
        "notes": [
            ""
        ],
        "volume": "卷八百一十六",
        "no#": 59
    }
]