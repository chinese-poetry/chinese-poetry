[
    {
        "title": "泊姑熟口",
        "author": "王周",
        "biography": "",
        "paragraphs": [
            "杳杳金陵路，難禁欲斷魂。雨晴山有態，風晚水無痕。",
            "遠色千檣岸，愁聲一笛村。如何遣懷抱，詩畢自開尊。"
        ],
        "notes": [
            ""
        ],
        "volume": "卷七百六十五",
        "no#": 1
    },
    {
        "title": "湖口縣",
        "author": "王周",
        "biography": "",
        "paragraphs": [
            "柴桑分邑載圖經，屈曲山光展畫屏。",
            "最是蘆洲東北望，人家殘照隔煙汀。"
        ],
        "notes": [
            ""
        ],
        "volume": "卷七百六十五",
        "no#": 2
    },
    {
        "title": "嶽州眾湖阻風二首",
        "author": "王周",
        "biography": "",
        "paragraphs": [
            "眾湖湖口系蘭船，睡起中餐又卻眠。",
            "風伯如何解回怒，數宵檣倚碧蘆煙。",
            "偶系扁舟枕綠莎，旋移深處避驚波。",
            "曉來閑共漁人話，此去巴陵路幾多。"
        ],
        "notes": [
            ""
        ],
        "volume": "卷七百六十五",
        "no#": 3
    },
    {
        "title": "問春",
        "author": "王周",
        "biography": "",
        "paragraphs": [
            "遊絲垂幄雨依依，枝上紅香片片飛。",
            "把酒問春因底意，為誰來後為誰歸。"
        ],
        "notes": [
            ""
        ],
        "volume": "卷七百六十五",
        "no#": 4
    },
    {
        "title": "春答",
        "author": "王周",
        "biography": "",
        "paragraphs": [
            "花枝千萬趁春開，三月瓓珊即自回。",
            "剩向東園種桃李，明年依舊為君來。"
        ],
        "notes": [
            ""
        ],
        "volume": "卷七百六十五",
        "no#": 5
    },
    {
        "title": "西塞山二首",
        "author": "王周",
        "biography": "",
        "paragraphs": [
            "西塞名山立翠屏，濃嵐橫入半江青。",
            "千尋鐵鎖無由問，石壁空存道者形。",
            "匹婦頑然莫問因，匹夫何去望千春。",
            "翻思岵屺傳詩什，舉世曾無化石人。"
        ],
        "notes": [
            ""
        ],
        "volume": "卷七百六十五",
        "no#": 6
    },
    {
        "title": "使風",
        "author": "王周",
        "biography": "",
        "paragraphs": [
            "風起即千里，風回翻問津。沈思宦游者，何啻使風人。"
        ],
        "notes": [
            ""
        ],
        "volume": "卷七百六十五",
        "no#": 7
    },
    {
        "title": "石首山",
        "author": "王周",
        "biography": "",
        "paragraphs": [
            "首出崔嵬占上游，迥存濃翠向荊州。",
            "空聞別有回山力，卻見長江曲尺流。"
        ],
        "notes": [
            ""
        ],
        "volume": "卷七百六十五",
        "no#": 8
    },
    {
        "title": "金口步",
        "author": "王周",
        "biography": "",
        "paragraphs": [
            "兩山鬥咽喉，群石矗牙齒。行客無限愁，橫吞一江水。"
        ],
        "notes": [
            ""
        ],
        "volume": "卷七百六十五",
        "no#": 9
    },
    {
        "title": "采桑女二首",
        "author": "王周",
        "biography": "",
        "paragraphs": [
            "渡水采桑歸，蠶老催上機。紮紮得盈尺，輕素何人衣。",
            "采桑知蠶饑，投梭惜夜遲。誰誇羅綺叢，新畫學月眉。"
        ],
        "notes": [
            ""
        ],
        "volume": "卷七百六十五",
        "no#": 10
    },
    {
        "title": "渡溪",
        "author": "王周",
        "biography": "",
        "paragraphs": [
            "渡溪溪水急，水濺羅衣濕。日暮猶未歸，盈盈水邊立。"
        ],
        "notes": [
            ""
        ],
        "volume": "卷七百六十五",
        "no#": 11
    },
    {
        "title": "落葉",
        "author": "王周",
        "biography": "",
        "paragraphs": [
            "素律鑠欲脆，青女妒複稀。月冷天風吹，葉葉幹紅飛。"
        ],
        "notes": [
            ""
        ],
        "volume": "卷七百六十五",
        "no#": 12
    },
    {
        "title": "宿疏陂驛",
        "author": "王周",
        "biography": "",
        "paragraphs": [
            "秋染棠梨葉半紅，荊州東望草平空。",
            "誰知孤宦天涯意，微雨蕭蕭古驛中。"
        ],
        "notes": [
            ""
        ],
        "volume": "卷七百六十五",
        "no#": 13
    },
    {
        "title": "再經秭歸二首",
        "author": "王周",
        "biography": "",
        "paragraphs": [
            "總角曾隨上峽船，尋思如夢可淒然。",
            "夜來孤館重來宿，枕底灘聲似舊年。",
            "秭歸城邑昔曾過，舊識無人奈老何。",
            "獨有淒清難改處，月明聞唱竹枝歌。"
        ],
        "notes": [
            ""
        ],
        "volume": "卷七百六十五",
        "no#": 14
    },
    {
        "title": "霞",
        "author": "王周",
        "biography": "",
        "paragraphs": [
            "拂拂生殘暉，層層如裂緋。天風剪成片，疑作仙人衣。"
        ],
        "notes": [
            ""
        ],
        "volume": "卷七百六十五",
        "no#": 15
    },
    {
        "title": "巫山公署壁有無名氏戲書二韻",
        "author": "王周",
        "biography": "",
        "paragraphs": [
            "南陵直上路盤盤，平地淩雲勢萬端。",
            "堪笑巴民不厭足，更嫌山少畫山看。"
        ],
        "notes": [
            ""
        ],
        "volume": "卷七百六十五",
        "no#": 16
    },
    {
        "title": "道院",
        "author": "王周",
        "biography": "",
        "paragraphs": [
            "白日人稀到，簾垂道院深。雨苔生古壁，雪雀聚寒林。",
            "忘慮憑三樂，消閒信五禽。誰知是官府，煙縷滿爐沈。"
        ],
        "notes": [
            ""
        ],
        "volume": "卷七百六十五",
        "no#": 17
    },
    {
        "title": "會噲岑山人",
        "author": "王周",
        "biography": "",
        "paragraphs": [
            "渝州江上忽相逢，說隱西山最上峰。",
            "略坐移時又分別，片雲孤鶴一枝筇。"
        ],
        "notes": [
            ""
        ],
        "volume": "卷七百六十五",
        "no#": 18
    },
    {
        "title": "巴江",
        "author": "王周",
        "biography": "",
        "paragraphs": [
            "巴江江水色，一帶濃藍碧。仙女瑟瑟衣，風梭晚來織。"
        ],
        "notes": [
            ""
        ],
        "volume": "卷七百六十五",
        "no#": 19
    },
    {
        "title": "小園桃李始花，偶以成詠",
        "author": "王周",
        "biography": "",
        "paragraphs": [
            "桃李栽成豔格新，數枝留得小園春。",
            "半紅半白無風雨，隨分夭容解笑人。"
        ],
        "notes": [
            ""
        ],
        "volume": "卷七百六十五",
        "no#": 20
    },
    {
        "title": "公居",
        "author": "王周",
        "biography": "",
        "paragraphs": [
            "公居門館靜，旅寄萬州城。山共秋煙紫，霜並夜月清。",
            "無愁幹酒律，有句入詩評。何必須林下，方馳吏隱名。"
        ],
        "notes": [
            ""
        ],
        "volume": "卷七百六十五",
        "no#": 21
    },
    {
        "title": "富池口",
        "author": "王周",
        "biography": "",
        "paragraphs": [
            "扁舟閑引望，望極更盤桓。山密礙江曲，雨多饒地寒。",
            "短莎煙苒苒，驚浪雪漫漫。難寫愁何限，鄉關在一端。"
        ],
        "notes": [
            ""
        ],
        "volume": "卷七百六十五",
        "no#": 22
    },
    {
        "title": "夔州病中",
        "author": "王周",
        "biography": "",
        "paragraphs": [
            "隱幾經旬疾未痊，孤燈孤驛若為眠。",
            "郡樓昨夜西風急，一一更籌到枕前。"
        ],
        "notes": [
            ""
        ],
        "volume": "卷七百六十五",
        "no#": 23
    },
    {
        "title": "題廳壁",
        "author": "王周",
        "biography": "",
        "paragraphs": [
            "永日無他念，孤清吏隱心。竹聲並雪碎，溪色共煙深。",
            "數息閑憑幾，緣情默寄琴。誰知同寂寞，相與結知音。"
        ],
        "notes": [
            ""
        ],
        "volume": "卷七百六十五",
        "no#": 24
    },
    {
        "title": "過武寧縣",
        "author": "王周",
        "biography": "",
        "paragraphs": [
            "行過武甯縣，初晴物景和。岸回驚水急，山淺見天多。",
            "細草濃藍潑，輕煙匹練拖。晚來何處宿，一笛起漁歌。"
        ],
        "notes": [
            ""
        ],
        "volume": "卷七百六十五",
        "no#": 25
    },
    {
        "title": "路次覆盆驛",
        "author": "王周",
        "biography": "",
        "paragraphs": [
            "曾上青泥蜀道難，架空成路入雲寒。",
            "如何卻向巴東去，三十六盤天外盤。"
        ],
        "notes": [
            ""
        ],
        "volume": "卷七百六十五",
        "no#": 26
    },
    {
        "title": "藕池阻風，寄同行撫牧裘駕",
        "author": "王周",
        "biography": "",
        "paragraphs": [
            "船檣相望荊江中，岸蘆汀樹煙濛濛。",
            "路間堤缺水如箭，未知何日生南風。"
        ],
        "notes": [
            ""
        ],
        "volume": "卷七百六十五",
        "no#": 27
    },
    {
        "title": "無題二首",
        "author": "王周",
        "biography": "",
        "paragraphs": [
            "冰雪肌膚力不勝，落花飛絮繞風亭。",
            "不知何事秋千下，蹙破愁眉兩點青。",
            "梨花如雪已相迷，更被驚烏半夜啼。",
            "簾卷玉樓人寂寂，一鉤新月未沈西。"
        ],
        "notes": [
            ""
        ],
        "volume": "卷七百六十五",
        "no#": 28
    },
    {
        "title": "泊巴東",
        "author": "王周",
        "biography": "",
        "paragraphs": [
            "偶泊巴東古縣前，宦情鄉思兩綿綿。",
            "不堪蠟炬燒殘淚，雨打船窗半夜天。"
        ],
        "notes": [
            ""
        ],
        "volume": "卷七百六十五",
        "no#": 29
    },
    {
        "title": "道中未開木杏花",
        "author": "王周",
        "biography": "",
        "paragraphs": [
            "粉英香萼一般般，無限行人立馬看。",
            "村女浴蠶桑柘綠，枉將顏色忍春寒。"
        ],
        "notes": [
            ""
        ],
        "volume": "卷七百六十五",
        "no#": 30
    },
    {
        "title": "西山晚景",
        "author": "王周",
        "biography": "",
        "paragraphs": [
            "公局長清淡，池亭晚景中。蔗竿閑倚碧，蓮朵靜淹紅。",
            "半引彎彎月，微生飋飋風。無思複無慮，此味幾人同。"
        ],
        "notes": [
            ""
        ],
        "volume": "卷七百六十五",
        "no#": 31
    },
    {
        "title": "自和",
        "author": "王周",
        "biography": "",
        "paragraphs": [
            "一片殘陽景，朦朧淡月中。蘭芽紆嫩紫，梨頰抹生紅。",
            "琴阮資清格，冠簪養素風。煙霄半知足，吏隱少相同。"
        ],
        "notes": [
            ""
        ],
        "volume": "卷七百六十五",
        "no#": 32
    },
    {
        "title": "齒落詞",
        "author": "王周",
        "biography": "",
        "paragraphs": [
            "己卯至庚辰，仲夏晦之暮。吾齒右排上，一齒脫而去。",
            "呼吸缺吾防，咀嚼欠吾助。年龠惜不返，日馭走為蠹。",
            "唇亡得無寒，舌在從何訴。輔車宜長依，發膚可增懼。",
            "不須考前古，聊且為近喻。有如雲中雨，雨散絕回顧。",
            "有如枝上葉，葉脫難再附。白髮非獨愁，紅顏豈私駐。",
            "何必鬱九回，何必牽百慮。開尊複開懷，引筆作長句。"
        ],
        "notes": [
            ""
        ],
        "volume": "卷七百六十五",
        "no#": 33
    },
    {
        "title": "淘金磧",
        "author": "王周",
        "biography": "",
        "paragraphs": [
            "畫船晚過淘金磧，不見黃金惟見石。",
            "猶恐黃金價未高，見得錙銖幾多力。"
        ],
        "notes": [
            ""
        ],
        "volume": "卷七百六十五",
        "no#": 34
    },
    {
        "title": "施南路偶書",
        "author": "王周",
        "biography": "",
        "paragraphs": [
            "大石嶺頭梅欲發，南陵陂上雪初飛。",
            "苦無酒解愁成陣，又附蘭橈向秭歸。"
        ],
        "notes": [
            ""
        ],
        "volume": "卷七百六十五",
        "no#": 35
    },
    {
        "title": "大石嶺驛梅花",
        "author": "王周",
        "biography": "",
        "paragraphs": [
            "仙中姑射接瑤姬，成陣清香擁路岐。",
            "半出驛牆誰畫得，雪英相倚兩三枝。"
        ],
        "notes": [
            ""
        ],
        "volume": "卷七百六十五",
        "no#": 36
    },
    {
        "title": "贈怤師",
        "author": "王周",
        "biography": "",
        "paragraphs": [
            "水中有片月，照耀嬋娟姿。庭前有孤柏，竦秀歲寒期。",
            "堅然物莫遷，寂焉心為師。聲發響必答，形存影即隨。",
            "雪花安結子，雪葉寧附枝。蘭死不改香，井寒豈生澌。",
            "晨爐煙嫋嫋，病發霜絲絲。丈室冰凜冽，一衲雲離披。",
            "顧此名利場，得不慚冠綏。"
        ],
        "notes": [
            ""
        ],
        "volume": "卷七百六十五",
        "no#": 37
    },
    {
        "title": "遊仙都觀",
        "author": "王周",
        "biography": "",
        "paragraphs": [
            "冷杉枯柏路盤空，毛髮生寒略略風。",
            "兩漢真仙在何處，巡香行繞蕊珠宮。"
        ],
        "notes": [
            ""
        ],
        "volume": "卷七百六十五",
        "no#": 38
    },
    {
        "title": "志峽船具詩：梢",
        "author": "王周",
        "biography": "",
        "paragraphs": [
            "制之居首尾，俾之辨斜正。首動尾聿隨，斜取正為定。",
            "有如提吏筆，有如執時柄。有如秉師律，有如宣命令。",
            "守彼方與直，得其剛且勁。既能濟險難，何畏涉遼夐。",
            "招招俾作主，泛泛實司命。風烏愧斟酌，畫鷁空輝映。",
            "古人存豐規，猗歟聊引證。"
        ],
        "notes": [
            ""
        ],
        "volume": "卷七百六十五",
        "no#": 39
    },
    {
        "title": "志峽船具詩：櫓",
        "author": "王周",
        "biography": "",
        "paragraphs": [
            "用之大曰櫓，冠乎小者楫。通津既能濟，巨浸即橫涉。",
            "身之使者頰，虎之拏者爪。魚之撥者鬣，弩之進者筴。",
            "此實為相須，相須航一葉。"
        ],
        "notes": [
            ""
        ],
        "volume": "卷七百六十五",
        "no#": 40
    },
    {
        "title": "志峽船具詩：戙",
        "author": "王周",
        "biography": "",
        "paragraphs": [
            "箭飛峽中水，鋸立峽中石。峽與水為隘，水與石相擊。",
            "濆為生險艱，聲發甚霹靂。三老航一葉，百丈空千尺。",
            "蒼黃徒爾為，倏忽何可測。篙之小難制，戙之獨有力。",
            "猗嗟戙之為，彬彬堅且直。有如用武人，森森矗戈戟。",
            "有如敢言士，落落吐胸臆。拯危居坦夷，濟險免兢惕。",
            "志彼哲匠心，俾其來者識。"
        ],
        "notes": [
            ""
        ],
        "volume": "卷七百六十五",
        "no#": 41
    },
    {
        "title": "志峽船具詩：百丈",
        "author": "王周",
        "biography": "",
        "paragraphs": [
            "少嘗侍先君，餘閑誦白氏。始得入峽詩，深味作詩旨。",
            "雲有萬仞山，雲有千丈水。自念坎壈時，尤多兢慎理。",
            "山束峽如口，水漱石如齒。孤舟行其中，薄冰猶坦履。",
            "孱顏屹焉立，洶湧勃然起。百丈為前牽，萬險即平砥。",
            "破之以筼簹，續之以麻枲。礪之堅以節，引之直如矢。",
            "杼軸連半空，長短隨兩涘。鐵鎖枉馳名，錦纜謾稱美。",
            "長繩豈能系，朽索何足擬。苟非dJ之為，胡可力行此。"
        ],
        "notes": [
            ""
        ],
        "volume": "卷七百六十五",
        "no#": 42
    },
    {
        "title": "早春西園",
        "author": "王周",
        "biography": "",
        "paragraphs": [
            "引步攜筇竹，西園小徑通。雪欹梅蒂綠，春入杏梢紅。",
            "靜意崖穿溜，孤愁笛破空。如何將此景，收拾向圖中。"
        ],
        "notes": [
            ""
        ],
        "volume": "卷七百六十五",
        "no#": 43
    },
    {
        "title": "金盤草詩",
        "author": "王周",
        "biography": "",
        "paragraphs": [
            "今春從南陵，得草名金盤。金盤有仁性，生在林一端。",
            "根節歲一節，食之甘而酸。風俗競采掇，俾人防急難。",
            "巴中蛇虺毒，解之如走丸。巨葉展六出，軟幹分長竿。",
            "搖搖綠玉活，嫋嫋香荷寒。世雲暑酷月，鬱有神物看。",
            "天之產於此，意欲生民安。今之為政者，何不反此觀。",
            "知彼苛且猛，慎勿虐而殘。一物苟失所，萬金惟可歎。",
            "莫並蒿與萊，豈羨芝及蘭。勤渠護根本，栽植當庭欄。",
            "寄言好生者，休說神仙丹。"
        ],
        "notes": [
            ""
        ],
        "volume": "卷七百六十五",
        "no#": 44
    },
    {
        "title": "和程刑部三首：公會亭",
        "author": "王周",
        "biography": "",
        "paragraphs": [
            "公事公言地，標名姓必臧。江山如得助，談笑若為妨。",
            "均賦鄉原肅，詳刑郡邑康。官箴居座右，夙夜算難忘。"
        ],
        "notes": [
            ""
        ],
        "volume": "卷七百六十五",
        "no#": 45
    },
    {
        "title": "和程刑部三首：碧鮮亭",
        "author": "王周",
        "biography": "",
        "paragraphs": [
            "飋飋籠清籟，蕭蕭鎖翠陰。向高思盡節，從直美虛心。",
            "迥砌滋蒼蘚，幽窗伴素琴。公餘時引步，一徑靜中深。"
        ],
        "notes": [
            ""
        ],
        "volume": "卷七百六十五",
        "no#": 46
    },
    {
        "title": "和程刑部三首：清漣合",
        "author": "王周",
        "biography": "",
        "paragraphs": [
            "照影翻窗綺，層紋滉額波。絲青迷岸柳，茸綠蘸汀莎。",
            "片雪翹饑鷺，孤香卷嫩荷。憑欄堪入畫，時聽竹枝歌。"
        ],
        "notes": [
            ""
        ],
        "volume": "卷七百六十五",
        "no#": 47
    },
    {
        "title": "自喻",
        "author": "王周",
        "biography": "",
        "paragraphs": [
            "予念天之生，生本空疏器。五歲稟慈訓，憤悱讀書志。",
            "七歲辨聲律，勤苦會詩賦。九歲執公卷，倜儻幹名意。",
            "乞薦鄉老書，幸會春官試。折桂愧巍峨，依蓮何氣味。",
            "性拙絕不佞，才短無餘地。前年會知己，薦章實非據。",
            "甯見民說平，空荷君恩寄。瞿唐抵巴渝，往來名攬轡。",
            "孤舟一水中，艱險實可畏。群操百丈牽，臨難無苟避。",
            "濆向江底發，水在石中沸。槌鼓稱打寬，系紉呼下緯。",
            "善惡胡可分，死生何足諱。騎衡與垂堂，非不知前喻。",
            "臨淵與履冰，非不知深慮。我今縻搢紳，善地誰人致。",
            "城狐與社鼠，巧佞誰從庇。奴顏與婢膝，醜直誰從媚。",
            "妻兒夐限越，容顏幾憔悴。致身霄漢人，呃嚱盡賢智。"
        ],
        "notes": [
            ""
        ],
        "volume": "卷七百六十五",
        "no#": 48
    },
    {
        "title": "巫山廟",
        "author": "王周",
        "biography": "",
        "paragraphs": [
            "廟前溪水流潺潺，廟中修竹聲珊珊。",
            "襄王一夢杳難問，晚晴天氣歸雲閑。"
        ],
        "notes": [
            ""
        ],
        "volume": "卷七百六十五",
        "no#": 49
    },
    {
        "title": "下瞿塘寄時同年",
        "author": "王周",
        "biography": "",
        "paragraphs": [
            "春寒天氣下瞿塘，大壤溪前柳線長。",
            "須信孤雲似孤宦，莫將鄉思附歸艎。"
        ],
        "notes": [
            ""
        ],
        "volume": "卷七百六十五",
        "no#": 50
    },
    {
        "title": "和杜運使巴峽地暖節物與中土異黯然有感詩三首",
        "author": "王周",
        "biography": "",
        "paragraphs": [
            "隨柳參差破綠芽，此中依約欲飛花。",
            "春光是處傷離思，何況歸期未有涯。",
            "始看菊蕊開籬下，又見梅花寄嶺頭。",
            "攬轡巴西官局冷，幾憑春酒沃鄉愁。",
            "花品姚黃冠洛陽，巴中春早羨孤芳。",
            "不知別有栽培力，流詠新詩與激昂。"
        ],
        "notes": [
            ""
        ],
        "volume": "卷七百六十五",
        "no#": 51
    },
    {
        "title": "施南太守以猿兒為寄作詩答之",
        "author": "王周",
        "biography": "",
        "paragraphs": [
            "虞人初獲酉江西，長臂難將意馬齊。",
            "今日未啼頭已白，不堪深入白雲啼。"
        ],
        "notes": [
            ""
        ],
        "volume": "卷七百六十五",
        "no#": 52
    },
    {
        "title": "巫廟",
        "author": "王周",
        "biography": "",
        "paragraphs": [
            "巴水走若箭，峽山開如屏。洶湧匹練白，崷崒濃藍青。",
            "崖空蓄雲雨，灘惡驚雷霆。神仙宅幽邃，廟貌橫杳冥。",
            "隱約可一夢，縹緲餘千齡。名利有所役，舟楫無暫停。",
            "悉窣垂肸蚃，祠禱希安寧。鴉鴉爾何物，飛飛來廟庭。",
            "紛紛颺寥泬，遠近隨虛舲。鐵石礪觜爪，金碧輝光翎。",
            "翔集托陰險，鵮啄貪膻腥。日既恃威福，歲久為精靈。",
            "依草與附木，誣詭殊不經。城狐與社鼠，瑣細何足聽。",
            "況乎人假人，心闊吞滄溟。"
        ],
        "notes": [
            ""
        ],
        "volume": "卷七百六十五",
        "no#": 53
    }
]