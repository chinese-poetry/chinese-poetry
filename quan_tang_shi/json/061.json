[
    {
        "title": "人日侍宴大明宮恩賜彩縷人勝應制",
        "author": "李嶠",
        "biography": "",
        "paragraphs": [
            "鳳城景色已含韶，人日風光倍覺饒。桂吐半輪迎此夜，",
            "愧奉登高搖彩翰，欣逢禦氣上丹霄。"
        ],
        "notes": [
            ""
        ],
        "volume": "卷六十一",
        "no#": 1
    },
    {
        "title": "奉和初春幸太平公主南莊應制",
        "author": "李嶠",
        "biography": "",
        "paragraphs": [
            "主家山第接雲開，天子春遊動地來。羽騎參差花外轉，",
            "鸞輅已辭烏鵲渚，簫聲猶繞鳳凰台。"
        ],
        "notes": [
            ""
        ],
        "volume": "卷六十一",
        "no#": 2
    },
    {
        "title": "太平公主山亭侍宴應制",
        "author": "李嶠",
        "biography": "",
        "paragraphs": [
            "黃金瑞榜絳河隈，白玉仙輿紫禁來。碧樹青岑雲外聳，",
            "遽惜歡娛歌吹晚，揮戈更卻曜靈回。"
        ],
        "notes": [
            ""
        ],
        "volume": "卷六十一",
        "no#": 3
    },
    {
        "title": "奉和拜洛應制",
        "author": "李嶠",
        "biography": "",
        "paragraphs": [
            "七萃鑾輿動，千年瑞檢開。文如龜負出，圖似鳳銜來。",
            "殷薦三神享，明禋萬國陪。周旗黃鳥集，漢幄紫雲回。",
            "日暮鉤陳轉，清歌上帝台。"
        ],
        "notes": [
            ""
        ],
        "volume": "卷六十一",
        "no#": 4
    },
    {
        "title": "奉和幸大薦福寺應制",
        "author": "李嶠",
        "biography": "",
        "paragraphs": [
            "雁沼開香域，鸚林降彩旃。還窺圖鳳宇，更坐躍龍川。",
            "桂輿朝群辟，蘭宮列四禪。半空銀合斷，分砌寶繩連。",
            "甘雨蘇燋澤，慈雲動沛篇。獨慚賢作礪，空喜福成田。"
        ],
        "notes": [
            ""
        ],
        "volume": "卷六十一",
        "no#": 5
    },
    {
        "title": "奉和幸長安故城未央宮應制",
        "author": "李嶠",
        "biography": "",
        "paragraphs": [
            "舊宮賢相築，新苑聖君來。運改城隍變，年深棟宇摧。",
            "後池無複水，前殿久成灰。莫辨祈風觀，空傳承露杯。",
            "宸心千載合，睿律九韻開。今日聯章處，猶疑上柏台。"
        ],
        "notes": [
            ""
        ],
        "volume": "卷六十一",
        "no#": 6
    },
    {
        "title": "奉和幸望春宮送朔方總管張仁亶",
        "author": "李嶠",
        "biography": "",
        "paragraphs": [
            "玉塞征驕子，金符命老臣。三軍張武旆，萬乘餞行輪。",
            "猛氣淩玄朔，崇恩降紫宸。投醪還結士，辭第本忘身。",
            "露下鷹初擊，風高雁欲賓。方銷塞北祲，還靖漠南塵。"
        ],
        "notes": [
            ""
        ],
        "volume": "卷六十一",
        "no#": 7
    },
    {
        "title": "奉和幸三會寺應制",
        "author": "李嶠",
        "biography": "",
        "paragraphs": [
            "故台蒼頡裏，新邑紫泉居。歲在開金寺，時來降玉輿。",
            "龍形雖近刹，鳥跡尚留書。竹是蒸青外，池仍點墨餘。",
            "天文光聖草，寶思合真如。謬奉千齡日，欣陪十地初。"
        ],
        "notes": [
            ""
        ],
        "volume": "卷六十一",
        "no#": 8
    },
    {
        "title": "奉和天樞成宴夷夏群僚應制",
        "author": "李嶠",
        "biography": "",
        "paragraphs": [
            "轍跡光西崦，勳庸紀北燕。何如萬方會，頌德九門前。",
            "灼灼臨黃道，迢迢入紫煙。仙盤正下露，高柱欲承天。",
            "山類叢雲起，珠疑大火懸。聲流塵作劫，業固海成田。",
            "帝澤傾堯酒，宸歌掩舜弦。欣逢下生日，還睹上皇年。"
        ],
        "notes": [
            ""
        ],
        "volume": "卷六十一",
        "no#": 9
    },
    {
        "title": "皇帝上禮撫事述懷",
        "author": "李嶠",
        "biography": "",
        "paragraphs": [
            "配極輝光遠，承天顧托隆。負圖濟多難，脫履歸成功。",
            "聖道昭永錫，邕言讓在躬。還推萬方重，咸仰四門聰。",
            "恭已忘自逸，因人體至公。垂旒滄海晏，解網法星空。",
            "雲散天五色，春還日再中。稱觴合纓弁，率舞應絲桐。",
            "凱樂深居鎬，傳歌盛飲豐。小臣濫簪筆，無以頌唐風。"
        ],
        "notes": [
            ""
        ],
        "volume": "卷六十一",
        "no#": 10
    },
    {
        "title": "奉和幸韋嗣立山莊侍宴應制",
        "author": "李嶠",
        "biography": "",
        "paragraphs": [
            "南洛師臣契，東岩王佐居。幽情遺紱冕，宸眷屬樵漁。",
            "制下峒山蹕，恩回灞水輿。松門駐旌蓋，薜幄引簪裾。",
            "石磴平黃陸，煙樓半紫虛。雲霞仙路近，琴酒俗塵疏。",
            "喬木千齡外，懸泉百丈餘。崖深經煉藥，穴古舊藏書。",
            "樹宿摶風鳥，池潛縱壑魚。甯知天子貴，尚憶武侯廬。"
        ],
        "notes": [
            ""
        ],
        "volume": "卷六十一",
        "no#": 11
    },
    {
        "title": "倡婦行",
        "author": "李嶠",
        "biography": "",
        "paragraphs": [
            "十年倡家婦，三秋邊地人。紅妝樓上歇，白髮隴頭新。",
            "夜夜風霜苦，年年征戍頻。山西長落日，塞北久無春。",
            "團扇辭恩寵，回文贈苦辛。胡兵屢攻戰，漢使絕和親。",
            "消息如瓶井，沉浮似路塵。空餘千里月，照妾兩眉嚬。"
        ],
        "notes": [
            ""
        ],
        "volume": "卷六十一",
        "no#": 12
    },
    {
        "title": "餞薛大夫護邊",
        "author": "李嶠",
        "biography": "",
        "paragraphs": [
            "荒隅時未通，副相下臨戎。授律星芒動，分兵月暈空。",
            "犀皮擁青橐，象齒飾雕弓。決勝三河勇，長驅六郡雄。",
            "登山窺代北，屈指計遼東。佇見燕然上，抽毫頌武功。"
        ],
        "notes": [
            ""
        ],
        "volume": "卷六十一",
        "no#": 13
    },
    {
        "title": "和杜學士旅次淮口阻風",
        "author": "李嶠",
        "biography": "",
        "paragraphs": [
            "夕吹生寒浦，清淮上暝潮。迎風欲舉棹，觸浪反停橈。",
            "淼漫煙波闊，參差林岸遙。日沉丹氣斂，天敞白雲銷。",
            "水雁銜蘆葉，沙鷗隱荻苗。客行殊未已，川路幾迢迢。"
        ],
        "notes": [
            ""
        ],
        "volume": "卷六十一",
        "no#": 14
    },
    {
        "title": "送光祿劉主簿之洛",
        "author": "李嶠",
        "biography": "",
        "paragraphs": [
            "函穀雙崤右，伊川二陝東。仙舟窅將隔，芳斝暫雲同。",
            "朋席餘歡盡，文房舊侶空。他鄉千里月，岐路九秋風。",
            "背櫪嘶班馬，分洲叫斷鴻。別後青山外，相望白雲中。"
        ],
        "notes": [
            ""
        ],
        "volume": "卷六十一",
        "no#": 15
    },
    {
        "title": "送駱奉禮從軍",
        "author": "李嶠",
        "biography": "",
        "paragraphs": [
            "玉塞邊烽舉，金壇廟略申。羽書資銳筆，戎幕引英賓。",
            "劍動三軍氣，衣飄萬里塵。琴尊留別賞，風景惜離晨。",
            "笛梅含晚吹，營柳帶餘春。希君勒石返，歌舞入城闉。"
        ],
        "notes": [
            ""
        ],
        "volume": "卷六十一",
        "no#": 16
    },
    {
        "title": "王屋山第之側雜構小亭，暇日與群公同游",
        "author": "李嶠",
        "biography": "",
        "paragraphs": [
            "桂亭依絕巘，蘭榭俯回溪。綺棟魚鱗出，雕甍鳳羽棲。",
            "引泉聊漲沼，鑿磴且通蹊。席上山花落，簾前野樹低。",
            "弋林開曙景，釣渚發晴霓。狎水驚梁雁，臨風聽楚雞。",
            "複看題柳葉，彌喜蔭桐圭。"
        ],
        "notes": [
            ""
        ],
        "volume": "卷六十一",
        "no#": 17
    },
    {
        "title": "奉和杜員外扈從教閱",
        "author": "李嶠",
        "biography": "",
        "paragraphs": [
            "杪冬嚴殺氣，窮紀送頹光。薄狩三農隙，大閱五戎場。",
            "菜田初起燒，蘭野正開防。夾岸虹旗轉，分朋獸罟張。",
            "燕弧帶曉月，吳劍動秋霜。原啟前禽路，山縈後騎行。",
            "雲區墜日羽，星苑斃天狼。禮振軍容肅，威宣武節揚。",
            "神心體殷祝，靈兆葉姬祥。幸陪仙駕末，欣采翰林芳。"
        ],
        "notes": [
            ""
        ],
        "volume": "卷六十一",
        "no#": 18
    },
    {
        "title": "軍師凱旋自邕州順流舟中",
        "author": "李嶠",
        "biography": "",
        "paragraphs": [
            "鳴鞞入嶂口，泛舸曆川湄。尚想江陵陣，猶疑下瀨師。",
            "岸回帆影疾，風逆鼓聲遲。萍葉沾蘭槳，林花拂桂旗。",
            "弓鳴蒼隼落，劍動白猿悲。芳樹吟羌管，幽篁入楚詞。",
            "全軍多勝策，無戰在明時。寄謝山東妙，長纓徒自欺。"
        ],
        "notes": [
            ""
        ],
        "volume": "卷六十一",
        "no#": 19
    },
    {
        "title": "夏晚九成宮呈同僚",
        "author": "李嶠",
        "biography": "",
        "paragraphs": [
            "碣館分襄野，平臺架射峰。英藩信煒燁，勝地本從容。",
            "林引梧庭鳳，泉歸竹沼龍。小軒恒共處，長阪屬相從。",
            "野席蘭琴奏，山台桂酒醲。一枰移晝景，六著盡宵鐘。",
            "枚藻清詞律，鄒談耀辯鋒。結歡良有裕，聯寀愧無庸。",
            "暫悅丘中賞，還希物外蹤。風煙遠近至，魚鳥去來逢。",
            "月澗橫千丈，雲崖列萬重。樹紅山果熟，崖綠水苔濃。",
            "願以西園柳，長間北岩松。"
        ],
        "notes": [
            ""
        ],
        "volume": "卷六十一",
        "no#": 20
    },
    {
        "title": "田假限疾不獲還莊載想田園兼思親友率成短韻用寫長懷贈杜幽素",
        "author": "李嶠",
        "biography": "",
        "paragraphs": [
            "游宦勞牽網，風塵久化衣。跡馳東苑路，望阻北岩扉。",
            "及此承休告，聊將狎遁肥。十旬俄委疾，三徑且殊歸。",
            "茂陵窅難即，靈台暫可依。疲痾旅城寺，延想屬郊畿。",
            "夕夢園林是，晨瞻邑裏非。綠疇良已穢，清濠曠不追。",
            "野花何處落，山月幾秋輝。彼美符商政，優遊絕漢機。",
            "高情物累遣，逸氣煙霞飛。樂道方無悶，懷賢獨有違。",
            "尊虛舊園酒，琴靜故人徽。夏沼蓮初發，秋田麥稍稀。",
            "何當攜手去，歲暮采芳菲。"
        ],
        "notes": [
            ""
        ],
        "volume": "卷六十一",
        "no#": 21
    },
    {
        "title": "劉侍讀見和山邸十篇重申此贈",
        "author": "李嶠",
        "biography": "",
        "paragraphs": [
            "神嶽瑤池圃，仙宮玉樹林。乘時警天禦，清暑滌宸襟。",
            "梁駕陪玄賞，淄庭掩翠岑。對岩龍岫出，分壑雁池深。",
            "簷迥松蘿映，窗高石鏡臨。落泉奔澗響，驚吹助猿吟。",
            "野氣迷涼燠，山花雜古今。英藩盛賓侶，勝景想招尋。",
            "踐徑披蘭葉，攀崖引桂陰。穆生時泛醴，鄒子或調琴。",
            "雉翳分場合，魚鉤向浦沉。朝游極斜景，夕宴待橫參。",
            "顧己慚鉛鍔，叨名齒玳簪。暫依朱邸館，還暢白雲心。",
            "丘壑信多美，煙霞得所欽。寓言攄宿志，竊吹簡知音。",
            "獎價逾珍石，酬文重振金。方從仁智所，攜手濯清潯。"
        ],
        "notes": [
            ""
        ],
        "volume": "卷六十一",
        "no#": 22
    },
    {
        "title": "晚秋喜雨",
        "author": "李嶠",
        "biography": "",
        "paragraphs": [
            "積陽躔首夏，隆旱屆徂秋。炎威振皇服，歊景暴神州。",
            "氣滌朝川朗，光澄夕照浮。草木委林甸，禾黍悴原疇。",
            "國懼流金眚，人深懸磬憂。紫宸兢履薄，丹扆念推溝。",
            "望肅壇場祀，冤申囹圄囚。禦車遷玉殿，薦菲撤瓊羞。",
            "濟窘邦儲發，蠲窮井賦優。服閑雲驥屏，冗術土龍修。",
            "睿感通三極，天誠貫六幽。夏祈良未擬，商禱詎為儔。",
            "穴蟻禎符應，山蛇毒影收。騰雲八際滿，飛雨四溟周。",
            "聚靄籠仙闕，連霏繞畫樓。旱陂仍積水，涸沼更通流。",
            "晚穗萎還結，寒苗瘁複抽。九農歡歲阜，萬宇慶時休。",
            "野洽如坻詠，途喧擊壤謳。幸聞東李道，欣奉北場遊。"
        ],
        "notes": [
            ""
        ],
        "volume": "卷六十一",
        "no#": 23
    },
    {
        "title": "中秋月二首",
        "author": "李嶠",
        "biography": "",
        "paragraphs": [
            "盈缺青冥外，東風萬古吹。何人種丹桂，不長出輪枝。",
            "圓魄上寒空，皆言四海同。安知千裏外，不有雨兼風。"
        ],
        "notes": [
            ""
        ],
        "volume": "卷六十一",
        "no#": 24
    },
    {
        "title": "侍宴桃花園詠桃花應制",
        "author": "李嶠",
        "biography": "",
        "paragraphs": [
            "歲去無言忽憔悴，時來含笑吐氛氳。",
            "不能擁路迷仙客，故欲開蹊待聖君。"
        ],
        "notes": [
            ""
        ],
        "volume": "卷六十一",
        "no#": 25
    },
    {
        "title": "奉和聖制幸韋嗣立山莊應制",
        "author": "李嶠",
        "biography": "",
        "paragraphs": [
            "萬騎千官擁帝車，八龍三馬訪仙家。",
            "鳳凰原上開青壁，鸚鵡杯中弄紫霞。"
        ],
        "notes": [
            ""
        ],
        "volume": "卷六十一",
        "no#": 26
    },
    {
        "title": "游苑遇雪應制",
        "author": "李嶠",
        "biography": "",
        "paragraphs": [
            "散漫祥雲逐聖回，飄颻瑞雪繞天來。",
            "不能落後爭飛絮，故欲迎前賽早梅。"
        ],
        "notes": [
            ""
        ],
        "volume": "卷六十一",
        "no#": 27
    },
    {
        "title": "送司馬先生",
        "author": "李嶠",
        "biography": "",
        "paragraphs": [
            "蓬閣桃源兩處分，人間海上不相聞。",
            "一朝琴裏悲黃鶴，何日山頭望白雲。"
        ],
        "notes": [
            ""
        ],
        "volume": "卷六十一",
        "no#": 28
    },
    {
        "title": "風",
        "author": "李嶠",
        "biography": "",
        "paragraphs": [
            "解落三秋葉，能開二月花。過江千尺浪，入竹萬竿斜。"
        ],
        "notes": [
            ""
        ],
        "volume": "卷六十一",
        "no#": 29
    },
    {
        "title": "上清暉合遇雪",
        "author": "李嶠",
        "biography": "",
        "paragraphs": [
            "千鐘聖酒禦筵披，六出祥英亂繞枝。",
            "即此神仙對瓊圃，何須轍跡向瑤池。"
        ],
        "notes": [
            ""
        ],
        "volume": "卷六十一",
        "no#": 30
    },
    {
        "title": "石淙",
        "author": "李嶠",
        "biography": "",
        "paragraphs": [
            "羽蓋龍旗下絕冥，蘭除薜幄坐雲扃。鳥和百籟疑調管，",
            "自然碧洞窺仙境，何必丹丘是福庭。"
        ],
        "notes": [
            ""
        ],
        "volume": "卷六十一",
        "no#": 31
    }
]