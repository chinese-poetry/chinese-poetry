[
    {
        "title": "織婦辭",
        "author": "孟郊",
        "biography": "",
        "paragraphs": [
            "夫是田中郎，妾是田中女。當年嫁得君，為君秉機杼。",
            "筋力日已疲，不息窗下機。如何織紈素，自著藍縷衣。",
            "官家榜村路，更索栽桑樹。"
        ],
        "notes": [
            ""
        ],
        "volume": "卷三百七十三",
        "no#": 1
    },
    {
        "title": "古意",
        "author": "孟郊",
        "biography": "",
        "paragraphs": [
            "蕩子守邊戍，佳人莫相從。去來年月多，苦愁改形容。",
            "上山複下山，踏草成古蹤。徒言采蘼蕪，十度一不逢。",
            "鑒獨是明月，識志唯寒松。井桃始開花，一見悲萬重。",
            "人顏不再春，桃色有再濃。捐氣入空房，無憀乍從容。",
            "啟貼理針線，非獨學裁縫。手持未染彩，繡為白芙蓉。",
            "芙蓉無染汙，將以表心素。欲寄未歸人，當春無信去。",
            "無信反增愁，愁心緣隴頭。願君如隴水，冰鏡水還流。",
            "宛宛青絲線，纖纖白玉鉤。玉鉤不虧缺，青絲無斷絕。",
            "回還勝雙手，解盡心中結。"
        ],
        "notes": [
            ""
        ],
        "volume": "卷三百七十三",
        "no#": 2
    },
    {
        "title": "折楊柳",
        "author": "孟郊",
        "biography": "",
        "paragraphs": [
            "楊柳多短枝，短枝多別離。贈遠屢攀折，柔條安得垂。",
            "青春有定節，離別無定時。但恐人別促，不怨來遲遲。",
            "莫言短枝條，中有長相思。朱顏與綠楊，並在別離期。",
            "樓上春風過，風前楊柳歌。枝疏緣別苦，曲怨為年多。",
            "花驚燕地雲，葉映楚池波。誰堪別離此，征戍在交河。"
        ],
        "notes": [
            ""
        ],
        "volume": "卷三百七十三",
        "no#": 3
    },
    {
        "title": "和丁助教塞上吟",
        "author": "孟郊",
        "biography": "",
        "paragraphs": [
            "哭雪複吟雪，廣文丁夫子。江南萬里寒，曾未及如此。",
            "整頓氣候誰，言從生靈始。無令惻隱者，哀哀不能已。"
        ],
        "notes": [
            ""
        ],
        "volume": "卷三百七十三",
        "no#": 4
    },
    {
        "title": "古怨別",
        "author": "孟郊",
        "biography": "",
        "paragraphs": [
            "颯颯秋風生，愁人怨離別。含情兩相向，欲語氣先咽。",
            "心曲千萬端，悲來卻難說。別後唯所思，天涯共明月。"
        ],
        "notes": [
            ""
        ],
        "volume": "卷三百七十三",
        "no#": 5
    },
    {
        "title": "古別曲",
        "author": "孟郊",
        "biography": "",
        "paragraphs": [
            "山川古今路，縱橫無斷絕。來往天地間，人皆有離別。",
            "行衣未束帶，中腸已先結。不用看鏡中，自知生白髮。",
            "欲陳去留意，聲向言前咽。愁結填心胸，茫茫若為說。",
            "荒郊煙莽蒼，曠野風淒切。處處得相隨，人那不如月。"
        ],
        "notes": [
            ""
        ],
        "volume": "卷三百七十三",
        "no#": 6
    },
    {
        "title": "戲贈陸大夫十二丈",
        "author": "孟郊",
        "biography": "",
        "paragraphs": [
            "蓮子不可得，荷花生水中。猶勝道傍柳，無事蕩春風。",
            "淥萍與荷葉，同此一水中。風吹荷葉在，淥萍西複東。",
            "蓮葉未開時，苦心終日卷。春水徒蕩漾，荷花未開展。"
        ],
        "notes": [
            ""
        ],
        "volume": "卷三百七十三",
        "no#": 7
    },
    {
        "title": "勸善吟",
        "author": "孟郊",
        "biography": "",
        "paragraphs": [
            "瘦郭有志氣，相哀老龍鍾。勸我少吟詩，俗窄難爾容。",
            "一口百味別，況在醉會中。四座正當喧，片言何由通。",
            "顧余昧時調，居止多疏慵。見書眼始開，聞樂耳不聰。",
            "視聽互相隔，一身且莫同。天疾難自醫，詩癖將何攻。",
            "見君如見書，語善千萬重。自悲咄咄感，變作煩惱翁。",
            "煩惱不可欺，古劍澀亦雄。知君方少年，少年懷古風。",
            "藏書拄屋脊，不惜與凡聾。我願拜少年，師之學崇崇。",
            "從他笑為矯，矯善亦可宗。"
        ],
        "notes": [
            ""
        ],
        "volume": "卷三百七十三",
        "no#": 8
    },
    {
        "title": "望夫石",
        "author": "孟郊",
        "biography": "",
        "paragraphs": [
            "望夫石，夫不來兮江水碧。",
            "行人悠悠朝與暮，千年萬年色如故。"
        ],
        "notes": [
            ""
        ],
        "volume": "卷三百七十三",
        "no#": 9
    },
    {
        "title": "寒江吟",
        "author": "孟郊",
        "biography": "",
        "paragraphs": [
            "冬至日光白，始知陰氣凝。寒江波浪凍，千里無平冰。",
            "飛鳥絕高羽，行人皆晏興。荻洲素浩渺，碕岸澌崚嶒。",
            "煙舟忽自阻，風帆不相乘。何況異形體，信任為股肱。",
            "涉江莫涉淩，得意須得朋。結交非賢良，誰免生愛憎。",
            "凍水有再浪，失飛有載騰。一言縱醜詞，萬響無善應。",
            "取鑒諒不遠，江水千萬層。何當春風吹，利涉吾道弘。"
        ],
        "notes": [
            ""
        ],
        "volume": "卷三百七十三",
        "no#": 10
    },
    {
        "title": "審交",
        "author": "孟郊",
        "biography": "",
        "paragraphs": [
            "種樹須擇地，惡土變木根。結交若失人，中道生謗言。",
            "君子芳桂性，春榮冬更繁。小人槿花心，朝在夕不存。",
            "莫躡冬冰堅，中有潛浪翻。唯當金石交，可以賢達論。"
        ],
        "notes": [
            ""
        ],
        "volume": "卷三百七十三",
        "no#": 11
    },
    {
        "title": "怨別",
        "author": "孟郊",
        "biography": "",
        "paragraphs": [
            "一別一回老，志士白髮早。在富易為容，居貧難自好。",
            "沉憂損性靈，服藥亦枯槁。秋風遊子衣，落日行遠道。",
            "君問去何之，賤身難自保。"
        ],
        "notes": [
            ""
        ],
        "volume": "卷三百七十三",
        "no#": 12
    },
    {
        "title": "百憂",
        "author": "孟郊",
        "biography": "",
        "paragraphs": [
            "萱草女兒花，不解壯士憂。壯士心是劍，為君射鬥牛。",
            "朝思除國讎，暮思除國讎。計盡山河畫，意窮草木籌。",
            "智士日千慮，愚夫唯四愁。何必在波濤，然後驚沉浮。",
            "伯倫心不醉，四皓跡難留。出處各有時，眾議徒啾啾。"
        ],
        "notes": [
            ""
        ],
        "volume": "卷三百七十三",
        "no#": 13
    },
    {
        "title": "路病",
        "author": "孟郊",
        "biography": "",
        "paragraphs": [
            "病客無主人，艱哉求臥難。飛光赤道路，內火焦肺肝。",
            "欲飲井泉竭，欲醫囊用單。稚顏能幾日，壯志忽已殘。",
            "人子不言苦，歸書但雲安。愁環在我腸，宛轉終無端。"
        ],
        "notes": [
            ""
        ],
        "volume": "卷三百七十三",
        "no#": 14
    },
    {
        "title": "衰松",
        "author": "孟郊",
        "biography": "",
        "paragraphs": [
            "近世交道衰，青松落顏色。人心忌孤直，木性隨改易。",
            "既摧棲日幹，未展擎天力。終是君子材，還思君子識。"
        ],
        "notes": [
            ""
        ],
        "volume": "卷三百七十三",
        "no#": 15
    },
    {
        "title": "遣興",
        "author": "孟郊",
        "biography": "",
        "paragraphs": [
            "弦貞五條音，松直百尺心。貞弦含古風，直松淩高岑。",
            "浮聲與狂葩，胡為欲相侵。"
        ],
        "notes": [
            ""
        ],
        "volume": "卷三百七十三",
        "no#": 16
    },
    {
        "title": "退居",
        "author": "孟郊",
        "biography": "",
        "paragraphs": [
            "退身何所食，敗力不能閑。種稻耕白水，負薪斫青山。",
            "眾聽喜巴唱，獨醒愁楚顏。日暮靜歸時，幽幽扣松關。"
        ],
        "notes": [
            ""
        ],
        "volume": "卷三百七十三",
        "no#": 17
    },
    {
        "title": "臥病",
        "author": "孟郊",
        "biography": "",
        "paragraphs": [
            "貧病誠可羞，故床無新裘。春色燒肌膚，時餐苦咽喉。",
            "倦寢意蒙昧，強言聲幽柔。承顏自俯仰，有淚不敢流。",
            "默默寸心中，朝愁續莫愁。"
        ],
        "notes": [
            ""
        ],
        "volume": "卷三百七十三",
        "no#": 18
    },
    {
        "title": "隱士",
        "author": "孟郊",
        "biography": "",
        "paragraphs": [
            "本末一相返，漂浮不還真。山野多餒士，市井無饑人。",
            "虎豹忌當道，糜鹿知藏身。奈何貪競者，日與患害親。",
            "顏貌歲歲改，利心朝朝新。孰知富生禍，取富不取貧。",
            "寶玉忌出璞，出璞先為塵。松柏忌出山，出山先為薪。",
            "君子隱石壁，道書為我鄰。寢興思其義，澹泊味始真。",
            "陶公自放歸，尚平去有依。草木擇地生，禽鳥順性飛。",
            "青青與冥冥，所保各不違。"
        ],
        "notes": [
            ""
        ],
        "volume": "卷三百七十三",
        "no#": 19
    },
    {
        "title": "獨愁",
        "author": "孟郊",
        "biography": "",
        "paragraphs": [
            "前日遠別離，昨日生白髮。欲知萬里情，曉臥半床月。",
            "常恐百蟲鳴，使我芳草歇。"
        ],
        "notes": [
            ""
        ],
        "volume": "卷三百七十三",
        "no#": 20
    },
    {
        "title": "春日有感",
        "author": "孟郊",
        "biography": "",
        "paragraphs": [
            "雨滴草芽出，一日長一日。風吹柳線垂，一枝連一枝。",
            "獨有愁人顏，經春如等閒。且持酒滿杯，狂歌狂笑來。"
        ],
        "notes": [
            ""
        ],
        "volume": "卷三百七十三",
        "no#": 21
    },
    {
        "title": "將見故人",
        "author": "孟郊",
        "biography": "",
        "paragraphs": [
            "故人季夏中，及此百餘日。無日不相思，明鏡改形色。",
            "甯知仲冬時，忽有相逢期。振衣起躑躅，赬鯉躍天池。"
        ],
        "notes": [
            ""
        ],
        "volume": "卷三百七十三",
        "no#": 22
    },
    {
        "title": "傷時",
        "author": "孟郊",
        "biography": "",
        "paragraphs": [
            "常聞貧賤士之常，嗟爾富者莫相笑。男兒得路即榮名，",
            "勸人一種種桃李，種亦直須遍天地。一生不愛囑人事，",
            "有財有勢即相識，無財無勢同路人。因知世事皆如此，"
        ],
        "notes": [
            ""
        ],
        "volume": "卷三百七十三",
        "no#": 23
    },
    {
        "title": "寓言",
        "author": "孟郊",
        "biography": "",
        "paragraphs": [
            "誰言碧山曲，不廢青松直。誰言濁水泥，不汙明月色。",
            "我有松月心，俗騁風霜力。貞明既如此，摧折安可得。"
        ],
        "notes": [
            ""
        ],
        "volume": "卷三百七十三",
        "no#": 24
    },
    {
        "title": "偶作",
        "author": "孟郊",
        "biography": "",
        "paragraphs": [
            "利劍不可近，美人不可親。利劍近傷手，美人近傷身。",
            "道險不在廣，十步能摧輪。情愛不在多，一夕能傷神。"
        ],
        "notes": [
            ""
        ],
        "volume": "卷三百七十三",
        "no#": 25
    },
    {
        "title": "勸學",
        "author": "孟郊",
        "biography": "",
        "paragraphs": [
            "擊石乃有火，不擊元無煙。人學始知道，不學非自然。",
            "萬事須己運，他得非我賢。青春須早為，豈能長少年。"
        ],
        "notes": [
            ""
        ],
        "volume": "卷三百七十三",
        "no#": 26
    },
    {
        "title": "贈農人",
        "author": "孟郊",
        "biography": "",
        "paragraphs": [
            "勸爾勤耕田，盈爾倉中粟。勸爾伐桑株，減爾身上服。",
            "清霜一委地，萬草色不綠。狂飆一入林，萬葉不著木。",
            "青春如不耕，何以自結束。"
        ],
        "notes": [
            ""
        ],
        "volume": "卷三百七十三",
        "no#": 27
    },
    {
        "title": "長安早春",
        "author": "孟郊",
        "biography": "",
        "paragraphs": [
            "旭日朱樓光，東風不驚塵。公子醉未起，美人爭探春。",
            "探春不為桑，探春不為麥。日日出西園，只望花柳色。",
            "乃知田家春，不入五侯宅。"
        ],
        "notes": [
            ""
        ],
        "volume": "卷三百七十三",
        "no#": 28
    },
    {
        "title": "罪松",
        "author": "孟郊",
        "biography": "",
        "paragraphs": [
            "雖為青松姿，霜風何所宜。二月天下樹，綠于青松枝。",
            "勿謂賢者喻，勿謂愚者規。伊呂代封爵，夷齊終身饑。",
            "彼曲既在斯，我正實在茲。涇流合渭流，清濁各自持。",
            "天令設四時，榮衰有常期。榮合隨時榮，衰合隨時衰。",
            "天令既不從，甚不敬天時。松乃不臣木，青青獨何為。"
        ],
        "notes": [
            ""
        ],
        "volume": "卷三百七十三",
        "no#": 29
    },
    {
        "title": "感興",
        "author": "孟郊",
        "biography": "",
        "paragraphs": [
            "拔心草不死，去根柳亦榮。獨有失意人，恍然無力行。",
            "昔為連理枝，今為斷弦聲。連理時所重，斷弦今所輕。",
            "吾欲進孤舟，三峽水不平。吾欲載車馬，太行路崢嶸。",
            "萬物根一氣，如何互相傾。"
        ],
        "notes": [
            ""
        ],
        "volume": "卷三百七十三",
        "no#": 30
    },
    {
        "title": "感懷",
        "author": "孟郊",
        "biography": "",
        "paragraphs": [
            "秋氣悲萬物，驚風振長道。登高有所思，寒雨傷百草。",
            "平生有親愛，零落不相保。五情今已傷，安得自能老。",
            "晨登洛陽阪，目極天茫茫。群物歸大化，六龍頹西荒。",
            "豺狼日已多，草木日已霜。饑年無遺粟，眾鳥去空場。",
            "路傍誰家子，白首離故鄉。含酸望松柏，仰面訴穹蒼。",
            "去去勿複道，苦饑形貌傷。",
            "徘徊不能寐，耿耿含酸辛。中夜登高樓，憶我舊星辰。",
            "四時互遷移，萬物何時春。唯憶首陽路，永謝當時人。",
            "長安佳麗地，宮月生蛾眉。陰氣凝萬里，坐看芳草衰。",
            "玉堂有玄鳥，亦以從此辭。傷哉志士歎，故國多遲遲。",
            "深宮豈無樂，擾擾複何為。朝見名與利，莫還生是非。",
            "姜牙佐周武，世業永巍巍。",
            "舉才天道親，首陽誰采薇。去去荒澤遠，落日當西歸。",
            "羲和駐其輪，四海借餘暉。極目何蕭索，驚風正離披。",
            "鴟鴞鳴高樹，眾鳥相因依。東方有一士，歲暮常苦饑。",
            "主人數相問，脈脈今何為。貧賤亦有樂，且願掩柴扉。",
            "火雲流素月，三五何明明。光曜侵白日，賢愚迷至精。",
            "四時更變化，天道有虧盈。常恐今已沒，須臾還複生。",
            "河梁暮相遇，草草不復言。漢家正離亂，王粲別荊蠻。",
            "野澤何蕭條，悲風振空山。舉頭是星辰，念我何時還。",
            "親愛久別散，形神各離遷。未為生死訣，長在心目間。",
            "有鳥東西來，哀鳴過我前。願飛浮雲外，飲啄見青天。"
        ],
        "notes": [
            ""
        ],
        "volume": "卷三百七十三",
        "no#": 31
    },
    {
        "title": "達士",
        "author": "孟郊",
        "biography": "",
        "paragraphs": [
            "四時如逝水，百川皆東波。青春去不還，白髮鑷更多。",
            "達人識元化，變愁為高歌。傾產取一醉，富者奈貧何。",
            "君看土中宅，富貴無偏頗。"
        ],
        "notes": [
            ""
        ],
        "volume": "卷三百七十三",
        "no#": 32
    },
    {
        "title": "暮秋感思",
        "author": "孟郊",
        "biography": "",
        "paragraphs": [
            "西風吹垂楊，條條脆如藕。上有噪日蟬，催人成皓首。",
            "亦恐旅步難，何獨朱顏醜。欲慰一時心，莫如千日酒。",
            "優哉遵渚鴻，自得養身旨。不啄太倉粟，不飲方塘水。",
            "振羽戛浮雲，罝羅任徒爾。"
        ],
        "notes": [
            ""
        ],
        "volume": "卷三百七十三",
        "no#": 33
    },
    {
        "title": "古興",
        "author": "孟郊",
        "biography": "",
        "paragraphs": [
            "楚血未幹衣，荊虹尚埋輝。痛玉不痛身，抱璞求所歸。"
        ],
        "notes": [
            ""
        ],
        "volume": "卷三百七十三",
        "no#": 34
    },
    {
        "title": "勸友",
        "author": "孟郊",
        "biography": "",
        "paragraphs": [
            "至白涅不緇，至交淡不疑。人生靜躁殊，莫厭相箴規。",
            "膠漆武可接，金蘭文可思。堪嗟無心人，不如松柏枝。"
        ],
        "notes": [
            ""
        ],
        "volume": "卷三百七十三",
        "no#": 35
    },
    {
        "title": "夷門雪贈主人",
        "author": "孟郊",
        "biography": "",
        "paragraphs": [
            "夷門貧士空吟雪，夷門豪士皆飲酒。酒聲歡閑入雪銷，"
        ],
        "notes": [
            ""
        ],
        "volume": "卷三百七十三",
        "no#": 36
    },
    {
        "title": "堯歌",
        "author": "孟郊",
        "biography": "",
        "paragraphs": [
            "爾室何不安，爾孝無與齊。一言應對姑，一度為出妻。",
            "往轍才晚鐘，還轍及晨雞。往還跡徒新，很戾竟獨迷。",
            "娥女無禮數，汙家如糞泥。父母吞聲哭，禽鳥亦為啼。",
            "如何天與惡，不得和鳴棲。",
            "山色挽心肝，將歸盡日看。村肩籃輿子，野坐白髮官。",
            "鶯弄方短短，花明碎攢攢。琉璃堆可掬，琴瑟饒多歡。",
            "翠韻仙窈窕，嵐漪出無端。養館洞庭秋，響答虛吹彈。"
        ],
        "notes": [
            ""
        ],
        "volume": "卷三百七十三",
        "no#": 37
    }
]