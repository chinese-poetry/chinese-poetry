[
    {
        "title": "感懷弟妹",
        "author": "沈千運",
        "biography": "",
        "paragraphs": [
            "今日春氣暖，東風杏花拆。筋力久不如，卻羨澗中石。",
            "神仙杳難准，中壽稀滿百。近世多夭傷，喜見鬢髮白。",
            "杖藜竹樹間，宛宛舊行跡。豈知林園主，卻是林園客。",
            "兄弟可存半，空為亡者惜。冥冥無再期，哀哀望松柏。",
            "骨肉能幾人，年大自疏隔。性情誰免此，與我不相易。",
            "唯念得爾輩，時看慰朝夕。平生茲已矣，此外盡非適。"
        ],
        "notes": [
            ""
        ],
        "volume": "卷二百五十九",
        "no#": 1
    },
    {
        "title": "贈史修文",
        "author": "沈千運",
        "biography": "",
        "paragraphs": [
            "故人阻千里，會面非別期。握手於此地，當歡反成悲。",
            "念離宛猶昨，俄已經數期。疇昔皆少年，別來鬢如絲。",
            "不道舊姓名，相逢知是誰。曩遊盡鶱翥，與君仍布衣。",
            "豈曰無其才，命理應有時。別路漸欲少，不覺生涕洟。"
        ],
        "notes": [
            ""
        ],
        "volume": "卷二百五十九",
        "no#": 2
    },
    {
        "title": "濮中言懷",
        "author": "沈千運",
        "biography": "",
        "paragraphs": [
            "聖朝優賢良，草澤無遺匿。人生各有命，在余胡不淑。",
            "一生但區區，五十無寸祿。衰退當棄捐，貧賤招毀讟。",
            "棲棲去人世，屯躓日窮迫。不如守田園，歲晏望豐熟。",
            "壯年失宜盡，老大無筋力。始覺前計非，將貽後生福。",
            "童兒新學稼，少女未能織。顧此煩知己，終日求衣食。"
        ],
        "notes": [
            ""
        ],
        "volume": "卷二百五十九",
        "no#": 3
    },
    {
        "title": "山中作",
        "author": "沈千運",
        "biography": "",
        "paragraphs": [
            "棲隱非別事，所願離風塵。不辭城邑游，禮樂拘束人。",
            "邇來歸山林，庶事皆吾身。何者為形骸，誰是智與仁。",
            "寂寞了閒事，而後知天真。咳唾矜崇華，迂俯相屈伸。",
            "如何巢與由，天子不知臣。"
        ],
        "notes": [
            ""
        ],
        "volume": "卷二百五十九",
        "no#": 4
    },
    {
        "title": "古歌",
        "author": "沈千運",
        "biography": "",
        "paragraphs": [
            "北邙不種田，但種松與柏。松柏未生處，留待市朝客。"
        ],
        "notes": [
            ""
        ],
        "volume": "卷二百五十九",
        "no#": 5
    },
    {
        "title": "別李季友",
        "author": "王季友1",
        "biography": "",
        "paragraphs": [
            "棲鳥不戀枝，喈喈在同聲。行子馳出戶，依依主人情。",
            "昔時霜台鏡，醜婦羞爾形。閉匣二十年，皎潔常獨明。",
            "今日照離別，前途白髮生。"
        ],
        "notes": [
            ""
        ],
        "volume": "卷二百五十九",
        "no#": 6
    },
    {
        "title": "寄韋子春",
        "author": "王季友1",
        "biography": "",
        "paragraphs": [
            "出山秋雲曙，山木已再春。食我山中藥，不憶山中人。",
            "山中誰余密，白髮日相親。雀鼠晝夜無，知我廚廩貧。",
            "依依北舍松，不厭吾南鄰。有情盡棄捐，土石為同身。",
            "夫子質千尋，天澤枝葉新。余以不材壽，非智免斧斤。"
        ],
        "notes": [
            ""
        ],
        "volume": "卷二百五十九",
        "no#": 7
    },
    {
        "title": "雜詩",
        "author": "王季友1",
        "biography": "",
        "paragraphs": [
            "采山仍采隱，在山不在深。持斧事遠遊，固非匠者心。",
            "翳翳青桐枝，樵爨日所侵。斧聲出岩壑，四聽無知音。",
            "豈為鼎下薪，當複堂上琴。鳳鳥久不棲，且與枳棘林。"
        ],
        "notes": [
            ""
        ],
        "volume": "卷二百五十九",
        "no#": 8
    },
    {
        "title": "滑中贈崔高士瑾",
        "author": "王季友1",
        "biography": "",
        "paragraphs": [
            "夫子保藥命，外身得無咎。日月不能老，化腸為筋否。",
            "十年前見君，甲子過我壽。于何今相逢，華髮在我後。",
            "近而知其遠，少見今白首。遙信蓬萊宮，不死世世有。",
            "玄石采盈擔，神方秘其肘。問家惟指雲，愛氣常言酒。",
            "攝生固如此，履道當不朽。未能太玄同，願亦天地久。",
            "實腹以芝朮，賤形乃芻狗。自勉將勉餘，良藥在苦口。"
        ],
        "notes": [
            ""
        ],
        "volume": "卷二百五十九",
        "no#": 9
    },
    {
        "title": "還山留別長安知己",
        "author": "王季友1",
        "biography": "",
        "paragraphs": [
            "出山不見家，還山見家在。山門是門前，此去長樵采。",
            "青溪誰招隱，白髮自相待。惟餘澗底松，依依色不改。"
        ],
        "notes": [
            ""
        ],
        "volume": "卷二百五十九",
        "no#": 10
    },
    {
        "title": "代賀若令譽贈沈千運",
        "author": "王季友1",
        "biography": "",
        "paragraphs": [
            "相逢問姓名亦存，別時無子今有孫。山上雙松長不改，",
            "澗中磊磊十裏石，河上淤泥種桑麥。平坡塚墓皆我親，",
            "分手如何更此地，回頭不語淚潸然。"
        ],
        "notes": [
            ""
        ],
        "volume": "卷二百五十九",
        "no#": 11
    },
    {
        "title": "酬李十六岐",
        "author": "王季友1",
        "biography": "",
        "paragraphs": [
            "煉丹文武火未成，賣藥販履俱逃名。出穀迷行洛陽道，",
            "朝飲杖懸沽酒錢，暮餐囊有松花飯。于何車馬日憧憧，",
            "下筆新詩行滿壁，立談古人坐在席。問我草堂有臥雲，",
            "亦知世上公卿貴，且養丘中草木年。"
        ],
        "notes": [
            ""
        ],
        "volume": "卷二百五十九",
        "no#": 12
    },
    {
        "title": "宿東溪李十五山亭",
        "author": "王季友1",
        "biography": "",
        "paragraphs": [
            "上山下山入山谷，溪中落日留我宿。松石依依當主人，",
            "本意由來是山水，何用相逢語舊懷。"
        ],
        "notes": [
            ""
        ],
        "volume": "卷二百五十九",
        "no#": 13
    },
    {
        "title": "觀於舍人壁畫山水",
        "author": "王季友1",
        "biography": "",
        "paragraphs": [
            "野人宿在人家少，朝見此山謂山曉。半壁仍棲嶺上雲，",
            "于公大笑向予說，小弟丹青能爾為。"
        ],
        "notes": [
            ""
        ],
        "volume": "卷二百五十九",
        "no#": 14
    },
    {
        "title": "玉壺冰",
        "author": "王季友1",
        "biography": "",
        "paragraphs": [
            "玉壺知素結，止水複中澄。堅白能虛受，清寒得自凝。",
            "分形同曉鏡，照物掩宵燈。壁映圓光入，人驚爽氣淩。",
            "金罍何足貴，瑤席幾回升。正值求珪瓚，提攜共飲冰。"
        ],
        "notes": [
            ""
        ],
        "volume": "卷二百五十九",
        "no#": 15
    },
    {
        "title": "古塞曲",
        "author": "王季友1",
        "biography": "",
        "paragraphs": [
            "進軍飛狐北，窮寇勢將變。日落沙塵昏，背河更一戰。",
            "騂馬黃金勒，雕弓白羽箭。射殺左賢王，歸奏未央殿。",
            "欲言塞下事，天子不召見。東出咸陽門，哀哀淚如霰。"
        ],
        "notes": [
            ""
        ],
        "volume": "卷二百五十九",
        "no#": 16
    },
    {
        "title": "野外行",
        "author": "於逖",
        "biography": "",
        "paragraphs": [
            "老病無樂事，歲秋悲更長。窮郊日蕭索，生意已蒼黃。",
            "小弟發亦白，兩男俱不強。有才且未達，況我非賢良。",
            "幸以朽鈍姿，野外老風霜。寒鴉噪晚景，喬木思故鄉。",
            "魏人宅蓬池，結網佇鱣魴。水清魚不來，歲暮空彷徨。"
        ],
        "notes": [
            ""
        ],
        "volume": "卷二百五十九",
        "no#": 17
    },
    {
        "title": "憶舍弟",
        "author": "于逖",
        "biography": "",
        "paragraphs": [
            "衰門少兄弟，兄弟唯兩人。饑寒各流浪，感念傷我神。",
            "夏期秋未來，安知無他因。不怨別天長，但願見爾身。",
            "茫茫天地間，萬類各有親。安知汝與我，乖隔同胡秦。",
            "何時對形影，憤懣當共陳。"
        ],
        "notes": [
            ""
        ],
        "volume": "卷二百五十九",
        "no#": 18
    },
    {
        "title": "雜詩",
        "author": "張彪",
        "biography": "",
        "paragraphs": [
            "富貴多勝事，貧賤無良圖。上德兼濟心，中才不如愚。",
            "商者多巧智，農者爭膏腴。儒生未遇時，衣食不自如。",
            "久與故交別，他榮我窮居。到門懶入門，何況千里餘。",
            "君子有褊性，矧乃尋常徒。行行任天地，無為強親疏。"
        ],
        "notes": [
            ""
        ],
        "volume": "卷二百五十九",
        "no#": 19
    },
    {
        "title": "神仙",
        "author": "張彪",
        "biography": "",
        "paragraphs": [
            "神仙可學無，百歲名大約。天地何蒼茫，人間半哀樂。",
            "浮生亮多惑，善事翻為惡。爭先等馳驅，中路苦瘦弱。",
            "長老思養壽，後生笑寂寞。五穀非長年，四氣乃靈藥。",
            "列子何必待，吾心滿寥廓。"
        ],
        "notes": [
            ""
        ],
        "volume": "卷二百五十九",
        "no#": 20
    },
    {
        "title": "北游還酬孟雲卿",
        "author": "張彪",
        "biography": "",
        "paragraphs": [
            "忽忽忘前事，志願能相乖。衣馬久羸弊，誰信文與才。",
            "善道居貧賤，潔服蒙塵埃。行行無定心，壈坎難歸來。",
            "慈母憂疾疹，至家念棲哀。與君宿姻親，深見中外懷。",
            "俟餘惜時節，悵望臨高臺。"
        ],
        "notes": [
            ""
        ],
        "volume": "卷二百五十九",
        "no#": 21
    },
    {
        "title": "古別離",
        "author": "張彪",
        "biography": "",
        "paragraphs": [
            "別離無遠近，事歡情亦悲。不聞車輪聲，後會將何時。",
            "去日忘寄書，來日乖前期。縱知明當返，一息千萬思。"
        ],
        "notes": [
            ""
        ],
        "volume": "卷二百五十九",
        "no#": 22
    },
    {
        "title": "回軍跛者",
        "author": "趙征明",
        "biography": "",
        "paragraphs": [
            "既老又不全，始得離邊城。一枝假枯木，步步向南行。",
            "去時日一百，來時月一程。常恐道路旁，掩棄狐兔塋。",
            "所願死鄉里，到日不願生。聞此哀怨詞，念念不忍聽。",
            "惜無異人術，倏忽具爾形。"
        ],
        "notes": [
            ""
        ],
        "volume": "卷二百五十九",
        "no#": 23
    },
    {
        "title": "挽歌詞",
        "author": "趙征明",
        "biography": "",
        "paragraphs": [
            "寒日蒿上明，淒淒郭東路。素車誰家子，丹旐引將去。",
            "原下荊棘叢，叢邊有新墓。人間痛傷別，此是長別處。",
            "曠野多蕭條，青松白楊樹。"
        ],
        "notes": [
            ""
        ],
        "volume": "卷二百五十九",
        "no#": 24
    },
    {
        "title": "思歸",
        "author": "趙征明",
        "biography": "",
        "paragraphs": [
            "為別未幾日，去日如三秋。猶疑望可見，日日上高樓。",
            "惟見分手處，白蘋滿芳洲。寸心寧死別，不忍生離憂。"
        ],
        "notes": [
            ""
        ],
        "volume": "卷二百五十九",
        "no#": 25
    },
    {
        "title": "泉上雨後作",
        "author": "元季川",
        "biography": "",
        "paragraphs": [
            "風雨蕩繁暑，雷息佳霽初。眾峰帶雲雨，清氣入我廬。",
            "颯颯涼飆來，臨窺愜所圖。綠蘿長新蔓，褭褭垂坐隅。",
            "流水複簷下，丹砂發清渠。養葛為我衣，種芋為我蔬。",
            "誰是畹與畦，彌漫連野蕪。"
        ],
        "notes": [
            ""
        ],
        "volume": "卷二百五十九",
        "no#": 26
    },
    {
        "title": "登雲中",
        "author": "元季川",
        "biography": "",
        "paragraphs": [
            "灌田東山下，取樂在爾休。清興相引行，日日三四周。",
            "白鷗與我心，不厭此中游。窮覽頗有適，不極趣無幽。",
            "憀然歌采薇，曲盡心悠悠。"
        ],
        "notes": [
            ""
        ],
        "volume": "卷二百五十九",
        "no#": 27
    },
    {
        "title": "山中曉興",
        "author": "元季川",
        "biography": "",
        "paragraphs": [
            "河漢降玄霜，昨來節物殊。愧無神仙姿，豈有陰陽俱。",
            "靈鳥望不見，慨然悲高梧。華葉隨風揚，珍條雜榛蕪。",
            "為君寒穀吟，歎息知何如。"
        ],
        "notes": [
            ""
        ],
        "volume": "卷二百五十九",
        "no#": 28
    },
    {
        "title": "古遠行",
        "author": "元季川",
        "biography": "",
        "paragraphs": [
            "悠悠遠行者，羈獨當時思。道與日月長，人無茅舍期。",
            "出門萬里心，誰不傷別離。縱遠當白髮，歲月悲今時。",
            "何況異形容，安須與爾悲。"
        ],
        "notes": [
            ""
        ],
        "volume": "卷二百五十九",
        "no#": 29
    }
]