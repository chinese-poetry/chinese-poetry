[
    {
        "title": "雜詩六首",
        "author": "李華",
        "biography": "",
        "paragraphs": [
            "黃鐘叩母音，律呂更迴圈。邪氣悖正聲，鄭衛生其間。",
            "典樂忽涓微，波浪與天渾。嘈嘈鴟梟動，好鳥徒綿蠻。",
            "王吉歸鄉里，甘心長閉關。",
            "玄黃與丹青，五氣之正色。聖人端其源，上下皆有則。",
            "齊侯好紫衣，魏帝婦人飾。女奴厭金翠，傾海未滿臆。",
            "何忍嚴子陵，羊裘死荊棘。",
            "甘酸不私人，元和運五行。生人受其用，味正心亦平。",
            "爪牙相踐傷，日與性命爭。聖人不能絕，鑽燧與炮烹。",
            "嗜欲乘此熾，百金資一傾。正銷神耗衰，邪勝體充盈。",
            "顏子有餘樂，瓢中寒水清。",
            "陰魄淪宇宙，太陽假其明。臣道不敢專，由此見虧盈。",
            "未聞東菑稼，一氣嘉谷成。上天降寒暑，地利乃可生。",
            "葛藟附柔木，繁陰蔽曾原。風霜摧枝幹，不復庇本根。",
            "女蘿依松柏，然後得長存。",
            "孔光尊董賢，胡廣慚李固。儒風冠天下，而乃敗王度。",
            "絳侯與博陸，忠朴受遺顧。求名不考實，文弊反成蠹。",
            "結交得書生，書生鈍且直。爭權複爭利，終不得其力。",
            "我逢縱橫者，是我牙與翼。相旋如疾風，並命趨紫極。",
            "奔車得停軌，風火何相逼。仁義豈有常，肝膽反為賊。",
            "勿嫌書生直，鈍直深可憶。"
        ],
        "notes": [
            ""
        ],
        "volume": "卷一百五十三",
        "no#": 1
    },
    {
        "title": "詠史十一首",
        "author": "李華",
        "biography": "",
        "paragraphs": [
            "昂藏獬豸獸，出自太平年。亂代乃潛伏，縱人為禍愆。",
            "嘗聞斷馬劍，每壯朱雲賢。身死名不滅，寒風吹墓田。",
            "精靈如有在，幽憤滿松煙。",
            "漢皇修雅樂，乘輿臨太學。三老與五更，天王親割牲。",
            "一人調風俗，萬國和且平。單于驟款塞，武庫欲銷兵。",
            "文物此朝盛，君臣何穆清。至今壝壇下，如有簫韶聲。",
            "巢許在嵩潁，陶唐不得臣。九州尚洗耳，一命安能親。",
            "綿邈數千祀，丘中誰隱淪。朝遊公卿府，夕是山林人。",
            "蒲帛揚側陋，薜蘿為縉紳。九重念入夢，三事思降神。",
            "且設庭中燎，寧窺泉下鱗。",
            "漢時征百粵，楊僕將樓船。幕府功未立，江湖已騷然。",
            "島夷非敢亂，政暴地仍偏。得罪因懷璧，防身輒控弦。",
            "三軍求裂土，萬里詎聞天。魏闕心猶在，旗門首已懸。",
            "如何得良吏，一為制方圓。",
            "秦滅漢帝興，南山有遺老。危冠揖萬乘，幸得厭征討。",
            "當君逐鹿時，臣等已枯槁。寧知市朝變，但覺林泉好。",
            "高臥三十年，相看成四皓。帝言翁甚善，見顧何不早。",
            "咸稱太子仁，重義亦尊道。側聞驪姬事，申生不自保。",
            "暫出商山雲，朅來趨灑掃。東宮成羽翼，楚舞傷懷抱。",
            "後代無其人，戾園滿秋草。",
            "日照昆侖上，羽人披羽衣。乘龍駕雲霧，欲往心無違。",
            "此山在西北，乃是神仙國。靈氣皆自然，求之不可得。",
            "何為漢武帝，精思遍群山。糜費巨萬計，宮車終不還。",
            "蒼蒼茂陵樹，足以戒人間。",
            "天生忠與義，本以佐雍熙。何意李司隸，而當昏亂時。",
            "古墳襄城野，斜徑橫秋陂。況不禁樵采，茅莎無孑遺。",
            "高標尚可仰，精爽今何之。一忤中常侍，銜冤誰見知。",
            "嘗觀黨錮傳，撫卷不勝悲。",
            "文侯耽鄭衛，一聽一忘餐。白雪燕姬舞，朱弦趙女彈。",
            "淫聲流不返，慆蕩日無端。獻歲受朝時，鳴鐘宴百官。",
            "兩床陳管磬，九奏殊未闌。對此唯恐臥，更能整衣冠。",
            "蜀主相諸葛，功高名亦尊。驅馳千萬眾，怒目瞰中原。",
            "曹伯任公孫，國亡身不存。社宮久蕪沒，白雁猶飛翻。",
            "勿言君臣合，可以濟黎元。為蜀諒不易，如曹難複論。",
            "六國韓最弱，末年尤畏秦。鄭生為韓計，且欲疲秦人。",
            "利物可分社，原情堪滅身。咸陽古城下，萬頃稻苗新。",
            "沂水春可涉，泮宮映楊葉。麗色異人間，珊珊搖佩環。",
            "展禽恒獨處，深巷生禾黍。城上飛海雲，城中暗春雨。",
            "適來鳴佩者，複是誰家女。泥沾珠綴履，雨濕翠毛簪。",
            "電影開蓮臉，雷聲飛蕙心。自言沂水曲，采萍兼采菉。",
            "歸徑雖可尋，天陰光景促。憐君貞且獨，願許君家宿。",
            "徒勞惜衾枕，了不顧雙蛾。豔質誠可重，淫風如禮何。",
            "周王惑褒姒，城闕成陂陀。"
        ],
        "notes": [
            ""
        ],
        "volume": "卷一百五十三",
        "no#": 2
    },
    {
        "title": "雲母泉詩",
        "author": "李華",
        "biography": "",
        "paragraphs": [
            "晨登玄石嶺，嶺上寒松聲。朗日風雨霽，高秋天地清。",
            "山門開古寺，石竇含純精。洞徹淨金界，夤緣流玉英。",
            "澤藥滋畦茂，氣染茶甌馨。飲液盡眉壽，餐和皆體平。",
            "瓊漿駐容發，甘露瑩心靈。岱谷謝巧妙，匡山徒有名。",
            "願言構蓬蓽，荷鍤引泠泠。訪道出人世，招賢依福庭。",
            "此心不能已，寤寐見吾兄。曾結潁陽契，窮年無所成。",
            "東西同放逐，蛇豕尚縱橫。江漢阻攜手，天涯萬里情。",
            "恩光起憔悴，西上謁承明。秋色變江樹，相思紛以盈。",
            "猿啼巴丘戍，月上武陵城。共恨川路永，無由會友生。",
            "雲泉不可忘，何日遂躬耕。"
        ],
        "notes": [
            ""
        ],
        "volume": "卷一百五十三",
        "no#": 3
    },
    {
        "title": "寄趙七侍禦",
        "author": "李華",
        "biography": "",
        "paragraphs": [
            "搖槳曙江流，江清山複重。心愜賞未足，川迥失前峰。",
            "淩灘出極浦，曠若天池通。君陽青嵯峨，開拆混元中。",
            "九潭魚龍窟，仙成羽人宮。陰奧潛鬼物，精光動煙空。",
            "玄猿啼深蘢，白鳥戲蔥蒙。飛湍鳴金石，激溜鼓雷風。",
            "雨濯萬木鮮，霞照千山濃。草閑長餘綠，花靜落幽紅。",
            "渚煙見晨釣，山月聞夜舂。覆溪窈窕波，涵石淘溶溶。",
            "丹丘忽聚散，素壁相奔沖。白日破昏靄，靈山出其東。",
            "勢排昊蒼上，氣壓吳越雄。回頭望雲卿，此恨發吾衷。",
            "昔日蕭邵游，四人才成童。屬詞慕孔門，入仕希上公。",
            "緯卿陷非罪，折我昆吾鋒。茂挺獨先覺，拔身渡京虹。",
            "斯人謝明代，百代墜鵷鴻。世故墜橫流，與君哀路窮。",
            "相顧無死節，蒙恩逐殊封。天波洗其瑕，朱衣備朝容。",
            "一別凡十年，豈期複相從。餘生得攜手，遺此兩孱翁。",
            "群遷失鶯羽，後凋惜長松。衰旅難重別，淒淒滿心胸。",
            "遇勝悲獨遊，貪奇悵孤逢。禽尚彼何人，胡為束樊籠。",
            "吾師度門教，投弁躡遐蹤。"
        ],
        "notes": [
            ""
        ],
        "volume": "卷一百五十三",
        "no#": 4
    },
    {
        "title": "仙遊寺",
        "author": "李華",
        "biography": "",
        "paragraphs": [
            "舍事入樵徑，雲木深谷口。萬壑移晦明，千峰轉前後。",
            "嶷然龍潭上，石勢若奔走。開拆秋天光，崩騰夏雷吼。",
            "靈溪自茲去，紆直互紛糾。聽聲靜複喧，望色無更有。",
            "冥冥翠微下，高殿映杉柳。滴滴洞穴中，懸泉響相扣。",
            "昔時秦王女，羽化年代久。日暮松風來，簫聲生左右。",
            "早窺神仙籙，願結芝朮友。安得羨門方，青囊系吾肘。"
        ],
        "notes": [
            ""
        ],
        "volume": "卷一百五十三",
        "no#": 5
    },
    {
        "title": "春遊吟",
        "author": "李華",
        "biography": "",
        "paragraphs": [
            "初春遍芳甸，千里藹盈矚。美人摘新英，步步玩春綠。",
            "所思杳何處，宛在吳江曲。",
            "可憐不得共芳菲，日暮歸來淚滿衣。"
        ],
        "notes": [
            ""
        ],
        "volume": "卷一百五十三",
        "no#": 6
    },
    {
        "title": "長門怨",
        "author": "李華",
        "biography": "",
        "paragraphs": [
            "弱體鴛鴦薦，啼妝翡翠衾。鴉鳴秋殿曉，人靜禁門深。",
            "每憶椒房寵，那堪永巷陰。自驚羅帶緩，非復舊來心。"
        ],
        "notes": [
            ""
        ],
        "volume": "卷一百五十三",
        "no#": 7
    },
    {
        "title": "奉使朔方，贈郭都護",
        "author": "李華",
        "biography": "",
        "paragraphs": [
            "絕塞臨光祿，孤營佐貳師。鐵衣山月冷，金鼓朔風悲。",
            "都護徵兵日，將軍破虜時。揚鞭玉關道，回首望旌旗。"
        ],
        "notes": [
            ""
        ],
        "volume": "卷一百五十三",
        "no#": 8
    },
    {
        "title": "尚書都堂瓦松",
        "author": "李華",
        "biography": "",
        "paragraphs": [
            "華省秘仙蹤，高堂露瓦松。葉因春後長，花為雨來濃。",
            "影混鴛鴦色，光含翡翠容。天然斯所寄，地勢太無從。",
            "接棟臨雙闕，連甍近九重。寧知深澗底，霜雪歲兼封。"
        ],
        "notes": [
            ""
        ],
        "volume": "卷一百五十三",
        "no#": 9
    },
    {
        "title": "海上生明月",
        "author": "李華",
        "biography": "",
        "paragraphs": [
            "皎皎秋中月，團團海上生。影開金鏡滿，輪抱玉壺清。",
            "漸出三山岊，將淩一漢橫。素娥嘗藥去，烏鵲繞枝驚。",
            "照水光偏白，浮雲色最明。此時堯砌下，蓂莢自將榮。"
        ],
        "notes": [
            ""
        ],
        "volume": "卷一百五十三",
        "no#": 10
    },
    {
        "title": "晚日湖上寄所思",
        "author": "李華",
        "biography": "",
        "paragraphs": [
            "與君為近別，不啻遠相思。落日平湖上，看山對此時。"
        ],
        "notes": [
            ""
        ],
        "volume": "卷一百五十三",
        "no#": 11
    },
    {
        "title": "寄從弟",
        "author": "李華",
        "biography": "",
        "paragraphs": [
            "眼病身亦病，浮生已半空。迢迢千里月，應與惠連同。"
        ],
        "notes": [
            ""
        ],
        "volume": "卷一百五十三",
        "no#": 12
    },
    {
        "title": "奉寄彭城公",
        "author": "李華",
        "biography": "",
        "paragraphs": [
            "公子三千客，人人願報恩。應憐抱關者，貧病老夷門。"
        ],
        "notes": [
            ""
        ],
        "volume": "卷一百五十三",
        "no#": 13
    },
    {
        "title": "春行寄興",
        "author": "李華",
        "biography": "",
        "paragraphs": [
            "宜陽城下草萋萋，澗水東流複向西。",
            "芳樹無人花自落，春山一路鳥空啼。"
        ],
        "notes": [
            ""
        ],
        "volume": "卷一百五十三",
        "no#": 14
    }
]