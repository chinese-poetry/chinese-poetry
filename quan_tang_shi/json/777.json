[
    {
        "title": "古意",
        "author": "邢象玉",
        "biography": "",
        "paragraphs": [
            "家中酒新熟，園裏葉初榮。佇杯欲取醉，悒然思友生。",
            "忽聞有奇客，何姓複何名。嗜酒陶彭澤，能琴阮步兵。",
            "何須問寒暑，徑共坐山亭。舉袂祛啼鳥，揚巾掃落英。",
            "心神無俗累，歌詠有新聲。新聲是何曲，滄浪之水清。"
        ],
        "notes": [
            ""
        ],
        "volume": "卷七百七十七",
        "no#": 1
    },
    {
        "title": "採蓮曲",
        "author": "張敬徽",
        "biography": "",
        "paragraphs": [
            "游女泛江晴，蓮紅水複清。競多愁日暮，爭疾畏船傾。",
            "波動疑釵落，風生覺袖輕。相看未盡意，歸浦棹歌聲。"
        ],
        "notes": [
            ""
        ],
        "volume": "卷七百七十七",
        "no#": 2
    },
    {
        "title": "採蓮",
        "author": "徐玄之",
        "biography": "",
        "paragraphs": [
            "越豔荊姝慣採蓮，蘭橈畫楫滿長川。秋來江上澄如練，",
            "纖手周遊不暫息，紅英爛熳殊未極。夕鳥棲林人欲稀，"
        ],
        "notes": [
            ""
        ],
        "volume": "卷七百七十七",
        "no#": 3
    },
    {
        "title": "同崔員外溫泉宮即事",
        "author": "郭汭",
        "biography": "",
        "paragraphs": [
            "輦輅移雙闕，宸游整六師。天回紫微座，日轉羽林旗。",
            "雷氣寒戈戟，軍容壯武貔。弓鳴射雁處，泉暖躍龍時。",
            "惠化成觀俗，謳謠入賦詩。同歡王道盛，相與詠雍熙。"
        ],
        "notes": [
            ""
        ],
        "volume": "卷七百七十七",
        "no#": 4
    },
    {
        "title": "題沈黎城",
        "author": "權徹",
        "biography": "",
        "paragraphs": [
            "蘇子臥北海，馬翁渡南洲。跡恨事乃立，功達名遂休。",
            "夜聞羽書至，召募此邊州。鐵騎耀楚甲，玉匣橫吳鉤。",
            "雪厚群山凍，蓬飛荒塞秋。久戍曷辭苦，數戰期封侯。",
            "不學豎儒輩，談經空白頭。"
        ],
        "notes": [
            ""
        ],
        "volume": "卷七百七十七",
        "no#": 5
    },
    {
        "title": "登樂游原懷古",
        "author": "豆盧回",
        "biography": "",
        "paragraphs": [
            "緬惟漢宣帝，初謂皇曾孫。雖在繈褓中，亦遭巫蠱冤。",
            "至哉丙廷尉，感激義彌敦。馳逐蓮勺道，出入諸陵門。",
            "一朝風雲會，竟登天位尊。握符升寶曆，負扆禦華軒。",
            "赫奕文物備，葳蕤休瑞繁。卒為中興主，垂名於後昆。",
            "雄圖奄已謝，餘址空複存。昔為樂游苑，今為狐兔園。",
            "朝見牧豎集，夕聞棲鳥喧。蕭條灞亭岸，寂寞杜陵原。",
            "冪zx野煙起，蒼茫嵐氣昏。二曜屢回薄，四時更涼溫。",
            "天道尚如此，人理安可論。"
        ],
        "notes": [
            ""
        ],
        "volume": "卷七百七十七",
        "no#": 6
    },
    {
        "title": "靜女歌",
        "author": "張南容",
        "biography": "",
        "paragraphs": [
            "靜女樂於靜，動合古人則。妙年工詩書，弱歲勤組織。",
            "端居愁若癡，誰複理容色。十五坐幽閨，四鄰不相識。",
            "夭夭鄰家子，百花裝首飾。日月淇上游，笑人不逾閾。",
            "河水自濁濟自清，仙台蛾眉秦鏡明。為照齊王門下醜，"
        ],
        "notes": [
            ""
        ],
        "volume": "卷七百七十七",
        "no#": 7
    },
    {
        "title": "古興二首",
        "author": "沈徽",
        "biography": "",
        "paragraphs": [
            "蔓草自細微，女蘿始夭夭。夤緣至百尺，榮耀非一朝。",
            "敷色高碧嶺，流芳薄丹霄。如何摧秀木，正為餘波漂。",
            "莖葉落岩跡，英蕤從風飆。洪柯不足恃，況乃托陵苕。",
            "長安富豪右，信是天下樞。戚裏笙歌發，禁門冠蓋趨。",
            "攀雲無醜士，唾地盡成珠。日晏下雙闕，煙花亂九衢。",
            "恩榮在片言，零落亦須臾。何意還自及，曲池今已蕪。"
        ],
        "notes": [
            ""
        ],
        "volume": "卷七百七十七",
        "no#": 8
    },
    {
        "title": "晚望",
        "author": "林琨",
        "biography": "",
        "paragraphs": [
            "清晨孤亭裏，極目對前岑。遠與天水合，長霞生夕林。",
            "蒼然平楚意，杳靄半秋陰。落日川上盡，關城雲外深。",
            "方予事岩壑，及此欲抽簪。詩就蓬山道，還茲契宿心。"
        ],
        "notes": [
            ""
        ],
        "volume": "卷七百七十七",
        "no#": 9
    },
    {
        "title": "陽春歌",
        "author": "吳象之",
        "biography": "",
        "paragraphs": [
            "簾低曉露濕，簾卷鶯聲急。欲起把箜篌，如凝彩弦澀。",
            "孤眠愁不轉，點淚聲相及。淨掃階上花，風來更吹入。"
        ],
        "notes": [
            ""
        ],
        "volume": "卷七百七十七",
        "no#": 10
    },
    {
        "title": "少年行",
        "author": "吳象之",
        "biography": "",
        "paragraphs": [
            "承恩借獵小平津，使氣常游中貴人。",
            "一擲千金渾是膽，家無四壁不知貧。"
        ],
        "notes": [
            ""
        ],
        "volume": "卷七百七十七",
        "no#": 11
    },
    {
        "title": "晚至鄉亭",
        "author": "鄭德玄",
        "biography": "",
        "paragraphs": [
            "長亭日已暮，駐馬暫盤桓。山川杳不極，徒侶默相看。",
            "雲夕荊台暗，風秋郢路寒。客心一如此，誰複采芳蘭。"
        ],
        "notes": [
            ""
        ],
        "volume": "卷七百七十七",
        "no#": 12
    },
    {
        "title": "舟行旦發",
        "author": "張軫",
        "biography": "",
        "paragraphs": [
            "夜帆時未發，同侶暗相催。山曉月初下，江鳴潮欲來。",
            "稍分揚子岸，不辨越王台。自客水鄉裏，舟行知幾回。"
        ],
        "notes": [
            ""
        ],
        "volume": "卷七百七十七",
        "no#": 13
    },
    {
        "title": "奉和夏日遊山應制",
        "author": "蔡文恭",
        "biography": "",
        "paragraphs": [
            "首夏林壑清，薄暮煙霞上。連岩聳百仞，絕壑臨千丈。",
            "照灼晚花鮮，潺湲夕流響。悠然動睿思，息駕尋真賞。",
            "掞彼渦川作，懷茲洛濱想。竊吹等齊竽，何用承恩獎。"
        ],
        "notes": [
            ""
        ],
        "volume": "卷七百七十七",
        "no#": 14
    },
    {
        "title": "旅泊江津言懷",
        "author": "賈宗",
        "biography": "",
        "paragraphs": [
            "征途幾迢遞，客子倦西東。乘流如泛梗，逐吹似驚蓬。",
            "飄颻萬里外，辛苦百年中。異縣心期阻，他鄉風月同。",
            "雲歸全嶺暗，日落半江紅。自然堪迸淚，非是泣途窮。"
        ],
        "notes": [
            ""
        ],
        "volume": "卷七百七十七",
        "no#": 15
    },
    {
        "title": "大樑行",
        "author": "唐堯客",
        "biography": "",
        "paragraphs": [
            "客有成都來，為我彈鳴琴。前彈別鶴操，後奏大樑吟。",
            "大樑傷客情，荒台對古城。版築有陳跡，歌吹無遺聲。",
            "雄哉魏公子，疇日好羅英。秀士三千人，煌煌列眾星。",
            "金槌奪晉鄙，白刃刎侯嬴。邯鄲救趙北，函谷走秦兵。",
            "君子榮且昧，忠信莫之明。間諜忽來及，雄圖靡克成。",
            "千齡萬化盡，但見汴水清。舊國多孤壘，夷門荊棘生。",
            "蒼梧彩雲沒，湘浦綠池平。聞有東山去，蕭蕭班馬鳴。",
            "河洲搴宿莽，日夕淚沾纓。因之唁公子，慷慨此歌行。"
        ],
        "notes": [
            ""
        ],
        "volume": "卷七百七十七",
        "no#": 16
    },
    {
        "title": "秋日送別",
        "author": "朱晦",
        "biography": "",
        "paragraphs": [
            "荒郊古陌時時斷，野水浮雲處處秋。",
            "唯有河邊衰柳樹，蟬聲相送到揚州。"
        ],
        "notes": [
            ""
        ],
        "volume": "卷七百七十七",
        "no#": 17
    },
    {
        "title": "送人歸山",
        "author": "石召",
        "biography": "",
        "paragraphs": [
            "相逢唯道在，誰不共知貧。歸路分殘雨，停舟別故人。",
            "霜明松嶺曉，花暗竹房春。亦有棲閑意，何年可寄身。"
        ],
        "notes": [
            ""
        ],
        "volume": "卷七百七十七",
        "no#": 18
    },
    {
        "title": "早行遇雪",
        "author": "石召",
        "biography": "",
        "paragraphs": [
            "荒郊昨夜雪，羸馬又須行。四顧無人跡，雞鳴第一聲。"
        ],
        "notes": [
            ""
        ],
        "volume": "卷七百七十七",
        "no#": 19
    },
    {
        "title": "送安養閻主簿還竹寺",
        "author": "林珝",
        "biography": "",
        "paragraphs": [
            "分手怨河梁，南征曆漢陽。江山追宋玉，雲雨夢襄王。",
            "醉裏宜城近，歌中郢路長。更尋棲枳處，猶是念仇香。"
        ],
        "notes": [
            ""
        ],
        "volume": "卷七百七十七",
        "no#": 20
    },
    {
        "title": "晚投南村",
        "author": "衛葉",
        "biography": "",
        "paragraphs": [
            "客行逢日暮，原野散秋暉。南陌人初斷，西林鳥盡歸。",
            "暗蓬沙上轉，寒葉月中飛。村落無多在，聲聲近擣衣。"
        ],
        "notes": [
            ""
        ],
        "volume": "卷七百七十七",
        "no#": 21
    }
]