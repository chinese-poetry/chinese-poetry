[
    {
        "title": "南亭與首公宴集",
        "author": "許渾",
        "biography": "",
        "paragraphs": [
            "秋來水上亭，幾處似岩扃。戲鳥翻江葉，遊龜帶綠萍。",
            "管弦心戚戚，羅綺鬢星星。行樂非吾事，西齋尚有螢。"
        ],
        "notes": [
            ""
        ],
        "volume": "卷五百三十",
        "no#": 1
    },
    {
        "title": "早發壽安次永壽渡",
        "author": "許渾",
        "biography": "",
        "paragraphs": [
            "東西車馬塵，鞏洛與咸秦。山月夜行客，水煙朝渡人。",
            "樹涼風皓皓，灘淺石磷磷。會待功名就，扁舟寄此身。"
        ],
        "notes": [
            ""
        ],
        "volume": "卷五百三十",
        "no#": 2
    },
    {
        "title": "泊松江渡",
        "author": "許渾",
        "biography": "",
        "paragraphs": [
            "漠漠故宮地，月涼風露幽。雞鳴荒戍曉，雁過古城秋。",
            "楊柳北歸路，蒹葭南渡舟。去鄉今已遠，更上望京樓。"
        ],
        "notes": [
            ""
        ],
        "volume": "卷五百三十",
        "no#": 3
    },
    {
        "title": "送魚思別處士歸有懷",
        "author": "許渾",
        "biography": "",
        "paragraphs": [
            "宴罷眾賓散，長歌攜一卮。溪亭相送遠，山郭獨歸遲。",
            "風檻夕雲散，月軒寒露滋。病來雙鬢白，不是舊離時。"
        ],
        "notes": [
            ""
        ],
        "volume": "卷五百三十",
        "no#": 4
    },
    {
        "title": "重經姑蘇懷古二首",
        "author": "許渾",
        "biography": "",
        "paragraphs": [
            "越兵驅綺羅，越女唱吳歌。宮盡燕聲少，台荒麋跡多。",
            "茱萸垂曉露，菡萏落秋波。無複君王醉，滿城顰翠蛾。",
            "香徑繞吳宮，千帆落照中。鸛鳴山欲雨，魚躍水多風。",
            "城帶晚莎綠，池連秋蓼紅。當年國門外，誰識伍員忠。"
        ],
        "notes": [
            ""
        ],
        "volume": "卷五百三十",
        "no#": 5
    },
    {
        "title": "將赴京師，留題孫處士山居二首",
        "author": "許渾",
        "biography": "",
        "paragraphs": [
            "草堂近西郭，遙對敬亭開。枕膩海雲起，簟涼山雨來。",
            "高歌懷地肺，遠賦憶天臺。應學相如志，終須駟馬回。",
            "西岩有高興，路僻幾人知。松蔭花開晚，山寒酒熟遲。",
            "遊從隨野鶴，休息遇靈龜。長見鄰翁說，容華似舊時。"
        ],
        "notes": [
            ""
        ],
        "volume": "卷五百三十",
        "no#": 6
    },
    {
        "title": "下第寓居崇聖寺感事",
        "author": "許渾",
        "biography": "",
        "paragraphs": [
            "懷土泣京華，舊山歸路賒。靜依禪客院，幽學野人家。",
            "林晚鳥爭樹，園春蝶護花。東門有閑地，誰種邵平瓜。"
        ],
        "notes": [
            ""
        ],
        "volume": "卷五百三十",
        "no#": 7
    },
    {
        "title": "曉發天井關寄李師晦",
        "author": "許渾",
        "biography": "",
        "paragraphs": [
            "山在水滔滔，流年欲二毛。湘潭歸夢遠，燕趙客程勞。",
            "露曉紅蘭重，雲晴碧樹高。逢秋正多感，萬里別同袍。"
        ],
        "notes": [
            ""
        ],
        "volume": "卷五百三十",
        "no#": 8
    },
    {
        "title": "喜遠書",
        "author": "許渾",
        "biography": "",
        "paragraphs": [
            "端居換時節，離恨隔龍瀧。苔色上春閣，柳陰移晚窗。",
            "寄懷因桂水，流淚極楓江。此日南來使，金盤魚一雙。"
        ],
        "notes": [
            ""
        ],
        "volume": "卷五百三十",
        "no#": 9
    },
    {
        "title": "懷江南同志",
        "author": "許渾",
        "biography": "",
        "paragraphs": [
            "南國別經年，雲晴波接天。蒲深鸂鶒戲，花暖鷓鴣眠。",
            "竹暗湘妃廟，楓陰楚客船。唯應洞庭月，萬里共嬋娟。"
        ],
        "notes": [
            ""
        ],
        "volume": "卷五百三十",
        "no#": 10
    },
    {
        "title": "洛中秋日",
        "author": "許渾",
        "biography": "",
        "paragraphs": [
            "故國無歸處，官閑憶遠遊。吳僧秣陵寺，楚客洞庭舟。",
            "久病先知雨，長貧早覺秋。壯心能幾許，伊水更東流。"
        ],
        "notes": [
            ""
        ],
        "volume": "卷五百三十",
        "no#": 11
    },
    {
        "title": "將赴京師蒜山津送客還荊渚",
        "author": "許渾",
        "biography": "",
        "paragraphs": [
            "尊前萬里愁，楚塞與皇州。雲識瀟湘雨，風知鄠杜秋。",
            "潮平猶倚棹，月上更登樓。他日滄浪水，漁歌對白頭。"
        ],
        "notes": [
            ""
        ],
        "volume": "卷五百三十",
        "no#": 12
    },
    {
        "title": "潼關蘭若",
        "author": "許渾",
        "biography": "",
        "paragraphs": [
            "來往幾經過，前軒枕大河。遠帆春水闊，高寺夕陽多。",
            "蝶影下紅藥，鳥聲喧綠蘿。故山歸未得，徒詠采芝歌。"
        ],
        "notes": [
            ""
        ],
        "volume": "卷五百三十",
        "no#": 13
    },
    {
        "title": "玩殘雪寄江南尹劉大夫",
        "author": "許渾",
        "biography": "",
        "paragraphs": [
            "豔陽無處避，皎潔不成容。素質添瑤水，清光散玉峰。",
            "眠鷗猶戀草，棲鶴未離松。聞在金鑾望，群仙對九重。"
        ],
        "notes": [
            ""
        ],
        "volume": "卷五百三十",
        "no#": 14
    },
    {
        "title": "陪越中使院諸公，鏡波館餞明台裴鄭二使君",
        "author": "許渾",
        "biography": "",
        "paragraphs": [
            "傾幕來華館，淹留二使君。舞移清夜月，歌斷碧空雲。",
            "海郡樓臺接，江船劍戟分。明時自鶱翥，無複歎離群。"
        ],
        "notes": [
            ""
        ],
        "volume": "卷五百三十",
        "no#": 15
    },
    {
        "title": "春泊弋陽",
        "author": "許渾",
        "biography": "",
        "paragraphs": [
            "江行春欲半，孤枕弋陽堤。雲暗猶飄雪，潮寒未應溪。",
            "飲猿聞棹散，飛鳥背船低。此路成幽絕，家山鞏洛西。"
        ],
        "notes": [
            ""
        ],
        "volume": "卷五百三十",
        "no#": 16
    },
    {
        "title": "晨別翛然上人",
        "author": "許渾",
        "biography": "",
        "paragraphs": [
            "吳僧誦經罷，敗衲倚蒲團。鐘韻花猶斂，樓陰月向殘。",
            "晴山開殿響，秋水捲簾寒。獨恨孤舟去，千灘複萬灘。"
        ],
        "notes": [
            ""
        ],
        "volume": "卷五百三十",
        "no#": 17
    },
    {
        "title": "送客江行",
        "author": "許渾",
        "biography": "",
        "paragraphs": [
            "蕭蕭蘆荻花，郢客獨辭家。遠棹依山響，危檣轉浦斜。",
            "不寒澄淺石，潮落漲虛沙。莫與征徒望，鄉園去漸賒。"
        ],
        "notes": [
            ""
        ],
        "volume": "卷五百三十",
        "no#": 18
    },
    {
        "title": "將歸塗口，宿郁林寺道玄上人院二首",
        "author": "許渾",
        "biography": "",
        "paragraphs": [
            "西岩一磬長，僧起樹蒼蒼。開殿灑寒水，誦經焚晚香。",
            "竹風雲漸散，杉露月猶光。無複重來此，歸舟淩夕陽。",
            "春尋采藥翁，歸路宿禪宮。雲起客眠處，月殘僧定中。",
            "藤花深洞水，槲葉滿山風。清境不能住，朝朝慚遠公。"
        ],
        "notes": [
            ""
        ],
        "volume": "卷五百三十",
        "no#": 19
    },
    {
        "title": "題宣州元處士幽居",
        "author": "許渾",
        "biography": "",
        "paragraphs": [
            "潺湲繞門水，未省濯纓塵。鳥散千岩曙，蜂來一徑春。",
            "杉松還待客，芝朮不求人。寧學磻溪叟，逢時罷隱淪。"
        ],
        "notes": [
            ""
        ],
        "volume": "卷五百三十",
        "no#": 20
    },
    {
        "title": "送李秀才",
        "author": "許渾",
        "biography": "",
        "paragraphs": [
            "南樓送郢客，西郭見荊門。鳧鵠下寒渚，牛羊歸遠村。",
            "蘭舟倚行棹，桂酒掩餘尊。重此一留宿，前村煙水昏。"
        ],
        "notes": [
            ""
        ],
        "volume": "卷五百三十",
        "no#": 21
    },
    {
        "title": "題倪處士舊居",
        "author": "許渾",
        "biography": "",
        "paragraphs": [
            "儒翁九十餘，舊向此山居。生寄一壺酒，死留千卷書。",
            "檻摧新竹少，池淺故蓮疏。但有子孫在，帶經還荷鋤。"
        ],
        "notes": [
            ""
        ],
        "volume": "卷五百三十",
        "no#": 22
    },
    {
        "title": "贈梁將軍",
        "author": "許渾",
        "biography": "",
        "paragraphs": [
            "曾經黑山虜，一劍出重圍。年長窮書意，時清隱釣磯。",
            "高齋雲外住，瘦馬月中歸。唯說鄉心苦，春風雁北飛。"
        ],
        "notes": [
            ""
        ],
        "volume": "卷五百三十",
        "no#": 23
    },
    {
        "title": "春望思舊游",
        "author": "許渾",
        "biography": "",
        "paragraphs": [
            "適意極春日，南台披薜蘿。花光晴漾漾，山色晝峨峨。",
            "湘水美人遠，信陵豪客多。唯憑一瓢酒，彈瑟縱高歌。"
        ],
        "notes": [
            ""
        ],
        "volume": "卷五百三十",
        "no#": 24
    },
    {
        "title": "病中二首",
        "author": "許渾",
        "biography": "",
        "paragraphs": [
            "三年嬰酒渴，高臥似袁安。秋色鬢應改，夜涼心已寬。",
            "風衣藤簟滑，露井竹床寒。臥憶郊扉月，恩深未掛冠。",
            "私歸人暫適，扶杖繞西林。風急柳溪響，露寒莎徑深。",
            "一身仍白髮，萬慮只丹心。此意無言處，高窗托素琴。"
        ],
        "notes": [
            ""
        ],
        "volume": "卷五百三十",
        "no#": 25
    },
    {
        "title": "姑熟官舍寄汝洛友人",
        "author": "許渾",
        "biography": "",
        "paragraphs": [
            "官靜亦無能，平生少面朋。務開唯印吏，公退只棋僧。",
            "藥鼎初寒火，書龕欲夜燈。安知北溟水，終日送摶鵬。"
        ],
        "notes": [
            ""
        ],
        "volume": "卷五百三十",
        "no#": 26
    },
    {
        "title": "恩德寺",
        "author": "許渾",
        "biography": "",
        "paragraphs": [
            "樓臺橫複重，猶有半岩空。蘿洞淺深水，竹廊高下風。",
            "晴山疏雨後，秋樹斷雲中。未盡平生意，孤帆又向東。"
        ],
        "notes": [
            ""
        ],
        "volume": "卷五百三十",
        "no#": 27
    },
    {
        "title": "天竺寺題葛洪井",
        "author": "許渾",
        "biography": "",
        "paragraphs": [
            "羽客煉丹井，井留人已無。舊泉青石下，餘甃碧山隅。",
            "雲朗鏡開匣，月寒冰在壺。仍聞釀仙酒，此水過瓊酴。"
        ],
        "notes": [
            ""
        ],
        "volume": "卷五百三十",
        "no#": 28
    },
    {
        "title": "朗上人院晨坐",
        "author": "許渾",
        "biography": "",
        "paragraphs": [
            "簟涼襟袖清，月沒尚殘星。山果落秋院，水花開曉庭。",
            "疏藤風嫋嫋，圓桂露冥冥。正憶江南寺，岩齋聞誦經。"
        ],
        "notes": [
            ""
        ],
        "volume": "卷五百三十",
        "no#": 29
    },
    {
        "title": "送客歸湘楚",
        "author": "許渾",
        "biography": "",
        "paragraphs": [
            "無辭一杯酒，昔日與君深。秋色換歸鬢，曙光生別心。",
            "桂花山廟冷，楓樹水樓陰。此路千餘裏，應勞楚客吟。"
        ],
        "notes": [
            ""
        ],
        "volume": "卷五百三十",
        "no#": 30
    },
    {
        "title": "過故友舊居",
        "author": "許渾",
        "biography": "",
        "paragraphs": [
            "往年公子宅，夜宴樂難忘。高竹動疏翠，早蓮飄暗香。",
            "珠盤凝寶瑟，綺席遞華觴。今日皆何處，閉門春草長。"
        ],
        "notes": [
            ""
        ],
        "volume": "卷五百三十",
        "no#": 31
    },
    {
        "title": "送客歸峽中",
        "author": "許渾",
        "biography": "",
        "paragraphs": [
            "津亭多別離，楊柳半無枝。住接猿啼處，行逢雁過時。",
            "江風颺帆急，山月下樓遲。還就西齋宿，煙波勞夢思。"
        ],
        "notes": [
            ""
        ],
        "volume": "卷五百三十",
        "no#": 32
    },
    {
        "title": "題沖沼上人院",
        "author": "許渾",
        "biography": "",
        "paragraphs": [
            "劚石種松子，數根侵杳冥。天寒猶講律，雨暗尚尋經。",
            "小殿燈千盞，深爐水一瓶。碧雲多別思，休到望溪亭。"
        ],
        "notes": [
            ""
        ],
        "volume": "卷五百三十",
        "no#": 33
    },
    {
        "title": "和畢員外雪中見寄",
        "author": "許渾",
        "biography": "",
        "paragraphs": [
            "仙署淹清景，雪華松桂陰。夜淩瑤席宴，春寄玉京吟。",
            "燭晃垂羅幕，香寒重繡衾。相思不相訪，煙月剡溪深。"
        ],
        "notes": [
            ""
        ],
        "volume": "卷五百三十",
        "no#": 34
    },
    {
        "title": "春醉",
        "author": "許渾",
        "biography": "",
        "paragraphs": [
            "酒醲花一樹，何暇卓文君。客坐長先飲，公閑半已曛。",
            "水鄉春足雨，山郭夜多雲。何以參禪理，榮枯盡不聞。"
        ],
        "notes": [
            ""
        ],
        "volume": "卷五百三十",
        "no#": 35
    },
    {
        "title": "題岫上人院",
        "author": "許渾",
        "biography": "",
        "paragraphs": [
            "病客與僧閑，頻來不掩關。高窗雲外樹，疏磬雨中山。",
            "離索秋蟲響，登臨夕鳥還。心知落帆處，明月浙河灣。"
        ],
        "notes": [
            ""
        ],
        "volume": "卷五百三十",
        "no#": 36
    },
    {
        "title": "送客南歸有懷",
        "author": "許渾",
        "biography": "",
        "paragraphs": [
            "綠水暖青蘋，湘潭萬里春。瓦尊迎海客，銅鼓賽江神。",
            "避雨松楓岸，看雲楊柳津。長安一杯酒，座上有歸人。"
        ],
        "notes": [
            ""
        ],
        "volume": "卷五百三十",
        "no#": 37
    },
    {
        "title": "李生棄官入道因寄",
        "author": "許渾",
        "biography": "",
        "paragraphs": [
            "西岩一徑通，知學采芝翁。寒暑丹心外，光陰白髮中。",
            "水深魚避釣，雲迥鶴辭籠。坐想還家日，人非井邑空。"
        ],
        "notes": [
            ""
        ],
        "volume": "卷五百三十",
        "no#": 38
    },
    {
        "title": "長興裏夏日南鄰避暑",
        "author": "許渾",
        "biography": "",
        "paragraphs": [
            "侯門大道傍，蟬噪樹蒼蒼。開鎖洞門遠，下簾賓館涼。",
            "欄圍紅藥盛，架引綠蘿長。永日一欹枕，故山雲水鄉。"
        ],
        "notes": [
            ""
        ],
        "volume": "卷五百三十",
        "no#": 39
    },
    {
        "title": "送韓校書",
        "author": "許渾",
        "biography": "",
        "paragraphs": [
            "恨與前歡隔，愁因此會同。跡高芸閣吏，名散雪樓翁。",
            "城閉三秋雨，帆飛一夜風。酒醒鱸鱠美，應在竟陵東。"
        ],
        "notes": [
            ""
        ],
        "volume": "卷五百三十",
        "no#": 40
    },
    {
        "title": "秋晚登城",
        "author": "許渾",
        "biography": "",
        "paragraphs": [
            "城高不可下，永日一登臨。曲檻涼飆急，空樓返照深。",
            "葦花迷夕棹，梧葉散秋砧。謾作歸田賦，蹉跎歲欲陰。"
        ],
        "notes": [
            ""
        ],
        "volume": "卷五百三十",
        "no#": 41
    },
    {
        "title": "江西鄭常侍赴鎮之日有寄，因酬和",
        "author": "許渾",
        "biography": "",
        "paragraphs": [
            "來暮亦何愁，金貂在鷁舟。旆隨寒浪動，帆帶夕陽收。",
            "布令滕王閣，裁詩郢客樓。即應歸鳳沼，中外贊天休。"
        ],
        "notes": [
            ""
        ],
        "volume": "卷五百三十",
        "no#": 42
    },
    {
        "title": "蒙河南劉大夫見示與吏部張公喜雪酬唱，輒敢攀和",
        "author": "許渾",
        "biography": "",
        "paragraphs": [
            "風度龍山暗，雲凝象闕陰。瑞花瓊樹合，仙草玉苗深。",
            "欲醉梁王酒，先調楚客琴。即應攜手去，將此助商霖。"
        ],
        "notes": [
            ""
        ],
        "volume": "卷五百三十",
        "no#": 43
    },
    {
        "title": "下第送宋秀才游岐下、楊秀才還江東",
        "author": "許渾",
        "biography": "",
        "paragraphs": [
            "年來不自得，一望幾傷心。風轉蕙蘭色，月移松桂陰。",
            "馬隨邊草遠，帆落海雲深。明旦各分首，更聽梁甫吟。"
        ],
        "notes": [
            ""
        ],
        "volume": "卷五百三十",
        "no#": 44
    },
    {
        "title": "南亭偶題",
        "author": "許渾",
        "biography": "",
        "paragraphs": [
            "城下水縈回，潮沖野艇來。鳥驚山果落，龜泛綠萍開。",
            "白首書千卷，朱顏酒一杯。南軒自流涕，不是望燕台。"
        ],
        "notes": [
            ""
        ],
        "volume": "卷五百三十",
        "no#": 45
    },
    {
        "title": "與裴三十秀才自越西歸望亭阻凍登虎丘山寺精舍",
        "author": "許渾",
        "biography": "",
        "paragraphs": [
            "春草越吳間，心期旦夕還。酒鄉逢客病，詩境遇僧閑。",
            "倚棹冰生浦，登樓雪滿山。東風不可待，歸鬢坐斑斑。"
        ],
        "notes": [
            ""
        ],
        "volume": "卷五百三十",
        "no#": 46
    }
]