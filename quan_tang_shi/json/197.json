[
    {
        "title": "讀後漢逸人傳二首",
        "author": "張謂",
        "biography": "",
        "paragraphs": [
            "子陵沒已久，讀史思其賢。誰謂潁陽人，千秋如比肩。",
            "嘗聞漢皇帝，曾是曠周旋。名位苟無心，對君猶可眠。",
            "東過富春渚，樂此佳山川。夜臥松下月，朝看江上煙。",
            "釣時如有待，釣罷應忘筌。生事在林壑，悠悠經暮年。",
            "於今七裏瀨，遺跡尚依然。高臺竟寂寞，流水空潺湲。",
            "龐公南郡人，家在襄陽裏。何處偏來往，襄陽東陂是。",
            "誓將業田種，終得保妻子。何言二千石，乃欲勸吾仕。",
            "鸛鵲巢茂林，黿鼉穴深水。萬物從所欲，吾心亦如此。",
            "不見鹿門山，朝朝白雲起。采藥複采樵，優遊終暮齒。"
        ],
        "notes": [
            ""
        ],
        "volume": "卷一百九十七",
        "no#": 1
    },
    {
        "title": "同孫構免官後登薊樓",
        "author": "張謂",
        "biography": "",
        "paragraphs": [
            "昔在五陵時，年少心亦壯。嘗矜有奇骨，必是封侯相。",
            "東走到營州，投身似邊將。一朝去鄉國，十載履亭障。",
            "部曲皆武夫，功成不相讓。猶希虜塵動，更取林胡帳。",
            "去年大將軍，忽負樂生謗。北別傷士卒，南遷死炎瘴。",
            "濩落悲無成，行登薊丘上。長安三千里，日夕西南望。",
            "寒沙榆塞沒，秋水灤河漲。策馬從此辭，雲山保閑放。"
        ],
        "notes": [
            ""
        ],
        "volume": "卷一百九十七",
        "no#": 2
    },
    {
        "title": "代北州老翁答",
        "author": "張謂",
        "biography": "",
        "paragraphs": [
            "負薪老翁往北州，北望鄉關生客愁。自言老翁有三子，",
            "定知此別必零落，不及相隨同死生。盡將田宅借鄰伍，",
            "近傳天子尊武臣，強兵直欲靜胡塵。安邊自合有長策，"
        ],
        "notes": [
            ""
        ],
        "volume": "卷一百九十七",
        "no#": 3
    },
    {
        "title": "湖上對酒行",
        "author": "張謂",
        "biography": "",
        "paragraphs": [
            "夜坐不厭湖上月，晝行不厭湖上山。眼前一尊又長滿，",
            "即今相對不盡歡，別後相思複何益。茱萸灣頭歸路賒，"
        ],
        "notes": [
            ""
        ],
        "volume": "卷一百九十七",
        "no#": 4
    },
    {
        "title": "贈喬琳",
        "author": "張謂",
        "biography": "",
        "paragraphs": [
            "去年上策不見收，今年寄食仍淹留。羨君有酒能便醉，",
            "如今七貴方自尊，羨君不過七貴門。丈夫會應有知己，"
        ],
        "notes": [
            ""
        ],
        "volume": "卷一百九十七",
        "no#": 5
    },
    {
        "title": "邵陵作",
        "author": "張謂",
        "biography": "",
        "paragraphs": [
            "嘗聞虞帝苦憂人，只為蒼生不為身。已道一朝辭北闕，",
            "斑竹年來筍自生，白蘋春盡花空落。遙望零陵見舊丘，"
        ],
        "notes": [
            ""
        ],
        "volume": "卷一百九十七",
        "no#": 6
    },
    {
        "title": "寄李侍禦",
        "author": "張謂",
        "biography": "",
        "paragraphs": [
            "柱下聞周史，書中慰越吟。近看三歲字，遙見百年心。",
            "價以吹噓長，恩從顧盼深。不栽桃李樹，何日得成陰。"
        ],
        "notes": [
            ""
        ],
        "volume": "卷一百九十七",
        "no#": 7
    },
    {
        "title": "寄崔灃州",
        "author": "張謂",
        "biography": "",
        "paragraphs": [
            "共襆台郎被，俱褰郡守帷。罰金殊往日，鳴玉幸同時。",
            "五馬來何晚，雙魚贈已遲。江頭望鄉月，無夜不相思。"
        ],
        "notes": [
            ""
        ],
        "volume": "卷一百九十七",
        "no#": 8
    },
    {
        "title": "送裴侍禦歸上都",
        "author": "張謂",
        "biography": "",
        "paragraphs": [
            "楚地勞行役，秦城罷鼓鼙。舟移洞庭岸，路出武陵溪。",
            "江月隨人影，山花趁馬蹄。離魂將別夢，先已到關西。"
        ],
        "notes": [
            ""
        ],
        "volume": "卷一百九十七",
        "no#": 9
    },
    {
        "title": "送青龍一公",
        "author": "張謂",
        "biography": "",
        "paragraphs": [
            "事佛輕金印，勤王度玉關。不知從樹下，還肯到人間。",
            "楚水青蓮淨，吳門白日閑。聖朝須助理，絕莫愛東山。"
        ],
        "notes": [
            ""
        ],
        "volume": "卷一百九十七",
        "no#": 10
    },
    {
        "title": "送韋侍禦赴上都",
        "author": "張謂",
        "biography": "",
        "paragraphs": [
            "天朝辟書下，風憲取才難。更謁麒麟殿，重簪獬豸冠。",
            "月明湘水夜，霜重桂林寒。別後頭堪白，時時鏡裏看。"
        ],
        "notes": [
            ""
        ],
        "volume": "卷一百九十七",
        "no#": 11
    },
    {
        "title": "餞田尚書還兗州",
        "author": "張謂",
        "biography": "",
        "paragraphs": [
            "忠義三朝許，威名四海聞。更乘歸魯詔，猶憶破胡勳。",
            "別路逢霜雨，行營對雪雲。明朝郭門外，長揖大將軍。"
        ],
        "notes": [
            ""
        ],
        "volume": "卷一百九十七",
        "no#": 12
    },
    {
        "title": "送杜侍禦赴上都",
        "author": "張謂",
        "biography": "",
        "paragraphs": [
            "避馬台中貴，登車嶺外遙。還因貢賦禮，來謁大明朝。",
            "地入商山路，鄉連渭水橋。承恩返南越，尊酒重相邀。"
        ],
        "notes": [
            ""
        ],
        "volume": "卷一百九十七",
        "no#": 13
    },
    {
        "title": "道林寺送莫侍禦",
        "author": "張謂",
        "biography": "",
        "paragraphs": [
            "何處堪留客，香林隔翠微。薜蘿通驛騎，山竹掛朝衣。",
            "霜引台烏集，風驚塔雁飛。飲茶勝飲酒，聊以送將歸。"
        ],
        "notes": [
            ""
        ],
        "volume": "卷一百九十七",
        "no#": 14
    },
    {
        "title": "別睢陽故人",
        "author": "張謂",
        "biography": "",
        "paragraphs": [
            "少小客游梁，依然似故鄉。城池經戰陣，人物恨存亡。",
            "夏雨桑條綠，秋風麥穗黃。有書無寄處，相送一沾裳。"
        ],
        "notes": [
            ""
        ],
        "volume": "卷一百九十七",
        "no#": 15
    },
    {
        "title": "郡南亭子宴",
        "author": "張謂",
        "biography": "",
        "paragraphs": [
            "亭子春城外，朱門向綠林。柳枝經雨重，松色帶煙深。",
            "漉酒迎山客，穿池集水禽。白雲常在眼，聊足慰人心。"
        ],
        "notes": [
            ""
        ],
        "volume": "卷一百九十七",
        "no#": 16
    },
    {
        "title": "早春陪崔中丞浣花溪宴得暄字",
        "author": "張謂",
        "biography": "",
        "paragraphs": [
            "旌節臨溪口，寒郊鬥覺暄。紅亭移酒席，畫鷁逗江村。",
            "雲帶歌聲颺，風飄舞袖翻。花間催秉燭，川上欲黃昏。"
        ],
        "notes": [
            ""
        ],
        "volume": "卷一百九十七",
        "no#": 17
    },
    {
        "title": "宴鄭伯璵宅",
        "author": "張謂",
        "biography": "",
        "paragraphs": [
            "正月風光好，逢君上客稀。曉風催鳥囀，春雪帶花飛。",
            "堂上吹金管，庭前試舞衣。俸錢供酒債，行子未須歸。"
        ],
        "notes": [
            ""
        ],
        "volume": "卷一百九十七",
        "no#": 18
    },
    {
        "title": "夜同宴，用人字",
        "author": "張謂",
        "biography": "",
        "paragraphs": [
            "北斗回新歲，東園值早春。竹風能醒酒，花月解留人。",
            "邑宰陶元亮，山家鄭子真。平生頗同道，相見日相親。"
        ],
        "notes": [
            ""
        ],
        "volume": "卷一百九十七",
        "no#": 19
    },
    {
        "title": "過從弟制疑官舍竹齋",
        "author": "張謂",
        "biography": "",
        "paragraphs": [
            "羨爾方為吏，衡門獨晏如。野猿偷紙筆，山鳥汙圖書。",
            "竹裏藏公事，花間隱使車。不妨垂釣坐，時膾小江魚。"
        ],
        "notes": [
            ""
        ],
        "volume": "卷一百九十七",
        "no#": 20
    },
    {
        "title": "揚州雨中張十七宅觀妓",
        "author": "張謂",
        "biography": "",
        "paragraphs": [
            "夜色帶寒煙，燈花拂更然。殘妝添石黛，豔舞落金鈿。",
            "掩笑須欹扇，迎歌乍動弦。不知巫峽雨，何事海西邊。"
        ],
        "notes": [
            ""
        ],
        "volume": "卷一百九十七",
        "no#": 21
    },
    {
        "title": "登金陵臨江驛樓",
        "author": "張謂",
        "biography": "",
        "paragraphs": [
            "古戍依重險，高樓見五梁。山根盤驛道，河水浸城牆。",
            "庭樹巢鸚鵡，園花隱麝香。忽然江浦上，憶作捕魚郎。"
        ],
        "notes": [
            ""
        ],
        "volume": "卷一百九十七",
        "no#": 22
    },
    {
        "title": "同王征君湘中有懷",
        "author": "張謂",
        "biography": "",
        "paragraphs": [
            "八月洞庭秋，瀟湘水北流。還家萬里夢，為客五更愁。",
            "不用開書帙，偏宜上酒樓。故人京洛滿，何日複同遊。"
        ],
        "notes": [
            ""
        ],
        "volume": "卷一百九十七",
        "no#": 23
    },
    {
        "title": "官舍早梅",
        "author": "張謂",
        "biography": "",
        "paragraphs": [
            "階下雙梅樹，春來畫不成。晚時花未落，陰處葉難生。",
            "摘子防人到，攀枝畏鳥驚。風光先占得，桃李莫相輕。"
        ],
        "notes": [
            ""
        ],
        "volume": "卷一百九十七",
        "no#": 24
    },
    {
        "title": "玉清公主挽歌",
        "author": "張謂",
        "biography": "",
        "paragraphs": [
            "學鳳年猶小，乘龍日尚賒。初封千戶邑，忽駕五雲車。",
            "地接金人岸，山通玉女家。秋風何太早，吹落禁園花。"
        ],
        "notes": [
            ""
        ],
        "volume": "卷一百九十七",
        "no#": 25
    },
    {
        "title": "別韋郎中",
        "author": "張謂",
        "biography": "",
        "paragraphs": [
            "星軺計日赴岷峨，雲樹連天阻笑歌。南入洞庭隨雁去，",
            "不醉郎中桑落酒，教人無奈別離何。"
        ],
        "notes": [
            ""
        ],
        "volume": "卷一百九十七",
        "no#": 26
    },
    {
        "title": "送皇甫齡宰交河",
        "author": "張謂",
        "biography": "",
        "paragraphs": [
            "將軍帳下來從客，小邑彈琴不易逢。樓上胡笳傳別怨，",
            "今日相如輕武騎，多應朝暮客臨邛。"
        ],
        "notes": [
            ""
        ],
        "volume": "卷一百九十七",
        "no#": 27
    },
    {
        "title": "杜侍禦送貢物戲贈",
        "author": "張謂",
        "biography": "",
        "paragraphs": [
            "銅柱朱崖道路難，伏波橫海舊登壇。越人自貢珊瑚樹，",
            "由來此貨稱難得，多恐君王不忍看。"
        ],
        "notes": [
            ""
        ],
        "volume": "卷一百九十七",
        "no#": 28
    },
    {
        "title": "春園家宴",
        "author": "張謂",
        "biography": "",
        "paragraphs": [
            "南園春色正相宜，大婦同行少婦隨。竹裏登樓人不見，",
            "山簡醉來歌一曲，參差笑殺郢中兒。"
        ],
        "notes": [
            ""
        ],
        "volume": "卷一百九十七",
        "no#": 29
    },
    {
        "title": "西亭子言懷",
        "author": "張謂",
        "biography": "",
        "paragraphs": [
            "數叢芳草在堂陰，幾處閑花映竹林。攀樹玄猿呼郡吏，",
            "官屬不令拘禮數，時時緩步一相尋。"
        ],
        "notes": [
            ""
        ],
        "volume": "卷一百九十七",
        "no#": 30
    },
    {
        "title": "辰陽即事",
        "author": "張謂",
        "biography": "",
        "paragraphs": [
            "青楓落葉正堪悲，黃菊殘花欲待誰。水近偏逢寒氣早，",
            "自恨不如湘浦雁，春來即是北歸時。"
        ],
        "notes": [
            ""
        ],
        "volume": "卷一百九十七",
        "no#": 31
    },
    {
        "title": "送僧",
        "author": "張謂",
        "biography": "",
        "paragraphs": [
            "童子學修道，誦經求出家。手持貝多葉，心念優曇花。",
            "得度北州近，隨緣東路賒。一身求清淨，百毳納袈裟。",
            "鐘嶺更飛錫，爐峰期結跏。深心大海水，廣願恒河沙。",
            "此去不堪別，彼行安可涯。殷勤結香火，來世上牛車。"
        ],
        "notes": [
            ""
        ],
        "volume": "卷一百九十七",
        "no#": 32
    },
    {
        "title": "同諸公遊雲公禪寺",
        "author": "張謂",
        "biography": "",
        "paragraphs": [
            "共許尋雞足，誰能惜馬蹄。長空淨雲雨，斜日半虹霓。",
            "簷下千峰轉，窗前萬木低。看花尋徑遠，聽鳥入林迷。",
            "地與喧聞隔，人將物我齊。不知樵客意，何事武陵溪。"
        ],
        "notes": [
            ""
        ],
        "volume": "卷一百九十七",
        "no#": 33
    },
    {
        "title": "哭護國上人",
        "author": "張謂",
        "biography": "",
        "paragraphs": [
            "昔喜三身淨，今悲萬劫長。不應歸北斗，應是向西方。",
            "舍利眾生得，袈裟弟子將。鼠行殘藥碗，蟲網舊繩床。",
            "別起千花塔，空留一草堂。支公何處在，神理竟茫茫。"
        ],
        "notes": [
            ""
        ],
        "volume": "卷一百九十七",
        "no#": 34
    },
    {
        "title": "送盧舉使河源",
        "author": "張謂",
        "biography": "",
        "paragraphs": [
            "故人行役向邊州，匹馬今朝不少留。",
            "長路關山何日盡，滿堂絲竹為君愁。"
        ],
        "notes": [
            ""
        ],
        "volume": "卷一百九十七",
        "no#": 35
    },
    {
        "title": "題長安壁主人",
        "author": "張謂",
        "biography": "",
        "paragraphs": [
            "世人結交須黃金，黃金不多交不深。",
            "縱令然諾暫相許，終是悠悠行路心。"
        ],
        "notes": [
            ""
        ],
        "volume": "卷一百九十七",
        "no#": 36
    },
    {
        "title": "長沙失火後戲題蓮花寺",
        "author": "張謂",
        "biography": "",
        "paragraphs": [
            "金園寶刹半長沙，燒劫旁延一萬家。",
            "樓殿縱隨煙焰去，火中何處出蓮花。"
        ],
        "notes": [
            ""
        ],
        "volume": "卷一百九十七",
        "no#": 37
    },
    {
        "title": "早梅",
        "author": "張謂",
        "biography": "",
        "paragraphs": [
            "一樹寒梅白玉條，迥臨林村傍溪橋。",
            "不知近水花先發，疑是經春雪未銷。"
        ],
        "notes": [
            ""
        ],
        "volume": "卷一百九十七",
        "no#": 38
    },
    {
        "title": "贈趙使君美人",
        "author": "張謂",
        "biography": "",
        "paragraphs": [
            "紅粉青蛾映楚雲，桃花馬上石榴裙。",
            "羅敷獨向東方去，漫學他家作使君。"
        ],
        "notes": [
            ""
        ],
        "volume": "卷一百九十七",
        "no#": 39
    },
    {
        "title": "句",
        "author": "張謂",
        "biography": "",
        "paragraphs": [
            "稽山賀老粗知名，吳郡張顛曾不易。",
            "奔蛇走虺勢入坐，驟雨旋風聲滿堂。（《贈懷素》。",
            "見《顏真卿集》）"
        ],
        "notes": [
            ""
        ],
        "volume": "卷一百九十七",
        "no#": 40
    }
]