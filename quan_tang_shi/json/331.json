[
    {
        "title": "享太廟樂章",
        "author": "段文昌",
        "biography": "",
        "paragraphs": [
            "肅肅清廟，登顯至德。澤周八荒，兵定四極。",
            "生物咸遂，群盜滅息。明聖欽承，子孫千億。"
        ],
        "notes": [
            ""
        ],
        "volume": "卷三百三十一",
        "no#": 1
    },
    {
        "title": "題武擔寺西台",
        "author": "段文昌",
        "biography": "",
        "paragraphs": [
            "秋天如鏡空，樓閣盡玲瓏。水暗餘霞外，山明落照中。",
            "鳥行看漸遠，松韻聽難窮。今日登臨意，多歡語笑同。"
        ],
        "notes": [
            ""
        ],
        "volume": "卷三百三十一",
        "no#": 2
    },
    {
        "title": "晚夏登張儀樓呈院中諸公",
        "author": "段文昌",
        "biography": "",
        "paragraphs": [
            "重樓窗戶開，四望斂煙埃。遠岫林端出，清波城下回。",
            "乍疑蟬韻促，稍覺雪風來。並起鄉關思，銷憂在酒杯。"
        ],
        "notes": [
            ""
        ],
        "volume": "卷三百三十一",
        "no#": 3
    },
    {
        "title": "還別業尋龍華山寺廣宣上人",
        "author": "段文昌",
        "biography": "",
        "paragraphs": [
            "十裏惟聞松桂風，江山忽轉見龍宮。",
            "正與休師方話舊，風煙幾度入樓中。"
        ],
        "notes": [
            ""
        ],
        "volume": "卷三百三十一",
        "no#": 4
    },
    {
        "title": "奉陪段相公晚夏登張儀樓",
        "author": "姚向",
        "biography": "",
        "paragraphs": [
            "秦相駕群材，登臨契上臺。查從銀漢落，江自雪山來。",
            "儷曲親流火，淩風洽小杯。帝鄉如在目，欲下盡裴回。"
        ],
        "notes": [
            ""
        ],
        "volume": "卷三百三十一",
        "no#": 5
    },
    {
        "title": "和段相公登武擔寺西台",
        "author": "姚向",
        "biography": "",
        "paragraphs": [
            "開閣錦城中，餘閑訪梵宮。九層連晝景，萬象寫秋空。",
            "天半將身到，江長與海通。提攜出塵土，曾是穆清風。"
        ],
        "notes": [
            ""
        ],
        "volume": "卷三百三十一",
        "no#": 6
    },
    {
        "title": "和段相公登武擔寺西台",
        "author": "溫會",
        "biography": "",
        "paragraphs": [
            "桑台煙樹中，台榭造雲空。眺聽逢秋興，篇辭變國風。",
            "坐愁高鳥起，笑指遠人同。始愧才情薄，躋攀繼韻窮。"
        ],
        "notes": [
            ""
        ],
        "volume": "卷三百三十一",
        "no#": 7
    },
    {
        "title": "奉陪段相公晚夏登張儀樓",
        "author": "溫會",
        "biography": "",
        "paragraphs": [
            "危軒重疊開，訪古上裴回。有舌嗟秦策，飛梁駕楚材。",
            "雲霄隨鳳到，物象為詩來。欲和關山意，巴歌調更哀。"
        ],
        "notes": [
            ""
        ],
        "volume": "卷三百三十一",
        "no#": 8
    },
    {
        "title": "和段相公登武擔寺西台",
        "author": "李敬伯",
        "biography": "",
        "paragraphs": [
            "臺上起涼風，乘閑覽歲功。自隨台席貴，盡許羽觴同。",
            "樓殿斜暉照，江山極望通。賦詩思共樂，俱得詠詩豐。"
        ],
        "notes": [
            ""
        ],
        "volume": "卷三百三十一",
        "no#": 9
    },
    {
        "title": "奉陪段相公晚夏登張儀樓",
        "author": "李敬伯",
        "biography": "",
        "paragraphs": [
            "層屋架城隈，賓筵此日開。文鋒摧八陣，星分應三台。",
            "望雪煩襟釋，當歡遠思來。披雲霄漢近，暫覺出塵埃。"
        ],
        "notes": [
            ""
        ],
        "volume": "卷三百三十一",
        "no#": 10
    },
    {
        "title": "奉陪段相公晚夏登張儀樓",
        "author": "姚康",
        "biography": "",
        "paragraphs": [
            "登覽值晴開，詩從野思來。蜀川新草木，秦日舊樓臺。",
            "池景搖中座，山光接上臺。近秋宜晚景，極目斷浮埃。"
        ],
        "notes": [
            ""
        ],
        "volume": "卷三百三十一",
        "no#": 11
    },
    {
        "title": "和段相公登武擔寺西台",
        "author": "姚康",
        "biography": "",
        "paragraphs": [
            "松徑引清風，登臺古寺中。江平沙岸白，日下錦川紅。",
            "疏樹山根淨，深雲鳥跡窮。自慚陪末席，便與九霄通。"
        ],
        "notes": [
            ""
        ],
        "volume": "卷三百三十一",
        "no#": 12
    },
    {
        "title": "禮部試早春殘雪",
        "author": "姚康",
        "biography": "",
        "paragraphs": [
            "微暖春潛至，輕明雪尚殘。銀鋪光漸濕，珪破色仍寒。",
            "無柳花常在，非秋露正團。素光浮轉薄，皓質駐應難。",
            "幸得依陰處，偏宜帶月看。玉塵銷欲盡，窮巷起袁安。"
        ],
        "notes": [
            ""
        ],
        "volume": "卷三百三十一",
        "no#": 13
    },
    {
        "title": "賦得巨魚縱大壑",
        "author": "姚康",
        "biography": "",
        "paragraphs": [
            "水府乘閑望，圓波息躍魚。從來暴泥久，今日脫泉初。",
            "得志甯相忌，無心任宛如。龍門應可度，鮫室豈常居。",
            "掉尾方窮樂，遊鱗每自舒。乘流千里去，風力藉吹噓。"
        ],
        "notes": [
            ""
        ],
        "volume": "卷三百三十一",
        "no#": 14
    }
]