[
    {
        "title": "壽春進祝聖七首：千載降祥",
        "author": "貫休",
        "biography": "",
        "paragraphs": [
            "九天宮上聖，降世共昭回。萬匯須亭毓，群仙送下來。",
            "承幹當否極，庶事盡康哉。只有羲軒比，其餘不可陪。"
        ],
        "notes": [
            ""
        ],
        "volume": "卷八百三十四",
        "no#": 1
    },
    {
        "title": "壽春進祝聖七首：文有武備",
        "author": "貫休",
        "biography": "",
        "paragraphs": [
            "武宿與文星，常如掌上擎。孫吳機不動，周邵事多行。",
            "旰食爐煙細，宵衣隙月明。還聞夔進曲，吹出泰階平。"
        ],
        "notes": [
            ""
        ],
        "volume": "卷八百三十四",
        "no#": 2
    },
    {
        "title": "壽春進祝聖七首：從諫如流",
        "author": "貫休",
        "biography": "",
        "paragraphs": [
            "及溜龍鱗動，君臣道義深。萬年軒後鏡，一片漢高心。",
            "北狄皆輸款，南夷盡貢琛。從茲千萬歲，枝葉玉森森。"
        ],
        "notes": [
            ""
        ],
        "volume": "卷八百三十四",
        "no#": 3
    },
    {
        "title": "壽春進祝聖七首：搜揚草澤",
        "author": "貫休",
        "biography": "",
        "paragraphs": [
            "俟時兼待價，垂棘出塵埃。仄席三旌切，移山萬里來。",
            "煙霞衣上落，閶闔雪中開。壽酒今朝進，無非出世才。"
        ],
        "notes": [
            ""
        ],
        "volume": "卷八百三十四",
        "no#": 4
    },
    {
        "title": "壽春進祝聖七首：守在四夷",
        "author": "貫休",
        "biography": "",
        "paragraphs": [
            "天將興大蜀，有道遂君臨。四塞同諸子，三邊共一心。",
            "闍婆香似雪，回鶻馬如林。曾讀前皇傳，巍巍冠古今。"
        ],
        "notes": [
            ""
        ],
        "volume": "卷八百三十四",
        "no#": 5
    },
    {
        "title": "壽春進祝聖七首：大興三教",
        "author": "貫休",
        "biography": "",
        "paragraphs": [
            "曈曈懸佛日，天俁動雲韶。縫掖諸生集，麟洲羽客朝。",
            "非煙生玉砌，禦柳吐金條。擊壤翁知否，吾皇即帝堯。"
        ],
        "notes": [
            ""
        ],
        "volume": "卷八百三十四",
        "no#": 6
    },
    {
        "title": "壽春進祝聖七首：山呼萬歲",
        "author": "貫休",
        "biography": "",
        "paragraphs": [
            "聲教無為日，山呼萬歲聲。隆隆如穀響，合合似雷鳴。",
            "翠拔為天柱，根盤倚鳳城。恭唯千萬歲，歲歲致升平。"
        ],
        "notes": [
            ""
        ],
        "volume": "卷八百三十四",
        "no#": 7
    },
    {
        "title": "早秋夜坐",
        "author": "貫休",
        "biography": "",
        "paragraphs": [
            "微涼砧滿城，林下石床平。發豈無端白，詩須出世清。",
            "鄰僧同樹影，砌月浸蛩聲。獨自更深坐，無人知此情。"
        ],
        "notes": [
            ""
        ],
        "volume": "卷八百三十四",
        "no#": 8
    },
    {
        "title": "早起",
        "author": "貫休",
        "biography": "",
        "paragraphs": [
            "夜坐還早起，寂寥多病身。神清尋夢在，香極覺花新。",
            "樹露繁於雨，溪雲動似人。又知何處客，軋軋轉征輪。"
        ],
        "notes": [
            ""
        ],
        "volume": "卷八百三十四",
        "no#": 9
    },
    {
        "title": "秋晚野步",
        "author": "貫休",
        "biography": "",
        "paragraphs": [
            "閒步不覺遠，蕭蕭木落初。詩情拋閫閾，江影動襟裾。",
            "閣北鴻行出，霞西雨腳疏。金峰秋更好，乞取又何如。"
        ],
        "notes": [
            ""
        ],
        "volume": "卷八百三十四",
        "no#": 10
    },
    {
        "title": "晚望",
        "author": "貫休",
        "biography": "",
        "paragraphs": [
            "曠望危橋上，微吟落照前。煙霞濃浸海，川岳闊連天。",
            "白鳥格不俗，孤雲態可憐。終期將爾輩，歸去舊江邊。"
        ],
        "notes": [
            ""
        ],
        "volume": "卷八百三十四",
        "no#": 11
    },
    {
        "title": "寄翰林陸學士",
        "author": "貫休",
        "biography": "",
        "paragraphs": [
            "顏冉商參甲，鸞凰密勿才。簾垂仙鳥下，吟次聖人來。",
            "寶輦千官捧，宮花九色開。何時重一見，為我話蓬萊。"
        ],
        "notes": [
            ""
        ],
        "volume": "卷八百三十四",
        "no#": 12
    },
    {
        "title": "贈造微禪師院",
        "author": "貫休",
        "biography": "",
        "paragraphs": [
            "薝蔔氣雍雍，門深聖澤重。七絲奔小蟹，五字逼雕龍。",
            "藥轉紅金鼎，茶開紫閣封。圭峰爭去得，卿相日憧憧。"
        ],
        "notes": [
            ""
        ],
        "volume": "卷八百三十四",
        "no#": 13
    },
    {
        "title": "南海晚望",
        "author": "貫休",
        "biography": "",
        "paragraphs": [
            "海上聊一望，舶帆天際飛。狂蠻莫掛甲，聖主正垂衣。",
            "風惡巨魚出，山昏群獠歸。無人知此意，吟到月騰輝。"
        ],
        "notes": [
            ""
        ],
        "volume": "卷八百三十四",
        "no#": 14
    },
    {
        "title": "寄廬山大願和尚",
        "author": "貫休",
        "biography": "",
        "paragraphs": [
            "石上桂成叢，師庵在桂中。皆雲習鑿齒，未可扣真風。",
            "雪洗香爐碧，霞藏瀑布紅。何時甘露偈，一寄剡山東。"
        ],
        "notes": [
            ""
        ],
        "volume": "卷八百三十四",
        "no#": 15
    },
    {
        "title": "懷薛尚書兼呈東陽王使君",
        "author": "貫休",
        "biography": "",
        "paragraphs": [
            "得力未得力，高吟夏又殘。二毛非自出，萬事到詩難。",
            "蟬見木葉落，雷將雨氣寒。何妨槌琢後，更獻至公看。"
        ],
        "notes": [
            ""
        ],
        "volume": "卷八百三十四",
        "no#": 16
    },
    {
        "title": "上馮使君水晶數珠",
        "author": "貫休",
        "biography": "",
        "paragraphs": [
            "泠泠瀑滴清，貫串有規程。將諷觀空偈，全勝照乘明。",
            "龍神多共惜，金玉比終輕。願在玄暉手，常資物外情。"
        ],
        "notes": [
            ""
        ],
        "volume": "卷八百三十四",
        "no#": 17
    },
    {
        "title": "送明覺大師兼寄鄭山人",
        "author": "貫休",
        "biography": "",
        "paragraphs": [
            "去去楞伽子，春深道路長。鳥啼青嶂險，花落紫衣香。",
            "此去非餘事，還歸內道場。憑師將老倒，一向說滎陽。"
        ],
        "notes": [
            ""
        ],
        "volume": "卷八百三十四",
        "no#": 18
    },
    {
        "title": "廬山尋靈紀不遇",
        "author": "貫休",
        "biography": "",
        "paragraphs": [
            "久別稀相見，深山道益孤。葉全離大朴，君尚在新吳。",
            "鐘嗄聲飄驛，山頑氣噴湖。留詩如和得，一望寄前途。"
        ],
        "notes": [
            ""
        ],
        "volume": "卷八百三十四",
        "no#": 19
    },
    {
        "title": "題曹溪祖師堂",
        "author": "貫休",
        "biography": "",
        "paragraphs": [
            "皎潔曹溪月，嵯峨七寶林。空傳智藥記，豈見祖禪心。",
            "信衣非苧麻，白雲無知音。大哉雙峰溪，萬古青沉沉。"
        ],
        "notes": [
            ""
        ],
        "volume": "卷八百三十四",
        "no#": 20
    },
    {
        "title": "懷匡山道侶",
        "author": "貫休",
        "biography": "",
        "paragraphs": [
            "常憶將吾友，穿雲過瀑西。有碑皆讀徹，無處不相攜。",
            "檉桂株株濕，猿猱個個啼。等閒成遠別，窗月又如珪。"
        ],
        "notes": [
            ""
        ],
        "volume": "卷八百三十四",
        "no#": 21
    },
    {
        "title": "懷盧延讓",
        "author": "貫休",
        "biography": "",
        "paragraphs": [
            "冥搜忍饑凍，嗟爾不能休。幾歎不得力，到頭還白頭。",
            "姓名歸紫府，妻子在滄洲。又是蟬聲也，如今何處遊。"
        ],
        "notes": [
            ""
        ],
        "volume": "卷八百三十四",
        "no#": 22
    },
    {
        "title": "春晚訪鏡湖方幹",
        "author": "貫休",
        "biography": "",
        "paragraphs": [
            "幽居湖北濱，相訪值殘春。路遠諸峰雨，時多擉鱉人。",
            "蒸花初釀酒，漁艇劣容身。莫訝頻來此，伊餘亦隱淪。"
        ],
        "notes": [
            ""
        ],
        "volume": "卷八百三十四",
        "no#": 23
    },
    {
        "title": "秋過相思寺",
        "author": "貫休",
        "biography": "",
        "paragraphs": [
            "見說相思寺，今來似有期。瘴鄉終有出，天意固難欺。",
            "晝雨先花島，秋雲掛戍旗。故人多在蜀，不去更何之。"
        ],
        "notes": [
            ""
        ],
        "volume": "卷八百三十四",
        "no#": 24
    }
]