[
    {
        "title": "薦冰",
        "author": "盧鈞",
        "biography": "",
        "paragraphs": [
            "薦冰朝日後，辟廟曉光清。不改晶熒質，能彰雨露情。",
            "且無霜共潔，豈與水均明。在捧搖寒色，當呈表素誠。",
            "凝姿陳俎豆，浮彩映窗楹。皎皎盤盂側，棱棱嚴氣生。"
        ],
        "notes": [
            ""
        ],
        "volume": "卷四百八十八",
        "no#": 1
    },
    {
        "title": "薦冰",
        "author": "範傳質",
        "biography": "",
        "paragraphs": [
            "乘春方啟閉，羞獻有常程。潔朗寒光徹，輝華素彩明。",
            "色凝霜雪淨，影照冕旒清。肅肅將崇禮，兢兢示捧盈。",
            "方圓陳玉座，小大表精誠。朝覿當西陸，桃弧每共行。"
        ],
        "notes": [
            ""
        ],
        "volume": "卷四百八十八",
        "no#": 2
    },
    {
        "title": "賦得芙蓉出水",
        "author": "賈謨",
        "biography": "",
        "paragraphs": [
            "的皪舒芳豔，紅姿映綠蘋。搖風開細浪，出沼媚清晨。",
            "翻影初迎日，流香暗襲人。獨披千葉淺，不競百花春。",
            "魚戲參差動，龜遊次第新。涉江如可采，從此免迷津。"
        ],
        "notes": [
            ""
        ],
        "volume": "卷四百八十八",
        "no#": 3
    },
    {
        "title": "恩賜魏文貞公諸孫舊第以導直臣",
        "author": "陳彥博",
        "biography": "",
        "paragraphs": [
            "阿衡隨逝水，池館主他人。天意能酬德，雲孫喜庇身。",
            "生前由直道，歿後振芳塵。雨露新恩日，芝蘭舊裏春。",
            "勳庸留十代，光彩映諸鄰。共賀升平日，從茲得諫臣。"
        ],
        "notes": [
            ""
        ],
        "volume": "卷四百八十八",
        "no#": 4
    },
    {
        "title": "使南海道長沙，題道林嶽麓寺",
        "author": "唐扶",
        "biography": "",
        "paragraphs": [
            "道林岳麓仲與昆，卓犖請從先後論。松根踏雲二千步，",
            "即今異鳥聲不斷，聞道看花春更繁。從容一衲分若有，",
            "稍揖皇英頮濃淚，試與屈賈招清魂。荒唐大樹悉楠桂，",
            "主人念我塵眼昏，半夜號令期至暾。遲回雖得上白舫，",
            "晚來光彩更騰射，筆鋒正健如可吞。"
        ],
        "notes": [
            ""
        ],
        "volume": "卷四百八十八",
        "no#": 5
    },
    {
        "title": "和兵部鄭侍郎省中四松詩",
        "author": "唐扶",
        "biography": "",
        "paragraphs": [
            "幽抱應無語，貞松遂自栽。寄懷丞相業，因擢大夫材。",
            "日射蒼鱗動，塵迎翠帚回。嫩茸含細粉，初葉泛新杯。",
            "偶聖為舟去，逢時與鶴來。寒聲連曉竹，靜氣結陰苔。",
            "赫奕鳴騶至，熒煌洞戶開。良辰一臨眺，憩樹幾裴回。",
            "恨發風期阻，詩從綺思裁。還聞舊凋契，凡在此中培。"
        ],
        "notes": [
            ""
        ],
        "volume": "卷四百八十八",
        "no#": 6
    },
    {
        "title": "和兵部鄭侍郎省中四松詩",
        "author": "陶雍",
        "biography": "",
        "paragraphs": [
            "右相曆兵署，四松皆手栽。劚時驚鶴去，移處帶雲來。",
            "根倍雙桐植，花分八桂開。生成造化力，長作棟樑材。",
            "豈羨蘭依省，猶嫌柏占台。出樓終百尺，入夢已三台。",
            "幽韻和宮漏，餘香度酒杯。拂冠枝上雪，染履影中苔。",
            "高位相承地，新詩寡和才。何由比蘿蔓，樊附在條枚。"
        ],
        "notes": [
            ""
        ],
        "volume": "卷四百八十八",
        "no#": 7
    },
    {
        "title": "譚子池",
        "author": "郭周藩",
        "biography": "",
        "paragraphs": [
            "澄水一百步，世名譚子池。余詰陵陽叟，此池當因誰。",
            "父老謂餘說，本郡譚叔皮。開元末年中，生子字阿宜。",
            "墜地便能語，九歲多鬚眉。不飲亦不食，未嘗言渴饑。",
            "十五銳行走，快馬不能追。二十入山林，一去無還期。",
            "父母憶念深，鄉閭為立祠。大曆元年春，此兒忽來歸。",
            "頭冠簪鳳凰，身著霞裳衣。普遍拯疲俗，丁寧告親知。",
            "余為神仙官，下界不可祈。恐為妖魅假，不如早平夷。",
            "此有黃金藏，鎮在茲廟基。發掘散生聚，可以救貧羸。",
            "金出繼靈泉，湛若清琉璃。泓澄表符瑞，水旱無竭時。",
            "言訖辭沖虛，杳靄上玄微。凡情留不得，攀望眾號悲。",
            "尋稟神仙誡，徹廟劚開窺。果獲無窮寶，均融沾因危。",
            "巨源出嶺頂，噴湧世間稀。異境流千古，終年福四維。"
        ],
        "notes": [
            ""
        ],
        "volume": "卷四百八十八",
        "no#": 8
    },
    {
        "title": "金穀園花發懷古",
        "author": "侯冽",
        "biography": "",
        "paragraphs": [
            "金穀千年後，春花發滿園。紅芳徒笑日，穠豔尚迎軒。",
            "雨濕輕光軟，風搖碎影翻。猶疑施錦帳，堪歎罷朱紈。",
            "愁態鶯吟澀，啼容露綴繁。殷勤問前事，桃李竟無言。"
        ],
        "notes": [
            ""
        ],
        "volume": "卷四百八十八",
        "no#": 9
    },
    {
        "title": "花發上林",
        "author": "侯冽",
        "biography": "",
        "paragraphs": [
            "花發三陽盛，香飄五柞深。素暉雲積苑，紅彩繡張林。",
            "落水隨魚戲，搖風映鳥吟。瓊樓出高豔，玉輦駐濃陰。",
            "亂蝶枝開影，繁蜂蕊上音。鮮芳盈禁籞，布澤荷天心。"
        ],
        "notes": [
            ""
        ],
        "volume": "卷四百八十八",
        "no#": 10
    },
    {
        "title": "金穀園花發懷古",
        "author": "王質",
        "biography": "",
        "paragraphs": [
            "寂寥金穀澗，花發舊時園。人事空懷古，煙霞此獨存。",
            "管弦非上客，歌舞少王孫。繁蕊風驚散，輕紅鳥乍翻。",
            "山川終不改，桃李自無言。今日經塵路，淒涼詎可論。"
        ],
        "notes": [
            ""
        ],
        "volume": "卷四百八十八",
        "no#": 11
    },
    {
        "title": "和太原張相公山亭懷古",
        "author": "高銖",
        "biography": "",
        "paragraphs": [
            "鬥石類岩巘，飛流瀉潺湲。遠壑簷宇際，孤巒雉堞間。",
            "何必到海嶽，境幽機自閑。茲焉得高趣，高步謝東山。"
        ],
        "notes": [
            ""
        ],
        "volume": "卷四百八十八",
        "no#": 12
    }
]