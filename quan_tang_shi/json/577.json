[
    {
        "title": "春曉曲",
        "author": "溫庭筠",
        "biography": "",
        "paragraphs": [
            "家臨長信往來道，乳燕雙雙拂煙草。油壁車輕金犢肥，",
            "衰桃一樹近前池，似惜紅顏鏡中老。"
        ],
        "notes": [
            ""
        ],
        "volume": "卷五百七十七",
        "no#": 1
    },
    {
        "title": "獵騎辭",
        "author": "溫庭筠",
        "biography": "",
        "paragraphs": [
            "早辭平扆殿，夕奉湘南宴。香兔抱微煙，重鱗疊輕扇。",
            "蠶饑使君馬，雁避將軍箭。寶柱惜離弦，流黃悲赤縣。",
            "理釵低舞鬢，換袖回歌面。晚柳未如絲，春花已如霰。",
            "所嗟故里曲，不及青樓宴。"
        ],
        "notes": [
            ""
        ],
        "volume": "卷五百七十七",
        "no#": 2
    },
    {
        "title": "西州詞",
        "author": "溫庭筠",
        "biography": "",
        "paragraphs": [
            "悠悠複悠悠，昨日下西州。西州風色好，遙見武昌樓。",
            "武昌何鬱鬱，儂家定無匹。小婦被流黃，登樓撫瑤瑟。",
            "朱弦繁複輕，素手直淒清。一彈三四解，掩抑似含情。",
            "南樓登且望，西江廣複平。艇子搖兩槳，催過石頭城。",
            "門前烏臼樹，慘澹天將曙。鸂鶒飛複還，郎隨早帆去。",
            "回頭語同伴，定複負情儂。去帆不安幅，作抵使西風。",
            "他日相尋索，莫作西州客。西州人不歸，春草年年碧。"
        ],
        "notes": [
            ""
        ],
        "volume": "卷五百七十七",
        "no#": 3
    },
    {
        "title": "燒歌",
        "author": "溫庭筠",
        "biography": "",
        "paragraphs": [
            "起來望南山，山火燒山田。微紅夕如滅，短焰複相連。",
            "差差向岩石，冉冉淩青壁。低隨回風盡，遠照簷茅赤。",
            "鄰翁能楚言，倚插欲潸然。自言楚越俗，燒畬為早田。",
            "豆苗蟲促促，籬上花當屋。廢棧豕歸欄，廣場雞啄粟。",
            "新年春雨晴，處處賽神聲。持錢就人蔔，敲瓦隔林鳴。",
            "蔔得山上卦，歸來桑棗下。吹火向白茅，腰鐮映赬蔗。",
            "風驅槲葉煙，槲樹連平山。迸星拂霞外，飛燼落階前。",
            "仰面呻複嚏，鴉娘咒豐歲。誰知蒼翠容，盡作官家稅。"
        ],
        "notes": [
            ""
        ],
        "volume": "卷五百七十七",
        "no#": 4
    },
    {
        "title": "長安寺",
        "author": "溫庭筠",
        "biography": "",
        "paragraphs": [
            "仁祠寫露宮，長安佳氣濃。煙樹含蔥蒨，金刹映zv茸。",
            "繡戶香焚象，珠網玉盤龍。寶題斜翡翠，天井倒芙蓉。",
            "幡長回遠吹，窗虛含曉風。遊騎迷青鎖，歸鳥思華鐘。",
            "雲栱承跗邐，羽葆背花重。所嗟蓮社客，輕蕩不相從。"
        ],
        "notes": [
            ""
        ],
        "volume": "卷五百七十七",
        "no#": 5
    },
    {
        "title": "和沈參軍招友生觀芙蓉池",
        "author": "溫庭筠",
        "biography": "",
        "paragraphs": [
            "桂棟坐清曉，瑤琴商鳳絲。況聞楚澤香，適與秋風期。",
            "遂從棹萍客，靜嘯煙草湄。倒影回澹蕩，愁紅媚漣漪。",
            "湘莖久鮮澀，宿雨增離披。而我江海意，楚遊動夢思。",
            "北渚水雲葉，南塘煙霧枝。豈亡台榭芳，獨與鷗鳥知。",
            "珠墜魚迸淺，影多鳧泛遲。落英不可攀，返照昏澄陂。"
        ],
        "notes": [
            ""
        ],
        "volume": "卷五百七十七",
        "no#": 6
    },
    {
        "title": "寓懷",
        "author": "溫庭筠",
        "biography": "",
        "paragraphs": [
            "誠足不顧得，妄矜徒有言。語斯諒未盡，隱顯何悠然。",
            "洵彼都邑盛，眷惟車馬喧。自期尊客卿，非意幹王孫。",
            "銜知有貞爵，處實非厚顏。苟無海岱氣，奚取壺漿恩。",
            "唯絲南山楊，適我松菊香。鵬鶤誠未憶，誰謂淩風翔。"
        ],
        "notes": [
            ""
        ],
        "volume": "卷五百七十七",
        "no#": 7
    },
    {
        "title": "余昔自西濱得蘭數本，移藝於庭，亦既逾歲，而芃然蕃殖，自余遊者未始以芳草為遇矣。因悲夫物有厭常而反，不若混然者有之焉，遂寄情於此",
        "author": "溫庭筠",
        "biography": "",
        "paragraphs": [
            "寓賞本殊致，意幽非我情。吾常有流淺，外物無重輕。",
            "各言藝幽深，彼美香素莖。豈為賞者設，自保孤根生。",
            "易地無赤株，麗土亦同榮。賞際林壑近，泛餘煙露清。",
            "余懷既郁陶，爾類徒縱橫。妍蚩苟不信，寵辱何為驚。",
            "貞隱諒無跡，激時猶揀名。幽叢靄綠畹，豈必懷歸耕。"
        ],
        "notes": [
            ""
        ],
        "volume": "卷五百七十七",
        "no#": 8
    },
    {
        "title": "秋日",
        "author": "溫庭筠",
        "biography": "",
        "paragraphs": [
            "爽氣變昏旦，神皋遍原隰。煙華久蕩搖，石澗仍清急。",
            "柳暗山犬吠，蒲荒水禽立。菊花明欲迷，棗葉光如濕。",
            "天籟思林嶺，車塵倦都邑。譸張夙所違，悔吝何由入。",
            "芳草秋可藉，幽泉曉堪汲。牧羊燒外鳴，林果雨中拾。",
            "複此遂閑曠，翛然脫羈縶。田收鳥雀喧，氣肅龍蛇蟄。",
            "佳節足豐穰，良朋阻遊集。沉機日寂寥，葆素常呼吸。",
            "投跡倦攸往，放懷志所執。良時有東菑，吾將事蓑笠。"
        ],
        "notes": [
            ""
        ],
        "volume": "卷五百七十七",
        "no#": 9
    },
    {
        "title": "七夕",
        "author": "溫庭筠",
        "biography": "",
        "paragraphs": [
            "鳴機劄劄停金梭，芙蓉澹蕩生池波。神軒紅粉陳香羅，",
            "彎橋銷盡愁奈何，天氣駘蕩雲陂阤。平明花木有秋意，"
        ],
        "notes": [
            ""
        ],
        "volume": "卷五百七十七",
        "no#": 10
    },
    {
        "title": "酬友人",
        "author": "溫庭筠",
        "biography": "",
        "paragraphs": [
            "辭榮亦素尚，倦遊非夙心。甯複思金籍，獨此臥煙林。",
            "閑雲無定貌，佳樹有餘陰。坐久芰荷發，釣闌茭葦深。",
            "遊魚自搖漾，浴鳥故浮沉。唯君清露夕，一為灑煩襟。"
        ],
        "notes": [
            ""
        ],
        "volume": "卷五百七十七",
        "no#": 11
    },
    {
        "title": "觀舞妓",
        "author": "溫庭筠",
        "biography": "",
        "paragraphs": [
            "朔音悲嘒管，瑤踏動芳塵。總袖時增怨，聽破複含嚬。",
            "凝腰倚風軟，花題照錦春。朱弦固淒緊，瓊樹亦迷人。"
        ],
        "notes": [
            ""
        ],
        "volume": "卷五百七十七",
        "no#": 12
    },
    {
        "title": "邊笳曲",
        "author": "溫庭筠",
        "biography": "",
        "paragraphs": [
            "朔管迎秋動，雕陰雁來早。上郡隱黃雲，天山吹白草。",
            "嘶馬悲寒磧，朝陽照霜堡。江南戍客心，門外芙蓉老。"
        ],
        "notes": [
            ""
        ],
        "volume": "卷五百七十七",
        "no#": 13
    },
    {
        "title": "經西塢偶題",
        "author": "溫庭筠",
        "biography": "",
        "paragraphs": [
            "搖搖弱柳黃鸝啼，芳草無情人自迷。日影明滅金色鯉，",
            "借問含嚬向何事，昔年曾到武陵溪。"
        ],
        "notes": [
            ""
        ],
        "volume": "卷五百七十七",
        "no#": 14
    },
    {
        "title": "金虎台",
        "author": "溫庭筠",
        "biography": "",
        "paragraphs": [
            "碧草連金虎，青苔蔽石麟。皓齒芳塵起，纖腰玉樹春。",
            "倚瑟紅鉛濕，分香翠黛嚬。誰言奉陵寢，相顧複沾巾。"
        ],
        "notes": [
            ""
        ],
        "volume": "卷五百七十七",
        "no#": 15
    },
    {
        "title": "俠客行",
        "author": "溫庭筠",
        "biography": "",
        "paragraphs": [
            "欲出鴻都門，陰雲蔽城闕。寶劍黯如水，微紅濕餘血。",
            "白馬夜頻驚，三更霸陵雪。"
        ],
        "notes": [
            ""
        ],
        "volume": "卷五百七十七",
        "no#": 16
    },
    {
        "title": "詠曉",
        "author": "溫庭筠",
        "biography": "",
        "paragraphs": [
            "蟲歇紗窗靜，鴉散碧梧寒。稍驚朝佩動，猶傳清漏殘。",
            "亂珠凝燭淚，微紅上露盤。褰衣複理鬢，餘潤拂芝蘭。"
        ],
        "notes": [
            ""
        ],
        "volume": "卷五百七十七",
        "no#": 17
    },
    {
        "title": "芙蓉",
        "author": "溫庭筠",
        "biography": "",
        "paragraphs": [
            "剌莖澹蕩碧，花片參差紅。吳歌秋水冷，湘廟夜雲空。",
            "濃豔香露裏，美人青鏡中。南樓未歸客，一夕練塘東。"
        ],
        "notes": [
            ""
        ],
        "volume": "卷五百七十七",
        "no#": 18
    },
    {
        "title": "敕勒歌塞北",
        "author": "溫庭筠",
        "biography": "",
        "paragraphs": [
            "敕勒金fj壁，陰山無歲華。帳外風飄雪，營前月照沙。",
            "羌兒吹玉管，胡姬踏錦花。卻笑江南客，梅落不歸家。"
        ],
        "notes": [
            ""
        ],
        "volume": "卷五百七十七",
        "no#": 19
    },
    {
        "title": "邯鄲郭公詞",
        "author": "溫庭筠",
        "biography": "",
        "paragraphs": [
            "金笳悲故曲，玉座積深塵。言是邯鄲伎，不見鄴城人。",
            "青苔竟埋骨，紅粉自傷神。唯有漳河柳，還向舊營春。"
        ],
        "notes": [
            ""
        ],
        "volume": "卷五百七十七",
        "no#": 20
    },
    {
        "title": "古意",
        "author": "溫庭筠",
        "biography": "",
        "paragraphs": [
            "莫莫複莫莫，絲蘿緣澗壑。散木無斧斤，纖莖得依託。",
            "枝低浴鳥歇，根靜懸泉落。不慮見春遲，空傷致身錯。"
        ],
        "notes": [
            ""
        ],
        "volume": "卷五百七十七",
        "no#": 21
    },
    {
        "title": "齊宮",
        "author": "溫庭筠",
        "biography": "",
        "paragraphs": [
            "白馬雜金飾，言從雕輦回。粉香隨笑度，鬢態伴愁來。",
            "遠水斜如剪，青莎綠似裁。所恨章華日，冉冉下層台。"
        ],
        "notes": [
            ""
        ],
        "volume": "卷五百七十七",
        "no#": 22
    },
    {
        "title": "春日",
        "author": "溫庭筠",
        "biography": "",
        "paragraphs": [
            "柳岸杏花稀，梅梁乳燕飛。美人鸞鏡笑，嘶馬雁門歸。",
            "楚宮雲影薄，台城心賞違。從來千里恨，邊色滿戎衣。"
        ],
        "notes": [
            ""
        ],
        "volume": "卷五百七十七",
        "no#": 23
    },
    {
        "title": "詠春幡",
        "author": "溫庭筠",
        "biography": "",
        "paragraphs": [
            "閒庭見早梅，花影為誰栽。碧煙隨刃落，蟬鬢覺春來。",
            "代郡嘶金勒，梵聲悲鏡臺。玉釵風不定，香步獨徘徊。"
        ],
        "notes": [
            ""
        ],
        "volume": "卷五百七十七",
        "no#": 24
    },
    {
        "title": "陳宮詞",
        "author": "溫庭筠",
        "biography": "",
        "paragraphs": [
            "雞鳴人草草，香輦出宮花。妓語細腰轉，馬嘶金面斜。",
            "早鶯隨彩仗，驚雉避凝笳。淅瀝湘風外，紅輪映曙霞。"
        ],
        "notes": [
            ""
        ],
        "volume": "卷五百七十七",
        "no#": 25
    },
    {
        "title": "春日野行",
        "author": "溫庭筠",
        "biography": "",
        "paragraphs": [
            "騎馬踏煙莎，青春奈怨何。蝶翎朝粉盡，鴉背夕陽多。",
            "柳豔欺芳帶，山愁縈翠蛾。別情無處說，方寸是星河。"
        ],
        "notes": [
            ""
        ],
        "volume": "卷五百七十七",
        "no#": 26
    },
    {
        "title": "詠嚬",
        "author": "溫庭筠",
        "biography": "",
        "paragraphs": [
            "毛羽斂愁翠，黛嬌攢豔春。恨容偏落淚，低態定思人。",
            "枕上夢隨月，扇邊歌繞塵。玉鉤鸞不住，波淺石磷磷。"
        ],
        "notes": [
            ""
        ],
        "volume": "卷五百七十七",
        "no#": 27
    },
    {
        "title": "中書令裴公挽歌詞二首",
        "author": "溫庭筠",
        "biography": "",
        "paragraphs": [
            "王儉風華首，蕭何社稷臣。丹陽布衣客，蓮渚白頭人。",
            "銘勒燕山暮，碑沉漢水春。從今虛醉飽，無複汙車茵。",
            "箭下妖星落，風前殺氣回。國香荀令去，樓月庾公來。",
            "玉璽終無慮，金縢意不開。空嗟薦賢路，芳草滿燕台。"
        ],
        "notes": [
            ""
        ],
        "volume": "卷五百七十七",
        "no#": 28
    },
    {
        "title": "唐莊恪太子挽歌詞二首",
        "author": "溫庭筠",
        "biography": "",
        "paragraphs": [
            "疊鼓辭宮殿，悲笳降杳冥。影離雲外日，光滅火前星。",
            "鄴客瞻秦苑，商公下漢庭。依依陵樹色，空繞古原青。",
            "東府虛容衛，西園寄夢思。鳳懸吹曲夜，雞斷問安時。",
            "塵陌都人恨，霜郊賵馬悲。唯餘埋璧地，煙草近丹墀。"
        ],
        "notes": [
            ""
        ],
        "volume": "卷五百七十七",
        "no#": 29
    },
    {
        "title": "秘書劉尚書挽歌詞二首",
        "author": "溫庭筠",
        "biography": "",
        "paragraphs": [
            "王筆活鸞鳳，謝詩生芙蓉。學筵開絳帳，談柄發洪鐘。",
            "粉署見飛鵩，玉山猜臥龍。遺風麗清韻，蕭散九原松。",
            "麈尾近良玉，鶴裘吹素絲。壞陵殷浩謫，春墅謝安棋。",
            "京口貴公子，襄陽諸女兒。折花兼踏月，多唱柳郎詞。"
        ],
        "notes": [
            ""
        ],
        "volume": "卷五百七十七",
        "no#": 30
    },
    {
        "title": "太子西池二首",
        "author": "溫庭筠",
        "biography": "",
        "paragraphs": [
            "梨花雪壓枝，鶯囀柳如絲。懶逐妝成曉，春融夢覺遲。",
            "鬢輕全作影，嚬淺未成眉。莫信張公子，窗間斷暗期。",
            "花紅蘭紫莖，愁草雨新晴。柳占三春色，鶯偷百鳥聲。",
            "日長嫌輦重，風暖覺衣輕。薄暮香塵起，長楊落照明。"
        ],
        "notes": [
            ""
        ],
        "volume": "卷五百七十七",
        "no#": 31
    },
    {
        "title": "西陵道士茶歌",
        "author": "溫庭筠",
        "biography": "",
        "paragraphs": [
            "乳竇濺濺通石脈，綠塵愁草春江色。澗花入井水味香，",
            "疏香皓齒有餘味，更覺鶴心通杳冥。"
        ],
        "notes": [
            ""
        ],
        "volume": "卷五百七十七",
        "no#": 32
    },
    {
        "title": "過西堡塞北",
        "author": "溫庭筠",
        "biography": "",
        "paragraphs": [
            "淺草幹河闊，叢棘廢城高。白馬犀匕首，黑裘金佩刀。",
            "霜清澈兔目，風急吹雕毛。一經何用厄，日暮涕沾袍。"
        ],
        "notes": [
            ""
        ],
        "volume": "卷五百七十七",
        "no#": 33
    }
]