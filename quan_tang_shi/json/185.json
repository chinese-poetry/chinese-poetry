[
    {
        "title": "鞠歌行",
        "author": "李白",
        "biography": "",
        "paragraphs": [
            "麗莫似漢宮妃，謙莫似黃家女。黃女持謙齒發高，",
            "君不見蔡澤嵌枯詭怪之形狀，大言直取秦丞相。",
            "又不見田千秋才智不出人，一朝富貴如有神。",
            "二侯行事在方冊，泣麟老人終困厄。夜光抱恨良歎悲，"
        ],
        "notes": [
            ""
        ],
        "volume": "卷一百八十五",
        "no#": 1
    },
    {
        "title": "胡無人",
        "author": "李白",
        "biography": "",
        "paragraphs": [
            "十萬羽林兒，臨洮破郅支。殺添胡地骨，降足漢營旗。",
            "塞闊牛羊散，兵休帳幕移。空餘隴頭水，嗚咽向人悲。"
        ],
        "notes": [
            ""
        ],
        "volume": "卷一百八十五",
        "no#": 2
    },
    {
        "title": "月夜金陵懷古",
        "author": "李白",
        "biography": "",
        "paragraphs": [
            "蒼蒼金陵月，空懸帝王州。天文列宿在，霸業大江流。",
            "綠水絕馳道，青松摧古丘。台傾鳷鵲觀，宮沒鳳凰樓。",
            "別殿悲清暑，芳園罷樂遊。一聞歌玉樹，蕭瑟後庭秋。"
        ],
        "notes": [
            ""
        ],
        "volume": "卷一百八十五",
        "no#": 3
    },
    {
        "title": "冬日歸舊山",
        "author": "李白",
        "biography": "",
        "paragraphs": [
            "未洗染塵纓，歸來芳草平。一條藤徑綠，萬點雪峰晴。",
            "地冷葉先盡，穀寒雲不行。嫩篁侵舍密，古樹倒江橫。",
            "白犬離村吠，蒼苔壁上生。穿廚孤雉過，臨屋舊猿鳴。",
            "木落禽巢在，籬疏獸路成。拂床蒼鼠走，倒篋素魚驚。",
            "洗硯修良策，敲松擬素貞。此時重一去，去合到三清。"
        ],
        "notes": [
            ""
        ],
        "volume": "卷一百八十五",
        "no#": 4
    },
    {
        "title": "望夫石",
        "author": "李白",
        "biography": "",
        "paragraphs": [
            "仿佛古容儀，含愁帶曙輝。露如今日淚，苔似昔年衣。",
            "有恨同湘女，無言類楚妃。寂然芳靄內，猶若待夫歸。"
        ],
        "notes": [
            ""
        ],
        "volume": "卷一百八十五",
        "no#": 5
    },
    {
        "title": "對雨",
        "author": "李白",
        "biography": "",
        "paragraphs": [
            "捲簾聊舉目，露濕草綿芊。古岫藏雲毳，空庭織碎煙。",
            "水紋愁不起，風線重難牽。盡日扶犁叟，往來江樹前。"
        ],
        "notes": [
            ""
        ],
        "volume": "卷一百八十五",
        "no#": 6
    },
    {
        "title": "曉晴",
        "author": "李白",
        "biography": "",
        "paragraphs": [
            "野涼疏雨歇，春色遍萋萋。魚躍青池滿，鶯吟綠樹低。",
            "野花妝面濕，山草紐斜齊。零落殘雲片，風吹掛竹溪。"
        ],
        "notes": [
            ""
        ],
        "volume": "卷一百八十五",
        "no#": 7
    },
    {
        "title": "初月",
        "author": "李白",
        "biography": "",
        "paragraphs": [
            "玉蟾離海上，白露濕花時。雲畔風生爪，沙頭水浸眉。",
            "樂哉弦管客，愁殺戰征兒。因絕西園賞，臨風一詠詩。"
        ],
        "notes": [
            ""
        ],
        "volume": "卷一百八十五",
        "no#": 8
    },
    {
        "title": "雨後望月",
        "author": "李白",
        "biography": "",
        "paragraphs": [
            "四郊陰靄散，開戶半蟾生。萬里舒霜合，一條江練橫。",
            "出時山眼白，高後海心明。為惜如團扇，長吟到五更。"
        ],
        "notes": [
            ""
        ],
        "volume": "卷一百八十五",
        "no#": 9
    },
    {
        "title": "賦得鶴，送史司馬赴崔相公幕",
        "author": "李白",
        "biography": "",
        "paragraphs": [
            "崢嶸丞相府，清切鳳凰池。羨爾瑤台鶴，高棲瓊樹枝。",
            "歸飛晴日好，吟弄惠風吹。正有乘軒樂，初當學舞時。",
            "珍禽在羅網，微命若遊絲。願托周周羽，相銜漢水湄。"
        ],
        "notes": [
            ""
        ],
        "volume": "卷一百八十五",
        "no#": 10
    },
    {
        "title": "送客歸吳",
        "author": "李白",
        "biography": "",
        "paragraphs": [
            "江村秋雨歇，酒盡一帆飛。路曆波濤去，家惟坐臥歸。",
            "島花開灼灼，汀柳細依依。別後無餘事，還應掃釣磯。"
        ],
        "notes": [
            ""
        ],
        "volume": "卷一百八十五",
        "no#": 11
    },
    {
        "title": "送友生游峽中",
        "author": "李白",
        "biography": "",
        "paragraphs": [
            "風靜楊柳垂，看花又別離。幾年同在此，今日各驅馳。",
            "峽裏聞猿叫，山頭見月時。殷勤一杯酒，珍重歲寒姿。"
        ],
        "notes": [
            ""
        ],
        "volume": "卷一百八十五",
        "no#": 12
    },
    {
        "title": "送袁明府任長沙",
        "author": "李白",
        "biography": "",
        "paragraphs": [
            "別離楊柳青，樽酒表丹誠。古道攜琴去，深山見峽迎。",
            "暖風花繞樹，秋雨草沿城。自此長江內，無因夜犬驚。"
        ],
        "notes": [
            ""
        ],
        "volume": "卷一百八十五",
        "no#": 13
    },
    {
        "title": "鄒衍穀",
        "author": "李白",
        "biography": "",
        "paragraphs": [
            "燕穀無暖氣，窮岩閉嚴陰。鄒子一吹律，能回天地心。"
        ],
        "notes": [
            ""
        ],
        "volume": "卷一百八十五",
        "no#": 14
    },
    {
        "title": "《雜言用投丹陽知己兼奉宣慰判官",
        "author": "李白",
        "biography": "",
        "paragraphs": [
            "客從昆侖來，遺我雙玉璞。雲是古之得道者西王母食之餘，",
            "如今雖在卞和手，□□正憔悴，了了知之亦何益。",
            "恭聞士有調相如，始從鎬京還，複欲鎬京去。能上秦王殿，",
            "無棄捐，服之與君俱神仙。"
        ],
        "notes": [
            ""
        ],
        "volume": "卷一百八十五",
        "no#": 15
    },
    {
        "title": "觀魚潭",
        "author": "李白",
        "biography": "",
        "paragraphs": [
            "觀魚碧潭上，木落潭水清。日暮紫鱗躍，圓波處處生。",
            "涼煙浮竹盡，秋月照沙明。何必滄浪去，茲焉可濯纓。"
        ],
        "notes": [
            ""
        ],
        "volume": "卷一百八十五",
        "no#": 16
    },
    {
        "title": "自廣平乘醉走馬六十裏至邯鄲，登城樓覽古書懷",
        "author": "李白",
        "biography": "",
        "paragraphs": [
            "醉騎白花馬，西走邯鄲城。揚鞭動柳色，寫鞚春風生。",
            "入郭登高樓，山川與雲平。深宮翳綠草，萬事傷人情。",
            "相如章華巔，猛氣折秦嬴。兩虎不可鬥，廉公終負荊。",
            "提攜袴中兒，杵臼及程嬰。立孤就白刃，必死耀丹誠。",
            "平原三千客，談笑盡豪英。毛君能穎脫，二國且同盟。",
            "皆為黃泉土，使我涕縱橫。磊磊石子岡，蕭蕭白楊聲。",
            "諸賢沒此地，碑版有殘銘。太古共今時，由來互哀榮。",
            "傷哉何足道，感激仰空名。趙俗愛長劍，文儒少逢迎。",
            "閑從博陵遊，暢飲雪朝酲。歌酣易水動，鼓震叢台傾。",
            "日落把燭歸，淩晨向燕京。方陳五餌策，一使胡塵清。"
        ],
        "notes": [
            ""
        ],
        "volume": "卷一百八十五",
        "no#": 17
    },
    {
        "title": "宣州長史弟昭贈余琴溪中雙舞鶴詩以見志",
        "author": "李白",
        "biography": "",
        "paragraphs": [
            "令弟佐宣城，贈餘琴溪鶴。謂言天涯雪，忽向窗前落。",
            "白玉為毛衣，黃金不肯博。背風振六翮，對舞臨山閣。",
            "顧我如有情，長鳴似相托。何當駕此物，與爾騰寥廓。"
        ],
        "notes": [
            ""
        ],
        "volume": "卷一百八十五",
        "no#": 18
    },
    {
        "title": "題舒州司空山瀑布",
        "author": "李白",
        "biography": "",
        "paragraphs": [
            "斷崖如削瓜，嵐光破崖綠。天河從中來，白雲漲川穀。",
            "玉案赤文字，世眼不可讀。攝身淩青霄，松風拂我足。"
        ],
        "notes": [
            ""
        ],
        "volume": "卷一百八十五",
        "no#": 19
    },
    {
        "title": "金陵新亭",
        "author": "李白",
        "biography": "",
        "paragraphs": [
            "金陵風景好，豪士集新亭。舉目山河異，偏傷周顗情。",
            "四坐楚囚悲，不憂社稷傾。王公何慷慨，千載仰雄名。"
        ],
        "notes": [
            ""
        ],
        "volume": "卷一百八十五",
        "no#": 20
    },
    {
        "title": "《上清寶鼎詩",
        "author": "李白",
        "biography": "",
        "paragraphs": [
            "我居清空表，君處紅埃中。仙人持玉尺，廢君多少才。",
            "玉尺不可盡，君才無時休。",
            "咽服十二環，奄有仙人房。暮騎紫麟去，海氣侵肌涼。",
            "贈我累累珠，靡靡明月光。"
        ],
        "notes": [
            ""
        ],
        "volume": "卷一百八十五",
        "no#": 21
    },
    {
        "title": "《題許宣平庵壁",
        "author": "李白",
        "biography": "",
        "paragraphs": [
            "我吟傳舍詠，來訪真人居。煙嶺迷高跡，雲林隔太虛。",
            "窺庭但蕭瑟，倚杖空躊躇。應化遼天鶴，歸當千歲餘。"
        ],
        "notes": [
            ""
        ],
        "volume": "卷一百八十五",
        "no#": 22
    },
    {
        "title": "《戲贈杜甫",
        "author": "李白",
        "biography": "",
        "paragraphs": [
            "飯顆山頭逢杜甫，頂戴笠子日卓午。",
            "借問別來太瘦生，總為從前作詩苦。"
        ],
        "notes": [
            ""
        ],
        "volume": "卷一百八十五",
        "no#": 23
    },
    {
        "title": "春感詩",
        "author": "李白",
        "biography": "",
        "paragraphs": [
            "茫茫南與北，道直事難諧。榆莢錢生樹，楊花玉糝街。",
            "塵縈遊子面，蝶弄美人釵。卻憶青山上，雲門掩竹齋。"
        ],
        "notes": [
            ""
        ],
        "volume": "卷一百八十五",
        "no#": 24
    },
    {
        "title": "白微時募縣小吏入令臥內嘗驅牛經堂下令妻怒將加詰責白亟以詩謝云",
        "author": "李白",
        "biography": "",
        "paragraphs": [
            "素面倚欄鉤，嬌聲出外頭。若非是織女，何得問牽牛。"
        ],
        "notes": [
            ""
        ],
        "volume": "卷一百八十五",
        "no#": 25
    },
    {
        "title": "句",
        "author": "李白",
        "biography": "",
        "paragraphs": [
            "焰隨紅日去，煙逐暮雲飛。",
            "綠鬢隨波散，紅顏逐浪無。",
            "因何逢伍相，應是想秋胡。",
            "舉袖露條脫，招我飯胡麻。"
        ],
        "notes": [
            ""
        ],
        "volume": "卷一百八十五",
        "no#": 26
    }
]