[
    {
        "title": "五郊樂章：黃帝宮音",
        "author": "魏征",
        "biography": "",
        "paragraphs": [
            "黃中正位，含章居貞。既長六律，兼和五聲。",
            "畢陳萬舞，乃薦斯牲。神其下降，永祚休平。"
        ],
        "notes": [
            ""
        ],
        "volume": "卷三十一",
        "no#": 1
    },
    {
        "title": "五郊樂章：肅和",
        "author": "魏征",
        "biography": "",
        "paragraphs": [
            "眇眇方輿，蒼蒼圜蓋。至哉樞紐，宅中圖大。",
            "氣調四序，風和萬籟。祚我明德，時雍道泰。"
        ],
        "notes": [
            ""
        ],
        "volume": "卷三十一",
        "no#": 2
    },
    {
        "title": "五郊樂章：雍和",
        "author": "魏征",
        "biography": "",
        "paragraphs": [
            "金懸夕肆，玉俎朝陳。饗薦黃道，芬流紫辰。",
            "乃誠乃敬，載享載禋。崇薦斯在，惟皇是賓。"
        ],
        "notes": [
            ""
        ],
        "volume": "卷三十一",
        "no#": 3
    },
    {
        "title": "五郊樂章：舒和",
        "author": "魏征",
        "biography": "",
        "paragraphs": [
            "禦征乘宮出郊甸，安歌率舞遞將迎。",
            "自有雲門符帝賞，猶持雷鼓答天成。"
        ],
        "notes": [
            ""
        ],
        "volume": "卷三十一",
        "no#": 4
    },
    {
        "title": "五郊樂章：青帝角音",
        "author": "魏征",
        "biography": "",
        "paragraphs": [
            "鶴雲旦起，鳥星昏集。律候新風，陽開初蟄。",
            "至德可饗，行潦斯挹。錫以無疆，烝人乃粒。"
        ],
        "notes": [
            ""
        ],
        "volume": "卷三十一",
        "no#": 5
    },
    {
        "title": "五郊樂章：肅和",
        "author": "魏征",
        "biography": "",
        "paragraphs": [
            "玄鳥司春，蒼龍登歲。節物變柳，光風轉蕙。",
            "瑤席降神，朱弦饗帝。誠備祝嘏，禮殫珪幣。"
        ],
        "notes": [
            ""
        ],
        "volume": "卷三十一",
        "no#": 6
    },
    {
        "title": "五郊樂章：雍和",
        "author": "魏征",
        "biography": "",
        "paragraphs": [
            "大樂稀音，至誠簡禮。文物棣棣，聲名濟濟。",
            "六變有成，三登無體。乃眷豐絜，恩覃愷悌。"
        ],
        "notes": [
            ""
        ],
        "volume": "卷三十一",
        "no#": 7
    },
    {
        "title": "五郊樂章：舒和",
        "author": "魏征",
        "biography": "",
        "paragraphs": [
            "笙歌鑰舞屬年韶，鷺鼓鳧鐘展時豫。",
            "調露初迎綺春節，承雲遽踐蒼霄馭。"
        ],
        "notes": [
            ""
        ],
        "volume": "卷三十一",
        "no#": 8
    },
    {
        "title": "五郊樂章：赤帝征音",
        "author": "魏征",
        "biography": "",
        "paragraphs": [
            "青陽告謝，朱明戒序。咸長是祈，敬陳椒醑。",
            "博碩斯薦，笙鏞備舉。庶盡肅恭，非馨稷黍。"
        ],
        "notes": [
            ""
        ],
        "volume": "卷三十一",
        "no#": 9
    },
    {
        "title": "五郊樂章：肅和",
        "author": "魏征",
        "biography": "",
        "paragraphs": [
            "離位克明，火中宵見。峰雲暮起，景風晨扇。",
            "木槿初榮，含桃可薦。芬馥百品，鏗鏘三變。"
        ],
        "notes": [
            ""
        ],
        "volume": "卷三十一",
        "no#": 10
    },
    {
        "title": "五郊樂章：雍和",
        "author": "魏征",
        "biography": "",
        "paragraphs": [
            "昭昭丹陸，帟帟炎方。禮陳牲幣，樂備篪簧。",
            "瓊羞溢俎，玉z0浮觴。恭惟正直，歆此馨香。"
        ],
        "notes": [
            ""
        ],
        "volume": "卷三十一",
        "no#": 11
    },
    {
        "title": "五郊樂章：舒和",
        "author": "魏征",
        "biography": "",
        "paragraphs": [
            "千里溫風飄降羽，十枝炎景媵朱幹。",
            "陳觴薦俎歌三獻，拊石摐金會七盤。"
        ],
        "notes": [
            ""
        ],
        "volume": "卷三十一",
        "no#": 12
    },
    {
        "title": "五郊樂章：白帝商音",
        "author": "魏征",
        "biography": "",
        "paragraphs": [
            "白藏應節，天高氣清。歲功既阜，庶類收成。",
            "萬方靜謐，九土和平。馨香是薦，受祚聰明。"
        ],
        "notes": [
            ""
        ],
        "volume": "卷三十一",
        "no#": 13
    },
    {
        "title": "五郊樂章：肅和",
        "author": "魏征",
        "biography": "",
        "paragraphs": [
            "金行在節，素靈居正。氣肅霜嚴，林凋草勁。",
            "豺祭隼擊，潦收川鏡。九谷已登，萬箱流詠。"
        ],
        "notes": [
            ""
        ],
        "volume": "卷三十一",
        "no#": 14
    },
    {
        "title": "五郊樂章：雍和",
        "author": "魏征",
        "biography": "",
        "paragraphs": [
            "律應西成，氣躔南呂。珪幣咸列，笙竽備舉。",
            "苾苾蘭羞，芬芬桂醑。式資宴貺，用調霜序。"
        ],
        "notes": [
            ""
        ],
        "volume": "卷三十一",
        "no#": 15
    },
    {
        "title": "五郊樂章：舒和",
        "author": "魏征",
        "biography": "",
        "paragraphs": [
            "璿儀氣爽驚緹鑰，玉呂灰飛含素商。",
            "鳴鞞奏管芳羞薦，會舞安歌葆眊揚。"
        ],
        "notes": [
            ""
        ],
        "volume": "卷三十一",
        "no#": 16
    },
    {
        "title": "五郊樂章：黑帝羽音",
        "author": "魏征",
        "biography": "",
        "paragraphs": [
            "嚴冬季月，星回風厲。享祀報功，方祚來歲。"
        ],
        "notes": [
            ""
        ],
        "volume": "卷三十一",
        "no#": 17
    },
    {
        "title": "五郊樂章：肅和",
        "author": "魏征",
        "biography": "",
        "paragraphs": [
            "律周玉管，星回金度。次極陽烏，紀窮陰兔。",
            "火林散雪，陽泉凝冱。八蠟已登，三農息務。"
        ],
        "notes": [
            ""
        ],
        "volume": "卷三十一",
        "no#": 18
    },
    {
        "title": "五郊樂章：雍和",
        "author": "魏征",
        "biography": "",
        "paragraphs": [
            "陽月斯紀，應鐘在候。載絜牲牷，爰登俎豆。",
            "既高既遠，無聲無臭。靜言格思，惟神保佑。"
        ],
        "notes": [
            ""
        ],
        "volume": "卷三十一",
        "no#": 19
    },
    {
        "title": "五郊樂章：舒和",
        "author": "魏征",
        "biography": "",
        "paragraphs": [
            "執鑰持羽初終曲，朱幹玉戚始分行。",
            "七德九功咸已暢，明靈降福具穰穰。"
        ],
        "notes": [
            ""
        ],
        "volume": "卷三十一",
        "no#": 20
    },
    {
        "title": "享太廟樂章：永和",
        "author": "魏征",
        "biography": "",
        "paragraphs": [
            "于穆烈祖，弘此丕基。永言配命，子孫保之。",
            "百神既洽，萬國在茲。是用孝享，神其格思。"
        ],
        "notes": [
            ""
        ],
        "volume": "卷三十一",
        "no#": 21
    },
    {
        "title": "享太廟樂章：肅和",
        "author": "魏征",
        "biography": "",
        "paragraphs": [
            "大哉至德，允茲明聖。格於上下，聿遵誠敬。",
            "嘉樂斯登，鳴球以詠。神其降止，式隆景命。"
        ],
        "notes": [
            ""
        ],
        "volume": "卷三十一",
        "no#": 22
    },
    {
        "title": "享太廟樂章：雍和",
        "author": "魏征",
        "biography": "",
        "paragraphs": [
            "崇茲享祀，誠敬兼至。樂以感靈，禮以昭事。",
            "粢盛咸絜，牲牷孔備。永言孝思，庶幾不匱。"
        ],
        "notes": [
            ""
        ],
        "volume": "卷三十一",
        "no#": 23
    },
    {
        "title": "享太廟樂章：長髮舞",
        "author": "魏征",
        "biography": "",
        "paragraphs": [
            "浚哲惟唐，長髮其祥。帝命斯佑，王業克昌。",
            "配天載德，就日重光。本枝百代，申錫無疆。"
        ],
        "notes": [
            ""
        ],
        "volume": "卷三十一",
        "no#": 24
    },
    {
        "title": "享太廟樂章：大基舞",
        "author": "魏征",
        "biography": "",
        "paragraphs": [
            "猗與祖業，皇矣帝先。剪商德厚，封唐慶延。",
            "在姬猶稷，方晉逾宣。基我鼎運，於斯萬年。"
        ],
        "notes": [
            ""
        ],
        "volume": "卷三十一",
        "no#": 25
    },
    {
        "title": "享太廟樂章：大成舞",
        "author": "魏征",
        "biography": "",
        "paragraphs": [
            "周穆王季，晉美帝文。明明盛德，穆穆齊芬。",
            "藏用四履，屈道參分。鏗鏘鐘石，載紀鴻勳。"
        ],
        "notes": [
            ""
        ],
        "volume": "卷三十一",
        "no#": 26
    },
    {
        "title": "享太廟樂章：大明舞",
        "author": "魏征",
        "biography": "",
        "paragraphs": [
            "五紀更運，三正遞升。勳華既沒，禹湯勃興。神武命代，",
            "征師涿野，萬國咸服。偃伯靈台，九官允穆。殊域委贐，",
            "功宣載籍，德被詠歌。克昌厥後，百祿是荷。"
        ],
        "notes": [
            ""
        ],
        "volume": "卷三十一",
        "no#": 27
    },
    {
        "title": "享太廟樂章：壽和",
        "author": "魏征",
        "biography": "",
        "paragraphs": [
            "八音斯奏，三獻畢陳。寶祚惟永，暉光日新。"
        ],
        "notes": [
            ""
        ],
        "volume": "卷三十一",
        "no#": 28
    },
    {
        "title": "享太廟樂章：舒和",
        "author": "魏征",
        "biography": "",
        "paragraphs": [
            "聖敬通神光七廟，靈心薦祚和萬方。",
            "嚴禋克配鴻基遠，明德惟馨鳳曆昌。"
        ],
        "notes": [
            ""
        ],
        "volume": "卷三十一",
        "no#": 29
    },
    {
        "title": "享太廟樂章：雍和",
        "author": "魏征",
        "biography": "",
        "paragraphs": [
            "于穆清廟，聿修嚴祀。四縣載陳，三獻斯止。",
            "籩豆撤薦，人祇介祉。神惟格思，錫祚不已。"
        ],
        "notes": [
            ""
        ],
        "volume": "卷三十一",
        "no#": 30
    },
    {
        "title": "享太廟樂章：永和",
        "author": "魏征",
        "biography": "",
        "paragraphs": [
            "肅肅清祀，烝烝孝思。薦享昭備，虔恭在茲。",
            "雍歌撤俎，祝嘏陳辭。用光武志，永固鴻基。"
        ],
        "notes": [
            ""
        ],
        "volume": "卷三十一",
        "no#": 31
    },
    {
        "title": "賦西漢",
        "author": "魏征",
        "biography": "",
        "paragraphs": [
            "受降臨軹道，爭長趣鴻門。驅傳渭橋上，觀兵細柳屯。",
            "夜宴經柏谷，朝游出杜原。終藉叔孫禮，方知皇帝尊。"
        ],
        "notes": [
            ""
        ],
        "volume": "卷三十一",
        "no#": 32
    },
    {
        "title": "暮秋言懷",
        "author": "魏征",
        "biography": "",
        "paragraphs": [
            "首夏別京輔，杪秋滯三河。沉沉蓬萊閣，日夕鄉思多。",
            "霜剪涼階蕙，風捎幽渚荷。歲芳坐淪歇，感此式微歌。"
        ],
        "notes": [
            ""
        ],
        "volume": "卷三十一",
        "no#": 33
    },
    {
        "title": "述懷",
        "author": "魏征",
        "biography": "",
        "paragraphs": [
            "中原初逐鹿，投筆事戎軒。縱橫計不就，慷慨志猶存。",
            "杖策謁天子，驅馬出關門。請纓系南粵，憑軾下東藩。",
            "郁紆陟高岫，出沒望平原。古木鳴寒鳥，空山啼夜猿。",
            "既傷千里目，還驚九折魂。豈不憚艱險，深懷國士恩。",
            "季布無二諾，侯嬴重一言。人生感意氣，功名誰複論。"
        ],
        "notes": [
            ""
        ],
        "volume": "卷三十一",
        "no#": 34
    },
    {
        "title": "奉和正日臨朝應詔",
        "author": "魏征",
        "biography": "",
        "paragraphs": [
            "百靈侍軒後，萬國會塗山。豈如今睿哲，邁古獨光前。",
            "聲教溢四海，朝宗引百川。鏘洋鳴玉佩，灼爍耀金蟬。",
            "淑景輝雕輦，高旌揚翠煙。庭實超王會，廣樂盛鈞天。",
            "既欣東日戶，複詠南風篇。願奉光華慶，從斯億萬年。"
        ],
        "notes": [
            ""
        ],
        "volume": "卷三十一",
        "no#": 35
    }
]