[
    {
        "title": "同沈恭子遊虎丘寺有作",
        "author": "清遠道士",
        "biography": "",
        "paragraphs": [
            "我本長殷周，遭罹曆秦漢。四瀆與五嶽，名山盡幽竄。",
            "及此寰區中，始有近峰玩。近峰何鬱鬱，平湖渺彌漫。",
            "吟俯川之陰，步上山之岸。山川共澄澈，光彩交淩亂。",
            "白雲蓊欲歸，青松忽消半。客去川島靜，人來山鳥散。",
            "穀深中見日，崖幽曉非旦。聞子盛遊遨，風流足詞翰。",
            "嘉茲好松石，一言常累歎。勿謂餘鬼神，忻君共幽贊。"
        ],
        "notes": [
            ""
        ],
        "volume": "卷八百六十二",
        "no#": 1
    },
    {
        "title": "遊春台詩",
        "author": "春台仙",
        "biography": "",
        "paragraphs": [
            "玉幢亙碧虛，此乃真人居。裴回仍未進，邪省猶難除。",
            "日落煙水黯，驪珠色豈昏。寒光射萬里，霜縞遍千門。",
            "玉魄東方開，嫦娥逐影來。洗心兼滌目，怳若遊春台。",
            "清波滔碧天，烏藏黯黮連。二儀不辨處，忽吐清光圓。",
            "烏沈海西岸，蟾吐天東頭。",
            "鳳凰三十六，碧天高太清。元君夫人蹋雲語，"
        ],
        "notes": [
            ""
        ],
        "volume": "卷八百六十二",
        "no#": 2
    },
    {
        "title": "醉吟",
        "author": "酒肆布衣",
        "biography": "",
        "paragraphs": [
            "陽春時節天氣和，萬物芳盛人如何。素秋時節天地肅，",
            "一旦形羸又發白，舊遊空使淚連連。"
        ],
        "notes": [
            ""
        ],
        "volume": "卷八百六十二",
        "no#": 3
    },
    {
        "title": "又吟",
        "author": "酒肆布衣",
        "biography": "",
        "paragraphs": [
            "有形皆朽孰不知，休吟春景與秋時。",
            "爭如且醉長安酒，榮華零悴總奚為。"
        ],
        "notes": [
            ""
        ],
        "volume": "卷八百六十二",
        "no#": 4
    },
    {
        "title": "嫁女詩",
        "author": "嵩岳諸仙",
        "biography": "",
        "paragraphs": [
            "勸君酒，為君悲且吟。自從頻見市朝改，無複瑤池宴樂心。",
            "奉君酒，休歎市朝非。早知無複瑤池興，悔駕驊騮草草歸。",
            "八馬回乘汗漫風，猶思往事憩昭宮。宴移玄圃情方洽，",
            "昆侖回首不知處，疑是酒酣魂夢中。",
            "一曲笙歌瑤水濱，曾留逸足駐征輪。人間甲子周千歲，",
            "悄知碧海饒詞句，歌向俗流疑誤人。",
            "珠露金風下界秋，漢家陵樹冷修修。",
            "當時不得仙桃力，尋作浮塵飄隴頭。",
            "五十餘年四海清，自親丹藥得長生。",
            "若言儘是仙桃力，看取神仙簿上名。",
            "月照驪山露泣花，似悲先帝早升遐。",
            "至今猶有長生鹿，時繞溫泉望翠華。",
            "幽薊煙塵別九重，貴妃湯殿罷歌鐘。中宵扈從無全仗，",
            "荊榛一閉朝元路，唯有悲風吹晚松。",
            "上清神女，玉京仙郎。樂此今夕，和鳴鳳凰。",
            "鳳凰和鳴，將翱將翔。與天齊休，慶流無央。",
            "玉為質兮花為顏，蟬為鬢兮雲為鬟。何勞傅粉兮施渥丹，",
            "水晶帳開銀燭明，風搖珠佩連雲清。",
            "休勻紅粉飾花態，早駕雙鸞朝玉京。",
            "三星在天銀河回，人間曙色東方來。",
            "玉苗瓊蕊亦宜夜，莫使一花沖曉開。"
        ],
        "notes": [
            ""
        ],
        "volume": "卷八百六十二",
        "no#": 5
    },
    {
        "title": "吟",
        "author": "不詳",
        "biography": "",
        "paragraphs": [
            "餌柏身輕疊嶂間，是非無意到塵寰。",
            "冠裳暫備論浮世，一餉雲遊碧落間。",
            "誰知古是與今非，閑躡青霞與翠微。",
            "簫管秦樓應寂寂，彩雲空惹薜蘿衣。"
        ],
        "notes": [
            ""
        ],
        "volume": "卷八百六十二",
        "no#": 6
    },
    {
        "title": "授炙轂子歌二首",
        "author": "希道",
        "biography": "",
        "paragraphs": [
            "木津天魂，金液地魄。坎離運行寬無成，金木有數秦晉合。",
            "近效宜六旬，遠期三載闊。",
            "魄微入魂牝牡結，陽呴陰滋神鬼滅。",
            "千歌萬贊皆未決，古往今來拋日月。"
        ],
        "notes": [
            ""
        ],
        "volume": "卷八百六十二",
        "no#": 7
    },
    {
        "title": "李泌庭黑石詩",
        "author": "隱者",
        "biography": "",
        "paragraphs": [
            "神真煉形年未足，化為我子功相續。",
            "丞相瘞之刻玄玉，仙路何長死何促。"
        ],
        "notes": [
            ""
        ],
        "volume": "卷八百六十二",
        "no#": 8
    },
    {
        "title": "戲吟",
        "author": "廣陵道士",
        "biography": "",
        "paragraphs": [
            "無事到揚州，相攜上酒樓。藥囊為贈別，千載更何求。"
        ],
        "notes": [
            ""
        ],
        "volume": "卷八百六十二",
        "no#": 9
    },
    {
        "title": "授馬氏女詩",
        "author": "黃冠野夫",
        "biography": "",
        "paragraphs": [
            "女是寄生枝，男是冬青木。冬青駕白鵝，寄生跨黃鹿。",
            "若遇寇相淩，穩便拋家族。早早上三清，莫候丹砂熟。"
        ],
        "notes": [
            ""
        ],
        "volume": "卷八百六十二",
        "no#": 10
    },
    {
        "title": "歌",
        "author": "蜀酒閣道人",
        "biography": "",
        "paragraphs": [
            "尾閭不禁滄溟竭，九轉神丹都謾說。",
            "惟有班龍頂上珠，能補玉堂關下穴。"
        ],
        "notes": [
            ""
        ],
        "volume": "卷八百六十二",
        "no#": 11
    },
    {
        "title": "吟",
        "author": "章江書生",
        "biography": "",
        "paragraphs": [
            "西去長沙東上船，思量此事已千年。",
            "長春殿掩無人掃，滿眼梨花哭杜鵑。"
        ],
        "notes": [
            ""
        ],
        "volume": "卷八百六十二",
        "no#": 12
    },
    {
        "title": "示邊洞元",
        "author": "萼嶺書生",
        "biography": "",
        "paragraphs": [
            "邂逅相逢萼嶺邊，對傾浮蟻共談玄。",
            "擬將劍法親傳授，卻為迷人未有緣。"
        ],
        "notes": [
            ""
        ],
        "volume": "卷八百六十二",
        "no#": 13
    },
    {
        "title": "示胡二郎歌",
        "author": "成都醉道士",
        "biography": "",
        "paragraphs": [
            "欲究丹砂理，幽玄無處尋。不離鉛與汞，無出水中金。",
            "金欲煉時須得水，水遇土兮終不起。但知火候不參差，",
            "豈知光景片時間，將謂人生長似此。何不回心師至道，",
            "二郎切切聽我語，仙鄉咫尺無寒暑。與君說盡只如斯，",
            "吟成數句贈君辭，不覺便成今與古。"
        ],
        "notes": [
            ""
        ],
        "volume": "卷八百六十二",
        "no#": 14
    },
    {
        "title": "貽白永年詩",
        "author": "樵夫",
        "biography": "",
        "paragraphs": [
            "清秋無所事，乘露出遙天。憑仗樵人語，相期白永年。"
        ],
        "notes": [
            ""
        ],
        "volume": "卷八百六十二",
        "no#": 15
    },
    {
        "title": "留詩",
        "author": "李公佐僕",
        "biography": "",
        "paragraphs": [
            "我有衣中珠，不嫌衣上塵。我有長生理，不厭有生身。",
            "江南神仙窟，吾當混其真。不嫌市井喧，來救世間人。",
            "蘇子跡已往，顓蒙事可親。莫言東海變，天地有長春。"
        ],
        "notes": [
            ""
        ],
        "volume": "卷八百六十二",
        "no#": 16
    },
    {
        "title": "木客",
        "author": "李公佐僕",
        "biography": "",
        "paragraphs": [
            "酒盡君莫沽，壺傾我當發。城市多囂塵，還山弄明月。"
        ],
        "notes": [
            ""
        ],
        "volume": "卷八百六十二",
        "no#": 17
    },
    {
        "title": "西山吟",
        "author": "許大",
        "biography": "",
        "paragraphs": [
            "自從明府歸仙後，出入塵寰直至今。",
            "不是藏名混時俗，賣藥沽酒要安心。"
        ],
        "notes": [
            ""
        ],
        "volume": "卷八百六十二",
        "no#": 18
    },
    {
        "title": "東洛貨丹",
        "author": "許學士",
        "biography": "",
        "paragraphs": [
            "三千功滿去升天，一住人間數百年。",
            "華表他時卻歸日，滄溟應恐變桑田。"
        ],
        "notes": [
            ""
        ],
        "volume": "卷八百六十二",
        "no#": 19
    },
    {
        "title": "天關回到世吟",
        "author": "許學士",
        "biography": "",
        "paragraphs": [
            "九霄雲路奇哉險，曾把沖身入太和。",
            "今日東歸渾似夢，望崖回首隔天波。"
        ],
        "notes": [
            ""
        ],
        "volume": "卷八百六十二",
        "no#": 20
    },
    {
        "title": "送青城丈人酒",
        "author": "紫微孫處士",
        "biography": "",
        "paragraphs": [
            "深羨青城好洞天，白龍一覺已千年。",
            "鋪雲枕石長松下，朝退看書盡日眠。"
        ],
        "notes": [
            ""
        ],
        "volume": "卷八百六十二",
        "no#": 21
    },
    {
        "title": "送王懿昌酒",
        "author": "紫微孫處士",
        "biography": "",
        "paragraphs": [
            "將知骨分到仙鄉，酒飲金華玉液漿。",
            "莫道人間只如此，回頭已是一年強。"
        ],
        "notes": [
            ""
        ],
        "volume": "卷八百六十二",
        "no#": 22
    },
    {
        "title": "送太乙真君酒",
        "author": "青城丈人",
        "biography": "",
        "paragraphs": [
            "峨嵋仙府靜沉沉，玉液金華莫厭斟。",
            "凡客欲知真一洞，劍門西北五雲深。"
        ],
        "notes": [
            ""
        ],
        "volume": "卷八百六十二",
        "no#": 23
    },
    {
        "title": "送紫微處士酒",
        "author": "太乙真君",
        "biography": "",
        "paragraphs": [
            "此中何必羨青城，玉樹雲棲不記名。",
            "悶即乘龍遊紫府，北辰南斗逐君行。"
        ],
        "notes": [
            ""
        ],
        "volume": "卷八百六十二",
        "no#": 24
    },
    {
        "title": "題法雲寺雙檜",
        "author": "方壺居士",
        "biography": "",
        "paragraphs": [
            "謝郎雙檜綠於雲，昏曉濃陰色未分。",
            "若並亳宮仙鹿跡，定知高峭不如君。"
        ],
        "notes": [
            ""
        ],
        "volume": "卷八百六十二",
        "no#": 25
    },
    {
        "title": "隋堤詞",
        "author": "方壺居士",
        "biography": "",
        "paragraphs": [
            "嘗憶江都大業秋，曾隨鑾蹕戲龍舟。",
            "傷心一覺興亡夢，堤柳無情識世愁。"
        ],
        "notes": [
            ""
        ],
        "volume": "卷八百六十二",
        "no#": 26
    },
    {
        "title": "畫地吟",
        "author": "太白山玄士",
        "biography": "",
        "paragraphs": [
            "學得丹青數萬年，人間幾度變桑田。",
            "桑田雖變丹青在，誰向丹青合得仙。"
        ],
        "notes": [
            ""
        ],
        "volume": "卷八百六十二",
        "no#": 27
    },
    {
        "title": "貨丹吟",
        "author": "鄰道場人",
        "biography": "",
        "paragraphs": [
            "尋仙何必三山上，但使神存九竅清。",
            "煉得綿綿元氣定，自然不食亦長生。"
        ],
        "notes": [
            ""
        ],
        "volume": "卷八百六十二",
        "no#": 28
    },
    {
        "title": "靈響詞",
        "author": "無名氏",
        "biography": "",
        "paragraphs": [
            "此響非俗響，心知是靈仙。不曾離耳裏，高下如秋蟬。",
            "入夜聲則厲，在晝聲則微。神靈斥眾惡，與我作風威。",
            "妙響無住時，晝夜常輪回。那是偶然事，上界特使來。",
            "何以辨靈應，事須得梯媒。自從靈響降，如有真人來。",
            "存念長在心，輾轉無停音。可憐清爽夜，靜聽秋蟬吟。"
        ],
        "notes": [
            ""
        ],
        "volume": "卷八百六十二",
        "no#": 29
    },
    {
        "title": "度世古玄歌",
        "author": "無名氏",
        "biography": "",
        "paragraphs": [
            "始青之下月與日，兩半同升合為一。大如彈丸甘如蜜，"
        ],
        "notes": [
            ""
        ],
        "volume": "卷八百六十二",
        "no#": 30
    },
    {
        "title": "鬻丹砂醉吟",
        "author": "劉道昌",
        "biography": "",
        "paragraphs": [
            "心田但使靈芝長，氣海常教法水朝。",
            "功滿自然留不住，更將何物馭丹霄。"
        ],
        "notes": [
            ""
        ],
        "volume": "卷八百六十二",
        "no#": 31
    },
    {
        "title": "龜市告別",
        "author": "劉道昌",
        "biography": "",
        "paragraphs": [
            "還丹功滿氣成胎，九百年來混俗埃。",
            "自此三山一歸去，無因重到世間來。"
        ],
        "notes": [
            ""
        ],
        "volume": "卷八百六十二",
        "no#": 32
    },
    {
        "title": "摘紫芝",
        "author": "李太玄",
        "biography": "",
        "paragraphs": [
            "偶遊洞府到芝田，星月茫茫欲曙天。",
            "雖則似離塵世了，不知何處偶真仙。"
        ],
        "notes": [
            ""
        ],
        "volume": "卷八百六十二",
        "no#": 33
    },
    {
        "title": "玉女舞霓裳",
        "author": "李太玄",
        "biography": "",
        "paragraphs": [
            "舞勢隨風散複收，歌聲似磬韻還幽。",
            "千回赴節填詞處，嬌眼如波入鬢流。"
        ],
        "notes": [
            ""
        ],
        "volume": "卷八百六十二",
        "no#": 34
    },
    {
        "title": "玩月詩",
        "author": "曲龍山仙",
        "biography": "",
        "paragraphs": [
            "曲龍橋頂玩瀛洲，凡骨空陪汗漫遊。",
            "不假丹梯躡霄漢，水晶盤冷桂花秋。",
            "月砌瑤階泉滴乳，玉簫催鳳和煙舞。",
            "青城丈人何處游，玄鶴唳天雲一縷。",
            "造化天橋碧海東，玉輪還過輾晴虹。",
            "霓襟似拂瀛洲頂，顥氣潛消橐鑰中。",
            "危橋橫石架雲端，跨鹿登臨景象寬。",
            "顥魄洗煙澄碧落，桂花低拂玉簪寒。"
        ],
        "notes": [
            ""
        ],
        "volume": "卷八百六十二",
        "no#": 35
    },
    {
        "title": "句",
        "author": "陳複休",
        "biography": "",
        "paragraphs": [
            "夜坐空庭月色微，一樹寒梅發兩枝。"
        ],
        "notes": [
            ""
        ],
        "volume": "卷八百六十二",
        "no#": 36
    },
    {
        "title": "句",
        "author": "鄭冠卿",
        "biography": "",
        "paragraphs": [
            "不緣過去行方便，安得今朝會碧虛。"
        ],
        "notes": [
            ""
        ],
        "volume": "卷八百六十二",
        "no#": 37
    },
    {
        "title": "句",
        "author": "陳蓬",
        "biography": "",
        "paragraphs": [
            "竹籬疏見浦，茅屋漏通星。"
        ],
        "notes": [
            ""
        ],
        "volume": "卷八百六十二",
        "no#": 38
    },
    {
        "title": "句",
        "author": "伊夢昌",
        "biography": "",
        "paragraphs": [
            "惟有松杉空弄月，更無雲鶴暗迷人。",
            "露凝金盞滴殘酒，檀點佳人噴異香。"
        ],
        "notes": [
            ""
        ],
        "volume": "卷八百六十二",
        "no#": 39
    }
]