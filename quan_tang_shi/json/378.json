[
    {
        "title": "寄張籍",
        "author": "孟郊",
        "biography": "",
        "paragraphs": [
            "夜鏡不照物，朝光何時升。黯然秋思來，走入志士膺。",
            "志士惜時逝，一宵三四興。清漢徒自朗，濁河終無澄。",
            "舊愛忽已遠，新愁坐相淩。君其隱壯懷，我亦逃名稱。",
            "古人貴從晦，君子忌党朋。傾敗生所競，保全歸懵懵。",
            "浮雲何當來，潛虯會飛騰。"
        ],
        "notes": [
            ""
        ],
        "volume": "卷三百七十八",
        "no#": 1
    },
    {
        "title": "憶周秀才、素上人，時聞各在一方",
        "author": "孟郊",
        "biography": "",
        "paragraphs": [
            "東西分我情，魂夢安能定。野客雲作心，高僧月為性。",
            "浮雲自高閑，明月常空淨。衣敝得古風，居山無俗病。",
            "吟聽碧雲語，手把青松柄。羨爾欲寄書，飛禽杳難倩。"
        ],
        "notes": [
            ""
        ],
        "volume": "卷三百七十八",
        "no#": 2
    },
    {
        "title": "舟中喜遇從叔簡別後寄上時從叔初擢第歸江南郊不從行",
        "author": "孟郊",
        "biography": "",
        "paragraphs": [
            "一意兩片雲，暫合還卻分。南雲乘慶歸，北雲與誰群。",
            "寄聲千里風，相喚聞不聞。"
        ],
        "notes": [
            ""
        ],
        "volume": "卷三百七十八",
        "no#": 3
    },
    {
        "title": "懷南嶽隱士",
        "author": "孟郊",
        "biography": "",
        "paragraphs": [
            "見說祝融峰，擎天勢似騰。藏千尋布水，出十八高僧。",
            "古路無人跡，新霞吐石棱。終居將爾叟，一一共餘登。",
            "千峰映碧湘，真叟此中藏。飯不煮石吃，眉應似發長。",
            "楓杞榰酒甕，鶴虱落琴床。強效忘機者，斯人尚未忘。"
        ],
        "notes": [
            ""
        ],
        "volume": "卷三百七十八",
        "no#": 4
    },
    {
        "title": "春夜憶蕭子真",
        "author": "孟郊",
        "biography": "",
        "paragraphs": [
            "半夜不成寐，燈盡又無月。獨向階前立，子規啼不歇。",
            "況我有金蘭，忽爾為胡越。爭得明鏡中，久長無白髮。"
        ],
        "notes": [
            ""
        ],
        "volume": "卷三百七十八",
        "no#": 5
    },
    {
        "title": "寄院中諸公",
        "author": "孟郊",
        "biography": "",
        "paragraphs": [
            "奕奕秋水傍，駸駸綠雲蹄。月仙有高曜，靈鳳無卑棲。",
            "翠色繞雲谷，碧華凝月溪。竹林遞曆覽，雲寺行攀躋。",
            "冠豸猶屈蠖，匣龍期剸犀。千山驚月曉，百里聞霜鼙。",
            "戎府多秀異，謝公期相攜。因之仰群彥，養拙固難齊。"
        ],
        "notes": [
            ""
        ],
        "volume": "卷三百七十八",
        "no#": 6
    },
    {
        "title": "寄洺州李大夫",
        "author": "孟郊",
        "biography": "",
        "paragraphs": [
            "自從薊師反，中國事紛紛。儒道一失所，賢人多在軍。",
            "鳥巢憂迸射，鹿耳駭驚聞。劍折唯恐匣，弓貪不讓勳。",
            "方知省事將，動必謝前群。鸛陣常先罷，魚符最晚分。",
            "步閑洺水曲，笑激太行雲。詩叟未相識，竹兒爭見君。",
            "殷勤越談說，記盡古風文。"
        ],
        "notes": [
            ""
        ],
        "volume": "卷三百七十八",
        "no#": 7
    },
    {
        "title": "寄盧虔使君",
        "author": "孟郊",
        "biography": "",
        "paragraphs": [
            "霜露再相換，遊人猶未歸。歲新月改色，客久線斷衣。",
            "有鶴冰在翅，竟久力難飛。千家舊素沼，昨日生綠輝。",
            "春色若可借，為君步芳菲。"
        ],
        "notes": [
            ""
        ],
        "volume": "卷三百七十八",
        "no#": 8
    },
    {
        "title": "寄崔純亮",
        "author": "孟郊",
        "biography": "",
        "paragraphs": [
            "百川有餘水，大海無滿波。器量各相懸，賢愚不同科。",
            "群辯有姿語，眾歡無行歌。唯餘洛陽子，鬱鬱恨常多。",
            "時讀過秦篇，為君涕滂沱。"
        ],
        "notes": [
            ""
        ],
        "volume": "卷三百七十八",
        "no#": 9
    },
    {
        "title": "汴州離亂後憶韓愈、李翱",
        "author": "孟郊",
        "biography": "",
        "paragraphs": [
            "會合一時哭，別離三斷腸。殘花不待風，春盡各飛揚。",
            "歡去收不得，悲來難自防。孤門清館夜，獨臥明月床。",
            "忠直血白刃，道路聲蒼黃。食恩三千士，一旦為豺狼。",
            "海島士皆直，夷門士非良。人心既不類，天道亦反常。",
            "自殺與彼殺，未知何者臧。"
        ],
        "notes": [
            ""
        ],
        "volume": "卷三百七十八",
        "no#": 10
    },
    {
        "title": "寄張籍",
        "author": "孟郊",
        "biography": "",
        "paragraphs": [
            "未見天子面，不如雙盲人。賈生對文帝，終日猶悲辛。",
            "夫子亦如盲，所以空泣麟。有時獨齋心，仿佛夢稱臣。",
            "夢中稱臣言，覺後真埃塵。東京有眼富不如，",
            "轔轔車聲輾冰玉，南郊壇上禮百神。西明寺後窮瞎張太祝，"
        ],
        "notes": [
            ""
        ],
        "volume": "卷三百七十八",
        "no#": 11
    },
    {
        "title": "寄義興小女子",
        "author": "孟郊",
        "biography": "",
        "paragraphs": [
            "江南莊宅淺，所固唯疏籬。小女未解行，酒弟老更癡。",
            "家中多吳語，教爾遙可知。山怪夜動門，水妖時弄池。",
            "所憂癡酒腸，不解委曲辭。漁妾性崛強，耕童手皴厘。",
            "想茲為繈褓，如鳥拾柴枝。我詠元魯山，胸臆流甘滋。",
            "終當學自乳，起坐常相隨。"
        ],
        "notes": [
            ""
        ],
        "volume": "卷三百七十八",
        "no#": 12
    },
    {
        "title": "憶江南弟",
        "author": "孟郊",
        "biography": "",
        "paragraphs": [
            "白首眼垂血，望爾唯夢中。筋力強起時，魂魄猶在東。",
            "眼光寄明星，起來東望空。望空不見人，江海波無窮。",
            "衰老無氣力，呼叫不成風。孑然憶憶言，落地何由通。",
            "常師共被教，竟作生離翁。生離不可訴，上天何曾聰。",
            "未忍對松柏，自鞭殘朽躬。自鞭亦何益，知教非所崇。",
            "努力拄杖來，餘活與爾同。不然死後恥，遺死亦有終。"
        ],
        "notes": [
            ""
        ],
        "volume": "卷三百七十八",
        "no#": 13
    },
    {
        "title": "宿空侄院寄澹公",
        "author": "孟郊",
        "biography": "",
        "paragraphs": [
            "夜坐冷竹聲，二三高人語。燈窗看律鈔，小師別為侶。",
            "雪簷晴滴滴，茗碗華舉舉。磬音多風飆，聲韻聞江楚。",
            "官街不相隔，詩思空愁予。明日策杖歸，去住兩延佇。"
        ],
        "notes": [
            ""
        ],
        "volume": "卷三百七十八",
        "no#": 14
    },
    {
        "title": "寄陝府鄧給事",
        "author": "孟郊",
        "biography": "",
        "paragraphs": [
            "陝城臨大道，館宇屹幾鮮。候謁隨芳語，鏗詞芬蜀箋。",
            "從來鏡目下，見盡道心前。自謂古詩量，異將新學偏。",
            "戇人年六十，每月請三千。不敢等閒用，願為長壽錢。",
            "非關亦潔爾，將以救羸然。孤省癡皎皎，默吟寫綿綿。",
            "病書憑晝日，驛信寄宵鞭。疾訴將何諭，肆鱗今倒懸。",
            "塵鯉見枯浪，土鬣思幹泉。感感無緒蕩，愁愁作□邊。",
            "貞元文祭酒，比謹學韋玄。滿坐風無雜，當朝雅獨全。",
            "見知囑徐孺，賞句類陶淵。一顧生鴻羽，再言將鶴翩。",
            "宣揚隘車馬，君子湊駢闐。曾是此同眷，至今應賜憐。",
            "磨墨零落淚，楷字貢仁賢。"
        ],
        "notes": [
            ""
        ],
        "volume": "卷三百七十八",
        "no#": 15
    },
    {
        "title": "送諫議十六叔至孝義渡後奉寄",
        "author": "孟郊",
        "biography": "",
        "paragraphs": [
            "曉渡明鏡中，霞衣相飄颻。浪鳧驚亦雙，蓬客將誰僚。",
            "別飲孤易醒，離憂壯難銷。文清雖無敵，儒貴不敢驕。",
            "江吏捧紫泥，海旗剪紅蕉。分明太守禮，跨躡毗陵橋。",
            "伊洛去未回，遐矚空寂寥。"
        ],
        "notes": [
            ""
        ],
        "volume": "卷三百七十八",
        "no#": 16
    },
    {
        "title": "至孝義渡寄鄭軍事唐二十五",
        "author": "孟郊",
        "biography": "",
        "paragraphs": [
            "咫尺不得見，心中空嗟嗟。官街泥水深，下腳道路斜。",
            "嵩少玉峻峻，伊雒碧華華。岸亭當四迥，詩老獨一家。",
            "洧叟何所如，鄭石唯有些。何當來說事，為君開流霞。"
        ],
        "notes": [
            ""
        ],
        "volume": "卷三百七十八",
        "no#": 17
    },
    {
        "title": "答友人",
        "author": "孟郊",
        "biography": "",
        "paragraphs": [
            "白日照清水，淺深無隱姿。君子業高文，懷抱多正思。",
            "砥行碧山石，結交青松枝。碧山無轉易，青松難傾移。",
            "落落出俗韻，琅琅大雅詞。自非隨氏掌，明月安能持。",
            "千里不可倒，一返無近期。如何非意中，良覿忽在茲。",
            "道語必疏淡，儒風易淩遲。願存堅貞節，勿為霜霰欺。"
        ],
        "notes": [
            ""
        ],
        "volume": "卷三百七十八",
        "no#": 18
    },
    {
        "title": "酬友人見寄新文",
        "author": "孟郊",
        "biography": "",
        "paragraphs": [
            "為客棲未定，況當玄月中。繁雲翳碧霄，落雪和清風。",
            "郊陌絕行人，原隰多飛蓬。耕牛返村巷，野鳥依房櫳。",
            "我無饑凍憂，身托蓮花宮。安閒賴禪伯，複得疏塵蒙。",
            "覽君郢曲文，詞彩何沖融。謳吟不能已，頓覺形神空。"
        ],
        "notes": [
            ""
        ],
        "volume": "卷三百七十八",
        "no#": 19
    },
    {
        "title": "答韓愈、李觀別，因獻張徐州",
        "author": "孟郊",
        "biography": "",
        "paragraphs": [
            "富別愁在顏，貧別愁銷骨。懶磨舊銅鏡，畏見新白髮。",
            "古樹春無花，子規啼有血。離弦不堪聽，一聽四五絕。",
            "世途非一險，俗慮有千結。有客步大方，驅車獨迷轍。",
            "故人韓與李，逸翰雙皎潔。哀我摧折歸，贈詞縱橫設。",
            "徐方國東樞，元戎天下傑。禰生投刺游，王粲吟詩謁。",
            "高情無遺照，朗抱開曉月。有土不埋冤，有仇皆為雪。",
            "願為直草木，永向君地列。願為古琴瑟，永向君聽發。",
            "欲識丈夫心，曾將孤劍說。"
        ],
        "notes": [
            ""
        ],
        "volume": "卷三百七十八",
        "no#": 20
    },
    {
        "title": "答晝上人止讒作",
        "author": "孟郊",
        "biography": "",
        "paragraphs": [
            "烈烈鸑鷟吟，鏗鏗琅玕音。梟摧明月嘯，鶴起清風心。",
            "渭水不可渾，涇流徒相侵。俗侶唱桃葉，隱士鳴桂琴。",
            "子野真遺卻，浮淺藏淵深。"
        ],
        "notes": [
            ""
        ],
        "volume": "卷三百七十八",
        "no#": 21
    },
    {
        "title": "答姚怤見寄",
        "author": "孟郊",
        "biography": "",
        "paragraphs": [
            "日月不同光，晝夜各有宜。賢哲不苟合，出處亦待時。",
            "而我獨迷見，意求異士知。如將舞鶴管，誤向驚鳧吹。",
            "大雅難具陳，正聲易漂淪。君有丈夫淚，泣人不泣身。",
            "行吟楚山玉，義淚沾衣巾。"
        ],
        "notes": [
            ""
        ],
        "volume": "卷三百七十八",
        "no#": 22
    },
    {
        "title": "答郭郎中",
        "author": "孟郊",
        "biography": "",
        "paragraphs": [
            "松柏死不變，千年色青青。志士貧更堅，守道無異營。",
            "每彈瀟湘瑟，獨抱風波聲。中有失意吟，知者淚滿纓。",
            "何以報知者，永存堅與貞。"
        ],
        "notes": [
            ""
        ],
        "volume": "卷三百七十八",
        "no#": 23
    },
    {
        "title": "答盧虔故園見寄",
        "author": "孟郊",
        "biography": "",
        "paragraphs": [
            "訪舊無一人，獨歸清雒春。花聞哭聲死，水見別容新。",
            "亂後故鄉宅，多為行路塵。因悲楚左右，謗玉不知瑉。"
        ],
        "notes": [
            ""
        ],
        "volume": "卷三百七十八",
        "no#": 24
    },
    {
        "title": "汝墳蒙從弟楚材見贈，時郊將入秦，楚材適楚",
        "author": "孟郊",
        "biography": "",
        "paragraphs": [
            "朝為主人心，暮為行客吟。汝水忽淒咽，汝風流苦音。",
            "北闕秦門高，南路楚石深。分淚灑白日，離腸繞青岑。",
            "何以寄遠懷，黃鶴能相尋。"
        ],
        "notes": [
            ""
        ],
        "volume": "卷三百七十八",
        "no#": 25
    },
    {
        "title": "同從叔簡酬盧殷少府",
        "author": "孟郊",
        "biography": "",
        "paragraphs": [
            "梅尉吟楚聲，竹風為淒清。深虛冰在性，高潔雲入情。",
            "借水洗閑貌，寄蕉書逸名。羞將片石文，鬥此雙瓊英。"
        ],
        "notes": [
            ""
        ],
        "volume": "卷三百七十八",
        "no#": 26
    },
    {
        "title": "酬李侍禦書記秋夕雨中病假見寄",
        "author": "孟郊",
        "biography": "",
        "paragraphs": [
            "秋風繞衰柳，遠客聞雨聲。重茲阻良夕，孤坐唯積誠。",
            "果枉移疾詠，中含嘉慮明。洗滌煩濁盡，視聽昭曠生。",
            "未覺衾枕倦，久為章奏嬰。達人不寶藥，所保在閒情。"
        ],
        "notes": [
            ""
        ],
        "volume": "卷三百七十八",
        "no#": 27
    },
    {
        "title": "答盧仝",
        "author": "孟郊",
        "biography": "",
        "paragraphs": [
            "楚屈入水死，詩孟踏雪僵。直氣苟有存，死亦何所妨。",
            "日劈高查牙，清棱含冰漿。前古後古冰，與山氣勢強。",
            "閃怪千石形，異狀安可量。有時春鏡破，百道聲飛揚。",
            "潛仙不足言，朗客無隱腸。為君傾海宇，日夕多文章。",
            "天下豈無緣，此山雪昂藏。煩君前致詞，哀我老更狂。",
            "狂歌不及狂，歌聲緣鳳凰。鳳兮何當來，消我孤直瘡。",
            "君文真鳳聲，宣隘滿鏗鏘。洛友零落盡，逮茲悲重傷。",
            "獨自奮異骨，將騎白角翔。再三勸莫行，寒氣有刀槍。",
            "仰慚君子多，慎勿作芬芳。"
        ],
        "notes": [
            ""
        ],
        "volume": "卷三百七十八",
        "no#": 28
    },
    {
        "title": "奉報翰林張舍人見遺之詩",
        "author": "孟郊",
        "biography": "",
        "paragraphs": [
            "百蟲笑秋律，清削月夜聞。曉棱視聽微，風剪葉已紛。",
            "君子鑒大雅，老人非俊群。收拾古所棄，俯仰補空文。",
            "孤韻恥春俗，餘響逸零雰。自然蹈終南，滌暑淩寒氛。",
            "岩霰不知午，澗澌鎮含曛。曾是醒古醉，所以多隱淪。",
            "江調樂之遠，溪謠生徒新。眾蘊有餘采，寒泉空哀呻。",
            "南謝竟莫至，北宋當時珍。賾靈各自異，酌酒誰能均。",
            "昔詠多寫諷，今詞詎無因。品松何高翠，宮殿沒荒榛。",
            "苔趾識宏制，沙潈遊崩津。忽吟陶淵明，此即羲皇人。",
            "心放出天地，形拘在風塵。前賢素行階，夙嗜青山勤。",
            "達士立明鏡，朗言為近臣。將期律萬有，傾倒甄無垠。",
            "鸑鷟應蟋蟀，絲毫意皆申。況于三千章，哀叩不為神。"
        ],
        "notes": [
            ""
        ],
        "volume": "卷三百七十八",
        "no#": 29
    },
    {
        "title": "送從弟郢東歸",
        "author": "孟郊",
        "biography": "",
        "paragraphs": [
            "爾去東南夜，我無西北夢。誰言貧別易，貧別愁更重。",
            "曉色奪明月，征人逐群動。秋風楚濤高，旅榜將誰共。"
        ],
        "notes": [
            ""
        ],
        "volume": "卷三百七十八",
        "no#": 30
    },
    {
        "title": "山中送從叔簡赴舉",
        "author": "孟郊",
        "biography": "",
        "paragraphs": [
            "石根百尺杉，山眼一片泉。倚之道氣高，飲之詩思鮮。",
            "於此逍遙場，忽奏別離弦。卻笑薜蘿子，不同鳴躍年。"
        ],
        "notes": [
            ""
        ],
        "volume": "卷三百七十八",
        "no#": 31
    },
    {
        "title": "送別崔寅亮下第",
        "author": "孟郊",
        "biography": "",
        "paragraphs": [
            "天地唯一氣，用之自偏頗。憂人成苦吟，達士為高歌。",
            "君子識不淺，桂枝憂更多。歲晏期攀折，時歸且婆娑。",
            "素質如削玉，清詞若傾河。虯龍未化時，魚鱉同一波。",
            "去矣當自適，故鄉饒薜蘿。"
        ],
        "notes": [
            ""
        ],
        "volume": "卷三百七十八",
        "no#": 32
    },
    {
        "title": "大樑送柳淳先入關",
        "author": "孟郊",
        "biography": "",
        "paragraphs": [
            "青山輾為塵，白日無閒人。自古推高車，爭利西入秦。",
            "王門與侯門，待富不待貧。空攜一束書，去去誰相親。"
        ],
        "notes": [
            ""
        ],
        "volume": "卷三百七十八",
        "no#": 33
    },
    {
        "title": "送無懷道士游富春山水",
        "author": "孟郊",
        "biography": "",
        "paragraphs": [
            "造化絕高處，富春獨多觀。山濃翠滴灑，水折珠摧殘。",
            "溪鏡不隱發，樹衣長遇寒。風猿虛空飛，月狖叫嘯酸。",
            "信此神仙路，豈為時俗安。煮金陰陽火，囚怪星宿壇。",
            "花發我未識，玉生忽叢攢。蓬萊浮蕩漾，非道相從難。"
        ],
        "notes": [
            ""
        ],
        "volume": "卷三百七十八",
        "no#": 34
    },
    {
        "title": "送溫初下第",
        "author": "孟郊",
        "biography": "",
        "paragraphs": [
            "日落濁水中，夜光誰能分。高懷無近趣，清抱多遠聞。",
            "欲識丈夫志，心藏孤嶽雲。長安風塵別，咫尺不見君。"
        ],
        "notes": [
            ""
        ],
        "volume": "卷三百七十八",
        "no#": 35
    },
    {
        "title": "送盧虔端公守複州",
        "author": "孟郊",
        "biography": "",
        "paragraphs": [
            "師曠聽群木，自然識孤桐。正聲逢知音，願出大樸中。",
            "知音不韻俗，獨立占古風。忽掛觸邪冠，逮逐南飛鴻。",
            "肅肅太守章，明明華轂熊。商山無平路，楚水有驚潈。",
            "日月千裏外，光陰難載同。新愁徒自積，良會何由通。"
        ],
        "notes": [
            ""
        ],
        "volume": "卷三百七十八",
        "no#": 36
    },
    {
        "title": "送任載、齊古二秀才自洞庭游宣城",
        "author": "孟郊",
        "biography": "",
        "paragraphs": [
            "洞庭非人境，道路行虛空。二客月中下，一帆天外風。",
            "魚龍波五色，金碧樹千叢。閃怪如可懼，在誠無不通。",
            "扣奇知浩淼，采異訪穹崇。物表即高韻，人間訪仙公。",
            "宣城文雅地，謝守聲聞融。證玉易為力，辨瑉誰不同。",
            "從茲阮籍淚，且免泣途窮。"
        ],
        "notes": [
            ""
        ],
        "volume": "卷三百七十八",
        "no#": 37
    },
    {
        "title": "送曉公歸庭山",
        "author": "孟郊",
        "biography": "",
        "paragraphs": [
            "庭山何崎嶇，寺路緣翠微。秋霽山盡出，日落人獨歸。",
            "雲生高高步，泉灑田田衣。枯巢無還羽，新木有爭飛。",
            "茲焉不可繼，夢寐空清輝。"
        ],
        "notes": [
            ""
        ],
        "volume": "卷三百七十八",
        "no#": 38
    },
    {
        "title": "送豆盧策歸別墅",
        "author": "孟郊",
        "biography": "",
        "paragraphs": [
            "短松鶴不巢，高石雲不棲。君今瀟湘去，意與雲鶴齊。",
            "力買奇險地，手開清淺溪。身披薜荔衣，山陟莓苔梯。",
            "一卷冰雪文，避俗常自攜。"
        ],
        "notes": [
            ""
        ],
        "volume": "卷三百七十八",
        "no#": 39
    },
    {
        "title": "送清遠上人歸楚山舊寺",
        "author": "孟郊",
        "biography": "",
        "paragraphs": [
            "波中出吳境，霞際登楚岑。山寺一別來，雲蘿三改陰。",
            "詩誇碧雲句，道證青蓮心。應笑泛萍者，不知松隱深。"
        ],
        "notes": [
            ""
        ],
        "volume": "卷三百七十八",
        "no#": 40
    },
    {
        "title": "山中送從叔簡",
        "author": "孟郊",
        "biography": "",
        "paragraphs": [
            "莫以手中瓊，言邀世上名。莫以山中跡，久向人間行。",
            "松柏有霜操，風泉無俗聲。應憐枯朽質，驚此別離情。"
        ],
        "notes": [
            ""
        ],
        "volume": "卷三百七十八",
        "no#": 41
    },
    {
        "title": "送蕭煉師入四明山",
        "author": "孟郊",
        "biography": "",
        "paragraphs": [
            "閑於獨鶴心，大於高松年。迥出萬物表，高棲四明巔。",
            "千尋直裂峰，百尺倒瀉泉。絳雪為我飯，白雲為我田。",
            "靜言不語俗，靈蹤時步天。"
        ],
        "notes": [
            ""
        ],
        "volume": "卷三百七十八",
        "no#": 42
    }
]