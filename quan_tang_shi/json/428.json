[
    {
        "title": "常樂里閒居偶題十六韻兼寄劉十五公輿王十一起呂二炅呂四熲崔十八玄亮元九稹劉三十二敦質張十五仲元時為校書郎",
        "author": "白居易",
        "biography": "",
        "paragraphs": [
            "帝都名利場，雞鳴無安居。獨有懶慢者，日高頭未梳。",
            "工拙性不同，進退跡遂殊。幸逢太平代，天子好文儒。",
            "小才難大用，典校在秘書。三旬兩入省，因得養頑疏。",
            "茅屋四五間，一馬二僕夫。俸錢萬六千，月給亦有餘。",
            "既無衣食牽，亦少人事拘。遂使少年心，日日常晏如。",
            "勿言無知己，躁靜各有徒。蘭台七八人，出處與之俱。",
            "旬時阻談笑，旦夕望軒車。誰能讎校閑，解帶臥吾廬。",
            "窗前有竹玩，門處有酒酤。何以待君子，數竿對一壺。"
        ],
        "notes": [
            ""
        ],
        "volume": "卷四百二十八",
        "no#": 1
    },
    {
        "title": "答元八宗簡同遊曲江後明日見贈",
        "author": "白居易",
        "biography": "",
        "paragraphs": [
            "長安千萬人，出門各有營。唯我與夫子，信馬悠悠行。",
            "行到曲江頭，反照草樹明。南山好顏色，病客有心情。",
            "水禽翻白羽，風荷嫋翠莖。何必滄浪去，即此可濯纓。",
            "時景不重來，賞心難再並。坐愁紅塵裏，夕鼓咚咚聲。",
            "歸來經一宿，世慮稍複生。賴聞瑤華唱，再得塵襟清。"
        ],
        "notes": [
            ""
        ],
        "volume": "卷四百二十八",
        "no#": 2
    },
    {
        "title": "感時",
        "author": "白居易",
        "biography": "",
        "paragraphs": [
            "朝見日上天，暮見日入地。不覺明鏡中，忽年三十四。",
            "勿言身未老，冉冉行將至。白髮雖未生，朱顏已先悴。",
            "人生詎幾何，在世猶如寄。雖有七十期，十人無一二。",
            "今我猶未悟，往往不適意。胡為方寸間，不貯浩然氣。",
            "貧賤非不惡，道在何足避。富貴非不愛，時來當自致。",
            "所以達人心，外物不能累。唯當飲美酒，終日陶陶醉。",
            "斯言勝金玉，佩服無失墜。"
        ],
        "notes": [
            ""
        ],
        "volume": "卷四百二十八",
        "no#": 3
    },
    {
        "title": "首夏同諸校正遊開元觀，因宿玩月",
        "author": "白居易",
        "biography": "",
        "paragraphs": [
            "我與二三子，策名在京師。官小無職事，閑于為客時。",
            "沉沉道觀中，心賞期在茲。到門車馬回，入院巾杖隨。",
            "清和四月初，樹木正華滋。風清新葉影，鳥戀殘花枝。",
            "向夕天又晴，東南餘霞披。置酒西廊下，待月杯行遲。",
            "須臾金魄生，若與吾徒期。光華一照耀，殿角相參差。",
            "終夜清景前，笑歌不知疲。長安名利地，此興幾人知。"
        ],
        "notes": [
            ""
        ],
        "volume": "卷四百二十八",
        "no#": 4
    },
    {
        "title": "永崇裏觀居",
        "author": "白居易",
        "biography": "",
        "paragraphs": [
            "季夏中氣候，煩暑自此收。蕭颯風雨天，蟬聲暮啾啾。",
            "永崇裏巷靜，華陽觀院幽。軒車不到處，滿地槐花秋。",
            "年光忽冉冉，世事本悠悠。何必待衰老，然後悟浮休。",
            "真隱豈長遠，至道在冥搜。身雖世界住，心與虛無遊。",
            "朝饑有蔬食，夜寒有布裘。倖免凍與餒，此外複何求。",
            "寡欲雖少病，樂天心不憂。何以明吾志，周易在床頭。"
        ],
        "notes": [
            ""
        ],
        "volume": "卷四百二十八",
        "no#": 5
    },
    {
        "title": "早送舉人入試",
        "author": "白居易",
        "biography": "",
        "paragraphs": [
            "夙駕送舉人，東方猶未明。自謂出太早，已有車馬行。",
            "騎火高低影，街鼓參差聲。可憐早朝者，相看意氣生。",
            "日出塵埃飛，群動互營營。營營各何求，無非利與名。",
            "而我常晏起，虛住長安城。春深官又滿，日有歸山情。"
        ],
        "notes": [
            ""
        ],
        "volume": "卷四百二十八",
        "no#": 6
    },
    {
        "title": "招王質夫",
        "author": "白居易",
        "biography": "",
        "paragraphs": [
            "濯足雲水客，折腰簪笏身。喧閑跡相背，十裏別經旬。",
            "忽因乘逸興，莫惜訪囂塵。窗前故栽竹，與君為主人。"
        ],
        "notes": [
            ""
        ],
        "volume": "卷四百二十八",
        "no#": 7
    },
    {
        "title": "祗役駱口，因與王質夫同遊秋山，偶題三韻",
        "author": "白居易",
        "biography": "",
        "paragraphs": [
            "石擁百泉合，雲破千峰開。平生煙霞侶，此地重裴回。",
            "今日勤王意，一半為山來。"
        ],
        "notes": [
            ""
        ],
        "volume": "卷四百二十八",
        "no#": 8
    },
    {
        "title": "見蕭侍禦憶舊山草堂詩，因以繼和",
        "author": "白居易",
        "biography": "",
        "paragraphs": [
            "琢玉以為架，綴珠以為籠。玉架絆野鶴，珠籠鎖冥鴻。",
            "鴻思雲外天，鶴憶松上風。珠玉信為美，鳥不戀其中。",
            "台中蕭侍禦，心與鴻鶴同。晚起慵冠豸，閑行厭避驄。",
            "昨見憶山詩，詩思浩無窮。歸夢杳何處，舊居茫水東。",
            "秋閑杉桂林，春老芝朮叢。自雲別山后，離抱常忡忡。",
            "衣繡非不榮，持憲非不雄。所樂不在此，悵望草堂空。"
        ],
        "notes": [
            ""
        ],
        "volume": "卷四百二十八",
        "no#": 9
    },
    {
        "title": "病假中南亭閑望",
        "author": "白居易",
        "biography": "",
        "paragraphs": [
            "欹枕不視事，兩日門掩關。始知吏役身，不病不得閒。",
            "閑意不在遠，小亭方丈間。西簷竹梢上，坐見太白山。",
            "遙愧峰上雲，對此塵中顏。"
        ],
        "notes": [
            ""
        ],
        "volume": "卷四百二十八",
        "no#": 10
    },
    {
        "title": "仙遊寺獨宿",
        "author": "白居易",
        "biography": "",
        "paragraphs": [
            "沙鶴上階立，潭月當戶開。此中留我宿，兩夜不能回。",
            "幸與靜境遇，喜無歸侶催。從今獨遊後，不擬共人來。"
        ],
        "notes": [
            ""
        ],
        "volume": "卷四百二十八",
        "no#": 11
    },
    {
        "title": "前庭涼夜",
        "author": "白居易",
        "biography": "",
        "paragraphs": [
            "露簟色似玉，風幌影如波。坐愁樹葉落，中庭明月多。"
        ],
        "notes": [
            ""
        ],
        "volume": "卷四百二十八",
        "no#": 12
    },
    {
        "title": "官舍小亭閑望",
        "author": "白居易",
        "biography": "",
        "paragraphs": [
            "風竹散清韻，煙槐凝綠姿。日高人吏去，閑坐在茅茨。",
            "葛衣禦時暑，蔬飯療朝饑。持此聊自足，心力少營為。",
            "亭上獨吟罷，眼前無事時。數峰太白雪，一卷陶潛詩。",
            "人心各自是，我是良在茲。回謝爭名客，甘從君所嗤。"
        ],
        "notes": [
            ""
        ],
        "volume": "卷四百二十八",
        "no#": 13
    },
    {
        "title": "早秋獨夜",
        "author": "白居易",
        "biography": "",
        "paragraphs": [
            "井梧涼葉動，鄰杵秋聲發。獨向簷下眠，覺來半床月。"
        ],
        "notes": [
            ""
        ],
        "volume": "卷四百二十八",
        "no#": 14
    },
    {
        "title": "聽彈古淥水",
        "author": "白居易",
        "biography": "",
        "paragraphs": [
            "聞君古淥水，使我心和平。欲識慢流意，為聽疏泛聲。",
            "西窗竹陰下，竟日有餘清。"
        ],
        "notes": [
            ""
        ],
        "volume": "卷四百二十八",
        "no#": 15
    },
    {
        "title": "松齋自題",
        "author": "白居易",
        "biography": "",
        "paragraphs": [
            "非老亦非少，年過三紀餘。非賤亦非貴，朝登一命初。",
            "才小分易足，心寬體長舒。充腸皆美食，容膝即安居。",
            "況此松齋下，一琴數帙書。書不求甚解，琴聊以自娛。",
            "夜直入君門，晚歸臥吾廬。形骸委順動，方寸付空虛。",
            "持此將過日，自然多晏如。昏昏複默默，非智亦非愚。"
        ],
        "notes": [
            ""
        ],
        "volume": "卷四百二十八",
        "no#": 16
    },
    {
        "title": "冬夜與錢員外同直禁中",
        "author": "白居易",
        "biography": "",
        "paragraphs": [
            "夜深草詔罷，霜月淒凜凜。欲臥暖殘杯，燈前相對飲。",
            "連鋪青縑被，封置通中枕。仿佛百餘宵，與君同此寢。"
        ],
        "notes": [
            ""
        ],
        "volume": "卷四百二十八",
        "no#": 17
    },
    {
        "title": "和錢員外禁中夙興見示",
        "author": "白居易",
        "biography": "",
        "paragraphs": [
            "窗白星漢曙，窗暖燈火餘。坐卷朱裏幕，看封紫泥書。",
            "窅窅鐘漏盡，曈曈霞景初。樓臺紅照曜，松竹青扶疏。",
            "君愛此時好，回頭特謂餘。不知上清界，曉景複何如。"
        ],
        "notes": [
            ""
        ],
        "volume": "卷四百二十八",
        "no#": 18
    },
    {
        "title": "夏日獨直，寄蕭侍禦",
        "author": "白居易",
        "biography": "",
        "paragraphs": [
            "憲台文法地，翰林清切司。鷹猜課野鶴，驥德責山麋。",
            "課責雖不同，同歸非所宜。是以方寸內，忽忽暗相思。",
            "夏日獨上直，日長何所為。澹然無他念，虛靜是吾師。",
            "形委有事牽，心與無事期。中臆一以曠，外累都若遺。",
            "地貴身不覺，意閑境來隨。但對松與竹，如在山中時。",
            "情性聊自適，吟詠偶成詩。此意非夫子，餘人多不知。"
        ],
        "notes": [
            ""
        ],
        "volume": "卷四百二十八",
        "no#": 19
    },
    {
        "title": "松聲",
        "author": "白居易",
        "biography": "",
        "paragraphs": [
            "月好好獨坐，雙松在前軒。西南微風來，潛入枝葉間。",
            "蕭寥發為聲，半夜明月前。寒山颯颯雨，秋琴泠泠弦。",
            "一聞滌炎暑，再聽破昏煩。竟夕遂不寐，心體俱翛然。",
            "南陌車馬動，西鄰歌吹繁。誰知茲簷下，滿耳不為喧。"
        ],
        "notes": [
            ""
        ],
        "volume": "卷四百二十八",
        "no#": 20
    },
    {
        "title": "禁中",
        "author": "白居易",
        "biography": "",
        "paragraphs": [
            "門嚴九重靜，窗幽一室閑。好是修心處，何必在深山。"
        ],
        "notes": [
            ""
        ],
        "volume": "卷四百二十八",
        "no#": 21
    },
    {
        "title": "贈吳丹",
        "author": "白居易",
        "biography": "",
        "paragraphs": [
            "巧者力苦勞，智者心苦憂。愛君無巧智，終歲閑悠悠。",
            "嘗登禦史府，亦佐東諸侯。手操糾謬簡，心運決勝籌。",
            "宦途似風水，君心如虛舟。泛然而不有，進退得自由。",
            "今來脫豸冠，時往侍龍樓。官曹稱心靜，居處隨跡幽。",
            "冬負南榮日，支體甚溫柔。夏臥北窗風，枕席如涼秋。",
            "南山入捨下，酒甕在床頭。人間有閑地，何必隱林丘。",
            "顧我愚且昧，勞生殊未休。一入金門直，星霜三四周。",
            "主恩信難報，近地徒久留。終當乞閑官，退與夫子游。"
        ],
        "notes": [
            ""
        ],
        "volume": "卷四百二十八",
        "no#": 22
    },
    {
        "title": "初除戶曹，喜而言志",
        "author": "白居易",
        "biography": "",
        "paragraphs": [
            "詔授戶曹掾，捧詔感君恩。感恩非為己，祿養及吾親。",
            "弟兄俱簪笏，新婦儼衣巾。羅列高堂下，拜慶正紛紛。",
            "俸錢四五萬，月可奉晨昏。廩祿二百石，歲可盈倉囷。",
            "喧喧車馬來，賀客滿我門。不以我為貪，知我家內貧。",
            "置酒延賀客，客容亦歡欣。笑雲今日後，不復憂空尊。",
            "答雲如君言，願君少逡巡。我有平生志，醉後為君陳。",
            "人生百歲期，七十有幾人。浮榮及虛位，皆是身之賓。",
            "唯有衣與食，此事粗關身。苟免饑寒外，餘物盡浮雲。"
        ],
        "notes": [
            ""
        ],
        "volume": "卷四百二十八",
        "no#": 23
    },
    {
        "title": "秋居書懷",
        "author": "白居易",
        "biography": "",
        "paragraphs": [
            "門前少賓客，階下多松竹。秋景下西牆，涼風入東屋。",
            "有琴慵不弄，有書閑不讀。盡日方寸中，澹然無所欲。",
            "何須廣居處，不用多積蓄。丈室可容身，鬥儲可充腹。",
            "況無治道術，坐受官家祿。不種一株桑，不鋤一壟穀。",
            "終朝飽飯餐，卒歲豐衣服。持此知愧心，自然易為足。"
        ],
        "notes": [
            ""
        ],
        "volume": "卷四百二十八",
        "no#": 24
    },
    {
        "title": "禁中曉臥，因懷王起居",
        "author": "白居易",
        "biography": "",
        "paragraphs": [
            "遲遲禁漏盡，悄悄暝鴉喧。夜雨槐花落，微涼臥北軒。",
            "曙燈殘未滅，風簾閑自翻。每一得靜境，思與故人言。"
        ],
        "notes": [
            ""
        ],
        "volume": "卷四百二十八",
        "no#": 25
    },
    {
        "title": "養拙",
        "author": "白居易",
        "biography": "",
        "paragraphs": [
            "鐵柔不為劍，木曲不為轅。今我亦如此，愚蒙不及門。",
            "甘心謝名利，滅跡歸丘園。坐臥茅茨中，但對琴與尊。",
            "身去韁鎖累，耳辭朝市喧。逍遙無所為，時窺五千言。",
            "無憂樂性場，寡欲清心源。始知不才者，可以探道根。"
        ],
        "notes": [
            ""
        ],
        "volume": "卷四百二十八",
        "no#": 26
    },
    {
        "title": "寄李十一建",
        "author": "白居易",
        "biography": "",
        "paragraphs": [
            "外事牽我形，外物誘我情。李君別來久，褊吝從中生。",
            "憶昨訪君時，立馬扣柴荊。有時君未起，稚子喜先迎。",
            "連步笑出門，衣翻冠或傾。掃階苔紋綠，拂榻藤陰清。",
            "家醞及春熟，園葵乘露烹。看山東亭坐，待月南原行。",
            "門靜唯鳥語，坊遠少鼓聲。相對盡日言，不及利與名。",
            "分手來幾時，明月三四盈。別時殘花落，及此新蟬鳴。",
            "芳歲忽已晚，離抱悵未平。豈不思命駕，吏職坐相縈。",
            "前時君有期，訪我來山城。心賞久雲阻，言約無自輕。",
            "相去幸非遠，走馬一日程。"
        ],
        "notes": [
            ""
        ],
        "volume": "卷四百二十八",
        "no#": 27
    },
    {
        "title": "旅次華州，贈袁右丞",
        "author": "白居易",
        "biography": "",
        "paragraphs": [
            "渭水綠溶溶，華山青崇崇。山水一何麗，君子在其中。",
            "才與世會合，物隨誠感通。德星降人福，時雨助歲功。",
            "化行人無訟，囹圄千日空。政順氣亦和，黍稷三年豐。",
            "客自帝城來，驅馬出關東。愛此一郡人，如見太古風。",
            "方今天子心，憂人正忡忡。安得天下守，盡得如袁公。"
        ],
        "notes": [
            ""
        ],
        "volume": "卷四百二十八",
        "no#": 28
    },
    {
        "title": "酬楊九弘貞長安病中見寄",
        "author": "白居易",
        "biography": "",
        "paragraphs": [
            "伏枕君寂寂，折腰我營營。所嗟經時別，相去一宿程。",
            "攜手昨何時，昆明春水準。離郡來幾日，太白夏雲生。",
            "之子未得意，貧病客帝城。貧堅志士節，病長高人情。",
            "隱幾自恬澹，閉門無送迎。龍臥心有待，鶴瘦貌彌清。",
            "清機發為文，投我如振瓊。何以慰饑渴，捧之吟一聲。"
        ],
        "notes": [
            ""
        ],
        "volume": "卷四百二十八",
        "no#": 29
    },
    {
        "title": "禁中寓直夢游仙遊寺",
        "author": "白居易",
        "biography": "",
        "paragraphs": [
            "西軒草詔暇，松竹深寂寂。月出清風來，忽似山中夕。",
            "因成西南夢，夢作遊仙客。覺聞宮漏聲，猶謂山泉滴。"
        ],
        "notes": [
            ""
        ],
        "volume": "卷四百二十八",
        "no#": 30
    },
    {
        "title": "贈王山人",
        "author": "白居易",
        "biography": "",
        "paragraphs": [
            "聞君減寢食，日聽神仙說。暗待非常人，潛求長生訣。",
            "言長本對短，未離生死轍。假使得長生，才能勝夭折。",
            "松樹千年朽，槿花一日歇。畢竟共虛空，何須誇歲月。",
            "彭殤徒自異，生死終無別。不如學無生，無生即無滅。"
        ],
        "notes": [
            ""
        ],
        "volume": "卷四百二十八",
        "no#": 31
    },
    {
        "title": "秋山",
        "author": "白居易",
        "biography": "",
        "paragraphs": [
            "久病曠心賞，今朝一登山。山秋雲物冷，稱我清羸顏。",
            "白石臥可枕，青蘿行可攀。意中如有得，盡日不欲還。",
            "人生無幾何，如寄天地間。心有千載憂，身無一日閑。",
            "何時解塵網，此地來掩關。"
        ],
        "notes": [
            ""
        ],
        "volume": "卷四百二十八",
        "no#": 32
    },
    {
        "title": "贈能七倫",
        "author": "白居易",
        "biography": "",
        "paragraphs": [
            "澗松高百尋，四時寒森森。臨風有清韻，向日無曲陰。",
            "如何時俗人，但賞桃李林。豈不知堅貞，芳馨誘其心。",
            "能生學為文，氣高功亦深。手中一百篇，句句披沙金。",
            "苦節二十年，無人振陸沉。今我尚貧賤，徒為爾知音。"
        ],
        "notes": [
            ""
        ],
        "volume": "卷四百二十八",
        "no#": 33
    },
    {
        "title": "題楊穎士西亭",
        "author": "白居易",
        "biography": "",
        "paragraphs": [
            "靜得亭上境，遠諧塵外蹤。憑軒東南望，鳥滅山重重。",
            "竹露冷煩襟，杉風清病容。曠然宜真趣，道與心相逢。",
            "即此可遺世，何必蓬壺峰。"
        ],
        "notes": [
            ""
        ],
        "volume": "卷四百二十八",
        "no#": 34
    },
    {
        "title": "題贈鄭秘書征君石溝溪隱居",
        "author": "白居易",
        "biography": "",
        "paragraphs": [
            "鄭君得自然，虛白生心胸。吸彼沆瀣精，凝為冰雪容。",
            "大君貞元初，求賢致時雍。蒲輪入翠微，迎下天臺峰。",
            "赤城別松喬，黃閣交夔龍。俯仰受三命，從容辭九重。",
            "出籠鶴翩翩，歸林鳳雍雍。在火辨良玉，經霜識貞松。",
            "新居寄楚山，山碧溪溶溶。丹灶燒煙煴，黃精花豐茸。",
            "蕙帳夜琴澹，桂尊春酒濃。時人不到處，苔石無塵蹤。",
            "我今何為者，趨世身龍鍾。不向林壑訪，無由朝市逢。",
            "終當解塵纓，蔔築來相從。"
        ],
        "notes": [
            ""
        ],
        "volume": "卷四百二十八",
        "no#": 35
    },
    {
        "title": "及第後歸覲，留別諸同年",
        "author": "白居易",
        "biography": "",
        "paragraphs": [
            "十年常苦學，一上謬成名。擢第未為貴，賀親方始榮。",
            "時輩六七人，送我出帝城。軒車動行色，絲管舉離聲。",
            "得意減別恨，半酣輕遠程。翩翩馬蹄疾，春日歸鄉情。"
        ],
        "notes": [
            ""
        ],
        "volume": "卷四百二十八",
        "no#": 36
    },
    {
        "title": "清夜琴興",
        "author": "白居易",
        "biography": "",
        "paragraphs": [
            "月出鳥棲盡，寂然坐空林。是時心境閑，可以彈素琴。",
            "清泠由木性，恬澹隨人心。心積和平氣，木應正始音。",
            "響餘群動息，曲罷秋夜深。正聲感元化，天地清沉沉。"
        ],
        "notes": [
            ""
        ],
        "volume": "卷四百二十八",
        "no#": 37
    },
    {
        "title": "郊陶潛體詩十六首",
        "author": "白居易",
        "biography": "",
        "paragraphs": [
            "不動者厚地，不息者高天。無窮者日月，長在者山川。",
            "松柏與龜鶴，其壽皆千年。嗟嗟群物中，而人獨不然。",
            "早出向朝市，暮已歸下泉。形質及壽命，危脆若浮煙。",
            "堯舜與周孔，古來稱聖賢。借問今何在，一去亦不還。",
            "我無不死藥，萬萬隨化遷。所未定知者，修短遲速間。",
            "幸及身健日，當歌一尊前。何必待人勸，持此自為歡。",
            "翳翳逾月陰，沉沉連日雨。開簾望天色，黃雲暗如土。",
            "行潦毀我墉，疾風壞我宇。蓬莠生庭院，泥塗失場圃。",
            "村深絕賓客，窗晦無儔侶。盡日不下床，跳蛙時入戶。",
            "出門無所往，入室還獨處。不以酒自娛，塊然與誰語。",
            "朝飲一杯酒，冥心合元化。兀然無所思，日高尚閑臥。",
            "暮讀一卷書，會意如嘉話。欣然有所遇，夜深猶獨坐。",
            "又得琴上趣，安弦有餘暇。複多詩中狂，下筆不能罷。",
            "唯茲三四事，持用度晝夜。所以陰雨中，經旬不出舍。",
            "始悟獨往人，心安時亦過。",
            "東家采桑婦，雨來苦愁悲。蔟蠶北堂前，雨冷不成絲。",
            "西家荷鋤叟，雨來亦怨咨。種豆南山下，雨多落為萁。",
            "而我獨何幸，醞酒本無期。及此多雨日，正遇新熟時。",
            "開瓶瀉尊中，玉液黃金脂。持玩已可悅，歡嘗有餘滋。",
            "一酌發好容，再酌開愁眉。連延四五酌，酣暢入四肢。",
            "忽然遺我物，誰複分是非。是時連夕雨，酩酊無所知。",
            "人心苦顛倒，反為憂者嗤。",
            "朝亦獨醉歌，暮亦獨醉睡。未盡一壺酒，已成三獨醉。",
            "勿嫌飲太少，且喜歡易致。一杯複兩杯，多不過三四。",
            "便得心中適，盡忘身外事。更複強一杯，陶然遺萬累。",
            "一飲一石者，徒以多為貴。及其酩酊時，與我亦無異。",
            "笑謝多飲者，酒錢徒自費。",
            "天秋無片雲，地靜無纖塵。團團新晴月，林外生白輪。",
            "憶昨陰霖天，連連三四旬。賴逢家醞熟，不覺過朝昏。",
            "私言雨霽後，可以罷餘尊。及對新月色，不醉亦愁人。",
            "床頭殘酒榼，欲盡味彌淳。攜置南簷下，舉酌自殷勤。",
            "清光入杯杓，白露生衣巾。乃知陰與晴，安可無此君。",
            "我有樂府詩，成來人未聞。今宵醉有興，狂詠驚四鄰。",
            "獨賞猶複爾，何況有交親。",
            "中秋三五夜，明月在前軒。臨觴忽不飲，憶我平生歡。",
            "我有同心人，邈邈崔與錢。我有忘形友，迢迢李與元。",
            "或飛青雲上，或落江湖間。與我不相見，於今四五年。",
            "我無縮地術，君非馭風仙。安得明月下，四人來晤言。",
            "良夜信難得，佳期杳無緣。明月又不駐，漸下西南天。",
            "豈無他時會，惜此清景前。",
            "家醞飲已盡，村中無酒酤。坐愁今夜醒，其奈秋懷何。",
            "有客忽叩門，言語一何佳。雲是南村叟，挈榼來相過。",
            "且喜尊不燥，安問少與多。重陽雖已過，籬菊有殘花。",
            "歡來苦晝短，不覺夕陽斜。老人勿遽起，且待新月華。",
            "客去有餘趣，竟夕獨酣歌。",
            "原生衣百結，顏子食一簞。歡然樂其志，有以忘饑寒。",
            "今我何人哉，德不及先賢。衣食幸相屬，胡為不自安。",
            "況茲清渭曲，居處安且閑。榆柳百餘樹，茅茨十數間。",
            "寒負簷下日，熱濯澗底泉。日出猶未起，日入已複眠。",
            "西風滿村巷，清涼八月天。但有雞犬聲，不聞車馬喧。",
            "時傾一尊酒，坐望東南山。稚侄初學步，牽衣戲我前。",
            "即此自可樂，庶幾顏與原。",
            "湛湛尊中酒，有功不自伐。不伐人不知，我今代其說。",
            "良將臨大敵，前驅千萬卒。一簞投河飲，赴死心如一。",
            "壯士磨匕首，勇憤氣蓬勃。一酣忘報讎，四體如無骨。",
            "東海殺孝婦，天旱逾年月。一酌酹其魂，通宵雨不歇。",
            "咸陽秦獄氣，冤痛結為物。千歲不肯散，一沃亦銷失。",
            "況茲兒女恨，及彼幽憂疾。快飲無不消，如霜得春日。",
            "方知麹糵靈，萬物無與匹。",
            "煙霞隔懸圃，風波限瀛洲。我豈不欲往，大海路阻修。",
            "神仙但聞說，靈藥不可求。長生無得者，舉世如蜉蝣。",
            "逝者不重回，存者難久留。踟躕未死間，何苦懷百憂。",
            "念此忽內熱，坐看成白頭。舉杯還獨飲，顧影自獻酬。",
            "心與口相約，未醉勿言休。今朝不盡醉，知有明朝不。",
            "不見郭門外，累累墳與丘。月明愁殺人，黃蒿風颼颼。",
            "死者若有知，悔不秉燭遊。",
            "吾聞潯陽郡，昔有陶征君。愛酒不愛名，憂醒不憂貧。",
            "嘗為彭澤令，在官才八旬。愀然忽不樂，掛印著公門。",
            "口吟歸去來，頭戴漉酒巾。人吏留不得，直入故山雲。",
            "歸來五柳下，還以酒養真。人間榮與利，擺落如泥塵。",
            "先生去已久，紙墨有遺文。篇篇勸我飲，此外無所雲。",
            "我從老大來，竊慕其為人。其他不可及，且效醉昏昏。",
            "楚王疑忠臣，江南放屈平。晉朝輕高士，林下棄劉伶。",
            "一人常獨醉，一人常獨醒。醒者多苦志，醉者多歡情。",
            "歡情信獨善，苦志竟何成。兀傲甕間臥，憔悴澤畔行。",
            "彼憂而此樂，道理甚分明。願君且飲酒，勿思身後名。",
            "有一燕趙士，言貌甚奇瑰。日日酒家去，脫衣典數杯。",
            "問君何落拓，雲僕生草萊。地寒命且薄，徒抱王佐才。",
            "豈無濟時策，君門乏良媒。三獻寢不報，遲遲空手回。",
            "亦有同門生，先升青雲梯。貴賤交道絕，朱門叩不開。",
            "及歸種禾黍，三歲旱為災。入山燒黃白，一旦化為灰。",
            "蹉跎五十餘，生世苦不諧。處處去不得，卻歸酒中來。",
            "南巷有貴人，高蓋駟馬車。我問何所苦，四十垂白須。",
            "答雲君不知，位重多憂虞。北裏有寒士，甕牖繩為樞。",
            "出扶桑棗杖，入臥蝸牛廬。散賤無憂患，心安體亦舒。",
            "東鄰有富翁，藏貨遍五都。東京收粟帛，西市鬻金珠。",
            "朝營暮計算，晝夜不安居。西舍有貧者，匹婦配匹夫。",
            "布裙行賃舂，裋褐坐傭書。以此求口食，一飽欣有餘。",
            "貴賤與貧富，高下雖有殊。憂樂與利害，彼此不相逾。",
            "是以達人觀，萬化同一途。但未知生死，勝負兩何如。",
            "遲疑未知間，且以酒為娛。",
            "濟水澄而潔，河水渾而黃。交流列四瀆，清濁不相傷。",
            "太公戰牧野，伯夷餓首陽。同時號賢聖，進退不相妨。",
            "謂天不愛民，胡為生稻粱。謂天果愛民，胡為生豺狼。",
            "謂神福善人，孔聖竟棲遑。謂神禍淫人，暴秦終霸王。",
            "顏回與黃憲，何辜早夭亡。蝮蛇與鴆鳥，何得壽延長。",
            "物理不可測，神道亦難量。舉頭仰問天，天色但蒼蒼。",
            "唯當多種黍，日醉手中觴。"
        ],
        "notes": [
            ""
        ],
        "volume": "卷四百二十八",
        "no#": 38
    }
]