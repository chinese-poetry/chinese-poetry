[
    {
        "title": "景陽臺懷古",
        "author": "陳貺",
        "biography": "",
        "paragraphs": [
            "景陽六朝地，運極自依依。一會皆同是，到頭誰論非。",
            "酒濃沈遠慮，花好失前機。見此尤宜戒，正當家國肥。"
        ],
        "notes": [
            ""
        ],
        "volume": "卷七百四十一",
        "no#": 1
    },
    {
        "title": "石城懷古",
        "author": "劉洞",
        "biography": "",
        "paragraphs": [
            "石城古岸頭，一望思悠悠。幾許六朝事，不禁江水流。"
        ],
        "notes": [
            ""
        ],
        "volume": "卷七百四十一",
        "no#": 2
    },
    {
        "title": "句",
        "author": "劉洞",
        "biography": "",
        "paragraphs": [
            "千里長江皆渡馬，十年養士得何人。",
            "翻憶潘郎章奏內，愔愔日暮好沾巾。（《江南野錄》：",
            "金陵受圍，洞為七言詩，榜路傍云云。「家國愔愔，",
            "百骸同草木，萬象入心靈。"
        ],
        "notes": [
            ""
        ],
        "volume": "卷七百四十一",
        "no#": 3
    },
    {
        "title": "旅懷",
        "author": "江為",
        "biography": "",
        "paragraphs": [
            "迢迢江漢路，秋色又堪驚。半夜聞鴻雁，多年別弟兄。",
            "高風雲影斷，微雨菊花明。欲寄東歸信，裴回無限情。"
        ],
        "notes": [
            ""
        ],
        "volume": "卷七百四十一",
        "no#": 4
    },
    {
        "title": "江行",
        "author": "江為",
        "biography": "",
        "paragraphs": [
            "越信來年稀，孤舟幾夢歸。月寒花露重，江晚水煙微。",
            "峰直帆相望，沙空鳥自飛。何時洞庭上，春雨滿蓑衣。"
        ],
        "notes": [
            ""
        ],
        "volume": "卷七百四十一",
        "no#": 5
    },
    {
        "title": "登潤州城",
        "author": "江為",
        "biography": "",
        "paragraphs": [
            "天末江城晚，登臨客望迷。春潮平島嶼，殘雨隔虹霓。",
            "鳥與孤帆遠，煙和獨樹低。鄉山何處是，目斷廣陵西。"
        ],
        "notes": [
            ""
        ],
        "volume": "卷七百四十一",
        "no#": 6
    },
    {
        "title": "岳陽樓",
        "author": "江為",
        "biography": "",
        "paragraphs": [
            "倚樓高望極，展轉念前途。晚葉紅殘楚，秋江碧入吳。",
            "雲中來雁急，天末去帆孤。明月誰同我，悠悠上帝都。"
        ],
        "notes": [
            ""
        ],
        "volume": "卷七百四十一",
        "no#": 7
    },
    {
        "title": "送客",
        "author": "江為",
        "biography": "",
        "paragraphs": [
            "明月孤舟遠，吟髭鑷更華。天形圍澤國，秋色露人家。",
            "水館螢交影，霜洲橘委花。何當尋舊隱，泉石好生涯。"
        ],
        "notes": [
            ""
        ],
        "volume": "卷七百四十一",
        "no#": 8
    },
    {
        "title": "臨刑詩",
        "author": "江為",
        "biography": "",
        "paragraphs": [
            "街鼓侵人急，西傾日欲斜。黃泉無旅店，今夜宿誰家。"
        ],
        "notes": [
            ""
        ],
        "volume": "卷七百四十一",
        "no#": 9
    },
    {
        "title": "塞下曲",
        "author": "江為",
        "biography": "",
        "paragraphs": [
            "萬里黃雲凍不飛，磧煙烽火夜深微。",
            "胡兒移帳寒笳絕，雪路時聞探馬歸。"
        ],
        "notes": [
            ""
        ],
        "volume": "卷七百四十一",
        "no#": 10
    },
    {
        "title": "隋堤柳",
        "author": "江為",
        "biography": "",
        "paragraphs": [
            "錦纜龍舟萬里來，醉鄉繁盛忽塵埃。",
            "空餘兩岸千株柳，雨葉風花作恨媒。"
        ],
        "notes": [
            ""
        ],
        "volume": "卷七百四十一",
        "no#": 11
    },
    {
        "title": "句",
        "author": "江為",
        "biography": "",
        "paragraphs": [
            "吟登蕭寺旃檀閣，醉倚王家玳瑁筵。",
            "遠遠朝宗出白雲，方圓隨處性長存。（《水》，"
        ],
        "notes": [
            ""
        ],
        "volume": "卷七百四十一",
        "no#": 12
    },
    {
        "title": "詠鷹",
        "author": "高越",
        "biography": "",
        "paragraphs": [
            "雪爪星眸世所稀，摩天專待振毛衣。",
            "虞人莫謾張羅網，未肯平原淺草飛。"
        ],
        "notes": [
            ""
        ],
        "volume": "卷七百四十一",
        "no#": 13
    }
]