[
    {
        "title": "享惠昭太子廟樂章",
        "author": "李逢吉",
        "biography": "",
        "paragraphs": [
            "既潔酒醴，聿陳熟腥。肅將震念，昭格儲靈。",
            "展矣禮典，熏然德馨。愔愔管磬，亦具是聽。"
        ],
        "notes": [
            ""
        ],
        "volume": "卷四百七十三",
        "no#": 1
    },
    {
        "title": "望京樓上寄令狐華州",
        "author": "李逢吉",
        "biography": "",
        "paragraphs": [
            "祇役滯南服，頹思屬暮年。閑上望京台，萬山蔽其前。",
            "落日歸飛翼，連翩東北天。涪江適在下，為我久潺湲。",
            "中葉成文教，德威清遠邊。頒條信徒爾，華發生蒼然。",
            "寄懷三峰守，岐路隔雲煙。"
        ],
        "notes": [
            ""
        ],
        "volume": "卷四百七十三",
        "no#": 2
    },
    {
        "title": "再赴襄陽，辱宣武相公貽詩，今用奉酬",
        "author": "李逢吉",
        "biography": "",
        "paragraphs": [
            "解韍辭丹禁，揚旌去赤墀。自驚非素望，何力及清時。",
            "又據三公席，多慚四老祠。峴山風已遠，棠樹事難追。",
            "江漢饒春色，荊蠻足夢思。唯憐吐鳳句，相示鑿龍期。"
        ],
        "notes": [
            ""
        ],
        "volume": "卷四百七十三",
        "no#": 3
    },
    {
        "title": "奉送李相公重鎮襄陽",
        "author": "李逢吉",
        "biography": "",
        "paragraphs": [
            "海內埏埴遍，漢陰旌旆還。望留丹闕下，恩在紫霄間。",
            "冰雪背秦嶺，風煙經武關。樹皆人尚愛，轅即吏曾攀。",
            "自惜兩心合，相看雙鬢斑。終期謝戎務，同隱鑿龍山。"
        ],
        "notes": [
            ""
        ],
        "volume": "卷四百七十三",
        "no#": 4
    },
    {
        "title": "和嚴揆省中宿齋遇令狐員外當直之作",
        "author": "李逢吉",
        "biography": "",
        "paragraphs": [
            "致齋分直宿南宮，越石盧諶此夜同。位極班行猶念舊，",
            "竟夕文昌知有月，可憐如在庾樓中。"
        ],
        "notes": [
            ""
        ],
        "volume": "卷四百七十三",
        "no#": 5
    },
    {
        "title": "奉酬忠武李相公見寄",
        "author": "李逢吉",
        "biography": "",
        "paragraphs": [
            "直繼先朝衛與英，能移孝友作忠貞。劍門失險曾縛虎，",
            "惠連忽贈池塘句，又遣羸師破膽驚。"
        ],
        "notes": [
            ""
        ],
        "volume": "卷四百七十三",
        "no#": 6
    },
    {
        "title": "酬致政楊祭酒見寄",
        "author": "李逢吉",
        "biography": "",
        "paragraphs": [
            "初還相印罷戎旃，獲守皇居在紫煙。妄比酂侯功蔑爾，",
            "十載別離那可道，倍令驚喜見來篇。"
        ],
        "notes": [
            ""
        ],
        "volume": "卷四百七十三",
        "no#": 7
    },
    {
        "title": "送令狐秀才赴舉",
        "author": "李逢吉",
        "biography": "",
        "paragraphs": [
            "子有雄文藻思繁，齠年射策向金門。前隨鸞鶴登霄漢，",
            "那堪兩地生離緒，蓬戶長扃行旅喧。"
        ],
        "notes": [
            ""
        ],
        "volume": "卷四百七十三",
        "no#": 8
    },
    {
        "title": "郡齋臥疾贈晝上人",
        "author": "於頔",
        "biography": "",
        "paragraphs": [
            "夙陪翰墨徒，深論窮文格。麗則風騷後，公然我詞客。",
            "晚依方外友，極理探精賾。吻合南北宗，晝公我禪伯。",
            "尤明性不染，故我行貞白。隨順令得解，故我言芳澤。",
            "霅水漾清潯，吳山橫碧岑。含珠複蘊玉，價重雙南金。",
            "的皪曜奇彩，淒清流雅音。商聲發楚調，調切譜瑤琴。",
            "吳山為我高，霅水為我深。萬景徒有象，孤雲本無心。",
            "眾木豈無聲，椅桐有清響。眾耳豈不聆，鐘期有真賞。",
            "高潔古人操，素懷夙所仰。覿君冰雪姿，祛我淫滯想。",
            "常吟柳惲詩，苕浦久相思。逮此遠為郡，蘋洲芳草衰。",
            "逢師年臘長，值我病容羸。共話無生理，聊用契心期。"
        ],
        "notes": [
            ""
        ],
        "volume": "卷四百七十三",
        "no#": 9
    },
    {
        "title": "和丘員外題湛長史舊居",
        "author": "於頔",
        "biography": "",
        "paragraphs": [
            "蕭條曆山下，水木無氛滓。王門結長裾，岩扃怡暮齒。",
            "昔賢枕高躅，今彥仰知止。依依矚煙霞，眷眷返墟裏。",
            "湛生久已沒，丘也亦同恥。立言咸不朽，何必在青史。"
        ],
        "notes": [
            ""
        ],
        "volume": "卷四百七十三",
        "no#": 10
    },
    {
        "title": "寒夜聞霜鐘",
        "author": "盧景亮",
        "biography": "",
        "paragraphs": [
            "洪鐘發長夜，清響出層岑。暗入繁霜切，遙傳古寺深。",
            "何城亂遠漏，幾處雜疏砧。已警離人夢，仍沾旅客襟。",
            "待時當命侶，抱器本無心。倘若無知者，誰能設此音。"
        ],
        "notes": [
            ""
        ],
        "volume": "卷四百七十三",
        "no#": 11
    },
    {
        "title": "南溪詩",
        "author": "李渤",
        "biography": "",
        "paragraphs": [
            "玄岩麗南溪，新泉發幽色。岩泉孕靈秀，雲煙紛崖壁。",
            "斜峰信天插，奇洞固神辟。窈窕去未窮，環回勢難極。",
            "玉池似無水，玄井昏不測。仙戶掩複開，乳膏凝更滴。",
            "丹砂有遺址，石徑無留跡。南眺蒼梧雲，北望洞庭客。",
            "蕭條風煙外，爽朗形神寂。若值浮丘翁，從此謝塵役。"
        ],
        "notes": [
            ""
        ],
        "volume": "卷四百七十三",
        "no#": 12
    },
    {
        "title": "喜弟淑再至為長歌",
        "author": "李渤",
        "biography": "",
        "paragraphs": [
            "前年別時秋九月，白露吹霜金吹烈。離鴻一別影初分，",
            "廬山峨峨倚天碧，捧排空崖千萬尺。社榜長題高士名，",
            "自負心機四十年，羞聞社客山中篇。憂時魂夢憶歸路，",
            "吾吟行路五十篇，盡說江南數千里。自憐兄弟今五人，",
            "長兄年少曾落托，拔劍沙場隨衛霍。口裏雖譚周孔文，",
            "非論疾惡志如霜，更覺臨泉心似鐵。第三之兄更奇異，",
            "卻愁清逸不幹時，高蹤大器無人知。倘逢感激許然諾，",
            "卷中筆落星漢搖，洞裏丹靈鬼神泣。嗟餘流浪心最狂，",
            "廣海青山殊未足，逢著高樓還醉宿。朝走安公櫪上駒，",
            "雲騰浪走勢未衰，鶴膝蜂腰豈能障。送爾為文殊不識，"
        ],
        "notes": [
            ""
        ],
        "volume": "卷四百七十三",
        "no#": 13
    },
    {
        "title": "留別南溪二首",
        "author": "李渤",
        "biography": "",
        "paragraphs": [
            "常歎春泉去不回，我今此去更難來。",
            "欲知別後留情處，手種岩花次第開。",
            "如雲不厭蒼梧遠，似雁逢春又北歸。",
            "惟有隱山溪上月，年年相望兩依依。"
        ],
        "notes": [
            ""
        ],
        "volume": "卷四百七十三",
        "no#": 14
    },
    {
        "title": "桂林歎雁",
        "author": "李渤",
        "biography": "",
        "paragraphs": [
            "三朝四黜倦遐征，往復皆愁萬里程。",
            "爾解分飛卻回去，我方從此向南行。"
        ],
        "notes": [
            ""
        ],
        "volume": "卷四百七十三",
        "no#": 15
    },
    {
        "title": "享惠昭太子廟樂章",
        "author": "孟簡",
        "biography": "",
        "paragraphs": [
            "喧喧金石容既缺，肅肅羽駕就行列。",
            "緱山遺響昔所聞，廟庭進旅今攸設。"
        ],
        "notes": [
            ""
        ],
        "volume": "卷四百七十三",
        "no#": 16
    },
    {
        "title": "擬古",
        "author": "孟簡",
        "biography": "",
        "paragraphs": [
            "劍客不誇貌，主人知此心。但營纖毫義，肯計千萬金。",
            "勇發看鷙擊，憤來聽虎吟。平生貴酬德，刃敵無幽深。"
        ],
        "notes": [
            ""
        ],
        "volume": "卷四百七十三",
        "no#": 17
    },
    {
        "title": "詠歐陽行周事",
        "author": "孟簡",
        "biography": "",
        "paragraphs": [
            "有客西北逐，驅馬次太原。太原有佳人，神豔照行雲。",
            "座上轉橫波，流光注夫君。夫君意蕩漾，即日相交歡。",
            "定情非一詞，結念誓青山。生死不變易，中誠無間言。",
            "此為太學徒，彼屬北府官。中夜欲相從，嚴城限軍門。",
            "白日欲同居，君畏仁人聞。忽如隴頭水，坐作東西分。",
            "驚離腸千結，滴淚眼雙昏。本達京師回，賀期相追攀。",
            "宿約始乖阻，彼憂已纏綿。高髻若黃鸝，危鬢如玉蟬。",
            "纖手自整理，剪刀斷其根。柔情托侍兒，為我遺所歡。",
            "所歡使者來，侍兒因複前。抆淚取遺寄，深誠祈為傳。",
            "封來贈君子，願言慰窮泉。使者回復命，遲遲蓄悲酸。",
            "詹生喜言旋，倒履走迎門。長跪聽未畢，驚傷涕漣漣。",
            "不飲亦不食，哀心百千端。襟情一夕空，精爽旦日殘。",
            "哀哉浩然氣，潰散歸化元。短生雖別離，長夜無阻難。",
            "雙魂終會合，兩劍遂蜿蜒。丈夫早通脫，巧笑安能幹。",
            "防身本苦節，一去何由還。後生莫沈迷，沈迷喪其真。"
        ],
        "notes": [
            ""
        ],
        "volume": "卷四百七十三",
        "no#": 18
    },
    {
        "title": "惜分陰",
        "author": "孟簡",
        "biography": "",
        "paragraphs": [
            "業廣因功苦，拳拳志士心。九流難酌挹，四海易消沈。",
            "對景嗟移晷，窺園詎改陰。三冬勞聚學，駟景重兼金。",
            "刺股情方勵，偷光思益深。再中如可冀，終嗣絕編音。"
        ],
        "notes": [
            ""
        ],
        "volume": "卷四百七十三",
        "no#": 19
    },
    {
        "title": "嘉禾合穎",
        "author": "孟簡",
        "biography": "",
        "paragraphs": [
            "玉燭將成歲，封人亦自歌。八方沾聖澤，異畝發嘉禾。",
            "共秀芳何遠，連莖瑞且多。穎低甘露滴，影亂惠風過。",
            "表稔由神化，為祥識氣和。因知興嗣歲，王道舊無頗。"
        ],
        "notes": [
            ""
        ],
        "volume": "卷四百七十三",
        "no#": 20
    },
    {
        "title": "賦得亞父碎玉鬥",
        "author": "孟簡",
        "biography": "",
        "paragraphs": [
            "獻謀既我違，積憤從心痗。鴻門入已迫，赤帝時潛退。",
            "寶位方苦競，玉鬥何情愛。猶看虹氣凝，詎惜冰姿碎。",
            "而嗟大事返，當起千里悔。誰為西楚王，坐見東城潰。"
        ],
        "notes": [
            ""
        ],
        "volume": "卷四百七十三",
        "no#": 21
    },
    {
        "title": "酬施先輩",
        "author": "孟簡",
        "biography": "",
        "paragraphs": [
            "襄陽才子得聲多，四海皆傳古鏡歌。",
            "樂府正聲三百首，梨園新入教青娥。"
        ],
        "notes": [
            ""
        ],
        "volume": "卷四百七十三",
        "no#": 22
    },
    {
        "title": "寄李十員外",
        "author": "王仲舒",
        "biography": "",
        "paragraphs": [
            "百丈懸泉舊臥龍，欲將肝膽佐時雍。",
            "惟愁又入煙霞去，知在廬峰第幾重。"
        ],
        "notes": [
            ""
        ],
        "volume": "卷四百七十三",
        "no#": 23
    },
    {
        "title": "訪羊尊師",
        "author": "孫革",
        "biography": "",
        "paragraphs": [
            "松下問童子，言師采藥去。只在此山中，雲深不知處。"
        ],
        "notes": [
            ""
        ],
        "volume": "卷四百七十三",
        "no#": 24
    },
    {
        "title": "晚眺",
        "author": "汪萬於",
        "biography": "",
        "paragraphs": [
            "杖策倚柴門，泉聲隔岸聞。夕陽諸嶺出，晴雪萬山分。",
            "靜對豺狼窟，幽觀鹿豕群。今宵寒月近，東北掃浮雲。"
        ],
        "notes": [
            ""
        ],
        "volume": "卷四百七十三",
        "no#": 25
    },
    {
        "title": "亞父碎玉鬥",
        "author": "何儒亮",
        "biography": "",
        "paragraphs": [
            "嬴女昔解網，楚王有遺躅。破關既定秦，碎首聞獻玉。",
            "貞姿應刃散，清響因風續。匪徇切泥功，將明懷璧辱。",
            "莫量漢祖德，空受項君勖。事去見前心，千秋渭水綠。"
        ],
        "notes": [
            ""
        ],
        "volume": "卷四百七十三",
        "no#": 26
    },
    {
        "title": "贈毛仙翁",
        "author": "李宗閔",
        "biography": "",
        "paragraphs": [
            "不知仙客占青春，肌骨才教稱兩旬。俗眼暫驚相見日，",
            "殘藥倘能沾朽質，願將霄漢永為鄰。"
        ],
        "notes": [
            ""
        ],
        "volume": "卷四百七十三",
        "no#": 27
    },
    {
        "title": "池州夫子廟麟台",
        "author": "韋表微",
        "biography": "",
        "paragraphs": [
            "二儀既閉，三象乃乖。聖道埋郁，人心不開。",
            "上無文武，下有定哀。籲嗟麟兮，孰為來哉。",
            "周雖不綱，孔實嗣聖。詩書既刪，禮樂大定。",
            "勸善懲惡，奸邪乃正。籲嗟麟兮，克昭符命。",
            "聖與時合，代行位尊。苟或乖戾，身窮道存。",
            "于昭魯邑，棲遲孔門。籲嗟麟兮，孰知其仁。",
            "運極數殘，德至時否。楚國浸廣，秦封益侈。",
            "牆仞迫厄，崎嶇闕裏。籲嗟麟兮，靡有攸止。",
            "世治則麟，世亂則麇。出非其時，麋鹿同群。",
            "孔不自聖，麟不自祥。籲嗟麟兮，天何所亡。"
        ],
        "notes": [
            ""
        ],
        "volume": "卷四百七十三",
        "no#": 28
    }
]