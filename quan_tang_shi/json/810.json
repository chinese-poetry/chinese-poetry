[
    {
        "title": "聽鶯歌",
        "author": "靈澈",
        "biography": "",
        "paragraphs": [
            "新鶯傍簷曉更悲，孤音清泠囀素枝。口邊血出語未盡，",
            "玄猿何事朝夜啼，白鷺長在汀洲宿。黑雕黃鶴豈不高，",
            "飛去來，莫上高城頭，莫下空園裏。城頭鴟烏拾膻腥，"
        ],
        "notes": [
            ""
        ],
        "volume": "卷八百一十",
        "no#": 1
    },
    {
        "title": "歸湖南作",
        "author": "靈澈",
        "biography": "",
        "paragraphs": [
            "山邊水邊待月明，暫向人間借路行。",
            "如今還向山邊去，只有湖水無行路。"
        ],
        "notes": [
            ""
        ],
        "volume": "卷八百一十",
        "no#": 2
    },
    {
        "title": "初到汀州",
        "author": "靈澈",
        "biography": "",
        "paragraphs": [
            "初放到滄洲，前心詎解愁。舊交容不拜，臨老學梳頭。",
            "禪室白雲去，故山明月秋。幾年猶在此，北戶水南流。"
        ],
        "notes": [
            ""
        ],
        "volume": "卷八百一十",
        "no#": 3
    },
    {
        "title": "九日和於使君思上京親故",
        "author": "靈澈",
        "biography": "",
        "paragraphs": [
            "清晨有高會，賓從出東方。楚俗風煙古，汀洲草木涼。",
            "山情來遠思，菊意在重陽。心憶華池上，從容鴛鷺行。"
        ],
        "notes": [
            ""
        ],
        "volume": "卷八百一十",
        "no#": 4
    },
    {
        "title": "送道虔上人游方",
        "author": "靈澈",
        "biography": "",
        "paragraphs": [
            "律儀通外學，詩思入玄關。煙景隨緣到，風姿與道閑。",
            "貫花留淨室，咒水度空山。誰識浮雲意，悠悠天地間。"
        ],
        "notes": [
            ""
        ],
        "volume": "卷八百一十",
        "no#": 5
    },
    {
        "title": "送鑒供奉歸蜀寧親",
        "author": "靈澈",
        "biography": "",
        "paragraphs": [
            "林間出定戀庭闈，聖主恩深暫許歸。雙樹欲辭金錫冷，",
            "此去不須求彩服，紫衣全勝老萊衣。"
        ],
        "notes": [
            ""
        ],
        "volume": "卷八百一十",
        "no#": 6
    },
    {
        "title": "天姥岑望天臺山",
        "author": "靈澈",
        "biography": "",
        "paragraphs": [
            "天臺眾峰外，華頂當寒空。有時半不見，崔嵬在雲中。"
        ],
        "notes": [
            ""
        ],
        "volume": "卷八百一十",
        "no#": 7
    },
    {
        "title": "遠公墓",
        "author": "靈澈",
        "biography": "",
        "paragraphs": [
            "古墓石棱棱，寒雲晚景凝。空悲虎溪月，不見雁門僧。"
        ],
        "notes": [
            ""
        ],
        "volume": "卷八百一十",
        "no#": 8
    },
    {
        "title": "宿東林寺",
        "author": "靈澈",
        "biography": "",
        "paragraphs": [
            "天寒猛虎叫岩雪，林下無人空有月。",
            "千年像教今不聞，焚香獨為鬼神說。"
        ],
        "notes": [
            ""
        ],
        "volume": "卷八百一十",
        "no#": 9
    },
    {
        "title": "簡寂觀",
        "author": "靈澈",
        "biography": "",
        "paragraphs": [
            "古松古柏岩壁間，猿攀鶴巢古枝折。",
            "五月有霜六月寒，時見山翁來取雪。"
        ],
        "notes": [
            ""
        ],
        "volume": "卷八百一十",
        "no#": 10
    },
    {
        "title": "元日觀郭將軍早朝",
        "author": "靈澈",
        "biography": "",
        "paragraphs": [
            "欲曙九衢人更多，千條香燭照星河。",
            "今朝始見金吾貴，車馬縱橫避玉珂。"
        ],
        "notes": [
            ""
        ],
        "volume": "卷八百一十",
        "no#": 11
    },
    {
        "title": "東林寺酬韋丹刺史",
        "author": "靈澈",
        "biography": "",
        "paragraphs": [
            "年老心閑無外事，麻衣草座亦容身。",
            "相逢盡道休官好，林下何曾見一人。"
        ],
        "notes": [
            ""
        ],
        "volume": "卷八百一十",
        "no#": 12
    },
    {
        "title": "東林寺寄包侍禦",
        "author": "靈澈",
        "biography": "",
        "paragraphs": [
            "古殿清陰山木春，池邊跂石一觀身。",
            "誰能來此焚香坐，共作壚峰二十人。"
        ],
        "notes": [
            ""
        ],
        "volume": "卷八百一十",
        "no#": 13
    },
    {
        "title": "西林寄楊公",
        "author": "靈澈",
        "biography": "",
        "paragraphs": [
            "日日愛山歸已遲，閑閒空度少年時。",
            "余身定寄林中老，心與長松片石期。"
        ],
        "notes": [
            ""
        ],
        "volume": "卷八百一十",
        "no#": 14
    },
    {
        "title": "答徐廣叔四問",
        "author": "靈澈",
        "biography": "",
        "paragraphs": [
            "童子出家無第行，隨師乞食遣稱名。",
            "長沙豈敢論年幾，絳老惟知甲子生。"
        ],
        "notes": [
            ""
        ],
        "volume": "卷八百一十",
        "no#": 15
    },
    {
        "title": "聞李處士亡",
        "author": "靈澈",
        "biography": "",
        "paragraphs": [
            "時時聞說故人死，日日自悲隨老身。",
            "白髮不生應不得，青山長在屬何人。"
        ],
        "notes": [
            ""
        ],
        "volume": "卷八百一十",
        "no#": 16
    },
    {
        "title": "句",
        "author": "靈澈",
        "biography": "",
        "paragraphs": [
            "松樹有死枝，塚上唯莓苔。石門無人入，古木花不開。",
            "綠竹歲寒在，故人衰老多。",
            "月色靜中見，泉聲深處聞。",
            "古觀茅山下，諸峰欲曙時。真人是黃子，玉堂生紫芝。",
            "禪門至六祖，衣缽無人得。",
            "古墓碑表折，荒壟松柏稀。",
            "秋深知氣正，家近覺山寒。",
            "山僧不記重陽日，因見茱萸憶去年。",
            "今非古獄下，莫向鬥邊看。",
            "海月生殘夜，江春入暮年。",
            "窗風枯硯水，山雨慢琴弦。"
        ],
        "notes": [
            ""
        ],
        "volume": "卷八百一十",
        "no#": 17
    },
    {
        "title": "湘夫人祠",
        "author": "大易",
        "biography": "",
        "paragraphs": [
            "靈祠古木合，波揚大江濆。未□湘南雨，知為何處雲。",
            "苔痕澀珠履，草色妒羅裙。妙鼓彤雲瑟，羈臣不可聞。"
        ],
        "notes": [
            ""
        ],
        "volume": "卷八百一十",
        "no#": 18
    },
    {
        "title": "贈司空拾遺",
        "author": "大易",
        "biography": "",
        "paragraphs": [
            "侍臣何事辭雲陛，江上微雲見雪花。望閣未承丹鳳詔，",
            "高館更容塵外客，仍令歸路待瑤華。"
        ],
        "notes": [
            ""
        ],
        "volume": "卷八百一十",
        "no#": 19
    },
    {
        "title": "寄錢郎中",
        "author": "法照",
        "biography": "",
        "paragraphs": [
            "閉門深樹裏，閑足鳥來過。五馬不復貴，一僧誰奈何。",
            "藥苗家自有，香飯乞時多。寄語嬋娟客，將心向薜蘿。"
        ],
        "notes": [
            ""
        ],
        "volume": "卷八百一十",
        "no#": 20
    },
    {
        "title": "送清江上人",
        "author": "法照",
        "biography": "",
        "paragraphs": [
            "越人僧體古，清慮洗塵勞。一國詩名遠，多生律行高。",
            "見山援葛藟，避世著方袍。早晚雲門去，儂應逐爾曹。"
        ],
        "notes": [
            ""
        ],
        "volume": "卷八百一十",
        "no#": 21
    },
    {
        "title": "送無著禪師歸新羅",
        "author": "法照",
        "biography": "",
        "paragraphs": [
            "萬里歸鄉路，隨緣不算程。尋山百衲弊，過海一杯輕。",
            "夜宿依雲色，晨齋就水聲。何年持貝葉，卻到漢家城。"
        ],
        "notes": [
            ""
        ],
        "volume": "卷八百一十",
        "no#": 22
    },
    {
        "title": "遊元象泊",
        "author": "釋泚",
        "biography": "",
        "paragraphs": [
            "空水潮色淨，澹然湖上心。舳艫輕且進，汀洲如可尋。",
            "秋風洄溯險，落日波濤深。寂寞武陵去，中流方至今。"
        ],
        "notes": [
            ""
        ],
        "volume": "卷八百一十",
        "no#": 23
    },
    {
        "title": "北原別業",
        "author": "釋泚",
        "biography": "",
        "paragraphs": [
            "野外車騎絕，古村桑柘陰。流鶯出穀靜，春草閉門深。",
            "學稼農為業，忘情道作心。因知上皇日，鑿井在靈林。"
        ],
        "notes": [
            ""
        ],
        "volume": "卷八百一十",
        "no#": 24
    },
    {
        "title": "雜詩",
        "author": "龐蘊",
        "biography": "",
        "paragraphs": [
            "未識龍宮莫說珠，識珠言說與君殊。",
            "空拳只是嬰兒信，豈得將來誑老夫。",
            "萬法從心起，心生萬法生。法生同日了，來去在虛行。",
            "寄語修道人，空生慎勿生。如能達此理，不動出深坑。",
            "極目觀前境，寂寞無一人。回頭看後底，影亦不隨身。",
            "神識苟能無掛礙，廓周法界等虛空。",
            "不假坐禪持戒律，超然解脫豈勞功。",
            "日用事無別，惟吾自偶偕。頭頭非取捨，處處勿張乖。",
            "朱紫誰為號，青山絕點埃。神通並妙用，運水及搬柴。",
            "十方同聚會，個個學無為。此是選佛場，心空及第歸。",
            "焰水無魚下底鉤，覓魚無處笑君愁。",
            "可憐谷隱老禪伯，被唾如何見亦羞。"
        ],
        "notes": [
            ""
        ],
        "volume": "卷八百一十",
        "no#": 25
    }
]