[
    {
        "title": "招諭有懷贈同行人",
        "author": "李乂",
        "biography": "",
        "paragraphs": [
            "遠遊冒艱阻，深入勞存諭。春去辭國門，秋還在邊戍。",
            "軒車行未返，節序催難駐。陌上悲轉蓬，園中想芳樹。",
            "蜀山自紛糾，岷水恒奔注。臨泛多苦懷，登攀寡歡趣。",
            "永夕飛淫雨，崇朝蒸毒霧。不求綏嶺桃，寧美邛鄉蒟。",
            "白浪行欲靜，驄馬何嘗驅。願接軺旆塵，聯翩東北騖。"
        ],
        "notes": [
            ""
        ],
        "volume": "卷九十二",
        "no#": 1
    },
    {
        "title": "春日侍宴芙蓉園應制",
        "author": "李乂",
        "biography": "",
        "paragraphs": [
            "水殿臨丹籞，山樓繞翠微。昔遊人托乘，今幸帝垂衣。",
            "澗筱緣峰合，岩花逗浦飛。朝來江曲地，無處不光輝。"
        ],
        "notes": [
            ""
        ],
        "volume": "卷九十二",
        "no#": 2
    },
    {
        "title": "奉和登驪山高頂寓目應制",
        "author": "李乂",
        "biography": "",
        "paragraphs": [
            "崖巘萬尋懸，居高敞禦筵。行戈疑駐日，步輦若登天。",
            "城闕霧中近，關河雲外連。謬陪登岱駕，欣奉濟汾篇。"
        ],
        "notes": [
            ""
        ],
        "volume": "卷九十二",
        "no#": 3
    },
    {
        "title": "奉和七夕兩儀殿會宴應制",
        "author": "李乂",
        "biography": "",
        "paragraphs": [
            "桂宮明月夜，蘭殿起秋風。雲漢彌年阻，星筵此夕同。",
            "倏來疑有處，旋去已成空。睿作鈞天響，魂飛在夢中。"
        ],
        "notes": [
            ""
        ],
        "volume": "卷九十二",
        "no#": 4
    },
    {
        "title": "奉和春日游苑喜雨應詔",
        "author": "李乂",
        "biography": "",
        "paragraphs": [
            "仙蹕九成台，香筵萬壽杯。一旬初降雨，二月早聞雷。",
            "葉向朝霽密，花含宿潤開。幸承天澤豫，無使日光催。"
        ],
        "notes": [
            ""
        ],
        "volume": "卷九十二",
        "no#": 5
    },
    {
        "title": "奉和人日清暉閣宴群臣遇雪應制",
        "author": "李乂",
        "biography": "",
        "paragraphs": [
            "上日登樓賞，中天禦輦飛。後庭聯舞唱，前席仰恩輝。",
            "睿作風雲起，農祥雨雪霏。幸陪人勝節，長願奉垂衣。"
        ],
        "notes": [
            ""
        ],
        "volume": "卷九十二",
        "no#": 6
    },
    {
        "title": "陪幸臨渭亭遇雪應制",
        "author": "李乂",
        "biography": "",
        "paragraphs": [
            "青陽禦紫微，白雪下彤闈。浹壤流天霈，綿區灑帝輝。",
            "水如銀度燭，雲似玉披衣。為得因風起，還來就日飛。"
        ],
        "notes": [
            ""
        ],
        "volume": "卷九十二",
        "no#": 7
    },
    {
        "title": "奉和九日侍宴應制得濃字",
        "author": "李乂",
        "biography": "",
        "paragraphs": [
            "望幸紆千乘，登高自九重。台疑臨戲馬，殿似接疏龍。",
            "捧篋萸香遍，稱觴菊氣濃。更看仙鶴舞，來此慶時雍。"
        ],
        "notes": [
            ""
        ],
        "volume": "卷九十二",
        "no#": 8
    },
    {
        "title": "送沙門弘景道俊玄奘還荊州應制",
        "author": "李乂",
        "biography": "",
        "paragraphs": [
            "初日承歸旨，秋風起贈言。漢珠留道味，江璧返真源。",
            "地出南關遠，天回北斗尊。寧知一柱觀，卻啟四禪門。"
        ],
        "notes": [
            ""
        ],
        "volume": "卷九十二",
        "no#": 9
    },
    {
        "title": "奉和九月九日登慈恩寺浮圖應制",
        "author": "李乂",
        "biography": "",
        "paragraphs": [
            "湧塔臨玄地，高層瞰紫微。鳴鑾陪帝出，攀橑翊天飛。",
            "慶洽重陽壽，文含列象輝。小臣叨載筆，欣此頌巍巍。"
        ],
        "notes": [
            ""
        ],
        "volume": "卷九十二",
        "no#": 10
    },
    {
        "title": "閏九月九日幸總持寺登浮圖應制",
        "author": "李乂",
        "biography": "",
        "paragraphs": [
            "清蹕幸禪樓，前驅曆禦溝。還疑九日豫，更想六年遊。",
            "聖藻輝纓絡，仙花綴冕旒。所欣延億載，甯祗慶重秋。"
        ],
        "notes": [
            ""
        ],
        "volume": "卷九十二",
        "no#": 11
    },
    {
        "title": "侍宴長寧公主東莊應制",
        "author": "李乂",
        "biography": "",
        "paragraphs": [
            "紫禁乘宵動，青門訪水嬉。貴游鱣序集，仙女鳳樓期。",
            "合宴簪紳滿，承恩雨露滋。北辰還捧日，東館幸逢時。"
        ],
        "notes": [
            ""
        ],
        "volume": "卷九十二",
        "no#": 12
    },
    {
        "title": "幸白鹿觀應制",
        "author": "李乂",
        "biography": "",
        "paragraphs": [
            "制蹕乘驪阜，回輿指鳳京。南山四皓謁，西嶽兩童迎。",
            "雲幄臨懸圃，霞杯薦赤城。神明近茲地，何必往蓬瀛。"
        ],
        "notes": [
            ""
        ],
        "volume": "卷九十二",
        "no#": 13
    },
    {
        "title": "次蘇州",
        "author": "李乂",
        "biography": "",
        "paragraphs": [
            "洛渚問吳潮，吳門想洛橋。夕煙楊柳岸，春水木蘭橈。",
            "城邑南樓近，星辰北斗遙。無因生羽翼，輕舉托還飆。"
        ],
        "notes": [
            ""
        ],
        "volume": "卷九十二",
        "no#": 14
    },
    {
        "title": "寄胡皓時在南中",
        "author": "李乂",
        "biography": "",
        "paragraphs": [
            "徭役苦流滯，風波限溯洄。江流通地骨，山道繞天臺。",
            "有鳥圖南去，無人見北來。閉門滄海曲，雲霧待君開。"
        ],
        "notes": [
            ""
        ],
        "volume": "卷九十二",
        "no#": 15
    },
    {
        "title": "餞許州宋司馬赴任",
        "author": "李乂",
        "biography": "",
        "paragraphs": [
            "展驥旌時傑，談雞美代賢。暫離仙掖務，追送近郊筵。",
            "地慘金商節，人康璧假田。從來昆友事，咸以佩刀傳。"
        ],
        "notes": [
            ""
        ],
        "volume": "卷九十二",
        "no#": 16
    },
    {
        "title": "餞唐州高使君赴任",
        "author": "李乂",
        "biography": "",
        "paragraphs": [
            "淮源之水清，可以濯君纓。彼美稱才傑，親人佇政聲。",
            "歲寒疇曩意，春晚別離情。終歎臨岐遠，行看擁傳榮。"
        ],
        "notes": [
            ""
        ],
        "volume": "卷九十二",
        "no#": 17
    },
    {
        "title": "哭僕射鄂公楊再思",
        "author": "李乂",
        "biography": "",
        "paragraphs": [
            "端揆凝邦績，臺階闡國猷。方崇大廈棟，忽逝巨川舟。",
            "白日銘安在，清風頌獨留。死生恩命畢，零落掩山丘。"
        ],
        "notes": [
            ""
        ],
        "volume": "卷九十二",
        "no#": 18
    },
    {
        "title": "故趙王屬贈黃門侍郎上官公挽詞",
        "author": "李乂",
        "biography": "",
        "paragraphs": [
            "暮歸泉壤隔，朝發城池戀。漢畤結愁陰，秦陵下悲霰。",
            "駸駸百駟馳，憫憫群龍餞。石馬徒自施，玉人終不見。"
        ],
        "notes": [
            ""
        ],
        "volume": "卷九十二",
        "no#": 19
    },
    {
        "title": "淮陽公主挽歌",
        "author": "李乂",
        "biography": "",
        "paragraphs": [
            "玉顏生漢渚，湯沐榮天女。金縷化邙塵，哀榮感路人。",
            "鳳凰曾作伴，螻蟻忽為親。疇日成蹊處，穠華不復春。"
        ],
        "notes": [
            ""
        ],
        "volume": "卷九十二",
        "no#": 20
    },
    {
        "title": "故西台侍郎上官公挽歌",
        "author": "李乂",
        "biography": "",
        "paragraphs": [
            "宇內文儒重，朝端禮命優。立言多啟沃，論道盛謀猷。",
            "顧日琴安在，沖星劍不留。徒懷東武襚，更掩北原丘。"
        ],
        "notes": [
            ""
        ],
        "volume": "卷九十二",
        "no#": 21
    },
    {
        "title": "高安公主挽歌二首",
        "author": "李乂",
        "biography": "",
        "paragraphs": [
            "湯沐三千賦，樓臺十二重。銀爐稱貴幸，玉輦盛過逢。",
            "嬪則留中饋，娥輝沒下舂。平陽百歲後，歌舞為誰容。",
            "賓衛儼相依，橫門啟曙扉。靈陰蟾兔缺，仙影鳳凰飛。",
            "一水秋難渡，三泉夜不歸。況臨青女節，瑤草更前哀。"
        ],
        "notes": [
            ""
        ],
        "volume": "卷九十二",
        "no#": 22
    },
    {
        "title": "奉和初春幸太平公主南莊應制",
        "author": "李乂",
        "biography": "",
        "paragraphs": [
            "平陽館外有仙家，沁水園中好物華。地出東郊回日禦，",
            "已慶時來千億壽，還言日暮九重賒。"
        ],
        "notes": [
            ""
        ],
        "volume": "卷九十二",
        "no#": 23
    },
    {
        "title": "興慶池侍宴應制",
        "author": "李乂",
        "biography": "",
        "paragraphs": [
            "神池氾濫水盈科，仙蹕紆徐步輦過。縱棹洄沿萍溜合，",
            "寄語乘槎溟海客，回頭來此問天河。"
        ],
        "notes": [
            ""
        ],
        "volume": "卷九十二",
        "no#": 24
    },
    {
        "title": "侍宴安樂公主山莊應制",
        "author": "李乂",
        "biography": "",
        "paragraphs": [
            "金輿玉輦背三條，水閣山樓望九霄。野外初迷七聖道，",
            "回晚平陽歌舞合，前溪更轉木蘭橈。"
        ],
        "notes": [
            ""
        ],
        "volume": "卷九十二",
        "no#": 25
    },
    {
        "title": "奉和春日幸望春宮應制",
        "author": "李乂",
        "biography": "",
        "paragraphs": [
            "東城結宇敞千尋，北闕回輿具四臨。麗日祥煙承罕畢，",
            "謬接鵷鴻陪賞樂，還欣魚鳥遂飛沉。"
        ],
        "notes": [
            ""
        ],
        "volume": "卷九十二",
        "no#": 26
    },
    {
        "title": "人日重宴大明宮恩賜彩縷人勝應制",
        "author": "李乂",
        "biography": "",
        "paragraphs": [
            "詰旦行春上苑中，憑高卻下大明宮。千年執象寰瀛泰，",
            "此時朝野歡無算，此歲雲天樂未窮。"
        ],
        "notes": [
            ""
        ],
        "volume": "卷九十二",
        "no#": 27
    },
    {
        "title": "享龍池樂第八章",
        "author": "李乂",
        "biography": "",
        "paragraphs": [
            "星分邑裏四人居，水洊源流萬頃餘。魏國君王稱象處，",
            "自有神靈滋液地，年年雲物史官書。"
        ],
        "notes": [
            ""
        ],
        "volume": "卷九十二",
        "no#": 28
    },
    {
        "title": "奉和幸禮部尚書竇希玠宅應制",
        "author": "李乂",
        "biography": "",
        "paragraphs": [
            "家住千門側，亭臨二水傍。貴遊開北地，宸眷幸西鄉。",
            "曳履迎中穀，鳴絲出後堂。浦疑觀萬象，峰似駐三光。",
            "草向瓊筵樂，花承繡扆香。聖情思舊重，留飲賦雕章。"
        ],
        "notes": [
            ""
        ],
        "volume": "卷九十二",
        "no#": 29
    },
    {
        "title": "奉和晦日幸昆明池應制",
        "author": "李乂",
        "biography": "",
        "paragraphs": [
            "玉輅尋春賞，金堤重晦遊。川通黑水浸，地派紫泉流。",
            "晃朗扶桑出，綿聯杞樹周。烏疑填海處，人似隔河秋。",
            "劫盡灰猶識，年移石故留。汀洲歸棹晚，簫鼓雜汾謳。"
        ],
        "notes": [
            ""
        ],
        "volume": "卷九十二",
        "no#": 30
    },
    {
        "title": "奉和幸長安故城未央宮應制",
        "author": "李乂",
        "biography": "",
        "paragraphs": [
            "鳳輦乘春陌，龍山訪故台。北宮才盡處，南斗獨昭回。",
            "肆覽飛宸劄，稱觴引禦杯。已觀蓬海變，誰厭柏梁災。",
            "代挹孫通禮，朝稱賈誼才。忝儕文雅地，先後各時來。"
        ],
        "notes": [
            ""
        ],
        "volume": "卷九十二",
        "no#": 31
    },
    {
        "title": "陪幸韋嗣立山莊應制",
        "author": "李乂",
        "biography": "",
        "paragraphs": [
            "樞掖調梅暇，林園種槿初。入朝榮劍履，退食偶琴書。",
            "地隱東岩室，天回北斗車。旌門臨窈窕，輦道屬扶疏。",
            "雲罕明丹穀，霜笳徹紫虛。水疑投石處，溪似釣璜餘。",
            "帝澤頒卮酒，人歡頌裏閭。一承黃竹詠，長奉白茆居。"
        ],
        "notes": [
            ""
        ],
        "volume": "卷九十二",
        "no#": 32
    },
    {
        "title": "奉和幸望春宮送朔方軍大總管張仁亶",
        "author": "李乂",
        "biography": "",
        "paragraphs": [
            "邊郊草具腓，河塞有兵機。上宰調梅寄，元戎細柳威。",
            "武貔東道出，鷹隼北庭飛。玉匣謀中野，金輿下太微。",
            "投醪銜餞酌，緝袞事征衣。勿謂公孫老，行聞奏凱歸。"
        ],
        "notes": [
            ""
        ],
        "volume": "卷九十二",
        "no#": 33
    },
    {
        "title": "奉和幸三會寺應制",
        "author": "李乂",
        "biography": "",
        "paragraphs": [
            "睿德總無邊，神皋擇勝緣。二儀齊法駕，三會禮香筵。",
            "漢闕中黃近，秦山太白連。台疑觀鳥日，池似刻鯨年。",
            "滿月臨真境，秋風入禦弦。小臣叨下列，持管謬窺天。"
        ],
        "notes": [
            ""
        ],
        "volume": "卷九十二",
        "no#": 34
    },
    {
        "title": "奉和幸大薦福寺",
        "author": "李乂",
        "biography": "",
        "paragraphs": [
            "象設隆新宇，龍潛想舊居。碧樓披玉額，丹仗導金輿。",
            "代日興光近，周星掩曜初。空歌清沛築，梵樂奏胡書。",
            "帝造環三界，天文賁六虛。康哉孝理日，崇德在真如。"
        ],
        "notes": [
            ""
        ],
        "volume": "卷九十二",
        "no#": 35
    },
    {
        "title": "夏日都門送司馬員外逸客孫員外佺北征",
        "author": "李乂",
        "biography": "",
        "paragraphs": [
            "日逐滋南寇，天威撫北垂。析珪行仗節，持印且分麾。",
            "羽檄雙鳧去，兵車駟馬馳。虎旗懸氣色，龍劍抱雄雌。",
            "候月期戡翦，經時念別離。坐聞關隴外，無複引弓兒。"
        ],
        "notes": [
            ""
        ],
        "volume": "卷九十二",
        "no#": 36
    },
    {
        "title": "元日恩賜柏葉應制",
        "author": "李乂",
        "biography": "",
        "paragraphs": [
            "勁節淩冬勁，芳心待歲芳。能令人益壽，非止麝含香。"
        ],
        "notes": [
            ""
        ],
        "volume": "卷九十二",
        "no#": 37
    },
    {
        "title": "侍宴桃花園詠桃花應制",
        "author": "李乂",
        "biography": "",
        "paragraphs": [
            "綺萼成蹊遍籞芳，紅英撲地滿筵香。",
            "莫將秋宴傳王母，來比春華奉聖皇。"
        ],
        "notes": [
            ""
        ],
        "volume": "卷九十二",
        "no#": 38
    },
    {
        "title": "奉和三日祓禊渭濱",
        "author": "李乂",
        "biography": "",
        "paragraphs": [
            "上林花鳥暮春時，上巳陪遊樂在茲。",
            "此日欣逢臨渭賞，昔年空道濟汾詞。"
        ],
        "notes": [
            ""
        ],
        "volume": "卷九十二",
        "no#": 39
    },
    {
        "title": "奉和幸韋嗣立山莊侍宴應制",
        "author": "李乂",
        "biography": "",
        "paragraphs": [
            "曲榭回廊繞澗幽，飛泉噴下溢池流。",
            "只應感發明王夢，遂得邀迎聖帝遊。"
        ],
        "notes": [
            ""
        ],
        "volume": "卷九十二",
        "no#": 40
    },
    {
        "title": "侍宴安樂公主新宅應制",
        "author": "李乂",
        "biography": "",
        "paragraphs": [
            "牽牛南渡象昭回，學鳳樓成帝女來。",
            "平旦鵷鸞歌舞席，方宵鸚鵡獻酬杯。"
        ],
        "notes": [
            ""
        ],
        "volume": "卷九十二",
        "no#": 41
    },
    {
        "title": "餞唐永昌",
        "author": "李乂",
        "biography": "",
        "paragraphs": [
            "田郎才貌出咸京，潘子文華向洛城。",
            "願以深心留善政，當令強項謝高名。"
        ],
        "notes": [
            ""
        ],
        "volume": "卷九十二",
        "no#": 42
    }
]