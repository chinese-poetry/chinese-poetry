[
    {
        "title": "早夏青龍寺致齋憑眺感物因書十四韻",
        "author": "權德輿",
        "biography": "",
        "paragraphs": [
            "曉出文昌宮，憩茲青蓮宇。潔齋奉明祀，憑覽傷夐古。",
            "秦為三月火，漢乃一抔土。詐力自湮淪，霸儀終莽鹵。",
            "中南橫峻極，積翠泄雲雨。首夏諒清和，芳陰接場圃。",
            "仁祠閟嚴淨，稽首洗靈府。虛室僧正禪，危梁燕初乳。",
            "通莊走聲利，結駟乃旁午。觀化複何如，刳心信為愈。",
            "盛時忽過量，弱質本無取。靜永環中樞，益愧腰下組。",
            "塵勞期抖擻，陟降聊俯僂。遺韻留壁間，淒然感東武。"
        ],
        "notes": [
            ""
        ],
        "volume": "卷三百二十五",
        "no#": 1
    },
    {
        "title": "仲秋朝拜昭陵",
        "author": "權德輿",
        "biography": "",
        "paragraphs": [
            "清秋壽原上，詔拜承吉蔔。嘗讀貞觀書，及茲幸齋沐。",
            "文皇昔潛耀，隨季自顛覆。撫運斯順人，救焚非逐鹿。",
            "神祇戴元聖，君父納大麓。良將授兵符，直臣調鼎餗。",
            "無疆傳慶祚，有截荷亭育。仙馭淩紫氛，神游棄黃屋。",
            "方祗護山跡，先正陪岩腹。杳杳九嵕深，沉沉萬靈肅。",
            "鳥飛田已辟，龍去雲猶簇。金氣爽林巒，幹岡走崖谷。",
            "吾皇弘孝理，率土蒙景福。擁佑乃清夷，威靈諒回復。",
            "禮承三公重，心愧二卿祿。展敬何所伸，曾以斧山木。"
        ],
        "notes": [
            ""
        ],
        "volume": "卷三百二十五",
        "no#": 2
    },
    {
        "title": "拜昭陵出城與張祕監閣老同里臨行別承在史館未歸尋辱清辭輒酬之",
        "author": "權德輿",
        "biography": "",
        "paragraphs": [
            "仲月當南呂，晨裝拜谷林。逢君在東觀，不得話離襟。",
            "策馬緣雲路，開緘扣玉音。還期才浹日，裏社酒同斟。"
        ],
        "notes": [
            ""
        ],
        "volume": "卷三百二十五",
        "no#": 3
    },
    {
        "title": "酬馮監拜昭陵回途中遇雨見示",
        "author": "權德輿",
        "biography": "",
        "paragraphs": [
            "之子共乘軺，清秋拜上霄。曙霞迎夙駕，零雨濕回鑣。",
            "甘谷行初盡，軒台去漸遙。望中猶可辨，耘鳥下山椒。"
        ],
        "notes": [
            ""
        ],
        "volume": "卷三百二十五",
        "no#": 4
    },
    {
        "title": "朔旦冬至攝職南郊，因書即事",
        "author": "權德輿",
        "biography": "",
        "paragraphs": [
            "大明南至慶天正，朔旦圓丘樂六成。文軌盡同堯曆象，",
            "更有觀台稱賀處，黃雲捧日瑞升平。"
        ],
        "notes": [
            ""
        ],
        "volume": "卷三百二十五",
        "no#": 5
    },
    {
        "title": "奉和張監閣老過八陵院題贈杜卿崔員外",
        "author": "權德輿",
        "biography": "",
        "paragraphs": [
            "崇飾山園孝理深，萬方同感聖人心。已聞東閣招從事，",
            "與君跬步如同舍，終日相期此盍簪。"
        ],
        "notes": [
            ""
        ],
        "volume": "卷三百二十五",
        "no#": 6
    },
    {
        "title": "奉和鄭賓客相公攝官豐陵扈從之作",
        "author": "權德輿",
        "biography": "",
        "paragraphs": [
            "五輅導靈轀，千夫象繚垣。行宮移曉漏，彩仗下秋原。",
            "莫究希夷理，空懷渙汗恩。頤神方蹈道，傳聖乃尊尊。",
            "共祝如山壽，俄驚憑幾言。遐荒七月會，肸蚃百靈奔。",
            "豹尾從風直，鸞旗映日翻。塗芻聯法從，營騎肅旌門。",
            "杳靄虞泉夕，淒清楚挽喧。不堪程盡處，嗚咽望文園。"
        ],
        "notes": [
            ""
        ],
        "volume": "卷三百二十五",
        "no#": 7
    },
    {
        "title": "詹事府宿齋絕句",
        "author": "權德輿",
        "biography": "",
        "paragraphs": [
            "清齋四體泰，白晝一室空。摧頹有古樹，騷屑多悲風。"
        ],
        "notes": [
            ""
        ],
        "volume": "卷三百二十五",
        "no#": 8
    },
    {
        "title": "和王祭酒太社宿齋，不得赴李尚書宅會，戲書見寄",
        "author": "權德輿",
        "biography": "",
        "paragraphs": [
            "元禮門前勞引望，句龍壇下阻歡娛。",
            "此時對局空相憶，博進何人更樂輸。"
        ],
        "notes": [
            ""
        ],
        "volume": "卷三百二十五",
        "no#": 9
    },
    {
        "title": "酬裴端公八月十五日夜對月見懷",
        "author": "權德輿",
        "biography": "",
        "paragraphs": [
            "涼夜清秋半，空庭皓月圓。動搖隨積水，皎潔滿晴天。",
            "多病嘉期阻，深情麗曲傳。偏懷賞心處，同望庾樓前。"
        ],
        "notes": [
            ""
        ],
        "volume": "卷三百二十五",
        "no#": 10
    },
    {
        "title": "奉和崔閣老清明日候許閣老交直之際辱裴閣老書招云與考功苗曹長先城南遊覽獨行口號因以簡贈",
        "author": "權德輿",
        "biography": "",
        "paragraphs": [
            "紫禁宿初回，清明花亂開。相招直城外，遠遠上春台。",
            "諫曹將列宿，幾處期子玉。深竹與清泉，家家桃李鮮。",
            "折芳行載酒，勝賞隨君有。愁疾自無悰，臨風一搔首。"
        ],
        "notes": [
            ""
        ],
        "volume": "卷三百二十五",
        "no#": 11
    },
    {
        "title": "和張秘監閣老獻歲過蔣大拾遺因呈兩省諸公並見示",
        "author": "權德輿",
        "biography": "",
        "paragraphs": [
            "二賢同載筆，久次入新年。焚草淹輕秩，藏書厭舊編。",
            "竹風晴翠動，松雪瑞光鮮。慶賜行春令，從茲佇九遷。"
        ],
        "notes": [
            ""
        ],
        "volume": "卷三百二十五",
        "no#": 12
    },
    {
        "title": "酬崔舍人閣老冬至日宿直省中奉簡兩掖閣老並見示",
        "author": "權德輿",
        "biography": "",
        "paragraphs": [
            "令節一陽新，西垣宿近臣。曉光連鳳沼，殘漏近雞人。",
            "白雪飛成曲，黃鐘律應均。層霄翔迅羽，廣陌駐歸輪。",
            "清切晨趨貴，恩華夜直頻。輟才時所重，分命秩皆真。",
            "左掖期連茹，南宮愧積薪。九年叨此地，回首倍相親。"
        ],
        "notes": [
            ""
        ],
        "volume": "卷三百二十五",
        "no#": 13
    },
    {
        "title": "八月十五日夜瑤台寺對月絕句",
        "author": "權德輿",
        "biography": "",
        "paragraphs": [
            "嬴女乘鸞已上天，仁祠空在鼎湖邊。",
            "涼風遙夜清秋半，一望金波照粉田。"
        ],
        "notes": [
            ""
        ],
        "volume": "卷三百二十五",
        "no#": 14
    },
    {
        "title": "夏至日作",
        "author": "權德輿",
        "biography": "",
        "paragraphs": [
            "璿樞無停運，四序相錯行。寄言赫曦景，今日一陰生。"
        ],
        "notes": [
            ""
        ],
        "volume": "卷三百二十五",
        "no#": 15
    },
    {
        "title": "二月二十七日社兼春分端居有懷簡所思者",
        "author": "權德輿",
        "biography": "",
        "paragraphs": [
            "清晝開簾坐，風光處處生。看花詩思發，對酒客愁輕。",
            "社日雙飛燕，春分百囀鶯。所思終不見，還是一含情。"
        ],
        "notes": [
            ""
        ],
        "volume": "卷三百二十五",
        "no#": 16
    },
    {
        "title": "甲子歲元日呈鄭侍禦明府",
        "author": "權德輿",
        "biography": "",
        "paragraphs": [
            "萬里煙塵合，秦吳遂渺然。無人來上國，灑淚向新年。",
            "世故看風葉，生涯寄海田。屠蘇聊一醉，猶賴主人賢。"
        ],
        "notes": [
            ""
        ],
        "volume": "卷三百二十五",
        "no#": 17
    },
    {
        "title": "七夕",
        "author": "權德輿",
        "biography": "",
        "paragraphs": [
            "佳期人不見，天上喜新秋。玉佩沾清露，香車渡淺流。",
            "東西一水隔，迢遞兩年愁。別有穿針處，微明月映樓。"
        ],
        "notes": [
            ""
        ],
        "volume": "卷三百二十五",
        "no#": 18
    },
    {
        "title": "嘉興九日寄丹陽親故",
        "author": "權德輿",
        "biography": "",
        "paragraphs": [
            "窮年路岐客，西望思茫茫。積水曾南渡，浮雲失舊鄉。",
            "海邊尋別墅，愁裏見重陽。草露荷衣冷，山風菊酒香。",
            "獨謠看墜葉，遠目遍秋光。更羨登攀處，煙花滿練塘。"
        ],
        "notes": [
            ""
        ],
        "volume": "卷三百二十五",
        "no#": 19
    },
    {
        "title": "九日北樓宴集",
        "author": "權德輿",
        "biography": "",
        "paragraphs": [
            "蕭颯秋聲樓上聞，霜風漠漠起陰雲。不見攜觴王太守，",
            "心憶舊山何日見，並將愁淚共紛紛。"
        ],
        "notes": [
            ""
        ],
        "volume": "卷三百二十五",
        "no#": 20
    },
    {
        "title": "奉陪李大夫九日龍沙宴會",
        "author": "權德輿",
        "biography": "",
        "paragraphs": [
            "龍沙重九會，千騎駐旌旗。水木秋光淨，絲桐雅奏遲。",
            "煙蕪斂暝色，霜菊發寒姿。今日從公醉，全勝落帽時。"
        ],
        "notes": [
            ""
        ],
        "volume": "卷三百二十五",
        "no#": 21
    },
    {
        "title": "臘日龍沙會絕句",
        "author": "權德輿",
        "biography": "",
        "paragraphs": [
            "簾外寒江千里色，林中樽酒七人期。",
            "甯知臘日龍沙會，卻勝重陽落帽時。"
        ],
        "notes": [
            ""
        ],
        "volume": "卷三百二十五",
        "no#": 22
    },
    {
        "title": "嚴陵釣台下作",
        "author": "權德輿",
        "biography": "",
        "paragraphs": [
            "絕頂聳蒼翠，清湍石磷磷。先生晦其中，天子不得臣。",
            "心靈棲顥氣，纓冕猶緇塵。不樂禁中臥，卻歸江上春。",
            "潛驅東漢風，日使薄者醇。焉用佐天子，特此報故人。",
            "人知大賢心，不獨私其身。弛張有深致，耕釣陶天真。",
            "奈何清風後，擾擾論屈伸。交情同市道，利欲相紛綸。",
            "我行訪遺台，仰古懷逸民。矰繳鴻鵠遠，雪霜松桂新。",
            "江流去不窮，山色淩秋旻。人世自今古，清輝照無垠。"
        ],
        "notes": [
            ""
        ],
        "volume": "卷三百二十五",
        "no#": 23
    },
    {
        "title": "曉發武陽館即事書情",
        "author": "權德輿",
        "biography": "",
        "paragraphs": [
            "清晨策羸車，嘲唽聞村雞。行將騎吏親，日與情愛暌。",
            "東風變林樾，南畝事耕犁。青菰冒白水，方塘接廣畦。",
            "雜英被長阪，野草蔓幽蹊。瀉鹵成沃壤，枯株發柔荑。",
            "芳樹鶯命雛，深林麏引麑。杳杳途未極，團團日已西。",
            "哲士務纓弁，鄙夫戀蓬藜。終當稅塵駕，盥濯依春溪。"
        ],
        "notes": [
            ""
        ],
        "volume": "卷三百二十五",
        "no#": 24
    },
    {
        "title": "豐城劍池驛感題",
        "author": "權德輿",
        "biography": "",
        "paragraphs": [
            "龍劍昔未發，泥沙相晦藏。向非張茂先，孰辨鬥牛光。",
            "神物不自達，聖賢亦彷徨。我行豐城野，慷慨心內傷。"
        ],
        "notes": [
            ""
        ],
        "volume": "卷三百二十五",
        "no#": 25
    },
    {
        "title": "奉使宜春夜渡新淦江陸路至黃檗館路上遇風雨作",
        "author": "權德輿",
        "biography": "",
        "paragraphs": [
            "草草理夜裝，涉江又登陸。望路殊未窮，指期今已促。",
            "傳呼戒徒禦，振轡轉林麓。陰雲擁岩端，澍雨當山腹。",
            "震雷如在耳，飛電來照目。獸跡不敢窺，馬蹄唯務速。",
            "虔心若齋禮，濡體如沐浴。萬竅相怒號，百泉暗奔瀑。",
            "危梁慮足跌，峻阪憂車覆。問我何以然，前日受微祿。",
            "轉知人代事，纓組乃徽束。向若家居時，安枕春夢熟。",
            "遵途稍已近，候吏來相續。曉霽心始安，林端見初旭。"
        ],
        "notes": [
            ""
        ],
        "volume": "卷三百二十五",
        "no#": 26
    },
    {
        "title": "細柳驛",
        "author": "權德輿",
        "biography": "",
        "paragraphs": [
            "細柳肅軍令，條侯信殊倫。棘門乃兒戲，從古多其人。",
            "神武今不殺，介夫如搢紳。息駕幸茲地，懷哉悚精神。"
        ],
        "notes": [
            ""
        ],
        "volume": "卷三百二十五",
        "no#": 27
    },
    {
        "title": "渭水",
        "author": "權德輿",
        "biography": "",
        "paragraphs": [
            "呂叟年八十，皤然持釣鉤。意在靜天下，豈唯食營丘。",
            "師臣有家法，小白猶尊周。日暮駐征策，愛茲清渭流。"
        ],
        "notes": [
            ""
        ],
        "volume": "卷三百二十五",
        "no#": 28
    },
    {
        "title": "宮人斜絕句",
        "author": "權德輿",
        "biography": "",
        "paragraphs": [
            "一路斜分古驛前，陰風切切晦秋煙。",
            "鉛華新舊共冥寞，日暮愁鴟飛野田。"
        ],
        "notes": [
            ""
        ],
        "volume": "卷三百二十五",
        "no#": 29
    },
    {
        "title": "敷水驛",
        "author": "權德輿",
        "biography": "",
        "paragraphs": [
            "空見水名敷，秦樓昔事無。臨風駐征騎，聊複捋髭須。"
        ],
        "notes": [
            ""
        ],
        "volume": "卷三百二十五",
        "no#": 30
    },
    {
        "title": "朝元閣",
        "author": "權德輿",
        "biography": "",
        "paragraphs": [
            "繚垣複道上層霄，十月離宮萬國朝。",
            "胡馬忽來清蹕去，空餘台殿照山椒。"
        ],
        "notes": [
            ""
        ],
        "volume": "卷三百二十五",
        "no#": 31
    },
    {
        "title": "石甕寺",
        "author": "權德輿",
        "biography": "",
        "paragraphs": [
            "石甕靈泉勝寶井，汲人回掛青絲綆。",
            "廚煙半逐白雲飛，當晝老僧來灌頂。"
        ],
        "notes": [
            ""
        ],
        "volume": "卷三百二十五",
        "no#": 32
    },
    {
        "title": "盤豆驛",
        "author": "權德輿",
        "biography": "",
        "paragraphs": [
            "盤豆綠雲上古驛，望思台下使人愁。",
            "江充得計太子死，日暮戾園風雨秋。"
        ],
        "notes": [
            ""
        ],
        "volume": "卷三百二十五",
        "no#": 33
    },
    {
        "title": "晚渡揚子江卻寄江南親故",
        "author": "權德輿",
        "biography": "",
        "paragraphs": [
            "返照滿寒流，輕舟任搖漾。支頤見千里，煙景非一狀。",
            "遠岫有無中，片帆風水上。天清去鳥滅，浦迥寒沙漲。",
            "樹晚疊秋嵐，江空翻宿浪。胸中千萬慮，對此一清曠。",
            "回首碧雲深，佳人不可望。"
        ],
        "notes": [
            ""
        ],
        "volume": "卷三百二十五",
        "no#": 34
    },
    {
        "title": "新安江路",
        "author": "權德輿",
        "biography": "",
        "paragraphs": [
            "深潭與淺灘，萬轉出新安。人遠禽魚淨，山深水木寒。",
            "嘯起青蘋末，吟矚白雲端。即事遂幽賞，何心掛儒冠。"
        ],
        "notes": [
            ""
        ],
        "volume": "卷三百二十五",
        "no#": 35
    },
    {
        "title": "月夜江行",
        "author": "權德輿",
        "biography": "",
        "paragraphs": [
            "扣船不得寐，浩露清衣襟。彌傷孤舟夜，遠結萬里心。",
            "幽興惜瑤草，素懷寄鳴琴。三奏月初上，寂寞寒江深。"
        ],
        "notes": [
            ""
        ],
        "volume": "卷三百二十五",
        "no#": 36
    },
    {
        "title": "江城夜泊寄所思",
        "author": "權德輿",
        "biography": "",
        "paragraphs": [
            "客程殊未極，艤棹泊回塘。水宿知寒早，愁眠覺夜長。",
            "遠鐘和暗杵，曙月照晴霜。此夕相思意，搖搖不暫忘。"
        ],
        "notes": [
            ""
        ],
        "volume": "卷三百二十五",
        "no#": 37
    },
    {
        "title": "陪包諫議湖墅路中舉帆",
        "author": "權德輿",
        "biography": "",
        "paragraphs": [
            "蕭蕭涼雨歇，境物望中閑。風際片帆去，煙中獨鳥還。",
            "斷橋通遠浦，野墅接秋山。更喜陪清興，尊前一解顏。"
        ],
        "notes": [
            ""
        ],
        "volume": "卷三百二十五",
        "no#": 38
    },
    {
        "title": "富陽陸路",
        "author": "權德輿",
        "biography": "",
        "paragraphs": [
            "又入亂峰去，遠程殊未歸。煙蘿迷客路，山果落征衣。",
            "欹石臨清淺，晴雲出翠微。漁潭明夜泊，心憶謝玄暉。"
        ],
        "notes": [
            ""
        ],
        "volume": "卷三百二十五",
        "no#": 39
    },
    {
        "title": "曉",
        "author": "權德輿",
        "biography": "",
        "paragraphs": [
            "曉風搖五兩，殘月映石壁。稍稍曙光開，片帆在空碧。"
        ],
        "notes": [
            ""
        ],
        "volume": "卷三百二十五",
        "no#": 40
    },
    {
        "title": "晝",
        "author": "權德輿",
        "biography": "",
        "paragraphs": [
            "孤舟漾曖景，獨鶴下秋空。安流日正晝，淨綠天無風。"
        ],
        "notes": [
            ""
        ],
        "volume": "卷三百二十五",
        "no#": 41
    },
    {
        "title": "晚",
        "author": "權德輿",
        "biography": "",
        "paragraphs": [
            "古樹夕陽盡，空江暮靄收。寂寞扣船坐，獨生千里愁。"
        ],
        "notes": [
            ""
        ],
        "volume": "卷三百二十五",
        "no#": 42
    },
    {
        "title": "夜",
        "author": "權德輿",
        "biography": "",
        "paragraphs": [
            "猿聲到枕上，愁夢紛難理。寂寞深夜寒，青霜落秋水。"
        ],
        "notes": [
            ""
        ],
        "volume": "卷三百二十五",
        "no#": 43
    }
]