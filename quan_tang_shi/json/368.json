[
    {
        "title": "賦得冬日可愛",
        "author": "庾承宣",
        "biography": "",
        "paragraphs": [
            "宿霧開天霽，寒郊見初日。林疏照逾遠，冰輕影微出。",
            "豈假陽和氣，暫忘玄冬律。愁抱望自寬，羈情就如失。",
            "欣欣事幾許，曈曈狀非一。傾心倘知期，良願自茲畢。"
        ],
        "notes": [
            ""
        ],
        "volume": "卷三百六十八",
        "no#": 1
    },
    {
        "title": "贈毛仙翁",
        "author": "鄭澣",
        "biography": "",
        "paragraphs": [
            "至道無名，至人長生。爰觀繪事，似挹真形。方口渥丹，",
            "紅肌絲發，外彰華精。色如含芳，貌若和光。胚渾造化，",
            "猗歟真人，得非後身。寫此仙骨，久而不磷。皎皎明眸，",
            "通天臺上，有見常人。俗士觀瞻，方悟幽塵。君子圖之，"
        ],
        "notes": [
            ""
        ],
        "volume": "卷三百六十八",
        "no#": 2
    },
    {
        "title": "和李德裕游漢州房公湖二首",
        "author": "鄭澣",
        "biography": "",
        "paragraphs": [
            "太尉留琴地，時移重可尋。徽弦一掩抑，風月助登臨。",
            "榮駐青油騎，高張白雪音。祗言酬唱美，良史記王箴。",
            "靜對煙波夕，猶思棟宇清。臥龍空有處，馴鳥獨忘情。",
            "顧步襟期遠，參差物象橫。自宜雕樂石，爽氣際青城。"
        ],
        "notes": [
            ""
        ],
        "volume": "卷三百六十八",
        "no#": 3
    },
    {
        "title": "中書相公任兵部侍郎日後閣植四松逾數年澣忝此官因獻拙什",
        "author": "鄭澣",
        "biography": "",
        "paragraphs": [
            "丞相當時植，幽襟對此開。人知舟楫器，天假棟樑材。",
            "錯落龍鱗出，褵褷鶴翅回。重陰羅武庫，細響靜山台。",
            "得地公堂裏，移根澗水隈。吳臣夢寐遠，秦嶽歲年摧。",
            "轉覺飛纓繆，何因繼組來。幾尋珠履跡，願比角弓培。",
            "柏悅猶依社，星高久照台。後凋應共操，無複問良媒。"
        ],
        "notes": [
            ""
        ],
        "volume": "卷三百六十八",
        "no#": 4
    },
    {
        "title": "和李德裕房公舊竹亭聞琴",
        "author": "鄭澣",
        "biography": "",
        "paragraphs": [
            "石室寒飆騖，孫枝雅器裁。坐來山水操，弦斷吊遺埃。"
        ],
        "notes": [
            ""
        ],
        "volume": "卷三百六十八",
        "no#": 5
    },
    {
        "title": "句",
        "author": "鄭澣",
        "biography": "",
        "paragraphs": [
            "但慮彩色汙，無虞臂胛肥。（段成式記，長安菩薩寺",
            "有畫維摩變，為俗講僧文淑裝之，筆跡盡矣，故興元",
            "鄭尚書題句云云）。"
        ],
        "notes": [
            ""
        ],
        "volume": "卷三百六十八",
        "no#": 6
    },
    {
        "title": "遊棲霞寺",
        "author": "張匯",
        "biography": "",
        "paragraphs": [
            "躋險入幽林，翠微含竹殿。泉聲無休歇，山色時隱見。",
            "潮來雜風雨，梅落成霜霰。一從方外遊，頓覺塵心變。"
        ],
        "notes": [
            ""
        ],
        "volume": "卷三百六十八",
        "no#": 7
    },
    {
        "title": "春風扇微和",
        "author": "張匯",
        "biography": "",
        "paragraphs": [
            "木德生和氣，微微入曙風。暗催南向葉，漸翥北歸鴻。",
            "澹蕩侵冰谷，悠揚轉蕙叢。拂塵回廣路，泛籟過遙空。",
            "暖上煙光際，雲移律候中。扶搖如可借，從此戾蒼穹。"
        ],
        "notes": [
            ""
        ],
        "volume": "卷三百六十八",
        "no#": 8
    },
    {
        "title": "觀藏冰",
        "author": "張匯",
        "biography": "",
        "paragraphs": [
            "寒氣方窮律，陰精正結冰。體堅風帶壯，影素月臨凝。",
            "冬賦淩人掌，春期命婦升。鑿來壺色徹，納處鏡光澄。",
            "魯史曾留問，豳詩舊見稱。同觀裏射享，王道頌還興。"
        ],
        "notes": [
            ""
        ],
        "volume": "卷三百六十八",
        "no#": 9
    },
    {
        "title": "賦得春風扇微和",
        "author": "陳通方",
        "biography": "",
        "paragraphs": [
            "習習和風扇，悠悠淑氣微。陽升知候改，律應喜春歸。",
            "池柳晴初拆，林鶯暖欲飛。川原浮彩翠，台館動光輝。",
            "泛豔搖丹闕，揚芳入粉闈。發生當有分，枯朽幸因依。"
        ],
        "notes": [
            ""
        ],
        "volume": "卷三百六十八",
        "no#": 10
    },
    {
        "title": "金谷園懷古",
        "author": "陳通方",
        "biography": "",
        "paragraphs": [
            "緩步洛城下，軫懷金穀園。昔人隨水逝，舊樹逐春繁。",
            "冉冉搖風弱，菲菲裛露翻。歌台豈易見，舞袖乍如存。",
            "戲蝶香中起，流鶯暗處喧。徒聞施錦帳，此地擁行軒。"
        ],
        "notes": [
            ""
        ],
        "volume": "卷三百六十八",
        "no#": 11
    },
    {
        "title": "句",
        "author": "陳通方",
        "biography": "",
        "paragraphs": [
            "應念路傍憔悴翼，昔年喬木幸同遷。（《紀事》雲：通方",
            "登第，與王播同年。播年五十六，通方甚少。因期集，",
            "也，播恨之。後通方丁家艱，辛苦萬狀。播為正郎，判",
            "鹽鐵。通方窮悴，求之，即不甚給。時李虛中為副使，"
        ],
        "notes": [
            ""
        ],
        "volume": "卷三百六十八",
        "no#": 12
    },
    {
        "title": "立春日曉望三素雲",
        "author": "李應",
        "biography": "",
        "paragraphs": [
            "玄鳥初來日，靈仙望裏分。冰容朝上界，玉輦擁朝雲。",
            "碧落流輕豔，紅霓間彩文。帶煙時縹緲，向鬥更氤氳。",
            "仿佛隨風馭，迢遙出曉雰。茲辰三見後，希得從元君。"
        ],
        "notes": [
            ""
        ],
        "volume": "卷三百六十八",
        "no#": 13
    },
    {
        "title": "立春日曉望三素雲",
        "author": "陳師穆",
        "biography": "",
        "paragraphs": [
            "晴曉初春日，高心望素雲。彩光浮玉輦，紫氣隱元君。",
            "縹緲中天去，逍遙上界分。鸞驂攀不及，仙吹遠難聞。",
            "禮候於斯睹，明循在解紛。人歸懸想處，霞色自氛氳。"
        ],
        "notes": [
            ""
        ],
        "volume": "卷三百六十八",
        "no#": 14
    },
    {
        "title": "立春日曉望三素雲",
        "author": "李季何",
        "biography": "",
        "paragraphs": [
            "靄靄青春曙，飛仙駕五雲。浮輪初縹緲，承蓋下氤氳。",
            "薄影隨風度，殊容向日分。羽毛紛共遠，環佩杳猶聞。",
            "靜合煙霞色，遙將鸞鶴群。年年瞻此節，應許從元君。"
        ],
        "notes": [
            ""
        ],
        "volume": "卷三百六十八",
        "no#": 15
    },
    {
        "title": "春台晴望",
        "author": "李程",
        "biography": "",
        "paragraphs": [
            "曲台送春目，景物麗新晴。靄靄煙收翠，忻忻木向榮。",
            "靜看遲日上，閑愛野雲平。風慢遊絲轉，天開遠水明。",
            "登高塵慮息，觀徼道心清。更有遷喬意，翩翩出穀鶯。"
        ],
        "notes": [
            ""
        ],
        "volume": "卷三百六十八",
        "no#": 16
    },
    {
        "title": "玉壺冰",
        "author": "李程",
        "biography": "",
        "paragraphs": [
            "琢玉性惟堅，成壺體更圓。虛心含眾象，應物受寒泉。",
            "溫潤資天質，清貞稟自然。日融光乍散，雪照色逾鮮。",
            "至鑒功寧宰，無私照豈偏。明將水鏡對，白與粉闈連。",
            "拂拭終為美，提攜佇見傳。勿令毫髮累，遺恨鮑公篇。"
        ],
        "notes": [
            ""
        ],
        "volume": "卷三百六十八",
        "no#": 17
    },
    {
        "title": "賦得竹箭有筠",
        "author": "李程",
        "biography": "",
        "paragraphs": [
            "常愛淩寒竹，堅貞可喻人。能將先進禮，義與後凋鄰。",
            "冉冉猶全節，青青尚有筠。陶鈞二儀內，柯葉四時春。",
            "待鳳花仍吐，停霜色更新。方持不易操，對此欲觀身。"
        ],
        "notes": [
            ""
        ],
        "volume": "卷三百六十八",
        "no#": 18
    },
    {
        "title": "觀慶雲圖",
        "author": "李程",
        "biography": "",
        "paragraphs": [
            "五雲從表瑞，藻繪宛成圖。柯葉何時改，丹青此不渝。",
            "非煙色尚麗，似蓋狀應殊。渥彩看猶在，輕陰望已無。",
            "方將遇翠幄，那羨起蒼梧。欲識從龍處，今逢聖合符。"
        ],
        "notes": [
            ""
        ],
        "volume": "卷三百六十八",
        "no#": 19
    },
    {
        "title": "贈毛仙翁",
        "author": "李程",
        "biography": "",
        "paragraphs": [
            "茫茫塵累愧腥膻，強把蜉蝣望列仙。閑指紫霄峰下路，",
            "他日更來人世看，又應東海變桑田。"
        ],
        "notes": [
            ""
        ],
        "volume": "卷三百六十八",
        "no#": 20
    },
    {
        "title": "省試春台晴望",
        "author": "高弁",
        "biography": "",
        "paragraphs": [
            "層台聊一望，遍賞帝城春。風暖聞啼鳥，冰開見躍鱗。",
            "晴山煙外翠，香蕊日邊新。已變青門柳，初銷紫陌塵。",
            "金湯千里國，車騎萬方人。此處雲霄近，憑高願致身。"
        ],
        "notes": [
            ""
        ],
        "volume": "卷三百六十八",
        "no#": 21
    },
    {
        "title": "霜菊",
        "author": "席夔",
        "biography": "",
        "paragraphs": [
            "時令忽已變，行看被霜菊。可憐後時秀，當此凜風肅。",
            "淅瀝翠枝翻，淒清金蕊馥。凝姿節堪重，澄豔景非淑。",
            "寧祛青女威，願盈君子掬。持來泛樽酒，永以照幽獨。"
        ],
        "notes": [
            ""
        ],
        "volume": "卷三百六十八",
        "no#": 22
    },
    {
        "title": "賦得竹箭有筠",
        "author": "席夔",
        "biography": "",
        "paragraphs": [
            "共愛東南美，青青歎有筠。貞姿眾木異，秀色四時均。",
            "枝葉當無改，風霜豈憚頻。虛心如待物，勁節自留春。",
            "鮮潤期棲鳳，嬋娟可並人。可憐初籜卷，粉澤更宜新。"
        ],
        "notes": [
            ""
        ],
        "volume": "卷三百六十八",
        "no#": 23
    },
    {
        "title": "省試觀慶雲圖",
        "author": "李行敏",
        "biography": "",
        "paragraphs": [
            "縑素傳休祉，丹青狀慶雲。非煙凝漠漠，似蓋乍紛紛。",
            "尚駐從龍意，全舒捧日文。光因五色起，影向九霄分。",
            "裂素觀嘉瑞，披圖賀聖君。甯同窺汗漫，方此睹氛氳。"
        ],
        "notes": [
            ""
        ],
        "volume": "卷三百六十八",
        "no#": 24
    },
    {
        "title": "賦得冬日可愛",
        "author": "陳諷",
        "biography": "",
        "paragraphs": [
            "寒日臨清晝，寥天一望時。未消埋徑雪，先暖讀書帷。",
            "屬思光難駐，舒情影若遺。晉臣曾比德，謝客昔言詩。",
            "散彩寧偏照，流陰信不追。餘輝如可就，回燭幸無私。"
        ],
        "notes": [
            ""
        ],
        "volume": "卷三百六十八",
        "no#": 25
    },
    {
        "title": "郡齋三月下旬作",
        "author": "崔護",
        "biography": "",
        "paragraphs": [
            "春事日已歇，池塘曠幽尋。殘紅披獨墜，嫩綠間淺深。",
            "偃仰卷芳褥，顧步愛新陰。謀春未及竟，夏初遽見侵。"
        ],
        "notes": [
            ""
        ],
        "volume": "卷三百六十八",
        "no#": 26
    },
    {
        "title": "五月水邊柳",
        "author": "崔護",
        "biography": "",
        "paragraphs": [
            "結根挺涯涘，垂影覆清淺。睡臉寒未開，懶腰晴更軟。",
            "搖空條已重，拂水帶方展。似醉煙景凝，如愁月露泫。",
            "絲長魚誤恐，枝弱禽驚踐。長別幾多情，含春任攀搴。"
        ],
        "notes": [
            ""
        ],
        "volume": "卷三百六十八",
        "no#": 27
    },
    {
        "title": "三月五日陪裴大夫泛長沙東湖",
        "author": "崔護",
        "biography": "",
        "paragraphs": [
            "上巳餘風景，芳辰集遠坰。彩舟浮泛蕩，繡轂下娉婷。",
            "林樹回蔥蒨，笙歌入杳冥。湖光迷翡翠，草色醉蜻蜓。",
            "鳥弄桐花日，魚翻穀雨萍。從今留勝會，誰看畫蘭亭。"
        ],
        "notes": [
            ""
        ],
        "volume": "卷三百六十八",
        "no#": 28
    },
    {
        "title": "山雞舞石鏡",
        "author": "崔護",
        "biography": "",
        "paragraphs": [
            "廬峰開石鏡，人說舞山雞。物象纖無隱，禽情只自迷。",
            "景當煙霧歇，心喜錦翎齊。宛轉烏呈彩，婆娑鳳欲棲。",
            "何言資羽族，在地得天倪。應笑翰音者，終朝飲敗醯。"
        ],
        "notes": [
            ""
        ],
        "volume": "卷三百六十八",
        "no#": 29
    },
    {
        "title": "題都城南莊",
        "author": "崔護",
        "biography": "",
        "paragraphs": [
            "去年今日此門中，人面桃花相映紅。",
            "人面不知何處在，桃花依舊笑春風。"
        ],
        "notes": [
            ""
        ],
        "volume": "卷三百六十八",
        "no#": 30
    },
    {
        "title": "晚雞",
        "author": "崔護",
        "biography": "",
        "paragraphs": [
            "黯黯嚴城罷鼓鼙，數聲相續出寒棲。",
            "不嫌驚破紗窗夢，卻恐為奴半夜啼。"
        ],
        "notes": [
            ""
        ],
        "volume": "卷三百六十八",
        "no#": 31
    }
]