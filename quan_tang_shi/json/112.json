[
    {
        "title": "唐禪社首樂章：順和",
        "author": "賀知章",
        "biography": "",
        "paragraphs": [
            "至哉含柔德，萬物資以生。常順稱厚載，流謙通變盈。",
            "聖心事能察，增廣陳厥誠。黃祇僾如在，泰折俟咸亨。"
        ],
        "notes": [
            ""
        ],
        "volume": "卷一百一十二",
        "no#": 1
    },
    {
        "title": "唐禪社首樂章：太和",
        "author": "賀知章",
        "biography": "",
        "paragraphs": [
            "肅我成命，于昭黃祇。裘冕而祀，陟降在斯。",
            "五音克備，八變聿施。緝熙肆靖，厥心匪離。"
        ],
        "notes": [
            ""
        ],
        "volume": "卷一百一十二",
        "no#": 2
    },
    {
        "title": "唐禪社首樂章：肅和",
        "author": "賀知章",
        "biography": "",
        "paragraphs": [
            "黃祇是祗，我其夙夜。夤畏誠絜，匪遑寧舍。",
            "禮以琮玉，薦厥茅藉。念茲降康，胡寧克暇。"
        ],
        "notes": [
            ""
        ],
        "volume": "卷一百一十二",
        "no#": 3
    },
    {
        "title": "唐禪社首樂章：雍和",
        "author": "賀知章",
        "biography": "",
        "paragraphs": [
            "夙夜宥密，不敢寧宴。五齊既陳，八音在縣。",
            "粢盛以絜，房俎斯薦。惟德惟馨，尚茲克遍。"
        ],
        "notes": [
            ""
        ],
        "volume": "卷一百一十二",
        "no#": 4
    },
    {
        "title": "唐禪社首樂章：壽和",
        "author": "賀知章",
        "biography": "",
        "paragraphs": [
            "惟以明發，有懷載殷。樂盈而反，禮順其禋。",
            "立清以獻，薦欲是親。于穆不已，裒對斯臻。"
        ],
        "notes": [
            ""
        ],
        "volume": "卷一百一十二",
        "no#": 5
    },
    {
        "title": "唐禪社首樂章：福和",
        "author": "賀知章",
        "biography": "",
        "paragraphs": [
            "穆穆天子，告成岱宗。大裘如濡，執珽有顒。",
            "樂以平志，禮以和容。上帝臨我，雲胡肅邕。"
        ],
        "notes": [
            ""
        ],
        "volume": "卷一百一十二",
        "no#": 6
    },
    {
        "title": "唐禪社首樂章：太和",
        "author": "賀知章",
        "biography": "",
        "paragraphs": [
            "昭昭有唐，天俾萬國。列祖應命，四宗順則。",
            "申錫無疆，宗我同德。曾孫繼緒，享神配極。"
        ],
        "notes": [
            ""
        ],
        "volume": "卷一百一十二",
        "no#": 7
    },
    {
        "title": "曉發",
        "author": "賀知章",
        "biography": "",
        "paragraphs": [
            "江皋聞曙鐘，輕枻理還舼。海潮夜約約，川露晨溶溶。",
            "始見沙上鳥，猶埋雲外峰。故鄉杳無際，明發懷朋從。"
        ],
        "notes": [
            ""
        ],
        "volume": "卷一百一十二",
        "no#": 8
    },
    {
        "title": "奉和禦制春台望",
        "author": "賀知章",
        "biography": "",
        "paragraphs": [
            "青陽布王道，玄覽陶真性。欣若天下春，高逾域中聖。",
            "神皋類觀賞，帝裏如懸鏡。繚繞八川浮，岧嶢雙闕映。",
            "曉色遍昭陽，晴雲卷建章。華滋的皪丹青樹，",
            "自昔秦奢漢窮武，後庭萬餘宮百數。旗回五丈殿千門，",
            "乃眷天晴興隱恤，古來土木良非一。荊臨章觀趙叢台。",
            "何如堯階將禹室。層欄窈窕下龍輿，清管逶迤半綺疏。",
            "一聽南風引鸞舞，長謠北極仰鶉居。"
        ],
        "notes": [
            ""
        ],
        "volume": "卷一百一十二",
        "no#": 9
    },
    {
        "title": "望人家桃李花",
        "author": "賀知章",
        "biography": "",
        "paragraphs": [
            "山源夜雨度仙家，朝發東園桃李花。桃花紅兮李花白，",
            "棄置千金輕不顧，踟躕五馬謝相逢。徒言南國容華晚，",
            "苑中珍木元自奇，黃金作葉白銀枝。千年萬歲不凋落，",
            "莫道春花不可樹，會持仙實薦君王。"
        ],
        "notes": [
            ""
        ],
        "volume": "卷一百一十二",
        "no#": 10
    },
    {
        "title": "送人之軍",
        "author": "賀知章",
        "biography": "",
        "paragraphs": [
            "常經絕脈塞，複見斷腸流。送子成今別，令人起昔愁。",
            "隴雲晴半雨，邊草夏先秋。萬里長城寄，無貽漢國憂。"
        ],
        "notes": [
            ""
        ],
        "volume": "卷一百一十二",
        "no#": 11
    },
    {
        "title": "奉和聖制送張說上集賢學士賜宴賦得謨字",
        "author": "賀知章",
        "biography": "",
        "paragraphs": [
            "西學垂玄覽，東堂發聖謨。天光燭武殿，時宰集鴻都。",
            "枯朽沾皇澤，翾飛舞帝梧。跡同游汗漫，榮是出泥塗。",
            "三歎承湯鼎，千歡接舜壺。微軀不可答，空欲詠依蒲。"
        ],
        "notes": [
            ""
        ],
        "volume": "卷一百一十二",
        "no#": 12
    },
    {
        "title": "奉和聖制送張說巡邊",
        "author": "賀知章",
        "biography": "",
        "paragraphs": [
            "荒憬盡懷忠，梯航已自通。九攻雖不戰，五月尚持戎。",
            "遣戍征周牒，恢邊重漢功。選車命元宰，授律取文雄。",
            "胄出天弧上，謀成帝幄中。詔旗分夏物，專土錫唐弓。",
            "帳宿伊川右，鉦傳晉苑東。饔人藉蕡實，樂正理絲桐。",
            "岐陌涵餘雨，離川照晚虹。恭聞詠方叔，千載舞皇風。"
        ],
        "notes": [
            ""
        ],
        "volume": "卷一百一十二",
        "no#": 13
    },
    {
        "title": "題袁氏別業",
        "author": "賀知章",
        "biography": "",
        "paragraphs": [
            "主人不相識，偶坐為林泉。莫謾愁沽酒，囊中自有錢。"
        ],
        "notes": [
            ""
        ],
        "volume": "卷一百一十二",
        "no#": 14
    },
    {
        "title": "詠柳",
        "author": "賀知章",
        "biography": "",
        "paragraphs": [
            "碧玉妝成一樹高，萬條垂下綠絲絛。",
            "不知細葉誰裁出，二月春風似剪刀。"
        ],
        "notes": [
            ""
        ],
        "volume": "卷一百一十二",
        "no#": 15
    },
    {
        "title": "採蓮曲",
        "author": "賀知章",
        "biography": "",
        "paragraphs": [
            "稽山罷霧鬱嵯峨，鏡水無風也自波。",
            "莫言春度芳菲盡，別有中流采芰荷。"
        ],
        "notes": [
            ""
        ],
        "volume": "卷一百一十二",
        "no#": 16
    },
    {
        "title": "回鄉偶書二首",
        "author": "賀知章",
        "biography": "",
        "paragraphs": [
            "少小離鄉老大回，鄉音難改鬢毛衰。",
            "兒童相見不相識，笑問客從何處來。",
            "離別家鄉歲月多，近來人事半銷磨。",
            "唯有門前鏡湖水，春風不改舊時波。"
        ],
        "notes": [
            ""
        ],
        "volume": "卷一百一十二",
        "no#": 17
    },
    {
        "title": "答朝士",
        "author": "賀知章",
        "biography": "",
        "paragraphs": [
            "fk鏤銀盤盛蛤蜊，鏡湖蓴菜亂如絲。",
            "鄉曲近來佳此味，遮渠不道是吳兒。"
        ],
        "notes": [
            ""
        ],
        "volume": "卷一百一十二",
        "no#": 18
    },
    {
        "title": "句",
        "author": "賀知章",
        "biography": "",
        "paragraphs": [
            "落花真好些，一醉一回顛。"
        ],
        "notes": [
            ""
        ],
        "volume": "卷一百一十二",
        "no#": 19
    }
]