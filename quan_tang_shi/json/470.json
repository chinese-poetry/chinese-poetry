[
    {
        "title": "妾換馬",
        "author": "盧殷",
        "biography": "",
        "paragraphs": [
            "伴鳳樓中妾，如龍櫪上宛。同年辭舊寵，異地受新恩。",
            "香閣更衣處，塵蒙噴草痕。連嘶將忍淚，俱戀主人門。"
        ],
        "notes": [
            ""
        ],
        "volume": "卷四百七十",
        "no#": 1
    },
    {
        "title": "七夕",
        "author": "盧殷",
        "biography": "",
        "paragraphs": [
            "河耿月涼時，牽牛織女期。歡娛方在此，漏刻竟由誰。",
            "定不嫌秋駛，唯當乞夜遲。全勝客子婦，十載泣生離。"
        ],
        "notes": [
            ""
        ],
        "volume": "卷四百七十",
        "no#": 2
    },
    {
        "title": "月夜",
        "author": "盧殷",
        "biography": "",
        "paragraphs": [
            "露下涼生簟，無人月滿庭。難聞逆河浪，徒望白榆星。",
            "樹繞孤棲鵲，窗飛就暗螢。移時宿蘭影，思共習芳馨。"
        ],
        "notes": [
            ""
        ],
        "volume": "卷四百七十",
        "no#": 3
    },
    {
        "title": "仲夏寄江南",
        "author": "盧殷",
        "biography": "",
        "paragraphs": [
            "五月行將近，三年客未回。夢成千里去，酒醒百憂來。",
            "晚暮時看槿，悲酸不食梅。空將白團扇，從寄複裴回。"
        ],
        "notes": [
            ""
        ],
        "volume": "卷四百七十",
        "no#": 4
    },
    {
        "title": "欲銷雲",
        "author": "盧殷",
        "biography": "",
        "paragraphs": [
            "欲隱從龍質，仍餘觸石文。霏微依碧落，仿佛誤非雲。",
            "度月光無隔，傾河影不分。如逢作霖處，當為起氤氳。"
        ],
        "notes": [
            ""
        ],
        "volume": "卷四百七十",
        "no#": 5
    },
    {
        "title": "遇邊使",
        "author": "盧殷",
        "biography": "",
        "paragraphs": [
            "累年無的信，每夜夢邊城。袖掩千行淚，書封一尺情。"
        ],
        "notes": [
            ""
        ],
        "volume": "卷四百七十",
        "no#": 6
    },
    {
        "title": "移住別居",
        "author": "盧殷",
        "biography": "",
        "paragraphs": [
            "自到西川住，唯君別有情。常逢對門遠，又隔一重城。"
        ],
        "notes": [
            ""
        ],
        "volume": "卷四百七十",
        "no#": 7
    },
    {
        "title": "堋口逢友人",
        "author": "盧殷",
        "biography": "",
        "paragraphs": [
            "艱難別離久，中外往還深。已改當時法，空餘舊日心。"
        ],
        "notes": [
            ""
        ],
        "volume": "卷四百七十",
        "no#": 8
    },
    {
        "title": "雨霽登北岸寄友人",
        "author": "盧殷",
        "biography": "",
        "paragraphs": [
            "稻黃撲撲黍油油，野樹連山澗自流。",
            "憶得年時馮翊部，謝郎相引上樓頭。"
        ],
        "notes": [
            ""
        ],
        "volume": "卷四百七十",
        "no#": 9
    },
    {
        "title": "長安親故",
        "author": "盧殷",
        "biography": "",
        "paragraphs": [
            "楚蘭不佩佩吳鉤，帶酒城頭別舊遊。",
            "年事已多筋力在，試將弓箭到並州。"
        ],
        "notes": [
            ""
        ],
        "volume": "卷四百七十",
        "no#": 10
    },
    {
        "title": "悲秋",
        "author": "盧殷",
        "biography": "",
        "paragraphs": [
            "秋空雁度青天遠，疏樹蟬嘶白露寒。",
            "階下敗蘭猶有氣，手中團扇漸無端。"
        ],
        "notes": [
            ""
        ],
        "volume": "卷四百七十",
        "no#": 11
    },
    {
        "title": "晚蟬",
        "author": "盧殷",
        "biography": "",
        "paragraphs": [
            "深藏高柳背斜暉，能軫孤愁減昔圍。",
            "猶畏旅人頭不白，再三移樹帶聲飛。"
        ],
        "notes": [
            ""
        ],
        "volume": "卷四百七十",
        "no#": 12
    },
    {
        "title": "維揚郡西亭贈友人",
        "author": "盧殷",
        "biography": "",
        "paragraphs": [
            "萍颯風池香滿船，楊花漠漠暮春天。",
            "玉人此日心中事，何似乘羊入市年。"
        ],
        "notes": [
            ""
        ],
        "volume": "卷四百七十",
        "no#": 13
    },
    {
        "title": "終南精舍月中聞磬",
        "author": "獨孤申叔",
        "biography": "",
        "paragraphs": [
            "精廬殘夜景，天宇滅埃氛。幽磬此時擊，餘音幾處聞。",
            "隨風樹杪去，支策月中分。斷絕如殘漏，淒清不隔雲。",
            "羈人方罷夢，獨雁忽迷群。響盡河漢落，千山空糾紛。"
        ],
        "notes": [
            ""
        ],
        "volume": "卷四百七十",
        "no#": 14
    },
    {
        "title": "題漢州西湖",
        "author": "嚴公弼",
        "biography": "",
        "paragraphs": [
            "西湖創置自房公，心匠縱橫造化同。",
            "見說鳳池推獨步，高名何事滯川中。"
        ],
        "notes": [
            ""
        ],
        "volume": "卷四百七十",
        "no#": 15
    },
    {
        "title": "題漢州西湖",
        "author": "嚴公貺",
        "biography": "",
        "paragraphs": [
            "鳳沼才難盡，餘思鑿西湖。珍木羅修岸，冰光映坐隅。",
            "琴台今寂寞，竹島尚縈紆。猶蘊濟川志，芳名終不渝。"
        ],
        "notes": [
            ""
        ],
        "volume": "卷四百七十",
        "no#": 16
    },
    {
        "title": "湘弦曲",
        "author": "莊南傑",
        "biography": "",
        "paragraphs": [
            "楚雲錚錚戛秋露，巫雲峽雨飛朝暮。古磬高敲百尺樓，",
            "鶯啼寂寞花枝雨，鬼嘯荒郊松柏風。滿堂怨咽悲相續，"
        ],
        "notes": [
            ""
        ],
        "volume": "卷四百七十",
        "no#": 17
    },
    {
        "title": "黃雀行",
        "author": "莊南傑",
        "biography": "",
        "paragraphs": [
            "穿屋穿牆不知止，爭樹爭巢入營死。林間公子挾彈弓，",
            "虞人設網當要路，白日啾嘲禍萬機。"
        ],
        "notes": [
            ""
        ],
        "volume": "卷四百七十",
        "no#": 18
    },
    {
        "title": "雁門太守行",
        "author": "莊南傑",
        "biography": "",
        "paragraphs": [
            "旌旗閃閃搖天末，長笛橫吹虜塵闊。跨下嘶風白練獰，",
            "九泉寂寞葬秋蟲，濕雲荒草啼秋思。"
        ],
        "notes": [
            ""
        ],
        "volume": "卷四百七十",
        "no#": 19
    },
    {
        "title": "陽春曲",
        "author": "莊南傑",
        "biography": "",
        "paragraphs": [
            "紫錦紅囊香滿風，金鸞玉軾搖丁冬。沙鷗白羽翦晴碧，",
            "鳳葉龍吟白日長，落花聲底仙娥醉。"
        ],
        "notes": [
            ""
        ],
        "volume": "卷四百七十",
        "no#": 20
    },
    {
        "title": "傷歌行",
        "author": "莊南傑",
        "biography": "",
        "paragraphs": [
            "兔走烏飛不相見，人事依稀速如電。王母夭桃一度開，",
            "秋雨無情不惜花，芙蓉一一驚香倒。勸君莫謾栽荊棘，"
        ],
        "notes": [
            ""
        ],
        "volume": "卷四百七十",
        "no#": 21
    },
    {
        "title": "無題",
        "author": "李溟",
        "biography": "",
        "paragraphs": [
            "喬木掛斗邑，水驛壞門開。向月片帆去，背雲行雁來。",
            "晚年名利跡，甯免路岐哀。前計不能息，若為玄鬢回。"
        ],
        "notes": [
            ""
        ],
        "volume": "卷四百七十",
        "no#": 22
    },
    {
        "title": "客舍喜友人相訪",
        "author": "賀蘭朋吉",
        "biography": "",
        "paragraphs": [
            "荒居無四鄰，誰肯訪來頻。古樹秋中葉，他鄉病裏身。",
            "雁聲風送急，螢影月流新。獨為成名晚，多慚見友人。"
        ],
        "notes": [
            ""
        ],
        "volume": "卷四百七十",
        "no#": 23
    },
    {
        "title": "詣李侍郎",
        "author": "王魯複",
        "biography": "",
        "paragraphs": [
            "文字元無底，功夫轉到難。苦心三百首，暫請侍郎看。"
        ],
        "notes": [
            ""
        ],
        "volume": "卷四百七十",
        "no#": 24
    },
    {
        "title": "吊靈均",
        "author": "王魯複",
        "biography": "",
        "paragraphs": [
            "萬古汨羅深，騷人道不沉。明明唐日月，應見楚臣心。"
        ],
        "notes": [
            ""
        ],
        "volume": "卷四百七十",
        "no#": 25
    },
    {
        "title": "吊韓侍郎",
        "author": "王魯複",
        "biography": "",
        "paragraphs": [
            "星落少微宮，高人入古風。幾年才子淚，並寫五言中。"
        ],
        "notes": [
            ""
        ],
        "volume": "卷四百七十",
        "no#": 26
    },
    {
        "title": "故白岩禪師院",
        "author": "王魯複",
        "biography": "",
        "paragraphs": [
            "能師還世名還在，空閉禪堂滿院苔。",
            "花樹不隨人寂寞，數枝猶自出牆來。"
        ],
        "notes": [
            ""
        ],
        "volume": "卷四百七十",
        "no#": 27
    },
    {
        "title": "招玉川子詠新文",
        "author": "徐希仁",
        "biography": "",
        "paragraphs": [
            "清氣宿我心，結為清泠音。一夜吟不足，君來相和吟。"
        ],
        "notes": [
            ""
        ],
        "volume": "卷四百七十",
        "no#": 28
    }
]