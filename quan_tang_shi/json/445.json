[
    {
        "title": "和微之詩二十三首：和晨霞",
        "author": "白居易",
        "biography": "",
        "paragraphs": [
            "君歌仙氏真，我歌慈氏真。慈氏發真念，念此閻浮人。",
            "左命大迦葉，右召桓提因。千萬化菩薩，百億諸鬼神。",
            "上自非相頂，下及風水輪。胎卵濕化類，蠢蠢難具陳。",
            "弘願在救拔，大悲忘辛勤。無論善不善，豈間冤與親。",
            "抉開生盲眼，擺去煩惱塵。燭以智慧日，灑之甘露津。",
            "千界一時度，萬法無與鄰。借問晨霞子，何如朝玉宸。"
        ],
        "notes": [
            ""
        ],
        "volume": "卷四百四十五",
        "no#": 1
    },
    {
        "title": "和微之詩二十三首：和送劉道士游天臺",
        "author": "白居易",
        "biography": "",
        "paragraphs": [
            "聞君夢遊仙，輕舉超世雰。握持尊皇節，統衛吏兵軍。",
            "靈旗星月象，天衣龍鳳紋。佩服交帶籙，諷吟蕊珠文。",
            "閬宮縹緲間，鈞樂依稀聞。齋心謁西母，暝拜朝東君。",
            "煙霏子晉裾，霞爛麻姑裙。倏忽別真侶，悵望隨歸雲。",
            "人生同大夢，夢與覺誰分。況此夢中夢，悠哉何足雲。",
            "假如金闕頂，設使銀河濆。既未出三界，猶應在五蘊。",
            "飲咽日月精，茹嚼沆瀣芬。尚是色香味，六塵之所熏。",
            "仙中有大仙，首出夢幻群。慈光一照燭，奧法相絪縕。",
            "不知萬齡暮，不見三光曛。一性自了了，萬緣徒紛紛。",
            "苦海不能漂，劫火不能焚。此是竺幹教，先生垂典墳。"
        ],
        "notes": [
            ""
        ],
        "volume": "卷四百四十五",
        "no#": 2
    },
    {
        "title": "和微之詩二十三首：和櫛沐寄道友",
        "author": "白居易",
        "biography": "",
        "paragraphs": [
            "櫛沐事朝謁，中門初動關。盛服去尚早，假寐須臾間。",
            "鐘聲發東寺，夜色藏南山。停驂待五漏，人馬同時閑。",
            "高星粲金粟，落月沉玉環。出門向關路，坦坦無阻艱。",
            "始出裏北閈，稍轉市西闤。晨燭照朝服，紫爛複朱殷。",
            "由來朝廷士，一入多不還。因循擲白日，積漸凋朱顏。",
            "青雲已難致，碧落安能攀。但且知止足，尚可銷憂患。"
        ],
        "notes": [
            ""
        ],
        "volume": "卷四百四十五",
        "no#": 3
    },
    {
        "title": "和微之詩二十三首：和祝蒼華",
        "author": "白居易",
        "biography": "",
        "paragraphs": [
            "日居複月諸，環回照下土。使我玄雲發，化為素絲縷。",
            "稟質本羸劣，養生仍莽鹵。痛飲困連宵，悲吟饑過午。",
            "遂令頭上發，種種無尺五。根稀比黍苗，梢細同釵股。",
            "豈是乏膏沐，非關櫛風雨。最為悲傷多，心焦衰落苦。",
            "餘者能有幾，落者不可數。禿似鵲填河，墮如烏解羽。",
            "蒼華何用祝，苦辭亦休吐。匹如剃頭僧，豈要巾冠主。"
        ],
        "notes": [
            ""
        ],
        "volume": "卷四百四十五",
        "no#": 4
    },
    {
        "title": "和微之詩二十三首：和我年三首",
        "author": "白居易",
        "biography": "",
        "paragraphs": [
            "我年五十七，榮名得幾許。甲乙三道科，蘇杭兩州主。",
            "才能本淺薄，心力虛勞苦。可能隨眾人，終老於塵土。",
            "我年五十七，歸去誠已遲。曆官十五政，數若珠累累。",
            "野萍始賓薦，場苗初縶維。因讀管蕭書，竊慕大有為。",
            "及遭榮遇來，乃覺才力羸。黃紙詔頻草，朱輪車載脂。",
            "妻孥及僕使，皆免寒與饑。省躬私自愧，知我者微之。",
            "永懷山陰守，未遂嵩陽期。如何坐留滯，頭白江之湄。",
            "我年五十七，榮名得非少。報國竟何如，謀身猶未了。",
            "昔嘗速官謗，恩大而懲小。一黜鶴辭軒，七年魚在沼。",
            "將枯鱗再躍，經鎩翮重矯。白日上昭昭，青雲高渺渺。",
            "平生頗同病，老大宜相曉。紫綬足可榮，白頭不為夭。",
            "夙懷慕箕潁，晚節期松筱。何當闕下來，同拜陳情表。"
        ],
        "notes": [
            ""
        ],
        "volume": "卷四百四十五",
        "no#": 5
    },
    {
        "title": "和微之詩二十三首：和三月三十日四十韻",
        "author": "白居易",
        "biography": "",
        "paragraphs": [
            "送春君何在，君在山陰署。憶我蘇杭時，春遊亦多處。",
            "為君歌往事，豈敢辭勞慮。莫怪言語狂，須知酬答遽。",
            "江南臘月半，水凍凝如瘀。寒景尚蒼茫，和風已吹噓。",
            "女牆城似灶，雁齒橋如鋸。魚尾上奫淪，草芽生沮洳。",
            "律遲太簇管，日緩羲和馭。布澤木龍催，迎春土牛助。",
            "雨師習習灑，雲將飄飄翥。四野萬里晴，千山一時曙。",
            "杭土麗且康，蘇民富而庶。善惡有懲勸，剛柔無吐茹。",
            "兩衙少辭牒，四境稀書疏。俗以勞俫安，政因閒暇著。",
            "仙亭日登眺，虎丘時遊豫。尋幽駐旌軒，選勝回賓禦。",
            "舟移溪鳥避，樂作林猿覷。池古莫耶沉，石奇羅刹踞。",
            "水苗泥易耨，畬粟灰難鋤。紫蕨抽出畦，白蓮埋在淤。",
            "萎花紅帶黯，濕葉黃含煙。鏡動波颭菱，雪回風旋絮。",
            "手經攀桂馥，齒為嘗梅楚。坐並船腳欹，行多馬蹄跙。",
            "聖賢清濁醉，水陸鮮肥飫。魚鱠芥醬調，水葵鹽豉絮。",
            "雖微五袴詠，倖免兆人詛。但令樂不荒，何必遊無倨。",
            "吳苑僕尋罷，越城公尚據。舊遊幾客存，新宴誰人與。",
            "莫空文舉酒，強下何曾箸。江上易優遊，城中多毀譽。",
            "分應當自盡，事勿求人恕。我既無子孫，君仍畢婚娶。",
            "久為雲雨別，終擬江湖去。范蠡有扁舟，陶潛有籃輿。",
            "兩心苦相憶，兩口遙相語。最恨七年春，春來各一處。"
        ],
        "notes": [
            ""
        ],
        "volume": "卷四百四十五",
        "no#": 6
    },
    {
        "title": "和微之詩二十三首：和寄樂天",
        "author": "白居易",
        "biography": "",
        "paragraphs": [
            "賢愚類相交，人情之大率。然自古今來，幾人號膠漆。",
            "近聞屈指數，元某與白乙。旁愛及弟兄，中權避家室。",
            "松筠與金石，未足喻堅密。在車如輪轅，在身如肘腋。",
            "又如風雲會，天使相召匹。不似勢利交，有名而無實。",
            "頃我在杭歲，值君之越日。望愁來儀遲，宴惜流景疾。",
            "坐耀黃金帶，酌酡赬玉質。酣歌口不停，狂舞衣相拂。",
            "平生賞心事，施展十未一。會笑始啞啞，離嗟乃唧唧。",
            "餞筵才收拾，征棹遽排比。後恨苦綿綿，前歡何卒卒。",
            "居人色慘澹，行子心紆鬱。風袂去時揮，雲帆望中失。",
            "宿酲和別思，目眩心忽忽。病魂黯然銷，老淚淒其出。",
            "別君只如昨，芳歲換六七。俱是官家身，後期難自必。"
        ],
        "notes": [
            ""
        ],
        "volume": "卷四百四十五",
        "no#": 7
    },
    {
        "title": "和微之詩二十三首：和寄問劉、白",
        "author": "白居易",
        "biography": "",
        "paragraphs": [
            "正與劉夢得，醉笑大開口。適值此詩來，歡喜君知否。",
            "遂令高卷幕，兼遣重添酒。起望會稽雲，東南一回首。",
            "愛君金玉句，舉世誰人有。功用隨日新，資材本天授。",
            "吟哦不能散，自午將及酉。遂留夢得眠，匡床宿東牖。"
        ],
        "notes": [
            ""
        ],
        "volume": "卷四百四十五",
        "no#": 8
    },
    {
        "title": "和微之詩二十三首：和新樓北園偶集從孫公度周巡官韓秀才盧秀才范處士小飲鄭侍御判官周劉二從事皆先歸",
        "author": "白居易",
        "biography": "",
        "paragraphs": [
            "聞君新樓宴，下對北園花。主人既賢豪，賓客皆才華。",
            "初筵日未高，中飲景已斜。天地為幕席，富貴如泥沙。",
            "嵇劉陶阮徒，不足置齒牙。臥甕鄙畢卓，落帽嗤孟嘉。",
            "芳草供枕藉，亂鶯助喧嘩。醉鄉得道路，狂海無津涯。",
            "一歲春又盡，百年期不賒。同醉君莫辭，獨醒古所嗟。",
            "銷愁若沃雪，破悶如割瓜。稱觴起為壽，此樂無以加。",
            "歌聲凝貫珠，舞袖飄亂麻。相公謂四座，今日非自誇。",
            "有奴善吹笙，有婢彈琵琶。十指纖若筍，雙鬟黳如鴉。",
            "履舄起交雜，杯盤散紛拏。歸去勿擁遏，倒載逃難遮。",
            "明日宴東武，後日遊若耶。豈獨相公樂，謳歌千萬家。"
        ],
        "notes": [
            ""
        ],
        "volume": "卷四百四十五",
        "no#": 9
    },
    {
        "title": "和微之詩二十三首：和除夜作",
        "author": "白居易",
        "biography": "",
        "paragraphs": [
            "君賦此詩夜，窮陰歲之餘。我和此詩日，微和春之初。",
            "老知顏狀改，病覺肢體虛。頭上毛髮短，口中牙齒疏。",
            "一落老病界，難逃生死墟。況此促促世，與君多索居。",
            "君在浙江東，榮駕方伯輿。我在魏闕下，謬乘大夫車。",
            "妻孥常各飽，奴婢亦盈廬。唯是利人事，比君全不如。",
            "我統十郎官，君領百吏胥。我掌四曹局，君管十鄉閭。",
            "君為父母君，大惠在資儲。我為刀筆吏，小惡乃誅鋤。",
            "君提七郡籍，我按三尺書。俱已佩金印，嘗同趨玉除。",
            "外寵信非薄，中懷何不攄。恩光未報答，日月空居諸。",
            "磊落嘗許君，局促應笑予。所以自知分，欲先歌歸歟。"
        ],
        "notes": [
            ""
        ],
        "volume": "卷四百四十五",
        "no#": 10
    },
    {
        "title": "和微之詩二十三首：和知非",
        "author": "白居易",
        "biography": "",
        "paragraphs": [
            "因君知非問，詮較天下事。第一莫若禪，第二無如醉。",
            "禪能泯人我，醉可忘榮悴。與君次第言，為我少留意。",
            "儒教重禮法，道家養神氣。重禮足滋彰，養神多避忌。",
            "不如學禪定，中有甚深味。曠廓了如空，澄凝勝於睡。",
            "屏除默默念，銷盡悠悠思。春無傷春心，秋無感秋淚。",
            "坐成真諦樂，如受空王賜。既得脫塵勞，兼應離慚愧。",
            "除禪其次醉，此說非無謂。一酌機即忘，三杯性咸遂。",
            "逐臣去室婦，降虜敗軍帥。思苦膏火煎，憂深扃鎖秘。",
            "須憑百杯沃，莫惜千金費。便似罩中魚，脫飛生兩翅。",
            "勸君雖老大，逢酒莫回避。不然即學禪，兩途同一致。"
        ],
        "notes": [
            ""
        ],
        "volume": "卷四百四十五",
        "no#": 11
    },
    {
        "title": "和微之詩二十三首：和望曉",
        "author": "白居易",
        "biography": "",
        "paragraphs": [
            "休吟稽山曉，聽詠秦城旦。鳴雞初有聲，宿鳥猶未散。",
            "丁丁漏向盡，冬冬鼓過半。南山青沉沉，東方白漫漫。",
            "街心若流水，城角如斷岸。星河稍隅落，宮闕方輪煥。",
            "朝車雷四合，騎火星一貫。赫奕冠蓋盛，熒煌朱紫爛。",
            "沙堤亙蟆池，市路繞龍斷。白日忽照耀，紅塵紛散亂。",
            "貴教過客避，榮任行人看。祥煙滿虛空，春色無邊畔。",
            "鵷行候晷刻，龍尾登霄漢。台殿暖宜攀，風光晴可玩。",
            "草鋪地茵褥，雲卷天幃幔。鶯雜佩鏘鏘，花饒衣粲粲。",
            "何言終日樂，獨起臨風歎。歎我同心人，一別春七換。",
            "相望山隔礙，欲去官羈絆。何日到江東，超然似張翰。"
        ],
        "notes": [
            ""
        ],
        "volume": "卷四百四十五",
        "no#": 12
    },
    {
        "title": "和微之詩二十三首：和李勢女",
        "author": "白居易",
        "biography": "",
        "paragraphs": [
            "減一分太短，增一分太長。不朱面若花，不粉肌如霜。",
            "色為天下豔，心乃女中郎。自言重不幸，家破身未亡。",
            "人各有一死，此死職所當。忍將先人體，與主為疣瘡。",
            "妾死主意快，從此兩無妨。願信赤心語，速即白刃光。",
            "南郡忽感激，卻立舍鋒鋩。撫背稱阿姉，歸我如歸鄉。",
            "竟以恩信待，豈止猜妒忘。由來幾上肉，不足揮幹將。",
            "南郡死已久，骨枯墓蒼蒼。願于墓上頭，立石鐫此章。",
            "勸誡天下婦，不令陰勝陽。"
        ],
        "notes": [
            ""
        ],
        "volume": "卷四百四十五",
        "no#": 13
    },
    {
        "title": "和微之詩二十三首：和酬鄭侍禦東陽春悶放懷追越遊見寄",
        "author": "白居易",
        "biography": "",
        "paragraphs": [
            "君得嘉魚置賓席，樂如南有嘉魚時。勁氣森爽竹竿竦，",
            "一緘疏入掩穀永，三都賦成排左思。自言拜辭主人後，",
            "昨日嘉魚來訪我，方駕同出何所之。樂游原頭春尚早，",
            "流年惝怳不饒我，美景鮮妍來為誰。紅塵三條界阡陌，",
            "暮鐘遠近聲互動，暝鳥高下飛追隨。酒酣將歸未能去，",
            "胡不花下伴春醉，滿酌綠酒聽黃鸝。嘉魚點頭時一歎，",
            "此詩勿遣閒人見，見恐與他為笑資。白首舊寮知我者，"
        ],
        "notes": [
            ""
        ],
        "volume": "卷四百四十五",
        "no#": 14
    },
    {
        "title": "和微之詩二十三首：和自勸二首",
        "author": "白居易",
        "biography": "",
        "paragraphs": [
            "稀稀疏疏繞籬竹，窄窄狹狹向陽屋。屋中有一曝背翁，",
            "不知有益及民無，二十年來食官祿。就暖移盤簷下食，",
            "勤操丹筆念黃沙，莫使饑寒囚滯獄。",
            "急景凋年急於水，念此攬衣中夜起。門無宿客共誰言，",
            "微酣靜坐未能眠，風霰蕭蕭打窗紙。自問有何才與術，",
            "請看韋孔與錢崔，半月之間四人死。"
        ],
        "notes": [
            ""
        ],
        "volume": "卷四百四十五",
        "no#": 15
    },
    {
        "title": "和微之詩二十三首：和雨中花",
        "author": "白居易",
        "biography": "",
        "paragraphs": [
            "真宰倒持生殺柄，閑物命長人短命。松枝上鶴蓍下龜，",
            "何異花開旦暝間，未落仍遭風雨橫。草得經年菜連月，",
            "桃李無言難自訴，黃鶯解語憑君說。鶯雖為說不分明，"
        ],
        "notes": [
            ""
        ],
        "volume": "卷四百四十五",
        "no#": 16
    },
    {
        "title": "和微之詩二十三首：和晨興因報問龜兒",
        "author": "白居易",
        "biography": "",
        "paragraphs": [
            "冬旦寒慘澹，雲日無晶輝。當此歲暮感，見君晨興詩。",
            "君詩亦多苦，苦在兄遠離。我苦不在遠，纏綿肝與脾。",
            "西院病孀婦，後床孤侄兒。黃昏一慟後，夜半十起時。",
            "病眼兩行血，衰鬢萬莖絲。咽絕五臟脈，瘦消百骸脂。",
            "雙目失一目，四肢斷兩肢。不如溘然逝，安用半活為。",
            "誰謂荼檗苦，荼檗甘如飴。誰謂湯火熱，湯火冷如澌。",
            "前時君寄詩，憂念問阿龜。喉燥聲氣窒，經年無報辭。",
            "及睹晨興句，未吟先涕垂。因茲漣洳際，一吐心中悲。",
            "茫茫四海間，此苦唯君知。去我四千里，使我告訴誰。",
            "仰頭向青天，但見雁南飛。憑雁寄一語，為我達微之。",
            "弦絕有續膠，樹斬可接枝。唯我中腸斷，應無連得期。"
        ],
        "notes": [
            ""
        ],
        "volume": "卷四百四十五",
        "no#": 17
    },
    {
        "title": "和微之詩二十三首：和朝回與王煉師游南山下",
        "author": "白居易",
        "biography": "",
        "paragraphs": [
            "藹藹春景餘，峨峨夏雲初。躞蹀退朝騎，飄颻隨風裾。",
            "晨從四丞相，入拜白玉除。暮與一道士，出尋青溪居。",
            "吏隱本齊致，朝野孰雲殊。道在有中適，機忘無外虞。",
            "但愧煙霄上，鸞鳳為吾徒。又慚雲林間，鷗鶴不我疏。",
            "坐傾數杯酒，臥枕一卷書。興酣頭兀兀，睡覺心于於。",
            "以此送日月，問師為何如。"
        ],
        "notes": [
            ""
        ],
        "volume": "卷四百四十五",
        "no#": 18
    },
    {
        "title": "和微之詩二十三首：和嘗新酒",
        "author": "白居易",
        "biography": "",
        "paragraphs": [
            "空腹嘗新酒，偶成卯時醉。醉來擁褐裘，直至齋時睡。",
            "睡酣不語笑，真寢無夢寐。殆欲忘形骸，詎知屬天地。",
            "醒餘和未散，起坐澹無事。舉臂一欠伸，引琴彈秋思。"
        ],
        "notes": [
            ""
        ],
        "volume": "卷四百四十五",
        "no#": 19
    },
    {
        "title": "和微之詩二十三首：和順之琴者",
        "author": "白居易",
        "biography": "",
        "paragraphs": [
            "陰陰花院月，耿耿蘭房燭。中有弄琴人，聲貌俱如玉。",
            "清泠石泉引，雅澹風松曲。遂使君子心，不愛凡絲竹。"
        ],
        "notes": [
            ""
        ],
        "volume": "卷四百四十五",
        "no#": 20
    },
    {
        "title": "感舊寫真",
        "author": "白居易",
        "biography": "",
        "paragraphs": [
            "李放寫我真，寫來二十載。莫問真何如，畫亦銷光彩。",
            "朱顏與玄鬢，日夜改複改。無磋貌遽非，且喜身猶在。"
        ],
        "notes": [
            ""
        ],
        "volume": "卷四百四十五",
        "no#": 21
    },
    {
        "title": "授太子賓客歸洛",
        "author": "白居易",
        "biography": "",
        "paragraphs": [
            "南省去拂衣，東都來掩扉。病將老齊至，心與身同歸。",
            "白首外緣少，紅塵前事非。懷哉紫芝叟，千載心相依。"
        ],
        "notes": [
            ""
        ],
        "volume": "卷四百四十五",
        "no#": 22
    },
    {
        "title": "秋池二首",
        "author": "白居易",
        "biography": "",
        "paragraphs": [
            "身閑無所為，心閑無所思。況當故園夜，複此新秋池。",
            "岸暗鳥棲後，橋明月出時。菱風香散漫，桂露光參差。",
            "靜境多獨得，幽懷竟誰知。悠然心中語，自問來何遲。",
            "朝衣薄且健，晚簟清仍滑。社近燕影稀，雨餘蟬聲歇。",
            "閑中得詩境，此境幽難說。露荷珠自傾，風竹玉相戛。",
            "誰能一同宿，共玩新秋月。暑退早涼歸，池邊好時節。"
        ],
        "notes": [
            ""
        ],
        "volume": "卷四百四十五",
        "no#": 23
    },
    {
        "title": "中隱",
        "author": "白居易",
        "biography": "",
        "paragraphs": [
            "大隱住朝市，小隱入丘樊。丘樊太冷落，朝市太囂喧。",
            "不如作中隱，隱在留司官。似出複似處，非忙亦非閑。",
            "不勞心與力，又免饑與寒。終歲無公事，隨月有俸錢。",
            "君若好登臨，城南有秋山。君若愛遊蕩，城東有春園。",
            "君若欲一醉，時出赴賓筵。洛中多君子，可以恣歡言。",
            "君若欲高臥，但自深掩關。亦無車馬客，造次到門前。",
            "人生處一世，其道難兩全。賤即苦凍餒，貴則多憂患。",
            "唯此中隱士，致身吉且安。窮通與豐約，正在四者間。"
        ],
        "notes": [
            ""
        ],
        "volume": "卷四百四十五",
        "no#": 24
    },
    {
        "title": "問秋光",
        "author": "白居易",
        "biography": "",
        "paragraphs": [
            "殷卿領北鎮，崔尹開南幕。外事信為榮，中懷未必樂。",
            "何如不才者，兀兀無所作。不引窗下琴，即舉池上酌。",
            "淡交唯對水，老伴無如鶴。自適頗從容，旁觀誠濩落。",
            "身心轉恬泰，煙景彌淡泊。回首語秋光，東來應不錯。"
        ],
        "notes": [
            ""
        ],
        "volume": "卷四百四十五",
        "no#": 25
    },
    {
        "title": "引泉",
        "author": "白居易",
        "biography": "",
        "paragraphs": [
            "一為止足限，二為衰疾牽。邴罷不因事，陶歸非待年。",
            "歸來嵩洛下，閉戶何翛然。靜掃林下地，閑疏池畔泉。",
            "伊流狹似帶，洛石大如拳。誰教明月下，為我聲濺濺。",
            "竟夕舟中坐，有時橋上眠。何用施屏障，水竹繞床前。"
        ],
        "notes": [
            ""
        ],
        "volume": "卷四百四十五",
        "no#": 26
    },
    {
        "title": "知足吟",
        "author": "白居易",
        "biography": "",
        "paragraphs": [
            "不種一隴田，倉中有餘粟。不采一株桑，箱中有餘服。",
            "官閑離憂責，身泰無羈束。中人百戶稅，賓客一年祿。",
            "樽中不乏酒，籬下仍多菊。是物皆有餘，非心無所欲。",
            "吟君未貧作，同歌知足曲。自問此時心，不足何時足。"
        ],
        "notes": [
            ""
        ],
        "volume": "卷四百四十五",
        "no#": 27
    },
    {
        "title": "酬集賢劉郎中對月見寄，兼懷元浙東",
        "author": "白居易",
        "biography": "",
        "paragraphs": [
            "月在洛陽天，天高淨如水。下有白頭人，攬衣中夜起。",
            "思遠鏡亭上，光深書殿裏。眇然三處心，相去各千里。"
        ],
        "notes": [
            ""
        ],
        "volume": "卷四百四十五",
        "no#": 28
    },
    {
        "title": "太湖石",
        "author": "白居易",
        "biography": "",
        "paragraphs": [
            "遠望老嵯峨，近觀怪嶔崟。才高八九尺，勢若千萬尋。",
            "嵌空華陽洞，重疊匡山岑。邈矣仙掌迥，呀然劍門深。",
            "形質冠今古，氣色通晴陰。未秋已瑟瑟，欲雨先沉沉。",
            "天姿信為異，時用非所任。磨刀不如礪，搗帛不如砧。",
            "何乃主人意，重之如萬金。豈伊造物者，獨能知我心。"
        ],
        "notes": [
            ""
        ],
        "volume": "卷四百四十五",
        "no#": 29
    },
    {
        "title": "偶作二首",
        "author": "白居易",
        "biography": "",
        "paragraphs": [
            "擾擾貪生人，幾何不夭閼。遑遑愛名人，幾何能貴達。",
            "伊餘信多幸，拖紫垂白髮。身為三品官，年已五十八。",
            "筋骸雖早衰，尚未苦羸惙。資產雖不豐，亦不甚貧竭。",
            "登山力猶在，遇酒興時發。無事日月長，不羈天地闊。",
            "安身有處所，適意無時節。解帶松下風，抱琴池上月。",
            "人間所重者，相印將軍鉞。謀慮系安危，威權主生殺。",
            "焦心一身苦，炙手旁人熱。未必方寸間，得如吾快活。",
            "日出起盥櫛，振衣入道場。寂然無他念，但對一爐香。",
            "日高始就食，食亦非膏粱。精粗隨所有，亦足飽充腸。",
            "日午脫巾簪，燕息窗下床。清風颯然至，臥可致羲皇。",
            "日西引杖屨，散步游林塘。或飲茶一醆，或吟詩一章。",
            "日入多不食，有時唯命觴。何以送閑夜，一曲秋霓裳。",
            "一日分五時，作息率有常。自喜老後健，不嫌閑中忙。",
            "是非一以貫，身世交相忘。若問此何許，此是無何鄉。"
        ],
        "notes": [
            ""
        ],
        "volume": "卷四百四十五",
        "no#": 30
    },
    {
        "title": "葺池上舊亭",
        "author": "白居易",
        "biography": "",
        "paragraphs": [
            "池月夜淒涼，池風曉蕭颯。欲入池上冬，先葺池上合。",
            "向暖窗戶開，迎寒簾幕合。苔封舊瓦木，水照新朱蠟。",
            "軟火深土爐，香醪小瓷榼。中有獨宿翁，一燈對一榻。"
        ],
        "notes": [
            ""
        ],
        "volume": "卷四百四十五",
        "no#": 31
    },
    {
        "title": "崔十八新池",
        "author": "白居易",
        "biography": "",
        "paragraphs": [
            "愛君新小池，池色無人知。見底月明夜，無波風定時。",
            "忽看不似水，一泊稀琉璃。"
        ],
        "notes": [
            ""
        ],
        "volume": "卷四百四十五",
        "no#": 32
    },
    {
        "title": "玩止水",
        "author": "白居易",
        "biography": "",
        "paragraphs": [
            "動者樂流水，靜者樂止水。利物不如流，鑒形不如止。",
            "淒清早霜降，淅瀝微風起。中面紅葉開，四隅綠萍委。",
            "廣狹八九丈，灣環有涯涘。淺深三四尺，洞徹無表裏。",
            "淨分鶴翹足，澄見魚掉尾。迎眸洗眼塵，隔胸蕩心滓。",
            "定將禪不別，明與誠相似。清能律貪夫，淡可交君子。",
            "豈唯空狎玩，亦取相倫擬。欲識靜者心，心源只如此。"
        ],
        "notes": [
            ""
        ],
        "volume": "卷四百四十五",
        "no#": 33
    },
    {
        "title": "聞崔十八宿予新昌弊宅時予亦宿崔家依仁新亭一宵偶同兩興暗合因而成詠聊以寫懷",
        "author": "白居易",
        "biography": "",
        "paragraphs": [
            "陋巷掩弊廬，高居敞華屋。新昌七株松，依仁萬莖竹。",
            "松前月臺白，竹下風池綠。君向我齋眠，我在君亭宿。",
            "平生有微尚，彼此多幽獨。何必本主人，兩心聊自足。"
        ],
        "notes": [
            ""
        ],
        "volume": "卷四百四十五",
        "no#": 34
    },
    {
        "title": "日長",
        "author": "白居易",
        "biography": "",
        "paragraphs": [
            "日長晝加餐，夜短朝餘睡。春來寢食間，雖老猶有味。",
            "林塘得芳景，園曲生幽致。愛水多棹舟，惜花不掃地。",
            "幸無眼下病，且向樽前醉。身外何足言，人間本無事。"
        ],
        "notes": [
            ""
        ],
        "volume": "卷四百四十五",
        "no#": 35
    },
    {
        "title": "三月三十日作",
        "author": "白居易",
        "biography": "",
        "paragraphs": [
            "今朝三月盡，寂寞春事畢。黃鳥漸無聲，朱櫻新結實。",
            "臨風獨長歎，此歎意非一。半百過九年，豔陽殘一日。",
            "隨年減歡笑，逐日添衰疾。且遣花下歌，送此杯中物。"
        ],
        "notes": [
            ""
        ],
        "volume": "卷四百四十五",
        "no#": 36
    },
    {
        "title": "慵不能",
        "author": "白居易",
        "biography": "",
        "paragraphs": [
            "架上非無書，眼慵不能看。匣中亦有琴，手慵不能彈。",
            "腰慵不能帶，頭慵不能冠。午後恣情寢，午時隨事餐。",
            "一餐終日飽，一寢至夜安。饑寒亦閒事，況乃不饑寒。"
        ],
        "notes": [
            ""
        ],
        "volume": "卷四百四十五",
        "no#": 37
    },
    {
        "title": "晨興",
        "author": "白居易",
        "biography": "",
        "paragraphs": [
            "宿鳥動前林，晨光上東屋。銅爐添早香，紗籠滅殘燭。",
            "頭醒風稍愈，眼飽睡初足。起坐兀無思，叩齒三十六。",
            "何以解宿齋，一杯雲母粥。"
        ],
        "notes": [
            ""
        ],
        "volume": "卷四百四十五",
        "no#": 38
    },
    {
        "title": "朝課",
        "author": "白居易",
        "biography": "",
        "paragraphs": [
            "平甃白石渠，靜掃青苔院。池上好風來，新荷大如扇。",
            "小亭中何有，素琴對黃卷。蕊珠諷數篇，秋思彈一遍。",
            "從容朝課畢，方與客相見。"
        ],
        "notes": [
            ""
        ],
        "volume": "卷四百四十五",
        "no#": 39
    },
    {
        "title": "天竺寺七葉堂避暑",
        "author": "白居易",
        "biography": "",
        "paragraphs": [
            "鬱鬱複鬱鬱，伏熱何時畢。行入七葉堂，煩暑隨步失。",
            "簷雨稍霏微，窗風正蕭瑟。清宵一覺睡，可以銷百疾。"
        ],
        "notes": [
            ""
        ],
        "volume": "卷四百四十五",
        "no#": 40
    },
    {
        "title": "香山寺石樓潭夜浴",
        "author": "白居易",
        "biography": "",
        "paragraphs": [
            "炎光晝方熾，暑氣宵彌毒。搖扇風甚微，褰裳汗霢霂。",
            "起向月下行，來就潭中浴。平石為浴床，窪石為浴斛。",
            "綃巾薄露頂，草屨輕乘足。清涼詠而歸，歸上石樓宿。"
        ],
        "notes": [
            ""
        ],
        "volume": "卷四百四十五",
        "no#": 41
    },
    {
        "title": "嗟發落",
        "author": "白居易",
        "biography": "",
        "paragraphs": [
            "朝亦嗟發落，暮亦嗟發落。落盡誠可嗟，盡來亦不惡。",
            "既不勞洗沐，又不煩梳掠。最宜濕暑天，頭輕無髻縛。",
            "脫置垢巾幘，解去塵纓絡。銀瓶貯寒泉，當頂傾一勺。",
            "有如醍醐灌，坐受清涼樂。因悟自在僧，亦資於剃削。"
        ],
        "notes": [
            ""
        ],
        "volume": "卷四百四十五",
        "no#": 42
    },
    {
        "title": "安穩眠",
        "author": "白居易",
        "biography": "",
        "paragraphs": [
            "家雖日漸貧，猶未苦饑凍。身雖日漸老，幸無急病痛。",
            "眼逢鬧處合，心向閒時用。既得安穩眠，亦無顛倒夢。"
        ],
        "notes": [
            ""
        ],
        "volume": "卷四百四十五",
        "no#": 43
    },
    {
        "title": "池上夜境",
        "author": "白居易",
        "biography": "",
        "paragraphs": [
            "晴空星月落池塘，澄鮮淨綠表裏光。露簟清瑩迎夜滑，",
            "但問塵埃能去否，濯纓何必向滄浪。"
        ],
        "notes": [
            ""
        ],
        "volume": "卷四百四十五",
        "no#": 44
    },
    {
        "title": "書紳",
        "author": "白居易",
        "biography": "",
        "paragraphs": [
            "仕有職役勞，農有畎畝勤。優哉分司叟，心力無苦辛。",
            "歲晚頭又白，自問何欣欣。新酒始開甕，舊谷猶滿囷。",
            "吾嘗靜自思，往往夜達晨。何以送吾老，何以安吾貧。",
            "歲計莫如穀，飽則不幹人。日計莫如醉，醉則兼忘身。",
            "誠知有道理，未敢勸交親。恐為人所哂，聊自書諸紳。"
        ],
        "notes": [
            ""
        ],
        "volume": "卷四百四十五",
        "no#": 45
    },
    {
        "title": "秋游平泉，贈韋處士、閑禪師",
        "author": "白居易",
        "biography": "",
        "paragraphs": [
            "秋景引閒步，山遊不知疲。杖藜舍輿馬，十裏與僧期。",
            "昔嘗憂六十，四體不支持。今來已及此，猶未苦衰羸。",
            "心興遇境發，身力因行知。尋雲到起處，愛泉聽滴時。",
            "南村韋處士，西寺閑禪師。山頭與澗底，聞健且相隨。"
        ],
        "notes": [
            ""
        ],
        "volume": "卷四百四十五",
        "no#": 46
    },
    {
        "title": "遊坊口懸泉，偶題石上",
        "author": "白居易",
        "biography": "",
        "paragraphs": [
            "濟源山水好，老尹知之久。常日聽人言，今秋入吾手。",
            "孔山刀劍立，沁水龍蛇走。危磴上懸泉，澄灣轉坊口。",
            "虛明見深底，淨綠無纖垢。仙棹浪悠揚，塵纓風斗藪。",
            "岩寒松柏短，石古莓苔厚。錦坐纓高低，翠屏張左右。",
            "雖無安石妓，不乏文舉酒。談笑逐身來，管弦隨事有。",
            "時逢杖錫客，或值垂綸叟。相與澹忘歸，自辰將及酉。",
            "公門欲返駕，溪路猶回首。早晚重來遊，心期罷官後。"
        ],
        "notes": [
            ""
        ],
        "volume": "卷四百四十五",
        "no#": 47
    },
    {
        "title": "對火玩雪",
        "author": "白居易",
        "biography": "",
        "paragraphs": [
            "平生所心愛，愛火兼憐雪。火是臘天春，雪為陰夜月。",
            "鵝毛紛正墮，獸炭敲初折。盈尺白鹽寒，滿爐紅玉熱。",
            "稍宜杯酌動，漸引笙歌發。但識歡來由，不知醉時節。",
            "銀盤堆柳絮，羅袖摶瓊屑。共愁明日銷，便作經年別。"
        ],
        "notes": [
            ""
        ],
        "volume": "卷四百四十五",
        "no#": 48
    },
    {
        "title": "六年寒食洛下宴游，贈馮、李二少尹",
        "author": "白居易",
        "biography": "",
        "paragraphs": [
            "豐年寒食節，美景洛陽城。三尹皆強健，七日盡晴明。",
            "東郊蹋青草，南園攀紫荊。風拆海榴豔，露墜木蘭英。",
            "假開春未老，宴合日屢傾。珠翠混花影，管弦藏水聲。",
            "佳會不易得，良辰亦難並。聽吟歌暫輟，看舞杯徐行。",
            "米價賤如土，酒味濃於餳。此時不盡醉，但恐負平生。",
            "殷勤二曹長，各捧一銀觥。"
        ],
        "notes": [
            ""
        ],
        "volume": "卷四百四十五",
        "no#": 49
    },
    {
        "title": "苦熱中寄舒員外",
        "author": "白居易",
        "biography": "",
        "paragraphs": [
            "何堪日衰病，複此時炎燠。厭對俗杯盤，倦聽凡絲竹。",
            "藤床鋪晚雪，角枕截寒玉。安得清瘦人，新秋夜同宿。",
            "非君固不可，何夕枉高躅。"
        ],
        "notes": [
            ""
        ],
        "volume": "卷四百四十五",
        "no#": 50
    },
    {
        "title": "閑夕",
        "author": "白居易",
        "biography": "",
        "paragraphs": [
            "一聲早蟬發，數點新螢度。蘭釭耿無煙，筠簟清有露。",
            "未歸後房寢，且下前軒步。斜月入低廊，涼風滿高樹。",
            "放懷常自適，遇境多成趣。何法使之然，心中無細故。"
        ],
        "notes": [
            ""
        ],
        "volume": "卷四百四十五",
        "no#": 51
    },
    {
        "title": "寄情",
        "author": "白居易",
        "biography": "",
        "paragraphs": [
            "灼灼早春梅，東南枝最早。持來玩未足，花向手中老。",
            "芳香銷掌握，悵望生懷抱。豈無後開花，念此先開好。"
        ],
        "notes": [
            ""
        ],
        "volume": "卷四百四十五",
        "no#": 52
    },
    {
        "title": "舒員外遊香山寺數日不歸兼辱尺書大誇勝事時正值坐衙慮囚之際走筆題長句以贈之",
        "author": "白居易",
        "biography": "",
        "paragraphs": [
            "香山石樓倚天開，翠屏壁立波環回。黃菊繁時好客到，",
            "軒騎逶遲棹容與，留連三日不能回。白頭老尹府中坐，",
            "豈無池塘長秋草，亦有絲竹生塵埃。今日清光昨夜月，"
        ],
        "notes": [
            ""
        ],
        "volume": "卷四百四十五",
        "no#": 53
    },
    {
        "title": "早冬遊王屋自靈都抵陽臺上方望天壇偶吟成章寄溫谷周尊師中書李相公",
        "author": "白居易",
        "biography": "",
        "paragraphs": [
            "霜降山水清，王屋十月時。石泉碧漾漾，岩樹紅離離。",
            "朝為靈都遊，暮有陽臺期。飄然世塵外，鸞鶴如可追。",
            "忽念公程盡，複慚身力衰。天壇在天半，欲上心遲遲。",
            "嘗聞此遊者，隱客與損之。各抱貴仙骨，俱非泥垢姿。",
            "二人相顧言，彼此稱男兒。若不為松喬，即須作皋夔。",
            "今果如其語，光彩雙葳蕤。一人佩金印，一人翳玉芝。",
            "我來高其事，詠歎偶成詩。為君題石上，欲使故山知。"
        ],
        "notes": [
            ""
        ],
        "volume": "卷四百四十五",
        "no#": 54
    },
    {
        "title": "吳宮辭",
        "author": "白居易",
        "biography": "",
        "paragraphs": [
            "淡紅花帔淺檀蛾，睡臉初開似剪波。",
            "坐對珠籠閑理曲，琵琶鸚鵡語相和。"
        ],
        "notes": [
            ""
        ],
        "volume": "卷四百四十五",
        "no#": 55
    }
]