[
    {
        "title": "譏元載詩",
        "author": "高亭",
        "biography": "",
        "paragraphs": [
            "上元官吏務剝削，江淮之人皆白著。"
        ],
        "notes": [
            ""
        ],
        "volume": "卷八百七十",
        "no#": 1
    },
    {
        "title": "嘲趙謙光",
        "author": "賀遂涉",
        "biography": "",
        "paragraphs": [
            "員外由來美，郎中望亦優。寧知粉署裏，翻作土山頭。"
        ],
        "notes": [
            ""
        ],
        "volume": "卷八百七十",
        "no#": 2
    },
    {
        "title": "答賀遂涉",
        "author": "趙謙光",
        "biography": "",
        "paragraphs": [
            "錦帳隨情設，金爐任意熏。唯愁員外置，不應列星文。"
        ],
        "notes": [
            ""
        ],
        "volume": "卷八百七十",
        "no#": 3
    },
    {
        "title": "上浙東孟尚書",
        "author": "孔顒",
        "biography": "",
        "paragraphs": [
            "有個將軍不得名，唯教健卒喝書生。",
            "尚書近日清如鏡，天子官街不許行。"
        ],
        "notes": [
            ""
        ],
        "volume": "卷八百七十",
        "no#": 4
    },
    {
        "title": "嘲柳州柳子厚",
        "author": "呂溫",
        "biography": "",
        "paragraphs": [
            "柳州柳刺史，種柳柳江邊。柳管依然在，千秋柳拂天。"
        ],
        "notes": [
            ""
        ],
        "volume": "卷八百七十",
        "no#": 5
    },
    {
        "title": "嘲黔南觀察南卓",
        "author": "呂溫",
        "biography": "",
        "paragraphs": [
            "終南南太守，南郡在雲南。閑向南亭醉，南風變俗談。"
        ],
        "notes": [
            ""
        ],
        "volume": "卷八百七十",
        "no#": 6
    },
    {
        "title": "戲簡朱壇詩",
        "author": "張祜",
        "biography": "",
        "paragraphs": [
            "昔人有玉碗，擊之千里鳴。今日睹斯文，碗有當時聲。"
        ],
        "notes": [
            ""
        ],
        "volume": "卷八百七十",
        "no#": 7
    },
    {
        "title": "戲顏郎官騎獵詩",
        "author": "張祜",
        "biography": "",
        "paragraphs": [
            "忽聞射獵出軍城，人著戎衣馬帶纓。",
            "倒把角弓呈一箭，滿山狐兔當頭行。"
        ],
        "notes": [
            ""
        ],
        "volume": "卷八百七十",
        "no#": 8
    },
    {
        "title": "嘲張祜",
        "author": "朱沖和",
        "biography": "",
        "paragraphs": [
            "白在東都元已薨，蘭台鳳閣少人登。",
            "冬瓜堰下逢張祜，牛屎堆邊說我能。"
        ],
        "notes": [
            ""
        ],
        "volume": "卷八百七十",
        "no#": 9
    },
    {
        "title": "嘲妓",
        "author": "崔涯",
        "biography": "",
        "paragraphs": [
            "雖得蘇方木，猶貪玳瑁皮。懷胎十個月，生下昆侖兒。",
            "布袍披襖火燒氈，紙補箜篌麻接弦。",
            "更著一雙皮屐子，紇梯紇榻出門前。"
        ],
        "notes": [
            ""
        ],
        "volume": "卷八百七十",
        "no#": 10
    },
    {
        "title": "嘲李端端",
        "author": "崔涯",
        "biography": "",
        "paragraphs": [
            "黃昏不語不知行，鼻似煙窗耳似鐺。",
            "獨把象牙梳插鬢，昆侖山上月初明。",
            "覓得黃騮鞁繡鞍，善和坊裏取端端。",
            "揚州近日渾成差，一朵能行白牡丹。"
        ],
        "notes": [
            ""
        ],
        "volume": "卷八百七十",
        "no#": 11
    },
    {
        "title": "詠崔雲娘",
        "author": "李宣古",
        "biography": "",
        "paragraphs": [
            "何事最堪悲，雲娘只首奇。瘦拳拋令急，長嘯出歌遲。",
            "只見肩侵鬢，唯憂骨透皮。不須當戶立，頭上有鍾馗。"
        ],
        "notes": [
            ""
        ],
        "volume": "卷八百七十",
        "no#": 12
    },
    {
        "title": "嘲妓",
        "author": "杜牧",
        "biography": "",
        "paragraphs": [
            "盤古當時有遠孫，尚令今日逞家門。一車白土將泥項，",
            "不須惆悵憂難嫁，待與將書問樂坤。"
        ],
        "notes": [
            ""
        ],
        "volume": "卷八百七十",
        "no#": 13
    },
    {
        "title": "嘲遊使君",
        "author": "盧肇",
        "biography": "",
        "paragraphs": [
            "白帝城頭二月時，忍教清醒看花枝。",
            "莫言世上無袁許，客子由來是相師。"
        ],
        "notes": [
            ""
        ],
        "volume": "卷八百七十",
        "no#": 14
    },
    {
        "title": "嘲李瑒題名",
        "author": "韋蟾",
        "biography": "",
        "paragraphs": [
            "渭水秦山照眼明，希仁何事寡詩情。",
            "只因學得虞姬婿，書字才能記姓名。"
        ],
        "notes": [
            ""
        ],
        "volume": "卷八百七十",
        "no#": 15
    },
    {
        "title": "聞鹿鳴互謔",
        "author": "嚴震",
        "biography": "",
        "paragraphs": [
            "釜戴山中鹿又鳴，——中表",
            "此際多應到表兄。——嚴震",
            "表兄不是嚴家子，合是三兄與四兄。——中表"
        ],
        "notes": [
            ""
        ],
        "volume": "卷八百七十",
        "no#": 16
    },
    {
        "title": "及第後寄李紳",
        "author": "章孝標",
        "biography": "",
        "paragraphs": [
            "及第全勝十政官，金鞍鍍了出長安。",
            "馬頭漸入揚州郭，為報時人洗眼看。"
        ],
        "notes": [
            ""
        ],
        "volume": "卷八百七十",
        "no#": 17
    },
    {
        "title": "答章孝標",
        "author": "李紳",
        "biography": "",
        "paragraphs": [
            "假金只用真金鍍，若是真金不鍍金。",
            "十載長安得一第，何須空腹用高心。"
        ],
        "notes": [
            ""
        ],
        "volume": "卷八百七十",
        "no#": 18
    },
    {
        "title": "戲柳棠",
        "author": "楊汝士",
        "biography": "",
        "paragraphs": [
            "文章漫道能吞鳳，杯酒何曾解吃魚。",
            "今日梓州張社會，應須遭這老尚書。"
        ],
        "notes": [
            ""
        ],
        "volume": "卷八百七十",
        "no#": 19
    },
    {
        "title": "答楊尚書",
        "author": "柳棠",
        "biography": "",
        "paragraphs": [
            "未向燕台逢厚禮，幸因社會接餘歡。",
            "一魚吃了終無愧，鯤化為鵬也不難。"
        ],
        "notes": [
            ""
        ],
        "volume": "卷八百七十",
        "no#": 20
    },
    {
        "title": "又忤楊尚書詩",
        "author": "柳棠",
        "biography": "",
        "paragraphs": [
            "莫言名位未相儔，風月何曾阻獻酬。",
            "前輩不須輕後輩，靖安今日在衡州。"
        ],
        "notes": [
            ""
        ],
        "volume": "卷八百七十",
        "no#": 21
    },
    {
        "title": "嘲郭凝素",
        "author": "朱澤",
        "biography": "",
        "paragraphs": [
            "三春桃李本無言，苦被殘陽鳥雀喧。",
            "借問東鄰效西子，何如郭素擬王軒。"
        ],
        "notes": [
            ""
        ],
        "volume": "卷八百七十",
        "no#": 22
    },
    {
        "title": "紀中表試案",
        "author": "鄭光業",
        "biography": "",
        "paragraphs": [
            "新糊案子，其白如銀。入試出試，千春萬春。"
        ],
        "notes": [
            ""
        ],
        "volume": "卷八百七十",
        "no#": 23
    },
    {
        "title": "醉題廣州使院",
        "author": "鄭愚",
        "biography": "",
        "paragraphs": [
            "數年百姓受饑荒，太守貪殘似虎狼。",
            "今日海隅魚米賤，大須慚愧石榴黃。"
        ],
        "notes": [
            ""
        ],
        "volume": "卷八百七十",
        "no#": 24
    },
    {
        "title": "擬權龍褒體贈鄠縣李令及寄朝右",
        "author": "鄭愚",
        "biography": "",
        "paragraphs": [
            "鄠縣李長官，橫琴膝上弄。不聞有政聲，但見手子動。"
        ],
        "notes": [
            ""
        ],
        "volume": "卷八百七十",
        "no#": 25
    },
    {
        "title": "題滄浪峽榜",
        "author": "鄭仁表",
        "biography": "",
        "paragraphs": [
            "分峽東西路正長，行人名利火然湯。",
            "路傍著板滄浪峽，真是將閑攪撩忙。"
        ],
        "notes": [
            ""
        ],
        "volume": "卷八百七十",
        "no#": 26
    },
    {
        "title": "戲妻族語不正",
        "author": "胡曾",
        "biography": "",
        "paragraphs": [
            "呼十卻為石，喚針將作真。忽然雲雨至，總道是天因。"
        ],
        "notes": [
            ""
        ],
        "volume": "卷八百七十",
        "no#": 27
    },
    {
        "title": "婢僕詩",
        "author": "李昌符",
        "biography": "",
        "paragraphs": [
            "春娘愛上酒家樓，不怕歸遲總不憂。",
            "推道那家娘子臥，且留教住待梳頭。",
            "不論秋菊與春花，個個能噇空腹茶。",
            "無事莫教頻入庫，一名閑物要些些。"
        ],
        "notes": [
            ""
        ],
        "volume": "卷八百七十",
        "no#": 28
    },
    {
        "title": "嘲鄭傪妓",
        "author": "孫子多",
        "biography": "",
        "paragraphs": [
            "相公經文複經武，常侍好今兼好古。",
            "昔人曾聞阿武婆，今日親見阿婆舞。"
        ],
        "notes": [
            ""
        ],
        "volume": "卷八百七十",
        "no#": 29
    },
    {
        "title": "嘲趙璘",
        "author": "薛能",
        "biography": "",
        "paragraphs": [
            "巡關每傍摴蒲局，望月還登乞巧樓。",
            "第一莫教嬌太過，緣人衣帶上人頭。",
            "不知原在鞍轎裏，將謂空馱席帽歸。",
            "火爐床上平身立，便與夫人作鏡臺。"
        ],
        "notes": [
            ""
        ],
        "volume": "卷八百七十",
        "no#": 30
    },
    {
        "title": "口號",
        "author": "薛能",
        "biography": "",
        "paragraphs": [
            "素脊鳴秋杖，烏靴響暮廳。——薛能",
            "刃飛三尺雪，白日落文星。——秦宗權"
        ],
        "notes": [
            ""
        ],
        "volume": "卷八百七十",
        "no#": 31
    },
    {
        "title": "嘲歸仁紹龜詩",
        "author": "皮日休",
        "biography": "",
        "paragraphs": [
            "硬骨殘形知幾秋，屍骸終是不風流。",
            "頑皮死後鑽須遍，都為平生不出頭。"
        ],
        "notes": [
            ""
        ],
        "volume": "卷八百七十",
        "no#": 32
    },
    {
        "title": "詠螃蟹呈浙西從事",
        "author": "皮日休",
        "biography": "",
        "paragraphs": [
            "未游滄海早知名，有骨還從肉上生。",
            "莫道無心畏雷電，海龍王處也橫行。"
        ],
        "notes": [
            ""
        ],
        "volume": "卷八百七十",
        "no#": 33
    },
    {
        "title": "題中書壁",
        "author": "鄭綮",
        "biography": "",
        "paragraphs": [
            "側坡蛆蜫蜦，蟻子競來拖。一朝白雨中，無鈍無嘍羅。"
        ],
        "notes": [
            ""
        ],
        "volume": "卷八百七十",
        "no#": 34
    },
    {
        "title": "別廬州郡人",
        "author": "鄭綮",
        "biography": "",
        "paragraphs": [
            "唯有兩行公廨淚，一時灑向渡頭風。"
        ],
        "notes": [
            ""
        ],
        "volume": "卷八百七十",
        "no#": 35
    },
    {
        "title": "戲答成汭",
        "author": "徐彥若",
        "biography": "",
        "paragraphs": [
            "南海黃茅瘴，不死成和尚。"
        ],
        "notes": [
            ""
        ],
        "volume": "卷八百七十",
        "no#": 36
    },
    {
        "title": "醉中謔浙江廉使",
        "author": "崔立言",
        "biography": "",
        "paragraphs": [
            "山夫留意向丹梯，連帥邀來出藥畦。",
            "常見浙東誇鏡水，鏡湖元在浙江西。"
        ],
        "notes": [
            ""
        ],
        "volume": "卷八百七十",
        "no#": 37
    },
    {
        "title": "戲題盱眙邵明府壁",
        "author": "韋鵬翼",
        "biography": "",
        "paragraphs": [
            "豈肯閑尋竹徑行，卻嫌絲管好蛙聲。",
            "自從煮鶴燒琴後，背卻青山臥月明。"
        ],
        "notes": [
            ""
        ],
        "volume": "卷八百七十",
        "no#": 38
    },
    {
        "title": "題大樑臨汴驛",
        "author": "姚嶸",
        "biography": "",
        "paragraphs": [
            "近日侯門不重才，莫將文藝擬為媒。",
            "相逢若要如膠漆，不是紅妝即撥灰。"
        ],
        "notes": [
            ""
        ],
        "volume": "卷八百七十",
        "no#": 39
    },
    {
        "title": "題仙娥驛",
        "author": "李日新",
        "biography": "",
        "paragraphs": [
            "商山食店大悠悠，陳鶡z2鑼古ie頭。",
            "更有台中牛肉炙，尚盤數臠紫光球。"
        ],
        "notes": [
            ""
        ],
        "volume": "卷八百七十",
        "no#": 40
    },
    {
        "title": "嘲染家",
        "author": "柳逢",
        "biography": "",
        "paragraphs": [
            "紫綠終朝染，因何不識非。莆田竹木貴，背負十柴歸。"
        ],
        "notes": [
            ""
        ],
        "volume": "卷八百七十",
        "no#": 41
    },
    {
        "title": "贈漳州崔使君鄉飲翻韻詩",
        "author": "黎瓘",
        "biography": "",
        "paragraphs": [
            "慣向溪邊折柳楊，因循行客到州漳。",
            "無端觸忤王衙押，不得今朝看飲鄉。"
        ],
        "notes": [
            ""
        ],
        "volume": "卷八百七十",
        "no#": 42
    },
    {
        "title": "示妓榜子",
        "author": "張保胤",
        "biography": "",
        "paragraphs": [
            "綠羅裙下標三棒，紅粉腮邊淚兩行。",
            "叉手向前咨大使，這回不敢惱兒郎。"
        ],
        "notes": [
            ""
        ],
        "volume": "卷八百七十",
        "no#": 43
    },
    {
        "title": "又留別同院",
        "author": "張保胤",
        "biography": "",
        "paragraphs": [
            "憶昔當年富貴時，如今頭腦尚依稀。布袍破後思宮內，",
            "如今憔悴離南海，恰似當時幸蜀時。"
        ],
        "notes": [
            ""
        ],
        "volume": "卷八百七十",
        "no#": 44
    },
    {
        "title": "桂州筵上贈胡予女",
        "author": "陸岩夢",
        "biography": "",
        "paragraphs": [
            "自道風流不可攀，卻堪蹙額更頹顏。眼睛深卻湘江水，",
            "孟陽死後欲千載，猶在佳人覓往還。"
        ],
        "notes": [
            ""
        ],
        "volume": "卷八百七十",
        "no#": 45
    },
    {
        "title": "戲答朝士",
        "author": "李都",
        "biography": "",
        "paragraphs": [
            "華緘千里到荊門，章草縱橫任意論。應笑鐘張虛用力，",
            "深荷故人相厚處，天行時氣許教吞。"
        ],
        "notes": [
            ""
        ],
        "volume": "卷八百七十",
        "no#": 46
    },
    {
        "title": "嘲僧惟恭",
        "author": "荊人",
        "biography": "",
        "paragraphs": [
            "靈巋作盡業，惟恭繼其跡。地獄千萬重，莫厭排頭入。"
        ],
        "notes": [
            ""
        ],
        "volume": "卷八百七十",
        "no#": 47
    },
    {
        "title": "題酒戶修孔廟狀",
        "author": "馮道幕客",
        "biography": "",
        "paragraphs": [
            "槐影參差覆杏壇，儒門子弟盡高官。",
            "卻教酒戶重修廟，覓我慚惶也不難。"
        ],
        "notes": [
            ""
        ],
        "volume": "卷八百七十",
        "no#": 48
    },
    {
        "title": "孔廟口號",
        "author": "李花開",
        "biography": "",
        "paragraphs": [
            "破落三間屋，蕭條一旅人。不知負何事，生死厄于陳。"
        ],
        "notes": [
            ""
        ],
        "volume": "卷八百七十",
        "no#": 49
    },
    {
        "title": "答妻",
        "author": "馮暉",
        "biography": "",
        "paragraphs": [
            "休說辦不辦，且看甕裏飛出雁。"
        ],
        "notes": [
            ""
        ],
        "volume": "卷八百七十",
        "no#": 50
    },
    {
        "title": "題僧院",
        "author": "李濤",
        "biography": "",
        "paragraphs": [
            "走卻坐禪客，移將不動尊。世間顛倒事，八萬四千門。"
        ],
        "notes": [
            ""
        ],
        "volume": "卷八百七十",
        "no#": 51
    },
    {
        "title": "詠垂絲蜘蛛嘲雲辨僧",
        "author": "楊苧蘿",
        "biography": "",
        "paragraphs": [
            "吃得肚嬰撐，尋思繞寺行。空中設羅網，只待殺眾生。"
        ],
        "notes": [
            ""
        ],
        "volume": "卷八百七十",
        "no#": 52
    },
    {
        "title": "自嘲絕句",
        "author": "馮涓",
        "biography": "",
        "paragraphs": [
            "取水郎中何日了，破柴員外幾時休。",
            "早知蜀地區娵與，悔不長安大比丘。"
        ],
        "notes": [
            ""
        ],
        "volume": "卷八百七十",
        "no#": 53
    },
    {
        "title": "哭亡將詩",
        "author": "盧延讓",
        "biography": "",
        "paragraphs": [
            "自是硇砂發，非幹駭石傷。牒高身上職，碗大背邊創。"
        ],
        "notes": [
            ""
        ],
        "volume": "卷八百七十",
        "no#": 54
    },
    {
        "title": "詠王給事",
        "author": "蔣貽恭",
        "biography": "",
        "paragraphs": [
            "厥父元非道郡奴，允光何事太侏儒。",
            "可中與個皮褌著，擎得天王左腳無。"
        ],
        "notes": [
            ""
        ],
        "volume": "卷八百七十",
        "no#": 55
    },
    {
        "title": "詠金剛",
        "author": "蔣貽恭",
        "biography": "",
        "paragraphs": [
            "揚眉鬥目惡精神，捏合將來恰似真。",
            "剛被時流借拳勢，不知身自是泥人。"
        ],
        "notes": [
            ""
        ],
        "volume": "卷八百七十",
        "no#": 56
    },
    {
        "title": "詠傴背子",
        "author": "蔣貽恭",
        "biography": "",
        "paragraphs": [
            "出得門來背拄天，同行難可與差肩。",
            "若教倚向閑窗下，恰似箜篌不著弦。"
        ],
        "notes": [
            ""
        ],
        "volume": "卷八百七十",
        "no#": 57
    },
    {
        "title": "詠安仁宰搗蒜",
        "author": "蔣貽恭",
        "biography": "",
        "paragraphs": [
            "安仁縣令好誅求，百姓脂膏滿面流。半破磁缸成醋酒，",
            "半醉半醒齊出縣，共傷塗炭不勝愁。"
        ],
        "notes": [
            ""
        ],
        "volume": "卷八百七十",
        "no#": 58
    },
    {
        "title": "五門街望有題",
        "author": "蔣貽恭",
        "biography": "",
        "paragraphs": [
            "我皇開國十餘年，一輩超升炙手歡。",
            "閑向五門樓下望，衙官騎馬使衙官。"
        ],
        "notes": [
            ""
        ],
        "volume": "卷八百七十",
        "no#": 59
    },
    {
        "title": "謝郎中惠茶",
        "author": "蔣貽恭",
        "biography": "",
        "paragraphs": [
            "三斤綠茗賜貽恭，一種頒沾事不同。",
            "想料腸懷無答處，披毛戴角謝郎中。"
        ],
        "notes": [
            ""
        ],
        "volume": "卷八百七十",
        "no#": 60
    },
    {
        "title": "詠蝦蟆",
        "author": "蔣貽恭",
        "biography": "",
        "paragraphs": [
            "坐臥兼行總一般，向人努眼太無端。",
            "欲知自己形骸小，試就蹄涔照影看。"
        ],
        "notes": [
            ""
        ],
        "volume": "卷八百七十",
        "no#": 61
    },
    {
        "title": "住名山日陳情上府主高太保",
        "author": "蔣貽恭",
        "biography": "",
        "paragraphs": [
            "名山主簿實堪愁，難咬他家大骨頭。",
            "米納功南錢納府，只看江面水東流。"
        ],
        "notes": [
            ""
        ],
        "volume": "卷八百七十",
        "no#": 62
    },
    {
        "title": "詠刺蝟",
        "author": "李貞白",
        "biography": "",
        "paragraphs": [
            "行似針氈動，臥若栗球圓。莫欺如此大，誰敢便行拳。"
        ],
        "notes": [
            ""
        ],
        "volume": "卷八百七十",
        "no#": 63
    },
    {
        "title": "謁貴公子，不禮，書格子屏風",
        "author": "李貞白",
        "biography": "",
        "paragraphs": [
            "道格何曾格，言糊又不糊。渾身總是眼，還解識人無。"
        ],
        "notes": [
            ""
        ],
        "volume": "卷八百七十",
        "no#": 64
    },
    {
        "title": "詠月",
        "author": "李貞白",
        "biography": "",
        "paragraphs": [
            "當塗當塗見，蕪湖蕪湖見。八月十五夜，一似沒柄扇。"
        ],
        "notes": [
            ""
        ],
        "volume": "卷八百七十",
        "no#": 65
    },
    {
        "title": "詠狗蚤",
        "author": "李貞白",
        "biography": "",
        "paragraphs": [
            "與虱都來不較多，zh挑筋斗太嘍羅。",
            "忽然管著一籃子，有甚心情那你何。"
        ],
        "notes": [
            ""
        ],
        "volume": "卷八百七十",
        "no#": 66
    },
    {
        "title": "詠罌粟子",
        "author": "李貞白",
        "biography": "",
        "paragraphs": [
            "倒排雙陸子，希插碧牙籌。既似犧牛乳，又如鈴馬兜。",
            "鼓捶並瀑箭，直是有來由。"
        ],
        "notes": [
            ""
        ],
        "volume": "卷八百七十",
        "no#": 67
    },
    {
        "title": "詠蟹",
        "author": "李貞白",
        "biography": "",
        "paragraphs": [
            "蟬眼龜形腳似蛛，未曾正面向人趨。",
            "如今飣在盤筵上，得似江湖亂走無。"
        ],
        "notes": [
            ""
        ],
        "volume": "卷八百七十",
        "no#": 68
    },
    {
        "title": "示女詩",
        "author": "郫城令",
        "biography": "",
        "paragraphs": [
            "深宮富貴事風流，莫忘生身老骨頭。",
            "因與太師歡笑處，為吾方便覓彭州。"
        ],
        "notes": [
            ""
        ],
        "volume": "卷八百七十",
        "no#": 69
    },
    {
        "title": "寄女",
        "author": "李令",
        "biography": "",
        "paragraphs": [
            "有人教我向衡陽，一度思歸欲斷腸。",
            "為報豔妻兼少女，與吾覓取朗州場。"
        ],
        "notes": [
            ""
        ],
        "volume": "卷八百七十",
        "no#": 70
    },
    {
        "title": "諷劉炎索賄詩",
        "author": "太守",
        "biography": "",
        "paragraphs": [
            "未到桃源時，長憶出家景。及到桃源了，還似鑒中影。"
        ],
        "notes": [
            ""
        ],
        "volume": "卷八百七十",
        "no#": 71
    },
    {
        "title": "被按自悔詩",
        "author": "劉炎",
        "biography": "",
        "paragraphs": [
            "早知太守如狼虎，獵取膏粱以啖之。"
        ],
        "notes": [
            ""
        ],
        "volume": "卷八百七十",
        "no#": 72
    }
]