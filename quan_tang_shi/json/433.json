[
    {
        "title": "朱陳村",
        "author": "白居易",
        "biography": "",
        "paragraphs": [
            "徐州古豐縣，有村曰朱陳。去縣百餘裏，桑麻青氛氳。",
            "機梭聲劄劄，牛驢走紜紜。女汲澗中水，男采山上薪。",
            "縣遠官事少，山深人俗淳。有財不行商，有丁不入軍。",
            "家家守村業，頭白不出門。生為村之民，死為村之塵。",
            "田中老與幼，相見何欣欣。一村唯兩姓，世世為婚姻。",
            "親疏居有族，少長遊有群。黃雞與白酒，歡會不隔旬。",
            "生者不遠別，嫁娶先近鄰。死者不遠葬，墳墓多繞村。",
            "既安生與死，不苦形與神。所以多壽考，往往見玄孫。",
            "我生禮義鄉，少小孤且貧。徒學辨是非，只自取辛勤。",
            "世法貴名教，士人重冠婚。以此自桎梏，信為大謬人。",
            "十歲解讀書，十五能屬文。二十舉秀才，三十為諫臣。",
            "下有妻子累，上有君親恩。承家與事國，望此不肖身。",
            "憶昨旅遊初，迨今十五春。孤舟三適楚，羸馬四經秦。",
            "晝行有饑色，夜寢無安魂。東西不暫住，來往若浮雲。",
            "離亂失故鄉，骨肉多散分。江南與江北，各有平生親。",
            "平生終日別，逝者來年聞。朝憂臥至暮，夕哭坐達晨。",
            "悲火燒心曲，愁霜侵鬢根。一生苦如此，長羨村中民。"
        ],
        "notes": [
            ""
        ],
        "volume": "卷四百三十三",
        "no#": 1
    },
    {
        "title": "讀鄧魴詩",
        "author": "白居易",
        "biography": "",
        "paragraphs": [
            "塵架多文集，偶取一卷披。未及看姓名，疑是陶潛詩。",
            "看名知是君，惻惻令我悲。詩人多蹇厄，近日誠有之。",
            "京兆杜子美，猶得一拾遺。襄陽孟浩然，亦聞鬢成絲。",
            "嗟君兩不如，三十在布衣。擢第祿不及，新婚妻未歸。",
            "少年無疾患，溘死于路歧。天不與爵壽，唯與好文詞。",
            "此理勿複道，巧曆不能推。"
        ],
        "notes": [
            ""
        ],
        "volume": "卷四百三十三",
        "no#": 2
    },
    {
        "title": "寄元九",
        "author": "白居易",
        "biography": "",
        "paragraphs": [
            "晨雞才發聲，夕雀俄斂冀。晝夜往復來，疾如出入息。",
            "非徒改年貌，漸覺無心力。自念因念君，俱為老所逼。",
            "君年雖校少，憔悴謫南國。三年不放歸，炎瘴消顏色。",
            "山無殺草霜，水有含沙蜮。健否遠不知，書多來年得。",
            "願君少愁苦，我亦加餐食。各保金石軀，以慰長相憶。"
        ],
        "notes": [
            ""
        ],
        "volume": "卷四百三十三",
        "no#": 3
    },
    {
        "title": "秋夕",
        "author": "白居易",
        "biography": "",
        "paragraphs": [
            "葉聲落如雨，月色白似霜。夜深方獨臥，誰為拂塵床。"
        ],
        "notes": [
            ""
        ],
        "volume": "卷四百三十三",
        "no#": 4
    },
    {
        "title": "夜雨",
        "author": "白居易",
        "biography": "",
        "paragraphs": [
            "我有所念人，隔在遠遠鄉。我有所感事，結在深深腸。",
            "鄉遠去不得，無日不瞻望。腸深解不得，無夕不思量。",
            "況此殘燈夜，獨宿在空堂。秋天殊未曉，風雨正蒼蒼。",
            "不學頭陀法，前心安可忘。"
        ],
        "notes": [
            ""
        ],
        "volume": "卷四百三十三",
        "no#": 5
    },
    {
        "title": "秋霽",
        "author": "白居易",
        "biography": "",
        "paragraphs": [
            "金火不相待，炎涼雨中變。林晴有殘蟬，巢冷無留燕。",
            "沉吟卷長簟，愴惻收團扇。向夕稍無泥，閒步青苔院。",
            "月出砧杵動，家家搗秋練。獨對多病妻，不能理針線。",
            "冬衣殊未制，夏服行將綻。何以迎早秋，一杯聊自勸。"
        ],
        "notes": [
            ""
        ],
        "volume": "卷四百三十三",
        "no#": 6
    },
    {
        "title": "歎老三首",
        "author": "白居易",
        "biography": "",
        "paragraphs": [
            "晨興照青鏡，形影兩寂寞。少年辭我去，白髮隨梳落。",
            "萬化成於漸，漸衰看不覺。但恐鏡中顏，今朝老於昨。",
            "人年少滿百，不得長歡樂。誰會天地心，千齡與龜鶴。",
            "吾聞善醫者，今古稱扁鵲。萬病皆可治，唯無治老藥。",
            "我有一握發，梳理何稠直。昔似玄雲光，今如素絲色。",
            "匣中有舊鏡，欲照先歎息。自從頭白來，不欲明磨拭。",
            "鴉頭與鶴頸，至老常如墨。獨有人鬢毛，不得終身黑。",
            "前年種桃核，今歲成花樹。去歲新嬰兒，今年已學步。",
            "但驚物長成，不覺身衰暮。去矣欲何如，少年留不住。",
            "因書今日意，遍寄諸親故。壯歲不歡娛，長年當悔悟。"
        ],
        "notes": [
            ""
        ],
        "volume": "卷四百三十三",
        "no#": 7
    },
    {
        "title": "送兄弟回雪夜",
        "author": "白居易",
        "biography": "",
        "paragraphs": [
            "日晦雲氣黃，東北風切切。時從村南還，新與兄弟別。",
            "離襟淚猶濕，回馬嘶未歇。欲歸一室坐，天陰多無月。",
            "夜長火消盡，歲暮雨凝結。寂寞滿爐灰，飄零上階雪。",
            "對雪畫寒灰，殘燈明複滅。灰死如我心，雪白如我發。",
            "所遇皆如此，頃刻堪愁絕。回念入坐忘，轉憂作禪悅。",
            "平生洗心法，正為今宵設。"
        ],
        "notes": [
            ""
        ],
        "volume": "卷四百三十三",
        "no#": 8
    },
    {
        "title": "溪中早春",
        "author": "白居易",
        "biography": "",
        "paragraphs": [
            "南山雪未盡，陰嶺留殘白。西澗冰已消，春溜含新碧。",
            "東風來幾日，蟄動萌草坼。潛知陽和功，一日不虛擲。",
            "愛此天氣暖，來拂溪邊石。一坐欲忘歸，暮禽聲嘖嘖。",
            "蓬蒿隔桑棗，隱映煙火夕。歸來問夜餐，家人烹薺麥。"
        ],
        "notes": [
            ""
        ],
        "volume": "卷四百三十三",
        "no#": 9
    },
    {
        "title": "同友人尋澗花",
        "author": "白居易",
        "biography": "",
        "paragraphs": [
            "聞有澗底花，貰得村中酒。與君來校遲，已逢搖落後。",
            "臨觴有遺恨，悵望空溪口。記取花發時，期君重攜手。",
            "我生日日老，春色年年有。且作來歲期，不知身健否。"
        ],
        "notes": [
            ""
        ],
        "volume": "卷四百三十三",
        "no#": 10
    },
    {
        "title": "登村東古塚",
        "author": "白居易",
        "biography": "",
        "paragraphs": [
            "高低古時塚，上有牛羊道。獨立最高頭，悠哉此懷抱。",
            "回頭向村望，但見荒田草。村人不愛花，多種栗與棗。",
            "自來此村住，不覺風光好。花少鶯亦稀，年年春暗老。"
        ],
        "notes": [
            ""
        ],
        "volume": "卷四百三十三",
        "no#": 11
    },
    {
        "title": "夢裴相公",
        "author": "白居易",
        "biography": "",
        "paragraphs": [
            "五年生死隔，一夕魂夢通。夢中如往日，同直金鑾宮。",
            "仿佛金紫色，分明冰玉容。勤勤相眷意，亦與平生同。",
            "既寤知是夢，憫然情未終。追想當時事，何殊昨夜中。",
            "自我學心法，萬緣成一空。今朝為君子，流涕一沾胸。"
        ],
        "notes": [
            ""
        ],
        "volume": "卷四百三十三",
        "no#": 12
    },
    {
        "title": "晝寢",
        "author": "白居易",
        "biography": "",
        "paragraphs": [
            "坐整白單衣，起穿黃草履。朝餐盥漱畢，徐下階前步。",
            "暑風微變候，晝刻漸加數。院靜地陰陰，鳥鳴新葉樹。",
            "獨行還獨臥，夏景殊未暮。不作午時眠，日長安可度。"
        ],
        "notes": [
            ""
        ],
        "volume": "卷四百三十三",
        "no#": 13
    },
    {
        "title": "別行簡",
        "author": "白居易",
        "biography": "",
        "paragraphs": [
            "漠漠病眼花，星星愁鬢雪。筋骸已衰憊，形影仍分訣。",
            "梓州二千里，劍門五六月。豈是遠行時，火雲燒棧熱。",
            "何言巾上淚，乃是腸中血。念此早歸來，莫作經年別。"
        ],
        "notes": [
            ""
        ],
        "volume": "卷四百三十三",
        "no#": 14
    },
    {
        "title": "觀兒戲",
        "author": "白居易",
        "biography": "",
        "paragraphs": [
            "髫齔七八歲，綺紈三四兒。弄塵複鬥草，盡日樂嬉嬉。",
            "堂上長年客，鬢間新有絲。一看竹馬戲，每憶童騃時。",
            "童騃饒戲樂，老大多憂悲。靜念彼與此，不知誰是癡。"
        ],
        "notes": [
            ""
        ],
        "volume": "卷四百三十三",
        "no#": 15
    },
    {
        "title": "歎常生",
        "author": "白居易",
        "biography": "",
        "paragraphs": [
            "西村常氏子，臥疾不須臾。前旬猶訪我，今日忽雲殂。",
            "時我病多暇，與之同野居。園林青藹藹，相去數裏餘。",
            "村鄰無好客，所遇唯農夫。之子何如者，往還猶勝無。",
            "於今亦已矣，可為一長籲。"
        ],
        "notes": [
            ""
        ],
        "volume": "卷四百三十三",
        "no#": 16
    },
    {
        "title": "寄元九",
        "author": "白居易",
        "biography": "",
        "paragraphs": [
            "一病經四年，親朋書信斷。窮通合易交，自笑知何晚。",
            "元君在荊楚，去日唯雲遠。彼獨是何人，心如石不轉。",
            "憂我貧病身，書來唯勸勉。上言少愁苦，下道加餐飯。",
            "憐君為謫吏，窮薄家貧褊。三寄衣食資，數盈二十萬。",
            "豈是貪衣食，感君心繾綣。念我口中食，分君身上暖。",
            "不因身病久，不因命多蹇。平生親友心，豈得知深淺。"
        ],
        "notes": [
            ""
        ],
        "volume": "卷四百三十三",
        "no#": 17
    },
    {
        "title": "以鏡贈別",
        "author": "白居易",
        "biography": "",
        "paragraphs": [
            "人言似明月，我道勝明月。明月非不明，一年十二缺。",
            "豈如玉匣裏，如水常澄澈。月破天暗時，圓明獨不歇。",
            "我慚貌醜老，繞鬢斑斑雪。不如贈少年，回照青絲發。",
            "因君千里去，持此將為別。"
        ],
        "notes": [
            ""
        ],
        "volume": "卷四百三十三",
        "no#": 18
    },
    {
        "title": "城上對月，期友人不至",
        "author": "白居易",
        "biography": "",
        "paragraphs": [
            "古人惜晝短，勸令秉燭遊。況此迢迢夜，明月滿西樓。",
            "複有盈尊酒，置在城上頭。期君君不至，人月兩悠悠。",
            "照水煙波白，照人肌發秋。清光正如此，不醉即須愁。"
        ],
        "notes": [
            ""
        ],
        "volume": "卷四百三十三",
        "no#": 19
    },
    {
        "title": "念金鑾子二首",
        "author": "白居易",
        "biography": "",
        "paragraphs": [
            "衰病四十身，嬌癡三歲女。非男猶勝無，慰情時一撫。",
            "一朝舍我去，魂影無處所。況念夭劄時，嘔啞初學語。",
            "始知骨肉愛，乃是憂悲聚。唯思未有前，以理遣傷苦。",
            "忘懷日已久，三度移寒暑。今日一傷心，因逢舊乳母。",
            "與爾為父子，八十有六旬。忽然又不見，邇來三四春。",
            "形質本非實，氣聚偶成身。恩愛元是妄，緣合暫為親。",
            "念茲庶有悟，聊用遣悲辛。暫將理自奪，不是忘情人。"
        ],
        "notes": [
            ""
        ],
        "volume": "卷四百三十三",
        "no#": 20
    },
    {
        "title": "對酒",
        "author": "白居易",
        "biography": "",
        "paragraphs": [
            "人生一百歲，通計三萬日。何況百歲人，人間百無一。",
            "賢愚共零落，貴賤同埋沒。東岱前後魂，北邙新舊骨。",
            "複聞藥誤者，為愛延年術。又有憂死者，為貪政事筆。",
            "藥誤不得老，憂死非因疾。誰言人最靈，知得不知失。",
            "何如會親友，飲此杯中物。能沃煩慮消，能陶真性出。",
            "所以劉阮輩，終年醉兀兀。"
        ],
        "notes": [
            ""
        ],
        "volume": "卷四百三十三",
        "no#": 21
    },
    {
        "title": "渭村雨歸",
        "author": "白居易",
        "biography": "",
        "paragraphs": [
            "渭水寒漸落，離離蒲稗苗。閑傍沙邊立，看人刈葦苕。",
            "近水風景冷，晴明猶寂寥。複茲夕陰起，野色重蕭條。",
            "蕭條獨歸路，暮雨濕村橋。"
        ],
        "notes": [
            ""
        ],
        "volume": "卷四百三十三",
        "no#": 22
    },
    {
        "title": "諭懷",
        "author": "白居易",
        "biography": "",
        "paragraphs": [
            "黑頭日已白，白麵日已黑。人生未死間，變化何終極。",
            "常言在己者，莫若形與色。一朝改變來，止遏不能得。",
            "況彼身外事，悠悠通與塞。"
        ],
        "notes": [
            ""
        ],
        "volume": "卷四百三十三",
        "no#": 23
    },
    {
        "title": "喜友至留宿",
        "author": "白居易",
        "biography": "",
        "paragraphs": [
            "村中少賓客，柴門多不開。忽聞車馬至，雲是故人來。",
            "況值風雨夕，愁心正悠哉。願君且同宿，盡此手中杯。",
            "人生開口笑，百年都幾回。"
        ],
        "notes": [
            ""
        ],
        "volume": "卷四百三十三",
        "no#": 24
    },
    {
        "title": "西原晚望",
        "author": "白居易",
        "biography": "",
        "paragraphs": [
            "花菊引閑行，行上西原路。原上晚無人，因高聊四顧。",
            "南阡有煙火，北陌連墟墓。村鄰何蕭疏，近者猶百步。",
            "吾廬在其下，寂寞風日暮。門外轉枯蓬，籬根伏寒兔。",
            "故園汴水上，離亂不堪去。近歲始移家，飄然此村住。",
            "新屋五六間，古槐八九樹。便是衰病身，此生終老處。"
        ],
        "notes": [
            ""
        ],
        "volume": "卷四百三十三",
        "no#": 25
    },
    {
        "title": "感鏡",
        "author": "白居易",
        "biography": "",
        "paragraphs": [
            "美人與我別，留鏡在匣中。自從花顏去，秋水無芙蓉。",
            "經年不開匣，紅埃覆青銅。今朝一拂拭，自照憔悴容。",
            "照罷重惆悵，背有雙盤龍。"
        ],
        "notes": [
            ""
        ],
        "volume": "卷四百三十三",
        "no#": 26
    },
    {
        "title": "村居臥病三首",
        "author": "白居易",
        "biography": "",
        "paragraphs": [
            "戚戚抱羸病，悠悠度朝暮。夏木才結陰，秋蘭已含露。",
            "前日巢中卵，化作雛飛去。昨日穴中蟲，蛻為蟬上樹。",
            "四時未嘗歇，一物不暫住。唯有病客心，沉然獨如故。",
            "新秋久病容，起步村南道。盡日不逢人，蟲聲遍荒草。",
            "西風吹白露，野綠秋仍早。草木猶未傷，先傷我懷抱。",
            "朱顏與玄鬢，強健幾時好。況為憂病侵，不得依年老。",
            "種黍三十畝，雨來苗漸大。種薤二十畦，秋來欲堪刈。",
            "望黍作冬酒，留薤為春菜。荒村百物無，待此養衰瘵。",
            "葺廬備陰雨，補褐防寒歲。病身知幾時，且作明年計。"
        ],
        "notes": [
            ""
        ],
        "volume": "卷四百三十三",
        "no#": 27
    },
    {
        "title": "沐浴",
        "author": "白居易",
        "biography": "",
        "paragraphs": [
            "經年不沐浴，塵垢滿肌膚。今朝一澡濯，衰瘦頗有餘。",
            "老色頭鬢白，病形支體虛。衣寬有剩帶，發少不勝梳。",
            "自問今年幾，春秋四十初。四十已如此，七十複何知。"
        ],
        "notes": [
            ""
        ],
        "volume": "卷四百三十三",
        "no#": 28
    },
    {
        "title": "栽松二首",
        "author": "白居易",
        "biography": "",
        "paragraphs": [
            "小松未盈尺，心愛手自移。蒼然澗底色，雲濕煙霏霏。",
            "栽植我年晚，長成君性遲。如何過四十，種此數寸枝。",
            "得見成陰否，人生七十稀。",
            "愛君抱晚節，憐君含直文。欲得朝朝見，階前故種君。",
            "知君死則已，不死會淩雲。"
        ],
        "notes": [
            ""
        ],
        "volume": "卷四百三十三",
        "no#": 29
    },
    {
        "title": "病中友人相訪",
        "author": "白居易",
        "biography": "",
        "paragraphs": [
            "臥久不記日，南窗昏複昏。蕭條草簷下，寒雀朝夕聞。",
            "強扶床前杖，起向庭中行。偶逢故人至，便當一逢迎。",
            "移榻就斜日，披裘倚前楹。閒談勝服藥，稍覺有心情。"
        ],
        "notes": [
            ""
        ],
        "volume": "卷四百三十三",
        "no#": 30
    },
    {
        "title": "自覺二首",
        "author": "白居易",
        "biography": "",
        "paragraphs": [
            "四十未為老，憂傷早衰惡。前歲二毛生，今年一齒落。",
            "形骸日損耗，心事同蕭索。夜寢與朝餐，其間味亦薄。",
            "同歲崔舍人，容光方灼灼。始知年與貌，衰盛隨憂樂。",
            "畏老老轉迫，憂病病彌縛。不畏複不憂，是除老病藥。",
            "朝哭心所愛，暮哭心所親。親愛零落盡，安用身獨存。",
            "幾許平生歡，無限骨肉恩。結為腸間痛，聚作鼻頭辛。",
            "悲來四支緩，泣盡雙眸昏。所以年四十，心如七十人。",
            "我聞浮屠教，中有解脫門。置心為止水，視身如浮雲。",
            "鬥擻垢穢衣，度脫生死輪。胡為戀此苦，不去猶逡巡。",
            "回念發弘願，願此見在身。但受過去報，不結將來因。",
            "誓以智慧水，永洗煩惱塵。不將恩愛子，更種悲憂根。"
        ],
        "notes": [
            ""
        ],
        "volume": "卷四百三十三",
        "no#": 31
    },
    {
        "title": "夜雨有念",
        "author": "白居易",
        "biography": "",
        "paragraphs": [
            "以道治心氣，終歲得晏然。何乃戚戚意，忽來風雨天。",
            "既非慕榮顯，又不恤饑寒。胡為悄不樂，抱膝殘燈前。",
            "形影暗相問，心默對以言。骨肉能幾人，各在天一端。",
            "吾兄寄宿州，吾弟客東川。南北五千里，吾身在中間。",
            "欲去病未能，欲住心不安。有如波上舟，此縛而彼牽。",
            "自我向道來，於今六七年。煉成不二性，消盡千萬緣。",
            "唯有恩愛火，往往猶熬煎。豈是藥無效，病多難盡蠲。"
        ],
        "notes": [
            ""
        ],
        "volume": "卷四百三十三",
        "no#": 32
    },
    {
        "title": "寄楊六",
        "author": "白居易",
        "biography": "",
        "paragraphs": [
            "青宮官冷靜，赤縣事繁劇。一閑複一忙，動作經時隔。",
            "清觴久廢酌，白日頓虛擲。念此忽踟躕，悄然心不適。",
            "豈無舊交結，久別或遷易。亦有新往還，相見多形跡。",
            "唯君於我分，堅久如金石。何況老大來，人情重姻戚。",
            "會稀歲月急，此事真可惜。幾回開口笑，便到髭須白。",
            "公門苦鞅掌，盡日無閑隙。猶冀乘暝來，靜言同一夕。"
        ],
        "notes": [
            ""
        ],
        "volume": "卷四百三十三",
        "no#": 33
    },
    {
        "title": "送春",
        "author": "白居易",
        "biography": "",
        "paragraphs": [
            "三月三十日，春歸日複暮。惆悵問春風，明朝應不住。",
            "送春曲江上，眷眷東西顧。但見撲水花，紛紛不知數。",
            "人生似行客，兩足無停步。日日進前程，前程幾多路。",
            "兵刀與水火，盡可違之去。唯有老到來，人間無避處。",
            "感時良為已，獨倚池南樹。今日送春心，心如別親故。"
        ],
        "notes": [
            ""
        ],
        "volume": "卷四百三十三",
        "no#": 34
    },
    {
        "title": "哭李三",
        "author": "白居易",
        "biography": "",
        "paragraphs": [
            "去年渭水曲，秋時訪我來。今年常樂裏，春日哭君回。",
            "哭君仰問天，天意安在哉。若必奪其壽，何如不與才。",
            "落然身後事，妻病女嬰孩。"
        ],
        "notes": [
            ""
        ],
        "volume": "卷四百三十三",
        "no#": 35
    },
    {
        "title": "別李十一後重寄",
        "author": "白居易",
        "biography": "",
        "paragraphs": [
            "秋日正蕭條，驅車出蓬蓽。回望青門道，目極心鬱鬱。",
            "豈獨戀鄉土，非關慕簪紱。所愴別李君，平生同道術。",
            "俱承金馬詔，聯秉諫臣筆。共上青雲梯，中途一相失。",
            "江湖我方往，朝廷君不出。蕙帶與華簪，相逢是何日。"
        ],
        "notes": [
            ""
        ],
        "volume": "卷四百三十三",
        "no#": 36
    },
    {
        "title": "初出藍田路作",
        "author": "白居易",
        "biography": "",
        "paragraphs": [
            "停驂問前路，路在秋雲裏。蒼蒼縣南道，去途從此始。",
            "絕頂忽上盤，眾山皆下視。下視千萬峰，峰頭如浪起。",
            "朝經韓公坡，夕次藍橋水。潯陽近四千，始行七十裏。",
            "人煩馬蹄跙，勞苦已如此。"
        ],
        "notes": [
            ""
        ],
        "volume": "卷四百三十三",
        "no#": 37
    },
    {
        "title": "仙娥峰下作",
        "author": "白居易",
        "biography": "",
        "paragraphs": [
            "我為東南行，始登商山道。商山無數峰，最愛仙娥好。",
            "參差樹若插，匼匝雲如抱。渴望寒玉泉，香聞紫芝草。",
            "青崖屏削碧，白石床鋪縞。向無如此物，安足留四皓。",
            "感彼私自問，歸山何不早。可能塵土中，還隨眾人老。"
        ],
        "notes": [
            ""
        ],
        "volume": "卷四百三十三",
        "no#": 38
    },
    {
        "title": "微雨夜行",
        "author": "白居易",
        "biography": "",
        "paragraphs": [
            "漠漠秋雲起，稍稍夜寒生。但覺衣裳濕，無點亦無聲。"
        ],
        "notes": [
            ""
        ],
        "volume": "卷四百三十三",
        "no#": 39
    },
    {
        "title": "再到襄陽訪問舊居",
        "author": "白居易",
        "biography": "",
        "paragraphs": [
            "昔到襄陽日，髯髯初有髭。今過襄陽日，髭鬢半成絲。",
            "舊遊都是夢，乍到忽如歸。東郭蓬蒿宅，荒涼今屬誰。",
            "故知多零落，閭井亦遷移。獨有秋江水，煙波似舊時。"
        ],
        "notes": [
            ""
        ],
        "volume": "卷四百三十三",
        "no#": 40
    },
    {
        "title": "寄微之三首",
        "author": "白居易",
        "biography": "",
        "paragraphs": [
            "江州望通州，天涯與地末。有山萬丈高，有江千里闊。",
            "間之以雲霧，飛鳥不可越。誰知千古險，為我二人設。",
            "通州君初到，鬱鬱愁如結。江州我方去，迢迢行未歇。",
            "道路日乖隔，音信日斷絕。因風欲寄語，地遠聲不徹。",
            "生當複相逢，死當從此別。",
            "君遊襄陽日，我在長安住。今君在通州，我過襄陽去。",
            "襄陽九裏郭，樓堞連雲樹。顧此稍依依，是君舊遊處。",
            "蒼茫兼葭水，中有潯陽路。此去更相思，江西少親故。",
            "去國日已遠，喜逢物似人。如何含此意，江上坐思君。",
            "有如河嶽氣，相合方氛氳。狂風吹中絕，兩處成孤雲。",
            "風回終有時，雲合豈無因。努力各自愛，窮通我爾身。"
        ],
        "notes": [
            ""
        ],
        "volume": "卷四百三十三",
        "no#": 41
    },
    {
        "title": "舟中雨夜",
        "author": "白居易",
        "biography": "",
        "paragraphs": [
            "江雲暗悠悠，江風冷修修。夜雨滴船背，風浪打船頭。",
            "船中有病客，左降向江州。"
        ],
        "notes": [
            ""
        ],
        "volume": "卷四百三十三",
        "no#": 42
    },
    {
        "title": "夜聞歌者",
        "author": "白居易",
        "biography": "",
        "paragraphs": [
            "夜泊鸚鵡洲，江月秋澄澈。鄰船有歌者，發詞堪愁絕。",
            "歌罷繼以泣，泣聲通複咽。尋聲見其人，有婦顏如雪。",
            "獨倚帆檣立，娉婷十七八。夜淚如真珠，雙雙墮明月。",
            "借問誰家婦，歌泣何淒切。一問一沾襟，低眉終不說。"
        ],
        "notes": [
            ""
        ],
        "volume": "卷四百三十三",
        "no#": 43
    },
    {
        "title": "江樓聞砧",
        "author": "白居易",
        "biography": "",
        "paragraphs": [
            "江人授衣晚，十月始聞砧。一夕高樓月，萬里故園心。"
        ],
        "notes": [
            ""
        ],
        "volume": "卷四百三十三",
        "no#": 44
    },
    {
        "title": "宿東林寺",
        "author": "白居易",
        "biography": "",
        "paragraphs": [
            "經窗燈焰短，僧爐火氣深。索落廬山夜，風雪宿東林。"
        ],
        "notes": [
            ""
        ],
        "volume": "卷四百三十三",
        "no#": 45
    },
    {
        "title": "憶洛下故園",
        "author": "白居易",
        "biography": "",
        "paragraphs": [
            "潯陽遷謫地，洛陽離亂年。煙塵三川上，炎瘴九江邊。",
            "鄉心坐如此，秋風仍颯然。"
        ],
        "notes": [
            ""
        ],
        "volume": "卷四百三十三",
        "no#": 46
    },
    {
        "title": "贈別崔五",
        "author": "白居易",
        "biography": "",
        "paragraphs": [
            "朝送南去客，暮迎北來賓。孰雲當大路，少遇心所親。",
            "勞者念息肩，熱者思濯身。何如愁獨日，忽見平生人。",
            "平生已不淺，是日重殷勤。問從何處來，及此江亭春。",
            "江天春多陰，夜月隔重雲。移尊樹間飲，燈照花紛紛。",
            "一會不易得，餘事何足雲。明旦又分手，今夕且歡忻。"
        ],
        "notes": [
            ""
        ],
        "volume": "卷四百三十三",
        "no#": 47
    },
    {
        "title": "春晚寄微之",
        "author": "白居易",
        "biography": "",
        "paragraphs": [
            "三月江水闊，悠悠桃花波。年芳與心事，此地共蹉跎。",
            "南國方譴謫，中原正兵戈。眼前故人少，頭上白髮多。",
            "通州更迢遞，春盡複如何。"
        ],
        "notes": [
            ""
        ],
        "volume": "卷四百三十三",
        "no#": 48
    },
    {
        "title": "漸老",
        "author": "白居易",
        "biography": "",
        "paragraphs": [
            "今朝複明日，不覺年齒暮。白髮逐梳落，朱顏辭鏡去。",
            "當春頗愁寂，對酒寡歡趣。遇境多愴辛，逢人益敦故。",
            "形質屬天地，推遷從不住。所怪少年心，銷磨落何處。"
        ],
        "notes": [
            ""
        ],
        "volume": "卷四百三十三",
        "no#": 49
    },
    {
        "title": "送幼史",
        "author": "白居易",
        "biography": "",
        "paragraphs": [
            "淮右寇未散，江西歲再徂。故里干戈地，行人風雪途。",
            "此時與爾別，江畔立踟躕。"
        ],
        "notes": [
            ""
        ],
        "volume": "卷四百三十三",
        "no#": 50
    },
    {
        "title": "夜雪",
        "author": "白居易",
        "biography": "",
        "paragraphs": [
            "已訝衾枕冷，複見窗戶明。夜深知雪重，時聞折竹聲。"
        ],
        "notes": [
            ""
        ],
        "volume": "卷四百三十三",
        "no#": 51
    },
    {
        "title": "寄行簡",
        "author": "白居易",
        "biography": "",
        "paragraphs": [
            "鬱鬱眉多斂，默默口寡言。豈是願如此，舉目誰與歡。",
            "去春爾西征，從事巴蜀間。今春我南謫，抱疾江海壖。",
            "相去六千里，地絕天邈然。十書九不達，何以開憂顏。",
            "渴人多夢飲，饑人多夢餐。春來夢何處，合眼到東川。"
        ],
        "notes": [
            ""
        ],
        "volume": "卷四百三十三",
        "no#": 52
    },
    {
        "title": "首夏",
        "author": "白居易",
        "biography": "",
        "paragraphs": [
            "孟夏百物滋，動植一時好。麋鹿樂深林，蟲蛇喜豐草。",
            "翔禽愛密葉，遊鱗悅新藻。天和遺漏處，而我獨枯槁。",
            "一身在天末，骨肉皆遠道。舊國無來人，寇戎塵浩浩。",
            "沉憂竟何益，只自勞懷抱。不如放身心，冥然任天造。",
            "潯陽多美酒，可使杯不燥。湓魚賤如泥，烹炙無昏早。",
            "朝飯山下寺，暮醉湖中島。何必歸故鄉，茲焉可終老。"
        ],
        "notes": [
            ""
        ],
        "volume": "卷四百三十三",
        "no#": 53
    },
    {
        "title": "孟夏思渭村舊居寄舍弟",
        "author": "白居易",
        "biography": "",
        "paragraphs": [
            "嘖嘖雀引雛，稍稍筍成竹。時物感人情，憶我故鄉曲。",
            "故園渭水上，十載事樵牧。手種榆柳成，陰陰覆牆屋。",
            "兔隱豆苗肥，鳥鳴桑椹熟。前年當此時，與爾同遊矚。",
            "詩書課弟侄，農圃資童僕。日暮麥登場，天晴蠶坼簇。",
            "弄泉南澗坐，待月東亭宿。興發飲數杯，悶來棋一局。",
            "一朝忽分散，萬里仍羈束。井鮒思反泉，籠鶯悔出穀。",
            "九江地卑濕，四月天炎燠。苦雨初入梅，瘴雲稍含毒。",
            "泥秧水畦稻，灰種畬田粟。已訝殊歲時，仍嗟異風俗。",
            "閑登郡樓望，日落江山綠。歸雁拂鄉心，平湖斷人目。",
            "殊方我漂泊，舊裏君幽獨。何時同一瓢，飲水心亦足。"
        ],
        "notes": [
            ""
        ],
        "volume": "卷四百三十三",
        "no#": 54
    },
    {
        "title": "早蟬",
        "author": "白居易",
        "biography": "",
        "paragraphs": [
            "六月初七日，江頭蟬始鳴。石楠深葉裏，薄暮兩三聲。",
            "一催衰鬢色，再動故園情。西風殊未起，秋思先秋生。",
            "憶昔在東掖，宮槐花下聽。今朝無限思，雲樹繞湓城。"
        ],
        "notes": [
            ""
        ],
        "volume": "卷四百三十三",
        "no#": 55
    },
    {
        "title": "感情",
        "author": "白居易",
        "biography": "",
        "paragraphs": [
            "中庭曬服玩，忽見故鄉履。昔贈我者誰，東鄰嬋娟子。",
            "因思贈時語，特用結終始。永願如履綦，雙行複雙止。",
            "自吾謫江郡，漂蕩三千里。為感長情人，提攜同到此。",
            "今朝一惆悵，反復看未已。人只履猶雙，何曾得相似。",
            "可嗟複可惜，錦表繡為裏。況經梅雨來，色黯花草死。"
        ],
        "notes": [
            ""
        ],
        "volume": "卷四百三十三",
        "no#": 56
    },
    {
        "title": "南湖晚秋",
        "author": "白居易",
        "biography": "",
        "paragraphs": [
            "八月白露降，湖中水方老。旦夕秋風多，衰荷半傾倒。",
            "手攀青楓樹，足蹋黃蘆草。慘澹老容顏，冷落秋懷抱。",
            "有兄在淮楚，有弟在蜀道。萬里何時來，煙波白浩浩。"
        ],
        "notes": [
            ""
        ],
        "volume": "卷四百三十三",
        "no#": 57
    },
    {
        "title": "郡廳有樹，晚榮早凋，人不識名，因題其上",
        "author": "白居易",
        "biography": "",
        "paragraphs": [
            "潯陽郡廳後，有樹不知名。秋先梧桐落，春後桃李榮。",
            "五月始萌動，八月已凋零。左右皆松桂，四時鬱青青。",
            "豈量雨露恩，沾濡不均平。榮枯各有分，天地本無情。",
            "顧我亦相類，早衰向晚成。形骸少多病，三十不豐盈。",
            "毛鬢早改變，四十白髭生。誰教兩蕭索，相對此江城。"
        ],
        "notes": [
            ""
        ],
        "volume": "卷四百三十三",
        "no#": 58
    },
    {
        "title": "感秋懷微之",
        "author": "白居易",
        "biography": "",
        "paragraphs": [
            "葉下湖又波，秋風此時至。誰知濩落心，先納蕭條氣。",
            "推移感流歲，漂泊思同志。昔為煙霄侶，今作泥塗吏。",
            "白鷗毛羽弱，青鳳文章異。各閉一籠中，歲晚同憔悴。"
        ],
        "notes": [
            ""
        ],
        "volume": "卷四百三十三",
        "no#": 59
    },
    {
        "title": "因沐感發，寄朗上人二首",
        "author": "白居易",
        "biography": "",
        "paragraphs": [
            "年長身轉慵，百事無所欲。乃至頭上發，經年方一沐。",
            "沐稀發苦落，一沐仍半禿。短鬢經霜蓬，老面辭春木。",
            "強年過猶近，衰相來何速。應是煩惱多，心焦血不足。",
            "漸少不滿把，漸短不盈尺。況茲短少中，日夜落複白。",
            "既無神仙術，何除老死籍。只有解脫門，能度衰苦厄。",
            "掩鏡望東寺，降心謝禪客。衰白何足言，剃落猶不惜。"
        ],
        "notes": [
            ""
        ],
        "volume": "卷四百三十三",
        "no#": 60
    },
    {
        "title": "早蟬",
        "author": "白居易",
        "biography": "",
        "paragraphs": [
            "月出先照山，風生先動水。亦如早蟬聲，先入閒人耳。",
            "一聞愁意結，再聽鄉心起。渭上新蟬聲，先聽渾相似。",
            "衡門有誰聽，日暮槐花裏。"
        ],
        "notes": [
            ""
        ],
        "volume": "卷四百三十三",
        "no#": 61
    },
    {
        "title": "苦熱喜涼",
        "author": "白居易",
        "biography": "",
        "paragraphs": [
            "經時苦炎暑，心體但煩倦。白日一何長，清秋不可見。",
            "歲功成者去，天數極則變。潛知寒燠間，遷次如乘傳。",
            "火雲忽朝斂，金風俄夕扇。枕簟遂清涼，筋骸稍輕健。",
            "因思望月侶，好蔔迎秋宴。竟夜無客來，引杯還自勸。"
        ],
        "notes": [
            ""
        ],
        "volume": "卷四百三十三",
        "no#": 62
    },
    {
        "title": "早秋晚望，兼呈韋侍郎",
        "author": "白居易",
        "biography": "",
        "paragraphs": [
            "九派繞孤城，城高生遠思。人煙半在船，野水多於地。",
            "穿霞日腳直，驅雁風頭利。去國來幾時，江上秋三至。",
            "夫君亦淪落，此地同飄寄。憫默向隅心，摧頹觸籠翅。",
            "且謀眼前計，莫問胸中事。潯陽酒甚濃，相勸時時醉。"
        ],
        "notes": [
            ""
        ],
        "volume": "卷四百三十三",
        "no#": 63
    },
    {
        "title": "司馬宅",
        "author": "白居易",
        "biography": "",
        "paragraphs": [
            "雨徑綠蕪合，霜園紅葉多。蕭條司馬宅，門巷無人過。",
            "唯對大江水，秋風朝夕波。"
        ],
        "notes": [
            ""
        ],
        "volume": "卷四百三十三",
        "no#": 64
    },
    {
        "title": "司馬廳獨宿",
        "author": "白居易",
        "biography": "",
        "paragraphs": [
            "荒涼滿庭草，偃亞侵簷竹。府吏下廳簾，家僮開被襆。",
            "數聲城上漏，一點窗間燭。官曹冷似冰，誰肯來同宿。"
        ],
        "notes": [
            ""
        ],
        "volume": "卷四百三十三",
        "no#": 65
    },
    {
        "title": "夢與李七、庾三十三同訪元九",
        "author": "白居易",
        "biography": "",
        "paragraphs": [
            "夜夢歸長安，見我故親友。損之在我左，順之在我右。",
            "雲是二月天，春風出攜手。同過靖安裏，下馬尋元九。",
            "元九正獨坐，見我笑開口。還指西院花，仍開北亭酒。",
            "如言各有故，似惜歡難久。神合俄頃間，神離欠伸後。",
            "覺來疑在側，求索無所有。殘燈影閃牆，斜月光穿牖。",
            "天明西北望，萬里君知否。老去無見期，踟躕搔白首。"
        ],
        "notes": [
            ""
        ],
        "volume": "卷四百三十三",
        "no#": 66
    },
    {
        "title": "秋槿",
        "author": "白居易",
        "biography": "",
        "paragraphs": [
            "風露颯已冷，天色亦黃昏。中庭有槿花，榮落同一晨。",
            "秋開已寂寞，夕隕何紛紛。正憐少顏色，複歎不逡巡。",
            "感此因念彼，懷哉聊一陳。男兒老富貴，女子晚婚姻。",
            "頭白始得志，色衰方事人。後時不獲已，安得如青春。"
        ],
        "notes": [
            ""
        ],
        "volume": "卷四百三十三",
        "no#": 67
    },
    {
        "title": "答元郎中、楊員外喜烏見寄",
        "author": "白居易",
        "biography": "",
        "paragraphs": [
            "南宮鴛鴦地，何忽烏來止。故人錦帳郎，聞烏笑相視。",
            "疑烏報消息，望我歸鄉里。我歸應待烏頭白，"
        ],
        "notes": [
            ""
        ],
        "volume": "卷四百三十三",
        "no#": 68
    }
]