[
    {
        "title": "臨江亭五詠",
        "author": "儲光羲",
        "biography": "",
        "paragraphs": [
            "晉家南作帝，京鎮北為關。江水中分地，城樓下帶山。",
            "金陵事已往，青蓋理無還。落日空亭上，愁看龍尾灣。",
            "山橫小苑前，路盡大江邊。此地興王業，無如宋主賢。",
            "潮生建業水，風散廣陵煙。直望清波里，只言別有天。",
            "城頭落暮暉，城外搗秋衣。江水青雲挹，蘆花白雪飛。",
            "南州王氣疾，東國海風微。借問商歌客，年年何處歸。",
            "古木嘯寒禽，層城帶夕陰。梁園多綠柳，楚岸盡楓林。",
            "山際空為險，江流長自深。平生何以恨，天地本無心。",
            "京山千里過，孤憤望中來。江勢將天合，城門向水開。",
            "落霞明楚岸，夕露濕吳台。去去無相識，陳皇安在哉。"
        ],
        "notes": [
            ""
        ],
        "volume": "卷一百三十九",
        "no#": 1
    },
    {
        "title": "餞張七琚任宗城即環之季也同產八人俱以才名知",
        "author": "儲光羲",
        "biography": "",
        "paragraphs": [
            "他日曾游魏，魏家餘趾存。可憐宮殿所，但見桑榆繁。",
            "此去拜新職，為榮近故園。高陽八才子，況複在君門。"
        ],
        "notes": [
            ""
        ],
        "volume": "卷一百三十九",
        "no#": 2
    },
    {
        "title": "留別安慶李太守",
        "author": "儲光羲",
        "biography": "",
        "paragraphs": [
            "明牧念行子，又言悲解攜。初筵方落日，醉止到鳴雞。",
            "過客來自北，大軍居在西。丘家如討逆，敢以庶盤溪。"
        ],
        "notes": [
            ""
        ],
        "volume": "卷一百三十九",
        "no#": 3
    },
    {
        "title": "洛陽東門送別",
        "author": "儲光羲",
        "biography": "",
        "paragraphs": [
            "東城別故人，臘月遲芳辰。不惜孤舟去，其如兩地春。",
            "花明洛陽苑，水綠小平津。是日不相見，鶯聲徒自新。"
        ],
        "notes": [
            ""
        ],
        "volume": "卷一百三十九",
        "no#": 4
    },
    {
        "title": "漢陽即事",
        "author": "儲光羲",
        "biography": "",
        "paragraphs": [
            "楚國千里遠，孰知方寸違。春遊歡有客，夕寢賦無衣。",
            "江水帶冰綠，桃花隨雨飛。九歌有深意，捐佩乃言歸。"
        ],
        "notes": [
            ""
        ],
        "volume": "卷一百三十九",
        "no#": 5
    },
    {
        "title": "泊江潭貽馬校書",
        "author": "儲光羲",
        "biography": "",
        "paragraphs": [
            "明月掛青天，遙遙如目前。故人游畫閣，卻望似雲邊。",
            "水宿依漁父，歌聲好採蓮。採蓮江上曲，今夕為君傳。"
        ],
        "notes": [
            ""
        ],
        "volume": "卷一百三十九",
        "no#": 6
    },
    {
        "title": "送沈校書吳中搜書",
        "author": "儲光羲",
        "biography": "",
        "paragraphs": [
            "郊外亭皋遠，野中岐路分。苑門臨渭水，山翠雜春雲。",
            "秦閣多遺典，吳台訪闕文。君王思校理，莫滯清江濆。"
        ],
        "notes": [
            ""
        ],
        "volume": "卷一百三十九",
        "no#": 7
    },
    {
        "title": "寒夜江口泊舟",
        "author": "儲光羲",
        "biography": "",
        "paragraphs": [
            "寒潮信未起，出浦纜孤舟。一夜苦風浪，自然增旅愁。",
            "吳山遲海月，楚火照江流。欲有知音者，異鄉誰可求。"
        ],
        "notes": [
            ""
        ],
        "volume": "卷一百三十九",
        "no#": 8
    },
    {
        "title": "苑外至龍興院作",
        "author": "儲光羲",
        "biography": "",
        "paragraphs": [
            "朝游天苑外，忽見法筵開。山勢當空出，雲陰滿地來。",
            "疏鐘清月殿，幽梵靜花台。日暮香林下，飄飄仙步回。"
        ],
        "notes": [
            ""
        ],
        "volume": "卷一百三十九",
        "no#": 9
    },
    {
        "title": "題虯上人房",
        "author": "儲光羲",
        "biography": "",
        "paragraphs": [
            "禪宮分兩地，釋子一為心。入道無來去，清言見古今。",
            "江寒池水綠，山暝竹園深。別有中天月，遙遙散夕陰。"
        ],
        "notes": [
            ""
        ],
        "volume": "卷一百三十九",
        "no#": 10
    },
    {
        "title": "詠山泉",
        "author": "儲光羲",
        "biography": "",
        "paragraphs": [
            "山中有流水，借問不知名。映地為天色，飛空作雨聲。",
            "轉來深澗滿，分出小池平。恬澹無人見，年年長自清。"
        ],
        "notes": [
            ""
        ],
        "volume": "卷一百三十九",
        "no#": 11
    },
    {
        "title": "貽主客呂郎中",
        "author": "儲光羲",
        "biography": "",
        "paragraphs": [
            "上士既開天，中朝為得賢。青雲方羽翼，畫省比神仙。",
            "委佩雲霄裏，含香日月前。君王儻借問，客有上林篇。"
        ],
        "notes": [
            ""
        ],
        "volume": "卷一百三十九",
        "no#": 12
    },
    {
        "title": "京口留別徐大補闕趙二零陵",
        "author": "儲光羲",
        "biography": "",
        "paragraphs": [
            "皇州月初曉，處處鼓鐘喧。樹出蓬萊殿，城開閶闔門。",
            "近臣朝瑣闥，詞客向文園。獨有三川路，空傷遊子魂。"
        ],
        "notes": [
            ""
        ],
        "volume": "卷一百三十九",
        "no#": 13
    },
    {
        "title": "答王十三維",
        "author": "儲光羲",
        "biography": "",
        "paragraphs": [
            "門生故來往，知欲命浮觴。忽奉朝青閣，回車入上陽。",
            "落花滿春水，疏柳映新塘。是日歸來暮，勞君奏雅章。"
        ],
        "notes": [
            ""
        ],
        "volume": "卷一百三十九",
        "no#": 14
    },
    {
        "title": "奉和中書徐侍郎中書省玩白雲寄穎陽趙大",
        "author": "儲光羲",
        "biography": "",
        "paragraphs": [
            "青闕朝初退，白雲遙在天。非關取雷雨，故欲伴神仙。",
            "泛灩鵷池曲，飄颻瑣闥前。猶多遠山意，幸入侍臣篇。"
        ],
        "notes": [
            ""
        ],
        "volume": "卷一百三十九",
        "no#": 15
    },
    {
        "title": "和張太祝冬祭馬步",
        "author": "儲光羲",
        "biography": "",
        "paragraphs": [
            "故壇何肅肅，中野自無喧。烈火見陳信，颺言聞永存。",
            "房星隱曙色，朔風動寒原。今日歌天馬，非關征大宛。"
        ],
        "notes": [
            ""
        ],
        "volume": "卷一百三十九",
        "no#": 16
    },
    {
        "title": "祭風伯壇應張太祝作",
        "author": "儲光羲",
        "biography": "",
        "paragraphs": [
            "聖主禦青春，綸言命使臣。將修風伯祀，更福太平人。",
            "帟幕宵聯事，壇場曉降神。帝心矜動物，非為屬車人。"
        ],
        "notes": [
            ""
        ],
        "volume": "卷一百三十九",
        "no#": 17
    },
    {
        "title": "尋徐山人遇馬舍人",
        "author": "儲光羲",
        "biography": "",
        "paragraphs": [
            "泊舟伊川右，正見野人歸。日暮春山綠，我心清且微。",
            "岩聲風雨度，水氣雲霞飛。複有金門客，來參蘿薜衣。"
        ],
        "notes": [
            ""
        ],
        "volume": "卷一百三十九",
        "no#": 18
    },
    {
        "title": "夜觀妓",
        "author": "儲光羲",
        "biography": "",
        "paragraphs": [
            "白雪宜新舞，清宵召楚妃。嬌童攜錦薦，侍女整羅衣。",
            "花映垂鬟轉，香迎步履飛。徐徐斂長袖，雙燭送將歸。"
        ],
        "notes": [
            ""
        ],
        "volume": "卷一百三十九",
        "no#": 19
    },
    {
        "title": "洛橋送別",
        "author": "儲光羲",
        "biography": "",
        "paragraphs": [
            "河橋送客舟，河水正安流。遠見輕橈動，遙憐故國遊。",
            "海禽逢早雁，江月值新秋。一聽南津曲，分明散別愁。"
        ],
        "notes": [
            ""
        ],
        "volume": "卷一百三十九",
        "no#": 20
    },
    {
        "title": "秦中送人覲省",
        "author": "儲光羲",
        "biography": "",
        "paragraphs": [
            "二月清江外，遙遙餞故人。南山晴有雪，東陌霽無塵。",
            "騎別章台晚，舟行洛水春。知君梁苑去，日見白華新。"
        ],
        "notes": [
            ""
        ],
        "volume": "卷一百三十九",
        "no#": 21
    },
    {
        "title": "洛中送人還江東",
        "author": "儲光羲",
        "biography": "",
        "paragraphs": [
            "洛城春雨霽，相送下江鄉。樹綠天津道，山明伊水陽。",
            "孤舟從此去，客思一何長。直望清波里，唯餘落日光。"
        ],
        "notes": [
            ""
        ],
        "volume": "卷一百三十九",
        "no#": 22
    },
    {
        "title": "送姚六昆客任會稽何大蹇任孟縣",
        "author": "儲光羲",
        "biography": "",
        "paragraphs": [
            "越城臨渤澥，晉國在河汾。仙綬兩鄉意，青郊一路分。",
            "野棠春未發，田雀暮成群。他日思吳會，嘗因西北雲。"
        ],
        "notes": [
            ""
        ],
        "volume": "卷一百三十九",
        "no#": 23
    },
    {
        "title": "洛潭送人覲省",
        "author": "儲光羲",
        "biography": "",
        "paragraphs": [
            "清洛帶芝田，東流入大川。舟輕水複急，別望杳如仙。",
            "細草生春岸，明霞散早天。送君唯一曲，當是白華篇。"
        ],
        "notes": [
            ""
        ],
        "volume": "卷一百三十九",
        "no#": 24
    },
    {
        "title": "送人隨大夫和蕃",
        "author": "儲光羲",
        "biography": "",
        "paragraphs": [
            "西方有六國，國國願來賓。聖主今無外，懷柔遣使臣。",
            "大夫開幕府，才子作行人。解劍聊相送，邊城二月春。"
        ],
        "notes": [
            ""
        ],
        "volume": "卷一百三十九",
        "no#": 25
    },
    {
        "title": "仲夏餞魏四河北覲叔",
        "author": "儲光羲",
        "biography": "",
        "paragraphs": [
            "落日臨禦溝，送君還北州。樹涼征馬去，路暝歸人愁。",
            "吳岳夏雲盡，渭河秋水流。東籬摘芳菊，想見竹林遊。"
        ],
        "notes": [
            ""
        ],
        "volume": "卷一百三十九",
        "no#": 26
    },
    {
        "title": "送人尋裴斐",
        "author": "儲光羲",
        "biography": "",
        "paragraphs": [
            "柱史回清憲，謫居臨漢川。遲君千里駕，方外賞雲泉。",
            "路斷因春水，山深隔暝煙。湘江見遊女，寄摘一枝蓮。"
        ],
        "notes": [
            ""
        ],
        "volume": "卷一百三十九",
        "no#": 27
    },
    {
        "title": "隴頭水送別",
        "author": "儲光羲",
        "biography": "",
        "paragraphs": [
            "相送隴山頭，東西隴水流。從來心膽盛，今日為君愁。",
            "暗雪迷征路，寒雲隱戍樓。唯餘旌旆影，相逐去悠悠。"
        ],
        "notes": [
            ""
        ],
        "volume": "卷一百三十九",
        "no#": 28
    },
    {
        "title": "送王上人還襄陽",
        "author": "儲光羲",
        "biography": "",
        "paragraphs": [
            "朝看法雲散，知有至人還。送客臨伊水，行車出故關。",
            "天花滿南國，精舍在空山。雖複時來去，中心長日閑。"
        ],
        "notes": [
            ""
        ],
        "volume": "卷一百三十九",
        "no#": 29
    },
    {
        "title": "官莊池觀競渡",
        "author": "儲光羲",
        "biography": "",
        "paragraphs": [
            "落日吹簫管，清池發棹歌。船爭先後渡，岸激去來波。",
            "水葉藏魚鳥，林花間綺羅。踟躕仙女處，猶似望天河。"
        ],
        "notes": [
            ""
        ],
        "volume": "卷一百三十九",
        "no#": 30
    },
    {
        "title": "重寄虯上人",
        "author": "儲光羲",
        "biography": "",
        "paragraphs": [
            "一作雲峰別，三看花柳朝。青山隔遠路，明月空長霄。",
            "鵲浴西江雨，雞鳴東海潮。此情勞夢寐，況道雙林遙。"
        ],
        "notes": [
            ""
        ],
        "volume": "卷一百三十九",
        "no#": 31
    },
    {
        "title": "藍上茅茨期王維補闕",
        "author": "儲光羲",
        "biography": "",
        "paragraphs": [
            "山中人不見，雲去夕陽過。淺瀨寒魚少，叢蘭秋蝶多。",
            "老年疏世事，幽性樂天和。酒熟思才子，溪頭望玉珂。"
        ],
        "notes": [
            ""
        ],
        "volume": "卷一百三十九",
        "no#": 32
    },
    {
        "title": "大酺得長字韻時任安宜尉",
        "author": "儲光羲",
        "biography": "",
        "paragraphs": [
            "大道啟元命，時人居太康。中朝發玄澤，下國被天光。",
            "明詔始端午，初筵當履霜。鼓鼙迎爽氣，羽鑰映新陽。",
            "太守即懸圃，淮夷成葆疆。小臣慚下位，拜手頌靈長。"
        ],
        "notes": [
            ""
        ],
        "volume": "卷一百三十九",
        "no#": 33
    },
    {
        "title": "同張侍禦鼎和京兆蕭兵曹華歲晚南園",
        "author": "儲光羲",
        "biography": "",
        "paragraphs": [
            "公府傳休沐，私庭效陸沉。方知從大隱，非複在幽林。",
            "闕下忠貞志，人間孝友心。既將冠蓋雅，仍與薜蘿深。",
            "寒變中園柳，春歸上苑禽。池涵青草色，山帶白雲陰。",
            "潘岳閒居賦，鐘期流水琴。一經當自足，何用遺黃金。"
        ],
        "notes": [
            ""
        ],
        "volume": "卷一百三十九",
        "no#": 34
    },
    {
        "title": "奉酬張五丈垂贈",
        "author": "儲光羲",
        "biography": "",
        "paragraphs": [
            "彩服去江汜，白雲生大樑。星辰動異色，羔雁成新行。",
            "日望天朝近，時憂郢路長。情言間薖軸，惠念及滄浪。",
            "松柏以之茂，江湖亦自忘。賈生方吊屈，豈敢比南昌。"
        ],
        "notes": [
            ""
        ],
        "volume": "卷一百三十九",
        "no#": 35
    },
    {
        "title": "秦中守歲",
        "author": "儲光羲",
        "biography": "",
        "paragraphs": [
            "眾星已窮次，青帝方行春。永感易成戚，離居難重陳。",
            "闔門守初夜，燎火到清晨。或念無生法，多傷未出塵。",
            "廣庭日將晏，虛室自為賓。願以桑榆末，常逢甲子新。"
        ],
        "notes": [
            ""
        ],
        "volume": "卷一百三十九",
        "no#": 36
    },
    {
        "title": "獻高使君大酺作",
        "author": "儲光羲",
        "biography": "",
        "paragraphs": [
            "肅穆郊禋畢，工歌賞事並。三朝遵湛露，一道洽仁明。",
            "布德言皆應，無為物自成。花添羅綺色，鶯亂管弦聲。",
            "獨有同高唱，空陪樂太平。"
        ],
        "notes": [
            ""
        ],
        "volume": "卷一百三十九",
        "no#": 37
    },
    {
        "title": "滎陽馬氏二子",
        "author": "儲光羲",
        "biography": "",
        "paragraphs": [
            "聖君封太嶽，十月建行旃。輦路開千里，寒雲霽九天。",
            "故人多侍從，二子留伊川。河兗冰初合，關城月屢圓。",
            "暝過滎水上，聞說鄭卿賢。材蔽行人右，名居東裏先。",
            "制岩開別業，桑柘亦依然。待至金園側，相將居一廛。"
        ],
        "notes": [
            ""
        ],
        "volume": "卷一百三十九",
        "no#": 38
    },
    {
        "title": "觀競渡",
        "author": "儲光羲",
        "biography": "",
        "paragraphs": [
            "大夫沉楚水，千祀國人哀。習棹江流長，迎神雨霧開。",
            "標隨綠雲動，船逆清波來。下怖魚龍起，上驚鳧雁回。",
            "能令秋大有，鼓吹遠相催。"
        ],
        "notes": [
            ""
        ],
        "volume": "卷一百三十九",
        "no#": 39
    },
    {
        "title": "太學貽張筠",
        "author": "儲光羲",
        "biography": "",
        "paragraphs": [
            "璧池忝門子，俄頃變炎涼。綠竹深虛館，清流響洞房。",
            "園林在建業，新友去咸陽。中夜鼓鐘靜，初秋漏刻長。",
            "浮雲開太室，華蓋上明堂。空此遠相望，勞歌還自傷。"
        ],
        "notes": [
            ""
        ],
        "volume": "卷一百三十九",
        "no#": 40
    },
    {
        "title": "田家即事",
        "author": "儲光羲",
        "biography": "",
        "paragraphs": [
            "桑柘悠悠水蘸堤，晚風晴景不妨犁。高機猶織臥蠶子，",
            "生時樂死皆由命，事在皇天志不迷。"
        ],
        "notes": [
            ""
        ],
        "volume": "卷一百三十九",
        "no#": 41
    },
    {
        "title": "洛陽道五首獻呂四郎中",
        "author": "儲光羲",
        "biography": "",
        "paragraphs": [
            "洛水春冰開，洛城春水綠。朝看大道上，落花亂馬足。",
            "劇孟不知名，千金買寶劍。出入平津邸，自言嬌且豔。",
            "大道直如發，春日佳氣多。五陵貴公子，雙雙鳴玉珂。",
            "春風二月時，道傍柳堪把。上枝覆官閣，下枝覆車馬。",
            "洛水照千門，千門碧空裏。少年不得志，走馬遊新市。"
        ],
        "notes": [
            ""
        ],
        "volume": "卷一百三十九",
        "no#": 42
    },
    {
        "title": "同武平一員外游湖",
        "author": "儲光羲",
        "biography": "",
        "paragraphs": [
            "竹吹留歌扇，蓮香入舞衣。前溪多曲漵，乘興莫先歸。"
        ],
        "notes": [
            ""
        ],
        "volume": "卷一百三十九",
        "no#": 43
    },
    {
        "title": "長安道",
        "author": "儲光羲",
        "biography": "",
        "paragraphs": [
            "鳴鞭過酒肆，袨服遊倡門。百萬一時盡，含情無片言。",
            "西行一千里，暝色生寒樹。暗聞歌吹聲，知是長安路。"
        ],
        "notes": [
            ""
        ],
        "volume": "卷一百三十九",
        "no#": 44
    },
    {
        "title": "江南曲四首",
        "author": "儲光羲",
        "biography": "",
        "paragraphs": [
            "綠江深見底，高浪直翻空。慣是湖邊住，舟輕不畏風。",
            "逐流牽荇葉，緣岸摘蘆苗。為惜鴛鴦鳥，輕輕動畫橈。",
            "日暮長江裏，相邀歸渡頭。落花如有意，來去逐船流。",
            "隔江看樹色，沿月聽歌聲。不是長幹住，那從此路行。"
        ],
        "notes": [
            ""
        ],
        "volume": "卷一百三十九",
        "no#": 45
    },
    {
        "title": "關山月",
        "author": "儲光羲",
        "biography": "",
        "paragraphs": [
            "一雁過連營，繁霜覆古城。胡笳在何處，半夜起邊聲。"
        ],
        "notes": [
            ""
        ],
        "volume": "卷一百三十九",
        "no#": 46
    },
    {
        "title": "玉真公主山居",
        "author": "儲光羲",
        "biography": "",
        "paragraphs": [
            "山北天泉苑，山西鳳女家。不言沁園好，獨隱武陵花。"
        ],
        "notes": [
            ""
        ],
        "volume": "卷一百三十九",
        "no#": 47
    },
    {
        "title": "滄浪峽",
        "author": "儲光羲",
        "biography": "",
        "paragraphs": [
            "滄浪臨古道，道上若成塵。自有滄浪峽，誰為無事人。"
        ],
        "notes": [
            ""
        ],
        "volume": "卷一百三十九",
        "no#": 48
    },
    {
        "title": "奉真觀",
        "author": "儲光羲",
        "biography": "",
        "paragraphs": [
            "真門迥向北，馳道直向西。為與天光近，雲色成虹霓。"
        ],
        "notes": [
            ""
        ],
        "volume": "卷一百三十九",
        "no#": 49
    },
    {
        "title": "明妃曲四首",
        "author": "儲光羲",
        "biography": "",
        "paragraphs": [
            "西行隴上泣胡天，南向雲中指渭川。",
            "毳幕夜來時宛轉，何由得似漢王邊。",
            "胡王知妾不勝悲，樂府皆傳漢國辭。",
            "朝來馬上箜篌引，稍似宮中閑夜時。",
            "日暮驚沙亂雪飛，傍人相勸易羅衣。",
            "強來前殿看歌舞，共待單于夜獵歸。",
            "彩騎雙雙引寶車，羌笛兩兩奏胡笳。",
            "若為別得橫橋路，莫隱宮中玉樹花。"
        ],
        "notes": [
            ""
        ],
        "volume": "卷一百三十九",
        "no#": 50
    },
    {
        "title": "同武平一員外游湖五首時武貶金壇令",
        "author": "儲光羲",
        "biography": "",
        "paragraphs": [
            "紅荷碧筱夜相鮮，皂蓋蘭橈浮翠筵。",
            "舟中對舞邯鄲曲，月下雙彈盧女弦。",
            "青林碧嶼暗相期，緩楫揮觥欲賦詩。",
            "借問高歌凡幾轉，河低月落五更時。",
            "朝來仙閣聽弦歌，暝入花亭見綺羅。",
            "池邊命酒憐風月，浦口回船惜芰荷。",
            "朦朧竹影蔽岩扉，淡蕩荷風飄舞衣。",
            "舟尋綠水宵將半，月隱青林人未歸。",
            "花潭竹嶼傍幽蹊，畫楫浮空入夜溪。",
            "芰荷覆水船難進，歌舞留人月易低。"
        ],
        "notes": [
            ""
        ],
        "volume": "卷一百三十九",
        "no#": 51
    },
    {
        "title": "題茅山華陽洞",
        "author": "儲光羲",
        "biography": "",
        "paragraphs": [
            "華陽洞口片雲飛，細雨濛濛欲濕衣。",
            "玉簫遍滿仙壇上，應是茅家兄弟歸。"
        ],
        "notes": [
            ""
        ],
        "volume": "卷一百三十九",
        "no#": 52
    },
    {
        "title": "寄孫山人",
        "author": "儲光羲",
        "biography": "",
        "paragraphs": [
            "新林二月孤舟還，水滿清江花滿山。",
            "借問故園隱君子，時時來往住人間。"
        ],
        "notes": [
            ""
        ],
        "volume": "卷一百三十九",
        "no#": 53
    }
]