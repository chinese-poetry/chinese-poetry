[
    {
        "title": "題隨州紫陽先生壁",
        "author": "李白",
        "biography": "",
        "paragraphs": [
            "神農好長生，風俗久已成。複聞紫陽客，早署丹台名。",
            "喘息餐妙氣，步虛吟真聲。道與古仙合，心將元化並。",
            "樓疑出蓬海，鶴似飛玉京。松雪窗外曉，池水階下明。",
            "忽耽笙歌樂，頗失軒冕情。終願惠金液，提攜淩太清。"
        ],
        "notes": [
            ""
        ],
        "volume": "卷一百八十四",
        "no#": 1
    },
    {
        "title": "題元丹丘山居",
        "author": "李白",
        "biography": "",
        "paragraphs": [
            "故人棲東山，自愛丘壑美。青春臥空林，白日猶不起。",
            "松風清襟袖，石潭洗心耳。羨君無紛喧，高枕碧霞裏。"
        ],
        "notes": [
            ""
        ],
        "volume": "卷一百八十四",
        "no#": 2
    },
    {
        "title": "題元丹丘潁陽山居",
        "author": "李白",
        "biography": "",
        "paragraphs": [
            "仙游渡潁水，訪隱同元君。忽遺蒼生望，獨與洪崖群。",
            "卜地初晦跡，興言且成文。卻顧北山斷，前瞻南嶺分。",
            "遙通汝海月，不隔嵩丘雲。之子合逸趣，而我欽清芬。",
            "舉跡倚松石，談笑迷朝曛。益願狎青鳥，拂衣棲江濆。"
        ],
        "notes": [
            ""
        ],
        "volume": "卷一百八十四",
        "no#": 3
    },
    {
        "title": "題瓜州新河，餞族叔舍人賁",
        "author": "李白",
        "biography": "",
        "paragraphs": [
            "齊公鑿新河，萬古流不絕。豐功利生人，天地同朽滅。",
            "兩橋對雙閣，芳樹有行列。愛此如甘棠，誰雲敢攀折。",
            "吳關倚此固，天險自茲設。海水落斗門，湖平見沙汭。",
            "我行送季父，弭棹徒流悅。楊花滿江來，疑是龍山雪。",
            "惜此林下興，愴為山陽別。瞻望清路塵，歸來空寂滅。"
        ],
        "notes": [
            ""
        ],
        "volume": "卷一百八十四",
        "no#": 4
    },
    {
        "title": "洗腳亭",
        "author": "李白",
        "biography": "",
        "paragraphs": [
            "白道向姑熟，洪亭臨道傍。前有昔時井，下有五丈床。",
            "樵女洗素足，行人歇金裝。西望白鷺洲，蘆花似朝霜。",
            "送君此時去，回首淚成行。"
        ],
        "notes": [
            ""
        ],
        "volume": "卷一百八十四",
        "no#": 5
    },
    {
        "title": "勞勞亭",
        "author": "李白",
        "biography": "",
        "paragraphs": [
            "天下傷心處，勞勞送客亭。春風知別苦，不遣柳條青。"
        ],
        "notes": [
            ""
        ],
        "volume": "卷一百八十四",
        "no#": 6
    },
    {
        "title": "題金陵王處士水亭",
        "author": "李白",
        "biography": "",
        "paragraphs": [
            "王子耽玄言，賢豪多在門。好鵝尋道士，愛竹嘯名園。",
            "樹色老荒苑，池光蕩華軒。此堂見明月，更憶陸平原。",
            "掃拭青玉簟，為余置金尊。醉罷欲歸去，花枝宿鳥喧。",
            "何時複來此，再得洗囂煩。"
        ],
        "notes": [
            ""
        ],
        "volume": "卷一百八十四",
        "no#": 7
    },
    {
        "title": "題嵩山逸人元丹丘山居",
        "author": "李白",
        "biography": "",
        "paragraphs": [
            "家本紫雲山，道風未淪落。沉懷丹丘志，沖賞歸寂寞。",
            "朅來遊閩荒，捫涉窮禹鑿。夤緣泛潮海，偃蹇陟廬霍。",
            "憑雷躡天窗，弄影憩霞閣。且欣登眺美，頗愜隱淪諾。",
            "三山曠幽期，四嶽聊所托。故人契嵩潁，高義炳丹雘。",
            "滅跡遺紛囂，終言本峰壑。自矜林湍好，不羨朝市樂。",
            "偶與真意並，頓覺世情薄。爾能折芳桂，吾亦采蘭若。",
            "拙妻好乘鸞，嬌女愛飛鶴。提攜訪神仙，從此煉金藥。"
        ],
        "notes": [
            ""
        ],
        "volume": "卷一百八十四",
        "no#": 8
    },
    {
        "title": "題江夏修靜寺",
        "author": "李白",
        "biography": "",
        "paragraphs": [
            "我家北海宅，作寺南江濱。空庭無玉樹，高殿坐幽人。",
            "書帶留青草，琴堂冪素塵。平生種桃李，寂滅不成春。"
        ],
        "notes": [
            ""
        ],
        "volume": "卷一百八十四",
        "no#": 9
    },
    {
        "title": "題宛溪館",
        "author": "李白",
        "biography": "",
        "paragraphs": [
            "吾憐宛溪好，百尺照心明。何謝新安水，千尋見底清。",
            "白沙留月色，綠竹助秋聲。卻笑嚴湍上，於今獨擅名。"
        ],
        "notes": [
            ""
        ],
        "volume": "卷一百八十四",
        "no#": 10
    },
    {
        "title": "題東溪公幽居",
        "author": "李白",
        "biography": "",
        "paragraphs": [
            "杜陵賢人清且廉，東溪蔔築歲將淹。宅近青山同謝脁，",
            "客到但知留一醉，盤中只有水晶鹽。"
        ],
        "notes": [
            ""
        ],
        "volume": "卷一百八十四",
        "no#": 11
    },
    {
        "title": "嘲魯儒",
        "author": "李白",
        "biography": "",
        "paragraphs": [
            "魯叟談五經，白髮死章句。問以經濟策，茫如墜煙霧。",
            "足著遠遊履，首戴方山巾。緩步從直道，未行先起塵。",
            "秦家丞相府，不重褒衣人。君非叔孫通，與我本殊倫。",
            "時事且未達，歸耕汶水濱。"
        ],
        "notes": [
            ""
        ],
        "volume": "卷一百八十四",
        "no#": 12
    },
    {
        "title": "懼讒",
        "author": "李白",
        "biography": "",
        "paragraphs": [
            "二桃殺三士，詎假劍如霜。眾女妒蛾眉，雙花競春芳。",
            "魏姝信鄭袖，掩袂對懷王。一惑巧言子，朱顏成死傷。",
            "行將泣團扇，戚戚愁人腸。"
        ],
        "notes": [
            ""
        ],
        "volume": "卷一百八十四",
        "no#": 13
    },
    {
        "title": "觀獵",
        "author": "李白",
        "biography": "",
        "paragraphs": [
            "太守耀清威，乘閑弄晚暉。江沙橫獵騎，山火繞行圍。",
            "箭逐雲鴻落，鷹隨月兔飛。不知白日暮，歡賞夜方歸。"
        ],
        "notes": [
            ""
        ],
        "volume": "卷一百八十四",
        "no#": 14
    },
    {
        "title": "觀胡人吹笛",
        "author": "李白",
        "biography": "",
        "paragraphs": [
            "胡人吹玉笛，一半是秦聲。十月吳山曉，梅花落敬亭。",
            "愁聞出塞曲，淚滿逐臣纓。卻望長安道，空懷戀主情。"
        ],
        "notes": [
            ""
        ],
        "volume": "卷一百八十四",
        "no#": 15
    },
    {
        "title": "軍行",
        "author": "李白",
        "biography": "",
        "paragraphs": [
            "騮馬新跨白玉鞍，戰罷沙場月色寒。",
            "城頭鐵鼓聲猶震，匣裏金刀血未幹。"
        ],
        "notes": [
            ""
        ],
        "volume": "卷一百八十四",
        "no#": 16
    },
    {
        "title": "從軍行",
        "author": "李白",
        "biography": "",
        "paragraphs": [
            "百戰沙場碎鐵衣，城南已合數重圍。",
            "突營射殺呼延將，獨領殘兵千騎歸。"
        ],
        "notes": [
            ""
        ],
        "volume": "卷一百八十四",
        "no#": 17
    },
    {
        "title": "平虜將軍妻",
        "author": "李白",
        "biography": "",
        "paragraphs": [
            "平虜將軍婦，入門二十年。君心自有悅，妾寵豈能專。",
            "出解床前帳，行吟道上篇。古人不唾井，莫忘昔纏綿。"
        ],
        "notes": [
            ""
        ],
        "volume": "卷一百八十四",
        "no#": 18
    },
    {
        "title": "春夜洛城聞笛",
        "author": "李白",
        "biography": "",
        "paragraphs": [
            "誰家玉笛暗飛聲，散入春風滿洛城。",
            "此夜曲中聞折柳，何人不起故園情。"
        ],
        "notes": [
            ""
        ],
        "volume": "卷一百八十四",
        "no#": 19
    },
    {
        "title": "嵩山采菖蒲者",
        "author": "李白",
        "biography": "",
        "paragraphs": [
            "神仙多古貌，雙耳下垂肩。嵩岳逢漢武，疑是九疑仙。",
            "我來采菖蒲，服食可延年。言終忽不見，滅影入雲煙。",
            "喻帝竟莫悟，終歸茂陵田。"
        ],
        "notes": [
            ""
        ],
        "volume": "卷一百八十四",
        "no#": 20
    },
    {
        "title": "金陵聽韓侍禦吹笛",
        "author": "李白",
        "biography": "",
        "paragraphs": [
            "韓公吹玉笛，倜儻流英音。風吹繞鐘山，萬壑皆龍吟。",
            "王子停鳳管，師襄掩瑤琴。餘韻度江去，天涯安可尋。"
        ],
        "notes": [
            ""
        ],
        "volume": "卷一百八十四",
        "no#": 21
    },
    {
        "title": "流夜郎聞酺不預",
        "author": "李白",
        "biography": "",
        "paragraphs": [
            "北闕聖人歌太康，南冠君子竄遐荒。",
            "漢酺聞奏鈞天樂，願得風吹到夜郎。"
        ],
        "notes": [
            ""
        ],
        "volume": "卷一百八十四",
        "no#": 22
    },
    {
        "title": "放後遇恩不沾",
        "author": "李白",
        "biography": "",
        "paragraphs": [
            "天作雲與雷，霈然德澤開。東風日本至，白雉越裳來。",
            "獨棄長沙國，三年未許回。何時入宣室，更問洛陽才。"
        ],
        "notes": [
            ""
        ],
        "volume": "卷一百八十四",
        "no#": 23
    },
    {
        "title": "《宣城見杜鵑花",
        "author": "李白",
        "biography": "",
        "paragraphs": [
            "蜀國曾聞子規鳥，宣城還見杜鵑花。",
            "一叫一回腸一斷，三春三月憶三巴。"
        ],
        "notes": [
            ""
        ],
        "volume": "卷一百八十四",
        "no#": 24
    },
    {
        "title": "白田馬上聞鶯",
        "author": "李白",
        "biography": "",
        "paragraphs": [
            "黃鸝啄紫椹，五月鳴桑枝。我行不記日，誤作陽春時。",
            "蠶老客未歸，白田已繅絲。驅馬又前去，捫心空自悲。"
        ],
        "notes": [
            ""
        ],
        "volume": "卷一百八十四",
        "no#": 25
    },
    {
        "title": "三五七言",
        "author": "李白",
        "biography": "",
        "paragraphs": [
            "秋風清，秋月明。落葉聚還散，寒鴉棲複驚。",
            "相思相見知何日，此時此夜難為情。"
        ],
        "notes": [
            ""
        ],
        "volume": "卷一百八十四",
        "no#": 26
    },
    {
        "title": "雜詩",
        "author": "李白",
        "biography": "",
        "paragraphs": [
            "白日與明月，晝夜尚不閑。況爾悠悠人，安得久世間。",
            "傳聞海水上，乃有蓬萊山。玉樹生綠葉，靈仙每登攀。",
            "一食駐玄發，再食留紅顏。吾欲從此去，去之無時還。"
        ],
        "notes": [
            ""
        ],
        "volume": "卷一百八十四",
        "no#": 27
    },
    {
        "title": "寄遠十一首",
        "author": "李白",
        "biography": "",
        "paragraphs": [
            "三鳥別王母，銜書來見過。腸斷若剪弦，其如愁思何。",
            "遙知玉窗裏，纖手弄雲和。奏曲有深意，青松交女蘿。",
            "寫水山井中，同泉豈殊波。秦心與楚恨，皎皎為誰多。",
            "青樓何所在，乃在碧雲中。寶鏡掛秋水，羅衣輕春風。",
            "新妝坐落日，悵望金屏空。念此送短書，願因雙飛鴻。",
            "本作一行書，殷勤道相憶。一行複一行，滿紙情何極。",
            "瑤台有黃鶴，為報青樓人。朱顏凋落盡，白髮一何新。",
            "自知未應還，離居經三春。桃李今若為，當窗發光彩。",
            "莫使香風飄，留與紅芳待。",
            "玉箸落春鏡，坐愁湖陽水。聞與陰麗華，風煙接鄰里。",
            "青春已複過，白日忽相催。但恐荷花晚，令人意已摧。",
            "相思不惜夢，日夜向陽臺。",
            "遠憶巫山陽，花明綠江暖。躊躇未得往，淚向南雲滿。",
            "春風複無情，吹我夢魂斷。不見眼中人，天長音信短。",
            "陽臺隔楚水，春草生黃河。相思無日夜，浩蕩若流波。",
            "流波向海去，欲見終無因。遙將一點淚，遠寄如花人。",
            "妾在舂陵東，君居漢江島。一日望花光，往來成白道。",
            "一為雲雨別，此地生秋草。秋草秋蛾飛，相思愁落暉。",
            "何由一相見，滅燭解羅衣。",
            "憶昨東園桃李紅碧枝，與君此時初別離。金瓶落井無消息，",
            "碧窗紛紛下落花，青樓寂寂空明月。兩不見，但相思。",
            "空留錦字表心素，至今緘愁不忍窺。",
            "長短春草綠，緣階如有情。卷施心獨苦，抽卻死還生。",
            "睹物知妾意，希君種後庭。閒時當采掇，念此莫相輕。",
            "魯縞如玉霜，筆題月氏書。寄書白鸚鵡，西海慰離居。",
            "行數雖不多，字字有委曲。天末如見之，開緘淚相續。",
            "淚盡恨轉深，千里同此心。相思千萬里，一書值千金。",
            "愛君芙蓉嬋娟之豔色，色可餐兮難再得。",
            "憐君冰玉清迥之明心，情不極兮意已深。",
            "朝共琅玕之綺食，夜同鴛鴦之錦衾。恩情婉孌忽為別，",
            "美人美人兮歸去來，莫作朝雲暮雨兮飛陽臺。"
        ],
        "notes": [
            ""
        ],
        "volume": "卷一百八十四",
        "no#": 28
    },
    {
        "title": "長信宮",
        "author": "李白",
        "biography": "",
        "paragraphs": [
            "月皎昭陽殿，霜清長信宮。天行乘玉輦，飛燕與君同。",
            "別有歡娛處，承恩樂未窮。誰憐團扇妾，獨坐怨秋風。"
        ],
        "notes": [
            ""
        ],
        "volume": "卷一百八十四",
        "no#": 29
    },
    {
        "title": "長門怨二首",
        "author": "李白",
        "biography": "",
        "paragraphs": [
            "天回北斗掛西樓，金屋無人螢火流。",
            "月光欲到長門殿，別作深宮一段愁。",
            "桂殿長愁不記春，黃金四屋起秋塵。",
            "夜懸明鏡青天上，獨照長門宮裏人。"
        ],
        "notes": [
            ""
        ],
        "volume": "卷一百八十四",
        "no#": 30
    },
    {
        "title": "春怨",
        "author": "李白",
        "biography": "",
        "paragraphs": [
            "白馬金羈遼海東，羅帷繡被臥春風。",
            "落月低軒窺燭盡，飛花入戶笑床空。"
        ],
        "notes": [
            ""
        ],
        "volume": "卷一百八十四",
        "no#": 31
    },
    {
        "title": "代贈遠",
        "author": "李白",
        "biography": "",
        "paragraphs": [
            "妾本洛陽人，狂夫幽燕客。渴飲易水波，由來多感激。",
            "胡馬西北馳，香鬃搖綠絲。鳴鞭從此去，逐虜蕩邊陲。",
            "昔去有好言，不言久離別。燕支多美女，走馬輕風雪。",
            "見此不記人，恩情雲雨絕。啼流玉箸盡，坐恨金閨切。",
            "織錦作短書，腸隨回文結。相思欲有寄，恐君不見察。",
            "焚之揚其灰，手跡自此滅。"
        ],
        "notes": [
            ""
        ],
        "volume": "卷一百八十四",
        "no#": 32
    },
    {
        "title": "陌上贈美人",
        "author": "李白",
        "biography": "",
        "paragraphs": [
            "駿馬驕行踏落花，垂鞭直拂五雲車。",
            "美人一笑褰珠箔，遙指紅樓是妾家。"
        ],
        "notes": [
            ""
        ],
        "volume": "卷一百八十四",
        "no#": 33
    },
    {
        "title": "閨情",
        "author": "李白",
        "biography": "",
        "paragraphs": [
            "流水去絕國，浮雲辭故關。水或戀前浦，雲猶歸舊山。",
            "恨君流沙去，棄妾漁陽間。玉箸夜垂流，雙雙落朱顏。",
            "黃鳥坐相悲，綠楊誰更攀。織錦心草草，挑燈淚斑斑。",
            "窺鏡不自識，況乃狂夫還。"
        ],
        "notes": [
            ""
        ],
        "volume": "卷一百八十四",
        "no#": 34
    },
    {
        "title": "代別情人",
        "author": "李白",
        "biography": "",
        "paragraphs": [
            "清水本不動，桃花發岸傍。桃花弄水色，波蕩搖春光。",
            "我悅子容豔，子傾我文章。風吹綠琴去，曲度紫鴛鴦。",
            "昔作一水魚，今成兩枝鳥。哀哀長雞鳴，夜夜達五曉。",
            "起折相思樹，歸贈知寸心。覆水不可收，行雲難重尋。",
            "天涯有度鳥，莫絕瑤華音。"
        ],
        "notes": [
            ""
        ],
        "volume": "卷一百八十四",
        "no#": 35
    },
    {
        "title": "代秋情",
        "author": "李白",
        "biography": "",
        "paragraphs": [
            "幾日相別離，門前生穞葵。寒蟬聒梧桐，日夕長鳴悲。",
            "白露濕螢火，清霜淩兔絲。空掩紫羅袂，長啼無盡時。"
        ],
        "notes": [
            ""
        ],
        "volume": "卷一百八十四",
        "no#": 36
    },
    {
        "title": "對酒",
        "author": "李白",
        "biography": "",
        "paragraphs": [
            "蒲萄酒，金叵羅，吳姬十五細馬馱。青黛畫眉紅錦靴，"
        ],
        "notes": [
            ""
        ],
        "volume": "卷一百八十四",
        "no#": 37
    },
    {
        "title": "怨情",
        "author": "李白",
        "biography": "",
        "paragraphs": [
            "新人如花雖可寵，故人似玉由來重。花性飄揚不自持，",
            "請看陳後黃金屋，寂寂珠簾生網絲。"
        ],
        "notes": [
            ""
        ],
        "volume": "卷一百八十四",
        "no#": 38
    },
    {
        "title": "湖邊採蓮婦",
        "author": "李白",
        "biography": "",
        "paragraphs": [
            "小姑織白紵，未解將人語。大嫂采芙蓉，溪湖千萬重。",
            "長兄行不在，莫使外人逢。願學秋胡婦，貞心比古松。"
        ],
        "notes": [
            ""
        ],
        "volume": "卷一百八十四",
        "no#": 39
    },
    {
        "title": "怨情",
        "author": "李白",
        "biography": "",
        "paragraphs": [
            "美人卷珠簾，深坐顰蛾眉。但見淚痕濕，不知心恨誰。"
        ],
        "notes": [
            ""
        ],
        "volume": "卷一百八十四",
        "no#": 40
    },
    {
        "title": "代寄情，楚詞體",
        "author": "李白",
        "biography": "",
        "paragraphs": [
            "君不來兮，徒蓄怨積思而孤吟。雲陽一去已遠，",
            "朝馳余馬于青樓，怳若空而夷猶。浮雲深兮不得語，",
            "何無情而雨絕，夢雖往而交疏。橫流涕而長嗟，",
            "願為連根同死之秋草，不作飛空之落花。"
        ],
        "notes": [
            ""
        ],
        "volume": "卷一百八十四",
        "no#": 41
    },
    {
        "title": "學古思邊",
        "author": "李白",
        "biography": "",
        "paragraphs": [
            "銜悲上隴首，腸斷不見君。流水若有情，幽哀從此分。",
            "蒼茫愁邊色，惆悵落日曛。山外接遠天，天際複有雲。",
            "白雁從中來，飛鳴苦難聞。足系一書劄，寄言難離群。",
            "離群心斷絕，十見花成雪。胡地無春暉，征人行不歸。",
            "相思杳如夢，珠淚濕羅衣。"
        ],
        "notes": [
            ""
        ],
        "volume": "卷一百八十四",
        "no#": 42
    },
    {
        "title": "思邊",
        "author": "李白",
        "biography": "",
        "paragraphs": [
            "去年何時君別妾，南園綠草飛蝴蝶。今歲何時妾憶君，"
        ],
        "notes": [
            ""
        ],
        "volume": "卷一百八十四",
        "no#": 43
    },
    {
        "title": "口號吳王美人半醉",
        "author": "李白",
        "biography": "",
        "paragraphs": [
            "風動荷花水殿香，姑蘇臺上宴吳王。",
            "西施醉舞嬌無力，笑倚東窗白玉床。"
        ],
        "notes": [
            ""
        ],
        "volume": "卷一百八十四",
        "no#": 44
    },
    {
        "title": "代美人愁鏡二首",
        "author": "李白",
        "biography": "",
        "paragraphs": [
            "明明金鵲鏡，了了玉台前。拂拭交冰月，光輝何清圓。",
            "紅顏老昨日，白髮多去年。鉛粉坐相誤，照來空淒然。",
            "美人贈此盤龍之寶鏡，燭我金縷之羅衣。時將紅袖拂明月，",
            "稿砧一別若箭弦，去有日，來無年。狂風吹卻妾心斷，"
        ],
        "notes": [
            ""
        ],
        "volume": "卷一百八十四",
        "no#": 45
    },
    {
        "title": "贈段七娘",
        "author": "李白",
        "biography": "",
        "paragraphs": [
            "羅襪淩波生網塵，那能得計訪情親。",
            "千杯綠酒何辭醉，一面紅妝惱殺人。"
        ],
        "notes": [
            ""
        ],
        "volume": "卷一百八十四",
        "no#": 46
    },
    {
        "title": "別內赴征三首",
        "author": "李白",
        "biography": "",
        "paragraphs": [
            "王命三征去未還，明朝離別出吳關。",
            "白玉高樓看不見，相思須上望夫山。",
            "出門妻子強牽衣，問我西行幾日歸。",
            "歸時倘佩黃金印，莫學蘇秦不下機。",
            "翡翠為樓金作梯，誰人獨宿倚門啼。",
            "夜坐寒燈連曉月，行行淚盡楚關西。"
        ],
        "notes": [
            ""
        ],
        "volume": "卷一百八十四",
        "no#": 47
    },
    {
        "title": "秋浦寄內",
        "author": "李白",
        "biography": "",
        "paragraphs": [
            "我今尋陽去，辭家千里餘。結荷倦水宿，卻寄大雷書。",
            "雖不同辛苦，愴離各自居。我自入秋浦，三年北信疏。",
            "紅顏愁落盡，白髮不能除。有客自梁苑，手攜五色魚。",
            "開魚得錦字，歸問我何如。江山雖道阻，意合不為殊。"
        ],
        "notes": [
            ""
        ],
        "volume": "卷一百八十四",
        "no#": 48
    },
    {
        "title": "自代內贈",
        "author": "李白",
        "biography": "",
        "paragraphs": [
            "寶刀截流水，無有斷絕時。妾意逐君行，纏綿亦如之。",
            "別來門前草，秋巷春轉碧。掃盡更還生，萋萋滿行跡。",
            "鳴鳳始相得，雄驚雌各飛。游雲落何山，一往不見歸。",
            "估客發大樓，知君在秋浦。梁苑空錦衾，陽臺夢行雨。",
            "妾家三作相，失勢去西秦。猶有舊歌管，淒清聞四鄰。",
            "曲度入紫雲，啼無眼中人。妾似井底桃，開花向誰笑。",
            "君如天上月，不肯一回照。窺鏡不自識，別多憔悴深。",
            "安得秦吉了，為人道寸心。"
        ],
        "notes": [
            ""
        ],
        "volume": "卷一百八十四",
        "no#": 49
    },
    {
        "title": "秋浦感主人歸燕寄內",
        "author": "李白",
        "biography": "",
        "paragraphs": [
            "霜凋楚關木，始知殺氣嚴。寥寥金天廓，婉婉綠紅潛。",
            "胡燕別主人，雙雙語前簷。三飛四回顧，欲去複相瞻。",
            "豈不戀華屋，終然謝珠簾。我不及此鳥，遠行歲已淹。",
            "寄書道中歎，淚下不能緘。"
        ],
        "notes": [
            ""
        ],
        "volume": "卷一百八十四",
        "no#": 50
    },
    {
        "title": "送內尋廬山女道士李騰空二首",
        "author": "李白",
        "biography": "",
        "paragraphs": [
            "君尋騰空子，應到碧山家。水舂雲母碓，風掃石楠花。",
            "若愛幽居好，相邀弄紫霞。",
            "多君相門女，學道愛神仙。素手掬青靄，羅衣曳紫煙。",
            "一往屏風疊，乘鸞著玉鞭。"
        ],
        "notes": [
            ""
        ],
        "volume": "卷一百八十四",
        "no#": 51
    },
    {
        "title": "贈內",
        "author": "李白",
        "biography": "",
        "paragraphs": [
            "三百六十日，日日醉如泥。雖為李白婦，何異太常妻。"
        ],
        "notes": [
            ""
        ],
        "volume": "卷一百八十四",
        "no#": 52
    },
    {
        "title": "在潯陽非所寄內",
        "author": "李白",
        "biography": "",
        "paragraphs": [
            "聞難知慟哭，行啼入府中。多君同蔡琰，流淚請曹公。",
            "知登吳章嶺，昔與死無分。崎嶇行石道，外折入青雲。",
            "相見若悲歎，哀聲那可聞。"
        ],
        "notes": [
            ""
        ],
        "volume": "卷一百八十四",
        "no#": 53
    },
    {
        "title": "南流夜郎寄內",
        "author": "李白",
        "biography": "",
        "paragraphs": [
            "夜郎天外怨離居，明月樓中音信疏。",
            "北雁春歸看欲盡，南來不得豫章書。"
        ],
        "notes": [
            ""
        ],
        "volume": "卷一百八十四",
        "no#": 54
    },
    {
        "title": "越女詞五首",
        "author": "李白",
        "biography": "",
        "paragraphs": [
            "長幹吳兒女，眉目豔新月。屐上足如霜，不著鴉頭襪。",
            "吳兒多白皙，好為蕩舟劇。賣眼擲春心，折花調行客。",
            "耶溪採蓮女，見客棹歌回。笑入荷花去，佯羞不出來。",
            "東陽素足女，會稽素舸郎。相看月未墮，白地斷肝腸。",
            "鏡湖水如月，耶溪女似雪。新妝蕩新波，光景兩奇絕。"
        ],
        "notes": [
            ""
        ],
        "volume": "卷一百八十四",
        "no#": 55
    },
    {
        "title": "浣紗石上女",
        "author": "李白",
        "biography": "",
        "paragraphs": [
            "玉面耶溪女，青娥紅粉妝。一雙金齒屐，兩足白如霜。"
        ],
        "notes": [
            ""
        ],
        "volume": "卷一百八十四",
        "no#": 56
    },
    {
        "title": "示金陵子",
        "author": "李白",
        "biography": "",
        "paragraphs": [
            "金陵城東誰家子，竊聽琴聲碧窗裏。落花一片天上來，",
            "謝公正要東山妓，攜手林泉處處行。"
        ],
        "notes": [
            ""
        ],
        "volume": "卷一百八十四",
        "no#": 57
    },
    {
        "title": "出妓金陵子呈盧六四首",
        "author": "李白",
        "biography": "",
        "paragraphs": [
            "安石東山三十春，傲然攜妓出風塵。",
            "樓中見我金陵子，何似陽臺雲雨人。",
            "南國新豐酒，東山小妓歌。對君君不樂，花月奈愁何。",
            "東道煙霞主，西江詩酒筵。相逢不覺醉，日墮曆陽川。",
            "小妓金陵歌楚聲，家僮丹砂學鳳鳴。",
            "我亦為君飲清酒，君心不肯向人傾。"
        ],
        "notes": [
            ""
        ],
        "volume": "卷一百八十四",
        "no#": 58
    },
    {
        "title": "巴女詞",
        "author": "李白",
        "biography": "",
        "paragraphs": [
            "巴水急如箭，巴船去若飛。十月三千里，郎行幾歲歸。"
        ],
        "notes": [
            ""
        ],
        "volume": "卷一百八十四",
        "no#": 59
    },
    {
        "title": "哭晁卿衡",
        "author": "李白",
        "biography": "",
        "paragraphs": [
            "日本晁卿辭帝都，征帆一片繞蓬壺。",
            "明月不歸沉碧海，白雲愁色滿蒼梧。"
        ],
        "notes": [
            ""
        ],
        "volume": "卷一百八十四",
        "no#": 60
    },
    {
        "title": "自溧水道哭王炎三首",
        "author": "李白",
        "biography": "",
        "paragraphs": [
            "白楊雙行行，白馬悲路傍。晨興見曉月，更似發雲陽。",
            "溧水通吳關，逝川去未央。故人萬化盡，閉骨茅山岡。",
            "天上墜玉棺，泉中掩龍章。名飛日月上，義與風雲翔。",
            "逸氣竟莫展，英圖俄夭傷。楚國一老人，來嗟龔勝亡。",
            "有言不可道，雪泣憶蘭芳。",
            "王公希代寶，棄世一何早。吊死不及哀，殯宮已秋草。",
            "悲來欲脫劍，掛向何枝好。哭向茅山雖未摧，",
            "王家碧瑤樹，一樹忽先摧。海內故人泣，天涯吊鶴來。",
            "未成霖雨用，先失濟川材。一罷廣陵散，鳴琴更不開。"
        ],
        "notes": [
            ""
        ],
        "volume": "卷一百八十四",
        "no#": 61
    },
    {
        "title": "哭宣城善釀紀叟",
        "author": "李白",
        "biography": "",
        "paragraphs": [
            "紀叟黃泉裏，還應釀老春。夜台無曉日，沽酒與何人。"
        ],
        "notes": [
            ""
        ],
        "volume": "卷一百八十四",
        "no#": 62
    },
    {
        "title": "宣城哭蔣征君華",
        "author": "李白",
        "biography": "",
        "paragraphs": [
            "敬亭埋玉樹，知是蔣征君。安得相如草，空餘封禪文。",
            "池台空有月，詞賦舊淩雲。獨掛延陵劍，千秋在古墳。"
        ],
        "notes": [
            ""
        ],
        "volume": "卷一百八十四",
        "no#": 63
    }
]