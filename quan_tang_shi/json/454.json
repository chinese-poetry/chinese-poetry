[
    {
        "title": "六年冬暮贈崔常侍晦叔",
        "author": "白居易",
        "biography": "",
        "paragraphs": [
            "鬢毛霜一色，光景水爭流。易過唯冬日，難銷是老愁。",
            "香開綠蟻酒，暖擁褐綾裘。已共崔君約，尊前倒即休。"
        ],
        "notes": [
            ""
        ],
        "volume": "卷四百五十四",
        "no#": 1
    },
    {
        "title": "戲招諸客",
        "author": "白居易",
        "biography": "",
        "paragraphs": [
            "黃醅綠醑迎冬熟，絳帳紅爐逐夜開。",
            "誰道洛中多逸客，不將書喚不曾來。"
        ],
        "notes": [
            ""
        ],
        "volume": "卷四百五十四",
        "no#": 2
    },
    {
        "title": "十二月二十三日作，兼呈晦叔",
        "author": "白居易",
        "biography": "",
        "paragraphs": [
            "案頭曆日雖未盡，向後唯殘六七行。床下酒瓶雖不滿，",
            "聞健偷閒且勤飲，一杯之外莫思量。"
        ],
        "notes": [
            ""
        ],
        "volume": "卷四百五十四",
        "no#": 3
    },
    {
        "title": "七年元日對酒五首",
        "author": "白居易",
        "biography": "",
        "paragraphs": [
            "慶吊經過懶，逢迎跪拜遲。不因時節日，豈覺此身羸。",
            "眾老憂添歲，餘衰喜入春。年開第七秩，屈指幾多人。",
            "三杯藍尾酒，一碟膠牙餳。除卻崔常侍，無人共我爭。",
            "今朝吳與洛，相憶一欣然。夢得君知否，俱過本命年。",
            "同歲崔何在，同年杜又無。應無藏避處，只有且歡娛。"
        ],
        "notes": [
            ""
        ],
        "volume": "卷四百五十四",
        "no#": 4
    },
    {
        "title": "七年春題府廳",
        "author": "白居易",
        "biography": "",
        "paragraphs": [
            "潦倒守三川，因循涉四年。推誠廢鉤距，示恥用蒲鞭。",
            "以此稱公事，將何銷俸錢。雖非好官職，歲久亦妨賢。"
        ],
        "notes": [
            ""
        ],
        "volume": "卷四百五十四",
        "no#": 5
    },
    {
        "title": "早春醉吟，寄太原令狐相公、蘇州劉郎中",
        "author": "白居易",
        "biography": "",
        "paragraphs": [
            "雪夜閒遊多秉燭，花時暫出亦提壺。別來少遇新詩敵，",
            "不知歌酒騰騰興，得似河南醉尹無。"
        ],
        "notes": [
            ""
        ],
        "volume": "卷四百五十四",
        "no#": 6
    },
    {
        "title": "洛下送牛相公出鎮淮南",
        "author": "白居易",
        "biography": "",
        "paragraphs": [
            "北闕至東京，風光十六程。坐移丞相閣，春入廣陵城。",
            "紅旆擁雙節，白須無一莖。萬人開路看，百吏立班迎。",
            "閫外君彌重，尊前我亦榮。何須身自得，將相是門生。"
        ],
        "notes": [
            ""
        ],
        "volume": "卷四百五十四",
        "no#": 7
    },
    {
        "title": "箏",
        "author": "白居易",
        "biography": "",
        "paragraphs": [
            "雲髻飄蕭綠，花顏旖旎紅。雙眸剪秋水，十指剝春蔥。",
            "楚豔為門閥，秦聲是女工。甲明銀玓瓅，柱觸玉玲瓏。",
            "猿苦啼嫌月，鶯嬌語bZ風。移愁來手底，送恨入弦中。",
            "趙瑟清相似，胡琴鬧不同。慢彈回斷雁，急奏轉飛蓬。",
            "霜佩鏘還委，冰泉咽複通。珠聯千拍碎，刀截一聲終。",
            "倚麗精神定，矜能意態融。歇時情不斷，休去思無窮。",
            "燈下青春夜，尊前白首翁。且聽應得在，老耳未多聾。"
        ],
        "notes": [
            ""
        ],
        "volume": "卷四百五十四",
        "no#": 8
    },
    {
        "title": "洛中春遊呈諸親友",
        "author": "白居易",
        "biography": "",
        "paragraphs": [
            "莫歎年將暮，須憐歲又新。府中三遇臘，洛下五逢春。",
            "春樹花珠顆，春塘水麹塵。春娃無氣力，春馬有精神。",
            "並轡鞭徐動，連盤酒慢巡。經過舊鄰里，追逐好交親。",
            "笑語銷閑日，酣歌送老身。一生歡樂事，亦不少於人。"
        ],
        "notes": [
            ""
        ],
        "volume": "卷四百五十四",
        "no#": 9
    },
    {
        "title": "酬舒三員外見贈長句",
        "author": "白居易",
        "biography": "",
        "paragraphs": [
            "自請假來多少日，五旬光景似須臾。已判到老為狂客，",
            "頭風不敢多多飲，能酌三分相勸無。"
        ],
        "notes": [
            ""
        ],
        "volume": "卷四百五十四",
        "no#": 10
    },
    {
        "title": "將歸一絕",
        "author": "白居易",
        "biography": "",
        "paragraphs": [
            "欲去公門返野扉，預思泉竹已依依。",
            "更憐家醞迎春熟，一甕醍醐待我歸。"
        ],
        "notes": [
            ""
        ],
        "volume": "卷四百五十四",
        "no#": 11
    },
    {
        "title": "罷府歸舊居",
        "author": "白居易",
        "biography": "",
        "paragraphs": [
            "陋巷乘籃入，朱門掛印回。腰間拋組綬，纓上拂塵埃。",
            "屈曲閑池沼，無非手自開。青蒼好竹樹，亦是眼看栽。",
            "石片抬琴匣，松枝閣酒杯。此生終老處，昨日卻歸來。"
        ],
        "notes": [
            ""
        ],
        "volume": "卷四百五十四",
        "no#": 12
    },
    {
        "title": "睡覺偶吟",
        "author": "白居易",
        "biography": "",
        "paragraphs": [
            "官初罷後歸來夜，天欲明前睡覺時。",
            "起坐思量更無事，身心安樂複誰知。"
        ],
        "notes": [
            ""
        ],
        "volume": "卷四百五十四",
        "no#": 13
    },
    {
        "title": "問支琴石",
        "author": "白居易",
        "biography": "",
        "paragraphs": [
            "疑因星隕空中落，歎被泥埋澗底沈。天上定應勝地上，"
        ],
        "notes": [
            ""
        ],
        "volume": "卷四百五十四",
        "no#": 14
    },
    {
        "title": "自喜",
        "author": "白居易",
        "biography": "",
        "paragraphs": [
            "身慵難勉強，性拙易遲回。布被辰時起，柴門午後開。",
            "忙驅能者去，閑逐鈍人來。自喜誰能會，無才勝有才。"
        ],
        "notes": [
            ""
        ],
        "volume": "卷四百五十四",
        "no#": 15
    },
    {
        "title": "裴常侍以題薔薇架十八韻見示因廣為三十韻以和之",
        "author": "白居易",
        "biography": "",
        "paragraphs": [
            "托質依高架，攢花對小堂。晚開春去後，獨秀院中央。",
            "霽景朱明早，芳時白晝長。穠因天與色，麗共日爭光。",
            "剪碧排千萼，研朱染萬房。煙條塗石綠，粉蕊撲雌黃。",
            "根動彤雲湧，枝搖赤羽翔。九微燈炫轉，七寶帳熒煌。",
            "淑氣熏行徑，清陰接步廊。照梁迷藻棁，耀壁變雕牆。",
            "爛若叢然火，殷于葉得霜。胭脂含臉笑，蘇合裛衣香。",
            "浹洽濡晨露，玲瓏漏夕陽。合羅排勘纈，醉暈淺深妝。",
            "乍見疑回面，遙看誤斷腸。風朝舞飛燕，雨夜泣蕭娘。",
            "桃李慚無語，芝蘭讓不芳。山榴何細碎，石竹苦尋常。",
            "蕙慘偎欄避，蓮羞映浦藏。怯教蕉葉戰，妒得柳花狂。",
            "豈可輕嘲詠，應須痛比方。畫屏風自展，繡傘蓋誰張。",
            "翠錦挑成字，丹砂印著行。猩猩凝血點，瑟瑟蹙金匡。",
            "散亂萎紅片，尖纖嫩紫芒。觸僧飄毳褐，留妓冒羅裳。",
            "寡和陽春曲，多情騎省郎。緣誇美顏色，引出好文章。",
            "東顧辭仁裏，西歸入帝鄉。假如君愛殺，留著莫移將。"
        ],
        "notes": [
            ""
        ],
        "volume": "卷四百五十四",
        "no#": 16
    },
    {
        "title": "感舊詩卷",
        "author": "白居易",
        "biography": "",
        "paragraphs": [
            "夜深吟罷一長籲，老淚燈前濕白須。",
            "二十年前舊詩卷，十人酬和九人無。"
        ],
        "notes": [
            ""
        ],
        "volume": "卷四百五十四",
        "no#": 17
    },
    {
        "title": "酬李二十侍郎",
        "author": "白居易",
        "biography": "",
        "paragraphs": [
            "筍老蘭長花漸稀，衰翁相對惜芳菲。殘鶯著雨慵休囀，",
            "十年分手今同醉，醉未如泥莫道歸。"
        ],
        "notes": [
            ""
        ],
        "volume": "卷四百五十四",
        "no#": 18
    },
    {
        "title": "和夢得",
        "author": "白居易",
        "biography": "",
        "paragraphs": [
            "綸閣沉沉天寵命，蘇台籍籍有能聲。豈唯不得清文力，",
            "所嗟非獨君如此，自古才難共命爭。"
        ],
        "notes": [
            ""
        ],
        "volume": "卷四百五十四",
        "no#": 19
    },
    {
        "title": "贈草堂宗密上人",
        "author": "白居易",
        "biography": "",
        "paragraphs": [
            "吾師道與佛相應，念念無為法法能。口藏宣傳十二部，",
            "少有人知菩薩行，世間只是重高僧。"
        ],
        "notes": [
            ""
        ],
        "volume": "卷四百五十四",
        "no#": 20
    },
    {
        "title": "喜照密閑實四上人見過",
        "author": "白居易",
        "biography": "",
        "paragraphs": [
            "紫袍朝士白髯翁，與俗乖疏與道通。官秩三回分洛下，",
            "齋後將何充供養，西軒泉石北窗風。"
        ],
        "notes": [
            ""
        ],
        "volume": "卷四百五十四",
        "no#": 21
    },
    {
        "title": "贈皇甫六張十五李二十三賓客",
        "author": "白居易",
        "biography": "",
        "paragraphs": [
            "昨日三川新罷守，今年四皓盡分司。幸陪散秩閒居日，",
            "龍門泉石香山月，早晚同遊報一期。"
        ],
        "notes": [
            ""
        ],
        "volume": "卷四百五十四",
        "no#": 22
    },
    {
        "title": "微之敦詩晦叔相次長逝，巋然自傷，因成二絕",
        "author": "白居易",
        "biography": "",
        "paragraphs": [
            "並失鵷鸞侶，空留麋鹿身。只應嵩洛下，長作獨遊人。",
            "長夜君先去，殘年我幾何。秋風滿衫淚，泉下故人多。"
        ],
        "notes": [
            ""
        ],
        "volume": "卷四百五十四",
        "no#": 23
    },
    {
        "title": "池上閑詠",
        "author": "白居易",
        "biography": "",
        "paragraphs": [
            "青莎臺上起書樓，綠藻潭中系釣舟。日晚愛行深竹裏，",
            "一部清商聊送老，白須蕭颯管弦秋。"
        ],
        "notes": [
            ""
        ],
        "volume": "卷四百五十四",
        "no#": 24
    },
    {
        "title": "涼風歎",
        "author": "白居易",
        "biography": "",
        "paragraphs": [
            "昨夜涼風又颯然，螢飄葉墜臥床前。",
            "逢秋莫歎須知分，已過潘安三十年。"
        ],
        "notes": [
            ""
        ],
        "volume": "卷四百五十四",
        "no#": 25
    },
    {
        "title": "和高僕射罷節度讓尚書授少保分司喜遂遊山水之作",
        "author": "白居易",
        "biography": "",
        "paragraphs": [
            "暫辭八座罷雙旌，便作登山臨水行。能以忠貞酬重任，",
            "鞍轡鬧裝光滿馬，何人通道是書生。"
        ],
        "notes": [
            ""
        ],
        "volume": "卷四百五十四",
        "no#": 26
    },
    {
        "title": "送考功崔郎中赴闕",
        "author": "白居易",
        "biography": "",
        "paragraphs": [
            "稱意新官又少年，秋涼身健好朝天。",
            "青雲上了無多路，卻要徐驅穩著鞭。"
        ],
        "notes": [
            ""
        ],
        "volume": "卷四百五十四",
        "no#": 27
    },
    {
        "title": "重修香山寺畢，題二十二韻以紀之",
        "author": "白居易",
        "biography": "",
        "paragraphs": [
            "闕塞龍門口，祇園鷲嶺頭。曾隨減劫壞，今遇勝緣修。",
            "再瑩新金刹，重裝舊石樓。病僧皆引起，忙客亦淹留。",
            "四望窮沙界，孤標出贍州。地圖鋪洛邑，天柱倚崧丘。",
            "兩面蒼蒼岸，中心瑟瑟流。波翻八灘雪，堰護一潭油。",
            "台殿朝彌麗，房廊夜更幽。千花高下塔，一葉往來舟。",
            "岫合雲初吐，林開霧半收。靜聞樵子語，遠聽棹郎謳。",
            "官散殊無事，身閑甚自由。吟來攜筆硯，宿去抱衾裯。",
            "霽月當窗白，涼風滿簟秋。煙香封藥灶，泉冷洗茶甌。",
            "南祖心應學，西方社可投。先宜知止足，次要悟浮休。",
            "覺路隨方樂，迷塗到老愁。須除愛名障，莫作戀家囚。",
            "便合窮年住，何言竟日遊。可憐終老地，此是我菟裘。"
        ],
        "notes": [
            ""
        ],
        "volume": "卷四百五十四",
        "no#": 28
    },
    {
        "title": "送楊八給事赴常州",
        "author": "白居易",
        "biography": "",
        "paragraphs": [
            "無嗟別青瑣，且喜擁朱輪。五十得三品，百千無一人。",
            "須勤念黎庶，莫苦憶交親。此外無過醉，毗陵何限春。"
        ],
        "notes": [
            ""
        ],
        "volume": "卷四百五十四",
        "no#": 29
    },
    {
        "title": "聞歌者唱微之詩",
        "author": "白居易",
        "biography": "",
        "paragraphs": [
            "新詩絕筆聲名歇，舊卷生塵篋笥深。",
            "時向歌中聞一句，未容傾耳已傷心。"
        ],
        "notes": [
            ""
        ],
        "volume": "卷四百五十四",
        "no#": 30
    },
    {
        "title": "醉送李二十常侍赴鎮浙東",
        "author": "白居易",
        "biography": "",
        "paragraphs": [
            "靖安客舍花枝下，共脫青衫典濁醪。今日洛橋還醉別，",
            "好去商山紫芝伴，珊瑚鞭動馬頭高。"
        ],
        "notes": [
            ""
        ],
        "volume": "卷四百五十四",
        "no#": 31
    },
    {
        "title": "醉別程秀才",
        "author": "白居易",
        "biography": "",
        "paragraphs": [
            "五度龍門點額回，卻緣多藝複多才。貧泥客路黏難出，",
            "吳弦楚調瀟湘弄，為我殷勤送一杯。"
        ],
        "notes": [
            ""
        ],
        "volume": "卷四百五十四",
        "no#": 32
    },
    {
        "title": "自詠",
        "author": "白居易",
        "biography": "",
        "paragraphs": [
            "白衣居士紫芝仙，半醉行歌半坐禪。今日維摩兼飲酒，",
            "但問此身銷得否，分司氣味不論年。"
        ],
        "notes": [
            ""
        ],
        "volume": "卷四百五十四",
        "no#": 33
    },
    {
        "title": "把酒思閒事二首",
        "author": "白居易",
        "biography": "",
        "paragraphs": [
            "把酒思閒事，春愁誰最深。乞錢羈客面，落第舉人心。",
            "月下低眉立，燈前抱膝吟。憑君勸一醉，勝與萬黃金。",
            "把酒思閒事，春嬌何處多。試鞍新白馬，弄鏡小青娥。",
            "掌上初教舞，花前欲按歌。憑君勸一醉，勸了問如何。"
        ],
        "notes": [
            ""
        ],
        "volume": "卷四百五十四",
        "no#": 34
    },
    {
        "title": "衰荷",
        "author": "白居易",
        "biography": "",
        "paragraphs": [
            "白露凋花花不殘，涼風吹葉葉初幹。",
            "無人解愛蕭條境，更繞衰叢一匝看。"
        ],
        "notes": [
            ""
        ],
        "volume": "卷四百五十四",
        "no#": 35
    },
    {
        "title": "池上送考功崔郎中，兼別房竇二妓",
        "author": "白居易",
        "biography": "",
        "paragraphs": [
            "文昌列宿征還日，洛浦行雲放散時。",
            "鵷鷺上天花逐水，無因再會白家池。"
        ],
        "notes": [
            ""
        ],
        "volume": "卷四百五十四",
        "no#": 36
    },
    {
        "title": "自問",
        "author": "白居易",
        "biography": "",
        "paragraphs": [
            "依仁台廢悲風晚，履信池荒宿草春。",
            "自問老身騎馬出，洛陽城裏覓何人。"
        ],
        "notes": [
            ""
        ],
        "volume": "卷四百五十四",
        "no#": 37
    },
    {
        "title": "送陳許高僕射赴鎮",
        "author": "白居易",
        "biography": "",
        "paragraphs": [
            "敦詩說禮中軍帥，重士輕財大丈夫。常與師徒同苦樂，",
            "商皓老狂唯愛醉，時時能寄酒錢無。"
        ],
        "notes": [
            ""
        ],
        "volume": "卷四百五十四",
        "no#": 38
    },
    {
        "title": "青氈帳二十韻",
        "author": "白居易",
        "biography": "",
        "paragraphs": [
            "合聚千羊毳，施張百子弮。骨盤邊柳健，色染塞藍鮮。",
            "北制因戎創，南移逐虜遷。汰風吹不動，禦雨濕彌堅。",
            "有頂中央聳，無隅四向圓。傍通門豁爾，內密氣溫然。",
            "遠別關山外，初安庭戶前。影孤明月夜，價重苦寒年。",
            "軟暖圍氈毯，槍摐束管弦。最宜霜後地，偏稱雪中天。",
            "側置低歌座，平鋪小舞筵。閑多揭簾入，醉便擁袍眠。",
            "鐵檠移燈背，銀囊帶火懸。深藏曉蘭焰，暗貯宿香煙。",
            "獸炭休親近，狐裘可棄捐。硯溫融凍墨，瓶暖變春泉。",
            "蕙帳徒招隱，茅庵浪坐禪。貧僧應嘆羨，寒士定留連。",
            "客賓於中接，兒孫向後傳。王家誇舊物，未及此青氈。"
        ],
        "notes": [
            ""
        ],
        "volume": "卷四百五十四",
        "no#": 39
    },
    {
        "title": "答夢得秋日書懷見寄",
        "author": "白居易",
        "biography": "",
        "paragraphs": [
            "倖免非常病，甘當本分衰。眼昏燈最覺，腰瘦帶先知。",
            "樹葉霜紅日，髭須雪白時。悲愁緣欲老，老過卻無悲。"
        ],
        "notes": [
            ""
        ],
        "volume": "卷四百五十四",
        "no#": 40
    },
    {
        "title": "同諸客題于家公主舊宅",
        "author": "白居易",
        "biography": "",
        "paragraphs": [
            "平陽舊宅少人游，應是遊人到即愁。布穀鳥啼桃李院，",
            "聞道至今蕭史在，髭須雪白向明州。"
        ],
        "notes": [
            ""
        ],
        "volume": "卷四百五十四",
        "no#": 41
    },
    {
        "title": "答夢得八月十五日夜玩月見寄",
        "author": "白居易",
        "biography": "",
        "paragraphs": [
            "南國碧雲客，東京白首翁。松江初有月，伊水正無風。",
            "遠思兩鄉斷，清光千里同。不知娃館上，何似石樓中。"
        ],
        "notes": [
            ""
        ],
        "volume": "卷四百五十四",
        "no#": 42
    },
    {
        "title": "初冬早起寄夢得",
        "author": "白居易",
        "biography": "",
        "paragraphs": [
            "起戴烏紗帽，行披白布裘。爐溫先暖酒，手冷未梳頭。",
            "早起煙霜白，初寒鳥雀愁。詩成遣誰和，還是寄蘇州。"
        ],
        "notes": [
            ""
        ],
        "volume": "卷四百五十四",
        "no#": 43
    },
    {
        "title": "秋夜聽高調涼州",
        "author": "白居易",
        "biography": "",
        "paragraphs": [
            "樓上金風聲漸緊，月中銀字韻初調。",
            "促張弦柱吹高管，一曲涼州入泬寥。"
        ],
        "notes": [
            ""
        ],
        "volume": "卷四百五十四",
        "no#": 44
    },
    {
        "title": "香山寺二絕",
        "author": "白居易",
        "biography": "",
        "paragraphs": [
            "空山寂靜老夫閑，伴鳥隨雲往復還。",
            "家醞滿瓶書滿架，半移生計入香山。",
            "愛風岩上攀松蓋，戀月潭邊坐石棱。",
            "且共雲泉結緣境，他生當作此山僧。"
        ],
        "notes": [
            ""
        ],
        "volume": "卷四百五十四",
        "no#": 45
    },
    {
        "title": "送舒著作重授省郎赴闕",
        "author": "白居易",
        "biography": "",
        "paragraphs": [
            "三歲相依在洛都，遊花宴月飽歡娛。惜別笙歌多怨咽，",
            "從此求閑應不得，更能重醉白家無。"
        ],
        "notes": [
            ""
        ],
        "volume": "卷四百五十四",
        "no#": 46
    },
    {
        "title": "同諸客嘲雪中馬上妓",
        "author": "白居易",
        "biography": "",
        "paragraphs": [
            "珊瑚鞭嚲馬踟躕，引手低蛾索一盂。腰為逆風成弱柳，",
            "雪裏君看何所似，王昭君妹寫真圖。"
        ],
        "notes": [
            ""
        ],
        "volume": "卷四百五十四",
        "no#": 47
    },
    {
        "title": "喜劉蘇州恩賜金紫，遙想賀宴，以詩慶之",
        "author": "白居易",
        "biography": "",
        "paragraphs": [
            "海內姑蘇太守賢，恩加章綬豈徒然。賀賓喜色欺杯酒，",
            "莫嫌鬢上些些白，金紫由來稱長年。"
        ],
        "notes": [
            ""
        ],
        "volume": "卷四百五十四",
        "no#": 48
    },
    {
        "title": "藍田劉明府攜酌相過與皇甫郎中卯時同飲醉後贈之",
        "author": "白居易",
        "biography": "",
        "paragraphs": [
            "臘月九日暖寒客，卯時十分空腹杯。玄晏舞狂烏帽落，",
            "不為劉家賢聖物，愁翁笑口大難開。"
        ],
        "notes": [
            ""
        ],
        "volume": "卷四百五十四",
        "no#": 49
    },
    {
        "title": "劉蘇州以華亭一鶴遠寄，以詩謝之",
        "author": "白居易",
        "biography": "",
        "paragraphs": [
            "老鶴風姿異，衰翁詩思深。素毛如我鬢，丹頂似君心。",
            "松際雪相映，雞群塵不侵。殷勤遠來意，一隻重千金。"
        ],
        "notes": [
            ""
        ],
        "volume": "卷四百五十四",
        "no#": 50
    },
    {
        "title": "早春憶蘇州寄夢得",
        "author": "白居易",
        "biography": "",
        "paragraphs": [
            "吳苑四時風景好，就中偏好是春天。霞光曙後殷於火，",
            "誠知歡樂堪留戀，其奈離鄉已四年。"
        ],
        "notes": [
            ""
        ],
        "volume": "卷四百五十四",
        "no#": 51
    },
    {
        "title": "嘗新酒憶晦叔二首",
        "author": "白居易",
        "biography": "",
        "paragraphs": [
            "尊裏看無色，杯中動有光。自君拋我去，此物共誰嘗。",
            "世上強欺弱，人間醉勝醒。自君拋我去，此語更誰聽。"
        ],
        "notes": [
            ""
        ],
        "volume": "卷四百五十四",
        "no#": 52
    },
    {
        "title": "負春",
        "author": "白居易",
        "biography": "",
        "paragraphs": [
            "病來道士教調氣，老去山僧勸坐禪。",
            "孤負春風楊柳曲，去年斷酒到今年。"
        ],
        "notes": [
            ""
        ],
        "volume": "卷四百五十四",
        "no#": 53
    },
    {
        "title": "池上閑吟二首",
        "author": "白居易",
        "biography": "",
        "paragraphs": [
            "高臥閑行自在身，池邊六見柳條新。幸逢堯舜無為日，",
            "莫愁客到無供給，家醞香濃野菜春。",
            "非莊非宅非蘭若，竹樹池亭十畝餘。非道非僧非俗吏，",
            "雖未定知生與死，其間勝負兩何如。"
        ],
        "notes": [
            ""
        ],
        "volume": "卷四百五十四",
        "no#": 54
    },
    {
        "title": "早春招張賓客",
        "author": "白居易",
        "biography": "",
        "paragraphs": [
            "久雨初晴天氣新，風煙草樹盡欣欣。雖當冷落衰殘日，",
            "商山老伴相收拾，不用隨他年少人。"
        ],
        "notes": [
            ""
        ],
        "volume": "卷四百五十四",
        "no#": 55
    },
    {
        "title": "營閒事",
        "author": "白居易",
        "biography": "",
        "paragraphs": [
            "自笑營閒事，從朝到日斜。澆畦引泉脈，掃徑避蘭芽。",
            "暖變牆衣色，晴催木筆花。桃根知酒渴，晚送一甌茶。"
        ],
        "notes": [
            ""
        ],
        "volume": "卷四百五十四",
        "no#": 56
    },
    {
        "title": "感春",
        "author": "白居易",
        "biography": "",
        "paragraphs": [
            "老思不禁春，風光照眼新。花房紅鳥觜，池浪碧魚鱗。",
            "倚棹誰為伴，持杯自問身。心情多少在，六十二三人。"
        ],
        "notes": [
            ""
        ],
        "volume": "卷四百五十四",
        "no#": 57
    },
    {
        "title": "春池上戲贈李郎中",
        "author": "白居易",
        "biography": "",
        "paragraphs": [
            "滿池春水何人愛，唯我回看指似君。",
            "直似挼藍新汁色，與君南宅染羅裙。"
        ],
        "notes": [
            ""
        ],
        "volume": "卷四百五十四",
        "no#": 58
    },
    {
        "title": "玩半開花贈皇甫郎中",
        "author": "白居易",
        "biography": "",
        "paragraphs": [
            "勿訝春來晚，無嫌花發遲。人憐全盛日，我愛半開時。",
            "紫蠟黏為蒂，紅蘇點作蕤。成都新夾纈，梁漢碎胭脂。",
            "樹杪真珠顆，牆頭小女兒。淺深妝駁落，高下火參差。",
            "蝶戲爭香朵，鶯啼選穩枝。好教郎作伴，合共酒相隨。",
            "醉玩無勝此，狂嘲更讓誰。猶殘少年興，不似老人詩。",
            "西日憑輕照，東風莫殺吹。明朝應爛漫，後夜更離披。",
            "林下遙相憶，尊前暗有期。銜杯嚼蕊思，唯我與君知。"
        ],
        "notes": [
            ""
        ],
        "volume": "卷四百五十四",
        "no#": 59
    },
    {
        "title": "池邊",
        "author": "白居易",
        "biography": "",
        "paragraphs": [
            "柳老香絲宛，荷新鈿扇圓。殘春深樹裏，斜日小樓前。",
            "醉遣收杯杓，閑聽理管弦。池邊更無事，看補採蓮船。"
        ],
        "notes": [
            ""
        ],
        "volume": "卷四百五十四",
        "no#": 60
    },
    {
        "title": "家釀新熟每嘗輒醉妻侄等勸令少飲因成長句以諭之",
        "author": "白居易",
        "biography": "",
        "paragraphs": [
            "君應怪我朝朝飲，不說向君君不知。身上幸無疼痛處，",
            "六十三翁頭雪白，假如醒黠欲何為。"
        ],
        "notes": [
            ""
        ],
        "volume": "卷四百五十四",
        "no#": 61
    },
    {
        "title": "送常秀才下第東歸",
        "author": "白居易",
        "biography": "",
        "paragraphs": [
            "東歸多旅恨，西上少知音。寒食看花眼，春風落日心。",
            "百憂當二月，一醉直千金。到處公卿席，無辭酒醆深。"
        ],
        "notes": [
            ""
        ],
        "volume": "卷四百五十四",
        "no#": 62
    },
    {
        "title": "且遊",
        "author": "白居易",
        "biography": "",
        "paragraphs": [
            "手裏一杯滿，心中百事休。春應唯仰醉，老更不禁愁。",
            "弄水回船尾，尋花信馬頭。眼看筋力減，遊得且須遊。"
        ],
        "notes": [
            ""
        ],
        "volume": "卷四百五十四",
        "no#": 63
    },
    {
        "title": "題王家莊臨水柳亭",
        "author": "白居易",
        "biography": "",
        "paragraphs": [
            "弱柳緣堤種，虛亭壓水開。條疑逐風去，波欲上階來。",
            "翠羽偷魚入，紅腰學舞回。春愁正無緒，爭不盡殘杯。"
        ],
        "notes": [
            ""
        ],
        "volume": "卷四百五十四",
        "no#": 64
    },
    {
        "title": "題令狐家木蘭花",
        "author": "白居易",
        "biography": "",
        "paragraphs": [
            "膩如玉指塗朱粉，光似金刀剪紫霞。",
            "從此時時春夢裏，應添一樹女郎花。"
        ],
        "notes": [
            ""
        ],
        "volume": "卷四百五十四",
        "no#": 65
    },
    {
        "title": "拜表回閒遊",
        "author": "白居易",
        "biography": "",
        "paragraphs": [
            "玉佩金章紫花綬，紵衫藤帶白綸巾。晨興拜表稱朝士，",
            "八關淨戒齋銷日，一曲狂歌醉送春。酒肆法堂方丈室，"
        ],
        "notes": [
            ""
        ],
        "volume": "卷四百五十四",
        "no#": 66
    },
    {
        "title": "西街渠中，種蓮壘石，頗有幽致，偶題小樓",
        "author": "白居易",
        "biography": "",
        "paragraphs": [
            "朱檻低牆上，清流小閣前。雇人栽菡萏，買石造潺湲。",
            "影落江心月，聲移穀口泉。閑看捲簾坐，醉聽掩窗眠。",
            "路笑淘官水，家愁費料錢。是非君莫問，一對一翛然。"
        ],
        "notes": [
            ""
        ],
        "volume": "卷四百五十四",
        "no#": 67
    },
    {
        "title": "晚春閒居楊工部寄詩、楊常州寄茶同到因以長句答之",
        "author": "白居易",
        "biography": "",
        "paragraphs": [
            "宿酲寂寞眠初起，春意闌珊日又斜。勸我加餐因早筍，",
            "兄弟東西官職冷，門前車馬向誰家。"
        ],
        "notes": [
            ""
        ],
        "volume": "卷四百五十四",
        "no#": 68
    },
    {
        "title": "玉泉寺南三裏澗下多深紅躑躅繁豔殊常感惜題詩以示遊者",
        "author": "白居易",
        "biography": "",
        "paragraphs": [
            "玉泉南澗花奇怪，不似花叢似火堆。今日多情唯我到，",
            "猶有一般辜負事，不將歌舞管弦來。"
        ],
        "notes": [
            ""
        ],
        "volume": "卷四百五十四",
        "no#": 69
    },
    {
        "title": "早服雲母散",
        "author": "白居易",
        "biography": "",
        "paragraphs": [
            "曉服雲英漱井華，寥然身若在煙霞。藥銷日晏三匙飯，",
            "淨名事理人難解，身不出家心出家。"
        ],
        "notes": [
            ""
        ],
        "volume": "卷四百五十四",
        "no#": 70
    },
    {
        "title": "三月晦日晚聞鳥聲",
        "author": "白居易",
        "biography": "",
        "paragraphs": [
            "晚來林鳥語殷勤，似惜風光說向人。遣脫破袍勞報暖，"
        ],
        "notes": [
            ""
        ],
        "volume": "卷四百五十四",
        "no#": 71
    },
    {
        "title": "早夏游平原回",
        "author": "白居易",
        "biography": "",
        "paragraphs": [
            "夏早日初長，南風草木香。肩輿頗平穩，澗路甚清涼。",
            "紫蕨行看采，青梅旋摘嘗。療饑兼解渴，一醆冷雲漿。"
        ],
        "notes": [
            ""
        ],
        "volume": "卷四百五十四",
        "no#": 72
    },
    {
        "title": "宿天竺寺回",
        "author": "白居易",
        "biography": "",
        "paragraphs": [
            "野寺經三宿，都城複一還。家仍念婚嫁，身尚系官班。",
            "蕭灑秋臨水，沉吟晚下山。長閑猶未得，逐日且偷閒。"
        ],
        "notes": [
            ""
        ],
        "volume": "卷四百五十四",
        "no#": 73
    },
    {
        "title": "侍中晉公欲到東洛先蒙書問期宿龍門思往感今輒獻長句",
        "author": "白居易",
        "biography": "",
        "paragraphs": [
            "昔蒙興化池頭送，今許龍門潭上期。聚散但慚長見念，",
            "聞說風情筋力在，只如初破蔡州時。"
        ],
        "notes": [
            ""
        ],
        "volume": "卷四百五十四",
        "no#": 74
    },
    {
        "title": "奉和晉公侍中蒙除留守行及洛師感悅發中斐然成詠之作",
        "author": "白居易",
        "biography": "",
        "paragraphs": [
            "鸞鳳翱翔在寥廓，貂蟬蕭灑出埃塵。致成堯舜升平代，",
            "商山老皓雖休去，終是留侯門下人。"
        ],
        "notes": [
            ""
        ],
        "volume": "卷四百五十四",
        "no#": 75
    },
    {
        "title": "送劉五司馬赴任硤州兼寄崔使君",
        "author": "白居易",
        "biography": "",
        "paragraphs": [
            "位下才高多怨天，劉兄道勝獨恬然。貧於揚子兩三倍，",
            "郡丞自合當優禮，何況夷陵太守賢。"
        ],
        "notes": [
            ""
        ],
        "volume": "卷四百五十四",
        "no#": 76
    },
    {
        "title": "菩提寺上方晚眺",
        "author": "白居易",
        "biography": "",
        "paragraphs": [
            "樓閣高低樹淺深，山光水色暝沉沉。嵩煙半卷青綃幕，",
            "誰知不離簪纓內，長得逍遙自在心。"
        ],
        "notes": [
            ""
        ],
        "volume": "卷四百五十四",
        "no#": 77
    },
    {
        "title": "楊柳枝詞八首",
        "author": "白居易",
        "biography": "",
        "paragraphs": [
            "六麼水調家家唱，白雪梅花處處吹。",
            "古歌舊曲君休聽，聽取新翻楊柳枝。",
            "陶令門前四五樹，亞夫營裏百千條。",
            "何似東都正二月，黃金枝映洛陽橋。",
            "依依褭褭複青青，句引春風無限情。",
            "白雪花繁空撲地，綠絲條弱不勝鶯。",
            "紅板江橋青酒旗，館娃宮暖日斜時。",
            "可憐雨歇東風定，萬樹千條各自垂。",
            "蘇州楊柳任君誇，更有錢唐勝館娃。",
            "若解多情尋小小，綠楊深處是蘇家。",
            "蘇家小女舊知名，楊柳風前別有情。",
            "剝條盤作銀環樣，卷葉吹為玉笛聲。",
            "葉含濃露如啼眼，枝嫋輕風似舞腰。",
            "小樹不禁攀折苦，乞君留取兩三條。",
            "人言柳葉似愁眉，更有愁腸似柳絲。",
            "柳絲挽斷腸牽斷，彼此應無續得期。"
        ],
        "notes": [
            ""
        ],
        "volume": "卷四百五十四",
        "no#": 78
    }
]