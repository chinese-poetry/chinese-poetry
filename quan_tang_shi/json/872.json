[
    {
        "title": "廣州三樵歌",
        "author": "無名氏",
        "biography": "",
        "paragraphs": [
            "奉敕追三樵，隨侯傍道走。回頭語李郎，喚取爾朱九。"
        ],
        "notes": [
            ""
        ],
        "volume": "卷八百七十二",
        "no#": 1
    },
    {
        "title": "三禦史詠",
        "author": "無名氏",
        "biography": "",
        "paragraphs": [
            "韋子凝而密，任生直且狂。可憐元福慶，也學坐凝床。"
        ],
        "notes": [
            ""
        ],
        "volume": "卷八百七十二",
        "no#": 2
    },
    {
        "title": "台中裏行詠",
        "author": "無名氏",
        "biography": "",
        "paragraphs": [
            "柱下雖為史，台中未是官。何時聞必也，早晚見任端。"
        ],
        "notes": [
            ""
        ],
        "volume": "卷八百七十二",
        "no#": 3
    },
    {
        "title": "譏裴休",
        "author": "無名氏",
        "biography": "",
        "paragraphs": [
            "趙氏兒皆尼氏女，師翁兒即晉公兒。",
            "卻教術士難推算，胎月分張與阿誰。"
        ],
        "notes": [
            ""
        ],
        "volume": "卷八百七十二",
        "no#": 4
    },
    {
        "title": "嘲四相",
        "author": "無名氏",
        "biography": "",
        "paragraphs": [
            "確確無餘事，錢財總被收。商人都不管，貨賂幾時休。"
        ],
        "notes": [
            ""
        ],
        "volume": "卷八百七十二",
        "no#": 5
    },
    {
        "title": "放榜詩",
        "author": "無名氏",
        "biography": "",
        "paragraphs": [
            "乞兒還有大通年，三十三人碗杖全。",
            "薛庶准前騎瘦馬，范酂依舊蓋番氈。"
        ],
        "notes": [
            ""
        ],
        "volume": "卷八百七十二",
        "no#": 6
    },
    {
        "title": "改魏扶詩",
        "author": "無名氏",
        "biography": "",
        "paragraphs": [
            "葉落滿庭陰，朱門試院深。昔年辛苦地，今日負前心。"
        ],
        "notes": [
            ""
        ],
        "volume": "卷八百七十二",
        "no#": 7
    },
    {
        "title": "嘲舉子騎驢",
        "author": "無名氏",
        "biography": "",
        "paragraphs": [
            "今年敕下盡騎驢，短軸長秋滿九衢。",
            "清瘦兒郎猶自可，就中愁殺鄭昌圖。"
        ],
        "notes": [
            ""
        ],
        "volume": "卷八百七十二",
        "no#": 8
    },
    {
        "title": "嘲崔垂休",
        "author": "無名氏",
        "biography": "",
        "paragraphs": [
            "慈恩塔下親泥壁，滑膩光華玉不如。",
            "何事博陵崔四十，金陵腿上逞歐書。"
        ],
        "notes": [
            ""
        ],
        "volume": "卷八百七十二",
        "no#": 9
    },
    {
        "title": "嘲主司崔澹",
        "author": "無名氏",
        "biography": "",
        "paragraphs": [
            "主司何事厭吾王，解把黃巢比武王。"
        ],
        "notes": [
            ""
        ],
        "volume": "卷八百七十二",
        "no#": 10
    },
    {
        "title": "朝士戲任轂",
        "author": "無名氏",
        "biography": "",
        "paragraphs": [
            "雲林應訝鶴書遲，自入京來探事宜。",
            "從此見山須合眼，被山相賺已多時。"
        ],
        "notes": [
            ""
        ],
        "volume": "卷八百七十二",
        "no#": 11
    },
    {
        "title": "題房魯題名後",
        "author": "無名氏",
        "biography": "",
        "paragraphs": [
            "姚家新婿是房郎，未解芳顏意欲狂。",
            "見說正調穿羽箭，莫教射破寺家牆。"
        ],
        "notes": [
            ""
        ],
        "volume": "卷八百七十二",
        "no#": 12
    },
    {
        "title": "洛陽人嘲跋異",
        "author": "無名氏",
        "biography": "",
        "paragraphs": [
            "赫赫洛下，唯說異畫。張氏出頭，跋異無價。"
        ],
        "notes": [
            ""
        ],
        "volume": "卷八百七十二",
        "no#": 13
    },
    {
        "title": "又嘲",
        "author": "無名氏",
        "biography": "",
        "paragraphs": [
            "李生來，跋君怕。不意今日卻增價，不畫羅漢畫駝馬。"
        ],
        "notes": [
            ""
        ],
        "volume": "卷八百七十二",
        "no#": 14
    },
    {
        "title": "蜀選人嘲韓昭",
        "author": "無名氏",
        "biography": "",
        "paragraphs": [
            "嘉眉邛蜀，侍郎骨肉。導江青城，侍郎情親。",
            "果閬二州，侍郎自留。巴蓬集壁，侍郎不識。"
        ],
        "notes": [
            ""
        ],
        "volume": "卷八百七十二",
        "no#": 15
    },
    {
        "title": "嘲傴僂人",
        "author": "無名氏",
        "biography": "",
        "paragraphs": [
            "拄杖欲似乃，播笏還似及。逆風蕩雨行，面幹頂額濕。",
            "著衣床上坐，肚緩脊皮急。城門爾許高，故自匍匐入。"
        ],
        "notes": [
            ""
        ],
        "volume": "卷八百七十二",
        "no#": 16
    },
    {
        "title": "曲中唱語",
        "author": "無名氏",
        "biography": "",
        "paragraphs": [
            "張公吃酒李公顛，盛六生兒鄭九憐。",
            "捨下雄雞傷一德，南頭小鳳納三千。"
        ],
        "notes": [
            ""
        ],
        "volume": "卷八百七十二",
        "no#": 17
    },
    {
        "title": "改唱",
        "author": "無名氏",
        "biography": "",
        "paragraphs": [
            "張公吃酒李公顛，盛六生兒鄭九憐。",
            "捨下雄雞失一足，街頭小福拉三拳。"
        ],
        "notes": [
            ""
        ],
        "volume": "卷八百七十二",
        "no#": 18
    },
    {
        "title": "街中又唱",
        "author": "無名氏",
        "biography": "",
        "paragraphs": [
            "莫將龐大作荍團，龐大皮中的不幹。",
            "不怕鳳凰當額打，更將雞腳用筋纏。"
        ],
        "notes": [
            ""
        ],
        "volume": "卷八百七十二",
        "no#": 19
    },
    {
        "title": "吹火詩",
        "author": "無名氏",
        "biography": "",
        "paragraphs": [
            "吹火朱唇動，添薪玉腕斜。遙看煙裏面，大似霧中花。",
            "吹火青唇動，添薪黑腕斜。遙看煙裏面，恰似鳩盤荼。"
        ],
        "notes": [
            ""
        ],
        "volume": "卷八百七十二",
        "no#": 20
    },
    {
        "title": "劉黑闥解嘲人語",
        "author": "無名氏",
        "biography": "",
        "paragraphs": [
            "水惡，頭如鐮杓尾如鑿，河裏搦魚無僻錯。",
            "駱駝，項曲綠蹄，被他負物多。"
        ],
        "notes": [
            ""
        ],
        "volume": "卷八百七十二",
        "no#": 21
    },
    {
        "title": "村人學解嘲人語",
        "author": "無名氏",
        "biography": "",
        "paragraphs": [
            "綿絹，割兩耳，只有面。"
        ],
        "notes": [
            ""
        ],
        "volume": "卷八百七十二",
        "no#": 22
    },
    {
        "title": "嘲劉師老",
        "author": "無名氏",
        "biography": "",
        "paragraphs": [
            "大府朝天升穆老，尚書倒地落劉郎。"
        ],
        "notes": [
            ""
        ],
        "volume": "卷八百七十二",
        "no#": 23
    },
    {
        "title": "嘲鄭熏",
        "author": "無名氏",
        "biography": "",
        "paragraphs": [
            "主司頭腦太冬烘，錯認顏標作魯公。"
        ],
        "notes": [
            ""
        ],
        "volume": "卷八百七十二",
        "no#": 24
    },
    {
        "title": "嘲蔣蟠金丹",
        "author": "無名氏",
        "biography": "",
        "paragraphs": [
            "張鵠只消千馱絹，蔣蟠惟用一丸丹。"
        ],
        "notes": [
            ""
        ],
        "volume": "卷八百七十二",
        "no#": 25
    },
    {
        "title": "注苗張二進士題名",
        "author": "無名氏",
        "biography": "",
        "paragraphs": [
            "一雙前進士，兩個阿孩兒。"
        ],
        "notes": [
            ""
        ],
        "volume": "卷八百七十二",
        "no#": 26
    },
    {
        "title": "袁州人謔彭伉",
        "author": "無名氏",
        "biography": "",
        "paragraphs": [
            "湛賁及第，彭伉落驢。"
        ],
        "notes": [
            ""
        ],
        "volume": "卷八百七十二",
        "no#": 27
    },
    {
        "title": "洛中人語",
        "author": "無名氏",
        "biography": "",
        "paragraphs": [
            "昔婁師德園，今袁德師樓。"
        ],
        "notes": [
            ""
        ],
        "volume": "卷八百七十二",
        "no#": 28
    },
    {
        "title": "嘲毛炳、彭會",
        "author": "無名氏",
        "biography": "",
        "paragraphs": [
            "彭生作賦茶三片，毛氏傳詩酒半升。"
        ],
        "notes": [
            ""
        ],
        "volume": "卷八百七十二",
        "no#": 29
    },
    {
        "title": "右威衛嘲語",
        "author": "無名氏",
        "biography": "",
        "paragraphs": [
            "門緣禦史塞，廳被校書侵。"
        ],
        "notes": [
            ""
        ],
        "volume": "卷八百七十二",
        "no#": 30
    },
    {
        "title": "南唐伶人獻先主詞",
        "author": "無名氏",
        "biography": "",
        "paragraphs": [
            "惟願普天多瑞慶，柳條結絮鵝雙生。"
        ],
        "notes": [
            ""
        ],
        "volume": "卷八百七十二",
        "no#": 31
    },
    {
        "title": "閩伶官戲主延政語",
        "author": "無名氏",
        "biography": "",
        "paragraphs": [
            "只聞有泗州和尚，不見有五縣天子。"
        ],
        "notes": [
            ""
        ],
        "volume": "卷八百七十二",
        "no#": 32
    },
    {
        "title": "言志",
        "author": "無名氏",
        "biography": "",
        "paragraphs": [
            "腰纏十萬貫，騎鶴上揚州。"
        ],
        "notes": [
            ""
        ],
        "volume": "卷八百七十二",
        "no#": 33
    }
]