[
    {
        "title": "春台晴望",
        "author": "鄭蕡",
        "biography": "",
        "paragraphs": [
            "追賞層台迥，登臨四望頻。熙熙山雨霽，處處柳條新。",
            "草長秦城夕，花明漢苑春。晴林翻去鳥，紫陌閱行人。",
            "旅客風塵厭，山家夢寐親。遷鶯思出穀，鶱翥待芳辰。"
        ],
        "notes": [
            ""
        ],
        "volume": "卷七百八十",
        "no#": 1
    },
    {
        "title": "天驥呈材",
        "author": "鄭蕡",
        "biography": "",
        "paragraphs": [
            "毛骨合天經，拳奇步驟輕。曾邀於闐駕，新出貳師營。",
            "噴勒金鈴響，追風汗血生。酒亭留去跡，吳阪認嘶聲。",
            "力可通衢試，材堪聖代呈。王良如顧盻，垂耳欲長鳴。"
        ],
        "notes": [
            ""
        ],
        "volume": "卷七百八十",
        "no#": 2
    },
    {
        "title": "律中應鐘",
        "author": "裴元",
        "biography": "",
        "paragraphs": [
            "律窮方數寸，室暗在三重。伶管灰先動，秦正節已逢。",
            "商聲辭玉笛，羽調入金鐘。密葉翻霜彩，輕冰斂水容。",
            "望鴻南去絕，迎氣北來濃。願托無凋性，寒林自比松。"
        ],
        "notes": [
            ""
        ],
        "volume": "卷七百八十",
        "no#": 3
    },
    {
        "title": "閏月定四時",
        "author": "杜周士",
        "biography": "",
        "paragraphs": [
            "得閏因貞歲，吾君敬授時。體元承夏道，推曆法堯咨。",
            "直取歸餘改，非如再失欺。葭灰初變律，斗柄正當離。",
            "寒暑功前定，春秋氣可推。更憐幽谷羽，鳴躍尚須期。"
        ],
        "notes": [
            ""
        ],
        "volume": "卷七百八十",
        "no#": 4
    },
    {
        "title": "閏月定四時",
        "author": "樂伸",
        "biography": "",
        "paragraphs": [
            "聖代承堯曆，恒將閏正時。六旬餘可借，四序應如期。",
            "分至寧愆素，盈虛信不欺。鬥杓重指甲，灰管再推離。",
            "羲氏兼和氏，行之又則之。願言符大化，永永作元龜。"
        ],
        "notes": [
            ""
        ],
        "volume": "卷七百八十",
        "no#": 5
    },
    {
        "title": "閏月定四時",
        "author": "徐至",
        "biography": "",
        "paragraphs": [
            "積數歸成閏，羲和職舊司。分銖標鬥建，盈縮正人時。",
            "節候潛相應，星辰自合期。寸陰寧越度，長曆信無欺。",
            "定向銅壺辨，還從玉律推。高明終不謬，委鑒本無私。"
        ],
        "notes": [
            ""
        ],
        "volume": "卷七百八十",
        "no#": 6
    },
    {
        "title": "新陽改故陰",
        "author": "紇幹諷",
        "biography": "",
        "paragraphs": [
            "律管才推候，寒郊忽變陰。微和方應節，積慘已辭林。",
            "暗覺餘澌斷，潛驚麗景侵。禁城佳氣換，北陸翠煙深。",
            "有截知遐布，無私荷照臨。韶光如可及，鶯谷免幽沈。"
        ],
        "notes": [
            ""
        ],
        "volume": "卷七百八十",
        "no#": 7
    },
    {
        "title": "春水綠波",
        "author": "朱休",
        "biography": "",
        "paragraphs": [
            "芳時淑氣和，春水澹煙波。滉漾滋蘭杜，淪漣長芰荷。",
            "晚光扶翠瀲，潭影寫青莎。歸雁追飛盡，纖鱗游泳多。",
            "朝宗終到海，潤下每盈科。願假中流便，從茲發棹歌。"
        ],
        "notes": [
            ""
        ],
        "volume": "卷七百八十",
        "no#": 8
    },
    {
        "title": "海水不揚波",
        "author": "李沛",
        "biography": "",
        "paragraphs": [
            "明朝崇大道，寰海免波揚。既合千年聖，能安百谷王。",
            "天心隨澤廣，水德共靈長。不撓魚彌樂，無瀾葦可航。",
            "化流沾率土，恩浸及殊方。豈只朝宗國，惟聞有越裳。"
        ],
        "notes": [
            ""
        ],
        "volume": "卷七百八十",
        "no#": 9
    },
    {
        "title": "四水合流",
        "author": "李沛",
        "biography": "",
        "paragraphs": [
            "禹鑿山川地，因通四水流。縈回過鳳闕，會合出皇州。",
            "天影長波裏，寒聲古度頭。入河無晝夜，歸海有謙柔。",
            "順物宜投石，逢時可載舟。羨魚猶未已，臨水欲垂鉤。"
        ],
        "notes": [
            ""
        ],
        "volume": "卷七百八十",
        "no#": 10
    },
    {
        "title": "登聖善寺閣望龍門",
        "author": "成崿",
        "biography": "",
        "paragraphs": [
            "高閣聊登望，遙分禹鑿門。刹連多寶塔，樹滿給孤園。",
            "香境超三界，清流振陸渾。報慈弘孝理，行道得真源。",
            "空淨祥煙霽，時光受日溫。願從初地起，長奉下生尊。"
        ],
        "notes": [
            ""
        ],
        "volume": "卷七百八十",
        "no#": 11
    },
    {
        "title": "秋霽望廬山瀑布",
        "author": "夏侯楚",
        "biography": "",
        "paragraphs": [
            "常思瀑布幽，晴晀喜逢秋。一帶連青嶂，千尋倒碧流。",
            "濕雲應誤鶴，翻浪定驚鷗。星浦虹初下，爐峰煙未收。",
            "岩高時褭褭，天淨起悠悠。儻見朝宗日，還須濟巨舟。"
        ],
        "notes": [
            ""
        ],
        "volume": "卷七百八十",
        "no#": 12
    },
    {
        "title": "濟川用舟楫",
        "author": "胡權",
        "biography": "",
        "paragraphs": [
            "渺渺水連天，歸程想幾千。孤舟辭曲岸，輕楫濟長川。",
            "迥指波濤雪，回瞻島嶼煙。心迷滄海上，目斷白雲邊。",
            "氾濫雖無定，維持且自專。還如聖明代，理國用英賢。"
        ],
        "notes": [
            ""
        ],
        "volume": "卷七百八十",
        "no#": 13
    },
    {
        "title": "洛出書",
        "author": "郭邕",
        "biography": "",
        "paragraphs": [
            "德合天貺呈，龍飛聖人作。光宅被寰區，圖書薦河洛。",
            "象登四氣順，文辟九疇錯。氤氳瑞彩浮，左右靈儀廓。",
            "微造功不宰，神行利攸博。一見皇家慶，方知禹功薄。"
        ],
        "notes": [
            ""
        ],
        "volume": "卷七百八十",
        "no#": 14
    },
    {
        "title": "洛出書",
        "author": "張欽敬",
        "biography": "",
        "paragraphs": [
            "浮空九洛水，瑞聖千年質。奇象八卦分，圖書九疇出。",
            "含微蔔筮遠，抱數陰陽密。中得天地心，傍探鬼神吉。",
            "昔聞夏禹代，今獻唐堯日。謬此敘彝倫，寰宇賀清謐。"
        ],
        "notes": [
            ""
        ],
        "volume": "卷七百八十",
        "no#": 15
    },
    {
        "title": "洛出書",
        "author": "叔孫玄觀",
        "biography": "",
        "paragraphs": [
            "清洛含溫溜，玄龜薦寶書。波開綠字出，瑞應紫宸居。",
            "物著群靈首，文成列卦初。美珍翔閣鳳，慶邁躍舟魚。",
            "俾姒惟何遠，休皇複在諸。東都主人意，歌頌望乘輿。"
        ],
        "notes": [
            ""
        ],
        "volume": "卷七百八十",
        "no#": 16
    },
    {
        "title": "玉壺冰",
        "author": "王季友2",
        "biography": "",
        "paragraphs": [
            "玉壺知素結，止水複中澄。堅白能虛受，清寒得自凝。",
            "分形同曉鏡，照物掩宵燈。璧映圓光入，人驚爽氣淩。",
            "金罍何足貴，瑤席幾回升。正值求珪瓚，提攜共飲冰。"
        ],
        "notes": [
            ""
        ],
        "volume": "卷七百八十",
        "no#": 17
    },
    {
        "title": "美玉",
        "author": "南巨川",
        "biography": "",
        "paragraphs": [
            "抱玉將何適，良工正在斯。有瑕寧自掩，匪石幸君知。",
            "雕琢嗟成器，緇磷志不移。飾樽光宴賞，入佩奉威儀。",
            "象德曾留記，如虹竊可奇。終希逢善價，還得桂林枝。"
        ],
        "notes": [
            ""
        ],
        "volume": "卷七百八十",
        "no#": 18
    },
    {
        "title": "琢玉",
        "author": "丁居晦",
        "biography": "",
        "paragraphs": [
            "卞玉何時獻，初疑尚在荊。琢來聞制器，價衒勝連城。",
            "虹氣沖天白，雲浮入信貞。佩為廉節德，杯作侈奢名。",
            "露璞方期辨，雕文幸既成。他山豈無石，寧及此時呈。"
        ],
        "notes": [
            ""
        ],
        "volume": "卷七百八十",
        "no#": 19
    },
    {
        "title": "白珪無玷",
        "author": "辛宏",
        "biography": "",
        "paragraphs": [
            "片玉表堅貞，逢時寶自呈。色鮮同雪白，光潤奪冰清。",
            "皎皎無瑕玷，鏘鏘有佩聲。昆山標重價，垂棘振香名。",
            "抱璞心常苦，全真道未行。琢磨忻大匠，還冀動連城。"
        ],
        "notes": [
            ""
        ],
        "volume": "卷七百八十",
        "no#": 20
    },
    {
        "title": "鮫人潛織",
        "author": "康翊仁",
        "biography": "",
        "paragraphs": [
            "珠館馮夷室，靈鮫信所潛。幽閒雲碧牖，滉漾水精簾。",
            "機動龍梭躍，絲縈藕淬添。七襄牛女恨，三日大人嫌。",
            "透手擊吳練，凝冰笑越縑。無因聽劄劄，空想濯纖纖。"
        ],
        "notes": [
            ""
        ],
        "volume": "卷七百八十",
        "no#": 21
    },
    {
        "title": "瑕瑜不相掩",
        "author": "陳中師",
        "biography": "",
        "paragraphs": [
            "出石溫然玉，瑕瑜素在中。妍媸因異彩，音韻信殊風。",
            "讓美心方並，求疵意本同。光華開縝密，清潤仰磨礱。",
            "秀質非攘善，貞姿肯廢忠。今來儻成器，分別在良工。"
        ],
        "notes": [
            ""
        ],
        "volume": "卷七百八十",
        "no#": 22
    },
    {
        "title": "戛玉有餘聲",
        "author": "管雄甫",
        "biography": "",
        "paragraphs": [
            "戛玉音難盡，凝人思轉清。依稀流戶牖，仿佛在簷楹。",
            "更逐松風起，還將澗水並。樂中和舊曲，天際轉餘聲。",
            "漂渺浮煙遠，溫柔入耳輕。想如君子佩，時得上堂鳴。"
        ],
        "notes": [
            ""
        ],
        "volume": "卷七百八十",
        "no#": 23
    },
    {
        "title": "珠還合浦",
        "author": "鄧陟",
        "biography": "",
        "paragraphs": [
            "至寶含沖粹，清虛映浦灣。素輝明蕩漾，圓彩色玢ge。",
            "昔逐諸侯去，今隨太守還。影搖波里月，光動水中山。",
            "魚目徒相比，驪龍乍可攀。願將車飾用，長得耀君顏。"
        ],
        "notes": [
            ""
        ],
        "volume": "卷七百八十",
        "no#": 24
    },
    {
        "title": "濁水求珠",
        "author": "呂價",
        "biography": "",
        "paragraphs": [
            "至寶誠難得，潛光在濁流。深沈當處晦，皎潔庶來求。",
            "綴履將還用，褰裳必更收。蚌胎應自別，魚目豈能儔。",
            "日彩逢高鑒，星光詎暗投。不因今日取，泥滓出無由。"
        ],
        "notes": [
            ""
        ],
        "volume": "卷七百八十",
        "no#": 25
    },
    {
        "title": "暗投明珠",
        "author": "苑gT",
        "biography": "",
        "paragraphs": [
            "至寶欣懷日，良茲豈可儔。神光非易鑒，夜色信難投。",
            "錯落珍寰宇，圓明隔淺流。精靈辭合浦，素彩耀神州。",
            "抱影希人識，承時望帝求。誰言按劍者，猜忌卻生讎。"
        ],
        "notes": [
            ""
        ],
        "volume": "卷七百八十",
        "no#": 26
    },
    {
        "title": "暗投明珠",
        "author": "羅泰",
        "biography": "",
        "paragraphs": [
            "媚川時未識，在掌共傳名。報德能欺暗，投人自欲明。",
            "月臨幽室朗，星沒曉河傾。的皪驪龍頷，熒煌彩鳳呈。",
            "守恩辭合浦，擅美掩連城。魚目應難近，誰知按劍情。"
        ],
        "notes": [
            ""
        ],
        "volume": "卷七百八十",
        "no#": 27
    },
    {
        "title": "暗投明珠",
        "author": "崔藩",
        "biography": "",
        "paragraphs": [
            "至寶看懷袖，明珠出後收。向人光不定，離掌勢難留。",
            "皎澈虛臨夜，孤圓冷瑩秋。乍來驚月落，疾轉怕星流。",
            "有淚甘瑕棄，無媒自暗投。今朝感恩處，將欲報隋侯。"
        ],
        "notes": [
            ""
        ],
        "volume": "卷七百八十",
        "no#": 28
    },
    {
        "title": "泗濱得石磬",
        "author": "李勳",
        "biography": "",
        "paragraphs": [
            "浮磬潛清深，依依呈碧潯。出水見貞質，在懸含玉音。",
            "對此喜還歎，幾秋還到今。器古契良覿，韻和諧宿心。",
            "何為值明鑒，適得離幽沈。自茲入清廟，無複泥沙侵。"
        ],
        "notes": [
            ""
        ],
        "volume": "卷七百八十",
        "no#": 29
    }
]