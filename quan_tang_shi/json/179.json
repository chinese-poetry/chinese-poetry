[
    {
        "title": "遊南陽白水登石激作",
        "author": "李白",
        "biography": "",
        "paragraphs": [
            "朝涉白水源，暫與人俗疏。島嶼佳境色，江天涵清虛。",
            "目送去海雲，心閒遊川魚。長歌盡落日，乘月歸田廬。"
        ],
        "notes": [
            ""
        ],
        "volume": "卷一百七十九",
        "no#": 1
    },
    {
        "title": "遊南陽清泠泉",
        "author": "李白",
        "biography": "",
        "paragraphs": [
            "惜彼落日暮，愛此寒泉清。西輝逐流水，蕩漾遊子情。",
            "空歌望雲月，曲盡長松聲。"
        ],
        "notes": [
            ""
        ],
        "volume": "卷一百七十九",
        "no#": 2
    },
    {
        "title": "尋魯城北范居士失道落蒼耳中見範置酒摘蒼耳作",
        "author": "李白",
        "biography": "",
        "paragraphs": [
            "雁度秋色遠，日靜無雲時。客心不自得，浩漫將何之。",
            "忽憶範野人，閑園養幽姿。茫然起逸興，但恐行來遲。",
            "城壕失往路，馬首迷荒陂。不惜翠雲裘，遂為蒼耳欺。",
            "入門且一笑，把臂君為誰。酒客愛秋蔬，山盤薦霜梨。",
            "他筵不下箸，此席忘朝饑。酸棗垂北郭，寒瓜蔓東籬。",
            "還傾四五酌，自詠猛虎詞。近作十日歡，遠為千載期。",
            "風流自簸蕩，謔浪偏相宜。酣來上馬去，卻笑高陽池。"
        ],
        "notes": [
            ""
        ],
        "volume": "卷一百七十九",
        "no#": 3
    },
    {
        "title": "東魯門泛舟二首",
        "author": "李白",
        "biography": "",
        "paragraphs": [
            "日落沙明天倒開，波搖石動水縈回。",
            "輕舟泛月尋溪轉，疑是山陰雪後來。",
            "水作青龍磐石堤，桃花夾岸魯門西。",
            "若教月下乘舟去，何啻風流到剡溪。"
        ],
        "notes": [
            ""
        ],
        "volume": "卷一百七十九",
        "no#": 4
    },
    {
        "title": "秋獵孟諸夜歸，置酒單父東樓觀妓",
        "author": "李白",
        "biography": "",
        "paragraphs": [
            "傾暉速短炬，走海無停川。冀餐圓丘草，欲以還頹年。",
            "此事不可得，微生若浮煙。駿發跨名駒，雕弓控鳴弦。",
            "鷹豪魯草白，狐兔多肥鮮。邀遮相馳逐，遂出城東田。",
            "一掃四野空，喧呼鞍馬前。歸來獻所獲，炮炙宜霜天。",
            "出舞兩美人，飄颻若雲仙。留歡不知疲，清曉方來旋。"
        ],
        "notes": [
            ""
        ],
        "volume": "卷一百七十九",
        "no#": 5
    },
    {
        "title": "游泰山六首",
        "author": "李白",
        "biography": "",
        "paragraphs": [
            "四月上泰山，石屏禦道開。六龍過萬壑，澗穀隨縈回。",
            "馬跡繞碧峰，於今滿青苔。飛流灑絕巘，水急松聲哀。",
            "北眺崿嶂奇，傾崖向東摧。洞門閉石扇，地底興雲雷。",
            "登高望蓬瀛，想像金銀台。天門一長嘯，萬里清風來。",
            "玉女四五人，飄颻下九垓。含笑引素手，遺我流霞杯。",
            "稽首再拜之，自愧非仙才。曠然小宇宙，棄世何悠哉。",
            "清曉騎白鹿，直上天門山。山際逢羽人，方瞳好容顏。",
            "捫蘿欲就語，卻掩青雲關。遺我鳥跡書，飄然落岩間。",
            "其字乃上古，讀之了不閑。感此三歎息，從師方未還。",
            "平明登日觀，舉手開雲關。精神四飛揚，如出天地間。",
            "黃河從西來，窈窕入遠山。憑崖攬八極，目盡長空閒。",
            "偶然值青童，綠發雙雲鬟。笑我晚學仙，蹉跎凋朱顏。",
            "躊躇忽不見，浩蕩難追攀。",
            "清齋三千日，裂素寫道經。吟誦有所得，眾神衛我形。",
            "雲行信長風，颯若羽翼生。攀崖上日觀，伏檻窺東暝。",
            "海色動遠山，天雞已先鳴。銀台出倒景，白浪翻長鯨。",
            "安得不死藥，高飛向蓬瀛。",
            "日觀東北傾，兩崖夾雙石。海水落眼前，天光遙空碧。",
            "千峰爭攢聚，萬壑絕淩曆。緬彼鶴上仙，去無雲中跡。",
            "長松入雲漢，遠望不盈尺。山花異人間，五月雪中白。",
            "終當遇安期，於此煉玉液。",
            "朝飲王母池，暝投天門關。獨抱綠綺琴，夜行青山間。",
            "山明月露白，夜靜松風歇。仙人游碧峰，處處笙歌發。",
            "寂靜娛清暉，玉真連翠微。想像鸞鳳舞，飄颻龍虎衣。",
            "捫天摘匏瓜，恍惚不憶歸。舉手弄清淺，誤攀織女機。",
            "明晨坐相失，但見五雲飛。"
        ],
        "notes": [
            ""
        ],
        "volume": "卷一百七十九",
        "no#": 6
    },
    {
        "title": "秋夜與劉碭山泛宴喜亭池",
        "author": "李白",
        "biography": "",
        "paragraphs": [
            "明宰試舟楫，張燈宴華池。文招梁苑客，歌動郢中兒。",
            "月色望不盡，空天交相宜。令人欲泛海，只待長風吹。"
        ],
        "notes": [
            ""
        ],
        "volume": "卷一百七十九",
        "no#": 7
    },
    {
        "title": "攜妓登梁王棲霞山孟氏桃園中",
        "author": "李白",
        "biography": "",
        "paragraphs": [
            "碧草已滿地，柳與梅爭春。謝公自有東山妓，",
            "白髮對綠酒，強歌心已摧。君不見梁王池上月，",
            "分明感激眼前事，莫惜醉臥桃園東。"
        ],
        "notes": [
            ""
        ],
        "volume": "卷一百七十九",
        "no#": 8
    },
    {
        "title": "與從侄杭州刺史良游天竺寺",
        "author": "李白",
        "biography": "",
        "paragraphs": [
            "掛席淩蓬丘，觀濤憩樟樓。三山動逸興，五馬同遨遊。",
            "天竺森在眼，松風颯驚秋。覽雲測變化，弄水窮清幽。",
            "疊嶂隔遙海，當軒寫歸流。詩成傲雲月，佳趣滿吳洲。"
        ],
        "notes": [
            ""
        ],
        "volume": "卷一百七十九",
        "no#": 9
    },
    {
        "title": "同友人舟行游台越作",
        "author": "李白",
        "biography": "",
        "paragraphs": [
            "楚臣傷江楓，謝客拾海月。懷沙去瀟湘，掛席泛溟渤。",
            "蹇予訪前跡，獨往造窮發。古人不可攀，去若浮雲沒。",
            "願言弄倒景，從此煉真骨。華頂窺絕溟，蓬壺望超忽。",
            "不知青春度，但怪綠芳歇。空持釣鼇心，從此謝魏闕。"
        ],
        "notes": [
            ""
        ],
        "volume": "卷一百七十九",
        "no#": 10
    },
    {
        "title": "下終南山過斛斯山人宿置酒",
        "author": "李白",
        "biography": "",
        "paragraphs": [
            "暮從碧山下，山月隨人歸。卻顧所來徑，蒼蒼橫翠微。",
            "相攜及田家，童稚開荊扉。綠竹入幽徑，青蘿拂行衣。",
            "歡言得所憩，美酒聊共揮。長歌吟松風，曲盡河星稀。",
            "我醉君複樂，陶然共忘機。"
        ],
        "notes": [
            ""
        ],
        "volume": "卷一百七十九",
        "no#": 11
    },
    {
        "title": "朝下過盧郎中敘舊游",
        "author": "李白",
        "biography": "",
        "paragraphs": [
            "君登金華省，我入銀台門。幸遇聖明主，俱承雲雨恩。",
            "複此休浣時，閑為疇昔言。卻話山海事，宛然林壑存。",
            "明湖思曉月，疊嶂憶清猿。何由返初服，田野醉芳樽。"
        ],
        "notes": [
            ""
        ],
        "volume": "卷一百七十九",
        "no#": 12
    },
    {
        "title": "侍從游宿溫泉宮作",
        "author": "李白",
        "biography": "",
        "paragraphs": [
            "羽林十二將，羅列應星文。霜仗懸秋月，霓旌卷夜雲。",
            "嚴更千戶肅，清樂九天聞。日出瞻佳氣，蔥蔥繞聖君。"
        ],
        "notes": [
            ""
        ],
        "volume": "卷一百七十九",
        "no#": 13
    },
    {
        "title": "邯鄲南亭觀妓",
        "author": "李白",
        "biography": "",
        "paragraphs": [
            "歌鼓燕趙兒，魏姝弄鳴絲。粉色豔日彩，舞袖拂花枝。",
            "把酒顧美人，請歌邯鄲詞。清箏何繚繞，度曲綠雲垂。",
            "平原君安在，科鬥生古池。座客三千人，於今知有誰。",
            "我輩不作樂，但為後代悲。"
        ],
        "notes": [
            ""
        ],
        "volume": "卷一百七十九",
        "no#": 14
    },
    {
        "title": "春日游羅敷潭",
        "author": "李白",
        "biography": "",
        "paragraphs": [
            "行歌入谷口，路盡無人躋。攀崖度絕壑，弄水尋回溪。",
            "雲從石上起，客到花間迷。淹留未盡興，日落群峰西。"
        ],
        "notes": [
            ""
        ],
        "volume": "卷一百七十九",
        "no#": 15
    },
    {
        "title": "春陪商州裴使君游石娥溪",
        "author": "李白",
        "biography": "",
        "paragraphs": [
            "裴公有仙標，拔俗數千丈。澹蕩滄洲雲，飄颻紫霞想。",
            "剖竹商洛間，政成心已閑。蕭條出世表，冥寂閉玄關。",
            "我來屬芳節，解榻時相悅。褰帷對雲峰，揚袂指松雪。",
            "暫出東城邊，遂遊西岩前。橫天聳翠壁，噴壑鳴紅泉。",
            "尋幽殊未歇，愛此春光發。溪傍饒名花，石上有好月。",
            "命駕歸去來，露華生翠苔。淹留惜將晚，複聽清猿哀。",
            "清猿斷人腸，遊子思故鄉。明發首東路，此歡焉可忘。"
        ],
        "notes": [
            ""
        ],
        "volume": "卷一百七十九",
        "no#": 16
    },
    {
        "title": "陪從祖濟南太守泛鵲山湖三首",
        "author": "李白",
        "biography": "",
        "paragraphs": [
            "初謂鵲山近，寧知湖水遙。此行殊訪戴，自可緩歸橈。",
            "湖闊數千里，湖光搖碧山。湖西正有月，獨送李膺還。",
            "水入北湖去，舟從南浦回。遙看鵲山轉，卻似送人來。"
        ],
        "notes": [
            ""
        ],
        "volume": "卷一百七十九",
        "no#": 17
    },
    {
        "title": "春日陪楊江甯及諸官宴北湖感古作",
        "author": "李白",
        "biography": "",
        "paragraphs": [
            "昔聞顏光祿，攀龍宴京湖。樓船入天鏡，帳殿開雲衢。",
            "君王歌大風，如樂豐沛都。延年獻佳作，邈與詩人俱。",
            "我來不及此，獨立鐘山孤。楊宰穆清風，芳聲騰海隅。",
            "英僚滿四座，粲若瓊林敷。鷁首弄倒景，蛾眉綴明珠。",
            "新弦采梨園，古舞嬌吳歈。曲度繞雲漢，聽者皆歡娛。",
            "雞棲何嘈嘈，沿月沸笙竽。古之帝宮苑，今乃人樵蘇。",
            "感此勸一觴，願君覆瓢壺。榮盛當作樂，無令後賢籲。"
        ],
        "notes": [
            ""
        ],
        "volume": "卷一百七十九",
        "no#": 18
    },
    {
        "title": "宴鄭參卿山池",
        "author": "李白",
        "biography": "",
        "paragraphs": [
            "爾恐碧草晚，我畏朱顏移。愁看楊花飛，置酒正相宜。",
            "歌聲送落日，舞影回清池。今夕不盡杯，留歡更邀誰。"
        ],
        "notes": [
            ""
        ],
        "volume": "卷一百七十九",
        "no#": 19
    },
    {
        "title": "游謝氏山亭",
        "author": "李白",
        "biography": "",
        "paragraphs": [
            "淪老臥江海，再歡天地清。病閑久寂寞，歲物徒芬榮。",
            "借君西池遊，聊以散我情。掃雪松下去，捫蘿石道行。",
            "謝公池塘上，春草颯已生。花枝拂人來，山鳥向我鳴。",
            "田家有美酒，落日與之傾。醉罷弄歸月，遙欣稚子迎。"
        ],
        "notes": [
            ""
        ],
        "volume": "卷一百七十九",
        "no#": 20
    },
    {
        "title": "把酒問月",
        "author": "李白",
        "biography": "",
        "paragraphs": [
            "青天有月來幾時，我今停杯一問之。人攀明月不可得，",
            "但見宵從海上來，甯知曉向雲間沒。白兔搗藥秋複春，",
            "古人今人若流水，共看明月皆如此。唯願當歌對酒時，"
        ],
        "notes": [
            ""
        ],
        "volume": "卷一百七十九",
        "no#": 21
    },
    {
        "title": "同族侄評事黯游昌禪師山池二首",
        "author": "李白",
        "biography": "",
        "paragraphs": [
            "遠公愛康樂，為我開禪關。蕭然松石下，何異清涼山。",
            "花將色不染，水與心俱閑。一坐度小劫，觀空天地間。",
            "客來花雨際，秋水落金池。片石寒青錦，疏楊掛綠絲。",
            "高僧拂玉柄，童子獻霜梨。惜去愛佳景，煙蘿欲暝時。"
        ],
        "notes": [
            ""
        ],
        "volume": "卷一百七十九",
        "no#": 22
    },
    {
        "title": "金陵鳳凰台置酒",
        "author": "李白",
        "biography": "",
        "paragraphs": [
            "置酒延落景，金陵鳳凰台。長波寫萬古，心與雲俱開。",
            "借問往昔時，鳳凰為誰來。鳳凰去已久，正當今日回。",
            "明君越羲軒，天老坐三台。豪士無所用，彈弦醉金罍。",
            "東風吹山花，安可不盡杯。六帝沒幽草，深宮冥綠苔。",
            "置酒勿複道，歌鐘但相催。"
        ],
        "notes": [
            ""
        ],
        "volume": "卷一百七十九",
        "no#": 23
    },
    {
        "title": "秋浦清溪雪夜對酒，客有唱山鷓鴣者",
        "author": "李白",
        "biography": "",
        "paragraphs": [
            "披君貂襜褕，對君白玉壺。雪花酒上滅，頓覺夜寒無。",
            "客有桂陽至，能吟山鷓鴣。清風動窗竹，越鳥起相呼。",
            "持此足為樂，何煩笙與竽。"
        ],
        "notes": [
            ""
        ],
        "volume": "卷一百七十九",
        "no#": 24
    },
    {
        "title": "與周剛清溪玉鏡潭宴別",
        "author": "李白",
        "biography": "",
        "paragraphs": [
            "康樂上官去，永嘉游石門。江亭有孤嶼，千載跡猶存。",
            "我來遊秋浦，三入桃陂源。千峰照積雪，萬壑盡啼猿。",
            "興與謝公合，文因周子論。掃崖去落葉，席月開清樽。",
            "溪當大樓南，溪水正南奔。回作玉鏡潭，澄明洗心魂。",
            "此中得佳境，可以絕囂喧。清夜方歸來，酣歌出平原。",
            "別後經此地，為余謝蘭蓀。"
        ],
        "notes": [
            ""
        ],
        "volume": "卷一百七十九",
        "no#": 25
    },
    {
        "title": "游秋浦白笴陂二首",
        "author": "李白",
        "biography": "",
        "paragraphs": [
            "何處夜行好，月明白笴陂。山光搖積雪，猿影掛寒枝。",
            "但恐佳景晚，小令歸棹移。人來有清興，及此有相思。",
            "白笴夜長嘯，爽然溪穀寒。魚龍動陂水，處處生波瀾。",
            "天借一明月，飛來碧雲端。故鄉不可見，腸斷正西看。"
        ],
        "notes": [
            ""
        ],
        "volume": "卷一百七十九",
        "no#": 26
    },
    {
        "title": "宴陶家亭子",
        "author": "李白",
        "biography": "",
        "paragraphs": [
            "曲巷幽人宅，高門大士家。池開照膽鏡，林吐破顏花。",
            "綠水藏春日，青軒秘晚霞。若聞弦管妙，金穀不能誇。"
        ],
        "notes": [
            ""
        ],
        "volume": "卷一百七十九",
        "no#": 27
    },
    {
        "title": "在水軍宴韋司馬樓船觀妓",
        "author": "李白",
        "biography": "",
        "paragraphs": [
            "搖曳帆在空，清流順歸風。詩因鼓吹發，酒為劍歌雄。",
            "對舞青樓妓，雙鬟白玉童。行雲且莫去，留醉楚王宮。"
        ],
        "notes": [
            ""
        ],
        "volume": "卷一百七十九",
        "no#": 28
    },
    {
        "title": "流夜郎至江夏，陪長史叔及薛明府宴興德寺南閣",
        "author": "李白",
        "biography": "",
        "paragraphs": [
            "紺殿橫江上，青山落鏡中。岸回沙不盡，日映水成空。",
            "天樂流香閣，蓮舟颺晚風。恭陪竹林宴，留醉與陶公。"
        ],
        "notes": [
            ""
        ],
        "volume": "卷一百七十九",
        "no#": 29
    },
    {
        "title": "泛沔州城南郎官湖",
        "author": "李白",
        "biography": "",
        "paragraphs": [
            "張公多逸興，共泛沔城隅。當時秋月好，不減武昌都。",
            "四座醉清光，為歡古來無。郎官愛此水，因號郎官湖。",
            "風流若未減，名與此山俱。"
        ],
        "notes": [
            ""
        ],
        "volume": "卷一百七十九",
        "no#": 30
    },
    {
        "title": "陪侍郎叔游洞庭醉後三首",
        "author": "李白",
        "biography": "",
        "paragraphs": [
            "今日竹林宴，我家賢侍郎。三杯容小阮，醉後發清狂。",
            "船上齊橈樂，湖心泛月歸。白鷗閑不去，爭拂酒筵飛。",
            "剗卻君山好，平鋪湘水流。巴陵無限酒，醉殺洞庭秋。"
        ],
        "notes": [
            ""
        ],
        "volume": "卷一百七十九",
        "no#": 31
    },
    {
        "title": "夜泛洞庭，尋裴侍禦清酌",
        "author": "李白",
        "biography": "",
        "paragraphs": [
            "日晚湘水綠，孤舟無端倪。明湖漲秋月，獨泛巴陵西。",
            "過憩裴逸人，岩居陵丹梯。抱琴出深竹，為我彈鶤雞。",
            "曲盡酒亦傾，北窗醉如泥。人生且行樂，何必組與珪。"
        ],
        "notes": [
            ""
        ],
        "volume": "卷一百七十九",
        "no#": 32
    },
    {
        "title": "陪族叔刑部侍郎曄及中書賈舍人至遊洞庭五首",
        "author": "李白",
        "biography": "",
        "paragraphs": [
            "洞庭西望楚江分，水盡南天不見雲。",
            "日落長沙秋色遠，不知何處吊湘君。",
            "南湖秋水夜無煙，耐可乘流直上天。",
            "且就洞庭賒月色，將船買酒白雲邊。",
            "洛陽才子謫湘川，元禮同舟月下仙。",
            "記得長安還欲笑，不知何處是西天。",
            "洞庭湖西秋月輝，瀟湘江北早鴻飛。",
            "醉客滿船歌白苧，不知霜露入秋衣。",
            "帝子瀟湘去不還，空餘秋草洞庭間。",
            "淡掃明湖開玉鏡，丹青畫出是君山。"
        ],
        "notes": [
            ""
        ],
        "volume": "卷一百七十九",
        "no#": 33
    },
    {
        "title": "楚江黃龍磯南宴楊執戟治樓",
        "author": "李白",
        "biography": "",
        "paragraphs": [
            "五月入五洲，碧山對青樓。故人楊執戟，春賞楚江流。",
            "一見醉漂月，三杯歌棹謳。桂枝攀不盡，他日更相求。"
        ],
        "notes": [
            ""
        ],
        "volume": "卷一百七十九",
        "no#": 34
    },
    {
        "title": "銅官山醉後絕句",
        "author": "李白",
        "biography": "",
        "paragraphs": [
            "我愛銅官樂，千年未擬還。要須回舞袖，拂盡五松山。"
        ],
        "notes": [
            ""
        ],
        "volume": "卷一百七十九",
        "no#": 35
    },
    {
        "title": "與南陵常贊府遊五松山",
        "author": "李白",
        "biography": "",
        "paragraphs": [
            "安石泛溟渤，獨嘯長風還。逸韻動海上，高情出人間。",
            "靈異可並跡，澹然與世閑。我來五松下，置酒窮躋攀。",
            "征古絕遺老，因名五松山。五松何清幽，勝境美沃州。",
            "蕭颯鳴洞壑，終年風雨秋。響入百泉去，聽如三峽流。",
            "剪竹掃天花，且從傲吏遊。龍堂若可憩，吾欲歸精修。"
        ],
        "notes": [
            ""
        ],
        "volume": "卷一百七十九",
        "no#": 36
    },
    {
        "title": "宣城青溪",
        "author": "李白",
        "biography": "",
        "paragraphs": [
            "青溪勝桐廬，水木有佳色。山貌日高古，石容天傾側。",
            "彩鳥昔未名，白猿初相識。不見同懷人，對之空歎息。"
        ],
        "notes": [
            ""
        ],
        "volume": "卷一百七十九",
        "no#": 37
    },
    {
        "title": "與謝良輔遊涇川陵岩寺",
        "author": "李白",
        "biography": "",
        "paragraphs": [
            "乘君素舸泛涇西，宛似雲門對若溪。",
            "且從康樂尋山水，何必東遊入會稽。"
        ],
        "notes": [
            ""
        ],
        "volume": "卷一百七十九",
        "no#": 38
    },
    {
        "title": "游水西簡鄭明府",
        "author": "李白",
        "biography": "",
        "paragraphs": [
            "天宮水西寺，雲錦照東郭。清湍鳴回溪，綠水繞飛閣。",
            "涼風日瀟灑，幽客時憩泊。五月思貂裘，謂言秋霜落。",
            "石蘿引古蔓，岸筍開新籜。吟玩空複情，相思爾佳作。",
            "鄭公詩人秀，逸韻宏寥廓。何當一來遊，愜我雪山諾。"
        ],
        "notes": [
            ""
        ],
        "volume": "卷一百七十九",
        "no#": 39
    },
    {
        "title": "九日登山",
        "author": "李白",
        "biography": "",
        "paragraphs": [
            "淵明歸去來，不與世相逐。為無杯中物，遂偶本州牧。",
            "因招白衣人，笑酌黃花菊。我來不得意，虛過重陽時。",
            "題輿何俊發，遂結城南期。築土按響山，俯臨宛水湄。",
            "胡人叫玉笛，越女彈霜絲。自作英王胄，斯樂不可窺。",
            "赤鯉湧琴高，白龜道馮夷。靈仙如仿佛，奠酹遙相知。",
            "古來登高人，今複幾人在。滄洲違宿諾，明日猶可待。",
            "連山似驚波，合遝出溟海。揚袂揮四座，酩酊安所知。",
            "齊歌送清揚，起舞亂參差。賓隨落葉散，帽逐秋風吹。",
            "別後登此台，願言長相思。"
        ],
        "notes": [
            ""
        ],
        "volume": "卷一百七十九",
        "no#": 40
    },
    {
        "title": "九日",
        "author": "李白",
        "biography": "",
        "paragraphs": [
            "今日雲景好，水綠秋山明。攜壺酌流霞，搴菊泛寒榮。",
            "地遠松石古，風揚弦管清。窺觴照歡顏，獨笑還自傾。",
            "落帽醉山月，空歌懷友生。"
        ],
        "notes": [
            ""
        ],
        "volume": "卷一百七十九",
        "no#": 41
    },
    {
        "title": "九日龍山飲",
        "author": "李白",
        "biography": "",
        "paragraphs": [
            "九日龍山飲，黃花笑逐臣。醉看風落帽，舞愛月留人。"
        ],
        "notes": [
            ""
        ],
        "volume": "卷一百七十九",
        "no#": 42
    },
    {
        "title": "九月十日即事",
        "author": "李白",
        "biography": "",
        "paragraphs": [
            "昨日登高罷，今朝更舉觴。菊花何太苦，遭此兩重陽。"
        ],
        "notes": [
            ""
        ],
        "volume": "卷一百七十九",
        "no#": 43
    },
    {
        "title": "陪族叔當塗宰遊化城寺升公清風亭",
        "author": "李白",
        "biography": "",
        "paragraphs": [
            "化城若化出，金榜天宮開。疑是海上雲，飛空結樓臺。",
            "升公湖上秀，粲然有辯才。濟人不利己，立俗無嫌猜。",
            "了見水中月，青蓮出塵埃。閒居清風亭，左右清風來。",
            "當暑陰廣殿，太陽為裴回。茗酌待幽客，珍盤薦凋梅。",
            "飛文何灑落，萬象為之摧。季父擁鳴琴，德聲布雲雷。",
            "雖游道林室，亦舉陶潛杯。清樂動諸天，長松自吟哀。",
            "留歡若可盡，劫石乃成灰。"
        ],
        "notes": [
            ""
        ],
        "volume": "卷一百七十九",
        "no#": 44
    }
]