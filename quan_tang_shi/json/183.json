[
    {
        "title": "越中秋懷",
        "author": "李白",
        "biography": "",
        "paragraphs": [
            "越水繞碧山，周回數千里。乃是天鏡中，分明畫相似。",
            "愛此從冥搜，永懷臨湍遊。一為滄波客，十見紅蕖秋。",
            "觀濤壯天險，望海令人愁。路遐迫西照，歲晚悲東流。",
            "何必探禹穴，逝將歸蓬丘。不然五湖上，亦可乘扁舟。"
        ],
        "notes": [
            ""
        ],
        "volume": "卷一百八十三",
        "no#": 1
    },
    {
        "title": "效古二首",
        "author": "李白",
        "biography": "",
        "paragraphs": [
            "朝入天苑中，謁帝蓬萊宮。青山映輦道，碧樹搖蒼空。",
            "謬題金閨籍，得與銀台通。待詔奉明主，抽毫頌清風。",
            "歸時落日晚，躞蹀浮雲驄。人馬本無意，飛馳自豪雄。",
            "入門紫鴛鴦，金井雙梧桐。清歌弦古曲，美酒沽新豐。",
            "快意且為樂，列筵坐群公。光景不可留，生世如轉蓬。",
            "早達勝晚遇，羞比垂釣翁。",
            "自古有秀色，西施與東鄰。蛾眉不可妒，況乃效其顰。",
            "所以尹婕妤，羞見邢夫人。低頭不出氣，塞默少精神。",
            "寄語無鹽子，如君何足珍。"
        ],
        "notes": [
            ""
        ],
        "volume": "卷一百八十三",
        "no#": 2
    },
    {
        "title": "擬古十二首",
        "author": "李白",
        "biography": "",
        "paragraphs": [
            "青天何歷歷，明星如白石。黃姑與織女，相去不盈尺。",
            "銀河無鵲橋，非時將安適。閨人理紈素，遊子悲行役。",
            "瓶冰知冬寒，霜露欺遠客。客似秋葉飛，飄颻不言歸。",
            "別後羅帶長，愁寬去時衣。乘月托宵夢，因之寄金徽。",
            "高樓入青天，下有白玉堂。明月看欲墮，當窗懸清光。",
            "遙夜一美人，羅衣沾秋霜。含情弄柔瑟，彈作陌上桑。",
            "弦聲何激烈，風捲繞飛梁。行人皆躑躅，棲鳥起回翔。",
            "但寫妾意苦，莫辭此曲傷。願逢同心者，飛作紫鴛鴦。",
            "長繩難系日，自古共悲辛。黃金高北斗，不惜買陽春。",
            "石火無留光，還如世中人。即事已如夢，後來我誰身。",
            "提壺莫辭貧，取酒會四鄰。仙人殊恍惚，未若醉中真。",
            "清都綠玉樹，灼爍瑤台春。攀花弄秀色，遠贈天仙人。",
            "香風送紫蕊，直到扶桑津。取掇世上豔，所貴心之珍。",
            "相思傳一笑，聊欲示情親。",
            "今日風日好，明日恐不如。春風笑于人，何乃愁自居。",
            "吹簫舞彩鳳，酌醴鱠神魚。千金買一醉，取樂不求餘。",
            "達士遺天地，東門有二疏。愚夫同瓦石，有才知卷舒。",
            "無事坐悲苦，塊然涸轍魚。",
            "運速天地閉，胡風結飛霜。百草死冬月，六龍頹西荒。",
            "太白出東方，彗星揚精光。鴛鴦非越鳥，何為眷南翔。",
            "惟昔鷹將犬，今為侯與王。得水成蛟龍，爭池奪鳳凰。",
            "北斗不酌酒，南箕空簸揚。",
            "世路今太行，回車竟何托。萬族皆凋枯，遂無少可樂。",
            "曠野多白骨，幽魂共銷鑠。榮貴當及時，春華宜照灼。",
            "人非昆山玉，安得長璀錯。身沒期不朽，榮名在麟閣。",
            "月色不可掃，客愁不可道。玉露生秋衣，流螢飛百草。",
            "日月終銷毀，天地同枯槁。蟪蛄啼青松，安見此樹老。",
            "金丹寧誤俗，昧者難精討。爾非千歲翁，多恨去世早。",
            "飲酒入玉壺，藏身以為寶。",
            "生者為過客，死者為歸人。天地一逆旅，同悲萬古塵。",
            "月兔空搗藥，扶桑已成薪。白骨寂無言，青松豈知春。",
            "前後更歎息，浮榮安足珍。",
            "仙人騎彩鳳，昨下閬風岑。海水三清淺，桃源一見尋。",
            "遺我綠玉杯，兼之紫瓊琴。杯以傾美酒，琴以閑素心。",
            "二物非世有，何論珠與金。琴彈松裏風，杯勸天上月。",
            "風月長相知，世人何倏忽。",
            "涉江弄秋水，愛此荷花鮮。攀荷弄其珠，蕩漾不成圓。",
            "佳人彩雲裏，欲贈隔遠天。相思無由見，悵望涼風前。",
            "去去複去去，辭君還憶君。漢水既殊流，楚山亦此分。",
            "人生難稱意，豈得長為群。越燕喜海日，燕鴻思朔雲。",
            "別久容華晚，琅玕不能飯。日落知天昏，夢長覺道遠。",
            "望夫登高山，化石竟不返。"
        ],
        "notes": [
            ""
        ],
        "volume": "卷一百八十三",
        "no#": 3
    },
    {
        "title": "感興六首",
        "author": "李白",
        "biography": "",
        "paragraphs": [
            "瑤姬天帝女，精彩化朝雲。宛轉入宵夢，無心向楚君。",
            "錦衾抱秋月，綺席空蘭芬。茫昧竟誰測，虛傳宋玉文。",
            "洛浦有宓妃，飄颻雪爭飛。輕雲拂素月，了可見清輝。",
            "解佩欲西去，含情詎相違。香塵動羅襪，綠水不沾衣。",
            "陳王徒作賦，神女豈同歸。好色傷大雅，多為世所譏。",
            "裂素持作書，將寄萬里懷。眷眷待遠信，竟歲無人來。",
            "征鴻務隨陽，又不為我棲。委之在深篋，蠹魚壞其題。",
            "何如投水中，流落他人開。不惜他人開，但恐生是非。",
            "十五游神仙，仙游未曾歇。吹笙坐松風，泛瑟窺海月。",
            "西山玉童子，使我煉金骨。欲逐黃鶴飛，相呼向蓬闕。",
            "西國有美女，結樓青雲端。蛾眉豔曉月，一笑傾城歡。",
            "高節不可奪，炯心如凝丹。常恐彩色晚，不為人所觀。",
            "安得配君子，共乘雙飛鸞。",
            "嘉谷隱豐草，草深苗且稀。農夫既不異，孤穗將安歸。",
            "常恐委疇隴，忽與秋蓬飛。烏得薦宗廟，為君生光輝。"
        ],
        "notes": [
            ""
        ],
        "volume": "卷一百八十三",
        "no#": 4
    },
    {
        "title": "寓言三首",
        "author": "李白",
        "biography": "",
        "paragraphs": [
            "周公負斧扆，成王何夔夔。武王昔不豫，剪爪投河湄。",
            "賢聖遇讒慝，不免人君疑。天風拔大木，禾黍咸傷萎。",
            "管蔡扇蒼蠅，公賦鴟鴞詩。金縢若不啟，忠信誰明之。",
            "搖裔雙彩鳳，婉孌三青禽。往還瑤台裏，鳴舞玉山岑。",
            "以歡秦娥意，複得王母心。區區精衛鳥，銜木空哀吟。",
            "長安春色歸，先入青門道。綠楊不自持，從風欲傾倒。",
            "海燕還秦宮，雙飛入簾櫳。相思不相見，托夢遼城東。"
        ],
        "notes": [
            ""
        ],
        "volume": "卷一百八十三",
        "no#": 5
    },
    {
        "title": "秋夕旅懷",
        "author": "李白",
        "biography": "",
        "paragraphs": [
            "涼風度秋海，吹我鄉思飛。連山去無際，流水何時歸。",
            "目極浮雲色，心斷明月暉。芳草歇柔豔，白露催寒衣。",
            "夢長銀漢落，覺罷天星稀。含悲想舊國，泣下誰能揮。"
        ],
        "notes": [
            ""
        ],
        "volume": "卷一百八十三",
        "no#": 6
    },
    {
        "title": "感遇四首",
        "author": "李白",
        "biography": "",
        "paragraphs": [
            "吾愛王子晉，得道伊洛濱。金骨既不毀，玉顏長自春。",
            "可憐浮丘公，猗靡與情親。舉首白日間，分明謝時人。",
            "二仙去已遠，夢想空殷勤。",
            "可歎東籬菊，莖疏葉且微。雖言異蘭蕙，亦自有芳菲。",
            "未泛盈樽酒，徒沾清露輝。當榮君不采，飄落欲何依。",
            "昔余聞姮娥，竊藥駐雲發。不自嬌玉顏，方希煉金骨。",
            "飛去身莫返，含笑坐明月。紫宮誇蛾眉，隨手會凋歇。",
            "宋玉事楚王，立身本高潔。巫山賦彩雲，郢路歌白雪。",
            "舉國莫能和，巴人皆捲舌。一感登徒言，恩情遂中絕。"
        ],
        "notes": [
            ""
        ],
        "volume": "卷一百八十三",
        "no#": 7
    },
    {
        "title": "翰林讀書言懷，呈集賢諸學士",
        "author": "李白",
        "biography": "",
        "paragraphs": [
            "晨趨紫禁中，夕待金門詔。觀書散遺帙，探古窮至妙。",
            "片言苟會心，掩卷忽而笑。青蠅易相點，白雪難同調。",
            "本是疏散人，屢貽褊促誚。雲天屬清朗，林壑憶遊眺。",
            "或時清風來，閑倚欄下嘯。嚴光桐廬溪，謝客臨海嶠。",
            "功成謝人間，從此一投釣。"
        ],
        "notes": [
            ""
        ],
        "volume": "卷一百八十三",
        "no#": 8
    },
    {
        "title": "尋陽紫極宮感秋作",
        "author": "李白",
        "biography": "",
        "paragraphs": [
            "何處聞秋聲，翛翛北窗竹。回薄萬古心，攬之不盈掬。",
            "靜坐觀眾妙，浩然媚幽獨。白雲南山來，就我簷下宿。",
            "懶從唐生決，羞訪季主蔔。四十九年非，一往不可複。",
            "野情轉蕭灑，世道有翻覆。陶令歸去來，田家酒應熟。"
        ],
        "notes": [
            ""
        ],
        "volume": "卷一百八十三",
        "no#": 9
    },
    {
        "title": "江上秋懷",
        "author": "李白",
        "biography": "",
        "paragraphs": [
            "餐霞臥舊壑，散發謝遠遊。山蟬號枯桑，始複知天秋。",
            "朔雁別海裔，越燕辭江樓。颯颯風卷沙，茫茫霧縈洲。",
            "黃雲結暮色，白水揚寒流。惻愴心自悲，潺湲淚難收。",
            "蘅蘭方蕭瑟，長歎令人愁。"
        ],
        "notes": [
            ""
        ],
        "volume": "卷一百八十三",
        "no#": 10
    },
    {
        "title": "秋夕書懷",
        "author": "李白",
        "biography": "",
        "paragraphs": [
            "北風吹海雁，南渡落寒聲。感此瀟湘客，淒其流浪情。",
            "海懷結滄洲，霞想遊赤城。始探蓬壺事，旋覺天地輕。",
            "澹然吟高秋，閑臥瞻太清。蘿月掩空幕，松霜結前楹。",
            "滅見息群動，獵微窮至精。桃花有源水，可以保吾生。"
        ],
        "notes": [
            ""
        ],
        "volume": "卷一百八十三",
        "no#": 11
    },
    {
        "title": "避地司空原言懷",
        "author": "李白",
        "biography": "",
        "paragraphs": [
            "南風昔不競，豪聖思經綸。劉琨與祖逖，起舞雞鳴晨。",
            "雖有匡濟心，終為樂禍人。我則異於是，潛光皖水濱。",
            "卜築司空原，北將天柱鄰。雪霽萬里月，雲開九江春。",
            "俟乎泰階平，然後托微身。傾家事金鼎，年貌可長新。",
            "所願得此道，終然保清真。弄景奔日馭，攀星戲河津。",
            "一隨王喬去，長年玉天賓。"
        ],
        "notes": [
            ""
        ],
        "volume": "卷一百八十三",
        "no#": 12
    },
    {
        "title": "上崔相百憂章",
        "author": "李白",
        "biography": "",
        "paragraphs": [
            "共公赫怒，天維中摧。鯤鯨噴蕩，揚濤起雷。魚龍陷人，",
            "箭發石開，戈揮日回。鄒衍慟哭，燕霜颯來，微誠不感。",
            "猶縶夏台。蒼鷹搏攫，丹棘崔嵬。豪聖凋枯，王風傷哀。",
            "斯文未喪，東嶽豈頹。穆逃楚難，鄒脫吳災。見機苦遲，",
            "萬憤結習，憂從中催。金瑟玉壺，盡為愁媒。舉酒太息，",
            "冶長非罪，尼父無猜。覆盆倘舉，應照寒灰。"
        ],
        "notes": [
            ""
        ],
        "volume": "卷一百八十三",
        "no#": 13
    },
    {
        "title": "萬憤詞投魏郎中",
        "author": "李白",
        "biography": "",
        "paragraphs": [
            "海水渤潏，人罹鯨鯢。蓊胡沙而四塞，始滔天于燕齊。",
            "何六龍之浩蕩，遷白日于秦西。九土星分，嗷嗷棲棲。",
            "南冠君子，呼天而啼。戀高堂而掩泣，淚血地而成泥。",
            "獄戶春而不草，獨幽怨而沉迷。兄九江兮弟三峽，",
            "一門骨肉散百草，遇難不復相提攜。樹榛拔桂，",
            "好我者恤我，不好我者何忍臨危而相擠。子胥鴟夷，",
            "如其聽卑，脫我牢狴。儻辨美玉，君收白珪。"
        ],
        "notes": [
            ""
        ],
        "volume": "卷一百八十三",
        "no#": 14
    },
    {
        "title": "荊州賊平，臨洞庭言懷作",
        "author": "李白",
        "biography": "",
        "paragraphs": [
            "修蛇橫洞庭，吞象臨江島。積骨成巴陵，遺言聞楚老。",
            "水窮三苗國，地窄三湘道。歲晏天崢嶸，時危人枯槁。",
            "思歸陰喪亂，去國傷懷抱。郢路方丘墟，章華亦傾倒。",
            "風悲猿嘯苦，木落鴻飛早。日隱西赤沙，月明東城草。",
            "關河望已絕，氛霧行當掃。長叫天可聞，吾將問蒼昊。"
        ],
        "notes": [
            ""
        ],
        "volume": "卷一百八十三",
        "no#": 15
    },
    {
        "title": "覽鏡書懷",
        "author": "李白",
        "biography": "",
        "paragraphs": [
            "得道無古今，失道還衰老。自笑鏡中人，白髮如霜草。",
            "捫心空歎息，問影何枯槁。桃李竟何言，終成南山皓。"
        ],
        "notes": [
            ""
        ],
        "volume": "卷一百八十三",
        "no#": 16
    },
    {
        "title": "田園言懷",
        "author": "李白",
        "biography": "",
        "paragraphs": [
            "賈誼三年謫，班超萬里侯。何如牽白犢，飲水對清流。"
        ],
        "notes": [
            ""
        ],
        "volume": "卷一百八十三",
        "no#": 17
    },
    {
        "title": "江南春懷",
        "author": "李白",
        "biography": "",
        "paragraphs": [
            "青春幾何時，黃鳥鳴不歇。天涯失鄉路，江外老華髮。",
            "心飛秦塞雲，影滯楚關月。身世殊爛漫，田園久蕪沒。",
            "歲晏何所從，長歌謝金闕。"
        ],
        "notes": [
            ""
        ],
        "volume": "卷一百八十三",
        "no#": 18
    },
    {
        "title": "聽蜀僧浚彈琴",
        "author": "李白",
        "biography": "",
        "paragraphs": [
            "蜀僧抱綠綺，西下峨眉峰。為我一揮手，如聽萬壑松。",
            "客心洗流水，餘響入霜鐘。不覺碧山暮，秋雲暗幾重。"
        ],
        "notes": [
            ""
        ],
        "volume": "卷一百八十三",
        "no#": 19
    },
    {
        "title": "魯東門觀刈蒲",
        "author": "李白",
        "biography": "",
        "paragraphs": [
            "魯國寒事早，初霜刈渚蒲。揮鐮若轉月，拂水生連珠。",
            "此草最可珍，何必貴龍須。織作玉床席，欣承清夜娛。",
            "羅衣能再拂，不畏素塵蕪。"
        ],
        "notes": [
            ""
        ],
        "volume": "卷一百八十三",
        "no#": 20
    },
    {
        "title": "詠鄰女東窗海石榴",
        "author": "李白",
        "biography": "",
        "paragraphs": [
            "魯女東窗下，海榴世所稀。珊瑚映綠水，未足比光輝。",
            "清香隨風發，落日好鳥歸。願為東南枝，低舉拂羅衣。",
            "無由共攀折，引領望金扉。"
        ],
        "notes": [
            ""
        ],
        "volume": "卷一百八十三",
        "no#": 21
    },
    {
        "title": "南軒松",
        "author": "李白",
        "biography": "",
        "paragraphs": [
            "南軒有孤松，柯葉自綿冪。清風無閒時，瀟灑終日夕。",
            "陰生古苔綠，色染秋煙碧。何當淩雲霄，直上數千尺。"
        ],
        "notes": [
            ""
        ],
        "volume": "卷一百八十三",
        "no#": 22
    },
    {
        "title": "詠山樽二首",
        "author": "李白",
        "biography": "",
        "paragraphs": [
            "蟠木不雕飾，且將斤斧疏。樽成山嶽勢，材是棟樑餘。",
            "外與金罍並，中涵玉醴虛。慚君垂拂拭，遂忝玳筵居。",
            "擁腫寒山木，嵌空成酒樽。愧無江海量，偃蹇在君門。"
        ],
        "notes": [
            ""
        ],
        "volume": "卷一百八十三",
        "no#": 23
    },
    {
        "title": "初出金門，尋王侍禦不遇，詠壁上鸚鵡",
        "author": "李白",
        "biography": "",
        "paragraphs": [
            "落羽辭金殿，孤鳴吒繡衣。能言終見棄，還向隴西飛。"
        ],
        "notes": [
            ""
        ],
        "volume": "卷一百八十三",
        "no#": 24
    },
    {
        "title": "紫藤樹",
        "author": "李白",
        "biography": "",
        "paragraphs": [
            "紫藤掛雲木，花蔓宜陽春。密葉隱歌鳥，香風留美人。"
        ],
        "notes": [
            ""
        ],
        "volume": "卷一百八十三",
        "no#": 25
    },
    {
        "title": "觀放白鷹二首",
        "author": "李白",
        "biography": "",
        "paragraphs": [
            "八月邊風高，胡鷹白錦毛。孤飛一片雪，百里見秋毫。",
            "寒冬十二月，蒼鷹八九毛。寄言燕雀莫相啅，"
        ],
        "notes": [
            ""
        ],
        "volume": "卷一百八十三",
        "no#": 26
    },
    {
        "title": "觀博平王志安少府山水粉圖",
        "author": "李白",
        "biography": "",
        "paragraphs": [
            "粉壁為空天，丹青狀江海。遊雲不知歸，日見白鷗在。",
            "博平真人王志安，沉吟至此願掛冠。松溪石磴帶秋色，"
        ],
        "notes": [
            ""
        ],
        "volume": "卷一百八十三",
        "no#": 27
    },
    {
        "title": "題雍丘崔明府丹灶",
        "author": "李白",
        "biography": "",
        "paragraphs": [
            "美人為政本忘機，服藥求仙事不違。葉縣已泥丹灶畢，",
            "九轉但能生羽翼，雙鳧忽去定何依。"
        ],
        "notes": [
            ""
        ],
        "volume": "卷一百八十三",
        "no#": 28
    },
    {
        "title": "觀元丹丘坐巫山屏風",
        "author": "李白",
        "biography": "",
        "paragraphs": [
            "昔遊三峽見巫山，見畫巫山宛相似。疑是天邊十二峰，",
            "錦衾瑤席何寂寂，楚王神女徒盈盈。高咫尺，如千里，",
            "水石潺湲萬壑分，煙光草色俱氛氳。溪花笑日何年發，"
        ],
        "notes": [
            ""
        ],
        "volume": "卷一百八十三",
        "no#": 29
    },
    {
        "title": "求崔山人百丈崖瀑布圖",
        "author": "李白",
        "biography": "",
        "paragraphs": [
            "百丈素崖裂，四山丹壁開。龍潭中噴射，晝夜生風雷。",
            "但見瀑泉落，如潈雲漢來。聞君寫真圖，島嶼備縈回。",
            "石黛刷幽草，曾青澤古苔。幽緘倘相傳，何必向天臺。"
        ],
        "notes": [
            ""
        ],
        "volume": "卷一百八十三",
        "no#": 30
    },
    {
        "title": "見野草中有曰白頭翁者",
        "author": "李白",
        "biography": "",
        "paragraphs": [
            "醉入田家去，行歌荒野中。如何青草裏，亦有白頭翁。",
            "折取對明鏡，宛將衰鬢同。微芳似相誚，留恨向東風。"
        ],
        "notes": [
            ""
        ],
        "volume": "卷一百八十三",
        "no#": 31
    },
    {
        "title": "流夜郎題葵葉",
        "author": "李白",
        "biography": "",
        "paragraphs": [
            "慚君能衛足，歎我遠移根。白日如分照，還歸守故園。"
        ],
        "notes": [
            ""
        ],
        "volume": "卷一百八十三",
        "no#": 32
    },
    {
        "title": "塋禪師房觀山海圖",
        "author": "李白",
        "biography": "",
        "paragraphs": [
            "真僧閉精宇，滅跡含達觀。列嶂圖雲山，攢峰入霄漢。",
            "丹崖森在目，清晝疑卷幔。蓬壺來軒窗，瀛海入幾案。",
            "煙濤爭噴薄，島嶼相淩亂。征帆飄空中，瀑水灑天半。",
            "崢嶸若可陟，想像徒盈歎。杳與真心冥，遂諧靜者玩。",
            "如登赤城裏，揭步滄洲畔。即事能娛人，從茲得消散。"
        ],
        "notes": [
            ""
        ],
        "volume": "卷一百八十三",
        "no#": 33
    },
    {
        "title": "白鷺鶿",
        "author": "李白",
        "biography": "",
        "paragraphs": [
            "白鷺下秋水，孤飛如墜霜。心閑且未去，獨立沙洲傍。"
        ],
        "notes": [
            ""
        ],
        "volume": "卷一百八十三",
        "no#": 34
    },
    {
        "title": "詠槿",
        "author": "李白",
        "biography": "",
        "paragraphs": [
            "園花笑芳年，池草豔春色。猶不如槿花，嬋娟玉階側。",
            "芬榮何夭促，零落在瞬息。豈若瓊樹枝，終歲長翕赩。"
        ],
        "notes": [
            ""
        ],
        "volume": "卷一百八十三",
        "no#": 35
    },
    {
        "title": "詠桂",
        "author": "李白",
        "biography": "",
        "paragraphs": [
            "世人種桃李，皆在金張門。攀折爭捷徑，及此春風暄。",
            "一朝天霜下，榮耀難久存。安知南山桂，綠葉垂芳根。",
            "清陰亦可托，何惜樹君園。"
        ],
        "notes": [
            ""
        ],
        "volume": "卷一百八十三",
        "no#": 36
    },
    {
        "title": "白胡桃",
        "author": "李白",
        "biography": "",
        "paragraphs": [
            "紅羅袖裏分明見，白玉盤中看卻無。",
            "疑是老僧休念誦，腕前推下水晶珠。"
        ],
        "notes": [
            ""
        ],
        "volume": "卷一百八十三",
        "no#": 37
    },
    {
        "title": "巫山枕障",
        "author": "李白",
        "biography": "",
        "paragraphs": [
            "巫山枕障畫高丘，白帝城邊樹色秋。",
            "朝雲夜入無行處，巴水橫天更不流。"
        ],
        "notes": [
            ""
        ],
        "volume": "卷一百八十三",
        "no#": 38
    },
    {
        "title": "南奔書懷",
        "author": "李白",
        "biography": "",
        "paragraphs": [
            "遙夜何漫漫，空歌白石爛。甯戚未匡齊，陳平終佐漢。",
            "欃槍掃河洛，直割鴻溝半。歷數方未遷，雲雷屢多難。",
            "天人秉旄鉞，虎竹光藩翰。侍筆黃金台，傳觴青玉案。",
            "不因秋風起，自有思歸歎。主將動讒疑，王師忽離叛。",
            "自來白沙上，鼓噪丹陽岸。賓禦如浮雲，從風各消散。",
            "舟中指可掬，城上骸爭爨。草草出近關，行行昧前算。",
            "南奔劇星火，北寇無涯畔。顧乏七寶鞭，留連道傍玩。",
            "太白夜食昴，長虹日中貫。秦趙興天兵，茫茫九州亂。",
            "感遇明主恩，頗高祖逖言。過江誓流水，志在清中原。",
            "拔劍擊前柱，悲歌難重論。"
        ],
        "notes": [
            ""
        ],
        "volume": "卷一百八十三",
        "no#": 39
    }
]