[
    {
        "title": "古意二首",
        "author": "祖詠",
        "biography": "",
        "paragraphs": [
            "夫差日淫放，舉國求妃嬪。自謂得王寵，代間無美人。",
            "碧羅象天閣，坐輦乘芳春。宮女數千騎，常遊江水濱。",
            "年深玉顏老，時薄花妝新。拭淚下金殿，嬌多不顧身。",
            "生前妒歌舞，死後同灰塵。塚墓令人哀，哀於銅雀台。",
            "楚王竟何去，獨自留巫山。偏使世人見，迢迢江漢間。",
            "駐舟春溪裏，誓願拜靈顏。夢寐睹神女，金沙鳴佩環。",
            "閑豔絕世姿，令人氣力微。含笑默不語，化作朝雲飛。"
        ],
        "notes": [
            ""
        ],
        "volume": "卷一百三十一",
        "no#": 1
    },
    {
        "title": "渡淮河寄平一",
        "author": "祖詠",
        "biography": "",
        "paragraphs": [
            "天色混波濤，岸陰匝村墅。微微漢祖廟，隱隱江陵渚。",
            "雲樹森已重，時明鬱相拒。"
        ],
        "notes": [
            ""
        ],
        "volume": "卷一百三十一",
        "no#": 2
    },
    {
        "title": "歸汝墳山莊留別盧象",
        "author": "祖詠",
        "biography": "",
        "paragraphs": [
            "淹留歲將晏，久廢南山期。舊業不見棄，還山從此辭。",
            "漚麻入南澗，刈麥向東菑。對酒雞黍熟，閉門風雪時。",
            "非君一延首，誰慰遙相思。"
        ],
        "notes": [
            ""
        ],
        "volume": "卷一百三十一",
        "no#": 3
    },
    {
        "title": "夕次圃田店",
        "author": "祖詠",
        "biography": "",
        "paragraphs": [
            "前路入鄭郊，尚經百餘裏。馬煩時欲歇，客歸程未已。",
            "落日桑柘陰，遙村煙火起。西還不遑宿，中夜渡涇水。"
        ],
        "notes": [
            ""
        ],
        "volume": "卷一百三十一",
        "no#": 4
    },
    {
        "title": "田家即事",
        "author": "祖詠",
        "biography": "",
        "paragraphs": [
            "舊居東皋上，左右俯荒村。樵路前傍嶺，田家遙對門。",
            "歡娛始披拂，愜意在郊原。餘霽蕩川霧，新秋仍晝昏。",
            "攀條憩林麓，引水開泉源。稼穡豈雲倦，桑麻今正繁。",
            "方求靜者賞，偶與潛夫論。雞黍何必具，吾心知道尊。"
        ],
        "notes": [
            ""
        ],
        "volume": "卷一百三十一",
        "no#": 5
    },
    {
        "title": "扈從禦宿池",
        "author": "祖詠",
        "biography": "",
        "paragraphs": [
            "君王既巡狩，輦道入秦京。遠樹低槍壘，孤峰入幔城。",
            "寒疏清禁漏，夜警羽林兵。誰念迷方客，長懷魏闕情。"
        ],
        "notes": [
            ""
        ],
        "volume": "卷一百三十一",
        "no#": 6
    },
    {
        "title": "贈苗發員外",
        "author": "祖詠",
        "biography": "",
        "paragraphs": [
            "宿雨朝來歇，空山天氣清。盤雲雙鶴下，隔水一蟬鳴。",
            "古道黃花落，平蕪赤燒生。茂陵雖有病，猶得伴君行。"
        ],
        "notes": [
            ""
        ],
        "volume": "卷一百三十一",
        "no#": 7
    },
    {
        "title": "答王維留宿",
        "author": "祖詠",
        "biography": "",
        "paragraphs": [
            "四年不相見，相見複何為。握手言未畢，卻令傷別離。",
            "升堂還駐馬，酌醴便呼兒。語嘿自相對，安用傍人知。"
        ],
        "notes": [
            ""
        ],
        "volume": "卷一百三十一",
        "no#": 8
    },
    {
        "title": "長樂驛留別盧象裴總",
        "author": "祖詠",
        "biography": "",
        "paragraphs": [
            "朝來已握手，宿別更傷心。灞水行人渡，商山驛路深。",
            "故情君且足，謫宦我難任。直道皆如此，誰能淚滿襟。"
        ],
        "notes": [
            ""
        ],
        "volume": "卷一百三十一",
        "no#": 9
    },
    {
        "title": "送劉高郵棁使入都",
        "author": "祖詠",
        "biography": "",
        "paragraphs": [
            "常聞積歸思，昨夜又兼秋。鄉路京華遠，王程江水流。",
            "吳歌喧兩岸，楚客醉孤舟。漸覺潮初上，淒然多暮愁。"
        ],
        "notes": [
            ""
        ],
        "volume": "卷一百三十一",
        "no#": 10
    },
    {
        "title": "宴吳王宅",
        "author": "祖詠",
        "biography": "",
        "paragraphs": [
            "吳王承國寵，列第禁城東。連夜征詞客，當春試舞童。",
            "砌分池水岸，窗度竹林風。更待西園月，金尊樂未終。"
        ],
        "notes": [
            ""
        ],
        "volume": "卷一百三十一",
        "no#": 11
    },
    {
        "title": "觀華岳",
        "author": "祖詠",
        "biography": "",
        "paragraphs": [
            "西入秦關口，南瞻驛路連。彩雲生闕下，松樹到祠邊。",
            "作鎮當官道，雄都俯大川。蓮峰徑上處，仿佛有神仙。"
        ],
        "notes": [
            ""
        ],
        "volume": "卷一百三十一",
        "no#": 12
    },
    {
        "title": "泗上馮使君南樓作",
        "author": "祖詠",
        "biography": "",
        "paragraphs": [
            "井邑連淮泗，南樓向晚過。望灘沙鷺起，尋岸浴童歌。",
            "近海雲偏出，兼秋雨更多。明晨擬回棹，鄉思恨風波。"
        ],
        "notes": [
            ""
        ],
        "volume": "卷一百三十一",
        "no#": 13
    },
    {
        "title": "蘇氏別業",
        "author": "祖詠",
        "biography": "",
        "paragraphs": [
            "別業居幽處，到來生隱心。南山當戶牖，灃水映園林。",
            "屋覆經冬雪，庭昏未夕陰。寥寥人境外，閑坐聽春禽。"
        ],
        "notes": [
            ""
        ],
        "volume": "卷一百三十一",
        "no#": 14
    },
    {
        "title": "汝墳別業",
        "author": "祖詠",
        "biography": "",
        "paragraphs": [
            "失路農為業，移家到汝墳。獨愁常廢卷，多病久離群。",
            "鳥雀垂窗柳，虹霓出澗雲。山中無外事，樵唱有時聞。"
        ],
        "notes": [
            ""
        ],
        "volume": "卷一百三十一",
        "no#": 15
    },
    {
        "title": "陸渾水亭",
        "author": "祖詠",
        "biography": "",
        "paragraphs": [
            "晝眺伊川曲，岩間霽色明。淺沙平有路，流水漫無聲。",
            "浴鳥沿波聚，潛魚觸釣驚。更憐春岸綠，幽意滿前楹。"
        ],
        "notes": [
            ""
        ],
        "volume": "卷一百三十一",
        "no#": 16
    },
    {
        "title": "過鄭曲",
        "author": "祖詠",
        "biography": "",
        "paragraphs": [
            "路向榮川穀，晴來望盡通。細煙生水上，圓月在舟中。",
            "岸勢迷行客，秋聲亂草蟲。旅懷勞自慰，淅淅有涼風。"
        ],
        "notes": [
            ""
        ],
        "volume": "卷一百三十一",
        "no#": 17
    },
    {
        "title": "宿陳留李少府揆廳",
        "author": "祖詠",
        "biography": "",
        "paragraphs": [
            "相知有叔卿，訟簡夜彌清。旅泊倦愁臥，堂空聞曙更。",
            "風簾搖燭影，秋雨帶蟲聲。歸思那堪說，悠悠限洛城。"
        ],
        "notes": [
            ""
        ],
        "volume": "卷一百三十一",
        "no#": 18
    },
    {
        "title": "題韓少府水亭",
        "author": "祖詠",
        "biography": "",
        "paragraphs": [
            "梅福幽棲處，佳期不忘還。鳥吟當戶竹，花繞傍池山。",
            "水氣侵階冷，松陰覆座閑。甯知武陵趣，宛在市朝間。"
        ],
        "notes": [
            ""
        ],
        "volume": "卷一百三十一",
        "no#": 19
    },
    {
        "title": "題遠公經台",
        "author": "祖詠",
        "biography": "",
        "paragraphs": [
            "蘭若無人到，真僧出複稀。苔侵行道席，雲濕坐禪衣。",
            "澗鼠緣香案，山蟬噪竹扉。世間長不見，寧止暫忘歸。"
        ],
        "notes": [
            ""
        ],
        "volume": "卷一百三十一",
        "no#": 20
    },
    {
        "title": "中峰居喜見苗發",
        "author": "祖詠",
        "biography": "",
        "paragraphs": [
            "自得中峰住，深林亦閉關。經秋無客到，入夜有僧還。",
            "暗澗泉聲小，荒岡樹影閑。高窗不可望，星月滿空山。"
        ],
        "notes": [
            ""
        ],
        "volume": "卷一百三十一",
        "no#": 21
    },
    {
        "title": "江南旅情",
        "author": "祖詠",
        "biography": "",
        "paragraphs": [
            "楚山不可極，歸路但蕭條。海色晴看雨，江聲夜聽潮。",
            "劍留南斗近，書寄北風遙。為報空潭橘，無媒寄洛橋。"
        ],
        "notes": [
            ""
        ],
        "volume": "卷一百三十一",
        "no#": 22
    },
    {
        "title": "泊揚子津",
        "author": "祖詠",
        "biography": "",
        "paragraphs": [
            "才入維揚郡，鄉關此路遙。林藏初過雨，風退欲歸潮。",
            "江火明沙岸，雲帆礙浦橋。客衣今日薄，寒氣近來饒。"
        ],
        "notes": [
            ""
        ],
        "volume": "卷一百三十一",
        "no#": 23
    },
    {
        "title": "晚泊金陵水亭",
        "author": "祖詠",
        "biography": "",
        "paragraphs": [
            "江亭當廢國，秋景倍蕭騷。夕照明殘壘，寒潮漲古濠。",
            "就田看鶴大，隔水見僧高。無限前朝事，醒吟易覺勞。"
        ],
        "notes": [
            ""
        ],
        "volume": "卷一百三十一",
        "no#": 24
    },
    {
        "title": "七夕",
        "author": "祖詠",
        "biography": "",
        "paragraphs": [
            "閨女求天女，更闌意未闌。玉庭開粉席，羅袖捧金盤。",
            "向月穿針易，臨風整線難。不知誰得巧，明旦試相看。"
        ],
        "notes": [
            ""
        ],
        "volume": "卷一百三十一",
        "no#": 25
    },
    {
        "title": "望薊門",
        "author": "祖詠",
        "biography": "",
        "paragraphs": [
            "燕台一望客心驚，簫鼓喧喧漢將營。萬里寒光生積雪，",
            "少小雖非投筆吏，論功還欲請長纓。"
        ],
        "notes": [
            ""
        ],
        "volume": "卷一百三十一",
        "no#": 26
    },
    {
        "title": "家園夜坐寄郭微",
        "author": "祖詠",
        "biography": "",
        "paragraphs": [
            "前階微雨歇，開戶散窺林。月出夜方淺，水涼池更深。",
            "餘風生竹樹，清露薄衣襟。遇物遂遙歎，懷人滋遠心。",
            "依稀成夢想，影響絕徽音。誰念窮居者，明時嗟陸沉。"
        ],
        "notes": [
            ""
        ],
        "volume": "卷一百三十一",
        "no#": 27
    },
    {
        "title": "酬汴州李別駕贈",
        "author": "祖詠",
        "biography": "",
        "paragraphs": [
            "秋風多客思，行旅厭艱辛。自洛非才子，游梁得主人。",
            "文章參末議，榮賤豈同倫。歎逝逢三演，懷賢憶四真。",
            "情因恩舊好，契托死生親。所愧能投贈，清言益潤身。"
        ],
        "notes": [
            ""
        ],
        "volume": "卷一百三十一",
        "no#": 28
    },
    {
        "title": "清明宴司勳劉郎中別業",
        "author": "祖詠",
        "biography": "",
        "paragraphs": [
            "田家複近臣，行樂不違親。霽日園林好，清明煙火新。",
            "以文長會友，唯德自成鄰。池照窗陰晚，杯香藥味春。",
            "簷前花覆地，竹外鳥窺人。何必桃源裏，深居作隱淪。"
        ],
        "notes": [
            ""
        ],
        "volume": "卷一百三十一",
        "no#": 29
    },
    {
        "title": "汝墳秋同仙州王長史翰聞百舌鳥",
        "author": "祖詠",
        "biography": "",
        "paragraphs": [
            "秋天聞好鳥，驚起出簾帷。卻念殊方月，能鳴巳後時。",
            "遷喬誠可早，出谷此何遲。顧影慚無對，懷群空所思。",
            "淒涼歲欲晚，蕭索燕將辭。留聽未終曲，彌令心獨悲。",
            "高飛憑力致，巧囀任天姿。返覆知而靜，間關斷若遺。",
            "花繁上林路，霜落汝川湄。且長淩風翮，乘春自有期。"
        ],
        "notes": [
            ""
        ],
        "volume": "卷一百三十一",
        "no#": 30
    },
    {
        "title": "送丘為下第",
        "author": "祖詠",
        "biography": "",
        "paragraphs": [
            "滄江一身客，獻賦空十年。明主豈能好，今人誰舉賢。",
            "國門稅征駕，旅食謀歸旋。皦日媚春水，綠蘋香客船。",
            "無媒既不達，予亦思歸田。"
        ],
        "notes": [
            ""
        ],
        "volume": "卷一百三十一",
        "no#": 31
    },
    {
        "title": "贈苗發員外",
        "author": "祖詠",
        "biography": "",
        "paragraphs": [
            "朱戶敞高扉，青槐礙落暉。八龍乘慶重，三虎遞朝歸。",
            "坐竹人聲絕，橫琴鳥語稀。花慚潘嶽貌，年稱老萊衣。",
            "葉暗朱櫻熟，絲長粉蝶飛。應憐魯儒賤，空與故山違。"
        ],
        "notes": [
            ""
        ],
        "volume": "卷一百三十一",
        "no#": 32
    },
    {
        "title": "寄王長史",
        "author": "祖詠",
        "biography": "",
        "paragraphs": [
            "汝潁俱宿好，往來托層巒。終日何寂寞，繞籬生蕙蘭。"
        ],
        "notes": [
            ""
        ],
        "volume": "卷一百三十一",
        "no#": 33
    },
    {
        "title": "別怨",
        "author": "祖詠",
        "biography": "",
        "paragraphs": [
            "送別到中流，秋船倚渡頭。相看尚不遠，未可即回舟。"
        ],
        "notes": [
            ""
        ],
        "volume": "卷一百三十一",
        "no#": 34
    },
    {
        "title": "終南望餘雪",
        "author": "祖詠",
        "biography": "",
        "paragraphs": [
            "終南陰嶺秀，積雪浮雲端。林表明霽色，城中增暮寒。"
        ],
        "notes": [
            ""
        ],
        "volume": "卷一百三十一",
        "no#": 35
    },
    {
        "title": "句",
        "author": "祖詠",
        "biography": "",
        "paragraphs": [
            "不知疊嶂夜來雨，清曉石楠花亂流。"
        ],
        "notes": [
            ""
        ],
        "volume": "卷一百三十一",
        "no#": 36
    }
]