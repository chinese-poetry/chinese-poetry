[
    {
        "title": "聞征四處士",
        "author": "貫休",
        "biography": "",
        "paragraphs": [
            "一詔群公起，移山四海聞。因知丈夫事，須佐聖明君。",
            "白酒全傾甕，蒲輪半載雲。從茲居諫署，筆硯幾人焚。"
        ],
        "notes": [
            ""
        ],
        "volume": "卷八百三十",
        "no#": 1
    },
    {
        "title": "送友人下第游邊",
        "author": "貫休",
        "biography": "",
        "paragraphs": [
            "失意窮邊去，孤城值晚春。黑山霞不赤，白日鬼隨人。",
            "角咽胡風緊，沙昏磧月新。明時至公在，回首莫因循。"
        ],
        "notes": [
            ""
        ],
        "volume": "卷八百三十",
        "no#": 2
    },
    {
        "title": "寄匡山紀公",
        "author": "貫休",
        "biography": "",
        "paragraphs": [
            "錦繡谷中人，相思入夢頻。寄言無別事，琢句似終身。",
            "書捲鬚求旨，鬚根易得銀。斯言如不惑，千里亦相親。"
        ],
        "notes": [
            ""
        ],
        "volume": "卷八百三十",
        "no#": 3
    },
    {
        "title": "聞無相道人順世五首",
        "author": "貫休",
        "biography": "",
        "paragraphs": [
            "一事不經營，孤峰長老情。惟餐橡子餅，愛說道君兄。",
            "池藕香狸掘，山神白日行。又聞行腳也，何處化群生。",
            "自昔尋師日，顛峰絕頂頭。雖聞不相似，特地使人愁。",
            "庭樹雪摧殘，上有白獮猴。大哉法中龍，去去不可留。",
            "常思將道者，高論地爐傍。迂談無世味，夜深山木僵。",
            "下山遭離亂，多病惟深藏。一別三十年，煙水空茫茫。",
            "石霜既順世，吾師亦不住。杉桂有猩猩，糠秕無句句。",
            "土肥多孟蕨，道老如嬰孺。莫比優曇花，斯人更難遇。",
            "百千萬億偈，共他勿交涉。所以那老人，密傳與迦葉。",
            "吾師得此法，不論劫不劫。去矣不可留，無蹤若為躡。"
        ],
        "notes": [
            ""
        ],
        "volume": "卷八百三十",
        "no#": 4
    },
    {
        "title": "苦熱",
        "author": "貫休",
        "biography": "",
        "paragraphs": [
            "松桂枝不動，陽烏飛半天。稻麻須結實，沙石欲生煙。",
            "毒氣仍幹扇，高枝不立蟬。舊山多積雪，歸去是何年。"
        ],
        "notes": [
            ""
        ],
        "volume": "卷八百三十",
        "no#": 5
    },
    {
        "title": "鄂渚贈祥公",
        "author": "貫休",
        "biography": "",
        "paragraphs": [
            "寂寥堆積者，自為是高僧。客遠何人識，吟多冷病增。",
            "松煙青透壁，雪氣細吹燈。猶賴師于我，依依非面朋。"
        ],
        "notes": [
            ""
        ],
        "volume": "卷八百三十",
        "no#": 6
    },
    {
        "title": "懷武昌棲一二首",
        "author": "貫休",
        "biography": "",
        "paragraphs": [
            "常憶能吟一，房連古帝墟。無端多忤物，唯我獨知渠。",
            "病癒囊空後，神清木落初。只因烽火起，書劄自茲疏。",
            "清風江上月，霜灑月中砧。得句先呈佛，無人知此心。",
            "寂寥從鬼出，蒼翠到門深。惟有雙峰寺，時時獨去尋。"
        ],
        "notes": [
            ""
        ],
        "volume": "卷八百三十",
        "no#": 7
    },
    {
        "title": "寒食郊外",
        "author": "貫休",
        "biography": "",
        "paragraphs": [
            "寒食將吾族，相隨過石溪。塚花沾酒落，林鳥學人啼。",
            "白水穿蕪疾，新霞出霧低。不堪回首望，家在赤松西。"
        ],
        "notes": [
            ""
        ],
        "volume": "卷八百三十",
        "no#": 8
    },
    {
        "title": "送道士歸天臺",
        "author": "貫休",
        "biography": "",
        "paragraphs": [
            "道高留不住，道去更何雲。舉世皆趨世，如君始愛君。",
            "徑侵銀地滑，瀑到石城聞。它日如相憶，金桃一為分。"
        ],
        "notes": [
            ""
        ],
        "volume": "卷八百三十",
        "no#": 9
    },
    {
        "title": "經孟浩然鹿門舊居二首",
        "author": "貫休",
        "biography": "",
        "paragraphs": [
            "孟子終焉處，遊人得得過。dz深黃狖小，地暖白雲多。",
            "孔聖嗟大謬，玄宗爭奈何。空餘峴山色，千古共嵯峨。",
            "花落穀鶯啼，精靈安在哉。青山不可問，永日獨裴回。",
            "塚穴應藏虎，荒碑只見苔。伊餘亦惆悵，昨日郢城回。"
        ],
        "notes": [
            ""
        ],
        "volume": "卷八百三十",
        "no#": 10
    },
    {
        "title": "春送禪師歸閩中",
        "author": "貫休",
        "biography": "",
        "paragraphs": [
            "春色滿三湘，送師還故鄉。穿霞逢黑yU，乞食得紅薑。",
            "大化宗門辟，孤禪海樹涼。儻為新句偈，寄我亦何妨。"
        ],
        "notes": [
            ""
        ],
        "volume": "卷八百三十",
        "no#": 11
    },
    {
        "title": "途中逢周樸",
        "author": "貫休",
        "biography": "",
        "paragraphs": [
            "東西南北路，相遇共興哀。世濁無知己，子從何處來。",
            "菊衰芳草在，程遠宿煙開。儻遇中興主，還應不用媒。"
        ],
        "notes": [
            ""
        ],
        "volume": "卷八百三十",
        "no#": 12
    },
    {
        "title": "避寇山中作",
        "author": "貫休",
        "biography": "",
        "paragraphs": [
            "山翠碧嵯峨，攀牽去者多。淺深俱得地，好惡未知他。",
            "有草皆為戶，無人不荷戈。相逢空悵望，更有好時麼。"
        ],
        "notes": [
            ""
        ],
        "volume": "卷八百三十",
        "no#": 13
    },
    {
        "title": "避寇上唐臺山",
        "author": "貫休",
        "biography": "",
        "paragraphs": [
            "蒼黃緣鳥道，峰脅見樓臺。檉桂香皆滴，煙霞濕不開。",
            "僧高眉半白，山老石多摧。莫問塵中事，如今正可哀。"
        ],
        "notes": [
            ""
        ],
        "volume": "卷八百三十",
        "no#": 14
    },
    {
        "title": "題嶧桐律師院",
        "author": "貫休",
        "biography": "",
        "paragraphs": [
            "律中麟角者，高淡出塵埃。芳草不曾觸，幾生如此來。",
            "壑風吹磬斷，杉露滴花開。如結林中社，伊餘亦願陪。"
        ],
        "notes": [
            ""
        ],
        "volume": "卷八百三十",
        "no#": 15
    },
    {
        "title": "上馮使君渡水僧障子",
        "author": "貫休",
        "biography": "",
        "paragraphs": [
            "跣足拄巴藤，潺湲渡幾曾。盡權無著印，不是等閒僧。",
            "熊耳應初到，牛頭始去登。畫來偏覺好，將寄柳吳興。"
        ],
        "notes": [
            ""
        ],
        "volume": "卷八百三十",
        "no#": 16
    },
    {
        "title": "秋夜玩月懷玉霄道士",
        "author": "貫休",
        "biography": "",
        "paragraphs": [
            "光異磨礱出，輪非雕斫成。今宵剛道別，舉世勿人爭。",
            "征婦砧添怨，詩人哭到明。惟宜華頂叟，笙磬有餘聲。"
        ],
        "notes": [
            ""
        ],
        "volume": "卷八百三十",
        "no#": 17
    },
    {
        "title": "上杭州令狐使君",
        "author": "貫休",
        "biography": "",
        "paragraphs": [
            "顏冉德無鄰，分憂浙水濱。愛山成大癖，求瘼似諸身。",
            "視事奸回盡，登樓海嶽春。野人如有幸，應得見陶鈞。"
        ],
        "notes": [
            ""
        ],
        "volume": "卷八百三十",
        "no#": 18
    },
    {
        "title": "懷諸葛玨二首",
        "author": "貫休",
        "biography": "",
        "paragraphs": [
            "諸葛子作者，詩曾我細看。出山因覓孟，踏雪去尋韓。",
            "謬獨哭不錯，常流飲實難。知音知便了，歸去舊江幹。",
            "羸馬與羸童，微吟冒北風。店孤僧共歇，日落思無窮。",
            "囊草無非刺，魏人那識公。鶯花五陵道，去去與誰同。"
        ],
        "notes": [
            ""
        ],
        "volume": "卷八百三十",
        "no#": 19
    },
    {
        "title": "懷錢唐羅隱、章魯封",
        "author": "貫休",
        "biography": "",
        "paragraphs": [
            "二子依公子，雞鳴狗盜徒。青雲十上苦，白髮一莖無。",
            "風澀潮聲惡，天寒角韻孤。別離千萬里，何以慰榮枯。"
        ],
        "notes": [
            ""
        ],
        "volume": "卷八百三十",
        "no#": 20
    },
    {
        "title": "送沈侍郎",
        "author": "貫休",
        "biography": "",
        "paragraphs": [
            "從知無遠近，木落去閩城。地入無諸俗，冠峨甲乙精。",
            "山多高興亂，江直好風生。儉府清無事，唯應薦禰衡。"
        ],
        "notes": [
            ""
        ],
        "volume": "卷八百三十",
        "no#": 21
    },
    {
        "title": "題宿禪師院",
        "author": "貫休",
        "biography": "",
        "paragraphs": [
            "身閒心亦然，如此已多年。語淡不著物，茶香別有泉。",
            "古衣和蘚衲，新偈幾人傳。時說秋歸夢，孤峰在海邊。"
        ],
        "notes": [
            ""
        ],
        "volume": "卷八百三十",
        "no#": 22
    },
    {
        "title": "秋晚泊石頭驛有寄",
        "author": "貫休",
        "biography": "",
        "paragraphs": [
            "蕭索漳江北，何人慰寂寥。北風人獨立，南國信空遙。",
            "燒塢新雲白，漁家眾木凋。所思不可見，行雁在青霄。"
        ],
        "notes": [
            ""
        ],
        "volume": "卷八百三十",
        "no#": 23
    },
    {
        "title": "別盧使君",
        "author": "貫休",
        "biography": "",
        "paragraphs": [
            "杜宇聲聲急，行行楚水濆。道無裨政化，行處傲孤雲。",
            "幸到膺門下，頻蒙俸粟分。詩雖曾引玉，棋數中埋軍。",
            "山好還尋去，恩深豈易雲。扇風千里泰，車雨九重聞。",
            "晴霧和花氣，危檣鼓浪文。終期陶鑄日，再見信陵君。"
        ],
        "notes": [
            ""
        ],
        "volume": "卷八百三十",
        "no#": 24
    },
    {
        "title": "秋夜吟",
        "author": "貫休",
        "biography": "",
        "paragraphs": [
            "如愚複愛詩，木落即眠遲。思苦香消盡，更深筆尚隨。",
            "饑童舂赤黍，繁露灑烏椑。看卻龍鍾也，歸山是底時。"
        ],
        "notes": [
            ""
        ],
        "volume": "卷八百三十",
        "no#": 25
    },
    {
        "title": "桐江閒居作十二首",
        "author": "貫休",
        "biography": "",
        "paragraphs": [
            "木落雨翛翛，桐江古岸頭。擬歸仙掌去，剛被謝公留。",
            "猛燒侵茶塢，殘霞照角樓。坐來還有意，流水面前流。",
            "香刹通真觀，樓臺倚郡城。陰森古樹氣，粗淡老僧情。",
            "壁畫連山潤，仙鐘扣月清。何須結西社，大道本無生。",
            "靜室焚檀印，深爐燒鐵瓶。茶和阿魏暖，火種柏根馨。",
            "數隻飛來鶴，成堆讀了經。何妨似支遁，騎馬入青冥。",
            "不問賡桑子，唯師妙吉祥。等閒眠片石，不覺到斜陽。",
            "獨自收櫧葉，教童探柏瓤。王孫莫指笑，淡泊味還長。",
            "詩琢冰成句，多將大道論。人誰知此意，日日只關門。",
            "乳鼠穿荒壁，溪龜上淨盆。因知無事貴，言外更無言。",
            "紅黍飯溪苔，清吟茗數杯。只應唯道在，無意俟時來。",
            "樹疊藏仙洞，山蒸足爆雷。從他嫌複笑，門更不曾開。",
            "蟬急野蕭蕭，山中信屢招。樹香烹菌術，詩□□瓊瑤。",
            "諸境教人認，荒榛引燒燒。吾皇禮金骨，誰□美南朝。",
            "露滴滴蘅茅，秋成爽氣交。霜椑如蜜裹，□□似鹽苞。",
            "浮蘚侵蛩穴，微陽落鶴巢。還如山裏日，門更絕人敲。",
            "塹鳥毛衣別，頻來似愛吟。蕭條秋病後，斑駁綠苔深。",
            "珠翠籠金像，風泉灑玉琴。孰知吾所適，終不是心心。",
            "芙蓉峰裏居，關閉複何如。白玃兼花鹿，多年不見渠。",
            "紅泉香滴瀝，丹桂冷扶疏。唯有西溪叟，時時到弊廬。",
            "憶在山中日，為僧鬢欲衰。一燈常到曉，十載不離師。",
            "水汲冰溪滑，鐘撞雪閣危。從來多自省，不學擬何為。",
            "囊非撲滿器，門更絕人過。土井連岡冷，風簾迸葉多。",
            "村童頑似鐵，山菜硬如莎。唯有前山色，窗中無奈何。"
        ],
        "notes": [
            ""
        ],
        "volume": "卷八百三十",
        "no#": 26
    },
    {
        "title": "寄馮使君",
        "author": "貫休",
        "biography": "",
        "paragraphs": [
            "山風與霜氣，浩浩滿松枝。永日燒杉子，無人共此時。",
            "為文攀諷諫，得道在毫釐。唯有桐江守，常憐志不卑。"
        ],
        "notes": [
            ""
        ],
        "volume": "卷八百三十",
        "no#": 27
    },
    {
        "title": "經棲白舊院二首",
        "author": "貫休",
        "biography": "",
        "paragraphs": [
            "竺卿何處去，觸目盡淒涼。不見中秋月，空餘一炷香。",
            "殘花飄暮雨，枯葉蓋啼螿。誰禮新墳塔，蕭條渭水傍。",
            "國寶還亡一，時多李德林。故人卿相泣，承制渥恩深。",
            "舊槁誰收得，空堂影似吟。裴回不能去，寒日下西岑。"
        ],
        "notes": [
            ""
        ],
        "volume": "卷八百三十",
        "no#": 28
    },
    {
        "title": "贈李佑道人",
        "author": "貫休",
        "biography": "",
        "paragraphs": [
            "闒茸複埃塵，難親複易親。皆疑有仙術，問著卻愁人。",
            "只是耽浮蟻，曾雲見泣麟。相逢先合手，渾似有前因。"
        ],
        "notes": [
            ""
        ],
        "volume": "卷八百三十",
        "no#": 29
    },
    {
        "title": "贈景和尚院",
        "author": "貫休",
        "biography": "",
        "paragraphs": [
            "藏經看幾遍，眉有數條霜。萬境心都泯，深冬日亦長。",
            "窗虛花木氣，衲掛水雲鄉。時說秋歸夢，峰頭雪滿床。"
        ],
        "notes": [
            ""
        ],
        "volume": "卷八百三十",
        "no#": 30
    },
    {
        "title": "上宋使君",
        "author": "貫休",
        "biography": "",
        "paragraphs": [
            "折桂文如錦，分憂力若春。位高空倚命，詩妙古無人。",
            "有感禾爭熟，無私吏盡貧。野人如有幸，應得見陶鈞。"
        ],
        "notes": [
            ""
        ],
        "volume": "卷八百三十",
        "no#": 31
    },
    {
        "title": "離亂後寄九峰和尚二首",
        "author": "貫休",
        "biography": "",
        "paragraphs": [
            "亂後知深隱，庵應近石樓。異香因雪歇，仙果落池浮。",
            "詩老全拋格，心空未到頭。還應嫌笑我，世路獨悠悠。",
            "蕭灑複蕭灑，松根獨據梧。瀑冰吟次折，遠燒坐來無。",
            "老ch寒披衲，孤雲靜入廚。不知知我否，已到不區區。"
        ],
        "notes": [
            ""
        ],
        "volume": "卷八百三十",
        "no#": 32
    },
    {
        "title": "送黃賓於赴舉",
        "author": "貫休",
        "biography": "",
        "paragraphs": [
            "冬暮雨霏霏，行人喜可稀。二階□夜雪，亞聖在春闈。",
            "馬疾頑童遠，山荒凍葉飛。□師無一事，應見麗龜歸。"
        ],
        "notes": [
            ""
        ],
        "volume": "卷八百三十",
        "no#": 33
    },
    {
        "title": "題靈溪暢公墅",
        "author": "貫休",
        "biography": "",
        "paragraphs": [
            "境清僧格冷，新斬古林開。舊隱還如此，令人來又來。",
            "嵐飛黏似霧，茶好碧於苔。但使心清淨，從渠歲月催。"
        ],
        "notes": [
            ""
        ],
        "volume": "卷八百三十",
        "no#": 34
    },
    {
        "title": "送高九經赴舉",
        "author": "貫休",
        "biography": "",
        "paragraphs": [
            "回也曾言志，明君則事之。中興今若此，須去更何疑。",
            "志列秋霜好，忠言劇諫奇。陸機游洛日，文舉薦衡時。",
            "虎跡商山雪，雲痕嶽廟碑。夫君將潦倒，一說向深知。"
        ],
        "notes": [
            ""
        ],
        "volume": "卷八百三十",
        "no#": 35
    },
    {
        "title": "東西二林寺流水",
        "author": "貫休",
        "biography": "",
        "paragraphs": [
            "水爾何如此，區區矻矻流。牆牆邊瀝瀝，砌砌下啾啾。",
            "味不卑於乳，聲常占得秋。崩騰成大瀑，落托出深溝。",
            "遠曆神仙窟，高淋竹樹頭。數家舂碓磑，幾處浴猿猴。",
            "共月穿峰罅，喧僧睡石樓。派通天宇闊，溜入楚江浮。",
            "為潤知何極，無邊始自由。好歸江海裏，長負濟川舟。"
        ],
        "notes": [
            ""
        ],
        "volume": "卷八百三十",
        "no#": 36
    },
    {
        "title": "送王貞白重試東歸",
        "author": "貫休",
        "biography": "",
        "paragraphs": [
            "心苦酬心了，東歸謝所知。可憐重試者，如折兩三枝。",
            "雨毒逢花少，山多愛馬遲。此行三可羨，正值倒戈時。"
        ],
        "notes": [
            ""
        ],
        "volume": "卷八百三十",
        "no#": 37
    },
    {
        "title": "早秋即事寄馮使君",
        "author": "貫休",
        "biography": "",
        "paragraphs": [
            "金脈火初微，開門竹杖隨。此身全是病，今日更嗔誰。",
            "落葉崢嶸處，諸峰爽拔時。唯思棠樹下，高論入圓伊。"
        ],
        "notes": [
            ""
        ],
        "volume": "卷八百三十",
        "no#": 38
    },
    {
        "title": "贈景和尚院",
        "author": "貫休",
        "biography": "",
        "paragraphs": [
            "貌古眉如雪，看經二十霜。尋常對詩客，只勸療心瘡。",
            "炭火邕湖瀅，山晴紫竹涼。怡然無一事，流水自湯湯。"
        ],
        "notes": [
            ""
        ],
        "volume": "卷八百三十",
        "no#": 39
    },
    {
        "title": "寄西山胡汾",
        "author": "貫休",
        "biography": "",
        "paragraphs": [
            "待價欲要君，山前獨灌園。雖然不識面，要且已消魂。",
            "鹿睡紅霞影，泉淋白石門。伊余心更苦，何日共深論。"
        ],
        "notes": [
            ""
        ],
        "volume": "卷八百三十",
        "no#": 40
    },
    {
        "title": "題師穎和尚院",
        "author": "貫休",
        "biography": "",
        "paragraphs": [
            "師院清無敵，師心智不知。臘高清眼細，閑甚白雲卑。",
            "煮茗然楓枿，泥牆劄祖碑。愛師終不及，謾住許多時。"
        ],
        "notes": [
            ""
        ],
        "volume": "卷八百三十",
        "no#": 41
    },
    {
        "title": "遊雲頂山晚望",
        "author": "貫休",
        "biography": "",
        "paragraphs": [
            "雲頂聊一望，山靈草木奇。黔南在何處，堪笑複堪悲。",
            "菊歇香未歇，露繁蟬不饑。明朝又西去，錦水與峨眉。"
        ],
        "notes": [
            ""
        ],
        "volume": "卷八百三十",
        "no#": 42
    },
    {
        "title": "劉相公見訪",
        "author": "貫休",
        "biography": "",
        "paragraphs": [
            "千騎擁朱輪，香塵豈是塵。如何補袞服，來看衲衣人。",
            "莊叟因先覺，空王有宿因。對花無俗態，愛竹見天真。",
            "欹枕松窗迥，題牆道意新。戒師慚匪什，都講更勝詢。",
            "桃熟多紅璺，茶香有碧筋。高宗多不寐，終是夢中人。"
        ],
        "notes": [
            ""
        ],
        "volume": "卷八百三十",
        "no#": 43
    },
    {
        "title": "寄赤松舒道士二首",
        "author": "貫休",
        "biography": "",
        "paragraphs": [
            "不見高人久，空令鄙吝多。遙思青嶂下，無那白雲何。",
            "子愛寒山子，歌惟樂道歌。會應陪太守，一日到煙蘿。",
            "餘亦如君也，詩魔不敢魔。一餐兼午睡，萬事不如他。",
            "雨陣沖溪月，蛛絲罥砌莎。近知山果熟，還擬寄來麼。"
        ],
        "notes": [
            ""
        ],
        "volume": "卷八百三十",
        "no#": 44
    },
    {
        "title": "鄂渚逢楊贊禹",
        "author": "貫休",
        "biography": "",
        "paragraphs": [
            "流浪兵荒苦，相思歲月闌。理惟通至道，人或謂無端。",
            "燒猛湖煙赤，窗空雪月寒。知音不可見，始為一吟看。"
        ],
        "notes": [
            ""
        ],
        "volume": "卷八百三十",
        "no#": 45
    },
    {
        "title": "別性空禪師",
        "author": "貫休",
        "biography": "",
        "paragraphs": [
            "積翠迸一瀑，紅霞碧霧開。方尋此境去，莫問幾時回。",
            "蕩槳入簷石，思詩聞早雷。唯師心似我，欲近不然灰。"
        ],
        "notes": [
            ""
        ],
        "volume": "卷八百三十",
        "no#": 46
    },
    {
        "title": "送胡處士",
        "author": "貫休",
        "biography": "",
        "paragraphs": [
            "不名兼不利，相遇海西濆。白字未幹發，清時錯愛雲。",
            "頭巾多酒氣，竹杖有苔文。久積希顏意，林中又送君。"
        ],
        "notes": [
            ""
        ],
        "volume": "卷八百三十",
        "no#": 47
    },
    {
        "title": "寄瀾公二首",
        "author": "貫休",
        "biography": "",
        "paragraphs": [
            "小一頭應白，孤高住歙城。不知安樂否，何以近無生。",
            "燒逼鴻行側，風乾雪朕清。途中逢此信，珍重未精誠。",
            "荒亂拋深隱，飄零遠寓居。片雲無定所，得力是逢渠。",
            "瀑灂群公社，江崩古帝墟。終期再相見，招手複何如。"
        ],
        "notes": [
            ""
        ],
        "volume": "卷八百三十",
        "no#": 48
    },
    {
        "title": "寄棲一上人",
        "author": "貫休",
        "biography": "",
        "paragraphs": [
            "花塹接滄洲，陰雲閑楚丘。雨聲雖到夜，吟味不如秋。",
            "古屋藏花鴿，荒園聚亂流。無機心便是，何用話歸休。"
        ],
        "notes": [
            ""
        ],
        "volume": "卷八百三十",
        "no#": 49
    },
    {
        "title": "送僧之湖南",
        "author": "貫休",
        "biography": "",
        "paragraphs": [
            "湘水萬餘裏，師遊芳草生。登山乞食後，無伴入雲行。",
            "宿雨和花落，春牛擁霧耕。不知今夜月，何處聽猿聲。"
        ],
        "notes": [
            ""
        ],
        "volume": "卷八百三十",
        "no#": 50
    },
    {
        "title": "秋末寄張侍郎",
        "author": "貫休",
        "biography": "",
        "paragraphs": [
            "靜坐黔城北，離仁半歲強。霧中紅黍熟，燒後白雲香。",
            "多病如何好，無心去始長。寂寥還得句，溪上寄三張。"
        ],
        "notes": [
            ""
        ],
        "volume": "卷八百三十",
        "no#": 51
    },
    {
        "title": "古塞曲三首",
        "author": "貫休",
        "biography": "",
        "paragraphs": [
            "單于烽火動，都護去天涯。別賜黃金甲，親臨白玉除。",
            "塞垣須靜謐，師旅審安危。定遠條支寵，如今勝古時。",
            "方見將軍貴，分明對冕旒。聖恩如遠被，狂虜不難收。",
            "臣節唯期死，功勳敢望侯。終辭修裏第，從此出皇州。",
            "百萬精兵動，參差便渡遼。如何好白日，亦照此天驕。",
            "遠樹深疑賊，驚蓬迥似雕。凱歌何日唱，磧路共天遙。"
        ],
        "notes": [
            ""
        ],
        "volume": "卷八百三十",
        "no#": 52
    },
    {
        "title": "古塞下曲七首",
        "author": "貫休",
        "biography": "",
        "paragraphs": [
            "下營依遁甲，分帥把河隍。地使人心惡，風吹旗焰荒。",
            "搜山得探卒，放火獵黃羊。唯有南飛雁，聲聲斷客腸。",
            "歸去是何年，山連邏逤川。蒼黃曾戰地，空闊養雕天。",
            "旗插蒸沙堡，槍擔卓槊泉。蕭條寒日落，號令徹窮邊。",
            "虜寇日相持，如龍馬不肥。突圍金甲破，趁賊鐵槍飛。",
            "漢月堂堂上，胡雲慘慘微。黃河冰已合，猶未送征衣。",
            "南北惟堪恨，東西實可嗟。常飛侵夏雪，何處有人家。",
            "風刮陰山薄，河推大岸斜。只應寒夜夢，時見故園花。",
            "不是將軍勇，胡兵豈易當。雨曾淋火陣，箭又中金瘡。",
            "鐵嶺全無土，豺群亦有狼。因思無戰日，天子是陶唐。",
            "榆葉飄蕭盡，關防烽寨重。寒來知馬疾，戰後覺人凶。",
            "燒逐飛蓬死，沙生毒霧濃。誰能奏明主，功業已堪封。",
            "萬戰千征地，蒼茫古塞門。陰兵為客祟，惡酒發刀痕。",
            "風落昆侖石，河崩苜蓿根。將軍更移帳，日日近西蕃。"
        ],
        "notes": [
            ""
        ],
        "volume": "卷八百三十",
        "no#": 53
    },
    {
        "title": "古塞上曲七首",
        "author": "貫休",
        "biography": "",
        "paragraphs": [
            "幽並兒百萬，百戰未曾輸。蕃界已深入，將軍仍遠圖。",
            "月明風拔帳，磧暗鬼騎狐。但有東歸日，甘從筋力枯。",
            "中軍殺白馬，白日祭蒼蒼。號變旗幡亂，鼙幹草木黃。",
            "朔雲含凍雨，枯骨放妖光。故國今何處，參差近鬼方。",
            "白雁兼羌笛，幾年垂淚聽。陰風吹殺氣，永日在青冥。",
            "遠戍秋添將，邊烽夜雜星。嫖姚頭半白，猶自看兵經。",
            "久雨始無塵，邊聲四散聞。浸河荒寨柱，吹角白頭軍。",
            "戰馬齕腥草，烏鳶識陣雲。征人心力盡，枯骨更遭焚。",
            "帳幕侵奚界，憑陵未可涯。擒生行別路，尋箭向平沙。",
            "赤落蒲桃葉，香微甘草花。不堪登隴望，白日又西斜。",
            "地角天涯外，人號鬼哭邊。大河流敗卒，寒日下蒼煙。",
            "殺氣諸蕃動，軍書一箭傳。將軍莫惆悵，高處是燕然。",
            "山接胡奴水，河連勃勃城。數州今已伏，此命豈堪輕。",
            "磧吼旄頭落，風乾刁鬥清。因嗟李陵苦，只得沒蕃名。"
        ],
        "notes": [
            ""
        ],
        "volume": "卷八百三十",
        "no#": 54
    },
    {
        "title": "古出塞曲三首",
        "author": "貫休",
        "biography": "",
        "paragraphs": [
            "掃盡狂胡跡，回頭望故關。相逢惟死鬥，豈易得生還。",
            "縱宴參胡樂，收兵過雪山。不封十萬戶，此事亦應閑。",
            "玉帳將軍意，殷勤把酒論。功高寧在我，陣沒與招魂。",
            "塞色干戈束，軍容喜氣屯。男兒今始是，譀出玉關門。",
            "回首隴山頭，連天草木秋。聖君應入夢，半路遣封侯。",
            "水不擔陰雪，柴令倒戍樓。歸來麟閣上，春色滿皇州。"
        ],
        "notes": [
            ""
        ],
        "volume": "卷八百三十",
        "no#": 55
    },
    {
        "title": "聞赤松舒道士下世",
        "author": "貫休",
        "biography": "",
        "paragraphs": [
            "地變賢人喪，瘡痍不可觀。一聞消息苦，千種破除難。",
            "陰騭那虛擲，深山近始安。玄關評兔角，玉器琢雞冠。",
            "傲野高難狎，融怡美不殫。冀迎新渥澤，遽逐逝波瀾。",
            "蛻殼埋金隧，飛精駕錦鸞。傾摧千仞壁，枯歇一株蘭。",
            "仙廟詩雖繼，苔牆篆必鞔。煙霞成片黯，松桂著行幹。",
            "影拄溪流咽，堂扃隙月寒。寂寥遺藥犬，縹緲想瓊竿。",
            "伊昔相尋遠，留連幾盡歡。論詩花作席，炙菌葉為盤。",
            "彭伉心相似，承禎趣一般。琴彈溪月側，棋次砌雲殘。",
            "倏忽成千古，飄零見百端。荊襄春浩浩，吳越浪漫漫。",
            "已矣紅霞子，空留白石壇。無弦亦須絕，回首一長歎。"
        ],
        "notes": [
            ""
        ],
        "volume": "卷八百三十",
        "no#": 56
    },
    {
        "title": "贈抱麻劉舍人",
        "author": "貫休",
        "biography": "",
        "paragraphs": [
            "郡政今良吏，門風古縉紳。萬年唐社稷，一個哭麻人。",
            "憤烈身先死，敷揚氣益貞。天乎資大寶，泰矣見忠臣。",
            "得罪鐘多故，投荒豈是迍。玉寒方重澀，松古更青皴。",
            "鵬cR甯唯白，龍多豈止荀。道孤梳有雪，恩重淚盈巾。",
            "喻蜀須憑草，成周必仗仁。三峰宵旰切，萬里渥恩新。",
            "賦鵩言無累，依劉德有鄰。風期仁祖帽，鼠訝史雲塵。",
            "禪叟知何幸，玄談有宿因。雙溪逢陸海，荊渚遇平津。",
            "落日愁聞笛，何人為吐茵。生徒希匠化，寰海仰經綸。",
            "疾愈蟬聲老，年豐雨滴頻。劉虯師弟子，時喜一相親。"
        ],
        "notes": [
            ""
        ],
        "volume": "卷八百三十",
        "no#": 57
    }
]