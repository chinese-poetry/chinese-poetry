[
    {
        "title": "送梁拾遺肅歸朝",
        "author": "皎然",
        "biography": "",
        "paragraphs": [
            "明主重文諫，才臣出江東。束書辭東山，改服臨北風。",
            "萬里望皇邑，九重當曙空。天開芙蓉闕，日上蒲桃宮。",
            "天子初未起，金閨籍先通。身逢軒轅世，名貴鴛鸞中。",
            "故人榮此別，何用悲絲桐。"
        ],
        "notes": [
            ""
        ],
        "volume": "卷八百一十八",
        "no#": 1
    },
    {
        "title": "奉陪楊使君頊送段校書赴南海幕",
        "author": "皎然",
        "biography": "",
        "paragraphs": [
            "碩賢靜廣州，信為天下貞。屈茲大將佐，藉彼延閣英。",
            "聲動柳吳興，郊餞意不輕。吾知段夫子，高論關蒼生。",
            "處以德為藩，出則道可行。遙知南樓會，新景當詩情。",
            "天高林瘴洗，秋遠海色清。時泰罷飛檄，唯應頌公成。"
        ],
        "notes": [
            ""
        ],
        "volume": "卷八百一十八",
        "no#": 2
    },
    {
        "title": "送陸侍禦士佳赴上京",
        "author": "皎然",
        "biography": "",
        "paragraphs": [
            "長安三千里，喜行不言永。清路黃塵飛，大河滄流靜。",
            "更懷西川府，主公昔和鼎。伊鬱瑤瑟情，威遲花驄影。",
            "此時已難別，日又無停景。出餞闕相從，心隨過前嶺。"
        ],
        "notes": [
            ""
        ],
        "volume": "卷八百一十八",
        "no#": 3
    },
    {
        "title": "奉陪顏使君真卿登峴山，送張侍禦嚴歸台",
        "author": "皎然",
        "biography": "",
        "paragraphs": [
            "峴首千里情，北轅自茲發。煙霞正登覽，簪筆限趨謁。",
            "黃鶴望天衢，白雲歸帝闕。客心南浦柳，離思西樓月。",
            "留賞景不延，感時芳易歇。他晨有山信，一為訪林樾。"
        ],
        "notes": [
            ""
        ],
        "volume": "卷八百一十八",
        "no#": 4
    },
    {
        "title": "酬元主簿子球別贈",
        "author": "皎然",
        "biography": "",
        "paragraphs": [
            "故人方遠適，訪我陳別情。此夜偶禪室，一言了無生。",
            "覽君緘中寶，如搴清玉瑛。胡為蘊高價，歲晚徒營營。",
            "辭秩貧且病，何人見艱貞。出無黃金橐，空歌白苧行。",
            "威遲策駑馬，獨望故關樹。渺渺千里心，春風起中路。",
            "近聞新拜命，鸞鳳猶棲棘。勸君寄一枝，且養冥冥翼。",
            "甘泉多竹花，明年待君食。"
        ],
        "notes": [
            ""
        ],
        "volume": "卷八百一十八",
        "no#": 5
    },
    {
        "title": "答道素上人別",
        "author": "皎然",
        "biography": "",
        "paragraphs": [
            "春色遍遠道，寂寞閩中行。碧水何渺渺，白雲亦英英。",
            "離人不可望，日暮芳洲情。黃鶴有逸翮，翹首白雲傾。",
            "欲為山中侶，肯秘遼天聲。藍縷真子褐，葳蕤近臣纓。",
            "以茲奪爾懷，常恐道不成。吾門弟子中，不減惠休名。",
            "一性研已遠，五言功更精。從君汗漫遊，莫廢學無生。",
            "忍草肯搖落，禪枝不枯榮。采采慰長路，知吾心不輕。",
            "幻情有去住，真性無離別。留取老桂枝，歸來共攀折。"
        ],
        "notes": [
            ""
        ],
        "volume": "卷八百一十八",
        "no#": 6
    },
    {
        "title": "霅溪館送韓明府章辭滿歸",
        "author": "皎然",
        "biography": "",
        "paragraphs": [
            "洛令從告還，故人東門餞。惠愛三年積，軒車一夜遠。",
            "曉月離館空，秋風故山晚。榮君有嘉薦，顧我阻遊衍。",
            "宿昔峰頂心，依依不可卷。"
        ],
        "notes": [
            ""
        ],
        "volume": "卷八百一十八",
        "no#": 7
    },
    {
        "title": "送穆寂赴舉",
        "author": "皎然",
        "biography": "",
        "paragraphs": [
            "天子錫玄纁，傾山禮隱淪。君拋青霞去，榮資觀國賓。",
            "劍光既陸離，瓊彩何璘玢。夙駕別情遠，商弦秋意新。",
            "冥冥鴻鵠姿，數尺看蒼旻。殘寇近宋郊，西行惡飆塵。",
            "立身素耿介，處難思經綸。春府搜才日，高科得一人。"
        ],
        "notes": [
            ""
        ],
        "volume": "卷八百一十八",
        "no#": 8
    },
    {
        "title": "送張彝歸長沙",
        "author": "皎然",
        "biography": "",
        "paragraphs": [
            "早聞淩雲彩，謂在鴛鷺儔。華髮始相遇，滄江仍旅遊。",
            "策名忘苟進，澹慮輕所求。常服遠遊誡，緬懷經世謀。",
            "片帆背風渚，萬里還湘洲。別望荊雲積，歸心漢水流。",
            "蘭苕行采采，桂棹思悠悠。宿昔無機者，為君動離憂。"
        ],
        "notes": [
            ""
        ],
        "volume": "卷八百一十八",
        "no#": 9
    },
    {
        "title": "秋日毗陵南寺送潘述之揚州",
        "author": "皎然",
        "biography": "",
        "paragraphs": [
            "孤客秋易傷，嘶蟬靜仍續。佳晨亦已屢，歡會常不足。",
            "禪地非路岐，我心豈羈束。情生遠別時，坐恨清景促。",
            "望中千里隔，暮歸西山曲。蕭條月中道，彩蒨原上綠。",
            "不見同心人，幽懷增躑躅。"
        ],
        "notes": [
            ""
        ],
        "volume": "卷八百一十八",
        "no#": 10
    },
    {
        "title": "春日又送潘述之揚州",
        "author": "皎然",
        "biography": "",
        "paragraphs": [
            "別渚望邗城，岐路春日遍。柔風吹楊柳，芳景流郊甸。",
            "日日東林期，今夕異鄉縣。文房曠佳士，禪室阻清盼。",
            "離恨奪賞心，不得諧所願。莫憶山中人，碧雲遙可見。"
        ],
        "notes": [
            ""
        ],
        "volume": "卷八百一十八",
        "no#": 11
    },
    {
        "title": "新秋送盧判官",
        "author": "皎然",
        "biography": "",
        "paragraphs": [
            "故人念宿昔，欲別增遠情。入座炎氣屏，為君秋景清。",
            "由來空山客，不怨離弦聲。唯有暮蟬起，相思碧雲生。"
        ],
        "notes": [
            ""
        ],
        "volume": "卷八百一十八",
        "no#": 12
    },
    {
        "title": "奉送袁高使君詔征赴行在，效曹劉體",
        "author": "皎然",
        "biography": "",
        "paragraphs": [
            "皇心亭毒廣，蝥賊皆陶甄。未刈蚩尤旗，方同軒後年。",
            "天子幸漢中，轘轅阻氛煙。璽書召幕牧，名在列嶽仙。",
            "國難倚長城，廟謀資大賢。清損休汝騎，仁留述職篇。",
            "遐路渺天末，繁笳思河邊。飾徒促遠期，祗命赴急宣。",
            "謏才豈足稱，深仁顧何偏。那堪臨流意，千里望旗旃。"
        ],
        "notes": [
            ""
        ],
        "volume": "卷八百一十八",
        "no#": 13
    },
    {
        "title": "奉送陸中丞長源詔征入朝",
        "author": "皎然",
        "biography": "",
        "paragraphs": [
            "詔下酂侯幕，征賢寵上勳。才當持漢典，道可致堯君。",
            "藩牧今榮餞，詩流此盛文。水從吳渚別，樹向楚門分。",
            "宿寺期嘉月，看山識故雲。歸心複何奈，怊悵在江濆。"
        ],
        "notes": [
            ""
        ],
        "volume": "卷八百一十八",
        "no#": 14
    },
    {
        "title": "奉送李中丞道昌入朝",
        "author": "皎然",
        "biography": "",
        "paragraphs": [
            "文憲中司盛，恩榮外鎮崇。諸侯皆取則，八使獨推功。",
            "詔喜新銜鳳，車看舊飾熊。去思今武子，餘教昔文翁。",
            "清在如江水，仁留是國風。光征二千石，掃第望司空。"
        ],
        "notes": [
            ""
        ],
        "volume": "卷八百一十八",
        "no#": 15
    },
    {
        "title": "冬日送顏延之明府撫州覲叔父",
        "author": "皎然",
        "biography": "",
        "paragraphs": [
            "臨川千里別，惆悵上津橋。日暮人歸盡，山空雪未消。",
            "鄉雲心渺渺，楚水路遙遙。林下方歡會，山中獨寂寥。",
            "天寒驚斷雁，江信望回潮。歲晚流芳歇，思君在此宵。"
        ],
        "notes": [
            ""
        ],
        "volume": "卷八百一十八",
        "no#": 16
    },
    {
        "title": "送關小師還金陵",
        "author": "皎然",
        "biography": "",
        "paragraphs": [
            "如何有歸思，愛別欲忘難。白鷺沙洲晚，青龍水寺寒。",
            "蕉花鋪淨地，桂子落空壇。持此心為境，應堪月夜看。"
        ],
        "notes": [
            ""
        ],
        "volume": "卷八百一十八",
        "no#": 17
    },
    {
        "title": "峴山送裴秀才赴舉",
        "author": "皎然",
        "biography": "",
        "paragraphs": [
            "漢家招秀士，峴上送君行。萬里見秋色，兩河傷遠情。",
            "王師出西鎬，虜寇避東平。天府登名後，回看楚水清。"
        ],
        "notes": [
            ""
        ],
        "volume": "卷八百一十八",
        "no#": 18
    },
    {
        "title": "酬別襄陽詩僧少微",
        "author": "皎然",
        "biography": "",
        "paragraphs": [
            "證心何有夢，示說夢歸頻。文字齎秦本，詩騷學楚人。",
            "蘭開衣上色，柳向手中春。別後須相見，浮雲是我身。"
        ],
        "notes": [
            ""
        ],
        "volume": "卷八百一十八",
        "no#": 19
    },
    {
        "title": "送契上人遊揚州",
        "author": "皎然",
        "biography": "",
        "paragraphs": [
            "西陵古江口，遠見東揚州。淥水不同泛，春山應獨遊。",
            "尋僧白岩寺，望月謝家樓。宿昔心期在，人寰非久留。"
        ],
        "notes": [
            ""
        ],
        "volume": "卷八百一十八",
        "no#": 20
    },
    {
        "title": "送德清衛明府赴選",
        "author": "皎然",
        "biography": "",
        "paragraphs": [
            "八使慎求能，東人獨薦君。身猶千里限，名已九霄聞。",
            "遠路翻喜別，離言暫惜分。鳳門多士會，擁佩入卿雲。"
        ],
        "notes": [
            ""
        ],
        "volume": "卷八百一十八",
        "no#": 21
    },
    {
        "title": "送鄭孝廉淮西覲省",
        "author": "皎然",
        "biography": "",
        "paragraphs": [
            "離袂翠華滿，晨羞欲早行。春風生楚樹，曉角發隋城。",
            "野靄濕衣彩，江鴻增客情。征途不用戒，坐見白波清。"
        ],
        "notes": [
            ""
        ],
        "volume": "卷八百一十八",
        "no#": 22
    },
    {
        "title": "送沈秀才之閩中",
        "author": "皎然",
        "biography": "",
        "paragraphs": [
            "越客不成歌，春風起淥波。嶺重寒不到，海近瘴偏多。",
            "野戍桄榔發，人家翡翠過。翻疑此中好，君問定如何。"
        ],
        "notes": [
            ""
        ],
        "volume": "卷八百一十八",
        "no#": 23
    },
    {
        "title": "送清會上人遊京",
        "author": "皎然",
        "biography": "",
        "paragraphs": [
            "佳遊限衰疾，一笑向西風。思見青門外，曾臨素滻東。",
            "峰明雲際寺，日出露寒宮。行道禪長在，香塵不染空。"
        ],
        "notes": [
            ""
        ],
        "volume": "卷八百一十八",
        "no#": 24
    },
    {
        "title": "送沈居士還太原",
        "author": "皎然",
        "biography": "",
        "paragraphs": [
            "辭官因世難，家族盛南朝。名重郊居賦，才高獨酌謠。",
            "浪花飄一葉，峰色向三條。高逸雖成性，弓旌肯忘招。"
        ],
        "notes": [
            ""
        ],
        "volume": "卷八百一十八",
        "no#": 25
    },
    {
        "title": "同顏使君真卿峴山送李法曹陽冰西上獻書時會有詔征赴京",
        "author": "皎然",
        "biography": "",
        "paragraphs": [
            "漢日中郎妙，周王太史才。雲書捧日去，鶴版下天來。",
            "草見吳洲發，花思御苑開。羊公惜風景，欲別幾遲回。"
        ],
        "notes": [
            ""
        ],
        "volume": "卷八百一十八",
        "no#": 26
    },
    {
        "title": "兵後送姚太祝赴選",
        "author": "皎然",
        "biography": "",
        "paragraphs": [
            "兩河兵已偃，處處見歸舟。日夜故人散，江皋芳樹秋。",
            "楚雲傷遠思，秦月憶佳遊。名動春官籍，翩翩才少儔。"
        ],
        "notes": [
            ""
        ],
        "volume": "卷八百一十八",
        "no#": 27
    },
    {
        "title": "兵後送薛居士移家安吉",
        "author": "皎然",
        "biography": "",
        "paragraphs": [
            "舊遊經喪亂，道在複何人。寒草心易折，閑雲性常真。",
            "交情別後見，詩句比來新。向我桃州住，惜君東嶺春。"
        ],
        "notes": [
            ""
        ],
        "volume": "卷八百一十八",
        "no#": 28
    },
    {
        "title": "送鄔傪之洪州覲兄弟",
        "author": "皎然",
        "biography": "",
        "paragraphs": [
            "年少足詩情，西江楚月清。書囊山翠濕，琴匣雪花輕。",
            "久別經離亂，新正憶弟兄。贈君題樂府，為是豫章行。"
        ],
        "notes": [
            ""
        ],
        "volume": "卷八百一十八",
        "no#": 29
    },
    {
        "title": "送幹封李成",
        "author": "皎然",
        "biography": "",
        "paragraphs": [
            "羽檄飛未息，離情遠近同。感君由泛瑟，關我是征鴻。",
            "眇默歸人盡，疏蕪夜渡空。還期當歲晚，獨在路行中。"
        ],
        "notes": [
            ""
        ],
        "volume": "卷八百一十八",
        "no#": 30
    },
    {
        "title": "送崔判官還揚子",
        "author": "皎然",
        "biography": "",
        "paragraphs": [
            "輕傳祗遠役，依依下姑亭。秋聲滿楊柳，暮色繞郊坰。",
            "煙水搖歸思，山當楚驛青。"
        ],
        "notes": [
            ""
        ],
        "volume": "卷八百一十八",
        "no#": 31
    },
    {
        "title": "奉酬袁使君西樓餞秦山人與晝同赴李侍禦招三韻",
        "author": "皎然",
        "biography": "",
        "paragraphs": [
            "秋風怨別情，江守上西城。竹署寒流淺，琴窗宿雨晴。",
            "治書招遠意，知共楚狂行。"
        ],
        "notes": [
            ""
        ],
        "volume": "卷八百一十八",
        "no#": 32
    },
    {
        "title": "送清涼上人",
        "author": "皎然",
        "biography": "",
        "paragraphs": [
            "何意欲歸山，道高由境勝。花空覺性了，月盡知心證。",
            "永夜出禪吟，清猿自相應。"
        ],
        "notes": [
            ""
        ],
        "volume": "卷八百一十八",
        "no#": 33
    },
    {
        "title": "送李丞使宣州",
        "author": "皎然",
        "biography": "",
        "paragraphs": [
            "結駟何翩翩，落葉暗寒渚。夢裏春穀泉，愁中洞庭雨。",
            "聊持剡山茗，以代宜城醑。"
        ],
        "notes": [
            ""
        ],
        "volume": "卷八百一十八",
        "no#": 34
    },
    {
        "title": "送至洪沙彌遊越",
        "author": "皎然",
        "biography": "",
        "paragraphs": [
            "知爾學無生，不應傷此別。相逢宿我寺，獨往遊靈越。",
            "早晚花會中，經行剡山月。"
        ],
        "notes": [
            ""
        ],
        "volume": "卷八百一十八",
        "no#": 35
    },
    {
        "title": "送皇甫侍禦曾還丹陽別業",
        "author": "皎然",
        "biography": "",
        "paragraphs": [
            "雲陽別夜憶春耕，花發菱湖問去程。積水悠揚何處夢，",
            "朝右要君持漢典，明年北墅可須營。"
        ],
        "notes": [
            ""
        ],
        "volume": "卷八百一十八",
        "no#": 36
    },
    {
        "title": "白蘋洲送洛陽李丞使還",
        "author": "皎然",
        "biography": "",
        "paragraphs": [
            "蘋洲北望楚山重，千里回軺止一封。臨水情來還共載，",
            "後會那應似疇昔，年年覺老雪山容。"
        ],
        "notes": [
            ""
        ],
        "volume": "卷八百一十八",
        "no#": 37
    },
    {
        "title": "送履霜上人還金陵西山",
        "author": "皎然",
        "biography": "",
        "paragraphs": [
            "攜錫西山步綠莎，禪心未了奈情何。",
            "湘宮水寺清秋夜，月落風悲松柏多。"
        ],
        "notes": [
            ""
        ],
        "volume": "卷八百一十八",
        "no#": 38
    },
    {
        "title": "送辨聰上人還廣陵",
        "author": "皎然",
        "biography": "",
        "paragraphs": [
            "莫學休公學遠公，了心須與我心同。",
            "隋家古柳數株在，看取人間萬事空。"
        ],
        "notes": [
            ""
        ],
        "volume": "卷八百一十八",
        "no#": 39
    },
    {
        "title": "送清勵上人游福建",
        "author": "皎然",
        "biography": "",
        "paragraphs": [
            "禪子自矜禪性成，將來擬照建溪清。",
            "南看閩樹花不落，更取何緣了妄情。"
        ],
        "notes": [
            ""
        ],
        "volume": "卷八百一十八",
        "no#": 40
    },
    {
        "title": "送顧道士游洞庭山",
        "author": "皎然",
        "biography": "",
        "paragraphs": [
            "見說洞庭無上路，春遊亂踏五靈芝。",
            "含桃風起花狼藉，正是仙翁棋散時。"
        ],
        "notes": [
            ""
        ],
        "volume": "卷八百一十八",
        "no#": 41
    },
    {
        "title": "送邢臺州濟",
        "author": "皎然",
        "biography": "",
        "paragraphs": [
            "海上仙山屬使君，石橋琪樹古來聞。",
            "他時畫出白團扇，乞取天臺一片雲。"
        ],
        "notes": [
            ""
        ],
        "volume": "卷八百一十八",
        "no#": 42
    },
    {
        "title": "送柳察諫議叔",
        "author": "皎然",
        "biography": "",
        "paragraphs": [
            "東城南陌強經過，怨別無心亦放歌。",
            "明日院公應問我，閑雲長在石門多。"
        ],
        "notes": [
            ""
        ],
        "volume": "卷八百一十八",
        "no#": 43
    },
    {
        "title": "送柳淡扶侍赴洪州",
        "author": "皎然",
        "biography": "",
        "paragraphs": [
            "中林許師友，忽阻夙心期。自顧青緺好，來將黃鶴辭。",
            "少年輕遠涉，世道得無欺。煙雨孤舟上，晨昏千里時。",
            "離魂渺天末，相望在江湄。無限江南柳，春風卷亂絲。"
        ],
        "notes": [
            ""
        ],
        "volume": "卷八百一十八",
        "no#": 44
    },
    {
        "title": "同李司直題武丘寺兼留諸公與陸羽之無錫",
        "author": "皎然",
        "biography": "",
        "paragraphs": [
            "陵寢成香阜，禪枝出白楊。劍池留故事，月樹即他方。",
            "應世緣須別，棲心趣不忘。還將陸居士，晨發泛歸航。"
        ],
        "notes": [
            ""
        ],
        "volume": "卷八百一十八",
        "no#": 45
    },
    {
        "title": "夏日題鄭谷江上納涼館",
        "author": "皎然",
        "biography": "",
        "paragraphs": [
            "迢遙山意外，清風又對君。若為於此地，翻作路岐分。",
            "別館琴徒語，前洲鶴自群。明朝天畔遠，何處逐閑雲。"
        ],
        "notes": [
            ""
        ],
        "volume": "卷八百一十八",
        "no#": 46
    },
    {
        "title": "太湖館送殷秀才赴舉",
        "author": "皎然",
        "biography": "",
        "paragraphs": [
            "春風洞庭路，搖盪暮天多。衰疾見芳草，別離傷遠波。",
            "詩名推首薦，賦甲擬前科。數日聞天府，山衣制芰荷。"
        ],
        "notes": [
            ""
        ],
        "volume": "卷八百一十八",
        "no#": 47
    },
    {
        "title": "送重鈞上人遊天臺",
        "author": "皎然",
        "biography": "",
        "paragraphs": [
            "漸看華頂出，幽賞意隨生。十裏行松色，千重過水聲。",
            "海容雲正盡，山色雨初晴。事事將心證，知君道可成。"
        ],
        "notes": [
            ""
        ],
        "volume": "卷八百一十八",
        "no#": 48
    },
    {
        "title": "早春送顏主簿遊越東，兼謁元中丞",
        "author": "皎然",
        "biography": "",
        "paragraphs": [
            "輕舸趣不已，東風吹綠蘋。欲看梅市雪，知賞柳家春。",
            "別意傾吳醑，芳聲動越人。山陰三月會，內史得嘉賓。"
        ],
        "notes": [
            ""
        ],
        "volume": "卷八百一十八",
        "no#": 49
    },
    {
        "title": "同顏使君清明日遊，因送蕭主簿",
        "author": "皎然",
        "biography": "",
        "paragraphs": [
            "誰知賞嘉節，別意忽相和。暮色汀洲遍，春情楊柳多。",
            "高城戀旌旆，極浦宿風波。惆悵支山月，今宵不再過。"
        ],
        "notes": [
            ""
        ],
        "volume": "卷八百一十八",
        "no#": 50
    },
    {
        "title": "送道琚上人還金陵",
        "author": "皎然",
        "biography": "",
        "paragraphs": [
            "一與鐘山別，山中得信稀。經年求法後，及夏問安歸。",
            "野實充甘膳，池花當彩衣。慈親莫返拜，外禮欲無為。"
        ],
        "notes": [
            ""
        ],
        "volume": "卷八百一十八",
        "no#": 51
    },
    {
        "title": "送裴邕之上京",
        "author": "皎然",
        "biography": "",
        "paragraphs": [
            "辭山偶世清，挾策忽西行。帆過隨江疾，衣沾楚雪輕。",
            "尚文須獻賦，重道莫論兵。東觀今多事，應高白馬生。"
        ],
        "notes": [
            ""
        ],
        "volume": "卷八百一十八",
        "no#": 52
    },
    {
        "title": "送珍上人還天竺，兼寄廣通上人、秦山人",
        "author": "皎然",
        "biography": "",
        "paragraphs": [
            "江寺名天竺，多居躡遠蹤。春帆依柳浦，輕履上蓮峰。",
            "禪子兼三隱，空書共一封。因君達山信，應向白雲逢。"
        ],
        "notes": [
            ""
        ],
        "volume": "卷八百一十八",
        "no#": 53
    },
    {
        "title": "送張孝廉赴舉",
        "author": "皎然",
        "biography": "",
        "paragraphs": [
            "名在諸生右，家經見素風。春田休學稼，秋賦出儒宮。",
            "別路殘雲濕，離情晚桂叢。明年石渠署，應繼叔孫通。"
        ],
        "notes": [
            ""
        ],
        "volume": "卷八百一十八",
        "no#": 54
    },
    {
        "title": "送劉司法之越",
        "author": "皎然",
        "biography": "",
        "paragraphs": [
            "蕭蕭鳴夜角，驅馬背城濠。雨後寒流急，秋來朔吹高。",
            "三山期望海，八月欲觀濤。幾日西陵路，應逢謝法曹。"
        ],
        "notes": [
            ""
        ],
        "volume": "卷八百一十八",
        "no#": 55
    },
    {
        "title": "送簡棲上人之建州覲使君舅",
        "author": "皎然",
        "biography": "",
        "paragraphs": [
            "亂峰江上色，羨爾及秋行。釋氏推真子，郗家許貴甥。",
            "氎花新雨淨，帆葉好風輕。千里依元舅，回潮亦有情。"
        ],
        "notes": [
            ""
        ],
        "volume": "卷八百一十八",
        "no#": 56
    },
    {
        "title": "登開元寺樓送崔少府還平望驛",
        "author": "皎然",
        "biography": "",
        "paragraphs": [
            "登望思慮積，長亭樹連連。悠揚下樓日，杳映傍帆煙。",
            "入夜四郊靜，南湖月待船。"
        ],
        "notes": [
            ""
        ],
        "volume": "卷八百一十八",
        "no#": 57
    },
    {
        "title": "送王居士游越",
        "author": "皎然",
        "biography": "",
        "paragraphs": [
            "野性配雲泉，詩情屬風景。愛作爛熳遊，閑尋東路永。",
            "何山最好望，須上蕭然嶺。"
        ],
        "notes": [
            ""
        ],
        "volume": "卷八百一十八",
        "no#": 58
    },
    {
        "title": "雜言重送皇甫侍禦曾",
        "author": "皎然",
        "biography": "",
        "paragraphs": [
            "人獨歸，日將暮。孤帆帶孤嶼，遠水連遠樹。",
            "難作別時心，還看別時路。"
        ],
        "notes": [
            ""
        ],
        "volume": "卷八百一十八",
        "no#": 59
    },
    {
        "title": "送演上人之撫州覲使君叔",
        "author": "皎然",
        "biography": "",
        "paragraphs": [
            "臨川內史憐諸謝，爾在生緣比惠宗。遠別應將秦本去，",
            "便道須過大師寺，白蓮池上訪高蹤。"
        ],
        "notes": [
            ""
        ],
        "volume": "卷八百一十八",
        "no#": 60
    },
    {
        "title": "送大寶上人歸楚山",
        "author": "皎然",
        "biography": "",
        "paragraphs": [
            "厭上烏橋送別頻，湖光爛熳望行人。欲將夜舸陪嘉月，",
            "從何得道懷惆悵，莫是人間屢見春。"
        ],
        "notes": [
            ""
        ],
        "volume": "卷八百一十八",
        "no#": 61
    },
    {
        "title": "送侯秀才南游",
        "author": "皎然",
        "biography": "",
        "paragraphs": [
            "芳草隨君自有情，不關山色與猿聲。",
            "為看嚴子灘頭石，曾憶題詩不著名。"
        ],
        "notes": [
            ""
        ],
        "volume": "卷八百一十八",
        "no#": 62
    },
    {
        "title": "別洞庭維諒上人",
        "author": "皎然",
        "biography": "",
        "paragraphs": [
            "白雲關我不關他，此物留君情最多。",
            "情著春風生橘樹，歸心不怕洞庭波。"
        ],
        "notes": [
            ""
        ],
        "volume": "卷八百一十八",
        "no#": 63
    },
    {
        "title": "康造錄事宅送太祝侄之虔吉訪兄弟",
        "author": "皎然",
        "biography": "",
        "paragraphs": [
            "阮咸別曲四座愁，賴是春風不是秋。",
            "漫漫江行訪兄弟，猿聲幾夜宿蘆洲。"
        ],
        "notes": [
            ""
        ],
        "volume": "卷八百一十八",
        "no#": 64
    },
    {
        "title": "冬日梅溪送裴方舟宣州",
        "author": "皎然",
        "biography": "",
        "paragraphs": [
            "平明匹馬上村橋，花發梅溪雪未消。",
            "日短天寒愁送客，楚山無限路遙遙。"
        ],
        "notes": [
            ""
        ],
        "volume": "卷八百一十八",
        "no#": 65
    },
    {
        "title": "送韋向睦州謁獨孤使君汜",
        "author": "皎然",
        "biography": "",
        "paragraphs": [
            "才子南看多遠情，閑舟蕩漾任春行。",
            "新安江色長如此，何似新安太守清。"
        ],
        "notes": [
            ""
        ],
        "volume": "卷八百一十八",
        "no#": 66
    },
    {
        "title": "送至嚴山人歸山",
        "author": "皎然",
        "biography": "",
        "paragraphs": [
            "初到人間柳始陰，山書昨夜報春深。",
            "朝朝花落幾株樹，惱殺禪僧未證心。"
        ],
        "notes": [
            ""
        ],
        "volume": "卷八百一十八",
        "no#": 67
    },
    {
        "title": "送僧遊揚州",
        "author": "皎然",
        "biography": "",
        "paragraphs": [
            "平明擇缽向風輕，正及隋堤柳色行。",
            "知爾禪心還似我，故宮春物肯傷情。"
        ],
        "notes": [
            ""
        ],
        "volume": "卷八百一十八",
        "no#": 68
    },
    {
        "title": "對陸迅飲天目山茶，因寄元居士晟",
        "author": "皎然",
        "biography": "",
        "paragraphs": [
            "喜見幽人會，初開野客茶。日成東井葉，露采北山芽。",
            "文火香偏勝，寒泉味轉嘉。投鐺湧作沫，著碗聚生花。",
            "稍與禪經近，聊將睡網賒。知君在天目，此意日無涯。"
        ],
        "notes": [
            ""
        ],
        "volume": "卷八百一十八",
        "no#": 69
    },
    {
        "title": "渡前溪",
        "author": "皎然",
        "biography": "",
        "paragraphs": [
            "不意入前溪，愛溪從錯落。清清鑒不足，非是深難度。"
        ],
        "notes": [
            ""
        ],
        "volume": "卷八百一十八",
        "no#": 70
    },
    {
        "title": "送靈澈",
        "author": "皎然",
        "biography": "",
        "paragraphs": [
            "我欲長生夢，無心解傷別。千里萬里心，只似眼前月。"
        ],
        "notes": [
            ""
        ],
        "volume": "卷八百一十八",
        "no#": 71
    },
    {
        "title": "寄路溫州",
        "author": "皎然",
        "biography": "",
        "paragraphs": [
            "欲問采靈藥，如何學無生。愛鶴頗似君，且非求仙情。"
        ],
        "notes": [
            ""
        ],
        "volume": "卷八百一十八",
        "no#": 72
    },
    {
        "title": "浣紗女",
        "author": "皎然",
        "biography": "",
        "paragraphs": [
            "清淺白沙灘，綠蒲尚堪把。家住水東西，浣紗明月下。"
        ],
        "notes": [
            ""
        ],
        "volume": "卷八百一十八",
        "no#": 73
    },
    {
        "title": "待山月",
        "author": "皎然",
        "biography": "",
        "paragraphs": [
            "夜夜憶故人，長教山月待。今宵故人至，山月知何在。"
        ],
        "notes": [
            ""
        ],
        "volume": "卷八百一十八",
        "no#": 74
    },
    {
        "title": "雜興",
        "author": "皎然",
        "biography": "",
        "paragraphs": [
            "人生分已定，富貴豈妄來。不見海底泥，飛上成塵埃。"
        ],
        "notes": [
            ""
        ],
        "volume": "卷八百一十八",
        "no#": 75
    },
    {
        "title": "舂陵登望",
        "author": "皎然",
        "biography": "",
        "paragraphs": [
            "西底空流水，東垣但聚雲。最傷梅嶺望，花雪正紛紛。"
        ],
        "notes": [
            ""
        ],
        "volume": "卷八百一十八",
        "no#": 76
    },
    {
        "title": "投知己",
        "author": "皎然",
        "biography": "",
        "paragraphs": [
            "若為令憶洞庭春，上有閑雲可隱身。",
            "無限白雲山要買，不知山價出何人。"
        ],
        "notes": [
            ""
        ],
        "volume": "卷八百一十八",
        "no#": 77
    }
]