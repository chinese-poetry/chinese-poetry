[
    {
        "title": "酬東川李相公十六韻",
        "author": "元稹",
        "biography": "",
        "paragraphs": [
            "昔附赤霄羽，葳蕤遊紫垣。鬥班香案上，奏語玉晨尊。",
            "戇直撩忌諱，科儀懲傲頑。自從真籍除，棄置勿複論。",
            "前時共遊者，日夕黃金軒。請帝下巫覡，八荒求我魂。",
            "鸞鳳屢鳴顧，燕雀尚籬藩。徒令霄漢外，往往塵念存。",
            "存念豈虛設，並投瓊與璠。彈珠古所訝，此用何太敦。",
            "鄒律寒氣變，鄭琴祥景奔。靈芝繞身出，左右光彩繁。",
            "碾玉無俗色，蕊珠非世言。重慚前日句，陋若蕕並蓀。",
            "臘月巴地雨，瘴江愁浪翻。因持駭雞寶，一照濁水昏。"
        ],
        "notes": [
            ""
        ],
        "volume": "卷四百零三",
        "no#": 1
    },
    {
        "title": "酬獨孤二十六送歸通州",
        "author": "元稹",
        "biography": "",
        "paragraphs": [
            "再拜捧兄贈，拜兄珍重言。我有平生志，臨別將具論。",
            "十歲慕倜儻，愛白不愛昏。寧愛寒切烈，不愛暘溫暾。",
            "二十走獵騎，三十遊海門。憎兔跳躍躍，惡鵬黑翻翻。",
            "鼇釣氣方壯，鶻拳心頗尊。下觀猙獰輩，一掃冀不存。",
            "名冠壯士籍，功酬明主恩。不然合身棄，何況身上痕。",
            "金石有銷爍，肺腑無寒溫。分畫久已定，波濤何足煩。",
            "嘗希蘇門嘯，詎厭巴樹猿。瘴水徒浩浩，浮雲亦軒軒。",
            "長歌莫長歎，飲斛莫飲樽。生為醉鄉客，死作達士魂。"
        ],
        "notes": [
            ""
        ],
        "volume": "卷四百零三",
        "no#": 2
    },
    {
        "title": "酬劉猛見送",
        "author": "元稹",
        "biography": "",
        "paragraphs": [
            "種花有顏色，異色即為妖。養鳥惡羽翮，剪翮不待高。",
            "非無剪傷者，物性難自逃。百足雖捷捷，商羊亦翹翹。",
            "伊餘狷然質，謬入多士朝。任氣有愎戇，容身寡朋曹。",
            "愚狂偶似直，靜僻非敢驕。一為毫髮忤，十載山川遙。",
            "爍鐵不在火，割肌不在刀。險心露山嶽，流語翻波濤。",
            "六尺安敢主，方寸由自調。神劍土不蝕，異布火不燋。",
            "雖無二物姿，庶欲效一毫。未能深蹙蹙，多謝相勞勞。",
            "去去我移馬，遲遲君過橋。雲勢正橫壑，江流初滿槽。",
            "持此慰遠道，此之為舊交。"
        ],
        "notes": [
            ""
        ],
        "volume": "卷四百零三",
        "no#": 3
    },
    {
        "title": "酬樂天赴江州路上見寄三首",
        "author": "元稹",
        "biography": "",
        "paragraphs": [
            "昔在京城心，今在吳楚末。千山道路險，萬里音塵闊。",
            "天上參與商，地上胡與越。終天升沉異，滿地網羅設。",
            "心有無眹環，腸有無繩結。有結解不開，有環尋不歇。",
            "山嶽移可盡，江海塞可絕。離恨若空虛，窮年思不徹。",
            "生莫強相同，相同會相別。",
            "襄陽大堤繞，我向堤前住。燭隨花豔來，騎送朝雲去。",
            "萬竿高廟竹，三月徐亭樹。我昔憶君時，君今懷我處。",
            "有身有離別，無地無岐路。風塵同古今，人世勞新故。",
            "人亦有相愛，我爾殊眾人。朝朝寧不食，日日願見君。",
            "一日不得見，愁腸坐氛氳。如何遠相失，各作萬里雲。",
            "雲高風苦多，會合難遽因。天上猶有礙，何況地上身。"
        ],
        "notes": [
            ""
        ],
        "volume": "卷四百零三",
        "no#": 4
    },
    {
        "title": "郵竹",
        "author": "元稹",
        "biography": "",
        "paragraphs": [
            "庭有蕭蕭竹，門有闐闐騎。囂靜本殊途，因依偶同寄。",
            "亭亭乍幹雲，嫋嫋亦垂地。人有異我心，我無異人意。"
        ],
        "notes": [
            ""
        ],
        "volume": "卷四百零三",
        "no#": 5
    },
    {
        "title": "落月",
        "author": "元稹",
        "biography": "",
        "paragraphs": [
            "落月沉餘影，陰渠流暗光。蚊聲靄窗戶，螢火繞屋樑。",
            "飛幌翠雲薄，新荷清露香。不吟複不寐，竟夕池水傍。"
        ],
        "notes": [
            ""
        ],
        "volume": "卷四百零三",
        "no#": 6
    },
    {
        "title": "高荷",
        "author": "元稹",
        "biography": "",
        "paragraphs": [
            "種藕百餘根，高荷才四葉。颭閃碧雲扇，團圓青玉疊。",
            "亭亭自抬舉，鼎鼎難藏擫。不學著水荃，一生長怗怗。"
        ],
        "notes": [
            ""
        ],
        "volume": "卷四百零三",
        "no#": 7
    },
    {
        "title": "和裴校書鷺鷥飛",
        "author": "元稹",
        "biography": "",
        "paragraphs": [
            "鷺鷥鷺鷥何遽飛，鴉驚雀噪難久依。",
            "清江見底草堂在，一點白光終不歸。"
        ],
        "notes": [
            ""
        ],
        "volume": "卷四百零三",
        "no#": 8
    },
    {
        "title": "夜池",
        "author": "元稹",
        "biography": "",
        "paragraphs": [
            "荷葉團圓莖削削，綠萍面上紅衣落。",
            "滿池明月思啼螿，高屋無人風張幕。"
        ],
        "notes": [
            ""
        ],
        "volume": "卷四百零三",
        "no#": 9
    },
    {
        "title": "酬楊司業十二兄早秋述情見寄",
        "author": "元稹",
        "biography": "",
        "paragraphs": [
            "白髮故人少，相逢意彌遠。往事共銷沉，前期各衰晚。",
            "昨來遇彌苦，已複雲離巘。秋草古膠庠，寒沙廢宮苑。",
            "知心豈忘鮑，詠懷難和阮。壯志日蕭條，那能競朝幰。"
        ],
        "notes": [
            ""
        ],
        "volume": "卷四百零三",
        "no#": 10
    },
    {
        "title": "代杭人作使君一朝去二首",
        "author": "元稹",
        "biography": "",
        "paragraphs": [
            "使君一朝去，遺愛在人口。惠化境內春，才名天下首。",
            "為問龔黃輩，兼能作詩否。",
            "使君一朝去，斷腸如剉檗。無複見冰壺，唯應鏤金石。",
            "自此一州人，生男盡名白。"
        ],
        "notes": [
            ""
        ],
        "volume": "卷四百零三",
        "no#": 11
    },
    {
        "title": "長慶曆",
        "author": "元稹",
        "biography": "",
        "paragraphs": [
            "年曆複年曆，卷盡悲且惜。曆日何足悲，但悲年運易。",
            "年年豈無歎，此歎何唧唧。所歎別此年，永無長慶曆。"
        ],
        "notes": [
            ""
        ],
        "volume": "卷四百零三",
        "no#": 12
    },
    {
        "title": "順宗至德大聖大安孝皇帝挽歌詞三首",
        "author": "元稹",
        "biography": "",
        "paragraphs": [
            "不改延洪祚，因成揖讓朝。謳歌同戴啟，遏密共思堯。",
            "雨露施恩廣，梯航會葬遙。號弓那獨切，曾感昔年招。",
            "前春文祖廟，大舜嗣堯登。及此逾年感，還因是月崩。",
            "壽緣追孝促，業在繼明興。儉詔同今古，山川繞灞陵。",
            "七月悲風起，淒涼萬國人。羽儀經巷內，轀fm轉城闉。",
            "暝色依陵早，秋聲入輅新。自嗟同草木，不識永貞春。"
        ],
        "notes": [
            ""
        ],
        "volume": "卷四百零三",
        "no#": 13
    },
    {
        "title": "憲宗章武孝皇帝挽歌詞三首",
        "author": "元稹",
        "biography": "",
        "paragraphs": [
            "國付重離後，身隨十聖仙。北辰移帝座，西日到虞泉。",
            "方丈言虛設，華胥事眇然。觸鱗曾在宥，偏哭墮髯前。",
            "天寶遺餘事，元和盛聖功。二凶梟帳下，三叛斬都中。",
            "始服沙陀虜，方吞邏逤戎。狼星如要射，猶有鼎湖弓。",
            "月落禁垣西，星攢曉仗齊。風傳宮漏苦，雲拂羽儀低。",
            "路隘車千兩，橋危馬萬蹄。共蹉封石檢，不為報功泥。"
        ],
        "notes": [
            ""
        ],
        "volume": "卷四百零三",
        "no#": 14
    },
    {
        "title": "恭王故太妃挽歌詞二首",
        "author": "元稹",
        "biography": "",
        "paragraphs": [
            "燕姞貽天夢，梁王盡孝思。雖從魏詔葬，得用漢藩儀。",
            "曙月殘光斂，寒簫度曲遲。平生奉恩地，哀挽欲何之。",
            "文衛羅新壙，仙娥掩暝山。雪雲埋隴合，簫鼓望城還。",
            "寒樹風難靜，霜郊夜更閑。哀榮深孝嗣，儀錶在河間。"
        ],
        "notes": [
            ""
        ],
        "volume": "卷四百零三",
        "no#": 15
    },
    {
        "title": "哭呂衡州六首",
        "author": "元稹",
        "biography": "",
        "paragraphs": [
            "氣敵三人傑，交深一紙書。我投冰瑩眼，君報水憐魚。",
            "髀股惟誇瘦，膏肓豈暇除。傷心死諸葛，憂道不憂餘。",
            "望有經綸釣，虔收宰相刀。江文駕風遠，雲貌接天高。",
            "國待球琳器，家藏虎豹韜。盡將千載寶，埋入五原蒿。",
            "白馬雙旌隊，青山八陣圖。請纓期系虜，枕草誓捐軀。",
            "勢激三千壯，年應四十無。遙聞不瞑目，非是不憐吳。",
            "雕鶚生難敵，沉檀死更香。兒童喧巷市，羸老哭碑堂。",
            "雁起沙汀暗，雲連海氣黃。祝融峰上月，幾照北人喪。",
            "回雁峰前雁，春回盡卻回。聯行四人去，同葬一人來。",
            "鐃吹臨江返，城池隔霧開。滿船深夜哭，風棹楚猿哀。",
            "杜預春秋癖，揚雄著述精。在時兼不語，終古定歸名。",
            "耒水波文細，湘江竹葉輕。平生思風月，潛寐若為情。"
        ],
        "notes": [
            ""
        ],
        "volume": "卷四百零三",
        "no#": 16
    },
    {
        "title": "僧如展及韋載同遊碧澗寺，各賦詩，予落句云，他生莫忘靈山座，滿壁人名後會稀，展共吟他生之句，因話釋氏緣會，所以莫不悽然，久之不十日而展公長逝，驚悼返覆，則他生豈有兆耶？其間展公仍賦黃字五十韻，飛札相示，予方屬和未畢，自此不復撰成，徒以四韻為識",
        "author": "元稹",
        "biography": "",
        "paragraphs": [
            "重吟前日他生句，豈料逾旬便隔生。會擬一來身塔下，",
            "縱使得如羊叔子，不聞兼記舊交情。"
        ],
        "notes": [
            ""
        ],
        "volume": "卷四百零三",
        "no#": 17
    },
    {
        "title": "公安縣遠安寺水亭見展公題壁漂然淚流因書四韻",
        "author": "元稹",
        "biography": "",
        "paragraphs": [
            "碧澗去年會，與師三兩人。今來見題壁，師已是前身。",
            "芰葉迎僧夏，楊花度俗春。空將數行淚，灑遍塔中塵。"
        ],
        "notes": [
            ""
        ],
        "volume": "卷四百零三",
        "no#": 18
    },
    {
        "title": "寒食日毛空路示侄晦及從簡",
        "author": "元稹",
        "biography": "",
        "paragraphs": [
            "我昔孩提從我兄，我今衰白爾初成。",
            "分明寄取原頭路，百世長須此路行。"
        ],
        "notes": [
            ""
        ],
        "volume": "卷四百零三",
        "no#": 19
    },
    {
        "title": "別孫村老人",
        "author": "元稹",
        "biography": "",
        "paragraphs": [
            "年年漸覺老人稀，欲別孫翁淚滿衣。",
            "未死不知何處去，此身終向此原歸。"
        ],
        "notes": [
            ""
        ],
        "volume": "卷四百零三",
        "no#": 20
    },
    {
        "title": "和樂天劉家花",
        "author": "元稹",
        "biography": "",
        "paragraphs": [
            "閑坊靜曲同消日，淚草傷花不為春。",
            "遍問舊交零落盡，十人才有兩三人。"
        ],
        "notes": [
            ""
        ],
        "volume": "卷四百零三",
        "no#": 21
    },
    {
        "title": "褒城驛二首",
        "author": "元稹",
        "biography": "",
        "paragraphs": [
            "容州詩句在褒城，幾度經過眼暫明。",
            "今日重看滿衫淚，可憐名字已前生。",
            "憶昔萬株梨映竹，遇逢黃令醉殘春。",
            "梨枯竹盡黃令死，今日再來衰病身。"
        ],
        "notes": [
            ""
        ],
        "volume": "卷四百零三",
        "no#": 22
    },
    {
        "title": "和樂天夢亡友劉太白同遊二首",
        "author": "元稹",
        "biography": "",
        "paragraphs": [
            "君詩昨日到通州，萬里知君一夢劉。",
            "閑坐思量小來事，只應元是夢中游。",
            "老來東郡複西州，行處生塵為喪劉。",
            "縱使劉君魂魄在，也應至死不同遊。"
        ],
        "notes": [
            ""
        ],
        "volume": "卷四百零三",
        "no#": 23
    },
    {
        "title": "酬樂天見憶，兼傷仲遠",
        "author": "元稹",
        "biography": "",
        "paragraphs": [
            "死別重泉閟，生離萬里賒。瘴侵新病骨，夢到故人家。",
            "遙淚陳根草，閑收落地花。庾公樓悵望，巴子國生涯。",
            "河任天然曲，江隨峽勢斜。與君皆直戇，須分老泥沙。"
        ],
        "notes": [
            ""
        ],
        "volume": "卷四百零三",
        "no#": 24
    },
    {
        "title": "與樂天同葬杓直",
        "author": "元稹",
        "biography": "",
        "paragraphs": [
            "元伯來相葬，山濤誓撫孤。不知他日事，兼得似君無。"
        ],
        "notes": [
            ""
        ],
        "volume": "卷四百零三",
        "no#": 25
    }
]