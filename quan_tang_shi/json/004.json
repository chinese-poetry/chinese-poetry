[
    {
        "title": "延英殿玉靈芝詩三章，章八句",
        "author": "李亨",
        "biography": "",
        "paragraphs": [
            "玉殿肅肅，靈芝煌煌。重英發秀，連葉分房。",
            "宗廟之福，垂其耿光。",
            "元氣產芝，明神合德。紫微間采，白蕣呈色。",
            "載啟瑞圖，庶符皇極。天心有眷，王道惟直。",
            "幸生芳本，當我扆旒。效此靈質，賁其王猷。",
            "神惟不愛，道亦無求。端拱思惟，永荷天休。"
        ],
        "notes": [
            ""
        ],
        "volume": "卷四",
        "no#": 1
    },
    {
        "title": "賜梨李泌與諸王聯句",
        "author": "李亨",
        "biography": "",
        "paragraphs": [
            "先生年幾許，顏色似童兒。——潁王",
            "夜抱九仙骨，朝披一品衣。——信王",
            "不食千鐘粟，唯餐兩顆梨。——益王",
            "天生此間氣，助我化無為。——李亨"
        ],
        "notes": [
            ""
        ],
        "volume": "卷四",
        "no#": 2
    },
    {
        "title": "中和節日宴百僚賜詩",
        "author": "李適",
        "biography": "",
        "paragraphs": [
            "韶年啟仲序，初吉諧良辰。肇茲中和節，式慶天地春。",
            "歡酣朝野同，生德區宇均。雲開灑膏露，草疏芳河津。",
            "歲華今載陽，東作方肆勤。慚非熏風唱，曷用慰吾人。"
        ],
        "notes": [
            ""
        ],
        "volume": "卷四",
        "no#": 3
    },
    {
        "title": "中和節賜百官燕集因示所懷",
        "author": "李適",
        "biography": "",
        "paragraphs": [
            "至化恒在宥，保和茲息人。推誠撫諸夏，與物長為春。",
            "仲月風景暖，禁城花柳新。芳時協金奏，賜宴同群臣。",
            "絲竹豈雲樂，忠賢惟所親。庶洽朝野意，曠然天地均。"
        ],
        "notes": [
            ""
        ],
        "volume": "卷四",
        "no#": 4
    },
    {
        "title": "重陽日賜宴曲江亭，賦六韻詩用清字",
        "author": "李適",
        "biography": "",
        "paragraphs": [
            "早衣對庭燎，躬化勤意誠。時此萬機暇，適與佳節並。",
            "曲池潔寒流，芳菊舒金英。乾坤爽氣滿，台殿秋光清。",
            "朝野慶年豐，高會多歡聲。永懷無荒戒，良士同斯情。"
        ],
        "notes": [
            ""
        ],
        "volume": "卷四",
        "no#": 5
    },
    {
        "title": "九月十八賜百僚追賞因書所懷",
        "author": "李適",
        "biography": "",
        "paragraphs": [
            "雨霽霜氣肅，天高雲日明。繁林已墜葉，寒菊仍舒榮。",
            "懿此秋節時，更延追賞情。池台列廣宴，絲竹傳新聲。",
            "至樂非外獎，浹歡同中誠。庶敦朝野意，永使風化清。"
        ],
        "notes": [
            ""
        ],
        "volume": "卷四",
        "no#": 6
    },
    {
        "title": "送徐州張建封還鎮",
        "author": "李適",
        "biography": "",
        "paragraphs": [
            "牧守寄所重，才賢生為時。宣風自淮甸，授鉞膺藩維。",
            "入覲展遐戀，臨軒慰來思。忠誠在方寸，感激陳情詞。",
            "報國爾所向，恤人予是資。歡宴不盡懷，車馬當還期。",
            "穀雨將應候，行春猶未遲。勿以千里遙，而雲無己知。"
        ],
        "notes": [
            ""
        ],
        "volume": "卷四",
        "no#": 7
    },
    {
        "title": "麟德殿宴百僚",
        "author": "李適",
        "biography": "",
        "paragraphs": [
            "憂勤承聖緒，開泰喜時康。恭己臨群後，垂衣禦八荒。",
            "務閑春向暮，朝罷日猶長。紫殿初筵列，彤庭廣樂張。",
            "成功歸輔弼，致理賴忠良。共此歡娛事，千秋樂未央。"
        ],
        "notes": [
            ""
        ],
        "volume": "卷四",
        "no#": 8
    },
    {
        "title": "元日退朝觀軍仗歸營",
        "author": "李適",
        "biography": "",
        "paragraphs": [
            "獻歲視元朔，萬方咸在庭。端旒揖群後，回輦閱師貞。",
            "彩仗宿華殿，退朝歸禁營。分行左右出，轉旆風雲生。",
            "歷歷趨複道，容容映層城。勇餘矜捷技，令肅無喧聲。",
            "眷此戎旅節，載嘉良士誠。順時傾宴賞，亦以助文經。"
        ],
        "notes": [
            ""
        ],
        "volume": "卷四",
        "no#": 9
    },
    {
        "title": "中和節賜群臣宴賦七韻",
        "author": "李適",
        "biography": "",
        "paragraphs": [
            "東風變梅柳，萬匯生春光。中和紀月令，方與天地長。",
            "耽樂豈予尚，懿茲時景良。庶遂亭育恩，同致寰海康。",
            "君臣永終始，交泰符陰陽。曲沼水新碧，華林桃稍芳。",
            "勝賞信多歡，戒之在無荒。"
        ],
        "notes": [
            ""
        ],
        "volume": "卷四",
        "no#": 10
    },
    {
        "title": "三日書懷因示百僚",
        "author": "李適",
        "biography": "",
        "paragraphs": [
            "佳節上元巳，芳時屬暮春。流觴想蘭亭，捧劍得金人。",
            "風輕水初綠，日晴花更新。天文信昭回，皇道頗敷陳。",
            "恭己每從儉，清心常保真。戒茲游衍樂，書以示群臣。"
        ],
        "notes": [
            ""
        ],
        "volume": "卷四",
        "no#": 11
    },
    {
        "title": "重陽日中外同歡，以詩言志，因示群官",
        "author": "李適",
        "biography": "",
        "paragraphs": [
            "爽節在重九，物華新雨餘。清秋黃葉下，菊散金潭初。",
            "萬實行就稔，百工欣所如。歡心暢遐邇，殊俗同車書。",
            "至化自敦睦，佳辰宜宴胥。鏘鏘間絲竹，濟濟羅簪裾。",
            "此樂匪足耽，此誠期永孚。"
        ],
        "notes": [
            ""
        ],
        "volume": "卷四",
        "no#": 12
    },
    {
        "title": "重陽日即事",
        "author": "李適",
        "biography": "",
        "paragraphs": [
            "令節曉澄霽，四郊煙靄空。天清白露潔，菊散黃金叢。",
            "寡德荷天貺，順時休百工。豈懷歌鐘樂，思為君臣同。",
            "至化在亭育，相成資始終。未知康衢詠，所仰惟年豐。"
        ],
        "notes": [
            ""
        ],
        "volume": "卷四",
        "no#": 13
    },
    {
        "title": "豐年多慶，九日示懷",
        "author": "李適",
        "biography": "",
        "paragraphs": [
            "爽氣肅時令，早衣聞朔鴻。重陽有佳節，具物欣年豐。",
            "皎潔暮潭色，芬敷新菊叢。芳尊滿衢室，繁吹凝煙空。",
            "惠合信吾道，保和惟爾同。推誠至玄化，天下期為公。"
        ],
        "notes": [
            ""
        ],
        "volume": "卷四",
        "no#": 14
    },
    {
        "title": "七月十五日題章敬寺",
        "author": "李適",
        "biography": "",
        "paragraphs": [
            "招提邇皇邑，複道連重城。法筵會早秋，駕言訪禪扃。",
            "嘗聞大仙教，清淨宗無生。七物匪吾寶，萬行先求成。",
            "名相既雙寂，繁華奚所榮。金風扇微涼，遠煙凝翠晶。",
            "松院靜苔色，竹房深磬聲。境幽真慮恬，道勝外物輕。",
            "意適本非說，含毫空複情。"
        ],
        "notes": [
            ""
        ],
        "volume": "卷四",
        "no#": 15
    },
    {
        "title": "中春麟德殿會百僚觀新樂詩一章，章十六句",
        "author": "李適",
        "biography": "",
        "paragraphs": [
            "芳歲肇佳節，物華當仲春。乾坤既昭泰，煙景含氤氳。",
            "德淺荷玄貺，樂成思治人。前庭列鐘鼓，廣殿延群臣。",
            "八卦隨舞意，五音轉曲新。顧非咸池奏，庶協南風熏。",
            "式宴禮所重，浹歡情必均。同和諒在茲，萬國希可親。"
        ],
        "notes": [
            ""
        ],
        "volume": "卷四",
        "no#": 16
    },
    {
        "title": "九日絕句",
        "author": "李適",
        "biography": "",
        "paragraphs": [
            "禁苑秋來爽氣多，昆明風動起滄波。",
            "中流簫鼓誠堪賞，詎假橫汾發棹歌。"
        ],
        "notes": [
            ""
        ],
        "volume": "卷四",
        "no#": 17
    },
    {
        "title": "暮春喜雨詩",
        "author": "李昂1",
        "biography": "",
        "paragraphs": [
            "風雲喜際會，雷雨遂流滋。薦幣虛陳禮，動天實精思。",
            "漸侵九夏節，複在三春時。霢霂垂朱闕，飄颻入綠墀。",
            "郊坰既沾足，黍稷有豐期。百辟同康樂，萬方佇雍熙。"
        ],
        "notes": [
            ""
        ],
        "volume": "卷四",
        "no#": 18
    },
    {
        "title": "題程修己竹障",
        "author": "李昂1",
        "biography": "",
        "paragraphs": [
            "良工運精思，巧極似有神。",
            "臨窗忽睹繁陰合，再盼真假殊未分。"
        ],
        "notes": [
            ""
        ],
        "volume": "卷四",
        "no#": 19
    },
    {
        "title": "宮中題",
        "author": "李昂1",
        "biography": "",
        "paragraphs": [
            "輦路生春草，上林花發時。憑高何限意，無複侍臣知。"
        ],
        "notes": [
            ""
        ],
        "volume": "卷四",
        "no#": 20
    },
    {
        "title": "上巳日賜裴度",
        "author": "李昂1",
        "biography": "",
        "paragraphs": [
            "注想待元老，識君恨不早。我家柱石衰，憂來學丘禱。"
        ],
        "notes": [
            ""
        ],
        "volume": "卷四",
        "no#": 21
    },
    {
        "title": "上元日二首",
        "author": "李昂1",
        "biography": "",
        "paragraphs": [
            "上元高會集群仙，心齋何事欲祈年。",
            "丹誠儻徹玉帝座，且共吾人慶大田。",
            "蓂生三五葉初齊，上元羽客出桃蹊。",
            "不愛仙家登真訣，願蒙四海福黔黎。"
        ],
        "notes": [
            ""
        ],
        "volume": "卷四",
        "no#": 22
    },
    {
        "title": "夏日聯句",
        "author": "李昂1",
        "biography": "",
        "paragraphs": [
            "人皆苦炎熱，我愛夏日長。——李昂1",
            "熏風自南來，殿閣生微涼。——柳公權"
        ],
        "notes": [
            ""
        ],
        "volume": "卷四",
        "no#": 23
    },
    {
        "title": "百丈山",
        "author": "李忱",
        "biography": "",
        "paragraphs": [
            "大雄真跡枕危巒，梵宇層樓聳萬般。日月每從肩上過，",
            "更有上方人罕到，暮鐘朝磬碧雲端。"
        ],
        "notes": [
            ""
        ],
        "volume": "卷四",
        "no#": 24
    },
    {
        "title": "吊白居易",
        "author": "李忱",
        "biography": "",
        "paragraphs": [
            "綴玉聯珠六十年，誰教冥路作詩仙。浮雲不系名居易，",
            "文章已滿行人耳，一度思卿一愴然。"
        ],
        "notes": [
            ""
        ],
        "volume": "卷四",
        "no#": 25
    },
    {
        "title": "幸華嚴寺",
        "author": "李忱",
        "biography": "",
        "paragraphs": [
            "雲散晴山幾萬重，煙收春色更沖融。帳殿出空登碧漢，",
            "今日追游何所似，莫慚漢武賞汾中。"
        ],
        "notes": [
            ""
        ],
        "volume": "卷四",
        "no#": 26
    },
    {
        "title": "重陽錫宴群臣",
        "author": "李忱",
        "biography": "",
        "paragraphs": [
            "款塞旋征騎，和戎委廟賢。傾心方倚注，葉力共安邊。"
        ],
        "notes": [
            ""
        ],
        "volume": "卷四",
        "no#": 27
    },
    {
        "title": "題涇縣水西寺",
        "author": "李忱",
        "biography": "",
        "paragraphs": [
            "大殿連雲接爽溪，鐘聲還與鼓聲齊。",
            "長安若問江南事，說道風光在水西。"
        ],
        "notes": [
            ""
        ],
        "volume": "卷四",
        "no#": 28
    },
    {
        "title": "瀑布聯句",
        "author": "李忱",
        "biography": "",
        "paragraphs": [
            "千岩萬壑不辭勞，遠看方知出處高。——黃檗",
            "溪澗豈能留得住，終歸大海作波濤。——李忱"
        ],
        "notes": [
            ""
        ],
        "volume": "卷四",
        "no#": 29
    },
    {
        "title": "句",
        "author": "李忱",
        "biography": "",
        "paragraphs": [
            "海嶽宴咸通。",
            "七載秉鈞調四序，一方獄市獲來蘇。"
        ],
        "notes": [
            ""
        ],
        "volume": "卷四",
        "no#": 30
    },
    {
        "title": "句",
        "author": "李曄1",
        "biography": "",
        "paragraphs": [
            "只解劈牛兼劈樹，不能誅惡與誅凶。"
        ],
        "notes": [
            ""
        ],
        "volume": "卷四",
        "no#": 31
    }
]