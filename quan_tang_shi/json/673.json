[
    {
        "title": "題甘露寺",
        "author": "周樸",
        "biography": "",
        "paragraphs": [
            "層閣疊危壁，瑞因千古名。幾連揚子路，獨倚潤州城。",
            "雲近銜江色，雕高背磬聲。僧居上方久，端坐見營營。"
        ],
        "notes": [
            ""
        ],
        "volume": "卷六百七十三",
        "no#": 1
    },
    {
        "title": "題玄公院",
        "author": "周樸",
        "biography": "",
        "paragraphs": [
            "院深塵自外，如佛值玄公。常跡或非次，志門因得中。",
            "衣巾離暑氣，床榻向涼風。是事不逾分，只應明德同。"
        ],
        "notes": [
            ""
        ],
        "volume": "卷六百七十三",
        "no#": 2
    },
    {
        "title": "福州東禪寺",
        "author": "周樸",
        "biography": "",
        "paragraphs": [
            "甌閩在郊外，師院號東禪。物得居來正，人經論後賢。",
            "瓟槽柳塞馬，蓋地月支綖。鸛鵲尚巢頂，誰堪舉世傳。"
        ],
        "notes": [
            ""
        ],
        "volume": "卷六百七十三",
        "no#": 3
    },
    {
        "title": "贈大溈和尚",
        "author": "周朴",
        "biography": "",
        "paragraphs": [
            "大溈清複深，萬象影沉沉。有客衣多毳，空門偈勝金。",
            "王侯皆作禮，陸子只來吟。我問師心處，師言無處心。"
        ],
        "notes": [
            ""
        ],
        "volume": "卷六百七十三",
        "no#": 4
    },
    {
        "title": "秋夜不寐寄崔溫進士",
        "author": "周朴",
        "biography": "",
        "paragraphs": [
            "愁多難得寐，輾轉讀書床。不是旅人病，豈知秋夜長。",
            "歸鄉憑遠夢，無夢更思鄉。枕上移窗月，分明是淚光。"
        ],
        "notes": [
            ""
        ],
        "volume": "卷六百七十三",
        "no#": 5
    },
    {
        "title": "春中途中寄南巴崔使君",
        "author": "周樸",
        "biography": "",
        "paragraphs": [
            "旅人遊汲汲，春氣又融融。農事蛙聲裏，歸程草色中。",
            "獨慚出穀雨，未變暖天風。子玉和予去，應憐恨不窮。"
        ],
        "notes": [
            ""
        ],
        "volume": "卷六百七十三",
        "no#": 6
    },
    {
        "title": "寄處士方幹",
        "author": "周樸",
        "biography": "",
        "paragraphs": [
            "桐廬江水閑，終日對柴關。因想別離處，不知多少山。",
            "釣舟春岸泊，庭樹曉鶯還。莫便求棲隱，桂枝堪恨顏。"
        ],
        "notes": [
            ""
        ],
        "volume": "卷六百七十三",
        "no#": 7
    },
    {
        "title": "寄塞北張符",
        "author": "周樸",
        "biography": "",
        "paragraphs": [
            "隴樹塞風吹，遼城角幾枝。霜凝無暫歇，君貌莫應衰。",
            "萬里平沙際，一行邊雁移。那堪朔煙起，家信正相離。"
        ],
        "notes": [
            ""
        ],
        "volume": "卷六百七十三",
        "no#": 8
    },
    {
        "title": "次梧州卻寄永州使君",
        "author": "周樸",
        "biography": "",
        "paragraphs": [
            "隨風身不定，今夜在蒼梧。客淚有時有，猿聲無處無。",
            "潮添瘴海闊，煙拂粵山孤。卻憶零陵住，吟詩半玉壺。"
        ],
        "notes": [
            ""
        ],
        "volume": "卷六百七十三",
        "no#": 9
    },
    {
        "title": "贈念經僧",
        "author": "周樸",
        "biography": "",
        "paragraphs": [
            "庵前古折碑，夜靜念經時。月皎海霞散，露濃山草垂。",
            "鬼聞拋故塚，禽聽離寒枝。想得天花墜，馨香拂白眉。"
        ],
        "notes": [
            ""
        ],
        "volume": "卷六百七十三",
        "no#": 10
    },
    {
        "title": "董嶺水",
        "author": "周朴",
        "biography": "",
        "paragraphs": [
            "湖州安吉縣，門與白雲齊。禹力不到處，河聲流向西。",
            "去衙山色遠，近水月光低。中有高人在，沙中曳杖藜。"
        ],
        "notes": [
            ""
        ],
        "volume": "卷六百七十三",
        "no#": 11
    },
    {
        "title": "早春",
        "author": "周樸",
        "biography": "",
        "paragraphs": [
            "良夜歲應足，嚴風為變春。遍回寒作暖，通改舊成新。",
            "秀樹因馨雨，融冰雨泛蘋。韶光不偏黨，積漸煦疲民。"
        ],
        "notes": [
            ""
        ],
        "volume": "卷六百七十三",
        "no#": 12
    },
    {
        "title": "秋深",
        "author": "周朴",
        "biography": "",
        "paragraphs": [
            "柳色尚沉沉，風吹秋更深。山河空遠道，鄉國自鳴砧。",
            "巷有千家月，人無萬里心。長城哭崩後，寂絕至如今。"
        ],
        "notes": [
            ""
        ],
        "volume": "卷六百七十三",
        "no#": 13
    },
    {
        "title": "贈雙峰山和尚",
        "author": "周朴",
        "biography": "",
        "paragraphs": [
            "峨峨雙髻山，瀑布瀉雲間。塵世自疑水，禪門長去關。",
            "茯神松不異，藏寶石俱閑。向此師清業，如何方可攀。"
        ],
        "notes": [
            ""
        ],
        "volume": "卷六百七十三",
        "no#": 14
    },
    {
        "title": "贈無了禪師",
        "author": "周朴",
        "biography": "",
        "paragraphs": [
            "不學世所惜，是何無了公。靈匡虛院外，虎跡亂山中。",
            "晝夜必連去，古今爭敢同。禪情豈堪問，問答更無窮。"
        ],
        "notes": [
            ""
        ],
        "volume": "卷六百七十三",
        "no#": 15
    },
    {
        "title": "王霸壇",
        "author": "周朴",
        "biography": "",
        "paragraphs": [
            "王君上升處，信首古居前。皂樹即須朽，白龜應亦全。",
            "雲間猶一日，塵裏已千年。碧色壇如黛，時人誰可仙。"
        ],
        "notes": [
            ""
        ],
        "volume": "卷六百七十三",
        "no#": 16
    },
    {
        "title": "送梁道士",
        "author": "周朴",
        "biography": "",
        "paragraphs": [
            "舊居桐柏觀，歸去愛安閒。倒樹造新屋，化人修古壇。",
            "晚花霜後落，山雨夜深寒。應有同溪客，相尋學煉丹。"
        ],
        "notes": [
            ""
        ],
        "volume": "卷六百七十三",
        "no#": 17
    },
    {
        "title": "邊思",
        "author": "周朴",
        "biography": "",
        "paragraphs": [
            "年高來遠戍，白首罷幹戎。夜色薊門火，秋聲邊塞風。",
            "磧浮悲老馬，月滿引新弓。百戰陰山去，唯添上將雄。"
        ],
        "notes": [
            ""
        ],
        "volume": "卷六百七十三",
        "no#": 18
    },
    {
        "title": "哭陳庾",
        "author": "周朴",
        "biography": "",
        "paragraphs": [
            "系馬向山立，一杯聊奠君。野煙孤客路，寒草故人墳。",
            "琴韻歸流水，詩情寄白雲。日斜休哭後，松韻不堪聞。"
        ],
        "notes": [
            ""
        ],
        "volume": "卷六百七十三",
        "no#": 19
    },
    {
        "title": "宿玉泉寺",
        "author": "周樸",
        "biography": "",
        "paragraphs": [
            "野寺度殘夏，空房欲暮時。夜聽猿不睡，秋思客先知。",
            "竹迥煙生薄，山高月上遲。又登塵路去，難與老僧期。"
        ],
        "notes": [
            ""
        ],
        "volume": "卷六百七十三",
        "no#": 20
    },
    {
        "title": "題赤城中岩寺",
        "author": "周樸",
        "biography": "",
        "paragraphs": [
            "浮世師休話，晉時燈照岩。禽飛穿靜戶，藤結入高杉。",
            "存沒詩千首，廢興經數函。誰知將俗耳，來此避囂讒。"
        ],
        "notes": [
            ""
        ],
        "volume": "卷六百七十三",
        "no#": 21
    },
    {
        "title": "塞上行",
        "author": "周朴",
        "biography": "",
        "paragraphs": [
            "秦築長城在，連雲磧氣侵。風吹邊草急，角絕塞鴻沈。",
            "世世征人往，年年戰骨深。遼天望鄉者，回首盡沾襟。"
        ],
        "notes": [
            ""
        ],
        "volume": "卷六百七十三",
        "no#": 22
    },
    {
        "title": "玉泉寺",
        "author": "周樸",
        "biography": "",
        "paragraphs": [
            "寺還名玉泉，澄水亦遭賢。物尚猶如此，人爭合偶然。",
            "溪流雲斷外，山峻鳥飛還。初日長廊下，高僧正坐禪。"
        ],
        "notes": [
            ""
        ],
        "volume": "卷六百七十三",
        "no#": 23
    },
    {
        "title": "春宮怨",
        "author": "周樸",
        "biography": "",
        "paragraphs": [
            "早被嬋娟誤，欲妝臨鏡慵。承恩不在貌，教妾若為容。",
            "風暖鳥聲碎，日高花影重。年年越溪女，相憶采芙蓉。"
        ],
        "notes": [
            ""
        ],
        "volume": "卷六百七十三",
        "no#": 24
    },
    {
        "title": "宿劉溫書齋",
        "author": "周樸",
        "biography": "",
        "paragraphs": [
            "不掩盈窗日，天然格調高。涼風移蟋蟀，落葉在離騷。",
            "回筆挑燈燼，懸圖見海潮。因論三國志，空載幾英豪。"
        ],
        "notes": [
            ""
        ],
        "volume": "卷六百七十三",
        "no#": 25
    },
    {
        "title": "登福州南澗寺",
        "author": "周樸",
        "biography": "",
        "paragraphs": [
            "萬里重山繞福州，南橫一道見溪流。天邊飛鳥東西沒，",
            "那堪望斷他鄉目，只此蕭條自白頭。"
        ],
        "notes": [
            ""
        ],
        "volume": "卷六百七十三",
        "no#": 26
    },
    {
        "title": "望中懷古",
        "author": "周朴",
        "biography": "",
        "paragraphs": [
            "齊心樓上望浮雲，萬古千秋空姓名。堯水永銷天際去，",
            "從此安然寰海內，後來無複謾相傾。"
        ],
        "notes": [
            ""
        ],
        "volume": "卷六百七十三",
        "no#": 27
    },
    {
        "title": "升山寺",
        "author": "周樸",
        "biography": "",
        "paragraphs": [
            "升山自古道飛來，此是神功不可猜。氣色雖然離禹穴，",
            "南望閩城塵世界，千秋萬古卷塵埃。"
        ],
        "notes": [
            ""
        ],
        "volume": "卷六百七十三",
        "no#": 28
    },
    {
        "title": "哭李端",
        "author": "周樸",
        "biography": "",
        "paragraphs": [
            "三年剪拂感知音，哭向青山永夜心。竹在曉煙孤鳳去，",
            "不及此時親執紼，石門遙想淚沾襟。"
        ],
        "notes": [
            ""
        ],
        "volume": "卷六百七十三",
        "no#": 29
    },
    {
        "title": "福州神光寺塔",
        "author": "周樸",
        "biography": "",
        "paragraphs": [
            "良匠用材為塔了，神光寺更得高名。風雲會處千尋出，",
            "相輪頂上望浮世，塵裏人心應總平。"
        ],
        "notes": [
            ""
        ],
        "volume": "卷六百七十三",
        "no#": 30
    },
    {
        "title": "福州開元寺塔",
        "author": "周樸",
        "biography": "",
        "paragraphs": [
            "開元寺裏七重塔，遙對方山影擬齊。雜俗人看離世界，",
            "心若無私羅漢在，參差免向日虹西。"
        ],
        "notes": [
            ""
        ],
        "volume": "卷六百七十三",
        "no#": 31
    },
    {
        "title": "春日秦國懷古",
        "author": "周樸",
        "biography": "",
        "paragraphs": [
            "荒郊一望欲消魂，涇水縈紆傍遠村。牛馬放多春草盡，",
            "數裏黃沙行客路，不堪回首思秦原。"
        ],
        "notes": [
            ""
        ],
        "volume": "卷六百七十三",
        "no#": 32
    },
    {
        "title": "春日遊北園寄韓侍郎",
        "author": "周朴",
        "biography": "",
        "paragraphs": [
            "灼灼春園晚色分，露珠千點映寒雲。多情舞蝶穿花去，",
            "仙桃不肯全開拆，應借餘芳待使君。"
        ],
        "notes": [
            ""
        ],
        "volume": "卷六百七十三",
        "no#": 33
    },
    {
        "title": "喜賀拔先輩衡陽除正字",
        "author": "周朴",
        "biography": "",
        "paragraphs": [
            "黃紙晴空墜一緘，聖朝恩澤洗冤讒。李膺門客為閑客，",
            "寰中不用憂天旱，霖雨看看屬傅岩。"
        ],
        "notes": [
            ""
        ],
        "volume": "卷六百七十三",
        "no#": 34
    },
    {
        "title": "客州賃居寄蕭郎中",
        "author": "周朴",
        "biography": "",
        "paragraphs": [
            "松店茅軒向水開，東頭舍賃一裴徊。窗吟苦為秋江靜，",
            "眼看白筆為霖雨，肯使紅鱗便曝腮。"
        ],
        "notes": [
            ""
        ],
        "volume": "卷六百七十三",
        "no#": 35
    },
    {
        "title": "贈李裕先輩",
        "author": "周朴",
        "biography": "",
        "paragraphs": [
            "曉擎弓箭入初場，一發曾穿百步楊。仙籍舊題前進士，",
            "閑伴李膺紅燭下，慢吟絲竹淺飛觴。"
        ],
        "notes": [
            ""
        ],
        "volume": "卷六百七十三",
        "no#": 36
    },
    {
        "title": "桐柏觀",
        "author": "周朴",
        "biography": "",
        "paragraphs": [
            "東南一境清心目，有此千峰插翠微。人在下方沖月上，",
            "欲識蓬萊今便是，更於何處學忘機。"
        ],
        "notes": [
            ""
        ],
        "volume": "卷六百七十三",
        "no#": 37
    },
    {
        "title": "塞上",
        "author": "周樸",
        "biography": "",
        "paragraphs": [
            "受降城必破，回落隴頭移。蕃道北海北，謀生今始知。"
        ],
        "notes": [
            ""
        ],
        "volume": "卷六百七十三",
        "no#": 38
    },
    {
        "title": "塞上曲",
        "author": "周樸",
        "biography": "",
        "paragraphs": [
            "一陣風來一陣砂，有人行處沒人家。",
            "黃河九曲冰先合，紫塞三春不見花。"
        ],
        "notes": [
            ""
        ],
        "volume": "卷六百七十三",
        "no#": 39
    },
    {
        "title": "塞下曲",
        "author": "周朴",
        "biography": "",
        "paragraphs": [
            "石國胡兒向磧東，愛吹橫笛引秋風。",
            "夜來雲雨皆飛盡，月照平沙萬里空。"
        ],
        "notes": [
            ""
        ],
        "volume": "卷六百七十三",
        "no#": 40
    },
    {
        "title": "詠猿",
        "author": "周樸",
        "biography": "",
        "paragraphs": [
            "生在巫山更向西，不知何事到巴溪。",
            "中宵為憶秋雲伴，遙隔朱門向月啼。"
        ],
        "notes": [
            ""
        ],
        "volume": "卷六百七十三",
        "no#": 41
    },
    {
        "title": "桃花",
        "author": "周朴",
        "biography": "",
        "paragraphs": [
            "桃花春色暖先開，明媚誰人不看來。",
            "可惜狂風吹落後，殷紅片片點莓苔。"
        ],
        "notes": [
            ""
        ],
        "volume": "卷六百七十三",
        "no#": 42
    },
    {
        "title": "薛老峰",
        "author": "周朴",
        "biography": "",
        "paragraphs": [
            "薛老峰頭三個字，須知此與石齊生。",
            "直教截斷蒼苔色，浮世人儕眼始明。"
        ],
        "notes": [
            ""
        ],
        "volume": "卷六百七十三",
        "no#": 43
    },
    {
        "title": "吊李群玉",
        "author": "周樸",
        "biography": "",
        "paragraphs": [
            "群玉詩名冠李唐，投詩換得校書郎。",
            "吟魂醉魄知何處，空有幽蘭隔岸香。"
        ],
        "notes": [
            ""
        ],
        "volume": "卷六百七十三",
        "no#": 44
    },
    {
        "title": "無等岩",
        "author": "周樸",
        "biography": "",
        "paragraphs": [
            "建造上方藤影裏，高僧往往似天臺。",
            "不知名樹簷前長，曾問道人岩下來。"
        ],
        "notes": [
            ""
        ],
        "volume": "卷六百七十三",
        "no#": 45
    },
    {
        "title": "句",
        "author": "周朴",
        "biography": "",
        "paragraphs": [
            "古陵寒雨集，高鳥夕陽明。",
            "高情千裏外，長嘯一聲初。",
            "月離山一丈，風吹花數苞。",
            "曉來山鳥鬧，雨過杏花稀。",
            "曲渚回灣鎖釣舟。",
            "平潮晚影沈清底，遠岳危欄等翠尖。",
            "白日才離滄海底，清光先照戶窗前。（靈岩廣化寺，",
            "連雲天塹有山色，極目海門無雁行。",
            "可憐黃雀銜將去，從此莊周夢不成。（《詠蝶》。",
            "見《泉州志》）",
            "禪是大溈詩是朴，大唐天子只三人。"
        ],
        "notes": [
            ""
        ],
        "volume": "卷六百七十三",
        "no#": 46
    }
]