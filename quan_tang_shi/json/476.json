[
    {
        "title": "至日荷李常侍過郊居",
        "author": "熊孺登",
        "biography": "",
        "paragraphs": [
            "賤子守柴荊，誰人記姓名。風雲千騎降，草木一陽生。",
            "禮異江河動，歡殊裏巷驚。稱觴容侍坐，看竹許同行。",
            "遇覺滄溟淺，恩疑太嶽輕。盡搜天地物，無諭此時情。"
        ],
        "notes": [
            ""
        ],
        "volume": "卷四百七十六",
        "no#": 1
    },
    {
        "title": "日暮天無雲",
        "author": "熊孺登",
        "biography": "",
        "paragraphs": [
            "杳杳複蒼然，無雲日暮天。象分青氣外，景盡赤霄前。",
            "漸吐星河色，遙生水木煙。從容難附麗，顧步欲澄鮮。",
            "但見收三素，何能測上玄。應非暫呈瑞，不許出山川。"
        ],
        "notes": [
            ""
        ],
        "volume": "卷四百七十六",
        "no#": 2
    },
    {
        "title": "新成小亭月夜",
        "author": "熊孺登",
        "biography": "",
        "paragraphs": [
            "已被月知處，斬新風到來。無人伴幽境，多取木蘭栽。"
        ],
        "notes": [
            ""
        ],
        "volume": "卷四百七十六",
        "no#": 3
    },
    {
        "title": "和竇中丞歲酒喜見小男兩歲",
        "author": "熊孺登",
        "biography": "",
        "paragraphs": [
            "更添十歲應為相，歲酒從今把未休。",
            "聞得一毛添五色，眼看相逐鳳池頭。"
        ],
        "notes": [
            ""
        ],
        "volume": "卷四百七十六",
        "no#": 4
    },
    {
        "title": "寒食",
        "author": "熊孺登",
        "biography": "",
        "paragraphs": [
            "東風潑火雨新休，舁盡春泥掃雪溝。",
            "走馬犢車當禦路，漢陽公主謝雞球。"
        ],
        "notes": [
            ""
        ],
        "volume": "卷四百七十六",
        "no#": 5
    },
    {
        "title": "送僧游山",
        "author": "熊孺登",
        "biography": "",
        "paragraphs": [
            "雲身自在山山去，何處靈山不是歸。",
            "日暮寒林投古寺，雪花飛滿水田衣。"
        ],
        "notes": [
            ""
        ],
        "volume": "卷四百七十六",
        "no#": 6
    },
    {
        "title": "雪中答僧書",
        "author": "熊孺登",
        "biography": "",
        "paragraphs": [
            "八行銀字非常草，六出天花儘是梅。",
            "無所與陳童子別，雪中辛苦遠山來。"
        ],
        "notes": [
            ""
        ],
        "volume": "卷四百七十六",
        "no#": 7
    },
    {
        "title": "題逍遙樓傷故韋大夫",
        "author": "熊孺登",
        "biography": "",
        "paragraphs": [
            "利及生人無更為，落花流水舊城池。",
            "逍遙樓上雕龍字，便是羊公墮淚碑。"
        ],
        "notes": [
            ""
        ],
        "volume": "卷四百七十六",
        "no#": 8
    },
    {
        "title": "戲贈費冠卿",
        "author": "熊孺登",
        "biography": "",
        "paragraphs": [
            "但恐紅塵虛白首，寧論蹇逸分先後。",
            "莫占鶯花笑寂寥，長安春色年年有。"
        ],
        "notes": [
            ""
        ],
        "volume": "卷四百七十六",
        "no#": 9
    },
    {
        "title": "與左興宗湓城別",
        "author": "熊孺登",
        "biography": "",
        "paragraphs": [
            "江逢九派人將別，猿到三聲月為秋。",
            "不知相見更何日，此夜少年堪白頭。"
        ],
        "notes": [
            ""
        ],
        "volume": "卷四百七十六",
        "no#": 10
    },
    {
        "title": "八月十五夜臥疾",
        "author": "熊孺登",
        "biography": "",
        "paragraphs": [
            "一年只有今宵月，盡上江樓獨病眠。",
            "寂寞竹窗閑不閉，夜深斜影到床前。"
        ],
        "notes": [
            ""
        ],
        "volume": "卷四百七十六",
        "no#": 11
    },
    {
        "title": "正月十五日",
        "author": "熊孺登",
        "biography": "",
        "paragraphs": [
            "漢家遺事今宵見，楚郭明燈幾處張。",
            "深夜行歌聲絕後，紫姑神下月蒼蒼。"
        ],
        "notes": [
            ""
        ],
        "volume": "卷四百七十六",
        "no#": 12
    },
    {
        "title": "曲池陪宴即事上竇中丞",
        "author": "熊孺登",
        "biography": "",
        "paragraphs": [
            "水自山阿繞坐來，珊瑚臺上木綿開。",
            "欲知舉目無情罰，一片花流酒一杯。"
        ],
        "notes": [
            ""
        ],
        "volume": "卷四百七十六",
        "no#": 13
    },
    {
        "title": "董監廟",
        "author": "熊孺登",
        "biography": "",
        "paragraphs": [
            "仁傑淫祠廢欲無，枯楓老櫟兩三株。",
            "神烏慣得商人食，飛趁征帆過蠡湖。"
        ],
        "notes": [
            ""
        ],
        "volume": "卷四百七十六",
        "no#": 14
    },
    {
        "title": "贈侯山人",
        "author": "熊孺登",
        "biography": "",
        "paragraphs": [
            "一見清容愜素聞，有人傳是紫陽君。",
            "來時玉女裁春服，剪破湘山幾片雲。"
        ],
        "notes": [
            ""
        ],
        "volume": "卷四百七十六",
        "no#": 15
    },
    {
        "title": "送馬判官赴安南",
        "author": "熊孺登",
        "biography": "",
        "paragraphs": [
            "故人交趾去從軍，應笑狂生揮陣雲。",
            "省得蔡州今日事，舊曾都護帳前聞。"
        ],
        "notes": [
            ""
        ],
        "volume": "卷四百七十六",
        "no#": 16
    },
    {
        "title": "送准上人歸石經院",
        "author": "熊孺登",
        "biography": "",
        "paragraphs": [
            "旃檀刻像今猶少，白石鐫經古未曾。",
            "歸去更尋翻譯寺，前山應遇雁門僧。"
        ],
        "notes": [
            ""
        ],
        "volume": "卷四百七十六",
        "no#": 17
    },
    {
        "title": "寒食野望",
        "author": "熊孺登",
        "biography": "",
        "paragraphs": [
            "拜掃無過骨肉親，一年唯此兩三辰。",
            "塚頭莫種有花樹，春色不關泉下人。"
        ],
        "notes": [
            ""
        ],
        "volume": "卷四百七十六",
        "no#": 18
    },
    {
        "title": "祗役遇風謝湘中春色",
        "author": "熊孺登",
        "biography": "",
        "paragraphs": [
            "水生風熟布帆新，只見公程不見春。",
            "應被百花撩亂笑，比來天地一閒人。"
        ],
        "notes": [
            ""
        ],
        "volume": "卷四百七十六",
        "no#": 19
    },
    {
        "title": "湘江夜泛",
        "author": "熊孺登",
        "biography": "",
        "paragraphs": [
            "江流如箭月如弓，行盡三湘數夜中。",
            "無那子規知向蜀，一聲聲似怨春風。"
        ],
        "notes": [
            ""
        ],
        "volume": "卷四百七十六",
        "no#": 20
    },
    {
        "title": "蜀江水",
        "author": "熊孺登",
        "biography": "",
        "paragraphs": [
            "日夜朝宗來萬里，共憐江水引蕃心。",
            "若論巴峽愁人處，猿比灘聲是好音。"
        ],
        "notes": [
            ""
        ],
        "volume": "卷四百七十六",
        "no#": 21
    },
    {
        "title": "寄安南馬中丞",
        "author": "熊孺登",
        "biography": "",
        "paragraphs": [
            "龍韜能致虎符分，萬里霜台壓瘴雲。",
            "蕃客不須愁海路，波神今伏馬將軍。"
        ],
        "notes": [
            ""
        ],
        "volume": "卷四百七十六",
        "no#": 22
    },
    {
        "title": "甘子堂陪宴上韋大夫",
        "author": "熊孺登",
        "biography": "",
        "paragraphs": [
            "武陵樓上春長早，甘子堂前花落遲。",
            "楚樂怪來聲競起，新歌儘是大夫詞。"
        ],
        "notes": [
            ""
        ],
        "volume": "卷四百七十六",
        "no#": 23
    },
    {
        "title": "青溪村居二首",
        "author": "熊孺登",
        "biography": "",
        "paragraphs": [
            "家占溪南千個竹，地臨湖上一群山。",
            "漁船多在馬長放，出處自由閑不閑。",
            "深樹黃鸝曉一聲，林西江上月猶明。",
            "野人早起無他事，貪繞沙泉看筍生。"
        ],
        "notes": [
            ""
        ],
        "volume": "卷四百七十六",
        "no#": 24
    },
    {
        "title": "奉和興元鄭相公早春送楊侍郎",
        "author": "熊孺登",
        "biography": "",
        "paragraphs": [
            "征鞍欲上醉還留，南浦春生百草頭。",
            "丞相新裁別離曲，聲聲飛出舊梁州。"
        ],
        "notes": [
            ""
        ],
        "volume": "卷四百七十六",
        "no#": 25
    },
    {
        "title": "送舍弟孺複往廬山",
        "author": "熊孺登",
        "biography": "",
        "paragraphs": [
            "能騎竹馬辨西東，未省煙花暫不同。",
            "第一早歸春欲盡，廬山好看過湖風。"
        ],
        "notes": [
            ""
        ],
        "volume": "卷四百七十六",
        "no#": 26
    },
    {
        "title": "野別留少微上人",
        "author": "熊孺登",
        "biography": "",
        "paragraphs": [
            "若為相見還分散，翻覺浮雲亦不閑。",
            "何處留師暫且住，家貧唯有坐中山。"
        ],
        "notes": [
            ""
        ],
        "volume": "卷四百七十六",
        "no#": 27
    },
    {
        "title": "經古墓",
        "author": "熊孺登",
        "biography": "",
        "paragraphs": [
            "碑折松枯山火燒，夜台從閉不曾朝。",
            "那將逝者比流水，流水東流逢上潮。"
        ],
        "notes": [
            ""
        ],
        "volume": "卷四百七十六",
        "no#": 28
    },
    {
        "title": "贈靈徹上人",
        "author": "熊孺登",
        "biography": "",
        "paragraphs": [
            "詩句能生世界春，僧家更有姓湯人。",
            "況聞暗憶前朝事，知是修行第幾身。"
        ],
        "notes": [
            ""
        ],
        "volume": "卷四百七十六",
        "no#": 29
    },
    {
        "title": "春郊醉中贈章八元",
        "author": "熊孺登",
        "biography": "",
        "paragraphs": [
            "三月踏青能幾日，百回添酒莫辭頻。",
            "看君倒臥楊花裏，始覺春光為醉人。"
        ],
        "notes": [
            ""
        ],
        "volume": "卷四百七十六",
        "no#": 30
    }
]