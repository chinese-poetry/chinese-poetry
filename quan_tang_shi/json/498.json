[
    {
        "title": "閒居遣懷十首",
        "author": "姚合",
        "biography": "",
        "paragraphs": [
            "身外無徭役，開門百事閑。倚松聽唳鶴，策杖望秋山。",
            "萍任連池綠，苔從匝地斑。料無車馬客，何必掃柴關。",
            "閑臥銷長日，親朋笑我疏。詩篇隨分有，人事度年無。",
            "情性僻難改，愁懷酒為除。誰能思此計，空備滿床書。",
            "白日逍遙過，看山複繞池。展書尋古事，翻卷改新詩。",
            "賒酒風前酌，留僧竹裏棋。同人笑相問，羨我足閒時。",
            "好景時牽目，茅齋興有餘。遠山經雨後，庭樹得秋初。",
            "道侶憐栽藥，高人笑養魚。優遊隨本性，甘被棄慵疏。",
            "永日廚煙絕，何曾暫廢吟。閒時隨思緝，小酒恣情斟。",
            "看月嫌松密，垂綸愛水深。世間多少事，無事可關心。",
            "一生能幾日，愁恨也無端。遇酒酕醄飲，逢花爛熳看。",
            "青雲非失路，白髮未相干。以此多攜解，將心但自寬。",
            "萬事徒紛擾，難關枕上身。朗吟銷白日，沈醉度青春。",
            "演步憐山近，閑眠厭客頻。市朝曾不到，長免滿衣塵。",
            "野性多疏惰，幽棲更稱情。獨行看影笑，閑坐弄琴聲。",
            "懶拜腰肢硬，慵趨禮樂生。業文隨日遣，不是為求名。",
            "生計甘寥落，高名愧自由。慣無身外事，不信世間愁。",
            "好酒盈杯酌，閑詩任筆酬。涼風從入戶，雲水更宜秋。",
            "拙直難和洽，從人笑掩關。不能行戶外，甯解走塵間。",
            "被酒長酣思，無愁可上顏。何言歸去事，著處是青山。"
        ],
        "notes": [
            ""
        ],
        "volume": "卷四百九十八",
        "no#": 1
    },
    {
        "title": "武功縣中作三十首",
        "author": "姚合",
        "biography": "",
        "paragraphs": [
            "縣去帝城遠，為官與隱齊。馬隨山鹿放，雞雜野禽棲。",
            "繞舍惟藤架，侵階是藥畦。更師嵇叔夜，不擬作書題。",
            "方拙天然性，為官是事疏。惟尋向山路，不寄入城書。",
            "因病多收藥，緣餐學釣魚。養身成好事，此外更空虛。",
            "微官如馬足，只是在泥塵。到處貧隨我，終年老趁人。",
            "簿書銷眼力，杯酒耗心神。早作歸休計，深居養此身。",
            "簿書多不會，薄俸亦難銷。醉臥慵開眼，閑行懶系腰。",
            "移花兼蝶至，買石得雲饒。且自心中樂，從他笑寂寥。",
            "曉鐘驚睡覺，事事便相關。小市柴薪貴，貧家砧杵閑。",
            "讀書多旋忘，賒酒數空還。長羨劉伶輩，高眠出世間。",
            "性疏常愛臥，親故笑悠悠。縱出多攜枕，因衙始裹頭。",
            "上山方覺老，過寺暫忘愁。三考千餘日，低腰不擬休。",
            "客至皆相笑，詩書滿臥床。愛閑求病假，因醉棄官方。",
            "鬢髮寒唯短，衣衫瘦漸長。自嫌多檢束，不似舊來狂。",
            "一日看除目，終年損道心。山宜沖雪上，詩好帶風吟。",
            "野客嫌知印，家人笑買琴。只應隨分過，已是錯彌深。",
            "鄰里皆相愛，門開數見過。秋涼送客遠，夜靜詠詩多。",
            "就架題書目，尋欄記藥窠。到官無別事，種得滿庭莎。",
            "窮達天應與，人間事莫論。微官長似客，遠縣豈勝村。",
            "竟日多無食，連宵不閉門。齋心調筆硯，唯寫五千言。",
            "縣僻仍牢落，遊人到便回。路當邊地去，村入郭門來。",
            "酒戶愁偏長，詩情病不開。可曾衙小吏，恐謂踏青苔。",
            "自下青山路，三年著綠衣。官卑食肉僭，才短事人非。",
            "野客教長醉，高僧勸早歸。不知何計是，免與本心違。",
            "月出方能起，庭前看種莎。吏來山鳥散，酒熟野人過。",
            "岐路荒城少，煙霞遠岫多。同官數相引，下馬上西坡。",
            "作吏荒城裏，窮愁欲不勝。病多唯識藥，年老漸親僧。",
            "夢覺空堂月，詩成滿硯冰。故人多得路，寂寞不相稱。",
            "誰念東山客，棲棲守印床。何年得事盡，終日逐人忙。",
            "醉臥誰知叫，閒書不著行。人間長檢束，與此豈相當。",
            "朝朝眉不展，多病怕逢迎。引水遠通澗，壘山高過城。",
            "秋燈照樹色，寒雨落池聲。好是吟詩夜，披衣坐到明。",
            "簿籍誰能問，風寒趁早眠。每旬常乞假，隔月探支錢。",
            "還往嫌詩僻，親情怪酒顛。謀身須上計，終久是歸田。",
            "閉門風雨裏，落葉與階齊。野客嫌杯小，山翁喜枕低。",
            "聽琴知道性，尋藥得詩題。誰更能騎馬，閑行只杖藜。",
            "腥膻都不食，稍稍覺神清。夜犬因風吠，鄰雞帶雨鳴。",
            "守官常臥病，學道別稱名。小有洞中路，誰能引我行。",
            "宦名渾不計，酒熟且開封。晴月銷燈色，寒天挫筆鋒。",
            "驚禽時並起，閑客數相逢。舊國蕭條思，青山隔幾重。",
            "假日多無事，誰知我獨忙。移山入縣宅，種竹上城牆。",
            "驚蝶遺花蕊，遊蜂帶蜜香。唯愁明早出，端坐吏人旁。",
            "門外青山路，因循自不歸。養生宜縣僻，說品喜官微。",
            "淨愛山僧飯，閑披野客衣。誰憐幽谷鳥，不解入城飛。",
            "一官無限日，愁悶欲何如。掃舍驚巢燕，尋方落壁魚。",
            "從僧乞淨水，憑客報閒書。白髮誰能鑷，年來四十餘。",
            "朝朝門不閉，長似在山時。賓客抽書讀，兒童斫竹騎。",
            "久貧還易老，多病懶能醫。道友應相怪，休官日已遲。",
            "戚戚常無思，循資格上官。閒人得事晚，常骨覓仙難。",
            "醉臥疑身病，貧居覺道寬。新詩久不寫，自算少人看。",
            "漫作容身計，今知拙有餘。青衫迎驛使，白髮憶山居。",
            "道友憐蔬食，吏人嫌草書。須為長久事，歸去自耕鋤。",
            "主印三年坐，山居百事休。焚香開敕庫，踏月上城樓。",
            "飲酒多成病，吟詩易長愁。殷勤問漁者，暫借手中鉤。",
            "長憶青山下，深居遂性情。壘階溪石淨，燒竹灶煙輕。",
            "點筆圖雲勢，彈琴學鳥聲。今朝知縣印，夢裏百憂生。",
            "自知狂僻性，吏事固相疏。只是看山立，無嫌出縣居。",
            "印朱沾墨硯，戶籍雜經書。月俸尋常請，無妨乏鬥儲。",
            "作吏無能事，為文舊致功。詩標八病外，心落百憂中。",
            "拜別登朝客，歸依煉藥翁。不知還往內，誰與此心同。"
        ],
        "notes": [
            ""
        ],
        "volume": "卷四百九十八",
        "no#": 2
    },
    {
        "title": "罷武功縣將入城",
        "author": "姚合",
        "biography": "",
        "paragraphs": [
            "乍拋衫笏覺身輕，依舊還稱學道名。欲泥山僧分屋住，",
            "無奈同官珍重意，幾回臨路卻休行。",
            "青衫脫下便狂歌，種薤栽莎劚古坡。野客相逢添酒病，",
            "欲與九衢親故別，明朝拄杖始經過。"
        ],
        "notes": [
            ""
        ],
        "volume": "卷四百九十八",
        "no#": 3
    },
    {
        "title": "秋日閒居二首",
        "author": "姚合",
        "biography": "",
        "paragraphs": [
            "九陌宅重重，何門憐此翁。荒庭唯菊茂，幽徑與山通。",
            "落葉帶衣上，閑雲來酒中。此心誰得見，林下鹿應同。",
            "先憶花時節，家山聽更歸。愛詩看古集，憶酒典寒衣。",
            "睡少身還健，愁多食不肥。自憐疏懶性，無事出門稀。"
        ],
        "notes": [
            ""
        ],
        "volume": "卷四百九十八",
        "no#": 4
    },
    {
        "title": "閒居晚夏",
        "author": "姚合",
        "biography": "",
        "paragraphs": [
            "閒居無事擾，舊病亦多痊。選字詩中老，看山屋外眠。",
            "片霞侵落日，繁葉咽鳴蟬。對此心還樂，誰知乏酒錢。"
        ],
        "notes": [
            ""
        ],
        "volume": "卷四百九十八",
        "no#": 5
    },
    {
        "title": "閒居",
        "author": "姚合",
        "biography": "",
        "paragraphs": [
            "不自識疏鄙，終年住在城。過門無馬跡，滿宅是蟬聲。",
            "帶病吟雖苦，休官夢已清。何當學禪觀，依止古先生。"
        ],
        "notes": [
            ""
        ],
        "volume": "卷四百九十八",
        "no#": 6
    },
    {
        "title": "街西居三首",
        "author": "姚合",
        "biography": "",
        "paragraphs": [
            "受得山野性，住城多事違。青山在宅南，回首東西稀。",
            "淺淺一井泉，數家同汲之。獨我惡水濁，鑿井庭之陲。",
            "自鑿還自飲，亦為眾所非。籲嗟世間事，潔身誠難為。",
            "日出窮巷喜，溫然勝重衣。重衣豈不暖，所暖人不齊。",
            "兀兀複行行，不離階與墀。",
            "丈夫非馬蹄，安得知路岐。窮賤餐茹薄，興與養性宜。",
            "乃知長生術，豪貴難得之。"
        ],
        "notes": [
            ""
        ],
        "volume": "卷四百九十八",
        "no#": 7
    },
    {
        "title": "閒居遣興",
        "author": "姚合",
        "biography": "",
        "paragraphs": [
            "終年城裏住，門戶似山林。客怪身名晚，妻嫌酒病深。",
            "寫方多識藥，失譜廢彈琴。文字非經濟，空虛用破心。"
        ],
        "notes": [
            ""
        ],
        "volume": "卷四百九十八",
        "no#": 8
    },
    {
        "title": "莊居即事",
        "author": "姚合",
        "biography": "",
        "paragraphs": [
            "休看小字大書名，向日持經眼卻明。時過無心求富貴，",
            "斜月照床新睡覺，西風半夜鶴來聲。"
        ],
        "notes": [
            ""
        ],
        "volume": "卷四百九十八",
        "no#": 9
    },
    {
        "title": "親仁裏居",
        "author": "姚合",
        "biography": "",
        "paragraphs": [
            "三年賃舍親仁裏，寂寞何曾似在城。飲酒自緣防冷病，",
            "自別青山歸未得，羨君長聽石泉聲。"
        ],
        "notes": [
            ""
        ],
        "volume": "卷四百九十八",
        "no#": 10
    },
    {
        "title": "莊居野行",
        "author": "姚合",
        "biography": "",
        "paragraphs": [
            "客行野田間，比屋皆閉戶。借問屋中人，盡去作商賈。",
            "官家不稅商，稅農服作苦。居人盡東西，道路侵壟畝。",
            "采玉上山顛，探珠入水府。邊兵索衣食，此物同泥土。",
            "古來一人耕，三人食猶饑。如今千萬家，無一把鋤犁。",
            "我倉常空虛，我田生蒺藜。上天不雨粟，何由活烝黎。"
        ],
        "notes": [
            ""
        ],
        "volume": "卷四百九十八",
        "no#": 11
    },
    {
        "title": "春日閒居",
        "author": "姚合",
        "biography": "",
        "paragraphs": [
            "居止日蕭條，庭前唯藥苗。身閑眠自久，眼荖視還遙。",
            "簷燕酬鶯語，鄰花雜絮飄。客來無酒飲，搔首擲空瓢。"
        ],
        "notes": [
            ""
        ],
        "volume": "卷四百九十八",
        "no#": 12
    },
    {
        "title": "獨居",
        "author": "姚合",
        "biography": "",
        "paragraphs": [
            "深閉柴門長不出，功夫自課少閒時。翻音免問他人字，",
            "到頭歸向青山是，塵路茫茫欲告誰。"
        ],
        "notes": [
            ""
        ],
        "volume": "卷四百九十八",
        "no#": 13
    },
    {
        "title": "早春閒居",
        "author": "姚合",
        "biography": "",
        "paragraphs": [
            "寂寞日何為，閒居春色遲。驚風起庭雪，寒雨長簷澌。",
            "強飲樽中酒，嘲山世外詩。此生仍且在，難與老相離。"
        ],
        "notes": [
            ""
        ],
        "volume": "卷四百九十八",
        "no#": 14
    },
    {
        "title": "原上新居",
        "author": "姚合",
        "biography": "",
        "paragraphs": [
            "秋來梨果熟，行哭小兒饑。鄰富雞長往，莊貧客漸稀。",
            "借牛耕地晚，賣樹納錢遲。牆下當官道，依前夾竹籬。"
        ],
        "notes": [
            ""
        ],
        "volume": "卷四百九十八",
        "no#": 15
    },
    {
        "title": "將歸山",
        "author": "姚合",
        "biography": "",
        "paragraphs": [
            "野人慣去山中住，自到城來悶不勝。宮樹蟬聲多卻樂，",
            "聞道舊溪茆屋畔，春風新上數枝藤。"
        ],
        "notes": [
            ""
        ],
        "volume": "卷四百九十八",
        "no#": 16
    },
    {
        "title": "山中述懷",
        "author": "姚合",
        "biography": "",
        "paragraphs": [
            "為客久未歸，寒山獨掩扉。曉來山鳥散，雨過杏花稀。",
            "天遠雲空積，溪深水自微。此情對春色，盡醉欲忘機。"
        ],
        "notes": [
            ""
        ],
        "volume": "卷四百九十八",
        "no#": 17
    },
    {
        "title": "偶然書懷",
        "author": "姚合",
        "biography": "",
        "paragraphs": [
            "十年通籍入金門，自愧名微枉搢紳。煉得丹砂疑不食，",
            "漢有馮唐唐有我，老為郎吏更何人。"
        ],
        "notes": [
            ""
        ],
        "volume": "卷四百九十八",
        "no#": 18
    },
    {
        "title": "客舍有懷",
        "author": "姚合",
        "biography": "",
        "paragraphs": [
            "旅人無事喜，終日思悠悠。逢酒嫌杯淺，尋書怕字稠。",
            "貧來許錢聖，夢覺見身愁。寂寞中林下，饑鷹望到秋。"
        ],
        "notes": [
            ""
        ],
        "volume": "卷四百九十八",
        "no#": 19
    },
    {
        "title": "及第後夜中書事",
        "author": "姚合",
        "biography": "",
        "paragraphs": [
            "夜睡常驚起，春光屬野夫。新銜添一字，舊友遜前途。",
            "喜過還疑夢，狂來不似儒。愛花持燭看，憶酒犯街沽。",
            "天上名應定，人間盛更無。報恩丞相合，何啻殺微軀。"
        ],
        "notes": [
            ""
        ],
        "volume": "卷四百九十八",
        "no#": 20
    },
    {
        "title": "偶題",
        "author": "姚合",
        "biography": "",
        "paragraphs": [
            "年年九陌看春還，舊隱空勞夢寐間。遲日逍遙芸草長，",
            "道侶書來相責誚，朝朝欲報作何顏。"
        ],
        "notes": [
            ""
        ],
        "volume": "卷四百九十八",
        "no#": 21
    },
    {
        "title": "感時",
        "author": "姚合",
        "biography": "",
        "paragraphs": [
            "憶昔未出身，索寞無精神。逢人話天命，自賤如埃塵。",
            "君今才出身，颯爽鞍馬春。逢人話天命，自重如千鈞。",
            "信涉名利道，舉動皆喪真。君今自世情，何況天下人。"
        ],
        "notes": [
            ""
        ],
        "volume": "卷四百九十八",
        "no#": 22
    },
    {
        "title": "憶山",
        "author": "姚合",
        "biography": "",
        "paragraphs": [
            "閑處無人到，乖疏稱野情。日高搔首起，林下散衣行。",
            "泉引窗前過，雲看石罅生。別來愁欲老，虛負出山名。"
        ],
        "notes": [
            ""
        ],
        "volume": "卷四百九十八",
        "no#": 23
    },
    {
        "title": "客遊旅懷",
        "author": "姚合",
        "biography": "",
        "paragraphs": [
            "客行無定止，終日路岐間。馬為賒來貴，僮緣借得頑。",
            "詩書愁觸雨，店舍喜逢山。舊業嵩陽下，三年未得還。"
        ],
        "notes": [
            ""
        ],
        "volume": "卷四百九十八",
        "no#": 24
    },
    {
        "title": "迎春",
        "author": "姚合",
        "biography": "",
        "paragraphs": [
            "半年留醉待花開，曉去迎春夜始回。風暖慢行尋曲水，",
            "今日柳條全弄色，遊人相伴看春來。"
        ],
        "notes": [
            ""
        ],
        "volume": "卷四百九十八",
        "no#": 25
    },
    {
        "title": "遊春十二首",
        "author": "姚合",
        "biography": "",
        "paragraphs": [
            "正月一日後，尋春更不眠。自知還近僻，眾說過於顛。",
            "看水甯依路，登山欲到天。悠悠芳思起，多是晚風前。",
            "官卑長少事，縣僻又無城。未曉沖寒起，迎春忍病行。",
            "樹枝風掉軟，菜甲土浮輕。好個林間鵲，今朝足喜聲。",
            "詩酒相牽引，朝朝思不窮。苔痕雪水裏，春色竹煙中。",
            "迎雨緣池草，摧花倚樹風。書非名利事，愛此少人同。",
            "塵中主印吏，誰遣有高情。趁暖簷前坐，尋芳樹底行。",
            "土融凝墅色，冰敗滿池聲。漸覺春相泥，朝來睡不輕。",
            "疏頑無異事，隨例但添年。舊曆藏深篋，新衣薄絮綿。",
            "暖風渾酒色，晴日暢琴弦。同伴無辭困，遊春貴在先。",
            "看春長不足，豈更覺身勞。寺裏花枝淨，山中水色高。",
            "嫩雲輕似絮，新草細如毛。並起詩人思，還應費筆毫。",
            "悠悠小縣吏，憔悴入新年。遠思遭詩惱，閒情被酒牽。",
            "戀花林下飲，愛草野中眠。疏懶今成性，誰人肯更憐。",
            "處處春光遍，遊人亦不稀。向陽傾冷酒，看影試新衣。",
            "嫩樹行移長，幽禽語旋飛。同來皆去盡，沖夜獨吟歸。",
            "朝朝看春色，春色似相憐。酒醒鶯啼裏，詩成蝶舞前。",
            "摘花盈手露，折竹滿庭煙。親故多相笑，疏狂似少年。",
            "卑官還不惡，行止得逍遙。晴野花侵路，春陂水上橋。",
            "塵埃生暖色，藥草長新苗。看卻煙光散，狂風處處飄。",
            "身被春光引，經時更不歸。嚼花香滿口，書竹粉黏衣。",
            "弄日鶯狂語，迎風蝶倒飛。自知疏懶性，得事亦應稀。",
            "曉脫青衫出，閑行氣味長。一瓶春酒色，數頃野花香。",
            "朝客聞應羨，山僧見亦狂。不將僮僕去，恐為損風光。"
        ],
        "notes": [
            ""
        ],
        "volume": "卷四百九十八",
        "no#": 26
    },
    {
        "title": "賞春",
        "author": "姚合",
        "biography": "",
        "paragraphs": [
            "閒人只是愛春光，迎得春來喜欲狂。買酒怕遲教走馬，",
            "顛倒醉眠三數日，人間百事不思量。"
        ],
        "notes": [
            ""
        ],
        "volume": "卷四百九十八",
        "no#": 27
    },
    {
        "title": "春日即事",
        "author": "姚合",
        "biography": "",
        "paragraphs": [
            "春來眠不得，誰複念生涯。夜聽四鄰樂，朝尋九陌花。",
            "輕煙浮草色，微雨濯年華。乞假非關病，朝衣在酒家。"
        ],
        "notes": [
            ""
        ],
        "volume": "卷四百九十八",
        "no#": 28
    },
    {
        "title": "春日江次",
        "author": "姚合",
        "biography": "",
        "paragraphs": [
            "野步出茆齋，閑行坐石台。久悲鄉路遠，猶喜杏花開。",
            "鷗鷺皆飛去，帆檣何處來。因凝千里目，落日尚徘徊。"
        ],
        "notes": [
            ""
        ],
        "volume": "卷四百九十八",
        "no#": 29
    },
    {
        "title": "揚州春詞三首",
        "author": "姚合",
        "biography": "",
        "paragraphs": [
            "廣陵寒食天，無霧複無煙。暖日凝花柳，春風散管弦。",
            "園林多是宅，車馬少於船。莫喚遊人住，遊人困不眠。",
            "滿郭是春光，街衢土亦香。竹風輕履舄，花露膩衣裳。",
            "穀鳥鳴還豔，山夫到更狂。可憐遊賞地，煬帝國傾亡。",
            "江北煙光裏，淮南勝事多。市鄽持燭入，鄰里漾船過。",
            "有地惟栽竹，無家不養鵝。春風蕩城郭，滿耳是笙歌。"
        ],
        "notes": [
            ""
        ],
        "volume": "卷四百九十八",
        "no#": 30
    },
    {
        "title": "寒食二首",
        "author": "姚合",
        "biography": "",
        "paragraphs": [
            "今朝一百五，出戶雨初晴。舞愛雙飛蝶，歌聞百囀鶯。",
            "江深青草岸，花滿白雲城。為政多孱懦，應無酷吏名。",
            "出城煙火少，況複是今朝。閑坐將誰語，臨觴只自謠。",
            "階前春蘚遍，衣上落花飄。伎樂州人戲，使君心寂寥。"
        ],
        "notes": [
            ""
        ],
        "volume": "卷四百九十八",
        "no#": 31
    },
    {
        "title": "暮春書事",
        "author": "姚合",
        "biography": "",
        "paragraphs": [
            "窮巷少芳菲，蒼苔一徑微。酒醒聞客別，年長送春歸。",
            "宿願眠雲嶠，浮名系鎖闈。未因丞相庇，難得脫朝衣。"
        ],
        "notes": [
            ""
        ],
        "volume": "卷四百九十八",
        "no#": 32
    },
    {
        "title": "春晚雨中",
        "author": "姚合",
        "biography": "",
        "paragraphs": [
            "寂寂春將老，閒人強自歡。迎風鶯語澀，帶雨蝶飛難。",
            "傍砌木初長，眠花景漸闌。臨軒平目望，情思若為寬。"
        ],
        "notes": [
            ""
        ],
        "volume": "卷四百九十八",
        "no#": 33
    },
    {
        "title": "送春",
        "author": "姚合",
        "biography": "",
        "paragraphs": [
            "昨迎今複送，來晚去逡巡。芳盡空繁樹，愁多獨病身。",
            "靜思傾酒懶，閑望上樓頻。為向春風道，明年早報春。"
        ],
        "notes": [
            ""
        ],
        "volume": "卷四百九十八",
        "no#": 34
    },
    {
        "title": "別春",
        "author": "姚合",
        "biography": "",
        "paragraphs": [
            "留春不得被春欺，春若無情遣泥誰。寂寞自疑生冷病，",
            "一去近當三百日，從朝至夜是相思。"
        ],
        "notes": [
            ""
        ],
        "volume": "卷四百九十八",
        "no#": 35
    },
    {
        "title": "夏夜",
        "author": "姚合",
        "biography": "",
        "paragraphs": [
            "閑齋深夜靜，獨坐又閑行。密樹月籠影，疏籬水隔聲。",
            "斷猿時叫穀，棲鳥每搖檉。寂寞求名士，誰知此夕情。"
        ],
        "notes": [
            ""
        ],
        "volume": "卷四百九十八",
        "no#": 36
    },
    {
        "title": "秋日有懷",
        "author": "姚合",
        "biography": "",
        "paragraphs": [
            "秋來不復眠，但覺思悠然。菊色欲經露，蟲聲漸替蟬。",
            "詩情生酒裏，心事在山邊。舊裏無因到，西風又一年。"
        ],
        "notes": [
            ""
        ],
        "volume": "卷四百九十八",
        "no#": 37
    },
    {
        "title": "秋夕遣懷",
        "author": "姚合",
        "biography": "",
        "paragraphs": [
            "昨宵白露下，秋氣滿山城。風勁衣巾脆，窗虛筆墨輕。",
            "臨書愛真跡，避酒怕狂名。只擬隨麋鹿，悠悠過一生。"
        ],
        "notes": [
            ""
        ],
        "volume": "卷四百九十八",
        "no#": 38
    },
    {
        "title": "秋中夜坐",
        "author": "姚合",
        "biography": "",
        "paragraphs": [
            "疏散永無事，不眠常夜分。月中松露滴，風引鶴同聞。"
        ],
        "notes": [
            ""
        ],
        "volume": "卷四百九十八",
        "no#": 39
    },
    {
        "title": "同衛尉崔少卿九月六日飲",
        "author": "姚合",
        "biography": "",
        "paragraphs": [
            "酒熟菊還芳，花飄盞亦香。與君先一醉，舉世待重陽。",
            "風色初晴利，蟲聲向晚長。此時如不飲，心事亦應傷。"
        ],
        "notes": [
            ""
        ],
        "volume": "卷四百九十八",
        "no#": 40
    },
    {
        "title": "九日憶硯山舊居",
        "author": "姚合",
        "biography": "",
        "paragraphs": [
            "帝裏閒人少，誰同把酒杯。硯山籬下菊，今日幾枝開。",
            "曉角驚眠起，秋風引病來。長年歸思切，更值雁聲催。"
        ],
        "notes": [
            ""
        ],
        "volume": "卷四百九十八",
        "no#": 41
    },
    {
        "title": "秋晚江次",
        "author": "姚合",
        "biography": "",
        "paragraphs": [
            "蕭蕭晚景寒，獨立望江壖。沙渚幾行雁，風灣一隻船。",
            "落霞澄返照，孤嶼隔微煙。極目思無盡，鄉心到眼前。"
        ],
        "notes": [
            ""
        ],
        "volume": "卷四百九十八",
        "no#": 42
    },
    {
        "title": "除夜二首",
        "author": "姚合",
        "biography": "",
        "paragraphs": [
            "衰殘歸未遂，寂寞此宵情。舊國當千里，新年隔數更。",
            "寒猶近北峭，風漸向東生。誰見長安陌，晨鐘度火城。",
            "殷勤惜此夜，此夜在逡巡。燭盡年還別，雞鳴老更新。",
            "儺聲方去疫，酒色已迎春。明日持杯處，誰為最後人。"
        ],
        "notes": [
            ""
        ],
        "volume": "卷四百九十八",
        "no#": 43
    },
    {
        "title": "晦日送窮三首",
        "author": "姚合",
        "biography": "",
        "paragraphs": [
            "年年到此日，瀝酒拜街中。萬戶千門看，無人不送窮。",
            "送窮窮不去，相泥欲何為。今日官家宅，淹留又幾時。",
            "古人皆恨別，此別恨消魂。只是空相送，年年不出門。"
        ],
        "notes": [
            ""
        ],
        "volume": "卷四百九十八",
        "no#": 44
    },
    {
        "title": "詠雲",
        "author": "姚合",
        "biography": "",
        "paragraphs": [
            "靄靄紛紛不可窮，戛笙歌處盡隨龍。來依銀漢一千里，",
            "憐君翠染雙蟬鬢，鏡裏朝朝近玉容。"
        ],
        "notes": [
            ""
        ],
        "volume": "卷四百九十八",
        "no#": 45
    },
    {
        "title": "詠雪",
        "author": "姚合",
        "biography": "",
        "paragraphs": [
            "愁雲殘臘下陽臺，混卻乾坤六出開。與月交光呈瑞色，",
            "其那知音不相見，剡溪乘興為君來。"
        ],
        "notes": [
            ""
        ],
        "volume": "卷四百九十八",
        "no#": 46
    },
    {
        "title": "郡中對雪",
        "author": "姚合",
        "biography": "",
        "paragraphs": [
            "霏微著草樹，漸布與階平。遠近如空色，飄颺無落聲。",
            "飛鴉疑翅重，去馬覺蹄輕。遙想故山下，樵夫應滯行。"
        ],
        "notes": [
            ""
        ],
        "volume": "卷四百九十八",
        "no#": 47
    },
    {
        "title": "對月",
        "author": "姚合",
        "biography": "",
        "paragraphs": [
            "銀輪玉兔向東流，瑩淨三更正好遊。",
            "一片黑雲何處起，皂羅籠卻水精球。"
        ],
        "notes": [
            ""
        ],
        "volume": "卷四百九十八",
        "no#": 48
    },
    {
        "title": "八月十五夜看月",
        "author": "姚合",
        "biography": "",
        "paragraphs": [
            "亭亭千萬里，三五複秋中。此夕光應絕，常時思不同。",
            "九霄微有露，四海靜無風。惆悵逡巡別，誰能看碧空。"
        ],
        "notes": [
            ""
        ],
        "volume": "卷四百九十八",
        "no#": 49
    },
    {
        "title": "賦月華臨靜夜",
        "author": "姚合",
        "biography": "",
        "paragraphs": [
            "長空埃壒滅，皎皎月華臨。色正秋將半，光鮮夜自深。",
            "九霄晴更徹，四野氣難侵。靜照遙山出，孤明列宿沉。",
            "高人應不寐，驚鵲複何心。漏盡東方曉，佳期何處尋。"
        ],
        "notes": [
            ""
        ],
        "volume": "卷四百九十八",
        "no#": 50
    },
    {
        "title": "酬任疇協律夏中苦雨見寄",
        "author": "姚合",
        "biography": "",
        "paragraphs": [
            "銀漢波瀾溢，經旬雨未休。細聽宜隔牖，遠望憶高樓。",
            "風急飄還斷，雲低落更稠。走童驚掣電，饑鳥啄浮漚。",
            "絲網張空際，蛛繩續瓦溝。青蛙多入戶，潢潦欲勝舟。",
            "雷怒疑山破，池渾似土流。灰人漫禳厭，水馬恣沈浮。",
            "廣陌應翻浪，貧居恐作湫。陽精藏不耀，陰氣盛難收。",
            "遠色重林暮，繁聲四壁秋。望晴思見日，防冷欲披裘。",
            "枕潤眠還懶，車羸出轉憂。散空煙漠漠，迸溜竹修修。",
            "樹暗蟬吟咽，巢傾燕語愁。琴書涼簟淨，燈燭夜窗幽。",
            "天下那能向，龍邊豈易求。濕煙凝灶額，荒草覆牆頭。",
            "酒思淒方罷，詩情耿始抽。下床先仗屐，汲井恐飄甌。",
            "危坐徒相憶，佳期未有由。勞君寄新什，終日不能酬。"
        ],
        "notes": [
            ""
        ],
        "volume": "卷四百九十八",
        "no#": 51
    },
    {
        "title": "和座主相公雨中作",
        "author": "姚合",
        "biography": "",
        "paragraphs": [
            "清氣潤華屋，東風吹雨勻。花低驚豔重，竹淨覺聲真。",
            "山際凝如霧，雲中散似塵。蕭蕭下碧落，點點救生民。",
            "緩灑雷霆細，微沾瓦礫新。詩成難繼和，造化筆通神。"
        ],
        "notes": [
            ""
        ],
        "volume": "卷四百九十八",
        "no#": 52
    },
    {
        "title": "惡神行雨",
        "author": "姚合",
        "biography": "",
        "paragraphs": [
            "凶神扇pQ惡神行，洶湧挨排白霧生。風擊水凹波撲凸，",
            "哮吼忽雷聲揭石，滿天啾唧鬧轟轟。"
        ],
        "notes": [
            ""
        ],
        "volume": "卷四百九十八",
        "no#": 53
    },
    {
        "title": "苦雨",
        "author": "姚合",
        "biography": "",
        "paragraphs": [
            "江昏山半晴，南阻絕人行。葭菼連雲色，松杉共雨聲。",
            "早秋仍燕舞，深夜更鼉鳴。為報迷津客，訛言未可輕。"
        ],
        "notes": [
            ""
        ],
        "volume": "卷四百九十八",
        "no#": 54
    }
]