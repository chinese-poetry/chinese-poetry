[
    {
        "title": "期盧嵩，枉書稱日暮無馬不赴，以詩答",
        "author": "韋應物",
        "biography": "",
        "paragraphs": [
            "佳期不可失，終願枉衡門。南陌人猶度，西林日未昏。",
            "庭前空倚杖，花裏獨留樽。莫道無來駕，知君有短轅。"
        ],
        "notes": [
            ""
        ],
        "volume": "卷一百九十",
        "no#": 1
    },
    {
        "title": "任洛陽丞，答前長安田少府問",
        "author": "韋應物",
        "biography": "",
        "paragraphs": [
            "相逢且對酒，相問欲何如。數歲猶卑吏，家人笑著書。",
            "告歸應未得，榮宦又知疏。日日生春草，空令憶舊居。"
        ],
        "notes": [
            ""
        ],
        "volume": "卷一百九十",
        "no#": 2
    },
    {
        "title": "假中枉盧二十二書亦稱臥疾兼訝李二久不訪問以詩答書因亦戲李二",
        "author": "韋應物",
        "biography": "",
        "paragraphs": [
            "微官何事勞趨走，服藥閑眠養不才。花裏棋盤憎鳥汙，",
            "應笑王戎成俗物，遙持麈尾獨徘徊。"
        ],
        "notes": [
            ""
        ],
        "volume": "卷一百九十",
        "no#": 3
    },
    {
        "title": "酬盧嵩秋夜見寄五韻",
        "author": "韋應物",
        "biography": "",
        "paragraphs": [
            "喬木生夜涼，月華滿前墀。去君咫尺地，勞君千里思。",
            "素秉棲遁志，況貽招隱詩。坐見林木榮，願赴滄洲期。",
            "何能待歲晏，攜手當此時。"
        ],
        "notes": [
            ""
        ],
        "volume": "卷一百九十",
        "no#": 4
    },
    {
        "title": "酬鄭戶曹驪山感懷",
        "author": "韋應物",
        "biography": "",
        "paragraphs": [
            "蒼山何鬱盤，飛閣淩上清。先帝昔好道，下元朝百靈。",
            "白雲已蕭條，麋鹿但縱橫。泉水今尚暖，舊林亦青青。",
            "我念綺襦歲，扈從當太平。小臣職前驅，馳道出灞亭。",
            "翻翻日月旗，殷殷鼙鼓聲。萬馬自騰驤，八駿按轡行。",
            "日出煙嶠綠，氛氳麗層甍。登臨起遐想，沐浴歡聖情。",
            "朝燕詠無事，時豐賀國禎。日和絃管音，下使萬室聽。",
            "海內湊朝貢，賢愚共歡榮。合遝車馬喧，西聞長安城。",
            "事往世如寄，感深跡所經。申章報蘭藻，一望雙涕零。"
        ],
        "notes": [
            ""
        ],
        "volume": "卷一百九十",
        "no#": 5
    },
    {
        "title": "答李浣三首",
        "author": "韋應物",
        "biography": "",
        "paragraphs": [
            "孤客逢春暮，緘情寄舊遊。海隅人使遠，書到洛陽秋。",
            "馬卿猶有壁，漁父自無家。想子今何處，扁舟隱荻花。",
            "林中觀易罷，溪上對鷗閑。楚俗饒辭客，何人最往還。"
        ],
        "notes": [
            ""
        ],
        "volume": "卷一百九十",
        "no#": 6
    },
    {
        "title": "酬柳郎中春日歸揚州南郭見別之作",
        "author": "韋應物",
        "biography": "",
        "paragraphs": [
            "廣陵三月花正開，花裏逢君醉一回。",
            "南北相過殊不遠，暮潮從去早潮來。"
        ],
        "notes": [
            ""
        ],
        "volume": "卷一百九十",
        "no#": 7
    },
    {
        "title": "酬豆盧倉曹題庫壁見示",
        "author": "韋應物",
        "biography": "",
        "paragraphs": [
            "掾局勞才子，新詩動洛川。運籌知決勝，聚米似論邊。",
            "宴罷常分騎，晨趨又比肩。莫嗟年鬢改，郎署定推先。"
        ],
        "notes": [
            ""
        ],
        "volume": "卷一百九十",
        "no#": 8
    },
    {
        "title": "酬李儋",
        "author": "韋應物",
        "biography": "",
        "paragraphs": [
            "開門臨廣陌，旭旦車駕喧。不見同心友，徘徊憂且煩。",
            "都城二十裏，居在艮與坤。人生所各務，乖闊累朝昏。",
            "湛湛樽中酒，青青芳樹園。緘情未及發，先此枉璵璠。",
            "邁世超高躅，尋流得真源。明當策疲馬，與子同笑言。"
        ],
        "notes": [
            ""
        ],
        "volume": "卷一百九十",
        "no#": 9
    },
    {
        "title": "酬元偉過洛陽夜燕",
        "author": "韋應物",
        "biography": "",
        "paragraphs": [
            "三載寄關東，所歡皆遠違。思懷方耿耿，忽得觀容輝。",
            "親燕在良夜，歡攜辟中闈。問我猶杜門，不能奮高飛。",
            "明燈照四隅，炎炭正可依。清觴雖雲酌，所愧乏珍肥。",
            "晨裝複當行，寥落星已稀。何以慰心曲，佇子西還歸。"
        ],
        "notes": [
            ""
        ],
        "volume": "卷一百九十",
        "no#": 10
    },
    {
        "title": "酬韓質舟行阻凍",
        "author": "韋應物",
        "biography": "",
        "paragraphs": [
            "晨坐枉嘉藻，持此慰寢興。中獲辛苦奏，長河結陰冰。",
            "皓曜群玉發，淒清孤景凝。至柔反成堅，造化安可恒。",
            "方舟未得行，鑿飲空兢兢。寒苦彌時節，待泮豈所能。",
            "何必涉廣川，荒衢且升騰。殷勤宣中意，庶用達吾朋。"
        ],
        "notes": [
            ""
        ],
        "volume": "卷一百九十",
        "no#": 11
    },
    {
        "title": "李博士弟以余罷官居同德精舍共有伊陸名山之期久而未去枉詩見問中云宋生昔登覽未云那能顧蓬蓽直寄鄙懷聊以為答",
        "author": "韋應物",
        "biography": "",
        "paragraphs": [
            "初夏息眾緣，雙林對禪客。枉茲芳蘭藻，促我幽人策。",
            "冥搜企前哲，逸句陳往跡。仿佛陸渾南，迢遞千峰碧。",
            "從來遲高駕，自顧無物役。山水心所娛，如何更朝夕。",
            "晨興涉清洛，訪子高陽宅。莫言往來疏，駑馬知阡陌。"
        ],
        "notes": [
            ""
        ],
        "volume": "卷一百九十",
        "no#": 12
    },
    {
        "title": "寄酬李博士永甯主簿叔廳見待",
        "author": "韋應物",
        "biography": "",
        "paragraphs": [
            "解鞍先幾日，款曲見新詩。定向公堂醉，遙憐獨去時。",
            "葉沾寒雨落，鐘度遠山遲。晨策已雲整，當同林下期。"
        ],
        "notes": [
            ""
        ],
        "volume": "卷一百九十",
        "no#": 13
    },
    {
        "title": "答令狐士曹、獨孤兵曹聯騎暮歸望山見寄",
        "author": "韋應物",
        "biography": "",
        "paragraphs": [
            "共愛青山住近南，行牽吏役背雙驂。",
            "枉書獨宿對流水，遙羨歸時滿夕嵐。"
        ],
        "notes": [
            ""
        ],
        "volume": "卷一百九十",
        "no#": 14
    },
    {
        "title": "答李博士",
        "author": "韋應物",
        "biography": "",
        "paragraphs": [
            "休沐去人遠，高齋出林杪。晴山多碧峰，顥氣疑秋曉。",
            "端居喜良友，枉使千里路。緘書當夏時，開緘時已度。",
            "簷雛已颻颺，荷露方蕭颯。夢遠竹窗幽，行稀蘭徑合。",
            "舊居共南北，往來只如昨。問君今為誰，日夕度清洛。"
        ],
        "notes": [
            ""
        ],
        "volume": "卷一百九十",
        "no#": 15
    },
    {
        "title": "答劉西曹",
        "author": "韋應物",
        "biography": "",
        "paragraphs": [
            "公館夜雲寂，微涼群樹秋。西曹得時彥，華月共淹留。",
            "長嘯舉清觴，志氣誰與儔。千齡事雖邈，俯念忽已周。",
            "篇翰如雲興，京洛頗優遊。詮文不獨古，理妙即同流。",
            "淺劣見推許，恐為識者尤。空慚文璧贈，日夕不能酬。"
        ],
        "notes": [
            ""
        ],
        "volume": "卷一百九十",
        "no#": 16
    },
    {
        "title": "答貢士黎逢",
        "author": "韋應物",
        "biography": "",
        "paragraphs": [
            "茂等方上達，諸生安可希。棲神澹物表，渙汗布令詞。",
            "如彼昆山玉，本自有光輝。鄙人徒區區，稱歎亦何為。",
            "彌月曠不接，公門但驅馳。蘭章忽有贈，持用慰所思。",
            "不見心尚密，況當相見時。"
        ],
        "notes": [
            ""
        ],
        "volume": "卷一百九十",
        "no#": 17
    },
    {
        "title": "答韓庫部",
        "author": "韋應物",
        "biography": "",
        "paragraphs": [
            "良玉表貞度，麗藻頗為工。名列金閨籍，心與素士同。",
            "日晏下朝來，車馬自生風。清宵有佳興，皓月直南宮。",
            "矯翮方上征，顧我邈忡忡。豈不願攀舉，執事府庭中。",
            "智乖時亦蹇，才大命有通。還當以道推，解組守蒿蓬。"
        ],
        "notes": [
            ""
        ],
        "volume": "卷一百九十",
        "no#": 18
    },
    {
        "title": "答崔主簿倬",
        "author": "韋應物",
        "biography": "",
        "paragraphs": [
            "朗月分林靄，遙管動離聲。故歡良已阻，空宇澹無情。",
            "窈窕雲雁沒，蒼茫河漢橫。蘭章不可答，沖襟徒自盈。"
        ],
        "notes": [
            ""
        ],
        "volume": "卷一百九十",
        "no#": 19
    },
    {
        "title": "答徐秀才",
        "author": "韋應物",
        "biography": "",
        "paragraphs": [
            "鉛鈍謝貞器，時秀猥見稱。豈如白玉仙，方與紫霞升。",
            "清詩舞豔雪，孤抱瑩玄冰。一枝非所貴，懷書思武陵。"
        ],
        "notes": [
            ""
        ],
        "volume": "卷一百九十",
        "no#": 20
    },
    {
        "title": "答東林道士",
        "author": "韋應物",
        "biography": "",
        "paragraphs": [
            "紫閣西邊第幾峰，茅齋夜雪虎行蹤。",
            "遙看黛色知何處，欲出山門尋暮鐘。"
        ],
        "notes": [
            ""
        ],
        "volume": "卷一百九十",
        "no#": 21
    },
    {
        "title": "答長寧令楊轍",
        "author": "韋應物",
        "biography": "",
        "paragraphs": [
            "皓月升林表，公堂滿清輝。嘉賓自遠至，觴飲夜何其。",
            "宰邑視京縣，歸來無寸資。瑰文溢眾寶，雅正得吾師。",
            "廣川含澄瀾，茂樹擢華滋。短才何足數，枉贈愧妍詞。",
            "歡盼良見屬，素懷亦已披。何意雲棲翰，不嫌蓬艾卑。",
            "但恐河漢沒，回車首路岐。"
        ],
        "notes": [
            ""
        ],
        "volume": "卷一百九十",
        "no#": 22
    },
    {
        "title": "答馮魯秀才",
        "author": "韋應物",
        "biography": "",
        "paragraphs": [
            "晨坐枉瓊藻，知子返中林。澹然山景晏，泉穀響幽禽。",
            "仿佛謝塵跡，逍遙舒道心。顧我腰間綬，端為華髮侵。",
            "簿書勞應對，篇翰曠不尋。薄田失鋤耨，生苗安可任。",
            "徒令慚所問，想望東山岑。"
        ],
        "notes": [
            ""
        ],
        "volume": "卷一百九十",
        "no#": 23
    },
    {
        "title": "答崔主簿問，兼簡溫上人",
        "author": "韋應物",
        "biography": "",
        "paragraphs": [
            "緣情生眾累，晚悟依道流。諸境一已寂，了將身世浮。",
            "閒居澹無味，忽複四時周。靡靡芳草積，稍稍新篁抽。",
            "即此抱餘素，塊然誠寡儔。自適一忻意，愧蒙君子憂。"
        ],
        "notes": [
            ""
        ],
        "volume": "卷一百九十",
        "no#": 24
    },
    {
        "title": "清都觀答幼遐",
        "author": "韋應物",
        "biography": "",
        "paragraphs": [
            "逍遙仙家子，日夕朝玉皇。興高清露沒，渴飲瓊華漿。",
            "解組一來款，披衣拂天香。粲然顧我笑，綠簡發新章。",
            "泠泠如玉音，馥馥若蘭芳。浩意坐盈此，月華殊未央。",
            "卻念喧嘩日，何由得清涼。疏鬆抗高殿，密竹陰長廊。",
            "榮名等糞土，攜手隨風翔。"
        ],
        "notes": [
            ""
        ],
        "volume": "卷一百九十",
        "no#": 25
    },
    {
        "title": "善福精舍答韓司錄清都觀會宴見憶",
        "author": "韋應物",
        "biography": "",
        "paragraphs": [
            "弱志厭眾紛，抱素寄精廬。皦皦仰時彥，悶悶獨為愚。",
            "之子亦辭秩，高蹤罷馳驅。忽因西飛禽，贈我以瓊琚。",
            "始表仙都集，複言歡樂殊。人生各有因，契闊不獲俱。",
            "一來田野中，日與人事疏。水木澄秋景，逍遙清賞餘。",
            "枉駕懷前諾，引領豈斯須。無為便高翔，邈矣不可迂。"
        ],
        "notes": [
            ""
        ],
        "volume": "卷一百九十",
        "no#": 26
    },
    {
        "title": "答長安丞裴說",
        "author": "韋應物",
        "biography": "",
        "paragraphs": [
            "出身忝時士，於世本無機。爰以林壑趣，遂成頑鈍姿。",
            "臨流意已淒，采菊露未稀。舉頭見秋山，萬事都若遺。",
            "獨踐幽人蹤，邈將親友違。髦士佐京邑，懷念枉貞詞。",
            "久雨積幽抱，清樽宴良知。從容操劇務，文翰方見推。",
            "安能戢羽翼，顧此林棲時。"
        ],
        "notes": [
            ""
        ],
        "volume": "卷一百九十",
        "no#": 27
    },
    {
        "title": "奉酬處士叔見示",
        "author": "韋應物",
        "biography": "",
        "paragraphs": [
            "掛纓守貧賤，積雪臥郊園。叔父親降趾，壺觴攜到門。",
            "高齋樂宴罷，清夜道心存。即此同疏氏，可以一忘言。"
        ],
        "notes": [
            ""
        ],
        "volume": "卷一百九十",
        "no#": 28
    },
    {
        "title": "答庫部韓郎中",
        "author": "韋應物",
        "biography": "",
        "paragraphs": [
            "高士不羈世，頗將榮辱齊。適委華冕去，欲還幽林棲。",
            "雖懷承明戀，忻與物累暌。逍遙觀運流，誰複識端倪。",
            "而我豈高致，偃息平門西。愚者世所遺，沮溺共耕犁。",
            "風雪積深夜，園田掩荒蹊。幸蒙相思劄，款曲期見攜。"
        ],
        "notes": [
            ""
        ],
        "volume": "卷一百九十",
        "no#": 29
    },
    {
        "title": "答暢校書當",
        "author": "韋應物",
        "biography": "",
        "paragraphs": [
            "偶然棄官去，投跡在田中。日出照茅屋，園林養愚蒙。",
            "雖雲無一資，樽酌會不空。且忻百谷成，仰歎造化功。",
            "出入與民伍，作事靡不同。時伐南澗竹，夜還灃水東。",
            "貧蹇自成退，豈為高人蹤。覽君金玉篇，彩色發我容。",
            "日月欲為報，方春已徂冬。"
        ],
        "notes": [
            ""
        ],
        "volume": "卷一百九十",
        "no#": 30
    },
    {
        "title": "答崔都水",
        "author": "韋應物",
        "biography": "",
        "paragraphs": [
            "深夜竹亭雪，孤燈案上書。不遇無為化，誰複得閒居。"
        ],
        "notes": [
            ""
        ],
        "volume": "卷一百九十",
        "no#": 31
    },
    {
        "title": "酬令狐司錄善福精舍見贈",
        "author": "韋應物",
        "biography": "",
        "paragraphs": [
            "野寺望山雪，空齋對竹林。我以養愚地，生君道者心。"
        ],
        "notes": [
            ""
        ],
        "volume": "卷一百九十",
        "no#": 32
    },
    {
        "title": "灃上精舍答趙氏外生伉",
        "author": "韋應物",
        "biography": "",
        "paragraphs": [
            "遠跡出塵表，寓身雙樹林。如何小子伉，亦有超世心。",
            "擔書從我遊，攜手廣川陰。雲開夏郊綠，景晏青山沉。",
            "對榻遇清夜，獻詩合雅音。所推苟禮數，於性道豈深。",
            "隱拙在沖默，經世昧古今。無為率爾言，可以致華簪。"
        ],
        "notes": [
            ""
        ],
        "volume": "卷一百九十",
        "no#": 33
    },
    {
        "title": "答趙氏生伉",
        "author": "韋應物",
        "biography": "",
        "paragraphs": [
            "暫與雲林別，忽陪鴛鷺翔。看山不得去，知爾獨相望。"
        ],
        "notes": [
            ""
        ],
        "volume": "卷一百九十",
        "no#": 34
    },
    {
        "title": "答端",
        "author": "韋應物",
        "biography": "",
        "paragraphs": [
            "郊園夏雨歇，閑院綠陰生。職事方無效，幽賞獨違情。",
            "物色坐如見，離抱悵多盈。況感夕涼氣，聞此亂蟬鳴。"
        ],
        "notes": [
            ""
        ],
        "volume": "卷一百九十",
        "no#": 35
    },
    {
        "title": "答史館張學士段柳庶子學士集賢院看花見寄兼呈柳學士",
        "author": "韋應物",
        "biography": "",
        "paragraphs": [
            "班楊秉文史，對院自為鄰。餘香掩閣去，遲日看花頻。",
            "似雪飄閶闔，從風點近臣。南宮有芳樹，不並禁垣春。"
        ],
        "notes": [
            ""
        ],
        "volume": "卷一百九十",
        "no#": 36
    },
    {
        "title": "答王郎中",
        "author": "韋應物",
        "biography": "",
        "paragraphs": [
            "臥閣枉芳藻，覽旨悵秋晨。守郡猶羈寓，無以慰嘉賓。",
            "野曠歸雲盡，天清曉露新。池荷涼已至，窗梧落漸頻。",
            "風物殊京國，邑裏但荒榛。賦繁屬軍興，政拙愧斯人。",
            "髦士久台閣，中路一漂淪。歸當列盛朝，豈念臥淮濱。"
        ],
        "notes": [
            ""
        ],
        "volume": "卷一百九十",
        "no#": 37
    },
    {
        "title": "答崔都水",
        "author": "韋應物",
        "biography": "",
        "paragraphs": [
            "亭亭心中人，迢迢居秦關。常緘素劄去，適枉華章還。",
            "憶在灃郊時，攜手望秋山。久嫌官府勞，初喜罷秩閑。",
            "終年不事業，寢食長慵頑。不知為時來，名籍掛郎間。",
            "攝衣辭田裏，華簪耀頹顏。卜居又依仁，日夕正追攀。",
            "牧人本無術，命至苟複遷。離念積歲序，歸途眇山川。",
            "郡齋有佳月，園林含清泉。同心不在宴，樽酒徒盈前。",
            "覽君陳跡遊，詞意俱淒妍。忽忽已終日，將酬不能宣。",
            "氓稅況重疊，公門極熬煎。責逋甘首免，歲晏當歸田。",
            "勿厭守窮轍，慎為名所牽。"
        ],
        "notes": [
            ""
        ],
        "volume": "卷一百九十",
        "no#": 38
    },
    {
        "title": "答王卿送別",
        "author": "韋應物",
        "biography": "",
        "paragraphs": [
            "去馬嘶春草，歸人立夕陽。元知數日別，要使兩情傷。"
        ],
        "notes": [
            ""
        ],
        "volume": "卷一百九十",
        "no#": 39
    },
    {
        "title": "答裴丞說歸京所獻",
        "author": "韋應物",
        "biography": "",
        "paragraphs": [
            "執事頗勤久，行去亦傷乖。家貧無僮僕，吏卒升寢齋。",
            "衣服藏內篋，藥草曝前階。誰複知次第，濩落且安排。",
            "還期在歲晏，何以慰吾懷。"
        ],
        "notes": [
            ""
        ],
        "volume": "卷一百九十",
        "no#": 40
    },
    {
        "title": "答裴處士",
        "author": "韋應物",
        "biography": "",
        "paragraphs": [
            "遺民愛精舍，乘犢入青山。來署高陽裏，不遇白衣還。",
            "禮賢方化俗，聞風自款關。況子逸群士，棲息蓬蒿間。"
        ],
        "notes": [
            ""
        ],
        "volume": "卷一百九十",
        "no#": 41
    },
    {
        "title": "答楊奉禮",
        "author": "韋應物",
        "biography": "",
        "paragraphs": [
            "多病守山郡，自得接嘉賓。不見三四日，曠若十餘旬。",
            "臨觴獨無味，對榻已生塵。一詠舟中作，灑雪忽驚新。",
            "煙波見棲旅，景物具昭陳。秋塘唯落葉，野寺不逢人。",
            "白事廷吏簡，閒居文墨親。高天池閣靜，寒菊霜露頻。",
            "應當整孤棹，歸來展殷勤。"
        ],
        "notes": [
            ""
        ],
        "volume": "卷一百九十",
        "no#": 42
    },
    {
        "title": "答端",
        "author": "韋應物",
        "biography": "",
        "paragraphs": [
            "坐憶故園人已老，寧知遠郡雁還來。",
            "長瞻西北是歸路，獨上城樓日幾回。"
        ],
        "notes": [
            ""
        ],
        "volume": "卷一百九十",
        "no#": 43
    },
    {
        "title": "答僴奴、重陽二甥",
        "author": "韋應物",
        "biography": "",
        "paragraphs": [
            "棄職曾守拙，玩幽遂忘喧。山澗依磽瘠，竹樹蔭清源。",
            "貧居煙火濕，歲熟梨棗繁。風雨飄茅屋，蒿草沒瓜園。",
            "群屬相歡悅，不覺過朝昏。有時看禾黍，落日上秋原。",
            "飲酒任真性，揮筆肆狂言。一朝忝蘭省，三載居遠藩。",
            "複與諸弟子，篇翰每相敦。西園休習射，南池對芳樽。",
            "山藥經雨碧，海榴淩霜翻。念爾不同此，悵然複一論。",
            "重陽守故家，僴子旅湘沅。俱有緘中藻，惻惻動離魂。",
            "不知何日見，衣上淚空存。"
        ],
        "notes": [
            ""
        ],
        "volume": "卷一百九十",
        "no#": 44
    },
    {
        "title": "答重陽",
        "author": "韋應物",
        "biography": "",
        "paragraphs": [
            "省劄陳往事，愴憶數年中。一身朝北闕，家累守田農。",
            "望山亦臨水，暇日每來同。性情一疏散，園林多清風。",
            "忽複隔淮海，夢想在灃東。病來經時節，起見秋塘空。",
            "城郭連榛嶺，鳥雀噪溝叢。坐使驚霜鬢，撩亂已如蓬。"
        ],
        "notes": [
            ""
        ],
        "volume": "卷一百九十",
        "no#": 45
    },
    {
        "title": "酬劉侍郎使君",
        "author": "韋應物",
        "biography": "",
        "paragraphs": [
            "瓊樹淩霜雪，蔥茜如芳春。英賢雖出守，本自玉階人。",
            "宿昔陪郎署，出入仰清塵。孰雲俱列郡，比德豈為鄰。",
            "風雨飄海氣，清涼悅心神。重門深夏晝，賦詩延眾賓。",
            "方以歲月舊，每蒙君子親。繼作郡齋什，遠贈荊山珍。",
            "高閑庶務理，遊眺景物新。朋友亦遠集，燕酌在佳辰。",
            "始唱已慚拙，將酬益難伸。濡毫意黽勉，一用寫悁勤。"
        ],
        "notes": [
            ""
        ],
        "volume": "卷一百九十",
        "no#": 46
    },
    {
        "title": "答令狐侍郎",
        "author": "韋應物",
        "biography": "",
        "paragraphs": [
            "一凶乃一吉，一是複一非。孰能逃斯理，亮在識其微。",
            "三黜故無慍，高賢當庶幾。但以親交戀，音容邈難希。",
            "況昔別離久，俱忻藩守歸。朝宴方陪廁，山川又乖違。",
            "吳門冒海霧，峽路淩連磯。同會在京國，相望涕沾衣。",
            "明時重英才，當複列彤闈。白玉雖塵垢，拂拭還光輝。"
        ],
        "notes": [
            ""
        ],
        "volume": "卷一百九十",
        "no#": 47
    },
    {
        "title": "酬張協律",
        "author": "韋應物",
        "biography": "",
        "paragraphs": [
            "昔人鬻舂地，今人複一賢。屬余藩守日，方君臥病年。",
            "麗思阻文宴，芳蹤闕賓筵。經時豈不懷，欲往事屢牽。",
            "公府適煩倦，開緘瑩新篇。非將握中寶，何以比其妍。",
            "感茲棲寓詞，想複痾瘵纏。空宇風霜交，幽居情思綿。",
            "當以貧非病，孰雲白未玄。邑中有其人，憔悴即我愆。",
            "由來牧守重，英俊得薦延。匪人等鴻毛，斯道何由宣。",
            "遭時無早晚，蘊器俟良緣。觀文心未衰，勿藥疾當痊。",
            "晨期簡牘罷，馳慰子忡然。"
        ],
        "notes": [
            ""
        ],
        "volume": "卷一百九十",
        "no#": 48
    },
    {
        "title": "答秦十四校書",
        "author": "韋應物",
        "biography": "",
        "paragraphs": [
            "知掩山扉三十秋，魚須翠碧棄床頭。",
            "莫道謝公方在郡，五言今日為君休。"
        ],
        "notes": [
            ""
        ],
        "volume": "卷一百九十",
        "no#": 49
    },
    {
        "title": "答賓",
        "author": "韋應物",
        "biography": "",
        "paragraphs": [
            "斜月才鑒帷，凝霜偏冷枕。持情須耿耿，故作單床寢。"
        ],
        "notes": [
            ""
        ],
        "volume": "卷一百九十",
        "no#": 50
    },
    {
        "title": "答鄭騎曹青橘絕句",
        "author": "韋應物",
        "biography": "",
        "paragraphs": [
            "憐君臥病思新橘，試摘猶酸亦未黃。",
            "書後欲題三百顆，洞庭須待滿林霜。"
        ],
        "notes": [
            ""
        ],
        "volume": "卷一百九十",
        "no#": 51
    },
    {
        "title": "奉和聖制重陽日賜宴",
        "author": "韋應物",
        "biography": "",
        "paragraphs": [
            "聖心憂萬國，端居在穆清。玄功致海晏，錫宴表文明。",
            "恩屬重陽節，雨應此時晴。寒菊生池苑，高樹出宮城。",
            "捧藻千官處，垂戒百王程。複睹開元日，臣愚獻頌聲。"
        ],
        "notes": [
            ""
        ],
        "volume": "卷一百九十",
        "no#": 52
    },
    {
        "title": "和吳舍人早春歸沐西亭言志",
        "author": "韋應物",
        "biography": "",
        "paragraphs": [
            "曉漏戒中禁，清香肅朝衣。一門雙掌誥，伯侍仲言歸。",
            "亭高性情曠，職密交遊稀。賦詩樂無事，解帶偃南扉。",
            "陽春美時澤，旭霽望山暉。幽禽響未轉，東原綠猶微。",
            "名雖列仙爵，心已遣塵機。即事同岩隱，聖渥良難違。"
        ],
        "notes": [
            ""
        ],
        "volume": "卷一百九十",
        "no#": 53
    },
    {
        "title": "奉和張大夫戲示青山郎",
        "author": "韋應物",
        "biography": "",
        "paragraphs": [
            "天生逸世姿，竹馬不曾騎。覽卷冰將釋，援毫露欲垂。",
            "金貂傳幾葉，玉樹長新枝。榮祿何妨早，甘羅亦小兒。"
        ],
        "notes": [
            ""
        ],
        "volume": "卷一百九十",
        "no#": 54
    },
    {
        "title": "答河南李士巽題香山寺",
        "author": "韋應物",
        "biography": "",
        "paragraphs": [
            "洛都遊宦日，少年攜手行。投杯起芳席，總轡振華纓。",
            "關塞有佳氣，岩開伊水清。攀林憩佛寺，登高望都城。",
            "蹉跎二十載，世務各所營。茲賞長在夢，故人安得並。",
            "前歲守九江，恩詔赴咸京。因途再登曆，山河屬晴明。",
            "寂寞僧侶少，蒼茫林木成。牆宇或崩剝，不見舊題名。",
            "舊遊況存歿，獨此淚交橫。交橫誰與同，書壁貽友生。",
            "今茲守吳郡，綿思方未平。子複經陳跡，一感我深情。",
            "遠蒙惻愴篇，中有金玉聲。反復終難答，金玉尚為輕。"
        ],
        "notes": [
            ""
        ],
        "volume": "卷一百九十",
        "no#": 55
    },
    {
        "title": "答故人見諭",
        "author": "韋應物",
        "biography": "",
        "paragraphs": [
            "素寡名利心，自非周圓器。徒以歲月資，屢蒙藩條寄。",
            "時風重書劄，物情敦貨遺。機杼十縑單，慵疏百函愧。",
            "常負交親責，且為一官累。況本濩落人，歸無置錐地。",
            "省己已知非，枉書見深致。雖欲效區區，何由枉其志。"
        ],
        "notes": [
            ""
        ],
        "volume": "卷一百九十",
        "no#": 56
    },
    {
        "title": "酬閻員外陟",
        "author": "韋應物",
        "biography": "",
        "paragraphs": [
            "寒夜阻良覿，叢竹想幽居。虎符予已誤，金丹子何如。",
            "宴集觀農暇，笙歌聽訟餘。雖蒙一言教，自愧道情疏。"
        ],
        "notes": [
            ""
        ],
        "volume": "卷一百九十",
        "no#": 57
    },
    {
        "title": "酬秦征君、徐少府春日見寄",
        "author": "韋應物",
        "biography": "",
        "paragraphs": [
            "終日愧無政，與君聊散襟。城根山半腹，亭影水中心。",
            "朗詠竹窗靜，野情花徑深。那能有餘興，不作剡溪尋。"
        ],
        "notes": [
            ""
        ],
        "volume": "卷一百九十",
        "no#": 58
    },
    {
        "title": "冬夜宿司空曙野居，因寄酬贈",
        "author": "韋應物",
        "biography": "",
        "paragraphs": [
            "南北與山鄰，蓬庵庇一身。繁霜疑有雪，荒草似無人。",
            "遂性在耕稼，所交唯賤貧。何掾張椽傲，每重德璋親。"
        ],
        "notes": [
            ""
        ],
        "volume": "卷一百九十",
        "no#": 59
    },
    {
        "title": "長安遇馮著",
        "author": "韋應物",
        "biography": "",
        "paragraphs": [
            "客從東方來，衣上灞陵雨。問客何為來，采山因買斧。",
            "冥冥花正開，颺颺燕新乳。昨別今已春，鬢絲生幾縷。"
        ],
        "notes": [
            ""
        ],
        "volume": "卷一百九十",
        "no#": 60
    },
    {
        "title": "將發楚州經寶應縣訪李二忽於州館相遇月夜書事因簡李寶應",
        "author": "韋應物",
        "biography": "",
        "paragraphs": [
            "孤舟欲夜發，只為訪情人。此地忽相遇，留連意更新。",
            "停杯嗟別久，對月言家貧。一問臨邛令，如何待上賓。"
        ],
        "notes": [
            ""
        ],
        "volume": "卷一百九十",
        "no#": 61
    },
    {
        "title": "廣陵遇孟九雲卿",
        "author": "韋應物",
        "biography": "",
        "paragraphs": [
            "雄藩本帝都，遊士多俊賢。夾河樹鬱鬱，華館千里連。",
            "新知雖滿堂，中意頗未宣。忽逢翰林友，歡樂鬥酒前。",
            "高文激頹波，四海靡不傳。西施且一笑，眾女安得妍。",
            "明月滿淮海，哀鴻逝長天。所念京國遠，我來君欲還。"
        ],
        "notes": [
            ""
        ],
        "volume": "卷一百九十",
        "no#": 62
    },
    {
        "title": "淮上遇洛陽李主簿",
        "author": "韋應物",
        "biography": "",
        "paragraphs": [
            "結茅臨古渡，臥見長淮流。窗裏人將老，門前樹已秋。",
            "寒山獨過雁，暮雨遠來舟。日夕逢歸客，那能忘舊遊。"
        ],
        "notes": [
            ""
        ],
        "volume": "卷一百九十",
        "no#": 63
    },
    {
        "title": "路逢崔、元二侍禦避馬見招，以詩見贈",
        "author": "韋應物",
        "biography": "",
        "paragraphs": [
            "一台稱二妙，歸路望行塵。俱是攀龍客，空為避馬人。",
            "見招翻局蹐，相問良殷勤。日日吟趨府，彈冠豈有因。"
        ],
        "notes": [
            ""
        ],
        "volume": "卷一百九十",
        "no#": 64
    },
    {
        "title": "逢楊開府",
        "author": "韋應物",
        "biography": "",
        "paragraphs": [
            "少事武皇帝，無賴恃恩私。身作裏中橫，家藏亡命兒。",
            "朝持樗蒲局，暮竊東鄰姬。司隸不敢捕，立在白玉墀。",
            "驪山風雪夜，長楊羽獵時。一字都不識，飲酒肆頑癡。",
            "武皇升仙去，憔悴被人欺。讀書事已晚，把筆學題詩。",
            "兩府始收跡，南宮謬見推。非才果不容，出守撫煢嫠。",
            "忽逢楊開府，論舊涕俱垂。坐客何由識，惟有故人知。"
        ],
        "notes": [
            ""
        ],
        "volume": "卷一百九十",
        "no#": 65
    },
    {
        "title": "休暇日訪王侍禦不遇",
        "author": "韋應物",
        "biography": "",
        "paragraphs": [
            "九日驅馳一日閑，尋君不遇又空還。",
            "怪來詩思清人骨，門對寒流雪滿山。"
        ],
        "notes": [
            ""
        ],
        "volume": "卷一百九十",
        "no#": 66
    },
    {
        "title": "因省風俗，訪道士侄不見，題壁",
        "author": "韋應物",
        "biography": "",
        "paragraphs": [
            "去年澗水今亦流，去年杏花今又拆。",
            "山人歸來問是誰，還是去年行春客。"
        ],
        "notes": [
            ""
        ],
        "volume": "卷一百九十",
        "no#": 67
    }
]