[
    {
        "title": "長至日上公獻壽",
        "author": "崔琮",
        "biography": "",
        "paragraphs": [
            "應律三陽首，朝天萬國同。鬥邊看子月，臺上候祥風。",
            "五夜鐘初動，千門日正融。玉階文物盛，仙仗武貔雄。",
            "率舞皆群辟，稱觴即上公。南山為聖壽，長對未央宮。"
        ],
        "notes": [
            ""
        ],
        "volume": "卷二百八十一",
        "no#": 1
    },
    {
        "title": "長至日上公獻壽",
        "author": "李竦",
        "biography": "",
        "paragraphs": [
            "候曉金門辟，乘時玉曆長。羽儀瞻上宰，雲物麗初陽。",
            "漢禮方傳佩，堯年正捧觴。日行臨觀闕，帝錫洽珪璋。",
            "盛美超三代，洪休降百祥。自憐朝末坐，空此詠無疆。"
        ],
        "notes": [
            ""
        ],
        "volume": "卷二百八十一",
        "no#": 2
    },
    {
        "title": "賦得西戎獻白玉環",
        "author": "張惟儉",
        "biography": "",
        "paragraphs": [
            "當時無外守，方物四夷通。列土金河北，朝天玉塞東。",
            "自將荊璞比，不與鄭環同。正朔雖傳漢，衣冠尚帶戎。",
            "幸承提佩寵，多愧琢磨功。絕域知文教，爭趨上國風。"
        ],
        "notes": [
            ""
        ],
        "volume": "卷二百八十一",
        "no#": 3
    },
    {
        "title": "新安江行",
        "author": "章八元",
        "biography": "",
        "paragraphs": [
            "江源南去永，野渡暫維梢。古戍懸魚網，空林露鳥巢。",
            "雪晴山脊見，沙淺浪痕交。自笑無媒者，逢人作解嘲。"
        ],
        "notes": [
            ""
        ],
        "volume": "卷二百八十一",
        "no#": 4
    },
    {
        "title": "酬劉員外月下見寄",
        "author": "章八元",
        "biography": "",
        "paragraphs": [
            "夜涼河漢白，卷箔出南軒。過月鴻爭遠，辭枝葉暗翻。",
            "獨謠聞麗曲，緩步接清言。宣室思前席，行看拜主恩。"
        ],
        "notes": [
            ""
        ],
        "volume": "卷二百八十一",
        "no#": 5
    },
    {
        "title": "寄都官劉員外",
        "author": "章八元",
        "biography": "",
        "paragraphs": [
            "舊宅平津邸，槐陰接漢宮。鳴騶馳道上，寒日直廬中。",
            "白雪歌偏麗，青雲宦早通。悠然一縫掖，千里限清風。"
        ],
        "notes": [
            ""
        ],
        "volume": "卷二百八十一",
        "no#": 6
    },
    {
        "title": "題慈恩寺塔",
        "author": "章八元",
        "biography": "",
        "paragraphs": [
            "十層突兀在虛空，四十門開面面風。卻怪鳥飛平地上，",
            "落日鳳城佳氣合，滿城春樹雨濛濛。"
        ],
        "notes": [
            ""
        ],
        "volume": "卷二百八十一",
        "no#": 7
    },
    {
        "title": "歸桐廬舊居寄嚴長史",
        "author": "章八元",
        "biography": "",
        "paragraphs": [
            "昨辭夫子棹歸舟，家在桐廬憶舊丘。三月暖時花競發，",
            "或在醉中逢夜雪，懷賢應向剡川遊。"
        ],
        "notes": [
            ""
        ],
        "volume": "卷二百八十一",
        "no#": 8
    },
    {
        "title": "天臺道中示同行",
        "author": "章八元",
        "biography": "",
        "paragraphs": [
            "八重岩崿疊晴空，九色煙霞繞洞宮。",
            "仙道多因迷路得，莫將心事問樵翁。"
        ],
        "notes": [
            ""
        ],
        "volume": "卷二百八十一",
        "no#": 9
    },
    {
        "title": "元日望含元殿禦扇開合",
        "author": "張莒",
        "biography": "",
        "paragraphs": [
            "萬國來朝歲，千年覲聖君。輦迎仙仗出，扇匝禦香焚。",
            "俯對朝容近，先知曙色分。冕旒開處見，鐘磬合時聞。",
            "影動承朝日，花攢似慶雲。蒲葵那可比，徒用隔炎氛。"
        ],
        "notes": [
            ""
        ],
        "volume": "卷二百八十一",
        "no#": 10
    },
    {
        "title": "清明日賜百僚新火",
        "author": "史延",
        "biography": "",
        "paragraphs": [
            "上苑連侯第，清明及暮春。九天初改火，萬井屬良辰。",
            "頒賜恩逾洽，承時慶自均。翠煙和柳嫩，紅焰出花新。",
            "寵命尊三老，祥光燭萬人。太平當此日，空複荷陶甄。"
        ],
        "notes": [
            ""
        ],
        "volume": "卷二百八十一",
        "no#": 11
    },
    {
        "title": "清明日賜百僚新火",
        "author": "韓浚",
        "biography": "",
        "paragraphs": [
            "朱騎傳紅燭，天廚賜近臣。火隨黃道見，煙繞白榆新。",
            "榮耀分他日，恩光共此辰。更調金鼎膳，還暖玉堂人。",
            "灼灼千門曉，輝輝萬井春。應憐螢聚夜，瞻望及東鄰。"
        ],
        "notes": [
            ""
        ],
        "volume": "卷二百八十一",
        "no#": 12
    },
    {
        "title": "清明日賜百僚新火",
        "author": "鄭轅",
        "biography": "",
        "paragraphs": [
            "改火清明後，優恩賜近臣。漏殘丹禁晚，燧發白榆新。",
            "瑞彩來雙闕，神光煥四鄰。氣回侯第暖，煙散帝城春。",
            "利用調羹鼎，餘輝燭縉紳。皇明如照隱，願及聚螢人。"
        ],
        "notes": [
            ""
        ],
        "volume": "卷二百八十一",
        "no#": 13
    },
    {
        "title": "清明日賜百僚新火",
        "author": "王濯",
        "biography": "",
        "paragraphs": [
            "禦火傳香殿，華光及侍臣。星流中使馬，燭耀九衢人。",
            "轉影連金屋，分輝麗錦茵。焰迎紅蕊發，煙染綠條春。",
            "助律和風早，添爐暖氣新。誰憐一寒士，猶望照東鄰。"
        ],
        "notes": [
            ""
        ],
        "volume": "卷二百八十一",
        "no#": 14
    },
    {
        "title": "投珠於泉",
        "author": "獨孤綬",
        "biography": "",
        "paragraphs": [
            "至道歸淳樸，明珠被棄捐。天真來照乘，成性卻沈泉。",
            "不是靈蛇吐，非緣合浦還。岸傍隨月落，波底共星懸。",
            "致遠終無脛，懷貪遂息肩。欲知恭儉德，所寶在惟賢。"
        ],
        "notes": [
            ""
        ],
        "volume": "卷二百八十一",
        "no#": 15
    },
    {
        "title": "秦鏡",
        "author": "仲子陵",
        "biography": "",
        "paragraphs": [
            "萬古秦時鏡，從來抱至精。依台月自吐，在匣水常清。",
            "爛爛金光發，澄澄物象生。雲天皆洞鑒，表裏盡虛明。",
            "但見人窺膽，全勝回應聲。妍媸定可識，何處更逃情。"
        ],
        "notes": [
            ""
        ],
        "volume": "卷二百八十一",
        "no#": 16
    },
    {
        "title": "秦鏡",
        "author": "張佐",
        "biography": "",
        "paragraphs": [
            "樓上秦時鏡，千秋獨有名。菱花寒不落，冰質夏長清。",
            "龍在形難掩，人來膽易呈。升台宜遠照，開匣乍藏明。",
            "皎色新磨出，圓規舊鑄成。愁容如可鑒，當欲拂塵纓。"
        ],
        "notes": [
            ""
        ],
        "volume": "卷二百八十一",
        "no#": 17
    },
    {
        "title": "憶遊天臺寄道流",
        "author": "張佐",
        "biography": "",
        "paragraphs": [
            "憶昨天台到赤城，幾朝仙籟耳中生。雲龍出水風聲急，",
            "今來儘是人間夢，劉阮茫茫何處行。"
        ],
        "notes": [
            ""
        ],
        "volume": "卷二百八十一",
        "no#": 18
    },
    {
        "title": "龜負圖",
        "author": "丁澤",
        "biography": "",
        "paragraphs": [
            "天意將垂象，神龜出負圖。五方行有配，八卦義寧孤。",
            "作瑞旌君德，披文協帝謨。乘流喜得路，逢聖倖存軀。",
            "蓮葉池通泛，桃花水自浮。還尋九江去，安肯曳泥途。"
        ],
        "notes": [
            ""
        ],
        "volume": "卷二百八十一",
        "no#": 19
    },
    {
        "title": "上元日夢王母獻白玉環",
        "author": "丁澤",
        "biography": "",
        "paragraphs": [
            "夢中朝上日，闕下拜天顏。仿佛瞻王母，分明獻玉環。",
            "靈姿趨甲帳，悟道契玄關。似見霜姿白，如看月彩彎。",
            "霓裳歸物外，鳳曆曉人寰。仙聖非相遠，昭昭寤寐間。"
        ],
        "notes": [
            ""
        ],
        "volume": "卷二百八十一",
        "no#": 20
    },
    {
        "title": "良田無晚歲",
        "author": "丁澤",
        "biography": "",
        "paragraphs": [
            "人功雖未及，地力信非常。不任耕耘早，偏宜黍稷良。",
            "無年皆有獲，後種亦先芳。膴膴盈千畝，青青保萬箱。",
            "何須祭田祖，詎要察農祥。況是春三月，和風日又長。"
        ],
        "notes": [
            ""
        ],
        "volume": "卷二百八十一",
        "no#": 21
    },
    {
        "title": "下第獻座主張謂",
        "author": "閻濟美",
        "biography": "",
        "paragraphs": [
            "謇諤王臣直，文明雅量全。望爐金自躍，應物鏡何偏。",
            "南國幽沉盡，東堂禮樂宣。轉令遊藝士，更惜至公年。",
            "芳樹歡新景，青雲泣暮天。唯愁鳳池拜，孤賤更誰憐。"
        ],
        "notes": [
            ""
        ],
        "volume": "卷二百八十一",
        "no#": 22
    },
    {
        "title": "天津橋望洛城殘雪",
        "author": "閻濟美",
        "biography": "",
        "paragraphs": [
            "新霽洛城端，千家積雪寒。未收清禁色，偏向上陽殘。"
        ],
        "notes": [
            ""
        ],
        "volume": "卷二百八十一",
        "no#": 23
    },
    {
        "title": "尚書郎上直聞春漏",
        "author": "張少博",
        "biography": "",
        "paragraphs": [
            "建禮含香處，重城待漏辰。徐聲傳鳳闕，曉唱辨雞人。",
            "銀箭聽將盡，銅壺滴更新。催籌當五夜，移刻及三春。",
            "杳杳從天遠，泠泠出禁頻。直廬殘響曙，肅穆對鉤陳。"
        ],
        "notes": [
            ""
        ],
        "volume": "卷二百八十一",
        "no#": 24
    },
    {
        "title": "雪夜觀象闕待漏",
        "author": "張少博",
        "biography": "",
        "paragraphs": [
            "殘雪初晴後，鳴珂奉闕庭。九門傳曉漏，五夜候晨扃。",
            "北斗橫斜漢，東方落曙星。煙氛初動色，簪佩未分形。",
            "雪重猶垂白，山遙不辨青。雞人更唱處，偏入此時聽。"
        ],
        "notes": [
            ""
        ],
        "volume": "卷二百八十一",
        "no#": 25
    },
    {
        "title": "尚書郎上直聞春漏",
        "author": "周徹",
        "biography": "",
        "paragraphs": [
            "建禮通華省，含香直紫宸。靜聞銅史漏，暗識桂宮春。",
            "滴瀝疑將絕，清泠發更新。寒聲臨雁沼，疏韻應雞人。",
            "迥入千門徹，行催五夜頻。高臺閑自聽，非是駐征輪。"
        ],
        "notes": [
            ""
        ],
        "volume": "卷二百八十一",
        "no#": 26
    },
    {
        "title": "及第後贈試官",
        "author": "高拯",
        "biography": "",
        "paragraphs": [
            "公子求賢未識真，欲將毛遂比常倫。",
            "當時不及三千客，今日何如十九人。"
        ],
        "notes": [
            ""
        ],
        "volume": "卷二百八十一",
        "no#": 27
    },
    {
        "title": "賦得花發上林",
        "author": "王表",
        "biography": "",
        "paragraphs": [
            "御苑春何早，繁花已繡林。笑迎明主仗，香拂美人簪。",
            "地接樓臺近，天垂雨露深。晴光來戲蝶，夕景動棲禽。",
            "欲托淩雲勢，先開捧日心。方知桃李樹，從此別成陰。"
        ],
        "notes": [
            ""
        ],
        "volume": "卷二百八十一",
        "no#": 28
    },
    {
        "title": "清明日登城春望寄大夫使君",
        "author": "王表",
        "biography": "",
        "paragraphs": [
            "春城閑望愛晴天，何處風光不眼前。寒食花開千樹雪，",
            "聞說鶯啼卻惆悵，詩成不見謝臨川。"
        ],
        "notes": [
            ""
        ],
        "volume": "卷二百八十一",
        "no#": 29
    },
    {
        "title": "成德樂",
        "author": "王表",
        "biography": "",
        "paragraphs": [
            "趙女乘春上畫樓，一聲歌發滿城秋。",
            "無端更唱關山曲，不是征人亦淚流。"
        ],
        "notes": [
            ""
        ],
        "volume": "卷二百八十一",
        "no#": 30
    },
    {
        "title": "花發上林",
        "author": "獨孤授",
        "biography": "",
        "paragraphs": [
            "上苑韶容早，芳菲正吐花。無言向春日，閑笑任年華。",
            "潤色籠輕靄，晴光豔晚霞。影連千戶竹，香散萬人家。",
            "幸繞樓臺近，仍懷雨露賒。願君垂採摘，不使落風沙。"
        ],
        "notes": [
            ""
        ],
        "volume": "卷二百八十一",
        "no#": 31
    },
    {
        "title": "賦得花發上林",
        "author": "王儲",
        "biography": "",
        "paragraphs": [
            "東陸和風至，先開上苑花。穠枝藏宿鳥，香蕊拂行車。",
            "散白憐晴日，舒紅愛晚霞。桃間留禦馬，梅處入胡笳。",
            "城郭連增媚，樓臺映轉華。豈同幽谷草，春至發猶賒。"
        ],
        "notes": [
            ""
        ],
        "volume": "卷二百八十一",
        "no#": 32
    },
    {
        "title": "賦得花發上林",
        "author": "周渭",
        "biography": "",
        "paragraphs": [
            "灼灼花凝雪，春來發上林。向風初散蕊，垂葉欲成陰。",
            "人過香隨遠，煙晴色自深。淨時空結霧，疏處未藏禽。",
            "菶茸何年值，間關幾日吟。一枝如可冀，不負折芳心。"
        ],
        "notes": [
            ""
        ],
        "volume": "卷二百八十一",
        "no#": 33
    },
    {
        "title": "贈龍興觀主吳崇岳",
        "author": "周渭",
        "biography": "",
        "paragraphs": [
            "楮為冠子布為裳，吞得丹霞壽最長。混俗性靈常樂道，",
            "百尺松梢幾飛步，鶴棲板上禮虛皇。"
        ],
        "notes": [
            ""
        ],
        "volume": "卷二百八十一",
        "no#": 34
    }
]