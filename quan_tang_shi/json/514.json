[
    {
        "title": "泛溪",
        "author": "朱慶餘",
        "biography": "",
        "paragraphs": [
            "曲渚回花舫，生衣臥向風。鳥飛溪色裏，人語棹聲中。",
            "餘卉才分影，新蒲自作叢。前灣更幽絕，雖淺去猶通。"
        ],
        "notes": [
            ""
        ],
        "volume": "卷五百一十四",
        "no#": 1
    },
    {
        "title": "宿陳處士書齋",
        "author": "朱慶餘",
        "biography": "",
        "paragraphs": [
            "結茅當此地，下馬見高情。菰葉寒塘晚，杉陰白石明。",
            "向爐新茗色，隔雪遠鐘聲。閑得相逢少，吟多寐不成。"
        ],
        "notes": [
            ""
        ],
        "volume": "卷五百一十四",
        "no#": 2
    },
    {
        "title": "上宣州沈大夫",
        "author": "朱慶餘",
        "biography": "",
        "paragraphs": [
            "科名繼世古來稀，高步何年下紫微。帝命幾曾移重鎮，",
            "今日得遊風化地，卻回滄海有光輝。"
        ],
        "notes": [
            ""
        ],
        "volume": "卷五百一十四",
        "no#": 3
    },
    {
        "title": "杭州送蕭寶校書",
        "author": "朱慶餘",
        "biography": "",
        "paragraphs": [
            "馬識青山路，人隨白浪船。別君猶有淚，學道謾經年。"
        ],
        "notes": [
            ""
        ],
        "volume": "卷五百一十四",
        "no#": 4
    },
    {
        "title": "送盛長史",
        "author": "朱慶餘",
        "biography": "",
        "paragraphs": [
            "莫辭東路遠，此別豈閑行。職處中軍要，官兼上佐榮。",
            "野亭楓葉暗，秋水藕花明。拜省期將近，孤舟促去程。"
        ],
        "notes": [
            ""
        ],
        "volume": "卷五百一十四",
        "no#": 5
    },
    {
        "title": "宿道士觀",
        "author": "朱慶餘",
        "biography": "",
        "paragraphs": [
            "堂閉仙人影，空壇月露初。閑聽道家子，盥漱讀靈書。"
        ],
        "notes": [
            ""
        ],
        "volume": "卷五百一十四",
        "no#": 6
    },
    {
        "title": "湖州韓使君置宴",
        "author": "朱慶餘",
        "biography": "",
        "paragraphs": [
            "老大成名仍足病，縱聽絲竹也無歡。",
            "高情太守容閑坐，借與青山盡日看。"
        ],
        "notes": [
            ""
        ],
        "volume": "卷五百一十四",
        "no#": 7
    },
    {
        "title": "題仙游寺",
        "author": "朱慶餘",
        "biography": "",
        "paragraphs": [
            "石抱龍堂蘚石幹，山遮白日寺門寒。",
            "長松瀑布饒奇狀，曾有仙人駐鶴看。"
        ],
        "notes": [
            ""
        ],
        "volume": "卷五百一十四",
        "no#": 8
    },
    {
        "title": "宮詞",
        "author": "朱慶餘",
        "biography": "",
        "paragraphs": [
            "寂寂花時閉院門，美人相並立瓊軒。",
            "含情欲說宮中事，鸚鵡前頭不敢言。"
        ],
        "notes": [
            ""
        ],
        "volume": "卷五百一十四",
        "no#": 9
    },
    {
        "title": "公子行",
        "author": "朱慶餘",
        "biography": "",
        "paragraphs": [
            "閑從結客冶游時，忘卻紅樓薄暮期。",
            "醉上黃金堤上去，馬鞭捎斷綠楊絲。"
        ],
        "notes": [
            ""
        ],
        "volume": "卷五百一十四",
        "no#": 10
    },
    {
        "title": "送陳摽",
        "author": "朱慶餘",
        "biography": "",
        "paragraphs": [
            "滿酌勸童僕，好隨郎馬蹄。春風慎行李，莫上白銅鞮。"
        ],
        "notes": [
            ""
        ],
        "volume": "卷五百一十四",
        "no#": 11
    },
    {
        "title": "尋古觀",
        "author": "朱慶餘",
        "biography": "",
        "paragraphs": [
            "仙觀曾過知不遠，花藏石室杳難尋。",
            "泉邊白鹿聞人語，看過天壇漸入深。"
        ],
        "notes": [
            ""
        ],
        "volume": "卷五百一十四",
        "no#": 12
    },
    {
        "title": "南嶺路",
        "author": "朱慶餘",
        "biography": "",
        "paragraphs": [
            "越嶺向南風景異，人人傳說到京城。",
            "經冬來往不踏雪，盡在刺桐花下行。"
        ],
        "notes": [
            ""
        ],
        "volume": "卷五百一十四",
        "no#": 13
    },
    {
        "title": "陪江州李使君重陽宴百花亭",
        "author": "朱慶餘",
        "biography": "",
        "paragraphs": [
            "閑攜九日酒，共到百花亭。醉裏求詩境，回看島嶼青。"
        ],
        "notes": [
            ""
        ],
        "volume": "卷五百一十四",
        "no#": 14
    },
    {
        "title": "上張水部",
        "author": "朱慶餘",
        "biography": "",
        "paragraphs": [
            "出入門闌久，兒童亦有情。不忘將姓字，常說向公卿。",
            "每許連床坐，仍容並馬行。恩深轉無語，懷抱甚分明。"
        ],
        "notes": [
            ""
        ],
        "volume": "卷五百一十四",
        "no#": 15
    },
    {
        "title": "鳳翔西池與賈島納涼",
        "author": "朱慶餘",
        "biography": "",
        "paragraphs": [
            "四面無炎氣，清池闊複深。蝶飛逢草住，魚戲見人沈。",
            "拂石安茶器，移床選樹陰。幾回同到此，盡日得閒吟。"
        ],
        "notes": [
            ""
        ],
        "volume": "卷五百一十四",
        "no#": 16
    },
    {
        "title": "上汴州令狐相公",
        "author": "朱慶餘",
        "biography": "",
        "paragraphs": [
            "罷相恩猶在，那容處靜司。政嚴初領節，名重更因詩。",
            "公事巡營外，戎裝拜敕時。恭聞長與善，應念出身遲。"
        ],
        "notes": [
            ""
        ],
        "volume": "卷五百一十四",
        "no#": 17
    },
    {
        "title": "送於中丞入蕃冊立",
        "author": "朱慶餘",
        "biography": "",
        "paragraphs": [
            "上馬生邊思，戎裝別眾僚。雙旌銜命重，空磧去程遙。",
            "迥沒沙中樹，孤飛雪外雕。蕃庭過冊禮，幾日卻回朝。"
        ],
        "notes": [
            ""
        ],
        "volume": "卷五百一十四",
        "no#": 18
    },
    {
        "title": "送淮陰丁明府",
        "author": "朱慶餘",
        "biography": "",
        "paragraphs": [
            "之官未入境，已有愛人心。遣吏回中路，停舟對遠林。",
            "島聲淮浪靜，雨色稻苗深。暇日公門掩，唯應伴客吟。"
        ],
        "notes": [
            ""
        ],
        "volume": "卷五百一十四",
        "no#": 19
    },
    {
        "title": "送韋校書佐靈州幕",
        "author": "朱慶餘",
        "biography": "",
        "paragraphs": [
            "共知行處樂，猶惜此時分。職已為書記，官曾校典墳。",
            "寒城初落葉，高戍遠生雲。邊事何須問，深謀只在君。"
        ],
        "notes": [
            ""
        ],
        "volume": "卷五百一十四",
        "no#": 20
    },
    {
        "title": "上江州李史君",
        "author": "朱慶餘",
        "biography": "",
        "paragraphs": [
            "起家聲望重，自古更誰過。得在朝廷少，還因諫諍多。",
            "經年愁瘴癘，幾處遇恩波。入境無餘事，唯聞父老歌。"
        ],
        "notes": [
            ""
        ],
        "volume": "卷五百一十四",
        "no#": 21
    },
    {
        "title": "發鳳翔後塗中懷田少府",
        "author": "朱慶餘",
        "biography": "",
        "paragraphs": [
            "識君春未半，意欲住經秋。見酒連詩句，逢花跋馬頭。",
            "別來唯獨宿，夢裏尚同遊。所在求飧過，無因離得愁。"
        ],
        "notes": [
            ""
        ],
        "volume": "卷五百一十四",
        "no#": 22
    },
    {
        "title": "雪夜與真上人宿韓協律宅",
        "author": "朱慶餘",
        "biography": "",
        "paragraphs": [
            "斜雪微沾砌，空堂夜語清。逆風聽漏短，回燭向樓明。",
            "盥漱隨禪伴，謳吟得野情。此歡那敢忘，世貴丈夫名。"
        ],
        "notes": [
            ""
        ],
        "volume": "卷五百一十四",
        "no#": 23
    },
    {
        "title": "與賈島、顧非熊、無可上人宿萬年姚少府宅",
        "author": "朱慶餘",
        "biography": "",
        "paragraphs": [
            "莫厭通宵坐，貧中會聚難。堂虛雪氣入，燈在漏聲殘。",
            "役思因生病，當禪豈覺寒。開門各有事，非不惜餘歡。"
        ],
        "notes": [
            ""
        ],
        "volume": "卷五百一十四",
        "no#": 24
    },
    {
        "title": "震為蒼筤竹",
        "author": "朱慶餘",
        "biography": "",
        "paragraphs": [
            "為擢東方秀，修然異眾筠。青蒼才映粉，蒙密正含春。",
            "嫩籜沾微雨，幽根絕細塵。乍憐分徑小，偏覺帶煙新。",
            "結實皆留鳳，垂陰似庇人。顧唯竿在手，深水掛赬鱗。"
        ],
        "notes": [
            ""
        ],
        "volume": "卷五百一十四",
        "no#": 25
    },
    {
        "title": "題青龍寺",
        "author": "朱慶餘",
        "biography": "",
        "paragraphs": [
            "寺好因崗勢，登臨值夕陽。青山當佛閣，紅葉滿僧廊。",
            "竹色連平地，蟲聲在上方。最憐東面靜，為近楚城牆。"
        ],
        "notes": [
            ""
        ],
        "volume": "卷五百一十四",
        "no#": 26
    },
    {
        "title": "送滕庶子致仕歸江南",
        "author": "朱慶餘",
        "biography": "",
        "paragraphs": [
            "常懷獨往意，此日去朝簪。丹詔榮歸騎，清風滿故林。",
            "諸侯新起敬，遺老重相尋。在處饒山水，堪行慰所心。"
        ],
        "notes": [
            ""
        ],
        "volume": "卷五百一十四",
        "no#": 27
    },
    {
        "title": "夏日題武功姚主簿",
        "author": "朱慶餘",
        "biography": "",
        "paragraphs": [
            "亭午無公事，垂簾樹色間。僧來茶灶動，吏去印床閑。",
            "傍竹行尋巷，當門立看山。吟詩老不倦，未省話官班。"
        ],
        "notes": [
            ""
        ],
        "volume": "卷五百一十四",
        "no#": 28
    },
    {
        "title": "送張景宣下第東歸",
        "author": "朱慶餘",
        "biography": "",
        "paragraphs": [
            "歸省值花時，閑吟落第詩。高情憐道在，公論覺才遺。",
            "春雨連淮暗，私船過馬遲。離心可惆悵，為有入城期。"
        ],
        "notes": [
            ""
        ],
        "volume": "卷五百一十四",
        "no#": 29
    },
    {
        "title": "送顧非熊下第歸",
        "author": "朱慶餘",
        "biography": "",
        "paragraphs": [
            "但取詩名遠，寧論下第頻。惜為今日別，共受幾年貧。",
            "聽雨宿吳寺，過江逢越人。知從本府薦，秋晚又辭親。"
        ],
        "notes": [
            ""
        ],
        "volume": "卷五百一十四",
        "no#": 30
    },
    {
        "title": "送韋繇校書赴浙東幕",
        "author": "朱慶餘",
        "biography": "",
        "paragraphs": [
            "丞相辟書新，秋關獨去人。官離芸閣早，名占甲科頻。",
            "水驛迎船火，山城候騎塵。湖邊寄家久，到日喜榮親。"
        ],
        "notes": [
            ""
        ],
        "volume": "卷五百一十四",
        "no#": 31
    },
    {
        "title": "尋賈島所居",
        "author": "朱慶餘",
        "biography": "",
        "paragraphs": [
            "求閑身未得，此日到京東。獨在鐘聲外，相逢樹色中。",
            "誰言人漸老，所向意皆同。月上因留宿，移床對藥叢。"
        ],
        "notes": [
            ""
        ],
        "volume": "卷五百一十四",
        "no#": 32
    },
    {
        "title": "題毗陵上人院",
        "author": "朱慶餘",
        "biography": "",
        "paragraphs": [
            "院深終日靜，落葉覆秋蟲。盥漱新齋後，修行未老中。",
            "映松山色遠，隔水磬聲通。此處宜清夜，高吟永與同。"
        ],
        "notes": [
            ""
        ],
        "volume": "卷五百一十四",
        "no#": 33
    },
    {
        "title": "送李侍禦入蕃",
        "author": "朱慶餘",
        "biography": "",
        "paragraphs": [
            "遠使隨雙節，新官屬外台。戎裝非好武，書記本多才。",
            "移帳依泉宿，迎人帶雪來。心知玉關道，稀見一花開。"
        ],
        "notes": [
            ""
        ],
        "volume": "卷五百一十四",
        "no#": 34
    },
    {
        "title": "望蕭關",
        "author": "朱慶餘",
        "biography": "",
        "paragraphs": [
            "漸見風沙暗，蕭關欲到時。兒童能探火，婦女解縫旗。",
            "川絕銜魚鷺，林多帶箭麋。暫來戎馬地，不敢苦吟詩。"
        ],
        "notes": [
            ""
        ],
        "volume": "卷五百一十四",
        "no#": 35
    },
    {
        "title": "送韓校書赴江西幕",
        "author": "朱慶餘",
        "biography": "",
        "paragraphs": [
            "從軍五湖外，終是稱詩人。酒後愁將別，塗中過卻春。",
            "山橋槲葉暗，水館燕巢新。驛舫迎應遠，京書寄自頻。",
            "野情隨到處，公務日關身。久共趨名利，龍鍾獨滯秦。"
        ],
        "notes": [
            ""
        ],
        "volume": "卷五百一十四",
        "no#": 36
    },
    {
        "title": "題寄王秘書",
        "author": "朱慶餘",
        "biography": "",
        "paragraphs": [
            "唯求買藥價，此外更無機。扶病看紅葉，辭官著白衣。",
            "斷籬通野徑，高樹蔭鄰扉。時馥留僧宿，餘人得見稀。"
        ],
        "notes": [
            ""
        ],
        "volume": "卷五百一十四",
        "no#": 37
    },
    {
        "title": "山居",
        "author": "朱慶餘",
        "biography": "",
        "paragraphs": [
            "歸來青壁下，又見滿籬霜。轉覺琴齋靜，閑從菊地荒。",
            "山泉共鹿飲，林果讓僧嘗。時複收新藥，隨雲過石樑。"
        ],
        "notes": [
            ""
        ],
        "volume": "卷五百一十四",
        "no#": 38
    },
    {
        "title": "重過惟貞上人院",
        "author": "朱慶餘",
        "biography": "",
        "paragraphs": [
            "老去唯求靜，都忘外學名。掃床秋葉滿，對客遠雲生。",
            "香合閑留宿，晴階暖共行。窗西暮山色，依舊入詩情。"
        ],
        "notes": [
            ""
        ],
        "volume": "卷五百一十四",
        "no#": 39
    },
    {
        "title": "與石晝秀才過普照寺",
        "author": "朱慶餘",
        "biography": "",
        "paragraphs": [
            "問人知寺路，松竹暗春山。潭黑龍應在，巢空鶴未還。",
            "經年為客倦，半日與僧閑。更共嘗新茗，聞鐘笑語間。"
        ],
        "notes": [
            ""
        ],
        "volume": "卷五百一十四",
        "no#": 40
    },
    {
        "title": "題任處士幽居",
        "author": "朱慶餘",
        "biography": "",
        "paragraphs": [
            "惜與幽人別，停舟對草堂。湖雲侵臥位，杉露滴茶床。",
            "山月吟時在，池花覺後香。生涯無一物，誰與讀書糧。"
        ],
        "notes": [
            ""
        ],
        "volume": "卷五百一十四",
        "no#": 41
    },
    {
        "title": "送僧往太原謁李司空",
        "author": "朱慶餘",
        "biography": "",
        "paragraphs": [
            "已共鄰房別，應無更住心。中時過野店，後夜宿寒林。",
            "寺去人煙遠，城連塞雪深。禪餘得新句，堪對上公吟。"
        ],
        "notes": [
            ""
        ],
        "volume": "卷五百一十四",
        "no#": 42
    },
    {
        "title": "將之上京別淮南書記李侍禦",
        "author": "朱慶餘",
        "biography": "",
        "paragraphs": [
            "心地偶相見，語多為別難。詩成公府晚，路入翠微寒。",
            "逢石自應坐，有花誰共看。身為當去雁，雲盡到長安。"
        ],
        "notes": [
            ""
        ],
        "volume": "卷五百一十四",
        "no#": 43
    },
    {
        "title": "韓協律相送精舍讀書四韻奉寄呈陸補闕",
        "author": "朱慶餘",
        "biography": "",
        "paragraphs": [
            "白鶴西山別，更看上去船。遙知尋寺路，應念宿江煙。",
            "到處無閑日，回期已來年。何因陪夜坐，清論諫臣邊。"
        ],
        "notes": [
            ""
        ],
        "volume": "卷五百一十四",
        "no#": 44
    },
    {
        "title": "過蘇州曉上人院",
        "author": "朱慶餘",
        "biography": "",
        "paragraphs": [
            "夏滿律當清，無中景自生。移松不避遠，取石亦親行。",
            "經案離時少，繩床著處平。若將林下比，應只欠泉聲。"
        ],
        "notes": [
            ""
        ],
        "volume": "卷五百一十四",
        "no#": 45
    },
    {
        "title": "送僧遊縉雲",
        "author": "朱慶餘",
        "biography": "",
        "paragraphs": [
            "但望青山去，何山不是緣。寺幽堪講律，月冷稱當禪。",
            "水落無風夜，猿吟欲雨天。尋師若有路，終作緩歸年。"
        ],
        "notes": [
            ""
        ],
        "volume": "卷五百一十四",
        "no#": 46
    },
    {
        "title": "贈道者",
        "author": "朱慶餘",
        "biography": "",
        "paragraphs": [
            "自識來清瘦，尋常語論真。藥成休伏火，符驗不傳人。",
            "獨有年過鶴，曾無病到身。潛教問弟子，居處與誰鄰。"
        ],
        "notes": [
            ""
        ],
        "volume": "卷五百一十四",
        "no#": 47
    },
    {
        "title": "杭州盧錄事山亭",
        "author": "朱慶餘",
        "biography": "",
        "paragraphs": [
            "山色滿公署，到來詩景饒。解衣臨曲榭，隔竹見紅蕉。",
            "清漏焚香夕，輕嵐視事朝。靜中看鎖印，高處見迎潮。",
            "曳履庭蕪近，當身樹葉飄。傍城餘菊在，步入一仙瓢。"
        ],
        "notes": [
            ""
        ],
        "volume": "卷五百一十四",
        "no#": 48
    },
    {
        "title": "送品上人入秦",
        "author": "朱慶餘",
        "biography": "",
        "paragraphs": [
            "獨去何人見，林塘共寂寥。生緣聞磬早，覺路出塵遙。",
            "江雪沾新草，秦園發故條。心知禪定處，石室對芭蕉。"
        ],
        "notes": [
            ""
        ],
        "volume": "卷五百一十四",
        "no#": 49
    },
    {
        "title": "題薔薇花",
        "author": "朱慶餘",
        "biography": "",
        "paragraphs": [
            "四面垂條密，浮陰入夏清。綠攢傷手刺，紅墮斷腸英。",
            "粉著蜂須膩，光凝蝶翅明。雨中看亦好，況複值初晴。"
        ],
        "notes": [
            ""
        ],
        "volume": "卷五百一十四",
        "no#": 50
    },
    {
        "title": "題胡氏溪亭",
        "author": "朱慶餘",
        "biography": "",
        "paragraphs": [
            "亭與溪相近，無時不有風。澗松生便黑，野蘚看多紅。",
            "雨足秋聲後，山沈夜色中。主人能守靜，略與客心同。"
        ],
        "notes": [
            ""
        ],
        "volume": "卷五百一十四",
        "no#": 51
    },
    {
        "title": "看濤",
        "author": "朱慶餘",
        "biography": "",
        "paragraphs": [
            "不知來遠近，但見白峨峨。風雨驅寒玉，魚龍迸上波。",
            "聲長勢未盡，曉去夕還過。要路橫天塹，其如造化何。"
        ],
        "notes": [
            ""
        ],
        "volume": "卷五百一十四",
        "no#": 52
    },
    {
        "title": "和劉補闕秋園寓興之什十首",
        "author": "朱慶餘",
        "biography": "",
        "paragraphs": [
            "閑園清氣滿，新興日堪追。隔水蟬鳴後，當簷雁過時。",
            "雨餘槐穟重，霜近藥苗衰。不以朝簪貴，多將野客期。",
            "誰言高靜意，不異在衡茅。竹冷人離洞，天晴鶴出巢。",
            "深籬藏白菌，荒蔓露青匏。幾見中宵月，清光墜樹梢。",
            "逍遙人事外，杖屨入杉蘿。草色寒猶在，蟲聲晚漸多。",
            "靜逢山鳥下，幽稱野僧過。幾許新開菊，閑從落葉和。",
            "留情清景宴，朝罷有餘閑。蝶散紅蘭外，螢飛白露間。",
            "牆高微見寺，林靜遠分山。吟足期相訪，殘陽自掩關。",
            "深齋嘗獨處，詎肯厭秋聲。翠筱寒愈靜，孤花晚更明。",
            "每因逢石坐，多見抱書行。入夜聽疏杵，遙知耿此情。",
            "蒼翠經宵在，園廬景自深。風淒欲去燕，月思向來砧。",
            "碧石當莎徑，寒煙冒竹林。杯瓢閑寄詠，清絕是知音。",
            "門巷唯苔蘚，誰言不稱貧。台閒人下晚，果熟鳥來頻。",
            "石脈潛通井，松枝靜離塵。殘蔬得晴後，又見一番新。",
            "捲簾天色靜，近瀨覺衣單。蕉葉猶停翠，桐陰已爽寒。",
            "雲從高處望，琴愛靜時彈。正去重陽近，吟秋意未闌。",
            "竹徑通鄰圃，清深稱獨遊。蟲絲交影細，藤子墜聲幽。",
            "積潤苔紋厚，迎寒薺葉稠。閑來尋古畫，未廢執茶甌。",
            "風物已蕭颯，晚煙生霽容。斜分紫陌樹，遠隔翠微鐘。",
            "宿客論文靜，閑燈落燼重。無窮林下意，真得古人風。"
        ],
        "notes": [
            ""
        ],
        "volume": "卷五百一十四",
        "no#": 53
    },
    {
        "title": "上翰林蔣防舍人",
        "author": "朱慶餘",
        "biography": "",
        "paragraphs": [
            "清重可過知內制，從前禮絕外庭人。看花在處多隨駕，",
            "應憐獨在文場久，十有餘年浪過春。"
        ],
        "notes": [
            ""
        ],
        "volume": "卷五百一十四",
        "no#": 54
    },
    {
        "title": "上翰林李舍人",
        "author": "朱慶餘",
        "biography": "",
        "paragraphs": [
            "記得早年曾拜識，便憐孤進賞文章。免令汩沒慚時輩，",
            "雲泥雖隔思長在，縱使無成也不忘。"
        ],
        "notes": [
            ""
        ],
        "volume": "卷五百一十四",
        "no#": 55
    },
    {
        "title": "題章正字道正新居",
        "author": "朱慶餘",
        "biography": "",
        "paragraphs": [
            "獨在禦樓南畔住，生涯還似舊時貧。全無竹可侵行徑，",
            "近來漸覺青莎巷，車馬過從已有塵。"
        ],
        "notes": [
            ""
        ],
        "volume": "卷五百一十四",
        "no#": 56
    },
    {
        "title": "送李餘及第歸蜀",
        "author": "朱慶餘",
        "biography": "",
        "paragraphs": [
            "從得高科名轉盛，亦言歸去滿城知。發時誰不開筵送，",
            "鄉中後輩游門館，半是來求近日詩。"
        ],
        "notes": [
            ""
        ],
        "volume": "卷五百一十四",
        "no#": 57
    },
    {
        "title": "送唐中丞開淘西湖夏日遊泛因書示郡人",
        "author": "朱慶餘",
        "biography": "",
        "paragraphs": [
            "萍岸新淘見碧霄，中流相去忽成遙。空餘孤嶼來詩景，",
            "共知浸潤同雷澤，何慮川源有旱苗。"
        ],
        "notes": [
            ""
        ],
        "volume": "卷五百一十四",
        "no#": 58
    },
    {
        "title": "過舊宅",
        "author": "朱慶餘",
        "biography": "",
        "paragraphs": [
            "古巷戟門誰舊宅，早曾聞說屬官家。更無新燕來巢屋，",
            "榮華事歇皆如此，立馬踟躕到日斜。"
        ],
        "notes": [
            ""
        ],
        "volume": "卷五百一十四",
        "no#": 59
    },
    {
        "title": "鄂渚送白舍人赴杭州",
        "author": "朱慶餘",
        "biography": "",
        "paragraphs": [
            "豈知鸚鵡洲邊路，得見鳳凰池上人。",
            "從此不同諸客禮，故鄉西與郡城鄰。"
        ],
        "notes": [
            ""
        ],
        "volume": "卷五百一十四",
        "no#": 60
    },
    {
        "title": "題崔駙馬林亭",
        "author": "朱慶餘",
        "biography": "",
        "paragraphs": [
            "選居幽近禦街東，易得詩人聚會同。白練鳥飛深竹裏，",
            "何事宦塗猶寂寞，都緣清苦道難通。"
        ],
        "notes": [
            ""
        ],
        "volume": "卷五百一十四",
        "no#": 61
    },
    {
        "title": "贈韓協律",
        "author": "朱慶餘",
        "biography": "",
        "paragraphs": [
            "永日微吟在竹前，骨清唯愛漱寒泉。門閑多有投文客，",
            "親知盡怪疏榮祿，的是將心暗學禪。"
        ],
        "notes": [
            ""
        ],
        "volume": "卷五百一十四",
        "no#": 62
    },
    {
        "title": "自蕭關望臨洮",
        "author": "朱慶餘",
        "biography": "",
        "paragraphs": [
            "玉關西路出臨洮，風卷邊沙入馬毛。寺寺院中無竹樹，",
            "日暮獨吟秋色裏，平原一望戍樓高。"
        ],
        "notes": [
            ""
        ],
        "volume": "卷五百一十四",
        "no#": 63
    },
    {
        "title": "送崔約下第歸淮南覲省",
        "author": "朱慶餘",
        "biography": "",
        "paragraphs": [
            "遠憶拜親留不住，出門行計與誰同。程塗半是依船上，",
            "回期須及來春事，莫便江邊逐釣翁。"
        ],
        "notes": [
            ""
        ],
        "volume": "卷五百一十四",
        "no#": 64
    },
    {
        "title": "羽林郎",
        "author": "朱慶餘",
        "biography": "",
        "paragraphs": [
            "紫髯年少奉恩初，直閣將軍盡不如。酒後引兵圍百草，",
            "大笑魯儒年四十，腰間猶未識金魚。"
        ],
        "notes": [
            ""
        ],
        "volume": "卷五百一十四",
        "no#": 65
    },
    {
        "title": "歸故園",
        "author": "朱慶餘",
        "biography": "",
        "paragraphs": [
            "桑柘駢闐數畝間，門前五柳正堪攀。尊中美酒長須滿，",
            "於焉已是忘機地，何用將金別買山。"
        ],
        "notes": [
            ""
        ],
        "volume": "卷五百一十四",
        "no#": 66
    },
    {
        "title": "同友人看花",
        "author": "朱慶餘",
        "biography": "",
        "paragraphs": [
            "尋花不問春深淺，縱是殘紅也入詩。",
            "每個樹邊行一匝，誰家園裏最多時。"
        ],
        "notes": [
            ""
        ],
        "volume": "卷五百一十四",
        "no#": 67
    },
    {
        "title": "種花",
        "author": "朱慶餘",
        "biography": "",
        "paragraphs": [
            "憶昔兩京官道上，可憐桃李晝陰垂。",
            "不知誰作巡花使，空記玄宗遣種時。"
        ],
        "notes": [
            ""
        ],
        "volume": "卷五百一十四",
        "no#": 68
    },
    {
        "title": "早發廬江塗中遇雪寄李侍禦",
        "author": "朱慶餘",
        "biography": "",
        "paragraphs": [
            "蘆葦聲多雁滿陂，濕雲連野見山稀。",
            "遙知將吏相逢處，半是春城賀雪歸。"
        ],
        "notes": [
            ""
        ],
        "volume": "卷五百一十四",
        "no#": 69
    },
    {
        "title": "登望雲亭招友",
        "author": "朱慶餘",
        "biography": "",
        "paragraphs": [
            "日日恐無雲可望，不辭逐靜望來頻。",
            "共知亭下眠雲遠，解到上頭能幾人。"
        ],
        "notes": [
            ""
        ],
        "volume": "卷五百一十四",
        "no#": 70
    },
    {
        "title": "劉補闕西亭晚宴",
        "author": "朱慶餘",
        "biography": "",
        "paragraphs": [
            "蟲聲已盡菊花幹，共立松陰向晚寒。",
            "對酒看山俱惜去，不知斜月下欄幹。"
        ],
        "notes": [
            ""
        ],
        "volume": "卷五百一十四",
        "no#": 71
    },
    {
        "title": "送長安羅少府",
        "author": "朱慶餘",
        "biography": "",
        "paragraphs": [
            "科名再得年猶少，今日休官更覺賢。去國已辭趨府伴，",
            "在處若逢山水住，到時應不及秋前。"
        ],
        "notes": [
            ""
        ],
        "volume": "卷五百一十四",
        "no#": 72
    },
    {
        "title": "林下招胡長官",
        "author": "朱慶餘",
        "biography": "",
        "paragraphs": [
            "語低清貌似休糧，稱著朱衣入草堂。",
            "銷暑近來無別物，桂陰當午滿繩床。"
        ],
        "notes": [
            ""
        ],
        "volume": "卷五百一十四",
        "no#": 73
    },
    {
        "title": "與真上人一二禪師題玢寺主院",
        "author": "朱慶餘",
        "biography": "",
        "paragraphs": [
            "杖屨相隨任處便，不唯空寄上方眠。",
            "歸時亦取湖邊路，晚映楓林共上船。"
        ],
        "notes": [
            ""
        ],
        "volume": "卷五百一十四",
        "no#": 74
    },
    {
        "title": "尋僧",
        "author": "朱慶餘",
        "biography": "",
        "paragraphs": [
            "吟背春城出草遲，天晴紫閣赴僧期。",
            "山邊樹下行人少，一派新泉日午時。"
        ],
        "notes": [
            ""
        ],
        "volume": "卷五百一十四",
        "no#": 75
    },
    {
        "title": "題王丘長史宅",
        "author": "朱慶餘",
        "biography": "",
        "paragraphs": [
            "更無人吏在門前，不似居官似學仙。藥氣暗侵朝服上，",
            "時見街中騎瘦馬，低頭只是為詩篇。"
        ],
        "notes": [
            ""
        ],
        "volume": "卷五百一十四",
        "no#": 76
    },
    {
        "title": "寄劉少府",
        "author": "朱慶餘",
        "biography": "",
        "paragraphs": [
            "唯愛圖書兼古器，在官猶自未離貧。",
            "更聞縣去青山近，稱與詩人作主人。"
        ],
        "notes": [
            ""
        ],
        "volume": "卷五百一十四",
        "no#": 77
    },
    {
        "title": "哭胡遇",
        "author": "朱慶餘",
        "biography": "",
        "paragraphs": [
            "尋僧昨日尚相隨，忽見緋幡意可知。題處舊詩休更讀，",
            "每向宣陽裏中過，遙聞哭臨淚先垂。"
        ],
        "notes": [
            ""
        ],
        "volume": "卷五百一十四",
        "no#": 78
    },
    {
        "title": "自述",
        "author": "朱慶餘",
        "biography": "",
        "paragraphs": [
            "詩人甘寂寞，居處遍蒼苔。後夜蟾光滿，鄰家樹影來。",
            "豈知蓮帳好，自愛草堂開。願答相思意，援毫愧不才。"
        ],
        "notes": [
            ""
        ],
        "volume": "卷五百一十四",
        "no#": 79
    }
]