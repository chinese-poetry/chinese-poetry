[
    {
        "title": "奉和魯望漁具十五詠：網",
        "author": "皮日休",
        "biography": "",
        "paragraphs": [
            "晚掛溪上網，映空如霧縠。閑來發其機，旋旋沈平綠。",
            "下處若煙雨，牽時似崖谷。必若遇鯤鮞，從教通一目。"
        ],
        "notes": [
            ""
        ],
        "volume": "卷六百一十一",
        "no#": 1
    },
    {
        "title": "奉和魯望漁具十五詠：罩",
        "author": "皮日休",
        "biography": "",
        "paragraphs": [
            "芒鞋下葑中，步步沈輕罩。既為菱浪颭，亦為蓮泥膠。",
            "人立獨無聲，魚煩似相抄。滿手搦霜鱗，思歸舉輕棹。"
        ],
        "notes": [
            ""
        ],
        "volume": "卷六百一十一",
        "no#": 2
    },
    {
        "title": "奉和魯望漁具十五詠：罱",
        "author": "皮日休",
        "biography": "",
        "paragraphs": [
            "煙雨晚來好，東塘下罱去。網小正星bI，舟輕欲騰翥。",
            "誰知荇深後，恰值魚多處。浦口更有人，停橈一延佇。"
        ],
        "notes": [
            ""
        ],
        "volume": "卷六百一十一",
        "no#": 3
    },
    {
        "title": "奉和魯望漁具十五詠：釣筒",
        "author": "皮日休",
        "biography": "",
        "paragraphs": [
            "籠籦截數尺，標置能幽絕。從浮笠澤煙，任臥桐江月。",
            "絲隨碧波漫，餌逐清灘發。好是趁筒時，秋聲正清越。"
        ],
        "notes": [
            ""
        ],
        "volume": "卷六百一十一",
        "no#": 4
    },
    {
        "title": "奉和魯望漁具十五詠：釣車",
        "author": "皮日休",
        "biography": "",
        "paragraphs": [
            "得樂湖海志，不厭華輈小。月中拋一聲，驚起灘上鳥。",
            "心將潭底測，手把波文嫋。何處覓奔車，平波今渺渺。"
        ],
        "notes": [
            ""
        ],
        "volume": "卷六百一十一",
        "no#": 5
    },
    {
        "title": "奉和魯望漁具十五詠：漁梁",
        "author": "皮日休",
        "biography": "",
        "paragraphs": [
            "波際插翠筠，離離似清籞。遊鱗到溪口，入此無逃所。",
            "斜臨楊柳津，靜下鸕鷀侶。編此欲何之，終焉富春渚。"
        ],
        "notes": [
            ""
        ],
        "volume": "卷六百一十一",
        "no#": 6
    },
    {
        "title": "奉和魯望漁具十五詠：叉魚",
        "author": "皮日休",
        "biography": "",
        "paragraphs": [
            "列炬春溪口，平潭如不流。照見游泳魚，一一如清晝。",
            "中目碎瓊碧，毀鱗殷組繡。樂此何太荒，居然愧川後。"
        ],
        "notes": [
            ""
        ],
        "volume": "卷六百一十一",
        "no#": 7
    },
    {
        "title": "奉和魯望漁具十五詠：射魚",
        "author": "皮日休",
        "biography": "",
        "paragraphs": [
            "注矢寂不動，澄潭晴轉烘。下窺見魚樂，怳若翔在空。",
            "驚羽決凝碧，傷鱗浮殷紅。堪將指杯術，授與太湖公。"
        ],
        "notes": [
            ""
        ],
        "volume": "卷六百一十一",
        "no#": 8
    },
    {
        "title": "奉和魯望漁具十五詠：鳴桹",
        "author": "皮日休",
        "biography": "",
        "paragraphs": [
            "盡日平湖上，鳴桹仍動槳。丁丁入波心，澄澈和清響。",
            "鷺聽獨寂寞，魚驚昧來往。盡水無所逃，川中有鉤黨。"
        ],
        "notes": [
            ""
        ],
        "volume": "卷六百一十一",
        "no#": 9
    },
    {
        "title": "奉和魯望漁具十五詠：滬",
        "author": "皮日休",
        "biography": "",
        "paragraphs": [
            "波中植甚固，磔磔如蝦須。濤頭倏爾過，數頃跳鯆cr。",
            "不是細羅密，自為朝夕驅。空憐指魚命，遣出海邊租。"
        ],
        "notes": [
            ""
        ],
        "volume": "卷六百一十一",
        "no#": 10
    },
    {
        "title": "奉和魯望漁具十五詠：qF",
        "author": "皮日休",
        "biography": "",
        "paragraphs": [
            "伐彼槎蘖枝，放於冰雪浦。遊魚趁暖處，忽爾來相聚。",
            "徒為棲托心，不問庇庥主。一旦懸鼎鑊，禍機真自取。"
        ],
        "notes": [
            ""
        ],
        "volume": "卷六百一十一",
        "no#": 11
    },
    {
        "title": "奉和魯望漁具十五詠：種魚",
        "author": "皮日休",
        "biography": "",
        "paragraphs": [
            "移土湖岸邊，一半和魚子。池中得春雨，點點活如蟻。",
            "一月便翠鱗，終年必赬尾。借問兩綬人，誰知種魚利。"
        ],
        "notes": [
            ""
        ],
        "volume": "卷六百一十一",
        "no#": 12
    },
    {
        "title": "奉和魯望漁具十五詠：藥魚",
        "author": "皮日休",
        "biography": "",
        "paragraphs": [
            "吾無竭澤心，何用藥魚藥。見說放溪上，點點波光惡。",
            "食時競夷猶，死者爭紛泊。何必重傷魚，毒涇猶可作。"
        ],
        "notes": [
            ""
        ],
        "volume": "卷六百一十一",
        "no#": 13
    },
    {
        "title": "奉和魯望漁具十五詠：舴艋",
        "author": "皮日休",
        "biography": "",
        "paragraphs": [
            "闊處只三尺，翛然足吾事。低篷掛釣車，枯蚌盛魚餌。",
            "只好攜橈坐，唯堪蓋蓑睡。若遣遂平生，艅艎不如是。"
        ],
        "notes": [
            ""
        ],
        "volume": "卷六百一十一",
        "no#": 14
    },
    {
        "title": "奉和魯望漁具十五詠：笭箵",
        "author": "皮日休",
        "biography": "",
        "paragraphs": [
            "朝空笭箵去，暮實笭箵歸。歸來倒卻魚，掛在幽窗扉。",
            "但聞蝦蜆氣，欲生蘋藻衣。十年佩此處，煙雨苦霏霏。"
        ],
        "notes": [
            ""
        ],
        "volume": "卷六百一十一",
        "no#": 15
    },
    {
        "title": "添魚具詩：魚庵",
        "author": "皮日休",
        "biography": "",
        "paragraphs": [
            "庵中只方丈，恰稱幽人住。枕上悉漁經，門前空釣具。",
            "束竿時倚壁，曬網還侵戶。上泂有楊顒，須留往來路。"
        ],
        "notes": [
            ""
        ],
        "volume": "卷六百一十一",
        "no#": 16
    },
    {
        "title": "添魚具詩：釣磯",
        "author": "皮日休",
        "biography": "",
        "paragraphs": [
            "盤灘一片石，置我山居足。窪處著筣笓，竅中維艒fR。",
            "多逢沙鳥汙，愛彼潭雲觸。狂奴臥此多，所以蹋帝腹。"
        ],
        "notes": [
            ""
        ],
        "volume": "卷六百一十一",
        "no#": 17
    },
    {
        "title": "添魚具詩：蓑衣",
        "author": "皮日休",
        "biography": "",
        "paragraphs": [
            "一領蓑正新，著來沙塢中。隔溪遙望見，疑是綠毛翁。",
            "襟色裛xU靄，袖香褵褷風。前頭不施袞，何以為三公。"
        ],
        "notes": [
            ""
        ],
        "volume": "卷六百一十一",
        "no#": 18
    },
    {
        "title": "添魚具詩：箬笠",
        "author": "皮日休",
        "biography": "",
        "paragraphs": [
            "圓似寫月魂，輕如織煙翠。涔涔向上雨，不亂窺魚思。",
            "攜來沙日微，掛處江風起。縱帶二梁冠，終身不忘爾。"
        ],
        "notes": [
            ""
        ],
        "volume": "卷六百一十一",
        "no#": 19
    },
    {
        "title": "添魚具詩：背篷",
        "author": "皮日休",
        "biography": "",
        "paragraphs": [
            "儂家背篷樣，似個大龜甲。雨中局蹐時，一向聽霎霎。",
            "甘從魚不見，亦任鷗相狎。深擁竟無言，空成睡齁qf。"
        ],
        "notes": [
            ""
        ],
        "volume": "卷六百一十一",
        "no#": 20
    },
    {
        "title": "奉和魯望樵人十詠：樵溪",
        "author": "皮日休",
        "biography": "",
        "paragraphs": [
            "何時有此溪，應便生幽木。橡實養山禽，藤花蒙澗鹿。",
            "不止產蒸薪，願當歌棫樸。君知天意無，以此安吾族。"
        ],
        "notes": [
            ""
        ],
        "volume": "卷六百一十一",
        "no#": 21
    },
    {
        "title": "奉和魯望樵人十詠：樵家",
        "author": "皮日休",
        "biography": "",
        "paragraphs": [
            "空山最深處，太古兩三家。雲蘿共夙世，猿鳥同生涯。",
            "衣服濯春泉，盤餐烹野花。居茲老複老，不解歎年華。"
        ],
        "notes": [
            ""
        ],
        "volume": "卷六百一十一",
        "no#": 22
    },
    {
        "title": "奉和魯望樵人十詠：樵叟",
        "author": "皮日休",
        "biography": "",
        "paragraphs": [
            "不曾照青鏡，豈解傷華髮。至老未息肩，至今無病骨。",
            "家風是林嶺，世祿為薇蕨。所以兩大夫，天年自為伐。"
        ],
        "notes": [
            ""
        ],
        "volume": "卷六百一十一",
        "no#": 23
    },
    {
        "title": "奉和魯望樵人十詠：樵子",
        "author": "皮日休",
        "biography": "",
        "paragraphs": [
            "相約晚樵去，跳踉上山路。將花餌鹿麛，以果投猿父。",
            "束薪白雲濕，負擔春日暮。何不壽童烏，果為玄所誤。"
        ],
        "notes": [
            ""
        ],
        "volume": "卷六百一十一",
        "no#": 24
    },
    {
        "title": "奉和魯望樵人十詠：樵徑",
        "author": "皮日休",
        "biography": "",
        "paragraphs": [
            "蒙蘢中一徑，繞在千峰裏。歇處遇松根，危中值石齒。",
            "花穿枲衣落，雲拂芒鞋起。自古行此途，不聞顛與墜。"
        ],
        "notes": [
            ""
        ],
        "volume": "卷六百一十一",
        "no#": 25
    },
    {
        "title": "奉和魯望樵人十詠：樵斧",
        "author": "皮日休",
        "biography": "",
        "paragraphs": [
            "腰間插大柯，直入深溪裏。空林伐一聲，幽鳥相呼起。",
            "倒樹去李父，傾巢啼木魅。不知仗鉞者，除害誰如此。"
        ],
        "notes": [
            ""
        ],
        "volume": "卷六百一十一",
        "no#": 26
    },
    {
        "title": "奉和魯望樵人十詠：樵擔",
        "author": "皮日休",
        "biography": "",
        "paragraphs": [
            "不敢量樵重，唯知益薪束。軋軋下山時，彎彎向身曲。",
            "清泉洗得潔，翠靄侵來綠。看取荷戈人，誰能似吾屬。"
        ],
        "notes": [
            ""
        ],
        "volume": "卷六百一十一",
        "no#": 27
    },
    {
        "title": "奉和魯望樵人十詠：樵風",
        "author": "皮日休",
        "biography": "",
        "paragraphs": [
            "野船渡樵客，來往平波中。縱橫清飆吹，旦暮歸期同。",
            "蘋光惹衣白，蓮影涵薪紅。吾當請封爾，直作鏡湖公。"
        ],
        "notes": [
            ""
        ],
        "volume": "卷六百一十一",
        "no#": 28
    },
    {
        "title": "奉和魯望樵人十詠：樵火",
        "author": "皮日休",
        "biography": "",
        "paragraphs": [
            "山客地爐裏，然薪如陽輝。松膏作滫瀡，杉子為珠璣。",
            "響誤擊刺鬧，焰疑彗孛飛。傍邊暖白酒，不覺瀑冰垂。"
        ],
        "notes": [
            ""
        ],
        "volume": "卷六百一十一",
        "no#": 29
    },
    {
        "title": "奉和魯望樵人十詠：樵歌",
        "author": "皮日休",
        "biography": "",
        "paragraphs": [
            "此曲太古音，由來無管奏。多雲采樵樂，或說林泉候。",
            "一唱凝閑雲，再謠悲顧獸。若遇采詩人，無辭收鄙陋。"
        ],
        "notes": [
            ""
        ],
        "volume": "卷六百一十一",
        "no#": 30
    },
    {
        "title": "酒中十詠：酒星",
        "author": "皮日休",
        "biography": "",
        "paragraphs": [
            "誰遣酒旗耀，天文列其位。彩微嘗似酣，芒弱偏如醉。",
            "唯憂犯帝座，只恐騎天駟。若遇捲舌星，讒君應墮地。"
        ],
        "notes": [
            ""
        ],
        "volume": "卷六百一十一",
        "no#": 31
    },
    {
        "title": "酒中十詠：酒泉",
        "author": "皮日休",
        "biography": "",
        "paragraphs": [
            "羲皇有玄酒，滋味何太薄。玉液是澆漓，金沙乃糟粕。",
            "春從野鳥沽，晝仍閑猿酌。我願葬茲泉，醉魂似鳧躍。"
        ],
        "notes": [
            ""
        ],
        "volume": "卷六百一十一",
        "no#": 32
    },
    {
        "title": "酒中十詠：酒篘",
        "author": "皮日休",
        "biography": "",
        "paragraphs": [
            "翠篾初織來，或如古魚器。新從山下買，靜向甔中試。",
            "輕可網金醅，疏能容玉蟻。自此好成功，無貽我罍恥。"
        ],
        "notes": [
            ""
        ],
        "volume": "卷六百一十一",
        "no#": 33
    },
    {
        "title": "酒中十詠：酒床",
        "author": "皮日休",
        "biography": "",
        "paragraphs": [
            "糟床帶松節，酒膩肥如羜。滴滴連有聲，空疑杜康語。",
            "開眉既壓後，染指偷嘗處。自此得公田，不過渾種黍。"
        ],
        "notes": [
            ""
        ],
        "volume": "卷六百一十一",
        "no#": 34
    },
    {
        "title": "酒中十詠：酒壚",
        "author": "皮日休",
        "biography": "",
        "paragraphs": [
            "紅壚高幾尺，頗稱幽人意。火作縹醪香，灰為冬醷氣。",
            "有槍盡龍頭，有主皆犢鼻。倘得作杜根，傭保何足愧。"
        ],
        "notes": [
            ""
        ],
        "volume": "卷六百一十一",
        "no#": 35
    },
    {
        "title": "酒中十詠：酒樓",
        "author": "皮日休",
        "biography": "",
        "paragraphs": [
            "鉤楯跨通衢，喧鬧當九市。金罍瀲灩後，玉斝紛綸起。",
            "舞蝶傍應酣，啼鶯聞亦醉。野客莫登臨，相讎多失意。"
        ],
        "notes": [
            ""
        ],
        "volume": "卷六百一十一",
        "no#": 36
    },
    {
        "title": "酒中十詠：酒旗",
        "author": "皮日休",
        "biography": "",
        "paragraphs": [
            "青幟闊數尺，懸於往來道。多為風所颺，時見酒名號。",
            "拂拂野橋幽，翻翻江市好。雙眸複何事，終竟望君老。"
        ],
        "notes": [
            ""
        ],
        "volume": "卷六百一十一",
        "no#": 37
    },
    {
        "title": "酒中十詠：酒樽",
        "author": "皮日休",
        "biography": "",
        "paragraphs": [
            "犧樽一何古，我抱期幽客。少恐消醍醐，滿擬烘琥珀。",
            "猿窺曾撲瀉，鳥蹋經欹仄。度度醒來看，皆如死生隔。"
        ],
        "notes": [
            ""
        ],
        "volume": "卷六百一十一",
        "no#": 38
    },
    {
        "title": "酒中十詠：酒城",
        "author": "皮日休",
        "biography": "",
        "paragraphs": [
            "萬仞峻為城，沈酣浸其俗。香侵井幹過，味染濠波淥。",
            "朝傾逾百榼，暮壓幾千斛。吾將隸此中，但為閽者足。"
        ],
        "notes": [
            ""
        ],
        "volume": "卷六百一十一",
        "no#": 39
    },
    {
        "title": "酒中十詠：酒鄉",
        "author": "皮日休",
        "biography": "",
        "paragraphs": [
            "何人置此鄉，杳在天皇外。有事忘哀樂，有時忘顯晦。",
            "如尋罔象歸，似與希夷會。從此共君遊，無煩用冠帶。"
        ],
        "notes": [
            ""
        ],
        "volume": "卷六百一十一",
        "no#": 40
    },
    {
        "title": "奉和添酒中六詠：酒池",
        "author": "皮日休",
        "biography": "",
        "paragraphs": [
            "八齊競奔注，不知深幾丈。竹葉島紆徐，鳧花波蕩漾。",
            "醺應爛地軸，浸可柔天壤。以此獻吾君，願銘於几杖。"
        ],
        "notes": [
            ""
        ],
        "volume": "卷六百一十一",
        "no#": 41
    },
    {
        "title": "奉和添酒中六詠：酒龍",
        "author": "皮日休",
        "biography": "",
        "paragraphs": [
            "銅為蚴蟉鱗，鑄作鱙qT角。吐處百里雷，瀉時千丈壑。",
            "初疑潛苑囿，忽似拏寥廓。遂使銅雀台，香消野花落。"
        ],
        "notes": [
            ""
        ],
        "volume": "卷六百一十一",
        "no#": 42
    },
    {
        "title": "奉和添酒中六詠：酒甕",
        "author": "皮日休",
        "biography": "",
        "paragraphs": [
            "堅淨不苦窳，陶于醉封疆。臨溪刷舊痕，隔屋聞新香。",
            "移來近麹室，倒處臨糟床。所嗟無比鄰，餘亦能偷嘗。"
        ],
        "notes": [
            ""
        ],
        "volume": "卷六百一十一",
        "no#": 43
    },
    {
        "title": "奉和添酒中六詠：酒船",
        "author": "皮日休",
        "biography": "",
        "paragraphs": [
            "剡桂複刳蘭，陶陶任行樂。但知涵泳好，不計風濤惡。",
            "嘗行麹封內，稍系糟丘泊。東海如可傾，乘之就斟酌。"
        ],
        "notes": [
            ""
        ],
        "volume": "卷六百一十一",
        "no#": 44
    },
    {
        "title": "奉和添酒中六詠：酒槍",
        "author": "皮日休",
        "biography": "",
        "paragraphs": [
            "象鼎格仍高，其中不烹飪。唯將煮濁醪，用以資酣飲。",
            "偏宜旋樵火，稍近餘酲枕。若得伴琴書，吾將著閑品。"
        ],
        "notes": [
            ""
        ],
        "volume": "卷六百一十一",
        "no#": 45
    },
    {
        "title": "奉和添酒中六詠：酒杯",
        "author": "皮日休",
        "biography": "",
        "paragraphs": [
            "昔有嵇氏子，龍章而鳳姿。手揮五弦罷，聊複一樽持。",
            "但取性淡泊，不知味醇醨。茲器不復見，家家唯玉卮。"
        ],
        "notes": [
            ""
        ],
        "volume": "卷六百一十一",
        "no#": 46
    },
    {
        "title": "茶中雜詠：茶塢",
        "author": "皮日休",
        "biography": "",
        "paragraphs": [
            "閑尋堯氏山，遂入深深塢。種荈已成園，栽葭寧記畝。",
            "石窪泉似掬，岩罅雲如縷。好是夏初時，白花滿煙雨。"
        ],
        "notes": [
            ""
        ],
        "volume": "卷六百一十一",
        "no#": 47
    },
    {
        "title": "茶中雜詠：茶人",
        "author": "皮日休",
        "biography": "",
        "paragraphs": [
            "生於顧渚山，老在漫石塢。語氣為茶荈，衣香是煙霧。",
            "庭從dx子遮，果任獳師虜。日晚相笑歸，腰間佩輕簍。"
        ],
        "notes": [
            ""
        ],
        "volume": "卷六百一十一",
        "no#": 48
    },
    {
        "title": "茶中雜詠：茶筍",
        "author": "皮日休",
        "biography": "",
        "paragraphs": [
            "褎然三五寸，生必依岩洞。寒恐結紅鉛，暖疑銷紫汞。",
            "圓如玉軸光，脆似瓊英凍。每為遇之疏，南山掛幽夢。"
        ],
        "notes": [
            ""
        ],
        "volume": "卷六百一十一",
        "no#": 49
    },
    {
        "title": "茶中雜詠：茶籝",
        "author": "皮日休",
        "biography": "",
        "paragraphs": [
            "筤篣曉攜去，驀個山桑塢。開時送紫茗，負處沾清露。",
            "歇把傍雲泉，歸將掛煙樹。滿此是生涯，黃金何足數。"
        ],
        "notes": [
            ""
        ],
        "volume": "卷六百一十一",
        "no#": 50
    },
    {
        "title": "茶中雜詠：茶舍",
        "author": "皮日休",
        "biography": "",
        "paragraphs": [
            "陽崖枕白屋，幾口嬉嬉活。棚上汲紅泉，焙前蒸紫蕨。",
            "乃翁研茗後，中婦拍茶歇。相向掩柴扉，清香滿山月。"
        ],
        "notes": [
            ""
        ],
        "volume": "卷六百一十一",
        "no#": 51
    },
    {
        "title": "茶中雜詠：茶灶",
        "author": "皮日休",
        "biography": "",
        "paragraphs": [
            "南山茶事動，灶起岩根傍。水煮石發氣，薪然杉脂香。",
            "青瓊蒸後凝，綠髓炊來光。如何重辛苦，一一輸膏粱。"
        ],
        "notes": [
            ""
        ],
        "volume": "卷六百一十一",
        "no#": 52
    },
    {
        "title": "茶中雜詠：茶焙",
        "author": "皮日休",
        "biography": "",
        "paragraphs": [
            "鑿彼碧岩下，恰應深二尺。泥易帶雲根，燒難礙石脈。",
            "初能燥金餅，漸見幹瓊液。九裏共杉林，相望在山側。"
        ],
        "notes": [
            ""
        ],
        "volume": "卷六百一十一",
        "no#": 53
    },
    {
        "title": "茶中雜詠：茶鼎",
        "author": "皮日休",
        "biography": "",
        "paragraphs": [
            "龍舒有良匠，鑄此佳樣成。立作菌蠢勢，煎為潺湲聲。",
            "草堂暮雲陰，松窗殘雪明。此時勺複茗，野語知逾清。"
        ],
        "notes": [
            ""
        ],
        "volume": "卷六百一十一",
        "no#": 54
    },
    {
        "title": "茶中雜詠：茶甌",
        "author": "皮日休",
        "biography": "",
        "paragraphs": [
            "邢客與越人，皆能造茲器。圓似月魂墮，輕如雲魄起。",
            "棗花勢旋眼，蘋沫香沾齒。松下時一看，支公亦如此。"
        ],
        "notes": [
            ""
        ],
        "volume": "卷六百一十一",
        "no#": 55
    },
    {
        "title": "茶中雜詠：煮茶",
        "author": "皮日休",
        "biography": "",
        "paragraphs": [
            "香泉一合乳，煎作連珠沸。時看蟹目濺，乍見魚鱗起。",
            "聲疑松帶雨，餑恐生煙翠。尚把瀝中山，必無千日醉。"
        ],
        "notes": [
            ""
        ],
        "volume": "卷六百一十一",
        "no#": 56
    },
    {
        "title": "石榴歌",
        "author": "皮日休",
        "biography": "",
        "paragraphs": [
            "蟬噪秋枝槐葉黃，石榴香老愁寒霜。流霞包染紫鸚粟，",
            "蕭娘初嫁嗜甘酸，嚼破水精千萬粒。"
        ],
        "notes": [
            ""
        ],
        "volume": "卷六百一十一",
        "no#": 57
    }
]