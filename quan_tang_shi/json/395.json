[
    {
        "title": "冰柱",
        "author": "劉叉",
        "biography": "",
        "paragraphs": [
            "師幹久不息，農為兵兮民重嗟。騷然縣宇，土崩水潰。",
            "畹中無熟穀，壟上無桑麻。王春判序，百卉茁甲含葩。",
            "有客避兵奔遊僻，跋履險厄至三巴。貂裘蒙茸已敝縷，",
            "南畝未盈尺，纖片亂舞空紛拏。旋落旋逐朝暾化，",
            "始疑玉龍下界來人世，齊向茅簷布爪牙。又疑漢高帝，",
            "不為中山漿，清新馥鼻盈百車。不為池與沼，",
            "特稟朝澈氣，潔然自許靡間其邇遐。森然氣結一千里，",
            "勿被曲瓦，直下不能抑群邪。奈何時逼，不得時在我目中，",
            "反令井蛙壁蟲變容易，背人縮首競呀呀。",
            "我願天子回造化，藏之韞櫝玩之生光華。"
        ],
        "notes": [
            ""
        ],
        "volume": "卷三百九十五",
        "no#": 1
    },
    {
        "title": "雪車",
        "author": "劉叉",
        "biography": "",
        "paragraphs": [
            "臘令凝綈三十日，繽紛密雪一複一。孰雲潤澤在枯荄，",
            "人家千里無煙火，雞犬何太怨。天下恤吾氓，",
            "寒鎖侯門見客稀，色迷塞路行商斷。小小細細如塵間，",
            "載載欲何之，秘藏深宮以禦炎酷。徒能自衛九重間，",
            "戎夫尚逆命，扁箱鹿角誰為敵。士夫困征討，",
            "依違用事佞上方，猶驅餓民運造化防暑厄。",
            "吾聞躬耕南畝舜之聖，為民吞蝗唐之德。",
            "未聞eK孽苦蒼生，相群相黨上下為蝥賊。",
            "廟堂食祿不自慚，我為斯民歎息還歎息。"
        ],
        "notes": [
            ""
        ],
        "volume": "卷三百九十五",
        "no#": 2
    },
    {
        "title": "修養",
        "author": "劉叉",
        "biography": "",
        "paragraphs": [
            "損神終日談虛空，不必歸命於胎中。我神不西亦不東，",
            "世人逢一不逢一，一回存想一回出。只知一切望一切，",
            "惜哉自有不自親，明真汩沒隨埃塵。"
        ],
        "notes": [
            ""
        ],
        "volume": "卷三百九十五",
        "no#": 3
    },
    {
        "title": "勿執古寄韓潮州",
        "author": "劉叉",
        "biography": "",
        "paragraphs": [
            "古人皆執古，不辭凍餓悲。今人亦執古，自取行坐危。",
            "老菊淩霜葩，獰松抱雪姿。武王亦至明，甯哀首陽饑。",
            "仲尼豈非聖，但為互鄉嗤。寸心生萬路，今古棼若絲。",
            "逐逐行不盡，茫茫休者誰。來恨不可遏，去悔何足追。",
            "玉石共笑唾，駑驥相賓士。請君勿執古，執古徒自隳。"
        ],
        "notes": [
            ""
        ],
        "volume": "卷三百九十五",
        "no#": 4
    },
    {
        "title": "答孟東野",
        "author": "劉叉",
        "biography": "",
        "paragraphs": [
            "酸寒孟夫子，苦愛老叉詩。生澀有百篇，謂是瓊瑤辭。",
            "百篇非所長，憂來豁窮悲。唯有剛腸鐵，百煉不柔虧。",
            "退之何可罵，東野何可欺。文王已雲沒，誰顧好爵縻。",
            "生死守一丘，甯計飽與饑。萬事付杯酒，從人笑狂癡。"
        ],
        "notes": [
            ""
        ],
        "volume": "卷三百九十五",
        "no#": 5
    },
    {
        "title": "自古無長生勸姚合酒",
        "author": "劉叉",
        "biography": "",
        "paragraphs": [
            "奉子一杯酒，為子照顏色。但願腮上紅，莫管頦下白。",
            "自古無長生，生者何戚戚。登山勿厭高，四望都無極。",
            "丘隴逐日多，天地為我窄。只見李耳書，對之空脈脈。",
            "何曾見天上，著得劉安宅。若問長生人，昭昭孔丘籍。"
        ],
        "notes": [
            ""
        ],
        "volume": "卷三百九十五",
        "no#": 6
    },
    {
        "title": "獨飲",
        "author": "劉叉",
        "biography": "",
        "paragraphs": [
            "盡欲調太羹，自古無好手。所以山中人，兀兀但飲酒。"
        ],
        "notes": [
            ""
        ],
        "volume": "卷三百九十五",
        "no#": 7
    },
    {
        "title": "作詩",
        "author": "劉叉",
        "biography": "",
        "paragraphs": [
            "作詩無知音，作不如不作。未逢賡載人，此道終寂寞。",
            "有虞今已歿，來者誰為托。朗詠豁心胸，筆與淚俱落。"
        ],
        "notes": [
            ""
        ],
        "volume": "卷三百九十五",
        "no#": 8
    },
    {
        "title": "天津橋",
        "author": "劉叉",
        "biography": "",
        "paragraphs": [
            "洛陽宮闕照天地，四面山川無毒氣。",
            "誰令漢祖都秦關，從此奸雄轉相熾。"
        ],
        "notes": [
            ""
        ],
        "volume": "卷三百九十五",
        "no#": 9
    },
    {
        "title": "嘲荊卿",
        "author": "劉叉",
        "biography": "",
        "paragraphs": [
            "白虹千里氣，血頸一劍義。報恩不到頭，徒作輕生士。"
        ],
        "notes": [
            ""
        ],
        "volume": "卷三百九十五",
        "no#": 10
    },
    {
        "title": "代牛言",
        "author": "劉叉",
        "biography": "",
        "paragraphs": [
            "渴飲潁水流，餓喘吳門月。黃金如可種，我力終不竭。"
        ],
        "notes": [
            ""
        ],
        "volume": "卷三百九十五",
        "no#": 11
    },
    {
        "title": "莫問卜",
        "author": "劉叉",
        "biography": "",
        "paragraphs": [
            "莫問卜，人生吉凶皆自速。伏羲文王若無死，"
        ],
        "notes": [
            ""
        ],
        "volume": "卷三百九十五",
        "no#": 12
    },
    {
        "title": "觀八駿圖",
        "author": "劉叉",
        "biography": "",
        "paragraphs": [
            "穆王八駿走不歇，海外去尋長日月。",
            "五雲望斷阿母宮，歸來落得新白髮。"
        ],
        "notes": [
            ""
        ],
        "volume": "卷三百九十五",
        "no#": 13
    },
    {
        "title": "經戰地",
        "author": "劉叉",
        "biography": "",
        "paragraphs": [
            "殺氣不上天，陰風吹雨血。冤魂不入地，髑髏哭沙月。",
            "人命固有常，此地何夭折。"
        ],
        "notes": [
            ""
        ],
        "volume": "卷三百九十五",
        "no#": 14
    },
    {
        "title": "野哭",
        "author": "劉叉",
        "biography": "",
        "paragraphs": [
            "棘針生獰義路閑，野泉相吊聲潺潺。",
            "哀哉異教溺頹俗，淳源一去何時還。"
        ],
        "notes": [
            ""
        ],
        "volume": "卷三百九十五",
        "no#": 15
    },
    {
        "title": "古怨",
        "author": "劉叉",
        "biography": "",
        "paragraphs": [
            "君莫嫌醜婦，醜婦死守貞。山頭一怪石，長作望夫名。",
            "鳥有並翼飛，獸有比肩行。丈夫不立義，豈如鳥獸情。"
        ],
        "notes": [
            ""
        ],
        "volume": "卷三百九十五",
        "no#": 16
    },
    {
        "title": "烈士詠",
        "author": "劉叉",
        "biography": "",
        "paragraphs": [
            "烈士或愛金，愛金不為貧。義死天亦許，利生鬼亦嗔。",
            "胡為輕薄兒，使酒殺平人。"
        ],
        "notes": [
            ""
        ],
        "volume": "卷三百九十五",
        "no#": 17
    },
    {
        "title": "狂夫",
        "author": "劉叉",
        "biography": "",
        "paragraphs": [
            "大妻唱舜歌，小妻鼓湘瑟。狂夫遊冶歸，端坐仍作色。",
            "不讀關雎篇，安知後妃德。"
        ],
        "notes": [
            ""
        ],
        "volume": "卷三百九十五",
        "no#": 18
    },
    {
        "title": "餓詠",
        "author": "劉叉",
        "biography": "",
        "paragraphs": [
            "文王久不出，賢士如土賤。妻孥從餓死，敢愛黃金篆。"
        ],
        "notes": [
            ""
        ],
        "volume": "卷三百九十五",
        "no#": 19
    },
    {
        "title": "自問",
        "author": "劉叉",
        "biography": "",
        "paragraphs": [
            "自問彭城子，何人授汝顛。酒腸寬似海，詩膽大於天。",
            "斷劍徒勞匣，枯琴無複弦。相逢不多合，賴是向林泉。"
        ],
        "notes": [
            ""
        ],
        "volume": "卷三百九十五",
        "no#": 20
    },
    {
        "title": "入蜀",
        "author": "劉叉",
        "biography": "",
        "paragraphs": [
            "望空問真宰，此路為誰開。峽色侵天去，江聲滾地來。",
            "孔明深有意，鐘會亦何才。信此非人事，悲歌付一杯。"
        ],
        "notes": [
            ""
        ],
        "volume": "卷三百九十五",
        "no#": 21
    },
    {
        "title": "塞上逢盧仝",
        "author": "劉叉",
        "biography": "",
        "paragraphs": [
            "直到桑幹北，逢君夜不眠。上樓腰腳健，懷土眼睛穿。",
            "斗柄寒垂地，河流凍徹天。羈魂泣相向，何事有詩篇。"
        ],
        "notes": [
            ""
        ],
        "volume": "卷三百九十五",
        "no#": 22
    },
    {
        "title": "偶書",
        "author": "劉叉",
        "biography": "",
        "paragraphs": [
            "日出扶桑一丈高，人間萬事細如毛。",
            "野夫怒見不平處，磨損胸中萬古刀。"
        ],
        "notes": [
            ""
        ],
        "volume": "卷三百九十五",
        "no#": 23
    },
    {
        "title": "愛碣山石",
        "author": "劉叉",
        "biography": "",
        "paragraphs": [
            "碣石何青青，挽我雙眼睛。愛爾多古峭，不到人間行。"
        ],
        "notes": [
            ""
        ],
        "volume": "卷三百九十五",
        "no#": 24
    },
    {
        "title": "與孟東野",
        "author": "劉叉",
        "biography": "",
        "paragraphs": [
            "寒衣草木皮，饑飯葵藿根。不為孟夫子，豈識市井門。"
        ],
        "notes": [
            ""
        ],
        "volume": "卷三百九十五",
        "no#": 25
    },
    {
        "title": "姚秀才愛予小劍因贈",
        "author": "劉叉",
        "biography": "",
        "paragraphs": [
            "一條古時水，向我手心流。臨行瀉贈君，勿薄細碎仇。"
        ],
        "notes": [
            ""
        ],
        "volume": "卷三百九十五",
        "no#": 26
    },
    {
        "title": "老恨",
        "author": "劉叉",
        "biography": "",
        "paragraphs": [
            "雪打杉松殘，補書書不完。懶學渭上翁，辛苦把釣竿。"
        ],
        "notes": [
            ""
        ],
        "volume": "卷三百九十五",
        "no#": 27
    }
]