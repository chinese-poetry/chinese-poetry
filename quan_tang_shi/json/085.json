[
    {
        "title": "唐封泰山樂章：豫和六首",
        "author": "張說",
        "biography": "",
        "paragraphs": [
            "挹泰壇，紫泰清。受天命，報天成。",
            "竦皇心，薦樂聲。志上達，歌下迎。",
            "億上帝，臨下庭。騎日月，陪列星。",
            "嘉視信，大糦馨。澹神心，醉皇靈。",
            "相百辟，貢八荒。九歌敘，萬舞翔。",
            "肅振振，鏗皇皇。帝欣欣，福穰穰。",
            "高在上，道光明。物資始，德難名。",
            "承眷命，牧蒼生。寰宇謐，泰階平。",
            "天道無親，至誠與鄰。山川遍禮，宮征惟新。",
            "玉帛非盛，聰明會真。正斯一德，通乎百神。",
            "享帝享親，維孝維聖。緝熙懿德，敷揚成命。",
            "華夷志同，笙鏞禮盛。明靈降止，感此誠敬。"
        ],
        "notes": [
            ""
        ],
        "volume": "卷八十五",
        "no#": 1
    },
    {
        "title": "唐封泰山樂章：太和",
        "author": "張說",
        "biography": "",
        "paragraphs": [
            "孝敬中發，和容外彰。騰華照宇，如升太陽。",
            "貞璧就奠，玄靈垂光。禮樂具舉，濟濟洋洋。"
        ],
        "notes": [
            ""
        ],
        "volume": "卷八十五",
        "no#": 2
    },
    {
        "title": "唐封泰山樂章：肅和",
        "author": "張說",
        "biography": "",
        "paragraphs": [
            "奠祖配天，承天享帝。百靈咸秩，四海來祭。",
            "植我蒼璧，布我玄制。華日裴回，神煙容裔。"
        ],
        "notes": [
            ""
        ],
        "volume": "卷八十五",
        "no#": 3
    },
    {
        "title": "唐封泰山樂章：雍和",
        "author": "張說",
        "biography": "",
        "paragraphs": [
            "俎豆有馥，粢盛絜豐。亦有和羹，既戒既平。",
            "鼓鐘管磬，肅唱和鳴。皇皇我祖，來我思成。"
        ],
        "notes": [
            ""
        ],
        "volume": "卷八十五",
        "no#": 4
    },
    {
        "title": "唐封泰山樂章：壽和",
        "author": "張說",
        "biography": "",
        "paragraphs": [
            "烝烝我後，享獻惟寅。躬酌鬱鬯，跪奠明神。",
            "孝莫孝乎，配上帝親。敬莫敬乎，教天下臣。"
        ],
        "notes": [
            ""
        ],
        "volume": "卷八十五",
        "no#": 5
    },
    {
        "title": "唐封泰山樂章：壽和",
        "author": "張說",
        "biography": "",
        "paragraphs": [
            "皇祖嚴配，配享皇天。皇皇降嘏，天子萬年。"
        ],
        "notes": [
            ""
        ],
        "volume": "卷八十五",
        "no#": 6
    },
    {
        "title": "唐封泰山樂章：舒和",
        "author": "張說",
        "biography": "",
        "paragraphs": [
            "六鐘翕協六變成，八佾徜徉八風生。",
            "樂九韶兮人神感，美七德兮天地清。"
        ],
        "notes": [
            ""
        ],
        "volume": "卷八十五",
        "no#": 7
    },
    {
        "title": "唐封泰山樂章：凱和",
        "author": "張說",
        "biography": "",
        "paragraphs": [
            "烈祖順三靈，文宗威四海。黃鉞誅群盜，朱旗掃多罪。",
            "戢兵天下安，約法人心改。大哉幹羽意，常見風雲在。"
        ],
        "notes": [
            ""
        ],
        "volume": "卷八十五",
        "no#": 8
    },
    {
        "title": "唐封泰山樂章：豫和",
        "author": "張說",
        "biography": "",
        "paragraphs": [
            "禮樂終，煙燎上。懷靈惠，結皇想。",
            "歸風疾，回風爽。百福來，眾神往。"
        ],
        "notes": [
            ""
        ],
        "volume": "卷八十五",
        "no#": 9
    },
    {
        "title": "唐享太廟樂章：永和三首",
        "author": "張說",
        "biography": "",
        "paragraphs": [
            "肅九室，諧八音。歌皇慕，動神心。",
            "禮宿設，樂妙尋。聲明備，祼奠臨。",
            "律迓氣，音入玄。依玉幾，禦黼筵。",
            "聆愾息，僾周旋。九韶遍，百福傳。",
            "信工祝，永頌聲。來祖考，聽和平。",
            "相百辟，貢九瀛。神休委，帝孝成。"
        ],
        "notes": [
            ""
        ],
        "volume": "卷八十五",
        "no#": 10
    },
    {
        "title": "唐享太廟樂章：太和",
        "author": "張說",
        "biography": "",
        "paragraphs": [
            "時文聖後，清廟肅邕。致誠勤薦，在貌思恭。",
            "玉節肆夏，金鏘五鐘。繩繩雲步，穆穆天容。"
        ],
        "notes": [
            ""
        ],
        "volume": "卷八十五",
        "no#": 11
    },
    {
        "title": "唐享太廟樂章：肅和",
        "author": "張說",
        "biography": "",
        "paragraphs": [
            "天子享孝，工歌溥將。射祼鬱鬯，乃焚膋薌。",
            "臭以達旨，聲以求陽。奉時烝嘗，永代不忘。"
        ],
        "notes": [
            ""
        ],
        "volume": "卷八十五",
        "no#": 12
    },
    {
        "title": "唐享太廟樂章：雍和二首",
        "author": "張說",
        "biography": "",
        "paragraphs": [
            "在滌嘉豢，麗碑敬牲。角握之牝，色純之騂。",
            "火傳陽燧，水溉陰精。太公胖俎，傅說和羹。",
            "俎豆有馥，齊盛潔豐。亦有和羹，既戒既平。",
            "鼓鐘管磬，肅唱和鳴。皇皇後祖，來我思成。"
        ],
        "notes": [
            ""
        ],
        "volume": "卷八十五",
        "no#": 13
    },
    {
        "title": "唐享太廟樂章：文舞",
        "author": "張說",
        "biography": "",
        "paragraphs": [
            "聖謨九德，真言五千。慶集昌胄，符開帝先。高文杖鉞，",
            "圖書霧出，日月清懸。舞形德類，詠諗功傳。黃龍蜿蟺，"
        ],
        "notes": [
            ""
        ],
        "volume": "卷八十五",
        "no#": 14
    },
    {
        "title": "唐享太廟樂章：光大舞",
        "author": "張說",
        "biography": "",
        "paragraphs": [
            "肅肅藝祖，滔滔浚源。有雄玉劍，作鎮金門。",
            "玄王貽緒，後稷謀孫。肇禋九廟，四海來尊。"
        ],
        "notes": [
            ""
        ],
        "volume": "卷八十五",
        "no#": 15
    },
    {
        "title": "唐享太廟樂章：長髮舞",
        "author": "張說",
        "biography": "",
        "paragraphs": [
            "具禮崇德，備樂承風。魏推幢主，周贈司空。",
            "不行而至，無成有終。神興王業，天歸帝功。"
        ],
        "notes": [
            ""
        ],
        "volume": "卷八十五",
        "no#": 16
    },
    {
        "title": "唐享太廟樂章：大政舞",
        "author": "張說",
        "biography": "",
        "paragraphs": [
            "於赫元命，權輿帝文。天齊八柱，地半三分。",
            "宗廟觀德，笙鏞樂勳。封唐之兆，成天下君。"
        ],
        "notes": [
            ""
        ],
        "volume": "卷八十五",
        "no#": 17
    },
    {
        "title": "唐享太廟樂章：大成舞",
        "author": "張說",
        "biography": "",
        "paragraphs": [
            "帝舞季曆，龍聖生昌。後歌有蟜，胎炎孕黃。",
            "天地合德，日月齊光。肅雍孝享，祚我萬方。"
        ],
        "notes": [
            ""
        ],
        "volume": "卷八十五",
        "no#": 18
    },
    {
        "title": "唐享太廟樂章：大明舞",
        "author": "張說",
        "biography": "",
        "paragraphs": [
            "赤精亂德，四海困窮。黃旗舉義，三靈會同。",
            "早望春雨，雲披大風。溥天來祭，高祖之功。"
        ],
        "notes": [
            ""
        ],
        "volume": "卷八十五",
        "no#": 19
    },
    {
        "title": "唐享太廟樂章：崇德舞",
        "author": "張說",
        "biography": "",
        "paragraphs": [
            "皇合一德，朝宗百神。削平天地，大拯生人。",
            "上帝配食，單于入臣。戎歌陳武，曄曄震震。"
        ],
        "notes": [
            ""
        ],
        "volume": "卷八十五",
        "no#": 20
    },
    {
        "title": "唐享太廟樂章：鈞天舞",
        "author": "張說",
        "biography": "",
        "paragraphs": [
            "高皇邁道，端拱無為。化懷獯鬻，兵戢句驪。",
            "禮尊封禪，樂盤來儀。合位媧後，同稱伏羲。"
        ],
        "notes": [
            ""
        ],
        "volume": "卷八十五",
        "no#": 21
    },
    {
        "title": "唐享太廟樂章：大和舞",
        "author": "張說",
        "biography": "",
        "paragraphs": [
            "退居江水，鬱起丹陵。禮物還舊，朝章中興。",
            "龍圖友及，駿命恭膺。鳴球香瓚，大糦是承。"
        ],
        "notes": [
            ""
        ],
        "volume": "卷八十五",
        "no#": 22
    },
    {
        "title": "唐享太廟樂章：景雲舞",
        "author": "張說",
        "biography": "",
        "paragraphs": [
            "景雲霏爛，告我帝符。噫帝沖德，與天為徒。",
            "笙鏞遙遠，俎豆虛無。春秋孝獻，回復此都。"
        ],
        "notes": [
            ""
        ],
        "volume": "卷八十五",
        "no#": 23
    },
    {
        "title": "唐享太廟樂章：福和",
        "author": "張說",
        "biography": "",
        "paragraphs": [
            "備禮用樂，崇親致尊。誠通慈降，敬徹愛存。獻懷稱壽，"
        ],
        "notes": [
            ""
        ],
        "volume": "卷八十五",
        "no#": 24
    },
    {
        "title": "唐享太廟樂章：舒和",
        "author": "張說",
        "biography": "",
        "paragraphs": [
            "六鐘翕協六變成，八佾徜徉八風生。",
            "樂九韶兮人神感，美七德兮天地清。"
        ],
        "notes": [
            ""
        ],
        "volume": "卷八十五",
        "no#": 25
    },
    {
        "title": "唐享太廟樂章：凱安三首",
        "author": "張說",
        "biography": "",
        "paragraphs": [
            "瑟彼瑤爵，亞維上公。室如屏氣，門不容躬。禮殷其本，",
            "禮匝三獻，樂遍九成。降循軒陛，仰欷皇情。福與仁合，",
            "總總幹戚，填填鼓鐘。奮揚增氣，坐作為容。",
            "離若鷙鳥，合如戰龍。萬方觀德，肅肅邕邕。"
        ],
        "notes": [
            ""
        ],
        "volume": "卷八十五",
        "no#": 26
    },
    {
        "title": "唐享太廟樂章：登歌",
        "author": "張說",
        "biography": "",
        "paragraphs": [
            "止笙磬，撤豆籩。廓無響，窅入玄。主在室，神在天。",
            "情餘慕，禮罔愆。喜黍稷，屢豐年。"
        ],
        "notes": [
            ""
        ],
        "volume": "卷八十五",
        "no#": 27
    },
    {
        "title": "唐享太廟樂章：永和",
        "author": "張說",
        "biography": "",
        "paragraphs": [
            "眇嘉樂，授靈爽。感若來，思如往。休氣散，回風上。",
            "返寂寞，還惚恍。懷靈駕，結空想。"
        ],
        "notes": [
            ""
        ],
        "volume": "卷八十五",
        "no#": 28
    }
]