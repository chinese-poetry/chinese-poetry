[
    {
        "title": "送司空曙之蘇州",
        "author": "苗發",
        "biography": "",
        "paragraphs": [
            "盤門吳舊地，蟬盡草秋時。歸國人皆久，移家君獨遲。",
            "廣陵經水宿，建鄴有僧期。若到西霞寺，應看江總碑。"
        ],
        "notes": [
            ""
        ],
        "volume": "卷二百九十五",
        "no#": 1
    },
    {
        "title": "送孫德諭罷官往黔州",
        "author": "苗發",
        "biography": "",
        "paragraphs": [
            "中歲分符典石城，兩朝趨陛謁承明。闕下昨承歸老疏，",
            "伯道暮年無嗣子，欲將家事托門生。"
        ],
        "notes": [
            ""
        ],
        "volume": "卷二百九十五",
        "no#": 2
    },
    {
        "title": "送歸中丞使新羅冊立弔祭",
        "author": "吉中孚",
        "biography": "",
        "paragraphs": [
            "官稱漢獨坐，身是魯諸生。絕域通王制，窮天向水程。",
            "島中分萬象，日處轉雙旌。氣積魚龍窟，濤翻水浪聲。",
            "路長經歲去，海盡向山行。複道殊方禮，人瞻漢使榮。"
        ],
        "notes": [
            ""
        ],
        "volume": "卷二百九十五",
        "no#": 3
    },
    {
        "title": "詠被中繡鞋",
        "author": "夏侯審",
        "biography": "",
        "paragraphs": [
            "雲裏蟾鉤落鳳窩，玉郎沈醉也摩挲。",
            "陳王當日風流減，只向波間見襪羅。"
        ],
        "notes": [
            ""
        ],
        "volume": "卷二百九十五",
        "no#": 4
    },
    {
        "title": "行路難",
        "author": "王烈",
        "biography": "",
        "paragraphs": [
            "行客滿長路，路長良足哀。白日持角弓，射人而取財。",
            "千金誰家子，紛紛死黃埃。見者不敢言，言者不得回。",
            "家人各望歸，豈知長不來。"
        ],
        "notes": [
            ""
        ],
        "volume": "卷二百九十五",
        "no#": 5
    },
    {
        "title": "雪",
        "author": "王烈",
        "biography": "",
        "paragraphs": [
            "雪飛當夢蝶，風度幾驚人。半夜一窗曉，平明千樹春。",
            "花園應失路，白屋忽為鄰。散入仙廚裏，還如雲母塵。"
        ],
        "notes": [
            ""
        ],
        "volume": "卷二百九十五",
        "no#": 6
    },
    {
        "title": "酬崔峒",
        "author": "王烈",
        "biography": "",
        "paragraphs": [
            "徇世甘長往，逢時忝一官。欲朝青瑣去，羞向白雲看。",
            "榮寵無心易，艱危抗節難。思君寫懷抱，非敢和幽蘭。"
        ],
        "notes": [
            ""
        ],
        "volume": "卷二百九十五",
        "no#": 7
    },
    {
        "title": "塞上曲二首",
        "author": "王烈",
        "biography": "",
        "paragraphs": [
            "紅顏歲歲老金微，砂磧年年臥鐵衣。",
            "白草城中春不入，黃花戍上雁長飛。",
            "孤城夕對戍樓閑，回合青冥萬仞山。",
            "明鏡不須生白髮，風沙自解老紅顏。"
        ],
        "notes": [
            ""
        ],
        "volume": "卷二百九十五",
        "no#": 8
    },
    {
        "title": "傷李端",
        "author": "衛象",
        "biography": "",
        "paragraphs": [
            "才子浮生促，泉台此路賒。官卑楊執戟，年少賈長沙。",
            "人去門棲鵩，災成酒誤蛇。唯餘封禪草，留在茂陵家。"
        ],
        "notes": [
            ""
        ],
        "volume": "卷二百九十五",
        "no#": 9
    },
    {
        "title": "古詞",
        "author": "衛象",
        "biography": "",
        "paragraphs": [
            "鵲血雕弓濕未幹，鸊鵜新淬劍光寒。",
            "遼東老將鬢成雪，猶向旄頭夜夜看。"
        ],
        "notes": [
            ""
        ],
        "volume": "卷二百九十五",
        "no#": 10
    },
    {
        "title": "晴江秋望",
        "author": "崔季卿",
        "biography": "",
        "paragraphs": [
            "八月長江萬里晴，千帆一道帶風輕。",
            "盡日不分天水色，洞庭南是岳陽城。"
        ],
        "notes": [
            ""
        ],
        "volume": "卷二百九十五",
        "no#": 11
    },
    {
        "title": "贈兄",
        "author": "何兆",
        "biography": "",
        "paragraphs": [
            "洛陽紙價因兄貴，蜀地紅箋為弟貧。",
            "南北東西九千里，除兄與弟更無人。"
        ],
        "notes": [
            ""
        ],
        "volume": "卷二百九十五",
        "no#": 12
    },
    {
        "title": "玉蕊花",
        "author": "何兆",
        "biography": "",
        "paragraphs": [
            "羽車潛下玉龜山，塵世何緣睹蕣顏。",
            "惟有多情天上雪，好風吹上綠雲鬟。"
        ],
        "notes": [
            ""
        ],
        "volume": "卷二百九十五",
        "no#": 13
    },
    {
        "title": "句",
        "author": "何兆",
        "biography": "",
        "paragraphs": [
            "芙蓉十二池心漏，薝蔔三千灌頂香。。"
        ],
        "notes": [
            ""
        ],
        "volume": "卷二百九十五",
        "no#": 14
    },
    {
        "title": "嚴陵灘下寄常建",
        "author": "奚賈",
        "biography": "",
        "paragraphs": [
            "日入溪水靜，尋真此亦難。乃知滄洲人，道成仍釣竿。",
            "漾楫乘微月，振衣生早寒。紛吾成獨往，自速耽考盤。",
            "已息漢陰誚，且同濠上觀。曠然心無涯，誰問容膝安。"
        ],
        "notes": [
            ""
        ],
        "volume": "卷二百九十五",
        "no#": 15
    },
    {
        "title": "謁李尊師",
        "author": "奚賈",
        "biography": "",
        "paragraphs": [
            "萬物返常性，惟道貴自然。先生容其微，隱幾為列仙。",
            "煉魄閉瓊戶，養毛飛洞天。將知逍遙久，得道無歲年。"
        ],
        "notes": [
            ""
        ],
        "volume": "卷二百九十五",
        "no#": 16
    },
    {
        "title": "尋許山人亭子",
        "author": "奚賈",
        "biography": "",
        "paragraphs": [
            "桃源若遠近，漁子棹輕舟。川路行難盡，人家到漸幽。",
            "山禽拂席起，溪水入庭流。君是何年隱，如今成白頭。"
        ],
        "notes": [
            ""
        ],
        "volume": "卷二百九十五",
        "no#": 17
    },
    {
        "title": "句",
        "author": "奚賈",
        "biography": "",
        "paragraphs": [
            "眠澗花自落，步林鳥不飛。",
            "溪谷何蕭條，日入人獨行。",
            "落日下平楚，孤煙生洞庭。。"
        ],
        "notes": [
            ""
        ],
        "volume": "卷二百九十五",
        "no#": 18
    }
]