[
    {
        "title": "禁署早春晴望",
        "author": "劉得仁",
        "biography": "",
        "paragraphs": [
            "禦林聞有早鶯聲，玉檻春香九陌晴。寒著霽雲歸紫閣，",
            "鴛侶此時皆賦詠，商山雪在思尤清。"
        ],
        "notes": [
            ""
        ],
        "volume": "卷五百四十五",
        "no#": 1
    },
    {
        "title": "山中尋道人不遇",
        "author": "劉得仁",
        "biography": "",
        "paragraphs": [
            "年過弱冠風塵裏，常擬隨師學煉形。石路特來尋道者，",
            "便欲此居閑到老，先生何日下青冥。"
        ],
        "notes": [
            ""
        ],
        "volume": "卷五百四十五",
        "no#": 2
    },
    {
        "title": "贈敬晊助教二首",
        "author": "劉得仁",
        "biography": "",
        "paragraphs": [
            "到來常聽說清虛，手把玄元七字書。仙籍不知名姓有，",
            "便欲去隨為弟子，片雲孤鶴可相於。",
            "街西靜觀求居處，不到權門到寺頻。禁掖人知連狀薦，",
            "自顧無成年漸長，報恩惟願殺微身。"
        ],
        "notes": [
            ""
        ],
        "volume": "卷五百四十五",
        "no#": 3
    },
    {
        "title": "送祖山人歸山",
        "author": "劉得仁",
        "biography": "",
        "paragraphs": [
            "獨來朝市笑浮雲，卻憶煙霞出帝城。不說金丹能點化，",
            "料得仙家玉牌上，已鐫白日上升名。"
        ],
        "notes": [
            ""
        ],
        "volume": "卷五百四十五",
        "no#": 4
    },
    {
        "title": "監試蓮花峰",
        "author": "劉得仁",
        "biography": "",
        "paragraphs": [
            "太華萬餘重，岧嶢只此峰。當秋倚寥泬，入望似芙蓉。",
            "翠拔千尋直，青危一朵穠。氣分毛女秀，靈有羽人蹤。",
            "倒影侵官路，流香激廟松。塵埃終不及，車馬自憧憧。"
        ],
        "notes": [
            ""
        ],
        "volume": "卷五百四十五",
        "no#": 5
    },
    {
        "title": "京兆府試目極千里",
        "author": "劉得仁",
        "biography": "",
        "paragraphs": [
            "獻賦多年客，低眉恨不前。此心常鬱矣，縱目忽超然。",
            "送驥登長路，看鴻入遠天。古墟煙冪冪，窮野草綿綿。",
            "樹與金城接，山疑桂水連。何當開霽日，無物翳平川。"
        ],
        "notes": [
            ""
        ],
        "volume": "卷五百四十五",
        "no#": 6
    },
    {
        "title": "尋陳處士山堂",
        "author": "劉得仁",
        "biography": "",
        "paragraphs": [
            "步溪凡幾轉，始得見幽蹤。路隱千根樹，門開萬仞峰。",
            "片雲生石竇，淺水臥枯松。窮谷風光冷，深山翠碧濃。",
            "鶴看空裏過，仙向坐中逢。底露秋潭水，聲微暮觀鐘。",
            "他年來此定，異日願相容。且喜今歸去，人間事更慵。"
        ],
        "notes": [
            ""
        ],
        "volume": "卷五百四十五",
        "no#": 7
    },
    {
        "title": "題從伯舍人道正裏南園",
        "author": "劉得仁",
        "biography": "",
        "paragraphs": [
            "帝裏餘新第，朱門面碧岑。曙堂增爽氣，喬木動清陰。",
            "直去親瑤陛，朝回在竹林。風流才子調，好尚古人心。",
            "薜荔遮窗暗，莓苔近井深。禮無青草隔，詩共白衣吟。",
            "軒靜留孤鶴，庭虛到遠砧。掩關裁鳳詔，開鏡理瓊簪。",
            "種植今如此，塵埃永不侵。雲奔投刺者，日日待為霖。"
        ],
        "notes": [
            ""
        ],
        "volume": "卷五百四十五",
        "no#": 8
    },
    {
        "title": "賦得聽松聲",
        "author": "劉得仁",
        "biography": "",
        "paragraphs": [
            "庭際微風動，高松韻自生。聽時無物亂，盡日覺神清。",
            "強與幽泉並，翻嫌細雨並。拂空增鶴唳，過牖合琴聲。",
            "況複當秋暮，偏宜在月明。不知深澗底，蕭瑟有誰聽。"
        ],
        "notes": [
            ""
        ],
        "volume": "卷五百四十五",
        "no#": 9
    },
    {
        "title": "宿普濟寺",
        "author": "劉得仁",
        "biography": "",
        "paragraphs": [
            "京寺數何窮，清幽此不同。曲江臨閣北，御苑自牆東。",
            "廣陌車音急，危樓夕景通。亂峰沉暝野，毒暑過秋空。",
            "幡颺虛無裏，星生杳靄中。月光籠月殿，蓮氣入蓮宮。",
            "綴草涼天露，吹人古木風。飲茶除假寐，聞磬釋塵蒙。",
            "童子眠苔淨，高僧話漏終。待鳴曉鐘後，萬井複朣朧。"
        ],
        "notes": [
            ""
        ],
        "volume": "卷五百四十五",
        "no#": 10
    },
    {
        "title": "和鄭校書夏日游鄭泉",
        "author": "劉得仁",
        "biography": "",
        "paragraphs": [
            "太虛懸畏景，古木蔽清陰。爰有泉堪挹，閑思日可尋。",
            "來聞鳴滴滴，照竦碧沉沉。幾脈成溪壑，何人測淺深。",
            "澄時無一物，分處曆千林。淨溉靈根藥，涼浮玉翅禽。",
            "飲疑蠲宿疾，見自失煩襟。僧共雲前瀨，龍和月下吟。",
            "疊光輕吹動，徹底曉霞侵。不用頻遊去，令君少進心。"
        ],
        "notes": [
            ""
        ],
        "volume": "卷五百四十五",
        "no#": 11
    },
    {
        "title": "和段校書冬夕寄題廬山",
        "author": "劉得仁",
        "biography": "",
        "paragraphs": [
            "名高身未到，此恨蓄多時。是夕吟因話，他年必去隨。",
            "嘗聞廬嶽頂，半入楚江湄。幾處懸崖上，千尋瀑布垂。",
            "爐峰松淅瀝，湓浦柳參差。日色連湖白，鐘聲拂浪遲。",
            "煙梯緣薜荔，岳寺步欹危。地本饒靈草，林曾出祖師。",
            "石樓霞耀壁，猿樹鶴分枝。細徑縈岩末，高窗見海涯。",
            "嵌空寒更極，寂寞夜尤思。陰穀冰埋術，仙田雪覆芝。",
            "亂泉禪客瀨，異跡逸人知。蘚室新開灶，檉潭未了棋。",
            "如何遂閑放，長得在希夷。空務漁樵事，方無道路悲。",
            "謝公台尚在，陶令柳潛衰。塵外難相許，人間貴跡遺。",
            "雖懷丹桂影，不忘白雲期。仁者終攜手，今朝預賦詩。"
        ],
        "notes": [
            ""
        ],
        "volume": "卷五百四十五",
        "no#": 12
    },
    {
        "title": "書事寄萬年厲員外",
        "author": "劉得仁",
        "biography": "",
        "paragraphs": [
            "帝城皆劇縣，令尹美居東。遂拜趙張下，暫離星象中。",
            "擁歸從北闕，送上動南宮。紫禁黃山繞，滄溟素滻通。",
            "封疆親日月，邑裏出王公。賦稅充天府，歌謠入聖聰。",
            "土膏寒麥覆，人海晝塵蒙。廨宇松連翠，朝街火散紅。",
            "文場新桂茂，粉署舊蘭崇。留客揮盈爵，抽毫詠早鴻。",
            "前騶潘嶽貴，故里邵平窮。勸隱蓮峰久，期耕樹穀同。",
            "鳧飛將去葉，劍氣尚埋豐。何必華陰土，方垂拂拭功。"
        ],
        "notes": [
            ""
        ],
        "volume": "卷五百四十五",
        "no#": 13
    },
    {
        "title": "上姚諫議",
        "author": "劉得仁",
        "biography": "",
        "paragraphs": [
            "高文與盛德，皆謂古無倫。聖代生才子，明庭有諫臣。",
            "已瞻龍袞近，漸向鳳池新。卻憶波濤郡，來時島嶼春。",
            "名因詩句大，家似布衣貧。曾暗投新軸，頻聞獎滯身。",
            "照吟清夕月，送藥紫霞人。終計依門館，何疑不化鱗。"
        ],
        "notes": [
            ""
        ],
        "volume": "卷五百四十五",
        "no#": 14
    },
    {
        "title": "上翰林丁學士",
        "author": "劉得仁",
        "biography": "",
        "paragraphs": [
            "今代如堯代，征賢察眾情。久聆推行實，然後佐聰明。",
            "官自文華重，恩因顧問生。詞人求作稱，天子許和羹。",
            "禦柳凋霜晚，宮泉滴月清。直廬寒漏近，秋燭白麻成。",
            "玉殿移時對，金輿數侍行。賜衣香未散，借馬色難名。",
            "時輩何偏羨，儒流此最榮。終當聞燮理，寰宇永升平。"
        ],
        "notes": [
            ""
        ],
        "volume": "卷五百四十五",
        "no#": 15
    },
    {
        "title": "二",
        "author": "劉得仁",
        "biography": "",
        "paragraphs": [
            "何處訪岐路，青雲但憶歸。風塵數年限，門館一生依。",
            "外族帝王是，中朝親舊稀。翻令浮議者，不許九霄飛。"
        ],
        "notes": [
            ""
        ],
        "volume": "卷五百四十五",
        "no#": 16
    },
    {
        "title": "山中舒懷寄上丁學士",
        "author": "劉得仁",
        "biography": "",
        "paragraphs": [
            "五字投精鑒，慚非大雅詞。本求閑賜覽，豈料便蒙知。",
            "幽拙欣殊幸，提攜更不疑。弱苗須雨長，懶翼在風吹。",
            "礪鏃端楊葉，光門待桂枝。計聞塵裏譽，因和禁中詩。"
        ],
        "notes": [
            ""
        ],
        "volume": "卷五百四十五",
        "no#": 17
    },
    {
        "title": "鶯出谷",
        "author": "劉得仁",
        "biography": "",
        "paragraphs": [
            "東風潛啟物，動息意皆新。此鳥從幽谷，依林報早春。",
            "出寒雖未及，振羽漸能頻。稍類沖天鶴，多隨折桂人。",
            "尊前喧有語，花裏晝藏身。若向穠華處，餘禽不見親。"
        ],
        "notes": [
            ""
        ],
        "volume": "卷五百四十五",
        "no#": 18
    },
    {
        "title": "哭翰林丁侍郎",
        "author": "劉得仁",
        "biography": "",
        "paragraphs": [
            "相知出肺腑，非舊亦非親。每見雲霄侶，多揚鄙拙身。",
            "即期扶泰運，豈料哭賢人。應是隨先帝，依前作近臣。",
            "平生任公直，愛弟尚風塵。宅閉青松古，墳臨赤水新。",
            "官清仍齒壯，兒小複家貧。惆悵天難問，空流淚滿巾。"
        ],
        "notes": [
            ""
        ],
        "volume": "卷五百四十五",
        "no#": 19
    },
    {
        "title": "陳情上李景讓大夫",
        "author": "劉得仁",
        "biography": "",
        "paragraphs": [
            "一被浮名誤，旋遭白髮侵。裴回戀明主，夢寐在秋岑。",
            "遇物唯多感，居常只是吟。待時鉗定口，經事壓低心。",
            "辛苦文場久，因緣戚裏深。老迷新道路，貧賣舊園林。",
            "晴賞行聞水，宵棋坐見參。龜留閑去問，僧約偶來尋。",
            "望喜潛憑鵲，娛情願有琴。此生如遂意，誓死報知音。",
            "上德憐孤直，唯公拔陸沉。丘山恩忽被，螻蟻力難任。",
            "作鑒明同日，聽言重若金。從茲更無限，翹足俟為霖。"
        ],
        "notes": [
            ""
        ],
        "volume": "卷五百四十五",
        "no#": 20
    },
    {
        "title": "和鄭先輩謝秩閒居寓書所懷",
        "author": "劉得仁",
        "biography": "",
        "paragraphs": [
            "西風日夜吹，萬木共離披。近甸新晴後，高人得意時。",
            "暫閒心亦泰，論道面難欺。把筆還詩債，將琴當酒資。",
            "藍衫懸竹桁，烏帽掛松枝。名占文章重，官歸諫憲遲。",
            "生涯貧帝裏，公議到台司。室冷沾苔蘚，門清絕路岐。",
            "莫言鄰白屋，即賀立丹墀。豈慮塵埃久，雲霄故有期。"
        ],
        "notes": [
            ""
        ],
        "volume": "卷五百四十五",
        "no#": 21
    },
    {
        "title": "病中晨起即事寄場中往還",
        "author": "劉得仁",
        "biography": "",
        "paragraphs": [
            "昨日離塵裏，今朝懶已成。豈能為久隱，更欲泥浮名。",
            "虛牖晨光白，幽園曉氣清。戴沙尋水去，披霧入林行。",
            "疊葉孤禽在，初陽半樹明。桑麻新雨潤，蘆荻古波聲。",
            "易向田家熟，元于世路生。病多三徑塞，吟苦四鄰驚。"
        ],
        "notes": [
            ""
        ],
        "volume": "卷五百四十五",
        "no#": 22
    },
    {
        "title": "悲老宮人",
        "author": "劉得仁",
        "biography": "",
        "paragraphs": [
            "白髮宮娃不解悲，滿頭猶自插花枝。",
            "曾緣玉貌君王寵，准擬人看似舊時。"
        ],
        "notes": [
            ""
        ],
        "volume": "卷五百四十五",
        "no#": 23
    },
    {
        "title": "村中閒步",
        "author": "劉得仁",
        "biography": "",
        "paragraphs": [
            "閑共野人臨野水，新秋高樹掛清暉。",
            "不知塵裏無窮事，白鳥雙飛入翠微。"
        ],
        "notes": [
            ""
        ],
        "volume": "卷五百四十五",
        "no#": 24
    },
    {
        "title": "上巳日",
        "author": "劉得仁",
        "biography": "",
        "paragraphs": [
            "未敢分明賞物華，十年如見夢中花。",
            "遊人過盡衡門掩，獨自憑欄到日斜。"
        ],
        "notes": [
            ""
        ],
        "volume": "卷五百四十五",
        "no#": 25
    },
    {
        "title": "省試日上崔侍郎四首",
        "author": "劉得仁",
        "biography": "",
        "paragraphs": [
            "衣上年年淚血痕，只將懷抱訴乾坤。",
            "如今主聖臣賢日，豈致人間一物冤。",
            "如病如癡二十秋，求名難得又難休。",
            "回看骨肉須堪恥，一著麻衣便白頭。",
            "戚裏稱儒愧小才，禮闈公道此時開。",
            "他人何事虛相指，明主無私不是媒。",
            "方寸終朝似火然，為求白日上青天。",
            "自嗟辜負平生眼，不識春光二十年。"
        ],
        "notes": [
            ""
        ],
        "volume": "卷五百四十五",
        "no#": 26
    },
    {
        "title": "秋夜",
        "author": "劉得仁",
        "biography": "",
        "paragraphs": [
            "秋氣滿堂孤燭冷，清宵無寐憶山歸。",
            "窗前月過三更後，細竹吟風似雨微。"
        ],
        "notes": [
            ""
        ],
        "volume": "卷五百四十五",
        "no#": 27
    },
    {
        "title": "長門怨",
        "author": "劉得仁",
        "biography": "",
        "paragraphs": [
            "爭得一人聞此怨，長門深夜有妍姝。",
            "早知雨露翻相誤，只插荊釵嫁匹夫。"
        ],
        "notes": [
            ""
        ],
        "volume": "卷五百四十五",
        "no#": 28
    },
    {
        "title": "賈婦怨",
        "author": "劉得仁",
        "biography": "",
        "paragraphs": [
            "嫁與商人頭欲白，未曾一日得雙行。",
            "任君逐利輕江海，莫把風濤似妾輕。"
        ],
        "notes": [
            ""
        ],
        "volume": "卷五百四十五",
        "no#": 29
    },
    {
        "title": "寄友人",
        "author": "劉得仁",
        "biography": "",
        "paragraphs": [
            "風颯沉思眼忽開，塵埃汙得是庸才。",
            "那堪更見巢松鶴，飛入青雲不下來。"
        ],
        "notes": [
            ""
        ],
        "volume": "卷五百四十五",
        "no#": 30
    },
    {
        "title": "晏起",
        "author": "劉得仁",
        "biography": "",
        "paragraphs": [
            "日過辰時猶在夢，客來應笑也求名。",
            "浮生自得長高枕，不向人間與命爭。"
        ],
        "notes": [
            ""
        ],
        "volume": "卷五百四十五",
        "no#": 31
    },
    {
        "title": "馬上別單于劉評事",
        "author": "劉得仁",
        "biography": "",
        "paragraphs": [
            "廟謀宏遠人難測，公主生還帝感深。",
            "天下底平須共喜，一時閒事莫驚心。"
        ],
        "notes": [
            ""
        ],
        "volume": "卷五百四十五",
        "no#": 32
    },
    {
        "title": "贈從弟谷",
        "author": "劉得仁",
        "biography": "",
        "paragraphs": [
            "此世榮枯豈足驚，相逢惟要眼長青。",
            "從來不愛三閭死，今日憑君莫獨醒。"
        ],
        "notes": [
            ""
        ],
        "volume": "卷五百四十五",
        "no#": 33
    },
    {
        "title": "別山居",
        "author": "劉得仁",
        "biography": "",
        "paragraphs": [
            "萬壑千岩景象開，登臨未足又須回。",
            "憑師莫斷松間路，秋月圓時弟子來。"
        ],
        "notes": [
            ""
        ],
        "volume": "卷五百四十五",
        "no#": 34
    },
    {
        "title": "贈道人",
        "author": "劉得仁",
        "biography": "",
        "paragraphs": [
            "長在城中無定業，賣丹磨鏡兩途貧。",
            "三山來往尋常事，不省曾驚市井人。"
        ],
        "notes": [
            ""
        ],
        "volume": "卷五百四十五",
        "no#": 35
    },
    {
        "title": "對月寄同志",
        "author": "劉得仁",
        "biography": "",
        "paragraphs": [
            "霜滿中庭月在林，塞鴻頻過又更深。",
            "支頤不語相思坐，料得君心似我心。"
        ],
        "notes": [
            ""
        ],
        "volume": "卷五百四十五",
        "no#": 36
    },
    {
        "title": "憶鶴",
        "author": "劉得仁",
        "biography": "",
        "paragraphs": [
            "白絲翎羽丹砂頂，曉度秋煙出翠微。",
            "來向孤松枝上立，見人吟苦卻高飛。"
        ],
        "notes": [
            ""
        ],
        "volume": "卷五百四十五",
        "no#": 37
    },
    {
        "title": "雲門寺",
        "author": "劉得仁",
        "biography": "",
        "paragraphs": [
            "上方僧又起，清磬出林初。吟苦曉燈暗，露零秋草疏。",
            "舊山多夢到，流水送愁餘。寄寺欲經歲，慚無親故書。"
        ],
        "notes": [
            ""
        ],
        "volume": "卷五百四十五",
        "no#": 38
    },
    {
        "title": "中秋宿鄧逸人居",
        "author": "劉得仁",
        "biography": "",
        "paragraphs": [
            "偶與山僧宿，吟詩坐到明。夜涼耽月色，秋渴漱泉聲。",
            "澗木如竿聳，窗雲作片生。白衣閑自貴，不揖漢公卿。"
        ],
        "notes": [
            ""
        ],
        "volume": "卷五百四十五",
        "no#": 39
    },
    {
        "title": "句",
        "author": "劉得仁",
        "biography": "",
        "paragraphs": [
            "外家雖是帝，當路且無親。",
            "白日只如哭，黃泉免恨無。",
            "身閑甘旨下，白髮太平人。",
            "同遊芳草寺，見示白雲詩。",
            "猶祈啟金口，一為動文權。",
            "深山寺路千層石，竹杖棕鞋便可登。"
        ],
        "notes": [
            ""
        ],
        "volume": "卷五百四十五",
        "no#": 40
    }
]