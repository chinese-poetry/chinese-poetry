[
    {
        "title": "和韋開州盛山十二首：宿雲亭",
        "author": "張籍",
        "biography": "",
        "paragraphs": [
            "清淨當深處，虛明向遠開。捲簾無俗客，應只見雲來。"
        ],
        "notes": [
            ""
        ],
        "volume": "卷三百八十六",
        "no#": 1
    },
    {
        "title": "和韋開州盛山十二首：梅溪",
        "author": "張籍",
        "biography": "",
        "paragraphs": [
            "自愛新梅好，行尋一徑斜。不教人掃石，恐損落來花。"
        ],
        "notes": [
            ""
        ],
        "volume": "卷三百八十六",
        "no#": 2
    },
    {
        "title": "和韋開州盛山十二首：茶嶺",
        "author": "張籍",
        "biography": "",
        "paragraphs": [
            "紫芽連白蕊，初向嶺頭生。自看家人摘，尋常觸露行。"
        ],
        "notes": [
            ""
        ],
        "volume": "卷三百八十六",
        "no#": 3
    },
    {
        "title": "和韋開州盛山十二首：流杯渠",
        "author": "張籍",
        "biography": "",
        "paragraphs": [
            "淥酒白螺杯，隨流去複回。似知人把處，各向面前來。"
        ],
        "notes": [
            ""
        ],
        "volume": "卷三百八十六",
        "no#": 4
    },
    {
        "title": "和韋開州盛山十二首：磐石磴",
        "author": "張籍",
        "biography": "",
        "paragraphs": [
            "壘石盤空遠，層層勢不危。不知行幾匝，得到上頭時。"
        ],
        "notes": [
            ""
        ],
        "volume": "卷三百八十六",
        "no#": 5
    },
    {
        "title": "和韋開州盛山十二首：桃塢",
        "author": "張籍",
        "biography": "",
        "paragraphs": [
            "春塢桃花發，多將野客遊。日西殊未散，看望酒缸頭。"
        ],
        "notes": [
            ""
        ],
        "volume": "卷三百八十六",
        "no#": 6
    },
    {
        "title": "和韋開州盛山十二首：竹岩",
        "author": "張籍",
        "biography": "",
        "paragraphs": [
            "獨入千竿裏，緣岩踏石層。筍頭齊欲出，更不許人登。"
        ],
        "notes": [
            ""
        ],
        "volume": "卷三百八十六",
        "no#": 7
    },
    {
        "title": "和韋開州盛山十二首：琵琶台",
        "author": "張籍",
        "biography": "",
        "paragraphs": [
            "臺上綠蘿春，閑登不待人。每當休暇日，著履戴紗巾。"
        ],
        "notes": [
            ""
        ],
        "volume": "卷三百八十六",
        "no#": 8
    },
    {
        "title": "和韋開州盛山十二首：胡蘆沼",
        "author": "張籍",
        "biography": "",
        "paragraphs": [
            "曲沼春流滿，新蒲映野鵝。閑齋朝飯後，拄杖繞行多。"
        ],
        "notes": [
            ""
        ],
        "volume": "卷三百八十六",
        "no#": 9
    },
    {
        "title": "和韋開州盛山十二首：隱月岫",
        "author": "張籍",
        "biography": "",
        "paragraphs": [
            "月出深峰裏，清涼夜亦寒。每嫌西落疾，不得到明看。"
        ],
        "notes": [
            ""
        ],
        "volume": "卷三百八十六",
        "no#": 10
    },
    {
        "title": "和韋開州盛山十二首：繡衣石榻",
        "author": "張籍",
        "biography": "",
        "paragraphs": [
            "山城無別味，藥草兼魚果。時到繡衣人，同來石上坐。"
        ],
        "notes": [
            ""
        ],
        "volume": "卷三百八十六",
        "no#": 11
    },
    {
        "title": "和韋開州盛山十二首：上士泉瓶",
        "author": "張籍",
        "biography": "",
        "paragraphs": [
            "階上一眼泉，四邊青石甃。唯有護淨僧，添瓶將盥漱。"
        ],
        "notes": [
            ""
        ],
        "volume": "卷三百八十六",
        "no#": 12
    },
    {
        "title": "送遠客",
        "author": "張籍",
        "biography": "",
        "paragraphs": [
            "憔悴遠歸客，殷勤欲別杯。九星壇下路，幾日見重來。"
        ],
        "notes": [
            ""
        ],
        "volume": "卷三百八十六",
        "no#": 13
    },
    {
        "title": "寄西峰僧",
        "author": "張籍",
        "biography": "",
        "paragraphs": [
            "松暗水涓涓，夜涼人未眠。西峰月猶在，遙憶草堂前。"
        ],
        "notes": [
            ""
        ],
        "volume": "卷三百八十六",
        "no#": 14
    },
    {
        "title": "禪師",
        "author": "張籍",
        "biography": "",
        "paragraphs": [
            "獨在西峰頂，年年閉石房。定中無弟子，人到為焚香。"
        ],
        "notes": [
            ""
        ],
        "volume": "卷三百八十六",
        "no#": 15
    },
    {
        "title": "惜花",
        "author": "張籍",
        "biography": "",
        "paragraphs": [
            "山中春已晚，處處見花稀。明日來應盡，林間宿不歸。"
        ],
        "notes": [
            ""
        ],
        "volume": "卷三百八十六",
        "no#": 16
    },
    {
        "title": "題暉師影堂",
        "author": "張籍",
        "biography": "",
        "paragraphs": [
            "日早欲參禪，竟無相識緣。道場今獨到，惆悵影堂前。"
        ],
        "notes": [
            ""
        ],
        "volume": "卷三百八十六",
        "no#": 17
    },
    {
        "title": "涇州塞",
        "author": "張籍",
        "biography": "",
        "paragraphs": [
            "行到涇州塞，唯聞羌戍鼙。道邊古雙堠，猶記向安西。"
        ],
        "notes": [
            ""
        ],
        "volume": "卷三百八十六",
        "no#": 18
    },
    {
        "title": "野田",
        "author": "張籍",
        "biography": "",
        "paragraphs": [
            "漠漠野田草，草中牛羊道。古墓無子孫，白楊不得老。"
        ],
        "notes": [
            ""
        ],
        "volume": "卷三百八十六",
        "no#": 19
    },
    {
        "title": "岸花",
        "author": "張籍",
        "biography": "",
        "paragraphs": [
            "可憐岸邊樹，紅蕊發青條。東風吹渡水，沖著木蘭橈。"
        ],
        "notes": [
            ""
        ],
        "volume": "卷三百八十六",
        "no#": 20
    },
    {
        "title": "別于鵠",
        "author": "張籍",
        "biography": "",
        "paragraphs": [
            "離燈及晨輝，行人起複思。出門兩相顧，青山路逶迤。"
        ],
        "notes": [
            ""
        ],
        "volume": "卷三百八十六",
        "no#": 21
    },
    {
        "title": "送蜀客",
        "author": "張籍",
        "biography": "",
        "paragraphs": [
            "蜀客南行祭碧雞，木綿花發錦江西。",
            "山橋日晚行人少，時見猩猩樹上啼。"
        ],
        "notes": [
            ""
        ],
        "volume": "卷三百八十六",
        "no#": 22
    },
    {
        "title": "送元結",
        "author": "張籍",
        "biography": "",
        "paragraphs": [
            "昔日同遊漳水邊，如今重說恨綿綿。",
            "天涯相見還離別，客路秋風又幾年。"
        ],
        "notes": [
            ""
        ],
        "volume": "卷三百八十六",
        "no#": 23
    },
    {
        "title": "宿山祠",
        "author": "張籍",
        "biography": "",
        "paragraphs": [
            "秋草宮人斜裏墓，宮人誰送葬來時。",
            "千千萬萬皆如此，家在邊城亦不知。"
        ],
        "notes": [
            ""
        ],
        "volume": "卷三百八十六",
        "no#": 24
    },
    {
        "title": "美人宮棋",
        "author": "張籍",
        "biography": "",
        "paragraphs": [
            "紅燭臺前出翠娥，海沙鋪局巧相和。",
            "趁行移手巡收盡，數數看誰得最多。"
        ],
        "notes": [
            ""
        ],
        "volume": "卷三百八十六",
        "no#": 25
    },
    {
        "title": "蠻州",
        "author": "張籍",
        "biography": "",
        "paragraphs": [
            "瘴水蠻中入洞流，人家多住竹棚頭。",
            "一山海上無城郭，唯見松牌記象州。"
        ],
        "notes": [
            ""
        ],
        "volume": "卷三百八十六",
        "no#": 26
    },
    {
        "title": "送元宗簡",
        "author": "張籍",
        "biography": "",
        "paragraphs": [
            "貂帽垂肩窄皂裘，雪深騎馬向西州。",
            "暫時相見還相送，卻閉閑門依舊愁。"
        ],
        "notes": [
            ""
        ],
        "volume": "卷三百八十六",
        "no#": 27
    },
    {
        "title": "寄徐晦",
        "author": "張籍",
        "biography": "",
        "paragraphs": [
            "鄠陂魚美酒偏濃，不出琴齋見雪峰。",
            "應勝昨來趨府日，簿書床上亂重重。"
        ],
        "notes": [
            ""
        ],
        "volume": "卷三百八十六",
        "no#": 28
    },
    {
        "title": "寄白學士",
        "author": "張籍",
        "biography": "",
        "paragraphs": [
            "自掌天書見客稀，縱因休沐鎖雙扉。",
            "幾回扶病欲相訪，知向禁中歸未歸。"
        ],
        "notes": [
            ""
        ],
        "volume": "卷三百八十六",
        "no#": 29
    },
    {
        "title": "喜王六同宿",
        "author": "張籍",
        "biography": "",
        "paragraphs": [
            "十八年來恨別離，唯同一宿詠新詩。",
            "更相借問詩中語，共說如今勝舊時。"
        ],
        "notes": [
            ""
        ],
        "volume": "卷三百八十六",
        "no#": 30
    },
    {
        "title": "題玉像堂",
        "author": "張籍",
        "biography": "",
        "paragraphs": [
            "玉毫不著世間塵，輝相分明十八身。",
            "入夜無煙燈更好，堂中唯有轉經人。"
        ],
        "notes": [
            ""
        ],
        "volume": "卷三百八十六",
        "no#": 31
    },
    {
        "title": "與賈島閒遊",
        "author": "張籍",
        "biography": "",
        "paragraphs": [
            "水北原南草色新，雪消風暖不生塵。",
            "城中車馬應無數，能解閑行有幾人。"
        ],
        "notes": [
            ""
        ],
        "volume": "卷三百八十六",
        "no#": 32
    },
    {
        "title": "哭丘長史",
        "author": "張籍",
        "biography": "",
        "paragraphs": [
            "丘公已歿故人稀，欲過街西更訪誰。",
            "每到子城東路上，憶君相逐入朝時。"
        ],
        "notes": [
            ""
        ],
        "volume": "卷三百八十六",
        "no#": 33
    },
    {
        "title": "哭孟寂",
        "author": "張籍",
        "biography": "",
        "paragraphs": [
            "曲江院裏題名處，十九人中最少年。",
            "今日春光君不見，杏花零落寺門前。"
        ],
        "notes": [
            ""
        ],
        "volume": "卷三百八十六",
        "no#": 34
    },
    {
        "title": "患眼",
        "author": "張籍",
        "biography": "",
        "paragraphs": [
            "三年患眼今年校，免與風光便隔生。",
            "昨日韓家後園裏，看花猶似未分明。"
        ],
        "notes": [
            ""
        ],
        "volume": "卷三百八十六",
        "no#": 35
    },
    {
        "title": "答劉競",
        "author": "張籍",
        "biography": "",
        "paragraphs": [
            "劉君久被時拋擲，老向城中作選人。",
            "昨日街西相近住，每來存問老夫身。"
        ],
        "notes": [
            ""
        ],
        "volume": "卷三百八十六",
        "no#": 36
    },
    {
        "title": "贈華嚴院僧",
        "author": "張籍",
        "biography": "",
        "paragraphs": [
            "一身依止荒閑院，燭耀窗中有宿煙。",
            "遍禮華嚴經裏字，不曾行到寺門前。"
        ],
        "notes": [
            ""
        ],
        "volume": "卷三百八十六",
        "no#": 37
    },
    {
        "title": "逢故人",
        "author": "張籍",
        "biography": "",
        "paragraphs": [
            "山東一十餘年別，今日相逢在上都。",
            "說盡向來無限事，相看摩捋白髭須。"
        ],
        "notes": [
            ""
        ],
        "volume": "卷三百八十六",
        "no#": 38
    },
    {
        "title": "送蕭遠弟",
        "author": "張籍",
        "biography": "",
        "paragraphs": [
            "街北槐花傍馬垂，病身相送出門遲。",
            "與君別後秋風夜，作得新詩說向誰。"
        ],
        "notes": [
            ""
        ],
        "volume": "卷三百八十六",
        "no#": 39
    },
    {
        "title": "送辛少府任樂安",
        "author": "張籍",
        "biography": "",
        "paragraphs": [
            "才多不肯浪容身，老大詩章轉更新。",
            "選得天臺山下住，一家全作學仙人。"
        ],
        "notes": [
            ""
        ],
        "volume": "卷三百八十六",
        "no#": 40
    },
    {
        "title": "贈任道人",
        "author": "張籍",
        "biography": "",
        "paragraphs": [
            "長安多病無生計，藥鋪醫人亂索錢。",
            "欲得定知身上事，憑君為算小行年。"
        ],
        "notes": [
            ""
        ],
        "volume": "卷三百八十六",
        "no#": 41
    },
    {
        "title": "招周居士",
        "author": "張籍",
        "biography": "",
        "paragraphs": [
            "閉門秋雨濕牆莎，俗客來稀野思多。",
            "已掃書齋安藥灶，山人作意早經過。"
        ],
        "notes": [
            ""
        ],
        "volume": "卷三百八十六",
        "no#": 42
    },
    {
        "title": "送許處士",
        "author": "張籍",
        "biography": "",
        "paragraphs": [
            "高情自與俗人疏，獨向藍溪選僻居。",
            "會到白雲長取醉，不能窗下讀閒書。"
        ],
        "notes": [
            ""
        ],
        "volume": "卷三百八十六",
        "no#": 43
    },
    {
        "title": "送律師歸婺州",
        "author": "張籍",
        "biography": "",
        "paragraphs": [
            "京中開講已多時，曾作壇頭證戒師。",
            "歸到雙溪橋北寺，鄉僧爭就學威儀。"
        ],
        "notes": [
            ""
        ],
        "volume": "卷三百八十六",
        "no#": 44
    },
    {
        "title": "題楊秘書新居",
        "author": "張籍",
        "biography": "",
        "paragraphs": [
            "愛閑不向爭名地，宅在街西最靜坊。",
            "卷裏詩過一千首，白頭新受秘書郎。"
        ],
        "notes": [
            ""
        ],
        "volume": "卷三百八十六",
        "no#": 45
    },
    {
        "title": "送晊師",
        "author": "張籍",
        "biography": "",
        "paragraphs": [
            "九星台下煎茶別，五老峰頭覓寺居。",
            "作得新詩旋相寄，人來請莫達空書。"
        ],
        "notes": [
            ""
        ],
        "volume": "卷三百八十六",
        "no#": 46
    },
    {
        "title": "送僧往金州",
        "author": "張籍",
        "biography": "",
        "paragraphs": [
            "聞道溪陰山水好，師行一一遍經過。",
            "事須覓取堪居處，若個溪頭藥最多。"
        ],
        "notes": [
            ""
        ],
        "volume": "卷三百八十六",
        "no#": 47
    },
    {
        "title": "尋徐道士",
        "author": "張籍",
        "biography": "",
        "paragraphs": [
            "尋師遠到暉天觀，竹院森森閉藥房。",
            "聞入靜來經七日，仙童簷下獨焚香。"
        ],
        "notes": [
            ""
        ],
        "volume": "卷三百八十六",
        "no#": 48
    },
    {
        "title": "答開州韋使君寄車前子",
        "author": "張籍",
        "biography": "",
        "paragraphs": [
            "開州午日車前子，作藥人皆道有神。",
            "慚愧使君憐病眼，三千餘裏寄閒人。"
        ],
        "notes": [
            ""
        ],
        "volume": "卷三百八十六",
        "no#": 49
    },
    {
        "title": "憶故州",
        "author": "張籍",
        "biography": "",
        "paragraphs": [
            "壘石為山伴野夫，自收靈藥讀仙書。",
            "如今身是他州客，每見青山憶舊居。"
        ],
        "notes": [
            ""
        ],
        "volume": "卷三百八十六",
        "no#": 50
    },
    {
        "title": "送客游蜀",
        "author": "張籍",
        "biography": "",
        "paragraphs": [
            "行盡青山到益州，錦城樓下二江流。",
            "杜家曾向此中住，為到浣花溪水頭。"
        ],
        "notes": [
            ""
        ],
        "volume": "卷三百八十六",
        "no#": 51
    },
    {
        "title": "送陸暢",
        "author": "張籍",
        "biography": "",
        "paragraphs": [
            "共踏長安街裏塵，吳州獨作未歸身。",
            "昔年舊宅今誰住，君過西塘與問人。"
        ],
        "notes": [
            ""
        ],
        "volume": "卷三百八十六",
        "no#": 52
    },
    {
        "title": "感春",
        "author": "張籍",
        "biography": "",
        "paragraphs": [
            "遠客悠悠任病身，謝家池上又逢春。",
            "明年各自東西去，此地看花是別人。"
        ],
        "notes": [
            ""
        ],
        "volume": "卷三百八十六",
        "no#": 53
    },
    {
        "title": "贈李司議",
        "author": "張籍",
        "biography": "",
        "paragraphs": [
            "漢庭誰問投荒客，十載天南著白衣。",
            "秋草茫茫惡溪路，嶺頭遙送北人稀。"
        ],
        "notes": [
            ""
        ],
        "volume": "卷三百八十六",
        "no#": 54
    },
    {
        "title": "別客",
        "author": "張籍",
        "biography": "",
        "paragraphs": [
            "青山歷歷水悠悠，今日相逢明日秋。",
            "系馬城邊楊柳樹，為君沽酒暫淹留。"
        ],
        "notes": [
            ""
        ],
        "volume": "卷三百八十六",
        "no#": 55
    },
    {
        "title": "登樓寄胡家兄弟",
        "author": "張籍",
        "biography": "",
        "paragraphs": [
            "獨上西樓盡日閑，林煙演漾鳥蠻蠻。",
            "謝家兄弟重城裏，不得同看雨後山。"
        ],
        "notes": [
            ""
        ],
        "volume": "卷三百八十六",
        "no#": 56
    },
    {
        "title": "答劉明府",
        "author": "張籍",
        "biography": "",
        "paragraphs": [
            "身病多時又客居，滿城親舊盡相疏。",
            "可憐絳縣劉明府，猶解頻頻寄遠書。"
        ],
        "notes": [
            ""
        ],
        "volume": "卷三百八十六",
        "no#": 57
    },
    {
        "title": "酬藤杖",
        "author": "張籍",
        "biography": "",
        "paragraphs": [
            "病裏出門行步遲，喜君相贈古藤枝。",
            "倚來自覺身生力，每向傍人說得時。"
        ],
        "notes": [
            ""
        ],
        "volume": "卷三百八十六",
        "no#": 58
    },
    {
        "title": "法雄寺東樓",
        "author": "張籍",
        "biography": "",
        "paragraphs": [
            "汾陽舊宅今為寺，猶有當時歌舞樓。",
            "四十年來車馬絕，古槐深巷暮蟬愁。"
        ],
        "notes": [
            ""
        ],
        "volume": "卷三百八十六",
        "no#": 59
    },
    {
        "title": "寄故人",
        "author": "張籍",
        "biography": "",
        "paragraphs": [
            "靜曲閒房病客居，蟬聲滿樹槿花疏。",
            "故人只在藍田縣，強半年來未得書。"
        ],
        "notes": [
            ""
        ],
        "volume": "卷三百八十六",
        "no#": 60
    },
    {
        "title": "鄰婦哭征夫",
        "author": "張籍",
        "biography": "",
        "paragraphs": [
            "雙鬟初合便分離，萬里征夫不得隨。",
            "今日軍回身獨歿，去時鞍馬別人騎。"
        ],
        "notes": [
            ""
        ],
        "volume": "卷三百八十六",
        "no#": 61
    },
    {
        "title": "和崔駙馬聞蟬",
        "author": "張籍",
        "biography": "",
        "paragraphs": [
            "鳳凰樓下多歡樂，不覺秋風暮雨天。",
            "應為昨來身暫病，蟬聲得到耳傍邊。"
        ],
        "notes": [
            ""
        ],
        "volume": "卷三百八十六",
        "no#": 62
    },
    {
        "title": "和裴僕射看櫻桃花",
        "author": "張籍",
        "biography": "",
        "paragraphs": [
            "昨日南園新雨後，櫻桃花發舊枝柯。",
            "天明不待人同看，繞樹重重履跡多。"
        ],
        "notes": [
            ""
        ],
        "volume": "卷三百八十六",
        "no#": 63
    },
    {
        "title": "和長安郭明府與友人縣中會飲",
        "author": "張籍",
        "biography": "",
        "paragraphs": [
            "一尊清酒兩人同，好在街西水縣中。",
            "自恨病身相去遠，此時閑坐對秋風。"
        ],
        "notes": [
            ""
        ],
        "volume": "卷三百八十六",
        "no#": 64
    },
    {
        "title": "唐昌觀看花",
        "author": "張籍",
        "biography": "",
        "paragraphs": [
            "新紅舊紫不相宜，看覺從前兩月遲。",
            "更向同來詩客道，明年到此莫過時。"
        ],
        "notes": [
            ""
        ],
        "volume": "卷三百八十六",
        "no#": 65
    },
    {
        "title": "九華觀看花",
        "author": "張籍",
        "biography": "",
        "paragraphs": [
            "街西無數閒遊處，不似九華仙觀中。",
            "花裏可憐池上景，幾重牆壁貯春風。"
        ],
        "notes": [
            ""
        ],
        "volume": "卷三百八十六",
        "no#": 66
    },
    {
        "title": "贈姚合",
        "author": "張籍",
        "biography": "",
        "paragraphs": [
            "丹鳳城門向曉開，千官相次入朝來。",
            "唯君獨走沖塵土，下馬橋邊報直回。"
        ],
        "notes": [
            ""
        ],
        "volume": "卷三百八十六",
        "no#": 67
    },
    {
        "title": "同韋員外開元觀尋時道士",
        "author": "張籍",
        "biography": "",
        "paragraphs": [
            "觀裏初晴竹樹涼，閑行共到最高房。",
            "昨來官罷無生計，欲就師求斷谷方。"
        ],
        "notes": [
            ""
        ],
        "volume": "卷三百八十六",
        "no#": 68
    },
    {
        "title": "同韓侍禦南溪夜賞",
        "author": "張籍",
        "biography": "",
        "paragraphs": [
            "喜作閒人得出城，南溪兩月逐君行。",
            "忽聞新命須歸去，一夜船中語到明。"
        ],
        "notes": [
            ""
        ],
        "volume": "卷三百八十六",
        "no#": 69
    },
    {
        "title": "使行望悟真寺",
        "author": "張籍",
        "biography": "",
        "paragraphs": [
            "采玉峰連佛寺幽，高高斜對驛門樓。",
            "無端來去騎官馬，寸步教身不得遊。"
        ],
        "notes": [
            ""
        ],
        "volume": "卷三百八十六",
        "no#": 70
    },
    {
        "title": "重陽日至峽道",
        "author": "張籍",
        "biography": "",
        "paragraphs": [
            "無限青山行已盡，回看忽覺遠離家。",
            "逢高欲飲重陽酒，山菊今朝未有花。"
        ],
        "notes": [
            ""
        ],
        "volume": "卷三百八十六",
        "no#": 71
    },
    {
        "title": "贈主客劉郎中",
        "author": "張籍",
        "biography": "",
        "paragraphs": [
            "憶昔君登南省日，老夫猶是褐衣身。",
            "誰知二十餘年後，來作客曹相替人。"
        ],
        "notes": [
            ""
        ],
        "volume": "卷三百八十六",
        "no#": 72
    },
    {
        "title": "同嚴給事聞唐昌觀玉蕊近有仙過，因成絕句二首",
        "author": "張籍",
        "biography": "",
        "paragraphs": [
            "千枝花裏玉塵飛，阿母宮中見亦稀。",
            "應共諸仙鬥百草，獨來偷得一枝歸。",
            "九色雲中紫鳳車，尋仙來到洞仙家。",
            "飛輪回處無蹤跡，唯有斑斑滿地花。"
        ],
        "notes": [
            ""
        ],
        "volume": "卷三百八十六",
        "no#": 73
    },
    {
        "title": "秋思",
        "author": "張籍",
        "biography": "",
        "paragraphs": [
            "洛陽城裏見秋風，欲作歸書意萬重。",
            "忽恐匆匆說不盡，行人臨發又開封。"
        ],
        "notes": [
            ""
        ],
        "volume": "卷三百八十六",
        "no#": 74
    },
    {
        "title": "憶遠",
        "author": "張籍",
        "biography": "",
        "paragraphs": [
            "行人猶未有歸期，萬里初程日暮時。",
            "唯愛門前雙柳樹，枝枝葉葉不相離。"
        ],
        "notes": [
            ""
        ],
        "volume": "卷三百八十六",
        "no#": 75
    },
    {
        "title": "玉仙館",
        "author": "張籍",
        "biography": "",
        "paragraphs": [
            "長溪新雨色如泥，野水陰雲盡向西。",
            "楚客天南行漸遠，山山樹裏鷓鴣啼。"
        ],
        "notes": [
            ""
        ],
        "volume": "卷三百八十六",
        "no#": 76
    },
    {
        "title": "寄府吏",
        "author": "張籍",
        "biography": "",
        "paragraphs": [
            "野外尋花共作期，今朝出郭不相隨。",
            "待君公事有閑日，此地春風應過時。"
        ],
        "notes": [
            ""
        ],
        "volume": "卷三百八十六",
        "no#": 77
    },
    {
        "title": "弟蕭遠雪夜同宿",
        "author": "張籍",
        "biography": "",
        "paragraphs": [
            "數卷新遊蜀客詩，長安僻巷得相隨。",
            "草堂雪夜攜琴宿，說是青城館裏時。"
        ],
        "notes": [
            ""
        ],
        "volume": "卷三百八十六",
        "no#": 78
    },
    {
        "title": "涼州詞三首",
        "author": "張籍",
        "biography": "",
        "paragraphs": [
            "邊城暮雨雁飛低，蘆筍初生漸欲齊。",
            "無數鈴聲遙過磧，應馱白練到安西。",
            "古鎮城門白磧開，胡兵往往傍沙堆。",
            "巡邊使客行應早，欲問平安無使來。",
            "鳳林關裏水東流，白草黃榆六十秋。",
            "邊將皆承主恩澤，無人解道取涼州。"
        ],
        "notes": [
            ""
        ],
        "volume": "卷三百八十六",
        "no#": 79
    },
    {
        "title": "宮詞",
        "author": "張籍",
        "biography": "",
        "paragraphs": [
            "新鷹初放兔猶肥，白日君王在內稀。",
            "薄暮千門臨欲鎖，紅妝飛騎向前歸。",
            "黃金捍撥紫檀槽，弦索初張調更高。",
            "盡理昨來新上曲，內官簾外送櫻桃。"
        ],
        "notes": [
            ""
        ],
        "volume": "卷三百八十六",
        "no#": 80
    },
    {
        "title": "華清宮",
        "author": "張籍",
        "biography": "",
        "paragraphs": [
            "溫泉流入漢離宮，宮樹行行浴殿空。",
            "武帝時人今欲盡，青山空閉禦牆中。"
        ],
        "notes": [
            ""
        ],
        "volume": "卷三百八十六",
        "no#": 81
    },
    {
        "title": "崔駙馬養鶴",
        "author": "張籍",
        "biography": "",
        "paragraphs": [
            "身閑無事稱高情，已有人間章句名。",
            "求得鶴來教翦翅，望仙台下亦將行。"
        ],
        "notes": [
            ""
        ],
        "volume": "卷三百八十六",
        "no#": 82
    },
    {
        "title": "閒遊",
        "author": "張籍",
        "biography": "",
        "paragraphs": [
            "老身不計人間事，野寺秋晴每獨過。",
            "病眼校來猶斷酒，卻嫌行處菊花多。"
        ],
        "notes": [
            ""
        ],
        "volume": "卷三百八十六",
        "no#": 83
    },
    {
        "title": "劉兵曹贈酒",
        "author": "張籍",
        "biography": "",
        "paragraphs": [
            "一瓶顏色似甘泉，閑向新栽小竹前。",
            "飲罷身中更無事，移床獨就夕陽眠。"
        ],
        "notes": [
            ""
        ],
        "volume": "卷三百八十六",
        "no#": 84
    },
    {
        "title": "送梧州王使君",
        "author": "張籍",
        "biography": "",
        "paragraphs": [
            "楚江亭上秋風起，看發蒼梧太守船。",
            "千里同行從此別，相逢又隔幾多年。"
        ],
        "notes": [
            ""
        ],
        "volume": "卷三百八十六",
        "no#": 85
    },
    {
        "title": "春日早朝",
        "author": "張籍",
        "biography": "",
        "paragraphs": [
            "曉陌春寒朝騎來，瑞雲深處見樓臺。",
            "夜來新雨沙堤濕，東上合門應未開。"
        ],
        "notes": [
            ""
        ],
        "volume": "卷三百八十六",
        "no#": 86
    },
    {
        "title": "寄朱、闞二山人",
        "author": "張籍",
        "biography": "",
        "paragraphs": [
            "為個朝章束此身，眼看東路去無因。",
            "曆陽舊客今應少，轉憶鄰家二老人。"
        ],
        "notes": [
            ""
        ],
        "volume": "卷三百八十六",
        "no#": 87
    },
    {
        "title": "寄李渤",
        "author": "張籍",
        "biography": "",
        "paragraphs": [
            "五度溪頭躑躅紅，嵩陽寺裏講時鐘。",
            "春山處處行應好，一月看花到幾峰。"
        ],
        "notes": [
            ""
        ],
        "volume": "卷三百八十六",
        "no#": 88
    },
    {
        "title": "尋仙",
        "author": "張籍",
        "biography": "",
        "paragraphs": [
            "溪頭一徑入青崖，處處仙居隔杏花。",
            "更見峰西幽客說，雲中猶有兩三家。"
        ],
        "notes": [
            ""
        ],
        "volume": "卷三百八十六",
        "no#": 89
    },
    {
        "title": "同白侍郎杏園贈劉郎中",
        "author": "張籍",
        "biography": "",
        "paragraphs": [
            "一去瀟湘頭欲白，今朝始見杏花春。",
            "從來遷客應無數，重到花前有幾人。"
        ],
        "notes": [
            ""
        ],
        "volume": "卷三百八十六",
        "no#": 90
    },
    {
        "title": "答鄱陽客藥名詩",
        "author": "張籍",
        "biography": "",
        "paragraphs": [
            "江皋歲暮相逢地，黃葉霜前半夏枝。",
            "子夜吟詩向松桂，心中萬事喜君知。"
        ],
        "notes": [
            ""
        ],
        "volume": "卷三百八十六",
        "no#": 91
    },
    {
        "title": "寄宋景",
        "author": "張籍",
        "biography": "",
        "paragraphs": [
            "詔發官兵取亂臣，將軍弓箭不離身。",
            "今君獨在征東府，莫遣功名屬別人。"
        ],
        "notes": [
            ""
        ],
        "volume": "卷三百八十六",
        "no#": 92
    },
    {
        "title": "寄王侍禦",
        "author": "張籍",
        "biography": "",
        "paragraphs": [
            "愛君紫閣峰前好，新作書堂藥灶成。",
            "見欲移居相近住，有田多與種黃精。"
        ],
        "notes": [
            ""
        ],
        "volume": "卷三百八十六",
        "no#": 93
    },
    {
        "title": "題渭北寺上方",
        "author": "張籍",
        "biography": "",
        "paragraphs": [
            "昔祭郊壇今謁陵，寺中高處最來登。",
            "十餘年後人多別，喜見當時轉讀僧。"
        ],
        "notes": [
            ""
        ],
        "volume": "卷三百八十六",
        "no#": 94
    },
    {
        "title": "閒遊",
        "author": "張籍",
        "biography": "",
        "paragraphs": [
            "終日不離塵土間，若為能見此身閑。",
            "今朝暫共遊僧語，更恨趨時別舊山。"
        ],
        "notes": [
            ""
        ],
        "volume": "卷三百八十六",
        "no#": 95
    },
    {
        "title": "倡女詞",
        "author": "張籍",
        "biography": "",
        "paragraphs": [
            "輕鬢叢梳闊掃眉，為嫌風日下樓稀。",
            "畫羅金縷難相稱，故著尋常淡薄衣。"
        ],
        "notes": [
            ""
        ],
        "volume": "卷三百八十六",
        "no#": 96
    },
    {
        "title": "答元八遺紗帽",
        "author": "張籍",
        "biography": "",
        "paragraphs": [
            "黑紗方帽君邊得，稱對山前坐竹床。",
            "唯恐被人偷剪樣，不曾閑戴出書堂。"
        ],
        "notes": [
            ""
        ],
        "volume": "卷三百八十六",
        "no#": 97
    },
    {
        "title": "題僧院",
        "author": "張籍",
        "biography": "",
        "paragraphs": [
            "聞師行講青龍疏，本寺住來多少年。",
            "靜掃空房唯獨坐，千莖秋竹在簷前。"
        ],
        "notes": [
            ""
        ],
        "volume": "卷三百八十六",
        "no#": 98
    },
    {
        "title": "送元八",
        "author": "張籍",
        "biography": "",
        "paragraphs": [
            "百神齋祭相隨遍，尋竹看山亦共行。",
            "明日城西送君去，舊遊重到獨題名。"
        ],
        "notes": [
            ""
        ],
        "volume": "卷三百八十六",
        "no#": 99
    },
    {
        "title": "吳楚歌詞",
        "author": "張籍",
        "biography": "",
        "paragraphs": [
            "庭前春鳥啄林聲，紅夾羅襦縫未成。",
            "今朝社日停針線，起向朱櫻樹下行。"
        ],
        "notes": [
            ""
        ],
        "volume": "卷三百八十六",
        "no#": 100
    },
    {
        "title": "題方睦上人月臺觀",
        "author": "張籍",
        "biography": "",
        "paragraphs": [
            "一身清淨無童子，獨坐空堂得幾年。",
            "每夜焚香通月觀，可憐光影最團圓。"
        ],
        "notes": [
            ""
        ],
        "volume": "卷三百八十六",
        "no#": 101
    },
    {
        "title": "華山廟",
        "author": "張籍",
        "biography": "",
        "paragraphs": [
            "金天廟下西京道，巫女紛紛走似煙。",
            "手把紙錢迎過客，遣求恩福到神前。"
        ],
        "notes": [
            ""
        ],
        "volume": "卷三百八十六",
        "no#": 102
    },
    {
        "title": "病中酬元宗簡",
        "author": "張籍",
        "biography": "",
        "paragraphs": [
            "東風漸暖滿城春，獨佔幽居養病身。",
            "莫說櫻桃花已發，今年不作看花人。"
        ],
        "notes": [
            ""
        ],
        "volume": "卷三百八十六",
        "no#": 103
    },
    {
        "title": "寺宿齋",
        "author": "張籍",
        "biography": "",
        "paragraphs": [
            "晚到金光門外寺，寺中新竹隔簾多。",
            "齋官禁與僧相見，院院開門不得過。"
        ],
        "notes": [
            ""
        ],
        "volume": "卷三百八十六",
        "no#": 104
    },
    {
        "title": "贈施肩吾",
        "author": "張籍",
        "biography": "",
        "paragraphs": [
            "世間漸覺無多事，雖有空名未著身。",
            "合取藥成相待吃，不須先作上天人。"
        ],
        "notes": [
            ""
        ],
        "volume": "卷三百八十六",
        "no#": 105
    },
    {
        "title": "贈王建",
        "author": "張籍",
        "biography": "",
        "paragraphs": [
            "白君去後交遊少，東野亡來篋笥貧。",
            "賴有白頭王建在，眼前猶見詠詩人。"
        ],
        "notes": [
            ""
        ],
        "volume": "卷三百八十六",
        "no#": 106
    },
    {
        "title": "逢賈島",
        "author": "張籍",
        "biography": "",
        "paragraphs": [
            "僧房逢著款冬花，出寺行吟日已斜。",
            "十二街中春雪遍，馬蹄今去入誰家。"
        ],
        "notes": [
            ""
        ],
        "volume": "卷三百八十六",
        "no#": 107
    },
    {
        "title": "山中酬人",
        "author": "張籍",
        "biography": "",
        "paragraphs": [
            "山中日暖春鳩鳴，逐水看花任意行。",
            "向晚歸來石窗下，菖蒲葉上見題名。"
        ],
        "notes": [
            ""
        ],
        "volume": "卷三百八十六",
        "no#": 108
    },
    {
        "title": "弱柏院僧影堂",
        "author": "張籍",
        "biography": "",
        "paragraphs": [
            "弱柏倒垂如線蔓，簷頭不見有枝柯。",
            "影堂香火長相續，應得人來禮拜多。"
        ],
        "notes": [
            ""
        ],
        "volume": "卷三百八十六",
        "no#": 109
    },
    {
        "title": "題故僧影堂",
        "author": "張籍",
        "biography": "",
        "paragraphs": [
            "香消雲鎖舊僧家，僧刹殘形半壁斜。",
            "日暮松煙寒漠漠，秋風吹破紙蓮花。"
        ],
        "notes": [
            ""
        ],
        "volume": "卷三百八十六",
        "no#": 110
    },
    {
        "title": "無題",
        "author": "張籍",
        "biography": "",
        "paragraphs": [
            "桃溪柳陌好經過，燈下妝成月下歌。",
            "為是襄王故宮地，至今猶有細腰多。"
        ],
        "notes": [
            ""
        ],
        "volume": "卷三百八十六",
        "no#": 111
    },
    {
        "title": "山禽",
        "author": "張籍",
        "biography": "",
        "paragraphs": [
            "山禽毛如白練帶，棲我庭前栗樹枝。",
            "獼猴半夜來取栗，一雙中林向月飛。"
        ],
        "notes": [
            ""
        ],
        "volume": "卷三百八十六",
        "no#": 112
    },
    {
        "title": "秋山",
        "author": "張籍",
        "biography": "",
        "paragraphs": [
            "秋山無雲複無風，溪頭看月出深松。",
            "草堂不閉石床靜，葉間墜露聲重重。"
        ],
        "notes": [
            ""
        ],
        "volume": "卷三百八十六",
        "no#": 113
    },
    {
        "title": "玉真觀",
        "author": "張籍",
        "biography": "",
        "paragraphs": [
            "台殿曾為貴主家，春風吹盡竹窗紗。",
            "院中仙女修香火，不許閒人入看花。"
        ],
        "notes": [
            ""
        ],
        "volume": "卷三百八十六",
        "no#": 114
    },
    {
        "title": "蠻中",
        "author": "張籍",
        "biography": "",
        "paragraphs": [
            "銅柱南邊毒草春，行人幾日到金麟。",
            "玉鐶穿耳誰家女，自抱琵琶迎海神。"
        ],
        "notes": [
            ""
        ],
        "volume": "卷三百八十六",
        "no#": 115
    },
    {
        "title": "贈道士",
        "author": "張籍",
        "biography": "",
        "paragraphs": [
            "茅山近別剡溪逢，玉節青旄十二重。",
            "自說年年上天去，羅浮最近海邊峰。"
        ],
        "notes": [
            ""
        ],
        "volume": "卷三百八十六",
        "no#": 116
    },
    {
        "title": "重平驛作",
        "author": "張籍",
        "biography": "",
        "paragraphs": [
            "茫茫菰草平如地，渺渺長堤曲似城。",
            "日暮未知投宿處，逢人更問向前程。"
        ],
        "notes": [
            ""
        ],
        "volume": "卷三百八十六",
        "no#": 117
    },
    {
        "title": "宿天竺寺，寄靈隱寺僧",
        "author": "張籍",
        "biography": "",
        "paragraphs": [
            "夜向靈溪息此身，風泉竹露淨衣塵。",
            "月明石上堪同宿，那作山南山北人。"
        ],
        "notes": [
            ""
        ],
        "volume": "卷三百八十六",
        "no#": 118
    },
    {
        "title": "酬朱慶餘",
        "author": "張籍",
        "biography": "",
        "paragraphs": [
            "越女新妝出鏡心，自知明豔更沉吟。",
            "齊紈未是人間貴，一曲菱歌敵萬金。"
        ],
        "notes": [
            ""
        ],
        "volume": "卷三百八十六",
        "no#": 119
    },
    {
        "title": "寒食憶歸",
        "author": "張籍",
        "biography": "",
        "paragraphs": [
            "京中曹局無多事，寒食貧兒要在家。",
            "遮莫杏園勝別處，亦須歸看傍村花。"
        ],
        "notes": [
            ""
        ],
        "volume": "卷三百八十六",
        "no#": 120
    },
    {
        "title": "寒食",
        "author": "張籍",
        "biography": "",
        "paragraphs": [
            "綠楊枝上五絲繩，枝弱春多欲不勝。",
            "唯有一年寒食日，女郎相喚擺階o3。"
        ],
        "notes": [
            ""
        ],
        "volume": "卷三百八十六",
        "no#": 121
    },
    {
        "title": "賦花",
        "author": "張籍",
        "biography": "",
        "paragraphs": [
            "花，花。落早，開賒。對酒客，興詩家。能回游騎，"
        ],
        "notes": [
            ""
        ],
        "volume": "卷三百八十六",
        "no#": 122
    },
    {
        "title": "句",
        "author": "張籍",
        "biography": "",
        "paragraphs": [
            "韓公國大賢，道德赫已聞。時出為陽山，爾區來趨奔。",
            "韓官遷掾曹，子隨至荊門。韓入為博士，崎嶇送歸輪。",
            "。"
        ],
        "notes": [
            ""
        ],
        "volume": "卷三百八十六",
        "no#": 123
    }
]