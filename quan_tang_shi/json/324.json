[
    {
        "title": "送杜尹赴東都",
        "author": "權德輿",
        "biography": "",
        "paragraphs": [
            "商於留異績，河洛賀新遷。朝選吳公守，時推杜尹賢。",
            "如綸披鳳詔，出匣淬龍泉。風雨交中土，簪裾敞別筵。",
            "清明人比玉，照灼府如蓮。佇報司州政，征黃似潁川。"
        ],
        "notes": [
            ""
        ],
        "volume": "卷三百二十四",
        "no#": 1
    },
    {
        "title": "送孔江州",
        "author": "權德輿",
        "biography": "",
        "paragraphs": [
            "九派尋陽郡，分明似畫圖。秋光連瀑布，晴翠辨香爐。",
            "才子厭蘭省，邦君榮竹符。江城多暇日，能寄八行無。"
        ],
        "notes": [
            ""
        ],
        "volume": "卷三百二十四",
        "no#": 2
    },
    {
        "title": "送渾鄧州",
        "author": "權德輿",
        "biography": "",
        "paragraphs": [
            "年少守南陽，新恩印綬光。輕軒出繞溜，利刃發幹將。",
            "風勁初下葉，雲寒方護霜。想君行縣處，露冕菊潭香。"
        ],
        "notes": [
            ""
        ],
        "volume": "卷三百二十四",
        "no#": 3
    },
    {
        "title": "埇橋達奚四、於十九、陳大三侍禦夜宴敘各賦二韻",
        "author": "權德輿",
        "biography": "",
        "paragraphs": [
            "滿樹鐵冠瓊樹枝，樽前燭下心相知。",
            "明朝又與白雲遠，自古河梁多別離。"
        ],
        "notes": [
            ""
        ],
        "volume": "卷三百二十四",
        "no#": 4
    },
    {
        "title": "酬別蔡十二見贈",
        "author": "權德輿",
        "biography": "",
        "paragraphs": [
            "伊人茂天爵，恬澹臥郊園。傲世方隱幾，說經久顓門。",
            "浩歌曳柴車，詎羨丹轂尊。嚴霜被鶉衣，不知狐白溫。",
            "游心羲文際，愛我相討論。潢汙忽朝宗，傳騎令載奔。",
            "崢嶸歲陰晚，愀愴離念繁。別館絲桐清，寒郊煙雨昏。",
            "中飲見逸氣，縱談窮化元。佇見公車起，聖代待乞言。"
        ],
        "notes": [
            ""
        ],
        "volume": "卷三百二十四",
        "no#": 5
    },
    {
        "title": "揚州與丁山人別",
        "author": "權德輿",
        "biography": "",
        "paragraphs": [
            "將軍易道令威仙，華髮清談得此賢。",
            "惆悵今朝廣陵別，遼東後會複何年。"
        ],
        "notes": [
            ""
        ],
        "volume": "卷三百二十四",
        "no#": 6
    },
    {
        "title": "送台州崔錄事",
        "author": "權德輿",
        "biography": "",
        "paragraphs": [
            "不嫌臨海遠，微祿代躬耕。古郡紀綱職，扁舟山水程。",
            "詩因琪樹麗，心與瀑泉清。盛府知音在，何時薦政成。"
        ],
        "notes": [
            ""
        ],
        "volume": "卷三百二十四",
        "no#": 7
    },
    {
        "title": "送信安劉少府",
        "author": "權德輿",
        "biography": "",
        "paragraphs": [
            "相看結離念，盡此林中淥。夷代輕遠遊，上才隨薄祿。",
            "參卿滯孫楚，隱市同梅福。吏散時泛弦，賓來閑覆局。",
            "襟情無俗慮，談笑成逸躅。此路足灘聲，羨君多水宿。"
        ],
        "notes": [
            ""
        ],
        "volume": "卷三百二十四",
        "no#": 8
    },
    {
        "title": "送李城門罷官歸嵩陽",
        "author": "權德輿",
        "biography": "",
        "paragraphs": [
            "與君相識處，吏隱在牆東。啟閉千門靜，逢迎兩掖通。",
            "罷官多暇日，肄業有儒風。歸去塵寰外，春山桂樹叢。"
        ],
        "notes": [
            ""
        ],
        "volume": "卷三百二十四",
        "no#": 9
    },
    {
        "title": "送上虞丞",
        "author": "權德輿",
        "biography": "",
        "paragraphs": [
            "越郡佳山水，菁江接上虞。計程航一葦，試吏佐雙鳧。",
            "雲壑窺仙籍，風謠驗地圖。因尋黃絹字，為我吊曹盱。"
        ],
        "notes": [
            ""
        ],
        "volume": "卷三百二十四",
        "no#": 10
    },
    {
        "title": "送盧評事婺州省覲",
        "author": "權德輿",
        "biography": "",
        "paragraphs": [
            "知向東陽去，晨裝見彩衣。客愁青眼別，家喜玉人歸。",
            "漠漠水煙晚，蕭蕭楓葉飛。雙溪泊船處，候吏拜胡威。"
        ],
        "notes": [
            ""
        ],
        "volume": "卷三百二十四",
        "no#": 11
    },
    {
        "title": "送崔端公郎君入京覲省",
        "author": "權德輿",
        "biography": "",
        "paragraphs": [
            "已見風姿美，仍聞藝業勤。清秋上國路，白皙少年人。",
            "帶月輕帆疾，迎霜彩服新。過庭若有問，一為說漳濱。"
        ],
        "notes": [
            ""
        ],
        "volume": "卷三百二十四",
        "no#": 12
    },
    {
        "title": "送張週二秀才謁宣州薛侍郎",
        "author": "權德輿",
        "biography": "",
        "paragraphs": [
            "儒衣兩少年，春棹轂溪船。湖月供詩興，嵐風費酒錢。",
            "上帆涵浦岸，欹枕傲晴天。不用愁羈旅，宣城太守賢。"
        ],
        "notes": [
            ""
        ],
        "volume": "卷三百二十四",
        "no#": 13
    },
    {
        "title": "送張將軍歸東都舊業",
        "author": "權德輿",
        "biography": "",
        "paragraphs": [
            "功名不復求，舊業向東周。白草辭邊騎，青門別故侯。",
            "摧殘寶劍折，羸病綠珠愁。日暮寒風起，猶疑大漠秋。"
        ],
        "notes": [
            ""
        ],
        "volume": "卷三百二十四",
        "no#": 14
    },
    {
        "title": "送句容王少府簿領赴上都",
        "author": "權德輿",
        "biography": "",
        "paragraphs": [
            "上國路綿綿，行人候曉天。離亭綠綺奏，鄉樹白雲連。",
            "江露濕征袂，山鶯宜泊船。春風若為別，相顧起尊前。"
        ],
        "notes": [
            ""
        ],
        "volume": "卷三百二十四",
        "no#": 15
    },
    {
        "title": "送從弟謁員外叔父回歸義興",
        "author": "權德輿",
        "biography": "",
        "paragraphs": [
            "異鄉兄弟少，見爾自依然。來酌林中酒，去耕湖上田。",
            "何朝逢暑雨，幾夜泊魚煙。餘力當勤學，成名貴少年。"
        ],
        "notes": [
            ""
        ],
        "volume": "卷三百二十四",
        "no#": 16
    },
    {
        "title": "送梁道士謁壽州崔大夫",
        "author": "權德輿",
        "biography": "",
        "paragraphs": [
            "年少一仙官，清羸駕彩鸞。洞宮雲渺渺，花路水漫漫。",
            "歲計芝田熟，晨裝月帔寒。遙知小山桂，五馬待邀歡。"
        ],
        "notes": [
            ""
        ],
        "volume": "卷三百二十四",
        "no#": 17
    },
    {
        "title": "送鄭秀才貢舉",
        "author": "權德輿",
        "biography": "",
        "paragraphs": [
            "西笑意如何，知隨貢舉科。吟詩向月露，驅馬出煙蘿。",
            "晚色平蕪遠，秋聲候雁多。自憐歸未得，相送一勞歌。"
        ],
        "notes": [
            ""
        ],
        "volume": "卷三百二十四",
        "no#": 18
    },
    {
        "title": "送謝孝廉移家越州",
        "author": "權德輿",
        "biography": "",
        "paragraphs": [
            "家承晉太傅，身慕魯諸生。又見一帆去，共愁千里程。",
            "沙平古樹迥，潮滿曉江晴。從此幽深去，無妨隱姓名。"
        ],
        "notes": [
            ""
        ],
        "volume": "卷三百二十四",
        "no#": 19
    },
    {
        "title": "送韓孝廉侍從赴舉",
        "author": "權德輿",
        "biography": "",
        "paragraphs": [
            "貢士去翩翩，如君最少年。彩衣行不廢，儒服代相傳。",
            "曉月經淮路，繁陰過楚天。清談遇知己，應訪孝廉船。"
        ],
        "notes": [
            ""
        ],
        "volume": "卷三百二十四",
        "no#": 20
    },
    {
        "title": "送陸拾遺祗召赴行在",
        "author": "權德輿",
        "biography": "",
        "paragraphs": [
            "鵷鷺承新命，翻飛入漢庭。歌詩能合雅，獻納每論經。",
            "月曉蜀江迥，猿啼楚樹青。幸因焚草暇，書劄訪沈冥。"
        ],
        "notes": [
            ""
        ],
        "volume": "卷三百二十四",
        "no#": 21
    },
    {
        "title": "送映師歸本寺",
        "author": "權德輿",
        "biography": "",
        "paragraphs": [
            "還歸柳市去，遠遠出人群。苔甃桐花落，山窗桂樹熏。",
            "引泉通絕澗，放鶴入孤雲。幸許宗雷到，清談不易聞。"
        ],
        "notes": [
            ""
        ],
        "volume": "卷三百二十四",
        "no#": 22
    },
    {
        "title": "送宇文文府赴行在",
        "author": "權德輿",
        "biography": "",
        "paragraphs": [
            "送君當歲暮，鬥酒破離顏。車騎擁寒水，雪雲凝遠山。",
            "且安黃綬屈，莫羨白鷗閑。從此圖南路，青雲步武間。"
        ],
        "notes": [
            ""
        ],
        "volume": "卷三百二十四",
        "no#": 23
    },
    {
        "title": "送岳州溫錄事赴任",
        "author": "權德輿",
        "biography": "",
        "paragraphs": [
            "解巾州主簿，捧檄不辭遙。獨鶴九霄翼，寒松百尺條。",
            "晨裝沾雨雪，旅宿候風潮。為政閑無事，清談肅郡僚。"
        ],
        "notes": [
            ""
        ],
        "volume": "卷三百二十四",
        "no#": 24
    },
    {
        "title": "送山人歸舊隱",
        "author": "權德輿",
        "biography": "",
        "paragraphs": [
            "工為楚辭賦，更著魯衣冠。歲儉山田薄，秋深晨服寒。",
            "武人榮燕頷，志士戀漁竿。會被公車薦，知君久晦難。"
        ],
        "notes": [
            ""
        ],
        "volume": "卷三百二十四",
        "no#": 25
    },
    {
        "title": "惠上人房宴別",
        "author": "權德輿",
        "biography": "",
        "paragraphs": [
            "方袍相引到龍華，支策開襟路不賒。法味已同香積會，",
            "究竟相依何處好，匡山古社足煙霞。"
        ],
        "notes": [
            ""
        ],
        "volume": "卷三百二十四",
        "no#": 26
    },
    {
        "title": "送裴秀才貢舉",
        "author": "權德輿",
        "biography": "",
        "paragraphs": [
            "儒衣風貌清，去抵漢公卿。賓貢年猶少，篇章藝已成。",
            "臨流惜暮景，話別起鄉情。離酌不辭醉，西江春草生。"
        ],
        "notes": [
            ""
        ],
        "volume": "卷三百二十四",
        "no#": 27
    },
    {
        "title": "送袁太祝衢婺巡覆",
        "author": "權德輿",
        "biography": "",
        "paragraphs": [
            "校緡稅畝不妨閑，清興自隨魚鳥間。",
            "知君此去足佳句，路出桐溪千萬山。"
        ],
        "notes": [
            ""
        ],
        "volume": "卷三百二十四",
        "no#": 28
    },
    {
        "title": "送湖南李侍禦赴本使賦采菱亭詩",
        "author": "權德輿",
        "biography": "",
        "paragraphs": [
            "舊俗采菱處，津亭風景和。沅江收暮靄，楚女發清歌。",
            "曲岸縈湘葉，荒階上白波。蘭橈向蓮府，一為枉帆過。"
        ],
        "notes": [
            ""
        ],
        "volume": "卷三百二十四",
        "no#": 29
    },
    {
        "title": "送穆侍禦歸東都",
        "author": "權德輿",
        "biography": "",
        "paragraphs": [
            "知君儒服貴，彩繡兩相輝。婉婉成名後，翩翩擁傳歸。",
            "江深煙嶼沒，山暗雨雲飛。共待酬恩罷，相將去息機。"
        ],
        "notes": [
            ""
        ],
        "volume": "卷三百二十四",
        "no#": 30
    },
    {
        "title": "送崔端公赴度支江陵院三韻",
        "author": "權德輿",
        "biography": "",
        "paragraphs": [
            "津亭風雪霽，鬥酒留征棹。星傳指湘江，瑤琴多楚調。",
            "偏愁欲別處，黯黯頹陽照。"
        ],
        "notes": [
            ""
        ],
        "volume": "卷三百二十四",
        "no#": 31
    },
    {
        "title": "送陸太祝赴湖南幕同用送字",
        "author": "權德輿",
        "biography": "",
        "paragraphs": [
            "不憚征路遙，定緣賓禮重。新知折柳贈，舊侶乘籃送。",
            "此去佳句多，楓江接雲夢。"
        ],
        "notes": [
            ""
        ],
        "volume": "卷三百二十四",
        "no#": 32
    },
    {
        "title": "送李處士歸弋陽山居",
        "author": "權德輿",
        "biography": "",
        "paragraphs": [
            "暫來城市意何如，卻憶葛陽溪上居。不憚薄田輸井稅，",
            "想到家山無俗侶，逢迎只是坐籃輿。"
        ],
        "notes": [
            ""
        ],
        "volume": "卷三百二十四",
        "no#": 33
    },
    {
        "title": "送清洨上人謁信州陸員外",
        "author": "權德輿",
        "biography": "",
        "paragraphs": [
            "暫辭長老去隨緣，候曉輕裝寄客船。佳句已齊康寶月，",
            "暇日若隨千騎出，南岩只在郡樓前。"
        ],
        "notes": [
            ""
        ],
        "volume": "卷三百二十四",
        "no#": 34
    },
    {
        "title": "送別同用闊字",
        "author": "權德輿",
        "biography": "",
        "paragraphs": [
            "耿耿離念繁，蕭蕭涼葉脫。緇塵素衣敝，風露秋江闊。",
            "想得讀書窗，岩花對巾褐。"
        ],
        "notes": [
            ""
        ],
        "volume": "卷三百二十四",
        "no#": 35
    },
    {
        "title": "送人使之江陵",
        "author": "權德輿",
        "biography": "",
        "paragraphs": [
            "嘉招不辭遠，捧檄利攸往。行役念前程，宴遊暌舊賞。",
            "征軺星乍動，江信潮應上。煙水飛一帆，霜風搖五兩。",
            "紛紛別袂舉，切切離鴻響。後會杳何時，悠然勞夢想。"
        ],
        "notes": [
            ""
        ],
        "volume": "卷三百二十四",
        "no#": 36
    },
    {
        "title": "餘幹贈別張二十二侍禦",
        "author": "權德輿",
        "biography": "",
        "paragraphs": [
            "蕪城陌上春風別，幹越亭邊歲暮逢。",
            "驅車又愴南北路，返照寒江千萬峰。"
        ],
        "notes": [
            ""
        ],
        "volume": "卷三百二十四",
        "no#": 37
    },
    {
        "title": "雜言賦得風送崔秀才歸白田限三五六七言",
        "author": "權德輿",
        "biography": "",
        "paragraphs": [
            "響深澗，思啼猿。闇入蘋洲暖，輕隨柳陌暄。",
            "澹蕩乍飄雲影，芳菲遍滿花源。寂寞春江別君處，"
        ],
        "notes": [
            ""
        ],
        "volume": "卷三百二十四",
        "no#": 38
    },
    {
        "title": "雜言同用離騷體送張評事襄陽覲省",
        "author": "權德輿",
        "biography": "",
        "paragraphs": [
            "黯離堂兮日晚，儼壺觴兮送遠。遠水霽兮微明，",
            "紛離念兮隨君，溯九江兮經七澤。君之去兮不可留，"
        ],
        "notes": [
            ""
        ],
        "volume": "卷三百二十四",
        "no#": 39
    },
    {
        "title": "嶺上逢久別者又別",
        "author": "權德輿",
        "biography": "",
        "paragraphs": [
            "十年曾一別，征路此相逢。馬首向何處，夕陽千萬峰。"
        ],
        "notes": [
            ""
        ],
        "volume": "卷三百二十四",
        "no#": 40
    },
    {
        "title": "贈別表兄韋卿",
        "author": "權德輿",
        "biography": "",
        "paragraphs": [
            "新讀兵書事護羌，腰間寶劍映金章。",
            "少年百戰應輕別，莫笑儒生淚數行。"
        ],
        "notes": [
            ""
        ],
        "volume": "卷三百二十四",
        "no#": 41
    },
    {
        "title": "古離別",
        "author": "權德輿",
        "biography": "",
        "paragraphs": [
            "人生天地間，瞥若六轡馳。夭壽既常數，奈何生別離。",
            "跡當中人域，正性日已衰。是非千萬境，杳靄情塵滋。",
            "出門事何常，暫別亦難期。冉冉歎流景，悠悠限山陂。",
            "盡此一夕歡，華樽會前墀。雞鳴東方曙，夙駕臨通逵。",
            "欲出強移步，欲留難致辭。兩情不得已，念此留何為。",
            "天明去已遠，寂默居人歸。入門複上堂，怳怳生驚疑。",
            "經履同遊處，猶言常相隨。覽物或臨盤，翻怪來何遲。",
            "乃知前日歡，本為今日悲。特此別後心，寧及未見時。",
            "則知交疏分，久久翻易持。報君未別後，別後當自知。"
        ],
        "notes": [
            ""
        ],
        "volume": "卷三百二十四",
        "no#": 42
    }
]