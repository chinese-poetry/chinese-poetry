[
    {
        "title": "過洞庭湖",
        "author": "許棠",
        "biography": "",
        "paragraphs": [
            "驚波常不定，半日鬢堪斑。四顧疑無地，中流忽有山。",
            "鳥高恒畏墜，帆遠卻如閑。漁父閑相引，時歌浩渺間。"
        ],
        "notes": [
            ""
        ],
        "volume": "卷六百零三",
        "no#": 1
    },
    {
        "title": "登渭南縣樓",
        "author": "許棠",
        "biography": "",
        "paragraphs": [
            "近甸名偏著，登城景又寬。半空分太華，極目是長安。",
            "雪助河流漲，人耕燒色殘。閑來時甚少，欲下重憑欄。"
        ],
        "notes": [
            ""
        ],
        "volume": "卷六百零三",
        "no#": 2
    },
    {
        "title": "送李頻之南陵主簿",
        "author": "許棠",
        "biography": "",
        "paragraphs": [
            "赴縣是還鄉，途程豈覺長。聽鶯離灞岸，蕩槳入陵陽。",
            "野蕨生公署，閑雲拂印床。晴天調膳外，垂釣有池塘。"
        ],
        "notes": [
            ""
        ],
        "volume": "卷六百零三",
        "no#": 3
    },
    {
        "title": "寫懷",
        "author": "許棠",
        "biography": "",
        "paragraphs": [
            "汩沒與辛勤，全鐘在此身。半生為下客，終老托何人。",
            "兩鬢關中改，千岩海上春。青雲知有路，自是致無因。"
        ],
        "notes": [
            ""
        ],
        "volume": "卷六百零三",
        "no#": 4
    },
    {
        "title": "過中條山",
        "author": "許棠",
        "biography": "",
        "paragraphs": [
            "徒為經異嶽，不得訪靈蹤。日盡行難盡，千重複萬重。",
            "雲垂多作雨，雷動半和鐘。孤竹人藏處，無因認本峰。"
        ],
        "notes": [
            ""
        ],
        "volume": "卷六百零三",
        "no#": 5
    },
    {
        "title": "早發洛中",
        "author": "許棠",
        "biography": "",
        "paragraphs": [
            "半夜發清洛，不知過石橋。雲增中嶽大，樹隱上陽遙。",
            "塹黑初沉月，河明欲認潮。孤村人尚夢，無處暫停橈。"
        ],
        "notes": [
            ""
        ],
        "volume": "卷六百零三",
        "no#": 6
    },
    {
        "title": "汝州郡樓望嵩山",
        "author": "許棠",
        "biography": "",
        "paragraphs": [
            "不共眾山同，岧嶢出迥空。幾層高鳥外，萬仞一樓中。",
            "水落難歸地，雲籬便逐風。唯應霄漢客，絕頂路方通。"
        ],
        "notes": [
            ""
        ],
        "volume": "卷六百零三",
        "no#": 7
    },
    {
        "title": "將歸江南留別友人",
        "author": "許棠",
        "biography": "",
        "paragraphs": [
            "連春不得意，所業已疑非。舊國亂離後，新年惆悵歸。",
            "雪開還楚地，花惹別秦衣。江徼多留滯，高秋會恐違。"
        ],
        "notes": [
            ""
        ],
        "volume": "卷六百零三",
        "no#": 8
    },
    {
        "title": "塞外書事",
        "author": "許棠",
        "biography": "",
        "paragraphs": [
            "征路出窮邊，孤吟傍戍煙。河光深蕩塞，磧色迥連天。",
            "殘日沉雕外，驚蓬到馬前。空懷釣魚所，未定蔔歸年。"
        ],
        "notes": [
            ""
        ],
        "volume": "卷六百零三",
        "no#": 9
    },
    {
        "title": "日暮江上",
        "author": "許棠",
        "biography": "",
        "paragraphs": [
            "孤帆收廣岸，落照在遙峰。南北渡人少，高低歸鳥重。",
            "潮回沙出樹，雨過浦沉鐘。漁父雖相問，那能話所從。"
        ],
        "notes": [
            ""
        ],
        "volume": "卷六百零三",
        "no#": 10
    },
    {
        "title": "客行",
        "author": "許棠",
        "biography": "",
        "paragraphs": [
            "旅食唯草草，此生誰我同。故園魂夢外，長路別離中。",
            "人事萍隨水，年光鳥過空。欲吟先落淚，多是怨途窮。"
        ],
        "notes": [
            ""
        ],
        "volume": "卷六百零三",
        "no#": 11
    },
    {
        "title": "送李員外知揚子州留務",
        "author": "許棠",
        "biography": "",
        "paragraphs": [
            "帝命分留務，東南向楚天。幾程回送騎，中路見迎船。",
            "冶例開山鑄，民多酌海煎。青雲名素重，此去豈經年。"
        ],
        "notes": [
            ""
        ],
        "volume": "卷六百零三",
        "no#": 12
    },
    {
        "title": "春暮途次華山下",
        "author": "許棠",
        "biography": "",
        "paragraphs": [
            "他皆宴牡丹，獨又出長安。遠道行非易，無圖住自難。",
            "離城風已暖，近嶽雨翻寒。此去知誰顧，閑吟只自寬。"
        ],
        "notes": [
            ""
        ],
        "volume": "卷六百零三",
        "no#": 13
    },
    {
        "title": "旅次滑台投獻陸侍禦",
        "author": "許棠",
        "biography": "",
        "paragraphs": [
            "已是鴻來日，堪驚卻背秦。天遙三楚樹，路遠兩河人。",
            "旅夢難歸隱，吟魂不在身。霜台欹冠豸，賴許往來頻。"
        ],
        "notes": [
            ""
        ],
        "volume": "卷六百零三",
        "no#": 14
    },
    {
        "title": "重歸江南",
        "author": "許棠",
        "biography": "",
        "paragraphs": [
            "無成歸故里，不似在他鄉。歲月逐流水，山川空夕陽。",
            "回潮迷古渡，迸竹過鄰牆。耆舊休存省，胡為止淚行。"
        ],
        "notes": [
            ""
        ],
        "volume": "卷六百零三",
        "no#": 15
    },
    {
        "title": "寄黔南李校書",
        "author": "許棠",
        "biography": "",
        "paragraphs": [
            "從戎巫峽外，吟興更應多。郡響蠻江漲，山昏蜀雨過。",
            "公筵饒越味，俗土尚巴歌。中夜懷吳夢，知經灩澦波。"
        ],
        "notes": [
            ""
        ],
        "volume": "卷六百零三",
        "no#": 16
    },
    {
        "title": "東歸留辭沈侍郎",
        "author": "許棠",
        "biography": "",
        "paragraphs": [
            "一第久乖期，深心已自疑。滄江歸恨遠，紫閣別愁遲。",
            "稽古成何事，龍鍾負已知。依門非近日，不慮舊恩移。"
        ],
        "notes": [
            ""
        ],
        "volume": "卷六百零三",
        "no#": 17
    },
    {
        "title": "題開明裏友人居",
        "author": "許棠",
        "biography": "",
        "paragraphs": [
            "城中塵外住，入望是田家。井出深山水，闌藏異國花。",
            "風巢和鳥動，雪竹向人斜。來往唯君熟，鄉園共海涯。"
        ],
        "notes": [
            ""
        ],
        "volume": "卷六百零三",
        "no#": 18
    },
    {
        "title": "遣懷",
        "author": "許棠",
        "biography": "",
        "paragraphs": [
            "此生何處遂，屑屑複悠悠。舊國歸無計，他鄉夢亦愁。",
            "飛塵長滿眼，衰發暗添頭。章句非經濟，終難動五侯。"
        ],
        "notes": [
            ""
        ],
        "volume": "卷六百零三",
        "no#": 19
    },
    {
        "title": "送龍州樊使君",
        "author": "許棠",
        "biography": "",
        "paragraphs": [
            "曾見邛人說，龍州地未深。碧溪飛白鳥，紅旆映青林。",
            "土產唯宜藥，王租只貢金。政成開宴日，誰伴使君吟。"
        ],
        "notes": [
            ""
        ],
        "volume": "卷六百零三",
        "no#": 20
    },
    {
        "title": "寄盩厔薛能少府",
        "author": "許棠",
        "biography": "",
        "paragraphs": [
            "滿縣唯雲水，何曾似近畿。曉庭猿集慣，寒署吏衙稀。",
            "冰色封深澗，樵聲出紫微。時聞迎隱者，依舊著山衣。"
        ],
        "notes": [
            ""
        ],
        "volume": "卷六百零三",
        "no#": 21
    },
    {
        "title": "送李左丞巡邊",
        "author": "許棠",
        "biography": "",
        "paragraphs": [
            "狂戎侵內地，左轄去蕭關。走馬沖邊雪，鳴鞞動塞山。",
            "風收枯草定，月滿廣沙閑。西繞河蘭匝，應多隔歲還。"
        ],
        "notes": [
            ""
        ],
        "volume": "卷六百零三",
        "no#": 22
    },
    {
        "title": "題青山館",
        "author": "許棠",
        "biography": "",
        "paragraphs": [
            "境概殊諸處，依然是謝家。遺文齊日月，舊井照煙霞。",
            "水隔平蕪遠，山橫度鳥斜。無人能此隱，來往謾興嗟。"
        ],
        "notes": [
            ""
        ],
        "volume": "卷六百零三",
        "no#": 23
    },
    {
        "title": "雁門關野望",
        "author": "許棠",
        "biography": "",
        "paragraphs": [
            "高關閑獨望，望久轉愁人。紫塞唯多雪，胡山不盡春。",
            "河遙分斷野，樹亂起飛塵。時見東來騎，心知近別秦。"
        ],
        "notes": [
            ""
        ],
        "volume": "卷六百零三",
        "no#": 24
    },
    {
        "title": "五原書事",
        "author": "許棠",
        "biography": "",
        "paragraphs": [
            "西出黃雲外，東懷白浪遙。星河愁立夜，雷電獨行朝。",
            "磧迥人防寇，天空雁避雕。如何非戰卒，弓劍不離腰。"
        ],
        "notes": [
            ""
        ],
        "volume": "卷六百零三",
        "no#": 25
    },
    {
        "title": "送從弟歸泉州",
        "author": "許棠",
        "biography": "",
        "paragraphs": [
            "問省歸南服，懸帆任北風。何山猶見雪，半路已無鴻。",
            "瘴雜春雲重，星垂夜海空。往來如不住，亦是一年中。"
        ],
        "notes": [
            ""
        ],
        "volume": "卷六百零三",
        "no#": 26
    },
    {
        "title": "留別故人",
        "author": "許棠",
        "biography": "",
        "paragraphs": [
            "殊立本不偶，非唯今所難。無門閑共老，盡日泣相看。",
            "鳥畏聞鶗鴂，花慚背牡丹。何人知此計，復議出長安。"
        ],
        "notes": [
            ""
        ],
        "volume": "卷六百零三",
        "no#": 27
    },
    {
        "title": "塞下二首",
        "author": "許棠",
        "biography": "",
        "paragraphs": [
            "胡虜偏狂悍，邊兵不敢閑。防秋朝伏弩，縱火夜搜山。",
            "雁逆風鼙振，沙飛獵騎還。安西雖有路，難更出陽關。",
            "征役已不定，又緣無定河。塞深烽砦密，山亂犬羊多。",
            "漢卒聞笳泣，胡兒擊劍歌。番情終未測，今昔謾言和。"
        ],
        "notes": [
            ""
        ],
        "volume": "卷六百零三",
        "no#": 28
    },
    {
        "title": "題張喬升平裏居",
        "author": "許棠",
        "biography": "",
        "paragraphs": [
            "下馬似無人，開門只一身。心同孤鶴靜，行過老僧真。",
            "亂水藏幽徑，高原隔遠津。匡廬曾共隱，相見自相親。"
        ],
        "notes": [
            ""
        ],
        "volume": "卷六百零三",
        "no#": 29
    },
    {
        "title": "題鄭拾遺南齋",
        "author": "許棠",
        "biography": "",
        "paragraphs": [
            "明時無事諫，豈是隱明君。每值離丹陛，多陪宴白雲。",
            "門連蕭洞僻，地與曲江分。滿院皆檉竹，期棲鸞鶴群。"
        ],
        "notes": [
            ""
        ],
        "volume": "卷六百零三",
        "no#": 30
    },
    {
        "title": "渭上送人南歸",
        "author": "許棠",
        "biography": "",
        "paragraphs": [
            "遠役與歸愁，同來渭水頭。南浮應到海，北去阻無州。",
            "楚雨天連地，胡風夏甚秋。江人如見問，為話複貧遊。"
        ],
        "notes": [
            ""
        ],
        "volume": "卷六百零三",
        "no#": 31
    },
    {
        "title": "寄睦州陸郎中",
        "author": "許棠",
        "biography": "",
        "paragraphs": [
            "下國多高趣，終年半是吟。海濤通越分，部伍雜閩音。",
            "曉郭雲藏市，春山鳥護林。東浮雖未遂，日日至中心。"
        ],
        "notes": [
            ""
        ],
        "volume": "卷六百零三",
        "no#": 32
    },
    {
        "title": "投徐端公",
        "author": "許棠",
        "biography": "",
        "paragraphs": [
            "無謀尋舊友，強喜亦如愁。丹桂阻丹懇，白衣成白頭。",
            "窮吳迷釣業，大漢事貧游。霄漢期提引，龍鍾未擬休。"
        ],
        "notes": [
            ""
        ],
        "volume": "卷六百零三",
        "no#": 33
    },
    {
        "title": "出塞門",
        "author": "許棠",
        "biography": "",
        "paragraphs": [
            "步步經戎虜，防兵不離身。山多曾戰處，路斷野行人。",
            "暴雨聲同瀑，奔沙勢異塵。片時懷萬慮，白髮數莖新。"
        ],
        "notes": [
            ""
        ],
        "volume": "卷六百零三",
        "no#": 34
    },
    {
        "title": "新年呈友",
        "author": "許棠",
        "biography": "",
        "paragraphs": [
            "一月月相似，一年年不同。清晨窺古鏡，旅貌近衰翁。",
            "處世閑難得，關身事半空。浮生能幾許，莫惜醉春風。"
        ],
        "notes": [
            ""
        ],
        "volume": "卷六百零三",
        "no#": 35
    },
    {
        "title": "銀州北書事",
        "author": "許棠",
        "biography": "",
        "paragraphs": [
            "南辭採石遠，北背乞銀深。磧路雖多險，江人不廢吟。",
            "雕依孤堠立，鷗向迥沙沈。因共邊人熟，行行起戰心。"
        ],
        "notes": [
            ""
        ],
        "volume": "卷六百零三",
        "no#": 36
    },
    {
        "title": "寄趙能卿",
        "author": "許棠",
        "biography": "",
        "paragraphs": [
            "我命同君命，君詩似我詩。俱無中道計，各失半生期。",
            "素業滄江遠，清時白髮垂。蹉跎一如此，何處卜棲遲。"
        ],
        "notes": [
            ""
        ],
        "volume": "卷六百零三",
        "no#": 37
    },
    {
        "title": "夏州道中",
        "author": "許棠",
        "biography": "",
        "paragraphs": [
            "茫茫沙漠廣，漸遠赫連城。堡迥烽相見，河移浪旋生。",
            "無蟬嘶折柳，有寇似防兵。不耐饑寒迫，終誰至此行。"
        ],
        "notes": [
            ""
        ],
        "volume": "卷六百零三",
        "no#": 38
    },
    {
        "title": "經故楊太尉舊居",
        "author": "許棠",
        "biography": "",
        "paragraphs": [
            "在漢信垂功，于唐道更隆。一川留古跡，多代仰高風。",
            "樹折巢墮鳥，階荒草覆蟲。行人過豈少，獨駐夕陽中。"
        ],
        "notes": [
            ""
        ],
        "volume": "卷六百零三",
        "no#": 39
    },
    {
        "title": "東歸次採石江",
        "author": "許棠",
        "biography": "",
        "paragraphs": [
            "東下經牛渚，依然是故關。客程臨岸盡，鄉思入鷗閑。",
            "雨漲巴來浪，雲增楚際山。漁翁知未達，相顧不開顏。"
        ],
        "notes": [
            ""
        ],
        "volume": "卷六百零三",
        "no#": 40
    },
    {
        "title": "隴上書事",
        "author": "許棠",
        "biography": "",
        "paragraphs": [
            "城疊連雲壑，人家似隱居。樹飛鸚鵡眾，川下鶺鴒疏。",
            "滴夢關山雨，資餐隴水魚。誰知江徼客，此景倍相於。"
        ],
        "notes": [
            ""
        ],
        "volume": "卷六百零三",
        "no#": 41
    },
    {
        "title": "陳情獻江西李常侍五首",
        "author": "許棠",
        "biography": "",
        "paragraphs": [
            "二十二三年，游秦複滯燕。徒陪群彥後，自苦此生前。",
            "徑折啼猿樹，岩荒噴月泉。東堂曾受薦，垂白志猶堅。",
            "淅淅複棲棲，人間只自迷。終年愁遠道，到老去何蹊。",
            "始見紅葉落，又聞黃鳥啼。不因趨大旆，誰肯暫提攜。",
            "童蒙即苦辛，未識杏園春。謾倚無為日，還成不偶人。",
            "鄉程長恨遠，旅夢亦愁貧。天地雖雲廣，殊難寄此身。",
            "春闈久已滯，秋賦又逢停。選士疑長阻，傷時自不寧。",
            "秦城還逐夢，楚徼影隨形。此去吟雖苦，何人更肯聽。",
            "孤立時全塞，求名勢轉難。身多離下國，分合阻長安。",
            "越鳥啼春早，蠻花送雨寒。丘門沾顧重，未別欲闌幹。"
        ],
        "notes": [
            ""
        ],
        "volume": "卷六百零三",
        "no#": 42
    },
    {
        "title": "經八合阪",
        "author": "許棠",
        "biography": "",
        "paragraphs": [
            "躡險入高空，初疑勢不窮。又緣千嶂盡，還共七盤同。",
            "下辨東流水，平隨北去鴻。天然無此道，應免患窮通。"
        ],
        "notes": [
            ""
        ],
        "volume": "卷六百零三",
        "no#": 43
    },
    {
        "title": "送友人北游",
        "author": "許棠",
        "biography": "",
        "paragraphs": [
            "北出陰關去，何人肯待君。無青山擁晉，半濁水通汾。",
            "雁塞雖多雁，雲州卻少雲。茲游殊不惡，莫恨暫離群。"
        ],
        "notes": [
            ""
        ],
        "volume": "卷六百零三",
        "no#": 44
    },
    {
        "title": "登淩歊台",
        "author": "許棠",
        "biography": "",
        "paragraphs": [
            "平蕪望已極，況複倚淩歊。江截吳山斷，天臨楚澤遙。",
            "雲帆高出樹，水市迥分橋。立久斜陽盡，無言似寂寥。"
        ],
        "notes": [
            ""
        ],
        "volume": "卷六百零三",
        "no#": 45
    },
    {
        "title": "曲江三月三日",
        "author": "許棠",
        "biography": "",
        "paragraphs": [
            "滿國賞芳辰，飛蹄複走輪。好花皆折盡，明日恐無春。",
            "鳥避連雲幄，魚驚遠浪塵。如何當此節，獨自作愁人。"
        ],
        "notes": [
            ""
        ],
        "volume": "卷六百零三",
        "no#": 46
    },
    {
        "title": "贈棲白上人",
        "author": "許棠",
        "biography": "",
        "paragraphs": [
            "閑身卻不閑，日日對天顏。已住城中寺，難歸海上山。",
            "詩傳華夏外，偈布市朝間。欲問空門事，空門豈有關。"
        ],
        "notes": [
            ""
        ],
        "volume": "卷六百零三",
        "no#": 47
    },
    {
        "title": "野步",
        "author": "許棠",
        "biography": "",
        "paragraphs": [
            "閑賞步易遠，野吟聲自高。路無人到跡，林有鶴遺毛。",
            "物外趣都別，塵中心枉勞。沿溪收墮果，坐石喚饑猱。"
        ],
        "notes": [
            ""
        ],
        "volume": "卷六百零三",
        "no#": 48
    },
    {
        "title": "過湍溝谷",
        "author": "許棠",
        "biography": "",
        "paragraphs": [
            "西去窮胡處，岩崖境不常。石形相對聳，天勢一條長。",
            "棧底鳴流水，林端斂夕陽。雖隨兵馬至，未免畏豺狼。"
        ],
        "notes": [
            ""
        ],
        "volume": "卷六百零三",
        "no#": 49
    },
    {
        "title": "送友人游蜀",
        "author": "許棠",
        "biography": "",
        "paragraphs": [
            "巴興千萬尋，此去若為心。蟋蟀既將定，彌猴應正吟。",
            "劍門秋斷雁，褒穀夜多砧。自古西南路，艱難直至今。"
        ],
        "notes": [
            ""
        ],
        "volume": "卷六百零三",
        "no#": 50
    },
    {
        "title": "題秦州城",
        "author": "許棠",
        "biography": "",
        "paragraphs": [
            "聖澤滋遐徼，河堤四向通。大荒收虜帳，遺土複秦風。",
            "亂燒迷歸路，遙山似夢中。此時懷感切，極目思無窮。"
        ],
        "notes": [
            ""
        ],
        "volume": "卷六百零三",
        "no#": 51
    },
    {
        "title": "寄敬亭山清越上人",
        "author": "許棠",
        "biography": "",
        "paragraphs": [
            "南朝山半寺，謝脁故鄉鄰。嶺上非無主，秋詩複有人。",
            "高禪星月近，野火虎狼馴。舊許陪閑社，終應待此身。"
        ],
        "notes": [
            ""
        ],
        "volume": "卷六百零三",
        "no#": 52
    },
    {
        "title": "秋江霽望",
        "author": "許棠",
        "biography": "",
        "paragraphs": [
            "高秋偏入望，霽景倍關情。落木滿江水，離人懷渭城。",
            "山高孤戍斷，野極暮天平。漁父時相問，羞真道姓名。"
        ],
        "notes": [
            ""
        ],
        "volume": "卷六百零三",
        "no#": 53
    },
    {
        "title": "隴州旅中書事寄李中丞",
        "author": "許棠",
        "biography": "",
        "paragraphs": [
            "三伏客吟過，長安未擬還。蛩聲秋不動，燕別思仍閑。",
            "亂葉隨寒雨，孤蟾起暮關。經時高嶺外，來往旆旌間。"
        ],
        "notes": [
            ""
        ],
        "volume": "卷六百零三",
        "no#": 54
    },
    {
        "title": "秋日歸舊山",
        "author": "許棠",
        "biography": "",
        "paragraphs": [
            "山雲蟬滿樹，欲住更何安。上國回將晚，孤峰別自難。",
            "磧遙鴻未到，江近夜先寒。泉石雖堪戀，行人不願看。"
        ],
        "notes": [
            ""
        ],
        "volume": "卷六百零三",
        "no#": 55
    },
    {
        "title": "下黃耳盤",
        "author": "許棠",
        "biography": "",
        "paragraphs": [
            "獨下黃盤路，多虞部落連。雲晴仍著地，樹古自參天。",
            "亂鳥飛人上，驚麋起馬前。行行無郡邑，唯見虎狼煙。"
        ],
        "notes": [
            ""
        ],
        "volume": "卷六百零三",
        "no#": 56
    },
    {
        "title": "旅懷",
        "author": "許棠",
        "biography": "",
        "paragraphs": [
            "終年唯旅舍，只似已無家。白髮除還出，丹霄去轉賒。",
            "夏游窮塞路，春醉負秦花。應是穹蒼意，空教老若耶。"
        ],
        "notes": [
            ""
        ],
        "volume": "卷六百零三",
        "no#": 57
    },
    {
        "title": "題金山寺",
        "author": "許棠",
        "biography": "",
        "paragraphs": [
            "四面波濤匝，中樓日月鄰。上窮如出世，下瞷忽驚神。",
            "刹礙長空鳥，船通外國人。房房皆疊石，風掃永無塵。"
        ],
        "notes": [
            ""
        ],
        "volume": "卷六百零三",
        "no#": 58
    },
    {
        "title": "送王侍禦赴宣城",
        "author": "許棠",
        "biography": "",
        "paragraphs": [
            "朝回離九陌，島外賞殘春。經宿留閑客，看雲作主人。",
            "時清難議隱，位重亦甘貧。岩洞真仙境，應休別臥鄰。"
        ],
        "notes": [
            ""
        ],
        "volume": "卷六百零三",
        "no#": 59
    },
    {
        "title": "題汧湖二首",
        "author": "許棠",
        "biography": "",
        "paragraphs": [
            "偶得湖中趣，都忘隴坻愁。邊聲風下雁，楚思浪移舟。",
            "靜極亭連寺，涼多島近樓。吟遊終不厭，還似曲江頭。",
            "隴首時無事，湖邊日縱吟。遊魚來複去，浴鳥出還沉。",
            "蜃氣藏孤嶼，波光到遠林。無人見垂釣，暗起洞庭心。"
        ],
        "notes": [
            ""
        ],
        "volume": "卷六百零三",
        "no#": 60
    },
    {
        "title": "宿青山館",
        "author": "許棠",
        "biography": "",
        "paragraphs": [
            "下馬青山下，無言有所思。雲藏李白墓，苔暗謝公詩。",
            "烈燒飛荒野，棲鳧宿廣陂。東來與西去，皆是不閒時。"
        ],
        "notes": [
            ""
        ],
        "volume": "卷六百零三",
        "no#": 61
    },
    {
        "title": "宿同州厲評事舊業寄華下",
        "author": "許棠",
        "biography": "",
        "paragraphs": [
            "從戎依遠地，無日見家山。地近風沙處，城當甸服間。",
            "阻河通渭水，曲苑帶秦關。待月登樓夜，何人相伴閑。"
        ],
        "notes": [
            ""
        ],
        "volume": "卷六百零三",
        "no#": 62
    },
    {
        "title": "聞蟬十二韻",
        "author": "許棠",
        "biography": "",
        "paragraphs": [
            "造化生微物，常能應候鳴。初離何處樹，又發去年聲。",
            "未蛻唯愁動，才飛似解驚。聞來鄰海徼，恨起過邊城。",
            "騷屑隨風遠，悠揚類雪輕。報秋涼漸至，嘶月思偏清。",
            "互默疑相答，微搖似欲行。繁音人已厭，朽殼蟻猶爭。",
            "朝士嚴冠飾，宮嬪逞鬢名。亂依西日噪，多引北歸情。",
            "筱露凝潛吸，蛛絲忽迸縈。此時吟立者，不覺萬愁生。"
        ],
        "notes": [
            ""
        ],
        "volume": "卷六百零三",
        "no#": 63
    },
    {
        "title": "冬杪歸陵陽別業五首",
        "author": "許棠",
        "biography": "",
        "paragraphs": [
            "無媒歸別業，所向自乖心。閭裏故人少，田園荒草深。",
            "浪翻全失岸，竹迸別成林。鷗鳥猶相識，時來聽苦吟。",
            "眠雲終未遂，策馬暫休期。上國勞魂夢，中心甚別離。",
            "冰封岩溜斷，雪壓砌松欹。骨肉嗟名晚，看歸卻淚垂。",
            "學劍雖無術，吟詩似有魔。已貧甘事晚，臨老愛閑多。",
            "雞犬唯隨鹿，兒童只衣蓑。時因尋野叟，狂醉複狂歌。",
            "鄉國亂離後，交親半旅遊。遠聞誠可念，歸見豈無愁。",
            "敗葦迷荒徑，寒蓑沒壞舟。衡門終不掩，倚杖看波流。",
            "游秦複滯燕，不覺近衰年。旅貌同柴毀，行衣對骨穿。",
            "籬寒多啄雀，木落斷浮煙。楚夜聞鳴雁，猶疑在塞天。"
        ],
        "notes": [
            ""
        ],
        "volume": "卷六百零三",
        "no#": 64
    },
    {
        "title": "送王侍禦赴宣城",
        "author": "許棠",
        "biography": "",
        "paragraphs": [
            "戴豸卻驅雞，東南上句溪。路過金穀口，帆轉石城西。",
            "水樹連天暗，山禽繞郡啼。江人諳舊化，那複俟招攜。"
        ],
        "notes": [
            ""
        ],
        "volume": "卷六百零三",
        "no#": 65
    },
    {
        "title": "春日烏延道中",
        "author": "許棠",
        "biography": "",
        "paragraphs": [
            "邊窮厄未窮，複此逐歸鴻。去路多相似，行人半不同。",
            "山川藏北狄，草木背東風。虛負男兒志，無因立戰功。"
        ],
        "notes": [
            ""
        ],
        "volume": "卷六百零三",
        "no#": 66
    },
    {
        "title": "寄華陰劉拾遺",
        "author": "許棠",
        "biography": "",
        "paragraphs": [
            "堅心持諫諍，自古亦艱難。寄邑雖行化，眠雲似去官。",
            "河分中野斷，嶽入半天寒。瀑布冰成日，誰陪吟複看。"
        ],
        "notes": [
            ""
        ],
        "volume": "卷六百零三",
        "no#": 67
    },
    {
        "title": "憶江南",
        "author": "許棠",
        "biography": "",
        "paragraphs": [
            "南楚西秦遠，名遲別歲深。欲歸難遂去，閑憶自成吟。",
            "雷電閑傾雨，猿猱鬥墮林。眠雲機尚在，未忍負初心。"
        ],
        "notes": [
            ""
        ],
        "volume": "卷六百零三",
        "no#": 68
    }
]