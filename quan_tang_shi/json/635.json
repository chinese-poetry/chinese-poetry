[
    {
        "title": "送邊上從事",
        "author": "周繇",
        "biography": "",
        "paragraphs": [
            "戎裝佩鏌鋣，走馬逐輕車。衰草城邊路，殘陽壟上笳。",
            "黃河穿漢界，青塚出胡沙。提筆男兒事，功名立可誇。"
        ],
        "notes": [
            ""
        ],
        "volume": "卷六百三十五",
        "no#": 1
    },
    {
        "title": "送洛陽崔員外",
        "author": "周繇",
        "biography": "",
        "paragraphs": [
            "塞詔除嵩洛，觀圖見廢興。城遷周古鼎，地列漢諸陵。",
            "日送歸朝客，時招住嶽僧。郡齋台閣滿，公退即吟登。"
        ],
        "notes": [
            ""
        ],
        "volume": "卷六百三十五",
        "no#": 2
    },
    {
        "title": "送人尉黔中",
        "author": "周繇",
        "biography": "",
        "paragraphs": [
            "盤山行幾驛，水路複通巴。峽漲三川雪，園開四季花。",
            "公庭飛白鳥，官俸請丹砂。知尉黔中後，高吟采物華。"
        ],
        "notes": [
            ""
        ],
        "volume": "卷六百三十五",
        "no#": 3
    },
    {
        "title": "送宇文虞",
        "author": "周繇",
        "biography": "",
        "paragraphs": [
            "此別欲何往，未言歸故林。行車新歲近，落日亂山深。",
            "野店寒無客，風巢動有禽。潛知經目事，大半是愁吟。"
        ],
        "notes": [
            ""
        ],
        "volume": "卷六百三十五",
        "no#": 4
    },
    {
        "title": "題東林寺虎掊泉",
        "author": "周繇",
        "biography": "",
        "paragraphs": [
            "勝致通幽感，靈泉有虎掊。爪抬山脈斷，掌托石心拗。",
            "竹藹疑相近，松陰蓋亦交。轉令棲遁者，真境逾難拋。"
        ],
        "notes": [
            ""
        ],
        "volume": "卷六百三十五",
        "no#": 5
    },
    {
        "title": "登甘露寺",
        "author": "周繇",
        "biography": "",
        "paragraphs": [
            "盤江上幾層，峭壁半垂藤。殿鎖南朝像，龕禪外國僧。",
            "海濤摏砌檻，山雨灑窗燈。日暮疏鐘起，聲聲徹廣陵。"
        ],
        "notes": [
            ""
        ],
        "volume": "卷六百三十五",
        "no#": 6
    },
    {
        "title": "甘露寺東軒",
        "author": "周繇",
        "biography": "",
        "paragraphs": [
            "每日憐晴眺，閑吟只自娛。山從平地有，水到遠天無。",
            "老樹多封楚，輕煙暗染吳。雖居此廊下，入戶亦躊躕。"
        ],
        "notes": [
            ""
        ],
        "volume": "卷六百三十五",
        "no#": 7
    },
    {
        "title": "甘露寺北軒",
        "author": "周繇",
        "biography": "",
        "paragraphs": [
            "曉色宜閑望，山風遠益清。白雲連晉閣，碧樹盡蕪城。",
            "少靜沙痕出，煙消野火平。最堪佳此境，為我長詩情。"
        ],
        "notes": [
            ""
        ],
        "volume": "卷六百三十五",
        "no#": 8
    },
    {
        "title": "詠螢",
        "author": "周繇",
        "biography": "",
        "paragraphs": [
            "熠熠與娟娟，池塘竹樹邊。亂飛同曳火，成聚卻無煙。",
            "微雨灑不滅，輕風吹欲燃。舊曾書案上，頻把作囊懸。"
        ],
        "notes": [
            ""
        ],
        "volume": "卷六百三十五",
        "no#": 9
    },
    {
        "title": "望海",
        "author": "周繇",
        "biography": "",
        "paragraphs": [
            "蒼茫空泛日，四顧絕人煙。半浸中華岸，旁通異域船。",
            "島間應有國，波外恐無天。欲作乘槎客，翻愁去來年。"
        ],
        "notes": [
            ""
        ],
        "volume": "卷六百三十五",
        "no#": 10
    },
    {
        "title": "送楊環校書歸廣南",
        "author": "周繇",
        "biography": "",
        "paragraphs": [
            "天南行李半波濤，灘樹枝枝拂戲猱。初著藍衫從遠嶠，",
            "名宦兩成歸舊隱，遍尋親友興何饒。"
        ],
        "notes": [
            ""
        ],
        "volume": "卷六百三十五",
        "no#": 11
    },
    {
        "title": "經故宅有感",
        "author": "周繇",
        "biography": "",
        "paragraphs": [
            "身沒南荒雨露賒，朱門空鎖舊繁華。池塘鑿就方通水，",
            "昔年埏埴生靈地，今日生人為歎嗟。"
        ],
        "notes": [
            ""
        ],
        "volume": "卷六百三十五",
        "no#": 12
    },
    {
        "title": "送入蕃使",
        "author": "周繇",
        "biography": "",
        "paragraphs": [
            "獵獵旗幡過大荒，敕書猶帶禦煙香。滹沱河凍軍回探，",
            "早終冊禮朝天闕，莫遣虯髭染塞霜。"
        ],
        "notes": [
            ""
        ],
        "volume": "卷六百三十五",
        "no#": 13
    },
    {
        "title": "白石潭秋霽作",
        "author": "周繇",
        "biography": "",
        "paragraphs": [
            "潭心煙霧破斜暉，殷殷雷聲隔翠微。崖蹙盤渦翻蜃窟，",
            "秋霽更誰同此望，遠鐘時見一僧歸。"
        ],
        "notes": [
            ""
        ],
        "volume": "卷六百三十五",
        "no#": 14
    },
    {
        "title": "題金陵棲霞寺贈月公",
        "author": "周繇",
        "biography": "",
        "paragraphs": [
            "明家不要買山錢，施作清池種白蓮。松檜老依雲外地，",
            "欲結茅庵伴師住，肯饒多少薜蘿煙。"
        ],
        "notes": [
            ""
        ],
        "volume": "卷六百三十五",
        "no#": 15
    },
    {
        "title": "嘲段成式",
        "author": "周繇",
        "biography": "",
        "paragraphs": [
            "蹙鞠且徒為，甯如目送時。報仇慚選耎，存想恨逶遲。",
            "促坐疑辟咡，銜杯強朵頤。恣情窺窈窕，曾恃好風姿。",
            "色授應難奪，神交願莫辭。請君看曲譜，不負少年期。"
        ],
        "notes": [
            ""
        ],
        "volume": "卷六百三十五",
        "no#": 16
    },
    {
        "title": "送江州薛尚書",
        "author": "周繇",
        "biography": "",
        "paragraphs": [
            "匡廬千萬峰，影匝郡城中。忽佩虎符去，遙疑鳥道通。",
            "煙霞時滿郭，波浪暮連空。樹翳樓臺月，帆飛鼓角風。",
            "郡齋多嶽客，鄉戶半漁翁。王事行春外，題詩寄遠公。"
        ],
        "notes": [
            ""
        ],
        "volume": "卷六百三十五",
        "no#": 17
    },
    {
        "title": "津頭望白水",
        "author": "周繇",
        "biography": "",
        "paragraphs": [
            "晴江暗漲岸吹沙，山畔船沖樹杪斜。",
            "城郭半淹橋市鬧，鷺鷥繚繞入人家。"
        ],
        "notes": [
            ""
        ],
        "volume": "卷六百三十五",
        "no#": 18
    },
    {
        "title": "公子行",
        "author": "周繇",
        "biography": "",
        "paragraphs": [
            "青山薄薄漏春風，日暮鳴鞭柳影中。",
            "回望玉樓人不見，酒旗深處勒花驄。"
        ],
        "notes": [
            ""
        ],
        "volume": "卷六百三十五",
        "no#": 19
    },
    {
        "title": "看牡丹贈段成式",
        "author": "周繇",
        "biography": "",
        "paragraphs": [
            "金蕊霞英疊彩香，初疑少女出蘭房。",
            "逡巡又是一年別，寄語集仙呼索郎。"
        ],
        "notes": [
            ""
        ],
        "volume": "卷六百三十五",
        "no#": 20
    },
    {
        "title": "以人參遺段成式",
        "author": "周繇",
        "biography": "",
        "paragraphs": [
            "人形上品傳方志，我得真英自紫團。",
            "慚非叔子空持藥，更請伯言審細看。"
        ],
        "notes": [
            ""
        ],
        "volume": "卷六百三十五",
        "no#": 21
    },
    {
        "title": "和段成式",
        "author": "周繇",
        "biography": "",
        "paragraphs": [
            "回簪轉黛喜猜防，粉署裁詩助酒狂。",
            "若遇仙丹偕羽化，但隨蕭史亦何傷。",
            "玉樹瓊筵映彩霞，澄虛樓閣似仙家。",
            "只緣存想歸蘭室，不向春風看夜花。"
        ],
        "notes": [
            ""
        ],
        "volume": "卷六百三十五",
        "no#": 22
    }
]