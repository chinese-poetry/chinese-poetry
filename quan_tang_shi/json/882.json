[
    {
        "title": "宗廟九德之歌辭",
        "author": "褚亮",
        "biography": "",
        "paragraphs": [
            "皇祖誕慶，于昭於天。積德斯遠，茂攸緒先。",
            "維文應曆，神武弘宣。肇跡□水，成功阪泉。",
            "道光覆載，聲穆吉先。式備犧象，用□牲牷。",
            "禮終九獻，樂展四懸。神貺景福，遐哉永年。"
        ],
        "notes": [
            ""
        ],
        "volume": "卷八百八十二",
        "no#": 1
    },
    {
        "title": "太廟祼地歌辭",
        "author": "陳叔達",
        "biography": "",
        "paragraphs": [
            "清廟既祼，鬱鬯推禮。大哉孝思，嚴恭祖禰。",
            "龍袞以祭，鸞刀思啟。發德朱弦，升歌丹陛。",
            "遙享粢盛，堂斟況齊。降福穰穰，來儀濟濟。"
        ],
        "notes": [
            ""
        ],
        "volume": "卷八百八十二",
        "no#": 2
    },
    {
        "title": "階前石竹",
        "author": "王績",
        "biography": "",
        "paragraphs": [
            "上天布甘雨，萬物咸均平。自顧微且賤，亦得蒙滋榮。",
            "萋萋結綠枝，曄曄垂朱英。常恐零露降，不得全其生。",
            "歎息聊自思，此生豈我情。昔我未生時，誰者令我萌。",
            "棄置勿重陳，委化何所營。"
        ],
        "notes": [
            ""
        ],
        "volume": "卷八百八十二",
        "no#": 3
    },
    {
        "title": "九月九日",
        "author": "崔善為",
        "biography": "",
        "paragraphs": [
            "九日重陽節，三秋季月殘。菊花催晚氣，萸房辟早寒。",
            "霜濃鷹擊遠，霧重雁飛難。誰憶龍山外，蕭條邊興闌。"
        ],
        "notes": [
            ""
        ],
        "volume": "卷八百八十二",
        "no#": 4
    },
    {
        "title": "奉和九月九日應制",
        "author": "許敬宗",
        "biography": "",
        "paragraphs": [
            "爽氣申時豫，臨秋肆武功。太液榮光發，曾城佳氣融。",
            "紫霄寒暑麗，黃山極望通。講藝遵先fN，睹德暢宸衷。",
            "鷲嶺飛夏服，娥魄亂雕弓。汗浹鑣流赭，塵生埒散紅。",
            "飲羽驚開石，中葉遽凋叢。雁殫雲路靜，烏墜日輪空。",
            "九流參廣宴，萬宇抃恩隆。"
        ],
        "notes": [
            ""
        ],
        "volume": "卷八百八十二",
        "no#": 5
    },
    {
        "title": "奉和守歲應制",
        "author": "許敬宗",
        "biography": "",
        "paragraphs": [
            "玉管移玄序，金奏賞彤闈。祥鸞歌裏轉，春燕舞前歸。",
            "壽爵傳三禮，燈枝麗九微。運廣熏風積，恩深湛露晞。",
            "送寒終此夜，延宴待晨暉。"
        ],
        "notes": [
            ""
        ],
        "volume": "卷八百八十二",
        "no#": 6
    },
    {
        "title": "淩晨",
        "author": "盧照鄰",
        "biography": "",
        "paragraphs": [
            "日掩鴻都夕，河低亂箭移。蟲飛明月戶，鵲繞落花枝。",
            "蘭襟帳北壑，玉匣鼓文漪。聞有啼鶯處，暗幄曉雲披。"
        ],
        "notes": [
            ""
        ],
        "volume": "卷八百八十二",
        "no#": 7
    },
    {
        "title": "登北固山",
        "author": "宋之問",
        "biography": "",
        "paragraphs": [
            "京鎮周天險，東南作北關。埭橫江曲路，戍入海中山。",
            "望越心初切，思秦鬢已斑。空憐上林雁，朝夕待春還。"
        ],
        "notes": [
            ""
        ],
        "volume": "卷八百八十二",
        "no#": 8
    },
    {
        "title": "陪群公登箕山賦得群字",
        "author": "宋之問",
        "biography": "",
        "paragraphs": [
            "許由去已遠，冥莫見幽墳。世薄人不貴，茲山唯白雲。",
            "甯知三千歲，複有堯為君。時佐激頹俗，登箕挹清芬。",
            "高節雖旦暮，邈與洪崖群。"
        ],
        "notes": [
            ""
        ],
        "volume": "卷八百八十二",
        "no#": 9
    },
    {
        "title": "人日兼立春小園宴",
        "author": "蘇頲",
        "biography": "",
        "paragraphs": [
            "黃山積高次，表裏望京邑。白日最靈朝，登攀盡原隰。",
            "年灰律象動，陽氣開迎入。煙靄長薄含，臨流小溪澀。",
            "賓朋莫我棄，詞賦當春立。更與韶物期，不孤東園集。"
        ],
        "notes": [
            ""
        ],
        "volume": "卷八百八十二",
        "no#": 10
    },
    {
        "title": "和黃門舅十五夜作",
        "author": "蘇頲",
        "biography": "",
        "paragraphs": [
            "聞君陌上來，歌管沸相催。孤月連明照，千燈合暗開。",
            "寶裝遊騎出，香繞看車回。獨有歸閑意，春庭伴落梅。"
        ],
        "notes": [
            ""
        ],
        "volume": "卷八百八十二",
        "no#": 11
    },
    {
        "title": "登綿州富樂山別李道士策",
        "author": "薛曜",
        "biography": "",
        "paragraphs": [
            "珠闕昆山遠，銀宮漲海懸。送君從此路，城郭幾千年。",
            "雲霧含丹景，桑麻覆細田。笙歌未盡曲，風馭獨泠然。"
        ],
        "notes": [
            ""
        ],
        "volume": "卷八百八十二",
        "no#": 12
    },
    {
        "title": "九城尋山水",
        "author": "薛曜",
        "biography": "",
        "paragraphs": [
            "菊浦桃源瞰九城，鸞歌鳳嘯忽將迎。千岩雜樹雲霞色，",
            "疑是昔年棲息地，山中日暮有餘情。"
        ],
        "notes": [
            ""
        ],
        "volume": "卷八百八十二",
        "no#": 13
    },
    {
        "title": "邙山古意",
        "author": "薛曜",
        "biography": "",
        "paragraphs": [
            "昔掩佳城路，曾驚壑易遷。今接宜都裏，翻疑海作田。",
            "鏤鼎名應大，生金字不傳。風飆吹白日，羅綺拭黃泉。",
            "象鳳笙留國，成龍劍上天。長樂移新壟，咸陽失舊阡。",
            "川流徒漫漫，神理竟綿綿。佇見飛來鶴，沈嗟不學仙。"
        ],
        "notes": [
            ""
        ],
        "volume": "卷八百八十二",
        "no#": 14
    },
    {
        "title": "鳳閣南廳槐樹半生死雖遇陽和終呈枯朽…緣情率爾為詠",
        "author": "李懷遠",
        "biography": "",
        "paragraphs": [
            "庭槐歲月深，半死尚抽心。葉少寧障日，枝疏不礙禽。",
            "帷幄諒無取，棟樑非所任。愧在龍樓側，羞處鳳池陰。",
            "未能辭雨露，猶得款衣簪。惜悲生意盡，空餘古木吟。"
        ],
        "notes": [
            ""
        ],
        "volume": "卷八百八十二",
        "no#": 15
    },
    {
        "title": "和九月九日登慈恩寺浮圖應制",
        "author": "趙彥伯",
        "biography": "",
        "paragraphs": [
            "出豫垂佳節，憑高陟梵宮。皇心滿塵界，佛跡現虛空。",
            "日月宜長壽，天人得大通。喜聞題寶偈，受記莫由同。"
        ],
        "notes": [
            ""
        ],
        "volume": "卷八百八十二",
        "no#": 16
    },
    {
        "title": "秋夜巫山",
        "author": "喬備",
        "biography": "",
        "paragraphs": [
            "巫峽裴回雨，陽臺淡蕩雲。江山空窈窕，朝暮自紛氳。",
            "螢色寒秋露，猿啼清夜聞。誰憐夢魂遠，腸斷思紛紛。"
        ],
        "notes": [
            ""
        ],
        "volume": "卷八百八十二",
        "no#": 17
    },
    {
        "title": "晦日與盧舍人同詣補闕城南林園",
        "author": "孫逖",
        "biography": "",
        "paragraphs": [
            "芳年正月晦，假日早朝回。欲盡三春賞，還欽二阮才。",
            "柳迎郊騎入，花近□庭開。宛是人寰外，真情寓物來。"
        ],
        "notes": [
            ""
        ],
        "volume": "卷八百八十二",
        "no#": 18
    },
    {
        "title": "贈劉藍田",
        "author": "盧象",
        "biography": "",
        "paragraphs": [
            "籬中犬迎吠，出屋候柴扉。歲晏輸井稅，山村人暮歸。",
            "晚田始家食，餘布成我衣。對此能無事，勞君問是非。"
        ],
        "notes": [
            ""
        ],
        "volume": "卷八百八十二",
        "no#": 19
    },
    {
        "title": "清明日青龍寺上方",
        "author": "劉長卿",
        "biography": "",
        "paragraphs": [
            "上方偏可適，季月況堪過。遠近人都至，東西山色多。",
            "夕陽留徑草，新葉變庭柯。已度清明節，春愁如客何。"
        ],
        "notes": [
            ""
        ],
        "volume": "卷八百八十二",
        "no#": 20
    },
    {
        "title": "羽山",
        "author": "蕭穎士",
        "biography": "",
        "paragraphs": [
            "九山方蕩潏，三考佇良材。夏祖何屯圮，遷殛此山隈。",
            "空餘下泉客，誰複辨黃能。"
        ],
        "notes": [
            ""
        ],
        "volume": "卷八百八十二",
        "no#": 21
    },
    {
        "title": "游馬耳山",
        "author": "蕭穎士",
        "biography": "",
        "paragraphs": [
            "茲山表東服，遠近瞻其名。合遝盡溟漲，渾渾連太清。",
            "我來疑初伏，幽路無炎精。流水出溪盡，覆蘿搖風輕。",
            "高深變氣候，俯仰暮天晴。入谷煙雨潤，登崖雲日明。",
            "乾坤正含養，種植總滋榮。草樹皆秀色，雛麋亂新聲。",
            "攀岩挹桂髓，洞穴拾瑤英。此地隱微徑，何人得長生。",
            "宿心尚葛許，彌願棲蓬瀛。太息宦名路，遲回忠孝情。",
            "還丹昧遠術，養素慚幽貞。安得從此去，悠然升玉京。"
        ],
        "notes": [
            ""
        ],
        "volume": "卷八百八十二",
        "no#": 22
    },
    {
        "title": "□□□趙載同游焦湖夜歸作",
        "author": "蕭穎士",
        "biography": "",
        "paragraphs": [
            "□□將澤國，淜騰迎淮甸。東江輸大江，別流從此縣。",
            "仙尉俯勝境，輕橈恣遊衍。自公暇有餘，微尚得所願。",
            "拈引間翰墨，風流盡歡宴。稍移井邑閑，始悅登眺便。",
            "遙岫逢應接，連塘乍回轉。劃然氣象分，萬頃行可見。",
            "波中峰一點，雲際帆千片。浩歎無端涯，孰知蘊虛變。",
            "往遊信不厭，畢景方未還。蘭□煙靄裏，延緣蒲稗間。",
            "勢隨風潮遠，心與□□閑。回見出浦月，雄光射東關。",
            "悠然蓬壺事，□□□衰顏。安得傲吏隱，彌年寓茲山。"
        ],
        "notes": [
            ""
        ],
        "volume": "卷八百八十二",
        "no#": 23
    },
    {
        "title": "龍興觀金籙建醮",
        "author": "王翰",
        "biography": "",
        "paragraphs": [
            "泰山岩岩兮淩紫氛，中有群仙兮乘白雲，"
        ],
        "notes": [
            ""
        ],
        "volume": "卷八百八十二",
        "no#": 24
    },
    {
        "title": "山中松",
        "author": "張鼎",
        "biography": "",
        "paragraphs": [
            "枝聳碧雲端，根侵蘚壁盤。幾經良匠顧，猶作散材看。",
            "雪積花開少，風多子落幹。空存後凋色，歲晚出林巒。"
        ],
        "notes": [
            ""
        ],
        "volume": "卷八百八十二",
        "no#": 25
    },
    {
        "title": "庭前晚花開",
        "author": "李白",
        "biography": "",
        "paragraphs": [
            "西王母桃種我家，三千陽春始一花。",
            "結實苦遲為人笑，攀折唧唧長咨嗟。"
        ],
        "notes": [
            ""
        ],
        "volume": "卷八百八十二",
        "no#": 26
    },
    {
        "title": "漢州王大錄事宅作",
        "author": "杜甫",
        "biography": "",
        "paragraphs": [
            "南溪老病客，相見下肩輿。近發看烏帽，催蓴煮白魚。",
            "宅中平岸水，身外滿床書。憶爾才名叔，含淒意有餘。"
        ],
        "notes": [
            ""
        ],
        "volume": "卷八百八十二",
        "no#": 27
    },
    {
        "title": "田家作",
        "author": "皇甫冉",
        "biography": "",
        "paragraphs": [
            "臥見高原燒，閑尋空穀泉。土膏消臘後，麥隴發春前。",
            "藥驗桐君錄，心齊莊子篇。荒村三數處，衰柳百餘年。",
            "好就山僧去，時過野舍眠。汲流甯厭遠，蔔地本求偏。",
            "向子諳樵路，陶家置黍田。雪峰明晚景，風雁急寒天。",
            "且複冠名鶡，甯知冕戴蟬。問津夫子倦，荷蓧丈人賢。",
            "顧物皆從爾，求心正儻然。稽康懶慢性，只自戀風煙。"
        ],
        "notes": [
            ""
        ],
        "volume": "卷八百八十二",
        "no#": 28
    },
    {
        "title": "寄劉方平",
        "author": "皇甫冉",
        "biography": "",
        "paragraphs": [
            "十年不出蹊林中，一朝結束甘從戎。嚴子持竿心寂曆，",
            "每望南峰如對君，昨來不見多黃雲。石徑幽人何所在，",
            "天畔三秋空複情，袖中一字無由得。世人易合複易離，"
        ],
        "notes": [
            ""
        ],
        "volume": "卷八百八十二",
        "no#": 29
    },
    {
        "title": "和中丞奉使承恩，還終南舊居",
        "author": "皇甫冉",
        "biography": "",
        "paragraphs": [
            "軒車尋舊隱，賓從滿郊園。蕭散煙霞興，殷勤故老言。",
            "謝公山不改，陶令菊猶存。苔蘚侵垂釣，松篁長閉門。",
            "風霜清吏事，江海諭君恩。祗召趨宣室，沉冥在一論。"
        ],
        "notes": [
            ""
        ],
        "volume": "卷八百八十二",
        "no#": 30
    },
    {
        "title": "送令狐明府",
        "author": "皇甫冉",
        "biography": "",
        "paragraphs": [
            "行當臘候晚，共惜歲陰殘。聞道巴山遠，如何蜀路難。",
            "荒林藏積雪，亂石起驚湍。君有親人術，應令勞者安。"
        ],
        "notes": [
            ""
        ],
        "volume": "卷八百八十二",
        "no#": 31
    },
    {
        "title": "同韓給事觀畢給事畫松石",
        "author": "皇甫冉",
        "biography": "",
        "paragraphs": [
            "海嶠微茫那得到，楚關迢遞心空憶。夕郎善畫岩間松，",
            "扶疏半映晚天青，凝澹全和曙雲黑。煙籠月照安可道，",
            "龍樓不競繁花吐，騎省偏宜遙夜直。羅浮道士訪移來，",
            "古槐衰柳寧足論，還對罘罳列行植。"
        ],
        "notes": [
            ""
        ],
        "volume": "卷八百八十二",
        "no#": 32
    },
    {
        "title": "送從侄棲閑律師",
        "author": "皇甫冉",
        "biography": "",
        "paragraphs": [
            "能知出世法，詎有在家心。南院開門送，東山策杖尋。",
            "經年期故里，及夏到空林。念遠長勞望，朝朝草色深。"
        ],
        "notes": [
            ""
        ],
        "volume": "卷八百八十二",
        "no#": 33
    },
    {
        "title": "舟中送李觀",
        "author": "皇甫冉",
        "biography": "",
        "paragraphs": [
            "江南近別亦依依，山晚川長客伴稀。",
            "獨坐相思計行日，出門臨水望君歸。"
        ],
        "notes": [
            ""
        ],
        "volume": "卷八百八十二",
        "no#": 34
    },
    {
        "title": "敕移橘栽",
        "author": "張彪",
        "biography": "",
        "paragraphs": [
            "南橘北為枳，古來豈虛言。徙植期不變，陰陽感君恩。",
            "枝條皆宛然，本土封其根。及時望栽種，萬里繞花園。",
            "滋味豈聖心，實以憂黎元。暫勞致力重，永感貢獻煩。",
            "是嗟草木類，稟異於乾坤。願為王母桃，千歲奉至尊。"
        ],
        "notes": [
            ""
        ],
        "volume": "卷八百八十二",
        "no#": 35
    }
]