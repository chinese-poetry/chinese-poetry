[
    {
        "title": "正月十五夜聞京有燈，恨不得觀",
        "author": "李商隱",
        "biography": "",
        "paragraphs": [
            "月色燈光滿帝都，香車寶輦隘通衢。",
            "身閑不睹中興盛，羞逐鄉人賽紫姑。"
        ],
        "notes": [
            ""
        ],
        "volume": "卷五百四十一",
        "no#": 1
    },
    {
        "title": "贈趙協律皙",
        "author": "李商隱",
        "biography": "",
        "paragraphs": [
            "俱識孫公與謝公，二年歌哭處還同。已叨鄒馬聲華末，",
            "不堪歲暮相逢地，我欲西征君又東。"
        ],
        "notes": [
            ""
        ],
        "volume": "卷五百四十一",
        "no#": 2
    },
    {
        "title": "搖落",
        "author": "李商隱",
        "biography": "",
        "paragraphs": [
            "搖落傷年日，羈留念遠心。水亭吟斷續，月幌夢飛沉。",
            "古木含風久，疏螢怯露深。人閑始遙夜，地迥更清砧。",
            "結愛曾傷晚，端憂複至今。未諳滄海路，何處玉山岑。",
            "灘激黃牛暮，雲屯白帝陰。遙知沾灑意，不減欲分襟。"
        ],
        "notes": [
            ""
        ],
        "volume": "卷五百四十一",
        "no#": 3
    },
    {
        "title": "滯雨",
        "author": "李商隱",
        "biography": "",
        "paragraphs": [
            "滯雨長安夜，殘燈獨客愁。故鄉雲水地，歸夢不宜秋。"
        ],
        "notes": [
            ""
        ],
        "volume": "卷五百四十一",
        "no#": 4
    },
    {
        "title": "偶題二首",
        "author": "李商隱",
        "biography": "",
        "paragraphs": [
            "小亭閑眠微醉消，山榴海柏枝相交。",
            "水文簟上琥珀枕，傍有墮釵雙翠翹。",
            "清月依微香露輕，曲房小院多逢迎。",
            "春叢定見饒棲鳥，飲罷莫持紅燭行。"
        ],
        "notes": [
            ""
        ],
        "volume": "卷五百四十一",
        "no#": 5
    },
    {
        "title": "月",
        "author": "李商隱",
        "biography": "",
        "paragraphs": [
            "過水穿樓觸處明，藏人帶樹遠含清。",
            "初生欲缺虛惆悵，未必圓時即有情。"
        ],
        "notes": [
            ""
        ],
        "volume": "卷五百四十一",
        "no#": 6
    },
    {
        "title": "夜冷",
        "author": "李商隱",
        "biography": "",
        "paragraphs": [
            "樹繞池寬月影多，村砧塢笛隔風蘿。",
            "西亭翠被餘香薄，一夜將愁向敗荷。"
        ],
        "notes": [
            ""
        ],
        "volume": "卷五百四十一",
        "no#": 7
    },
    {
        "title": "正月崇讓宅",
        "author": "李商隱",
        "biography": "",
        "paragraphs": [
            "密鎖重關掩綠苔，廊深閣迥此徘徊。先知風起月含暈，",
            "背燈獨共餘香語，不覺猶歌起夜來。"
        ],
        "notes": [
            ""
        ],
        "volume": "卷五百四十一",
        "no#": 8
    },
    {
        "title": "城外",
        "author": "李商隱",
        "biography": "",
        "paragraphs": [
            "露寒風定不無情，臨水當山又隔城。",
            "未必明時勝蚌蛤，一生長共月虧盈。"
        ],
        "notes": [
            ""
        ],
        "volume": "卷五百四十一",
        "no#": 9
    },
    {
        "title": "撰彭陽公志文畢有感",
        "author": "李商隱",
        "biography": "",
        "paragraphs": [
            "延陵留表墓，峴首送沈碑。敢伐不加點，猶當無愧辭。",
            "百生終莫報，九死諒難追。待得生金後，川原亦幾移。"
        ],
        "notes": [
            ""
        ],
        "volume": "卷五百四十一",
        "no#": 10
    },
    {
        "title": "北青蘿",
        "author": "李商隱",
        "biography": "",
        "paragraphs": [
            "殘陽西入崦，茅屋訪孤僧。落葉人何在，寒雲路幾層。",
            "獨敲初夜磬，閑倚一枝藤。世界微塵裏，吾寧愛與憎。"
        ],
        "notes": [
            ""
        ],
        "volume": "卷五百四十一",
        "no#": 11
    },
    {
        "title": "戲贈張書記",
        "author": "李商隱",
        "biography": "",
        "paragraphs": [
            "別館君孤枕，空庭我閉關。池光不受月，野氣欲沉山。",
            "星漢秋方會，關河夢幾還。危弦傷遠道，明鏡惜紅顏。",
            "古木含風久，平蕪盡日閑。心知兩愁絕，不斷若尋環。"
        ],
        "notes": [
            ""
        ],
        "volume": "卷五百四十一",
        "no#": 12
    },
    {
        "title": "幽人",
        "author": "李商隱",
        "biography": "",
        "paragraphs": [
            "丹灶三年火，蒼崖萬歲藤。樵歸說逢虎，棋罷正留僧。",
            "星斗同秦分，人煙接漢陵。東流清渭苦，不盡照衰興。"
        ],
        "notes": [
            ""
        ],
        "volume": "卷五百四十一",
        "no#": 13
    },
    {
        "title": "念遠",
        "author": "李商隱",
        "biography": "",
        "paragraphs": [
            "日月淹秦甸，江湖動越吟。蒼桐應露下，白閣自雲深。",
            "皎皎非鸞扇，翹翹失鳳簪。床空鄂君被，杵冷女媭砧。",
            "北思驚沙雁，南情屬海禽。關山已搖落，天地共登臨。"
        ],
        "notes": [
            ""
        ],
        "volume": "卷五百四十一",
        "no#": 14
    },
    {
        "title": "過故崔兗海宅與崔明秀才話舊因寄舊僚杜趙李三掾",
        "author": "李商隱",
        "biography": "",
        "paragraphs": [
            "絳帳恩如昨，烏衣事莫尋。諸生空會葬，舊掾已華簪。",
            "共入留賓驛，俱分市駿金。莫憑無鬼論，終負托孤心。"
        ],
        "notes": [
            ""
        ],
        "volume": "卷五百四十一",
        "no#": 15
    },
    {
        "title": "微雨",
        "author": "李商隱",
        "biography": "",
        "paragraphs": [
            "初隨林靄動，稍共夜涼分。窗迥侵燈冷，庭虛近水聞。"
        ],
        "notes": [
            ""
        ],
        "volume": "卷五百四十一",
        "no#": 16
    },
    {
        "title": "南山趙行軍新詩盛稱遊宴之洽，因寄一絕",
        "author": "李商隱",
        "biography": "",
        "paragraphs": [
            "蓮幕遙臨黑水津，櫜鞬無事但尋春。",
            "梁王司馬非孫武，且免宮中斬美人。"
        ],
        "notes": [
            ""
        ],
        "volume": "卷五百四十一",
        "no#": 17
    },
    {
        "title": "曲江",
        "author": "李商隱",
        "biography": "",
        "paragraphs": [
            "望斷平時翠輦過，空聞子夜鬼悲歌。金輿不返傾城色，",
            "天荒地變心雖折，若比陽春意未多。"
        ],
        "notes": [
            ""
        ],
        "volume": "卷五百四十一",
        "no#": 18
    },
    {
        "title": "景陽井",
        "author": "李商隱",
        "biography": "",
        "paragraphs": [
            "景陽宮井剩堪悲，不盡龍鸞誓死期。",
            "腸斷吳王宮外水，濁泥猶得葬西施。"
        ],
        "notes": [
            ""
        ],
        "volume": "卷五百四十一",
        "no#": 19
    },
    {
        "title": "故番禺侯以贓罪致不辜，事覺，母者他日過其門",
        "author": "李商隱",
        "biography": "",
        "paragraphs": [
            "飲鴆非君命，茲身亦厚亡。江陵從種橘，交廣合投香。",
            "不見千金子，空餘數仞牆。殺人須顯戮，誰舉漢三章。"
        ],
        "notes": [
            ""
        ],
        "volume": "卷五百四十一",
        "no#": 20
    },
    {
        "title": "詠雲",
        "author": "李商隱",
        "biography": "",
        "paragraphs": [
            "捧月三更斷，藏星七夕明。才聞飄迥路，旋見隔重城。",
            "潭暮隨龍起，河秋壓雁聲。只應惟宋玉，知是楚神名。"
        ],
        "notes": [
            ""
        ],
        "volume": "卷五百四十一",
        "no#": 21
    },
    {
        "title": "夜出西溪",
        "author": "李商隱",
        "biography": "",
        "paragraphs": [
            "東府憂春盡，西溪許日曛。月澄新漲水，星見欲銷雲。",
            "柳好休傷別，松高莫出群。軍書雖倚馬，猶未當能文。"
        ],
        "notes": [
            ""
        ],
        "volume": "卷五百四十一",
        "no#": 22
    },
    {
        "title": "效長吉",
        "author": "李商隱",
        "biography": "",
        "paragraphs": [
            "長長漢殿眉，窄窄楚宮衣。鏡好鸞空舞，簾疏燕誤飛。",
            "君王不可問，昨夜約黃歸。"
        ],
        "notes": [
            ""
        ],
        "volume": "卷五百四十一",
        "no#": 23
    },
    {
        "title": "柳",
        "author": "李商隱",
        "biography": "",
        "paragraphs": [
            "江南江北雪初消，漠漠輕黃惹嫩條。灞岸已攀行客手，",
            "如線如絲正牽恨，王孫歸路一何遙。"
        ],
        "notes": [
            ""
        ],
        "volume": "卷五百四十一",
        "no#": 24
    },
    {
        "title": "九月於東逢雪",
        "author": "李商隱",
        "biography": "",
        "paragraphs": [
            "舉家忻共報，秋雪墮前峰。嶺外他年憶，於東此日逢。",
            "粒輕還自亂，花薄未成重。豈是驚離鬢，應來洗病容。"
        ],
        "notes": [
            ""
        ],
        "volume": "卷五百四十一",
        "no#": 25
    },
    {
        "title": "四皓廟",
        "author": "李商隱",
        "biography": "",
        "paragraphs": [
            "本為留侯慕赤松，漢庭方識紫芝翁。",
            "蕭何只解追韓信，豈得虛當第一功。"
        ],
        "notes": [
            ""
        ],
        "volume": "卷五百四十一",
        "no#": 26
    },
    {
        "title": "送阿龜歸華",
        "author": "李商隱",
        "biography": "",
        "paragraphs": [
            "草堂歸意背煙蘿，黃綬垂腰不奈何。",
            "因汝華陽求藥物，碧松根下茯苓多。"
        ],
        "notes": [
            ""
        ],
        "volume": "卷五百四十一",
        "no#": 27
    },
    {
        "title": "九日",
        "author": "李商隱",
        "biography": "",
        "paragraphs": [
            "曾共山翁把酒時，霜天白菊繞階墀。十年泉下無人問，",
            "郎君官貴施行馬，東閣無因再得窺。"
        ],
        "notes": [
            ""
        ],
        "volume": "卷五百四十一",
        "no#": 28
    },
    {
        "title": "僧院牡丹",
        "author": "李商隱",
        "biography": "",
        "paragraphs": [
            "薄葉風才倚，枝輕霧不勝。開先如避客，色淺為依僧。",
            "粉壁正蕩水，緗幃初卷燈。傾城惟待笑，要裂幾多繒。"
        ],
        "notes": [
            ""
        ],
        "volume": "卷五百四十一",
        "no#": 29
    },
    {
        "title": "贈司勳杜十三員外",
        "author": "李商隱",
        "biography": "",
        "paragraphs": [
            "杜牧司勳字牧之，清秋一首杜秋詩。前身應是梁江總，",
            "漢江遠吊西江水，羊祜韋丹盡有碑。"
        ],
        "notes": [
            ""
        ],
        "volume": "卷五百四十一",
        "no#": 30
    },
    {
        "title": "高花",
        "author": "李商隱",
        "biography": "",
        "paragraphs": [
            "花將人共笑，籬外露繁枝。宋玉臨江宅，牆低不礙窺。"
        ],
        "notes": [
            ""
        ],
        "volume": "卷五百四十一",
        "no#": 31
    },
    {
        "title": "嘲桃",
        "author": "李商隱",
        "biography": "",
        "paragraphs": [
            "無賴夭桃面，平時露井東。春風為開了，卻擬笑春風。"
        ],
        "notes": [
            ""
        ],
        "volume": "卷五百四十一",
        "no#": 32
    },
    {
        "title": "送豐都李尉",
        "author": "李商隱",
        "biography": "",
        "paragraphs": [
            "萬古商於地，憑君泣路岐。固難尋綺季，可得信張儀。",
            "雨氣燕先覺，葉陰蟬遽知。望鄉尤忌晚，山晚更參差。"
        ],
        "notes": [
            ""
        ],
        "volume": "卷五百四十一",
        "no#": 33
    },
    {
        "title": "天平公座中呈令狐令公時蔡京在坐京曾為僧徒故有第五句",
        "author": "李商隱",
        "biography": "",
        "paragraphs": [
            "罷執霓旌上醮壇，慢妝嬌樹水晶盤。更深欲訴蛾眉斂，",
            "雖然同是將軍客，不敢公然子細看。"
        ],
        "notes": [
            ""
        ],
        "volume": "卷五百四十一",
        "no#": 34
    },
    {
        "title": "江上憶嚴五廣休",
        "author": "李商隱",
        "biography": "",
        "paragraphs": [
            "征南幕下帶長刀，夢筆深藏五色毫。",
            "逢著澄江不敢詠，鎮西留與謝功曹。"
        ],
        "notes": [
            ""
        ],
        "volume": "卷五百四十一",
        "no#": 35
    },
    {
        "title": "餞席重送從叔余之梓州",
        "author": "李商隱",
        "biography": "",
        "paragraphs": [
            "莫歎萬重山，君還我未還。武關猶悵望，何況百牢關。"
        ],
        "notes": [
            ""
        ],
        "volume": "卷五百四十一",
        "no#": 36
    },
    {
        "title": "訪隱",
        "author": "李商隱",
        "biography": "",
        "paragraphs": [
            "路到層峰斷，門依老樹開。月從平楚轉，泉自上方來。",
            "薤白羅朝饌，松黃暖夜杯。相留笑孫綽，空解賦天臺。"
        ],
        "notes": [
            ""
        ],
        "volume": "卷五百四十一",
        "no#": 37
    },
    {
        "title": "寓興",
        "author": "李商隱",
        "biography": "",
        "paragraphs": [
            "薄宦仍多病，從知竟遠遊。談諧叨客禮，休浣接冥搜。",
            "樹好頻移榻，雲奇不下樓。豈關無景物，自是有鄉愁。"
        ],
        "notes": [
            ""
        ],
        "volume": "卷五百四十一",
        "no#": 38
    },
    {
        "title": "東南",
        "author": "李商隱",
        "biography": "",
        "paragraphs": [
            "東南一望日中烏，欲逐羲和去得無。",
            "且向秦樓棠樹下，每朝先覓照羅敷。"
        ],
        "notes": [
            ""
        ],
        "volume": "卷五百四十一",
        "no#": 39
    },
    {
        "title": "歸來",
        "author": "李商隱",
        "biography": "",
        "paragraphs": [
            "舊隱無何別，歸來始更悲。難尋白道士，不見惠禪師。",
            "草徑蟲鳴急，沙渠水下遲。卻將波浪眼，清曉對紅梨。"
        ],
        "notes": [
            ""
        ],
        "volume": "卷五百四十一",
        "no#": 40
    },
    {
        "title": "子直晉昌李花",
        "author": "李商隱",
        "biography": "",
        "paragraphs": [
            "吳館何時熨，秦台幾夜熏。綃輕誰解卷，香異自先聞。",
            "月裏誰無姊，雲中亦有君。樽前見飄蕩，愁極客襟分。"
        ],
        "notes": [
            ""
        ],
        "volume": "卷五百四十一",
        "no#": 41
    },
    {
        "title": "河清與趙氏昆季宴集得擬杜工部",
        "author": "李商隱",
        "biography": "",
        "paragraphs": [
            "勝概殊江右，佳名逼渭川。虹收青嶂雨，鳥沒夕陽天。",
            "客鬢行如此，滄波坐渺然。此中真得地，漂蕩釣魚船。"
        ],
        "notes": [
            ""
        ],
        "volume": "卷五百四十一",
        "no#": 42
    },
    {
        "title": "寓目",
        "author": "李商隱",
        "biography": "",
        "paragraphs": [
            "園桂懸心碧，池蓮飫眼紅。此生真遠客，幾別即衰翁。",
            "小幌風煙入，高窗霧雨通。新知他日好，錦瑟傍朱櫳。"
        ],
        "notes": [
            ""
        ],
        "volume": "卷五百四十一",
        "no#": 43
    },
    {
        "title": "題道靜院院在中條山故王顏中丞所置虢州刺史捨官居此今寫真存焉",
        "author": "李商隱",
        "biography": "",
        "paragraphs": [
            "紫府丹成化鶴群，青松手植變龍文。壺中別有仙家日，",
            "自憐築室靈山下，徒望朝嵐與夕曛。"
        ],
        "notes": [
            ""
        ],
        "volume": "卷五百四十一",
        "no#": 44
    },
    {
        "title": "賦得桃李無言",
        "author": "李商隱",
        "biography": "",
        "paragraphs": [
            "夭桃花正發，穠李蕊方繁。應候非爭豔，成蹊不在言。",
            "靜中霞暗吐，香處雪潛翻。得意搖風態，含情泣露痕。",
            "芬芳光上苑，寂默委中園。赤白徒自許，幽芳誰與論。"
        ],
        "notes": [
            ""
        ],
        "volume": "卷五百四十一",
        "no#": 45
    },
    {
        "title": "登霍山驛樓",
        "author": "李商隱",
        "biography": "",
        "paragraphs": [
            "廟列前峰迥，樓開四望窮。嶺鼷嵐色外，陂雁夕陽中。",
            "弱柳千條露，衰荷一面風。壺關有狂孽，速繼老生功。"
        ],
        "notes": [
            ""
        ],
        "volume": "卷五百四十一",
        "no#": 46
    },
    {
        "title": "寄和水部馬郎中題興德驛，時昭義已平",
        "author": "李商隱",
        "biography": "",
        "paragraphs": [
            "仙郎倦去心，鄭驛暫登臨。水色瀟湘闊，沙程朔漠深。",
            "鷁舟時往復，鷗鳥恣浮沉。更想逢歸馬，悠悠嶽樹陰。"
        ],
        "notes": [
            ""
        ],
        "volume": "卷五百四十一",
        "no#": 47
    },
    {
        "title": "題小松",
        "author": "李商隱",
        "biography": "",
        "paragraphs": [
            "憐君孤秀植庭中，細葉輕陰滿座風。桃李盛時雖寂寞，",
            "為謝西園車馬客，定悲搖落盡成空。"
        ],
        "notes": [
            ""
        ],
        "volume": "卷五百四十一",
        "no#": 48
    },
    {
        "title": "行次昭應縣道上，送戶部李郎中充昭義攻討",
        "author": "李商隱",
        "biography": "",
        "paragraphs": [
            "將軍大旆掃狂童，詔選名賢贊武功。暫逐虎牙臨故絳，",
            "早勒勳庸燕石上，佇光綸綍漢廷中。"
        ],
        "notes": [
            ""
        ],
        "volume": "卷五百四十一",
        "no#": 49
    },
    {
        "title": "水齋",
        "author": "李商隱",
        "biography": "",
        "paragraphs": [
            "多病欣依有道邦，南塘宴起想秋江。捲簾飛燕還拂水，",
            "誰人為報故交道，莫惜鯉魚時一雙。"
        ],
        "notes": [
            ""
        ],
        "volume": "卷五百四十一",
        "no#": 50
    },
    {
        "title": "奉同諸公題河中任中丞新創河亭四韻之作",
        "author": "李商隱",
        "biography": "",
        "paragraphs": [
            "萬里誰能訪十洲，新亭雲構壓中流。河鮫縱玩難為室，",
            "獨留巧思傳千古，長與蒲津作勝遊。"
        ],
        "notes": [
            ""
        ],
        "volume": "卷五百四十一",
        "no#": 51
    },
    {
        "title": "過故府中武威公交城舊莊感事",
        "author": "李商隱",
        "biography": "",
        "paragraphs": [
            "信陵亭館接郊畿，幽象遙通晉水祠。日落高門喧燕雀，",
            "山下只今黃絹字，淚痕猶墮六州兒。"
        ],
        "notes": [
            ""
        ],
        "volume": "卷五百四十一",
        "no#": 52
    },
    {
        "title": "贈田叟",
        "author": "李商隱",
        "biography": "",
        "paragraphs": [
            "荷筱衰翁似有情，相逢攜手繞村行。燒畬曉映遠山色，",
            "撫躬地道誠感激，在野無賢心自驚。"
        ],
        "notes": [
            ""
        ],
        "volume": "卷五百四十一",
        "no#": 53
    },
    {
        "title": "贈別前蔚州契苾使君",
        "author": "李商隱",
        "biography": "",
        "paragraphs": [
            "何年部落到陰陵，奕世勤王國史稱。夜卷牙旗千帳雪，",
            "日晚鸊鵜泉畔獵，路人遙識郅都鷹。"
        ],
        "notes": [
            ""
        ],
        "volume": "卷五百四十一",
        "no#": 54
    },
    {
        "title": "和人題真娘墓",
        "author": "李商隱",
        "biography": "",
        "paragraphs": [
            "虎丘山下劍池邊，長遣遊人歎逝川。罥樹斷絲悲舞席，",
            "一自香魂招不得，只應江上獨嬋娟。"
        ],
        "notes": [
            ""
        ],
        "volume": "卷五百四十一",
        "no#": 55
    },
    {
        "title": "人日即事",
        "author": "李商隱",
        "biography": "",
        "paragraphs": [
            "文王喻複今朝是，子晉吹笙此日同。舜格有苗旬太遠，",
            "獨想道衡詩思苦，離家恨得二年中。"
        ],
        "notes": [
            ""
        ],
        "volume": "卷五百四十一",
        "no#": 56
    },
    {
        "title": "春日寄懷",
        "author": "李商隱",
        "biography": "",
        "paragraphs": [
            "世間榮落重逡巡，我獨丘園坐四春。縱使有花兼有月，",
            "欲逐風波千萬里，未知何路到龍津。"
        ],
        "notes": [
            ""
        ],
        "volume": "卷五百四十一",
        "no#": 57
    },
    {
        "title": "和劉評事永樂閒居見寄",
        "author": "李商隱",
        "biography": "",
        "paragraphs": [
            "白社幽閒君暫居，青雲器業我全疏。看封諫草歸鸞掖，",
            "自探典籍忘名利，欹枕時驚落蠹魚。"
        ],
        "notes": [
            ""
        ],
        "volume": "卷五百四十一",
        "no#": 58
    },
    {
        "title": "和馬郎中移白菊見示",
        "author": "李商隱",
        "biography": "",
        "paragraphs": [
            "陶詩只采黃金實，郢曲新傳白雪英。素色不同籬下發，",
            "偏稱含香五字客，從茲得地始芳榮。"
        ],
        "notes": [
            ""
        ],
        "volume": "卷五百四十一",
        "no#": 59
    },
    {
        "title": "喜聞太原同院崔侍禦台拜兼寄在台三二同年之什",
        "author": "李商隱",
        "biography": "",
        "paragraphs": [
            "鵬魚何事遇屯同，雲水升沉一會中。劉放未歸雞樹老，",
            "若向南台見鶯友，為傳垂翅度春風。"
        ],
        "notes": [
            ""
        ],
        "volume": "卷五百四十一",
        "no#": 60
    },
    {
        "title": "喜雪",
        "author": "李商隱",
        "biography": "",
        "paragraphs": [
            "朔雪自龍沙，呈祥勢可嘉。有田皆種玉，無樹不開花。",
            "班扇慵裁素，曹衣詎比麻。鵝歸逸少宅，鶴滿令威家。",
            "寂寞門扉掩，依稀履跡斜。人疑游面市，馬似困鹽車。",
            "洛水妃虛妒，姑山客漫誇。聯辭雖許謝，和曲本慚巴。",
            "粉署闈全隔，霜台路正賒。此時傾賀酒，相望在京華。"
        ],
        "notes": [
            ""
        ],
        "volume": "卷五百四十一",
        "no#": 61
    },
    {
        "title": "柳枝五首",
        "author": "李商隱",
        "biography": "",
        "paragraphs": [
            "花房與蜜脾，蜂雄蛺蝶雌。同時不同類，那複更相思。",
            "本是丁香樹，春條結始生。玉作彈棋局，中心亦不平。",
            "嘉瓜引蔓長，碧玉冰寒漿。東陵雖五色，不忍值牙香。",
            "柳枝井上蟠，蓮葉浦中幹。錦鱗與繡羽，水陸有傷殘。",
            "畫屏繡步障，物物自成雙。如何湖上望，只是見鴛鴦。"
        ],
        "notes": [
            ""
        ],
        "volume": "卷五百四十一",
        "no#": 62
    },
    {
        "title": "燕台四首：春",
        "author": "李商隱",
        "biography": "",
        "paragraphs": [
            "風光冉冉東西陌，幾日嬌魂尋不得。蜜房羽客類芳心，",
            "雄龍雌鳳杳何許，絮亂絲繁天亦迷。醉起微陽若初曙，",
            "衣帶無情有寬窄，春煙自碧秋霜白。研丹擘石天不知，",
            "今日東風自不勝，化作幽光入西海。"
        ],
        "notes": [
            ""
        ],
        "volume": "卷五百四十一",
        "no#": 63
    },
    {
        "title": "燕台四首：夏",
        "author": "李商隱",
        "biography": "",
        "paragraphs": [
            "前閣雨簾愁不卷，後堂芳樹陰陰見。石城景物類黃泉，",
            "蜀魂寂寞有伴未，幾夜瘴花開木棉。桂宮留影光難取，",
            "濁水清波何異源，濟河水清黃河渾。安得薄霧起緗裙，"
        ],
        "notes": [
            ""
        ],
        "volume": "卷五百四十一",
        "no#": 64
    },
    {
        "title": "燕台四首：秋",
        "author": "李商隱",
        "biography": "",
        "paragraphs": [
            "月浪沖天天宇濕，涼蟾落盡疏星入。雲屏不動掩孤嚬，",
            "但聞北斗聲回環，不見長河水清淺。金魚鎖斷紅桂春，",
            "瑤琴愔愔藏楚弄，越羅冷薄金泥重。簾鉤鸚鵡夜驚霜，",
            "歌唇一世銜雨看，可惜馨香手中故。"
        ],
        "notes": [
            ""
        ],
        "volume": "卷五百四十一",
        "no#": 65
    },
    {
        "title": "燕台四首：冬",
        "author": "李商隱",
        "biography": "",
        "paragraphs": [
            "天東日出天西下，雌鳳孤飛女龍寡。青溪白石不相望，",
            "浪乘畫舸憶蟾蜍，月娥未必嬋娟子。楚管蠻弦愁一概，",
            "破鬟矮墮淩朝寒，白玉燕釵黃金蟬。風車雨馬不持去，"
        ],
        "notes": [
            ""
        ],
        "volume": "卷五百四十一",
        "no#": 66
    },
    {
        "title": "河內詩二首",
        "author": "李商隱",
        "biography": "",
        "paragraphs": [
            "鼉鼓沉沉虯水咽，秦絲不上蠻弦絕。常娥衣薄不禁寒，",
            "靈香不下兩皇子，孤星直上相風竿。八桂林邊九芝草，",
            "梔子交加香蓼繁，停辛佇苦留待君。",
            "閶門日下吳歌遠，陂路綠菱香滿滿。後溪暗起鯉魚風，",
            "莫因風雨罷團扇，此曲斷腸惟北聲。低樓小徑城南道，"
        ],
        "notes": [
            ""
        ],
        "volume": "卷五百四十一",
        "no#": 67
    },
    {
        "title": "贈送前劉五經映三十四韻",
        "author": "李商隱",
        "biography": "",
        "paragraphs": [
            "建國宜師古，興邦屬上庠。從來以儒戲，安得振朝綱。",
            "叔世何多難，茲基遂已亡。泣麟猶委吏，歌鳳更佯狂。",
            "屋壁餘無幾，焚坑逮可傷。挾書秦二世，壞宅漢諸王。",
            "草草臨盟誓，區區務富強。微茫金馬署，狼藉鬥雞場。",
            "盡欲心無竅，皆如面正牆。驚疑豹文鼠，貪竊虎皮羊。",
            "南渡宜終否，西遷冀小康。策非方正士，貢絕孝廉郎。",
            "海鳥悲鐘鼓，狙公畏服裳。多岐空擾擾，幽室竟倀倀。",
            "凝邈為時範，虛空作士常。何由羞五霸，直自呰三皇。",
            "別派驅楊墨，他鑣並老莊。詩書資破塚，法制困探囊。",
            "周禮仍存魯，隋師果禪唐。鼎新麾一舉，革故法三章。",
            "星宿森文雅，風雷起退藏。縲囚為學切，掌故受經忙。",
            "夫子時之彥，先生跡未荒。褐衣終不召，白首興難忘。",
            "感激殊非聖，棲遲到異粻。片辭褒有德，一字貶無良。",
            "燕地尊鄒衍，西河重卜商。式閭真道在，擁彗信謙光。",
            "獲預青衿列，叨來絳帳旁。雖從各言志，還要大為防。",
            "勿謂孤寒棄，深憂訐直妨。叔孫讒易得，盜蹠暴難當。",
            "雁下秦雲黑，蟬休隴葉黃。莫逾巾屨念，容許後升堂。"
        ],
        "notes": [
            ""
        ],
        "volume": "卷五百四十一",
        "no#": 68
    },
    {
        "title": "哭遂州蕭侍郎二十四韻",
        "author": "李商隱",
        "biography": "",
        "paragraphs": [
            "遙作時多難，先令禍有源。初驚逐客議，旋駭黨人冤。",
            "密侍榮方入，司刑望愈尊。皆因優詔用，實有諫書存。",
            "苦霧三辰沒，窮陰四塞昏。虎威狐更假，隼擊鳥逾喧。",
            "徒欲心存闕，終遭耳屬垣。遺音和蜀魄，易簀對巴猿。",
            "有女悲初寡，無男泣過門。朝爭屈原草，廟餒莫敖魂。",
            "迥閣傷神峻，長江極望翻。青雲寧寄意，白骨始沾恩。",
            "早歲思東閣，為邦屬故園。登舟慚郭泰，解榻愧陳蕃。",
            "分以忘年契，情猶錫類敦。公先真帝子，我系本王孫。",
            "嘯傲張高蓋，從容接短轅。秋吟小山桂，春醉後堂萱。",
            "自歎離通籍，何嘗忘叫閽。不成穿壙入，終擬上書論。",
            "多士還魚貫，雲誰正駿奔。暫能誅倏忽，長與問乾坤。",
            "蟻漏三泉路，螿啼百草根。始知同泰講，徼福是虛言。"
        ],
        "notes": [
            ""
        ],
        "volume": "卷五百四十一",
        "no#": 69
    },
    {
        "title": "送千牛李將軍赴闕五十韻",
        "author": "李商隱",
        "biography": "",
        "paragraphs": [
            "照席瓊枝秀，當年紫綬榮。班資古直閣，勳伐舊西京。",
            "在昔王綱紊，因誰國步清。如無一戰霸，安有大橫庚。",
            "內豎依憑切，凶門責望輕。中台終惡直，上將更要盟。",
            "丹陛祥煙滅，皇闈殺氣橫。喧闐眾狙怒，容易八蠻驚。",
            "檮杌寬之久，防風戮不行。素來矜異類，此去豈親征。",
            "舍魯真非策，居邠未有名。曾無力牧禦，甯待雨師迎。",
            "火箭侵乘石，雲橋逼禁營。何時絕刁鬥，不夜見欃槍。",
            "屢亦聞投鼠，誰其敢射鯨。世情休念亂，物議笑輕生。",
            "大鹵思龍躍，蒼梧失象耕。靈衣沾愧汗，儀馬困陰兵。",
            "別館蘭熏酷，深宮蠟焰明。黃山遮舞態，黑水斷歌聲。",
            "縱未移周鼎，何辭免趙坑。空拳轉鬥地，數板不沈城。",
            "且欲憑神算，無因計力爭。幽囚蘇武節，棄市仲由纓。",
            "下殿言終驗，增埤事早萌。蒸雞殊減膳，屑麹異和羹。",
            "否極時還泰，屯餘運果亨。流離幾南渡，倉卒得西平。",
            "神鬼收昏黑，奸凶首滿盈。官非督護貴，師以丈人貞。",
            "覆載還高下，寒暄急改更。馬前烹莽卓，壇上揖韓彭。",
            "扈蹕三才正，回軍六合晴。此時惟短劍，仍世盡雙旌。",
            "顧我由群從，逢君歎老成。慶流歸嫡長，貽厥在名卿。",
            "隼擊須當要，鵬摶莫問程。趨朝排玉座，出位泣金莖。",
            "幸藉梁園賦，叨蒙許氏評。中郎推貴婿，定遠重時英。",
            "政已標三尚，人今佇一鳴。長刀懸月魄，快馬駭星精。",
            "披豁慚深眷，睽離動素誠。蕙留春晼晚，松待歲崢嶸。",
            "異縣期回雁，登時已飯鯖。去程風刺刺，別夜漏丁丁。",
            "庾信生多感，楊朱死有情。弦危中婦瑟，甲冷想夫箏。",
            "會與秦樓鳳，俱聽漢苑鶯。洛川迷曲沼，煙月兩心傾。"
        ],
        "notes": [
            ""
        ],
        "volume": "卷五百四十一",
        "no#": 70
    },
    {
        "title": "詠懷寄秘閣舊僚二十六韻",
        "author": "李商隱",
        "biography": "",
        "paragraphs": [
            "年鬢日堪悲，衡茅益自嗤。攻文枯若木，處世鈍如錘。",
            "敢忘垂堂戒，寧將暗室欺。懸頭曾苦學，折臂反成醫。",
            "僕禦嫌夫懦，孩童笑叔癡。小男方嗜栗，幼女漫憂葵。",
            "遇炙誰先啖，逢齏即便吹。官銜同畫餅，面貌乏凝脂。",
            "典籍將蠡測，文章若管窺。圖形翻類狗，入夢肯非羆。",
            "自哂成書簏，終當咒酒卮。懶沾襟上血，羞鑷鏡中絲。",
            "橐鑰言方喻，樗蒱齒詎知。事神徒惕慮，佞佛愧虛辭。",
            "曲藝垂麟角，浮名狀虎皮。乘軒寧見寵，巢幕更逢危。",
            "禮俗拘嵇喜，侯王忻戴逵。途窮方結舌，靜勝但支頤。",
            "糲食空彈劍，亨衢詎置錐。柏台成口號，芸閣暫肩隨。",
            "悔逐遷鶯伴，誰觀擇虱時。甕間眠太率，床下隱何卑。",
            "奮跡登弘閣，摧心對董帷。校讎如有暇，松竹一相思。"
        ],
        "notes": [
            ""
        ],
        "volume": "卷五百四十一",
        "no#": 71
    },
    {
        "title": "戊辰會靜中出貽同志二十韻",
        "author": "李商隱",
        "biography": "",
        "paragraphs": [
            "大道諒無外，會越自登真。丹元子何索，在己莫問鄰。",
            "蒨璨玉琳華，翱翔九真君。戲擲萬里火，聊召六甲旬。",
            "瑤簡被靈誥，持符開七門。金鈴攝群魔，絳節何兟兟。",
            "吟弄東海若，笑倚扶桑春。三山誠迥視，九州揚一塵。",
            "我本玄元胄，稟華由上津。中迷鬼道樂，沉為下土民。",
            "托質屬太陰，煉形複為人。誓將覆宮澤，安此真與神。",
            "龜山有慰薦，南真為彌綸。玉管會玄圃，火棗承天姻。",
            "科車遏故氣，侍香傳靈氛。飄颻被青霓，婀娜佩紫紋。",
            "林洞何其微，下仙不與群。丹泥因未控，萬劫猶逡巡。",
            "荊蕪既以薙，舟壑永無湮。相期保妙命，騰景侍帝宸。"
        ],
        "notes": [
            ""
        ],
        "volume": "卷五百四十一",
        "no#": 72
    },
    {
        "title": "和鄭愚贈汝陽王孫家箏妓二十韻",
        "author": "李商隱",
        "biography": "",
        "paragraphs": [
            "冰霧怨何窮，秦絲嬌未已。寒空煙霞高，白日一萬里。",
            "碧嶂愁不行，濃翠遙相倚。茜袖捧瓊姿，皎日丹霞起。",
            "孤猿耿幽寂，西風吹白芷。回首蒼梧深，女蘿閉山鬼。",
            "荒郊白鱗斷，別浦晴霞委。長彴壓河心，白道連地尾。",
            "秦人昔富家，綠窗聞妙旨。鴻驚雁背飛，象床殊故里。",
            "因令五十絲，中道分宮征。鬥粟配新聲，娣侄徒纖指。",
            "風流大堤上，悵望白門裏。蠹粉實雌弦，燈光冷如水。",
            "羌管促蠻柱，從醉吳宮耳。滿內不掃眉，君王對西子。",
            "初花慘朝露，冷臂淒愁髓。一曲送連錢，遠別長於死。",
            "玉砌銜紅蘭，妝窗結碧綺。九門十二關，清晨禁桃李。"
        ],
        "notes": [
            ""
        ],
        "volume": "卷五百四十一",
        "no#": 73
    },
    {
        "title": "四年冬以退居蒲之永樂渴然有農夫望歲之志遂作憶雪又作殘雪詩各一百言以寄情於游舊憶雪",
        "author": "李商隱",
        "biography": "",
        "paragraphs": [
            "愛景人方樂，同雪候稍愆。徒聞周雅什，願賦朔風篇。",
            "欲俟千箱慶，須資六出妍。詠留飛絮後，歌唱落梅前。",
            "庭樹思瓊蕊，妝樓認粉綿。瑞邀盈尺日，豐待兩岐年。",
            "預約延枚酒，虛乘訪戴船。映書孤志業，披氅阻神仙。",
            "幾向霜階步，頻將月幌褰。玉京應已足，白屋但顒然。"
        ],
        "notes": [
            ""
        ],
        "volume": "卷五百四十一",
        "no#": 74
    },
    {
        "title": "四年冬以退居蒲之永樂渴然有農夫望歲之志遂作憶雪又作殘雪詩各一百言以寄情於游舊憶雪",
        "author": "李商隱",
        "biography": "",
        "paragraphs": [
            "旭日開晴色，寒空失素塵。繞牆全剝粉，傍井漸消銀。",
            "刻獸摧鹽虎，為山倒玉人。珠還猶照魏，璧碎尚留秦。",
            "落日驚侵晝，餘光誤惜春。簷冰滴鵝管，屋瓦鏤魚鱗。",
            "嶺霽嵐光坼，松暄翠粒新。擁林愁拂盡，著砌恐行頻。",
            "焦寢忻無患，梁園去有因。莫能知帝力，空此荷平均。"
        ],
        "notes": [
            ""
        ],
        "volume": "卷五百四十一",
        "no#": 75
    },
    {
        "title": "大鹵平後移家到永樂縣居書懷十韻寄劉韋二前輩二公嘗於此縣寄居",
        "author": "李商隱",
        "biography": "",
        "paragraphs": [
            "驅馬繞河幹，家山照露寒。依然五柳在，況值百花殘。",
            "昔去驚投筆，今來分掛冠。不憂懸磬乏，乍喜覆盂安。",
            "甑破寧回顧，舟沉豈暇看。脫身離虎口，移疾就豬肝。",
            "鬢入新年白，顏無舊日丹。自悲秋獲少，誰懼夏畦難。",
            "逸志忘鴻鵠，清香披蕙蘭。還持一杯酒，坐想二公歡。"
        ],
        "notes": [
            ""
        ],
        "volume": "卷五百四十一",
        "no#": 76
    },
    {
        "title": "河陽詩",
        "author": "李商隱",
        "biography": "",
        "paragraphs": [
            "黃河搖溶天上來，玉樓影近中天臺。龍頭瀉酒客壽杯，",
            "可惜秋眸一臠光，漢陵走馬黃塵起。南浦老魚腥古涎，",
            "憶得蛟絲裁小卓，蛺蝶飛回木綿薄。綠繡笙囊不見人，",
            "楚絲微覺竹枝高，半曲新辭寫綿紙。巴西夜市紅守宮，",
            "曉簾串斷蜻蜓翼，羅屏但有空青色。玉灣不釣三千年，",
            "不知桂樹在何處，仙人不下雙金莖。百尺相風插重屋，"
        ],
        "notes": [
            ""
        ],
        "volume": "卷五百四十一",
        "no#": 77
    },
    {
        "title": "自桂林奉使江陵途中感懷寄獻尚書",
        "author": "李商隱",
        "biography": "",
        "paragraphs": [
            "下客依蓮幕，明公念竹林。縱然膺使命，何以奉徽音。",
            "投刺雖傷晚，酬恩豈在今。迎來新瑣闥，從到碧瑤岑。",
            "水勢初知海，天文始識參。固慚非賈誼，惟恐後陳琳。",
            "前席驚虛辱，華樽許細斟。尚憐秦痔苦，不遣楚醪沈。",
            "既載從戎筆，仍披選勝襟。瀧通伏波柱，簾對有虞琴。",
            "宅與嚴城接，門藏別岫深。閣涼松冉冉，堂靜桂森森。",
            "社內容周續，鄉中保展禽。白衣居士訪，烏帽逸人尋。",
            "佞佛將成傳，耽書或類淫。長懷五羖贖，終著九州箴。",
            "良訊封鴛綺，餘光借玳簪。張衡愁浩浩，沈約瘦愔愔。",
            "蘆白疑粘鬢，楓丹欲照心。歸期無雁報，旅抱有猿侵。",
            "短日安能駐，低雲只有陰。亂鴉沖曬網，寒女簇遙砧。",
            "東道違寧久，西園望不禁。江生魂黯黯，泉客淚涔涔。",
            "逸翰應藏法，高辭肯浪吟。數須傳庾翼，莫獨與盧諶。",
            "假寐憑書簏，哀吟叩劍鐔。未嘗貪偃息，那復議登臨。",
            "彼美回清鏡，其誰受曲針。人皆向燕路，無乃費黃金。"
        ],
        "notes": [
            ""
        ],
        "volume": "卷五百四十一",
        "no#": 78
    },
    {
        "title": "送從翁從東川弘農尚書幕",
        "author": "李商隱",
        "biography": "",
        "paragraphs": [
            "大鎮初更帥，嘉賓素見邀。使車無遠近，歸路更煙霄。",
            "穩放驊騮步，高安翡翠巢。禦風知有在，去國肯無聊。",
            "早忝諸孫末，俱從小隱招。心懸紫雲閣，夢斷赤城標。",
            "素女悲清瑟，秦娥弄玉簫。山連玄圃近，水接絳河遙。",
            "豈意聞周鐸，翻然慕舜韶。皆辭喬木去，遠逐斷蓬飄。",
            "薄俗誰其激，斯民已甚恌。鸞皇期一舉，燕雀不相饒。",
            "敢共頹波遠，因之內火燒。是非過別夢，時節慘驚飆。",
            "未至誰能賦，中幹欲病痟。屢曾紆錦繡，勉欲報瓊瑤。",
            "我恐霜侵鬢，君先綬掛腰。甘心與陳阮，揮手謝松喬。",
            "錦裏差鄰接，雲台閉寂寥。一川虛月魄，萬崦自芝苗。",
            "瘴雨瀧間急，離魂峽外銷。非關無燭夜，其奈落花朝。",
            "幾處逢鳴佩，何筵不翠翹。蠻童騎象舞，江市賣鮫綃。",
            "南詔知非敵，西山亦屢驕。勿貪佳麗地，不為聖明朝。",
            "少減東城飲，時看北斗杓。莫因乖別久，遂逐歲寒凋。",
            "盛幕開高宴，將軍問故僚。為言公玉季，早日棄漁樵。"
        ],
        "notes": [
            ""
        ],
        "volume": "卷五百四十一",
        "no#": 79
    },
    {
        "title": "李肱所遺畫松詩書兩紙得四十韻",
        "author": "李商隱",
        "biography": "",
        "paragraphs": [
            "萬草已涼露，開圖披古松。青山遍滄海，此樹生何峰。",
            "孤根邈無倚，直立撐鴻蒙。端如君子身，挺若壯士胸。",
            "樛枝勢夭矯，忽欲蟠拏空。又如驚螭走，默與奔雲逢。",
            "孫枝擢細葉，旖旎狐裘茸。鄒顛蓐發軟，麗姬眉黛濃。",
            "視久眩目睛，倏忽變輝容。竦削正稠直，婀娜旋敷峰。",
            "又如洞房冷，翠被張穹籠。亦若暨羅女，平旦妝顏容。",
            "細疑襲氣母，猛若爭神功。燕雀固寂寂，霧露常衝衝。",
            "香蘭愧傷暮，碧竹慚空中。可集呈瑞鳳，堪藏行雨龍。",
            "淮山桂偃蹇，蜀郡桑重童。枝條亮眇脆，靈氣何由同。",
            "昔聞咸陽帝，近說稽山儂。或著仙人號，或以大夫封。",
            "終南與清都，煙雨遙相通。安知夜夜意，不起西南風。",
            "美人昔清興，重之猶月鐘。寶笥十八九，香緹千萬重。",
            "一旦鬼瞰室，稠疊張羉罿。赤羽中要害，是非皆匆匆。",
            "生如碧海月，死踐霜郊蓬。平生握中玩，散失隨奴童。",
            "我聞照妖鏡，及與神劍鋒。寓身會有地，不為凡物蒙。",
            "伊人秉茲圖，顧眄擇所從。而我何為者，開顏捧靈蹤。",
            "報以漆鳴琴，懸之真珠櫳。是時方暑夏，座內若嚴冬。",
            "憶昔謝四騎，學仙玉陽東。千株盡若此，路入瓊瑤宮。",
            "口詠玄雲歌，手把金芙蓉。濃藹深霓袖，色映琅玕中。",
            "悲哉墮世網，去之若遺弓。形魄天壇上，海日高瞳瞳。",
            "終騎紫鸞歸，持寄扶桑翁。"
        ],
        "notes": [
            ""
        ],
        "volume": "卷五百四十一",
        "no#": 80
    },
    {
        "title": "戲題樞言草閣三十二韻",
        "author": "李商隱",
        "biography": "",
        "paragraphs": [
            "君家在河北，我家在山西。百歲本無業，陰陰仙李枝。",
            "尚書文與武，戰罷幕府開。君從渭南至，我自仙遊來。",
            "平昔苦南北，動成雲雨乖。逮今兩攜手，對若床下鞋。",
            "夜歸碣石館，朝上黃金台。我有苦寒調，君抱陽春才。",
            "年顏各少壯，發綠齒尚齊。我雖不能飲，君時醉如泥。",
            "政靜籌畫簡，退食多相攜。掃掠走馬路，整頓射雉翳。",
            "春風二三月，柳密鶯正啼。清河在門外，上與浮雲齊。",
            "欹冠調玉琴，彈作松風哀。又彈明君怨，一去怨不回。",
            "感激坐者泣，起視雁行低。翻憂龍山雪，卻雜胡沙飛。",
            "仲容銅琵琶，項直聲淒淒。上貼金捍撥，畫為承露雞。",
            "君時臥掁觸，勸客白玉杯。苦雲年光疾，不飲將安歸。",
            "我賞此言是，因循未能諧。君言中聖人，坐臥莫我違。",
            "榆莢亂不整，楊花飛相隨。上有白日照，下有東風吹。",
            "青樓有美人，顏色如玫瑰。歌聲入青雲，所痛無良媒。",
            "少年苦不久，顧慕良難哉。徒令真珠肶，裛入珊瑚腮。",
            "君今且少安，聽我苦吟詩。古詩何人作，老大徒傷悲。"
        ],
        "notes": [
            ""
        ],
        "volume": "卷五百四十一",
        "no#": 81
    },
    {
        "title": "偶成轉韻七十二句贈四同舍",
        "author": "李商隱",
        "biography": "",
        "paragraphs": [
            "沛國東風吹大澤，蒲青柳碧春一色。我來不見隆准人，",
            "藍山寶肆不可入，玉中仍是青琅玕。武威將軍使中俠，",
            "詰旦九門傳奏章，高車大馬來煌煌。路逢鄒枚不暇揖，",
            "眾中賞我賦高唐，回看屈宋由年輩。公事武皇為鐵冠，",
            "明年赴辟下昭桂，東郊慟哭辭兄弟。韓公堆上跋馬時，",
            "湘妃廟下已春盡，虞帝城前初日曛。謝游橋上澄江館，",
            "頃之失職辭南風，破帆壞槳荊江中。斬蛟斷璧不無意，",
            "天官補吏府中趨，玉骨瘦來無一把。手封狴牢屯制囚，",
            "舊山萬仞青霞外，望見扶桑出東海。愛君憂國去未能，",
            "且吟王粲從軍樂，不賦淵明歸去來。彭門十萬皆雄勇，",
            "之子夫君鄭與裴，何甥謝舅當世才。青袍白簡風流極，",
            "橫行闊視倚公憐，狂來筆力如牛弩。借酒祝公千萬年，"
        ],
        "notes": [
            ""
        ],
        "volume": "卷五百四十一",
        "no#": 82
    },
    {
        "title": "五言述德抒情詩一首四十韻獻上杜七兄僕射相公",
        "author": "李商隱",
        "biography": "",
        "paragraphs": [
            "帝作黃金闕，仙開白玉京。有人扶太極，惟嶽降元精。",
            "耿賈官勳大，荀陳地望清。旗常懸祖德，甲令著嘉聲。",
            "經出宣尼壁，書留晏子楹。武鄉傳陣法，踐土主文盟。",
            "自昔流王澤，由來仗國楨。九河分合遝，一柱忽崢嶸。",
            "得主勞三顧，驚人肯再鳴。碧虛天共轉，黃道日同行。",
            "後飲曹參酒，先和傅說羹。即時賢路辟，此夜泰階平。",
            "願保無疆福，將圖不朽名。率身期濟世，叩額慮興兵。",
            "感念殽屍露，咨嗟趙卒坑。儻令安隱忍，何以贊貞明。",
            "惡草雖當路，寒松實挺生。人言真可畏，公意本無爭。",
            "故事留台閣，前驅且旆旌。芙蓉王儉府，楊柳亞夫營。",
            "清嘯頻疏俗，高談屢析酲。過庭多令子，乞墅有名甥。",
            "南詔應聞命，西山莫敢驚。寄辭收的博，端坐掃欃槍。",
            "雅宴初無倦，長歌底有情。檻危春水暖，樓迥雪峰晴。",
            "移席牽緗蔓，回橈撲絳英。誰知杜武庫，只見謝宣城。",
            "有客趨高義，於今滯下卿。登門慚後至，置驛恐虛迎。",
            "自是依劉表，安能比老彭。雕龍心已切，畫虎意何成。",
            "豈有曾黔突，徒勞不倚衡。乘時乖巧宦，占象合艱貞。",
            "廢忘淹中學，遲回穀口耕。悼傷潘岳重，樹立馬遷輕。",
            "隴鳥悲丹觜，湘蘭怨紫莖。歸期過舊歲，旅夢繞殘更。",
            "弱植叨華族，衰門倚外兄。欲陳勞者曲，未唱淚先橫。"
        ],
        "notes": [
            ""
        ],
        "volume": "卷五百四十一",
        "no#": 83
    },
    {
        "title": "今月二日不自量度，輒以詩一首四十韻干瀆尊嚴，伏蒙仁恩，俯賜披覽，獎踰其實，情溢於辭，顧惟疏蕪，曷用酬戴，輒復五言四十韻詩獻上，亦詩人詠嘆不足之義也",
        "author": "李商隱",
        "biography": "",
        "paragraphs": [
            "家擅無雙譽，朝居第一功。四時當首夏，八節應條風。",
            "滌濯臨清濟，巉岩倚碧嵩。鮑壺冰皎潔，王佩玉丁東。",
            "處劇張京兆，通經戴侍中。將星臨迥夜，卿月麗層穹。",
            "下令銷秦盜，高談破宋聾。含霜太山竹，拂霧嶧陽桐。",
            "樂道幹知退，當官蹇匪躬。服箱青海馬，入兆渭川熊。",
            "固是符真宰，徒勞讓化工。鳳池春瀲豔，雞樹曉曈曨。",
            "願守三章約，還期九譯通。熏琴調大舜，寶瑟和神農。",
            "慷慨資元老，周旋值狡童。仲尼羞問陣，魏絳喜和戎。",
            "款款將除蠹，孜孜欲達聰。所求因渭濁，安肯與雷同。",
            "物議將調鼎，君恩忽賜弓。開吳相上下，全蜀占西東。",
            "銳卒魚懸餌，豪胥鳥在籠。疲民呼杜母，鄰國仰羊公。",
            "置驛推東道，安禪合北宗。嘉賓增重價，上士悟真空。",
            "扇舉遮王導，樽開見孔融。煙飛愁舞罷，塵定惜歌終。",
            "岸柳兼池綠，園花映燭紅。未曾周顗醉，轉覺季心恭。",
            "系滯喧人望，便蕃屬聖衷。天書何日降，庭燎幾時烘。",
            "早歲乖投刺，今晨幸發蒙。遠途哀跛鱉，薄藝獎雕蟲。",
            "故事曾尊隗，前修有薦雄。終須煩刻畫，聊擬更磨礱。",
            "蠻嶺晴留雪，巴江晚帶楓。營巢憐越燕，裂帛待燕鴻。",
            "自苦誠先檗，長飄不後蓬。容華雖少健，思緒即悲翁。",
            "感激淮山館，優遊碣石宮。待公三入相，丕祚始無窮。"
        ],
        "notes": [
            ""
        ],
        "volume": "卷五百四十一",
        "no#": 84
    },
    {
        "title": "驕兒詩",
        "author": "李商隱",
        "biography": "",
        "paragraphs": [
            "袞師我驕兒，美秀乃無匹。文葆未周晬，固已知六七。",
            "四歲知名姓，眼不視梨栗。交朋頗窺觀，謂是丹穴物。",
            "前朝尚器貌，流品方第一。不然神仙姿，不爾燕鶴骨。",
            "安得此相謂，欲慰衰朽質。青春妍和月，朋戲渾甥侄。",
            "繞堂複穿林，沸若金鼎溢。門有長者來，造次請先出。",
            "客前問所須，含意下吐實。歸來學客面，e5敗秉爺笏。",
            "或謔張飛胡，或笑鄧艾吃。豪鷹毛崱屴，猛馬氣佶傈。",
            "截得青筼簹，騎走恣唐突。忽複學參軍，按聲喚蒼鶻。",
            "又複紗燈旁，稽首禮夜佛。仰鞭罥蛛網，俯首飲花蜜。",
            "欲爭蛺蝶輕，未謝柳絮疾。階前逢阿姊，六甲頗輸失。",
            "凝走弄香奩，拔脫金屈戌。抱持多反側，威怒不可律。",
            "曲躬牽窗網，衉唾拭琴漆。有時看臨書，挺立不動膝。",
            "古錦請裁衣，玉軸亦欲乞。請爺書春勝，春勝宜春日。",
            "芭蕉斜卷箋，辛夷低過筆。爺昔好讀書，懇苦自著述。",
            "憔悴欲四十，無肉畏蚤虱。兒慎勿學爺，讀書求甲乙。",
            "穰苴司馬法，張良黃石術。便為帝王師，不假更纖悉。",
            "況今西與北，羌戎正狂悖。誅赦兩未成，將養如痼疾。",
            "兒當速成大，探雛入虎穴。當為萬戶侯，勿守一經帙。"
        ],
        "notes": [
            ""
        ],
        "volume": "卷五百四十一",
        "no#": 85
    },
    {
        "title": "行次西郊作一百韻",
        "author": "李商隱",
        "biography": "",
        "paragraphs": [
            "蛇年建午月，我自梁還秦。南下大散關，北濟渭之濱。",
            "草木半舒坼，不類冰雪晨。又若夏苦熱，燋卷無芳津。",
            "高田長檞櫪，下田長荊榛。農具棄道旁，饑牛死空墩。",
            "依依過村落，十室無一存。存者皆面啼，無衣可迎賓。",
            "始若畏人問，及門還具陳。右輔田疇薄，斯民常苦貧。",
            "伊昔稱樂土，所賴牧伯仁。官清若冰玉，吏善如六親。",
            "生兒不遠征，生女事四鄰。濁酒盈瓦缶，爛谷堆荊囷。",
            "健兒庇旁婦，衰翁舐童孫。況自貞觀後，命官多儒臣。",
            "例以賢牧伯，征入司陶鈞。降及開元中，奸邪撓經綸。",
            "晉公忌此事，多錄邊將勳。因令猛毅輩，雜牧升平民。",
            "中原遂多故，除授非至尊。或出幸臣輩，或由帝戚恩。",
            "中原困屠解，奴隸厭肥豚。皇子棄不乳，椒房抱羌渾。",
            "重賜竭中國，強兵臨北邊。控弦二十萬，長臂皆如猿。",
            "皇都三千里，來往同雕鳶。五裏一換馬，十裏一開筵。",
            "指顧動白日，暖熱回蒼旻。公卿辱嘲叱，唾棄如糞丸。",
            "大朝會萬方，天子正臨軒。采旗轉初旭，玉座當祥煙。",
            "金障既特設，珠簾亦高褰。捋須蹇不顧，坐在禦榻前。",
            "忤者死艱屨，附之升頂顛。華侈矜遞衒，豪俊相併吞。",
            "因失生惠養，漸見徵求頻。奚寇西北來，揮霍如天翻。",
            "是時正忘戰，重兵多在邊。列城繞長河，平明插旗幡。",
            "但聞虜騎入，不見漢兵屯。大婦抱兒哭，小婦攀車轓。",
            "生小太平年，不識夜閉門。少壯盡點行，疲老守空村。",
            "生分作死誓，揮淚連秋雲。廷臣例獐怯，諸將如羸奔。",
            "為賊掃上陽，捉人送潼關。玉輦望南斗，未知何日旋。",
            "誠知開闢久，遘此雲雷屯。送者問鼎大，存者要高官。",
            "搶攘互間諜，孰辨梟與鸞。千馬無返轡，萬車無還轅。",
            "城空鼠雀死，人去豺狼喧。南資竭吳越，西費失河源。",
            "因今左藏庫，摧毀惟空垣。如人當一身，有左無右邊。",
            "筋體半痿痹，肘腋生臊膻。列聖蒙此恥，含懷不能宣。",
            "謀臣拱手立，相戒無敢先。萬國困杼軸，內庫無金錢。",
            "健兒立霜雪，腹歉衣裳單。饋餉多過時，高估銅與鉛。",
            "山東望河北，爨煙猶相聯。朝廷不暇給，辛苦無半年。",
            "行人搉行資，居者稅屋椽。中間遂作梗，狼藉用戈鋋。",
            "臨門送節制，以錫通天班。破者以族滅，存者尚遷延。",
            "禮數異君父，羈縻如羌零。直求輸赤誠，所望大體全。",
            "巍巍政事堂，宰相厭八珍。敢問下執事，今誰掌其權。",
            "瘡疽幾十載，不敢扶其根。國蹙賦更重，人稀役彌繁。",
            "近年牛醫兒，城社更扳援。盲目把大旆，處此京西藩。",
            "樂禍忘怨敵，樹黨多狂狷。生為人所憚，死非人所憐。",
            "快刀斷其頭，列若豬牛懸。鳳翔三百里，兵馬如黃巾。",
            "夜半軍牒來，屯兵萬五千。鄉里駭供億，老少相扳牽。",
            "兒孫生未孩，棄之無慘顏。不復議所適，但欲死山間。",
            "爾來又三歲，甘澤不及春。盜賊亭午起，問誰多窮民。",
            "節使殺亭吏，捕之恐無因。咫尺不相見，旱久多黃塵。",
            "官健腰佩弓，自言為官巡。常恐值荒迥，此輩還射人。",
            "愧客問本末，願客無因循。郿塢抵陳倉，此地忌黃昏。",
            "我聽此言罷，冤憤如相焚。昔聞舉一會，群盜為之奔。",
            "又聞理與亂，在人不在天。我願為此事，君前剖心肝。",
            "叩頭出鮮血，滂沱汙紫宸。九重黯已隔，涕泗空沾唇。",
            "使典作尚書，廝養為將軍。慎勿道此言，此言未忍聞。"
        ],
        "notes": [
            ""
        ],
        "volume": "卷五百四十一",
        "no#": 86
    },
    {
        "title": "井泥四十韻",
        "author": "李商隱",
        "biography": "",
        "paragraphs": [
            "皇都依仁裏，西北有高齋。昨日主人氏，治井堂西陲。",
            "工人三五輩，輦出土與泥。到水不數尺，積共庭樹齊。",
            "他日井甃畢，用土益作堤。曲隨林掩映，繚以池周回。",
            "下去冥寞穴，上承雨露滋。寄辭別地脈，因言謝泉扉。",
            "升騰不自意，疇昔忽已乖。伊餘掉行鞅，行行來自西。",
            "一日下馬到，此時芳草萋。四面多好樹，旦暮雲霞姿。",
            "晚落花滿地，幽鳥鳴何枝。蘿幄既已薦，山樽亦可開。",
            "待得孤月上，如與佳人來。因茲感物理，惻愴平生懷。",
            "茫茫此群品，不定輪與蹄。喜得舜可禪，不以瞽瞍疑。",
            "禹竟代舜立，其父籲咈哉。嬴氏並六合，所來因不韋。",
            "漢祖把左契，自言一布衣。當塗佩國璽，本乃黃門攜。",
            "長戟亂中原，何妨起戎氐。不獨帝王耳，臣下亦如斯。",
            "伊尹佐興王，不藉漢父資。磻溪老釣叟，坐為周之師。",
            "屠狗與販繒，突起定傾危。長沙啟封土，豈是出程姬。",
            "帝問主人翁，有自賣珠兒。武昌昔男子，老苦為人妻。",
            "蜀王有遺魄，今在林中啼。淮南雞舐藥，翻向雲中飛。",
            "大鈞運群有，難以一理推。顧於冥冥內，為問秉者誰。",
            "我恐更萬世，此事愈雲為。猛虎與雙翅，更以角副之。",
            "鳳凰不五色，聯翼上雞棲。我欲秉鈞者，朅來與我偕。",
            "浮雲不相顧，寥泬誰為梯。悒怏夜將半，但歌井中泥。"
        ],
        "notes": [
            ""
        ],
        "volume": "卷五百四十一",
        "no#": 87
    },
    {
        "title": "夜思",
        "author": "李商隱",
        "biography": "",
        "paragraphs": [
            "銀箭耿寒漏，金釭凝夜光。彩鸞空自舞，別燕不相將。",
            "寄恨一尺素，含情雙玉璫。會前猶月在，去後始宵長。",
            "往事經春物，前期托報章。永令虛粲枕，長不掩蘭房。",
            "覺動迎猜影，疑來浪認香。鶴應聞露警，蜂亦為花忙。",
            "古有陽臺夢，今多下蔡倡。何為薄冰雪，消瘦滯非鄉。"
        ],
        "notes": [
            ""
        ],
        "volume": "卷五百四十一",
        "no#": 88
    },
    {
        "title": "思賢頓",
        "author": "李商隱",
        "biography": "",
        "paragraphs": [
            "內殿張弦管，中原絕鼓鼙。舞成青海馬，鬥殺汝南雞。",
            "不見華胥夢，空聞下蔡迷。宸襟他日淚，薄暮望賢西。"
        ],
        "notes": [
            ""
        ],
        "volume": "卷五百四十一",
        "no#": 89
    },
    {
        "title": "無題",
        "author": "李商隱",
        "biography": "",
        "paragraphs": [
            "萬里風波一葉舟，憶歸初罷更夷猶。碧江地沒元相引，",
            "人生豈得長無謂，懷古思鄉共白頭。"
        ],
        "notes": [
            ""
        ],
        "volume": "卷五百四十一",
        "no#": 90
    },
    {
        "title": "有懷在蒙飛卿",
        "author": "李商隱",
        "biography": "",
        "paragraphs": [
            "薄宦頻移疾，當年久索居。哀同庾開府，瘦極沈尚書。",
            "城綠新陰遠，江清返照虛。所思惟翰墨，從古待雙魚。"
        ],
        "notes": [
            ""
        ],
        "volume": "卷五百四十一",
        "no#": 91
    },
    {
        "title": "春深脫衣",
        "author": "李商隱",
        "biography": "",
        "paragraphs": [
            "睥睨江鴉集，堂皇海燕過。減衣憐蕙若，展帳動煙波。",
            "日烈憂花甚，風長奈柳何。陳遵容易學，身世醉時多。"
        ],
        "notes": [
            ""
        ],
        "volume": "卷五百四十一",
        "no#": 92
    },
    {
        "title": "懷求古翁",
        "author": "李商隱",
        "biography": "",
        "paragraphs": [
            "何時粉署仙，傲兀逐戎旃。關塞猶傳箭，江湖莫系船。",
            "欲收棋子醉，竟把釣車眠。謝脁真堪憶，多才不忌前。"
        ],
        "notes": [
            ""
        ],
        "volume": "卷五百四十一",
        "no#": 93
    },
    {
        "title": "五月六日夜憶往歲秋與徹師同宿",
        "author": "李商隱",
        "biography": "",
        "paragraphs": [
            "紫閣相逢處，丹岩議宿時。墮蟬翻敗葉，棲鳥定寒枝。",
            "萬里飄流遠，三年問訊遲。炎方憶初地，頻夢碧琉璃。"
        ],
        "notes": [
            ""
        ],
        "volume": "卷五百四十一",
        "no#": 94
    },
    {
        "title": "城上",
        "author": "李商隱",
        "biography": "",
        "paragraphs": [
            "有客虛投筆，無憀獨上城。沙禽失侶遠，江樹著陰輕。",
            "邊遽稽天討，軍須竭地征。賈生遊刃極，作賦又論兵。"
        ],
        "notes": [
            ""
        ],
        "volume": "卷五百四十一",
        "no#": 95
    },
    {
        "title": "如有",
        "author": "李商隱",
        "biography": "",
        "paragraphs": [
            "如有瑤台客，相難複索歸。芭蕉開綠扇，菡萏薦紅衣。",
            "浦外傳光遠，煙中結響微。良宵一寸焰，回首是重幃。"
        ],
        "notes": [
            ""
        ],
        "volume": "卷五百四十一",
        "no#": 96
    },
    {
        "title": "朱槿花二首",
        "author": "李商隱",
        "biography": "",
        "paragraphs": [
            "蓮後紅何患，梅先白莫誇。才飛建章火，又落赤城霞。",
            "不卷錦步障，未登油壁車。日西相對罷，休浣向天涯。",
            "勇多侵路去，恨有礙燈還。嗅自微微白，看成遝遝殷。",
            "坐疑忘物外，歸去有簾間。君問傷春句，千辭不可刪。"
        ],
        "notes": [
            ""
        ],
        "volume": "卷五百四十一",
        "no#": 97
    },
    {
        "title": "寓懷",
        "author": "李商隱",
        "biography": "",
        "paragraphs": [
            "彩鸞餐顥氣，威鳳入卿雲。長養三清境，追隨五帝君。",
            "煙波遺汲汲，矰繳任云云。下界圍黃道，前程合紫氛。",
            "金書惟是見，玉管不勝聞。草為回生種，香緣卻死熏。",
            "海明三島見，天迥九江分。搴樹無勞援，神禾豈用耘。",
            "鬥龍風結陣，惱鶴露成文。漢嶺霜何早，秦宮日易曛。",
            "星機拋密緒，月杵散靈氛。陽鳥西南下，相思不及群。"
        ],
        "notes": [
            ""
        ],
        "volume": "卷五百四十一",
        "no#": 98
    },
    {
        "title": "木蘭",
        "author": "李商隱",
        "biography": "",
        "paragraphs": [
            "二月二十二，木蘭開坼初。初當新病酒，複自久離居。",
            "愁絕更傾國，驚新聞遠書。紫絲何日障，油壁幾時車。",
            "弄粉知傷重，調紅或有餘。波痕空映襪，煙態不勝裾。",
            "桂嶺含芳遠，蓮塘屬意疏。瑤姬與神女，長短定何如。"
        ],
        "notes": [
            ""
        ],
        "volume": "卷五百四十一",
        "no#": 99
    },
    {
        "title": "細雨成詠獻尚書河東公",
        "author": "李商隱",
        "biography": "",
        "paragraphs": [
            "灑砌聽來響，捲簾看已迷。江間風暫定，雲外日應西。",
            "稍稍落蝶粉，班班融燕泥。颭萍初過沼，重柳更緣堤。",
            "必擬和殘漏，寧無晦暝鼙。半將花漠漠，全共草萋萋。",
            "猿別方長嘯，烏驚始獨棲。府公能八詠，聊且續新題。"
        ],
        "notes": [
            ""
        ],
        "volume": "卷五百四十一",
        "no#": 100
    },
    {
        "title": "病中聞河東公樂營置酒口占寄上",
        "author": "李商隱",
        "biography": "",
        "paragraphs": [
            "聞駐行春旆，中途賞物華。緣憂武昌柳，遂憶洛陽花。",
            "嵇鶴元無對，荀龍不在誇。只將滄海月，長壓赤城霞。",
            "興欲傾燕館，歡終到習家。風長應側帽，路隘豈容車。",
            "樓迥波窺錦，窗虛日弄紗。鎖門金了鳥，展障玉鴉叉。",
            "舞妙從兼楚，歌能莫雜巴。必投潘嶽果，誰摻禰衡撾。",
            "刻燭當時忝，傳杯此夕賒。可憐漳浦臥，愁緒獨如麻。"
        ],
        "notes": [
            ""
        ],
        "volume": "卷五百四十一",
        "no#": 101
    },
    {
        "title": "回中牡丹為雨所敗二首",
        "author": "李商隱",
        "biography": "",
        "paragraphs": [
            "下苑他年未可追，西州今日忽相期。水亭暮雨寒猶在，",
            "章台街裏芳菲伴，且問宮腰損幾枝。",
            "浪笑榴花不及春，先期零落更愁人。玉盤迸淚傷心數，",
            "前溪舞罷君回顧，並覺今朝粉態新。"
        ],
        "notes": [
            ""
        ],
        "volume": "卷五百四十一",
        "no#": 102
    },
    {
        "title": "擬意",
        "author": "李商隱",
        "biography": "",
        "paragraphs": [
            "悵望逢張女，遲回送阿侯。空看小垂手，忍問大刀頭。",
            "妙選茱萸帳，平居翡翠樓。雲屏不取暖，月扇未遮羞。",
            "上掌真何有，傾城豈自由。楚妃交薦枕，漢後共藏鬮。",
            "夫向羊車覓，男從鳳穴求。書成祓禊帖，唱殺畔牢愁。",
            "夜杵鳴江練，春刀解若榴。象床穿幰網，犀帖釘窗油。",
            "仁壽遺明鏡，陳倉拂彩球。真防舞如意，佯蓋臥箜篌。",
            "濯錦桃花水，濺裙杜若洲。魚兒懸寶劍，燕子合金甌。",
            "銀箭催搖落，華筵慘去留。幾時銷薄怒，從此抱離憂。",
            "帆落啼猿峽，樽開畫鷁舟。急弦腸對斷，翦蠟淚爭流。",
            "璧馬誰能帶，金蟲不復收。銀河撲醉眼，珠串咽歌喉。",
            "去夢隨川後，來風貯石郵。蘭叢銜露重，榆莢點星稠。",
            "解佩無遺跡，淩波有舊遊。曾來十九首，私讖詠牽牛。"
        ],
        "notes": [
            ""
        ],
        "volume": "卷五百四十一",
        "no#": 103
    },
    {
        "title": "謝往桂林至彤庭竊詠",
        "author": "李商隱",
        "biography": "",
        "paragraphs": [
            "辰象森羅正，句陳翊衛寬。魚龍排百戲，劍佩儼千官。",
            "城禁將開晚，宮深欲曙難。月輪移枍詣，仙路下欄幹。",
            "共賀高禖應，將陳壽酒歡。金星壓芒角，銀漢轉波瀾。",
            "王母來空闊，羲和上屈盤。鳳凰傳詔旨，獬廌冠朝端。",
            "造化中台座，威風上將壇。甘泉猶望幸，早晚冠呼韓。"
        ],
        "notes": [
            ""
        ],
        "volume": "卷五百四十一",
        "no#": 104
    },
    {
        "title": "燒香曲",
        "author": "李商隱",
        "biography": "",
        "paragraphs": [
            "鈿雲蟠蟠牙比魚，孔雀翅尾蛟龍須。漳宮舊樣博山爐，",
            "白天月澤寒未冰，金虎含秋向東吐。玉佩呵光銅照昏，",
            "露庭月井大紅氣，輕衫薄細當君意。蜀殿瓊人伴夜深，"
        ],
        "notes": [
            ""
        ],
        "volume": "卷五百四十一",
        "no#": 105
    },
    {
        "title": "送從翁東川弘農尚書幕",
        "author": "李商隱",
        "biography": "",
        "paragraphs": [
            "昔帝回沖眷，維皇惻上仁。三靈迷赤氣，萬匯叫蒼旻。",
            "刊木方隆禹，陛陑始創殷。夏台曾圮閉，汜水敢逡巡。",
            "拯溺休規步，防虞要徙薪。蒸黎今得請，宇宙昨還淳。",
            "纘祖功宜急，貽孫計甚勤。降災雖代有，稔惡不無因。",
            "宮掖方為蠱，邊隅忽遘迍。獻書秦逐客，間諜漢名臣。",
            "北伐將誰使，南征決此辰。中原重板蕩，玄象失鉤陳。",
            "詰旦違清道，銜枚別紫宸。茲行殊厭勝，故老遂分新。",
            "去異封于鞏，來寧避處豳。永嘉幾失墜，宣政遽酸辛。",
            "元子當傳啟，皇孫合授詢。時非三揖讓，表請再陶鈞。",
            "舊好盟還在，中樞策屢遵。蒼黃傳國璽，違遠屬車塵。",
            "雛虎如憑怒，漦龍性漫馴。封崇自何等，流落乃斯民。",
            "逗撓官軍亂，優容敗將頻。早朝披草莽，夜縋達絲綸。",
            "忘戰追無及，長驅氣益振。婦言終未易，廟算況非神。",
            "日馭難淹蜀，星旄要定秦。人心誠未去，天道亦無親。",
            "錦水湔雲浪，黃山掃地春。斯文虛夢鳥，吾道欲悲麟。",
            "斷續殊鄉淚，存亡滿席珍。魂銷季羔竇，衣化子張紳。",
            "建議庸何所，通班昔濫臻。浮生見開泰，獨得詠汀蘋。"
        ],
        "notes": [
            ""
        ],
        "volume": "卷五百四十一",
        "no#": 106
    },
    {
        "title": "晉昌晚歸馬上贈",
        "author": "李商隱",
        "biography": "",
        "paragraphs": [
            "西北朝天路，登臨思上才。城閑煙草遍，村暗雨雲回。",
            "人豈無端別，猿應有意哀。征南予更遠，吟斷望鄉台。"
        ],
        "notes": [
            ""
        ],
        "volume": "卷五百四十一",
        "no#": 107
    },
    {
        "title": "哭虔州楊侍郎",
        "author": "李商隱",
        "biography": "",
        "paragraphs": [
            "漢網疏仍漏，齊民困未蘇。如何大丞相，翻作弛刑徒。",
            "中憲方外易，尹京終就拘。本矜能弭謗，先議取非辜。",
            "巧有凝脂密，功無一柱扶。深知獄吏貴，幾迫季冬誅。",
            "叫帝青天闊，辭家白日晡。流亡誠不吊，神理若為誣。",
            "在昔恩知忝，諸生禮秩殊。入韓非劍客，過趙受鉗奴。",
            "楚水招魂遠，邙山卜宅孤。甘心親垤蟻，旋踵戮城狐。",
            "陰騭今如此，天災未可無。莫憑牲玉請，便望救焦枯。"
        ],
        "notes": [
            ""
        ],
        "volume": "卷五百四十一",
        "no#": 108
    },
    {
        "title": "寄太原盧司空三十韻",
        "author": "李商隱",
        "biography": "",
        "paragraphs": [
            "隋艦臨淮甸，唐旗出井陘。斷鼇支四柱，卓馬濟三靈。",
            "祖業隆盤古，孫謀複大庭。從來師俊傑，可以煥丹青。",
            "舊族開東嶽，雄圖奮北溟。邪同獬廌觸，樂伴鳳凰聽。",
            "酣戰仍揮日，降妖亦鬥霆。將軍功不伐，叔舅德惟馨。",
            "雞塞誰生事，狼煙不暫停。擬填滄海鳥，敢競太陽螢。",
            "內草才傳詔，前茅已勒銘。那勞出師表，盡入大荒經。",
            "德水縈長帶，陰山繞畫屏。只憂非綮肯，未覺有膻腥。",
            "保佐資沖漠，扶持在杳冥。乃心防暗室，華髮稱明廷。",
            "按甲神初靜，揮戈思欲醒。羲之當妙選，孝若近歸寧。",
            "月色來侵幌，詩成有轉欞。羅含黃菊宅，柳惲白蘋汀。",
            "神物龜酬孔，仙才鶴姓丁。西山童子藥，南極老人星。",
            "自頃徒窺管，於今愧挈瓶。何由叨末席，還得叩玄扃。",
            "莊叟虛悲雁，終童漫識鼮。幕中雖策畫，劍外且伶俜。",
            "俁俁行忘止，鰥鰥臥不瞑。身應瘠于魯，淚欲溢為滎。",
            "禹貢思金鼎，堯圖憶土鉶。公乎來入相，王欲駕雲亭。"
        ],
        "notes": [
            ""
        ],
        "volume": "卷五百四十一",
        "no#": 109
    },
    {
        "title": "安平公詩",
        "author": "李商隱",
        "biography": "",
        "paragraphs": [
            "丈人博陵王名家，憐我總角稱才華。華州留語曉至暮，",
            "仲子延嶽年十六，面如白玉欹烏紗。其弟炳章猶兩丱，",
            "府中從事杜與李，麟角虎翅相過摩。清詞孤韻有歌響，",
            "時禽得伴戲新木，其聲尖咽如鳴梭。公時載酒領從事，",
            "面熱腳掉互登陟，青雲表柱白雲崖。一百八句在貝葉，",
            "公時受詔鎮東魯，遣我草詔隨車牙。顧我下筆即千字，",
            "五月至止六月病，遽頹泰山驚逝波。明年徒步吊京國，",
            "古人常歎知己少，況我淪賤艱虞多。如公之德世一二，"
        ],
        "notes": [
            ""
        ],
        "volume": "卷五百四十一",
        "no#": 110
    },
    {
        "title": "《赤壁",
        "author": "李商隱",
        "biography": "",
        "paragraphs": [
            "折戟沈沙鐵未銷，自將磨洗認前朝。",
            "東風不與周郎便，銅雀春深鎖二喬。"
        ],
        "notes": [
            ""
        ],
        "volume": "卷五百四十一",
        "no#": 111
    },
    {
        "title": "垂柳",
        "author": "李商隱",
        "biography": "",
        "paragraphs": [
            "垂柳碧鬅茸，樓昏雨帶容。思量成夜夢，束久廢春慵。",
            "梳洗憑張敞，乘騎笑稚恭。碧虛隨轉笠，紅燭近高舂。",
            "怨目明秋水，愁眉淡遠峰。小闌花盡蝶，靜院醉醒蛩。",
            "舊作琴台鳳，今為藥店龍。寶奩拋擲久，一任景陽鐘。"
        ],
        "notes": [
            ""
        ],
        "volume": "卷五百四十一",
        "no#": 112
    },
    {
        "title": "清夜怨",
        "author": "李商隱",
        "biography": "",
        "paragraphs": [
            "含淚坐春宵，聞君欲度遼。綠池荷葉嫩，紅砌杏花嬌。",
            "曙月當窗滿，征雲出塞遙。畫樓終日閉，清管為誰調。"
        ],
        "notes": [
            ""
        ],
        "volume": "卷五百四十一",
        "no#": 113
    },
    {
        "title": "《定子",
        "author": "李商隱",
        "biography": "",
        "paragraphs": [
            "檀槽一抹廣陵春，定子初開睡臉新。",
            "卻笑吃虛隋煬帝，破家亡國為何人。"
        ],
        "notes": [
            ""
        ],
        "volume": "卷五百四十一",
        "no#": 114
    },
    {
        "title": "木蘭花",
        "author": "李商隱",
        "biography": "",
        "paragraphs": [
            "洞庭波冷曉侵雲，日日征帆送遠人。",
            "幾度木蘭舟上望，不知元是此花身。"
        ],
        "notes": [
            ""
        ],
        "volume": "卷五百四十一",
        "no#": 115
    },
    {
        "title": "《遊靈伽寺",
        "author": "李商隱",
        "biography": "",
        "paragraphs": [
            "碧煙秋寺泛湖來，水打城根古堞摧。",
            "盡日傷心人不見，石榴花滿舊琴台。"
        ],
        "notes": [
            ""
        ],
        "volume": "卷五百四十一",
        "no#": 116
    },
    {
        "title": "龍丘途中",
        "author": "李商隱",
        "biography": "",
        "paragraphs": [
            "漢苑殘花別，吳江盛夏來。惟看萬樹穀，不見一枝開。",
            "水色饒湘浦，灘聲怯建溪。淚流回月上，可得更猿啼。"
        ],
        "notes": [
            ""
        ],
        "volume": "卷五百四十一",
        "no#": 117
    },
    {
        "title": "句",
        "author": "李商隱",
        "biography": "",
        "paragraphs": [
            "蘭膏爇處心猶淺，銀燭燒殘焰不馨。好向書生窗畔種，",
            "遙想故園陌，桃李正酣酣。",
            "頭上金雀釵，腰佩翠琅玕。",
            "蘆洲客雁報春來。"
        ],
        "notes": [
            ""
        ],
        "volume": "卷五百四十一",
        "no#": 118
    }
]