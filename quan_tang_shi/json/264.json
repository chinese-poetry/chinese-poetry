[
    {
        "title": "琴歌",
        "author": "顧況",
        "biography": "",
        "paragraphs": [
            "琴調秋些，胡風繞雪，峽泉聲咽，佳人愁些。"
        ],
        "notes": [
            ""
        ],
        "volume": "卷二百六十四",
        "no#": 1
    },
    {
        "title": "上古之什補亡訓傳十三章：上古一章",
        "author": "顧況",
        "biography": "",
        "paragraphs": [
            "遐哉上古，生棄與柱。句龍是生，乃有甫田。惟彼甫田，",
            "我姑自思，胡不奮飛。東人利百，西人利百。有匪我心，"
        ],
        "notes": [
            ""
        ],
        "volume": "卷二百六十四",
        "no#": 2
    },
    {
        "title": "上古之什補亡訓傳十三章：左車二章",
        "author": "顧況",
        "biography": "",
        "paragraphs": [
            "（左車，憑險也。震為雷，兄長之。左，東方之師也。",
            "憑險不已，君子憂心，而作是詩。）",
            "左車有慶，萬人猶病。曷可去之，于党孔盛。",
            "敏爾之生，胡為波迸。",
            "左車有赫，萬人毒螫。曷可去之，于党孔碩。",
            "敏爾之生，胡為草戚。"
        ],
        "notes": [
            ""
        ],
        "volume": "卷二百六十四",
        "no#": 3
    },
    {
        "title": "上古之什補亡訓傳十三章：築城二章",
        "author": "顧況",
        "biography": "",
        "paragraphs": [
            "築城登登，於以作固。咨爾寺兮，發郊外塚墓。",
            "死而無知，猶或不可；若其有知，惟上帝是愬。",
            "築城奕奕，於以固敵。咨爾寺兮，發郊外塚甓。",
            "死而無知，猶或不可。若其有知，惟上帝是謫。"
        ],
        "notes": [
            ""
        ],
        "volume": "卷二百六十四",
        "no#": 4
    },
    {
        "title": "上古之什補亡訓傳十三章：持斧一章",
        "author": "顧況",
        "biography": "",
        "paragraphs": [
            "（持斧，啟戎士也。戎士伐松柏為蒸薪。",
            "孝子徘徊而作是詩。）",
            "持斧持斧，無剪我松柏兮。"
        ],
        "notes": [
            ""
        ],
        "volume": "卷二百六十四",
        "no#": 5
    },
    {
        "title": "上古之什補亡訓傳十三章：十月之郊一章",
        "author": "顧況",
        "biography": "",
        "paragraphs": [
            "十月之郊，群木肇生。陽潛地中，舒達句萌。曀其蔚兮，",
            "生混茫際，呼吸群籟。萬人揮斤，坎坎有厲。陸遷水濟，",
            "琴瑟在堂，莫不靜謐。周環掩辟，仰不漏日。冬日嚴凝。",
            "言納其陽，和風載升。夏日郁蒸，言用於陰，涼風颯興。",
            "有匪君子，自賢不已，乃夢乘舟，乃夢乘車。夢人占之，"
        ],
        "notes": [
            ""
        ],
        "volume": "卷二百六十四",
        "no#": 6
    },
    {
        "title": "上古之什補亡訓傳十三章：燕于巢一章",
        "author": "顧況",
        "biography": "",
        "paragraphs": [
            "燕燕於巢，綴葺維戊。甲兮乙兮，不宜有謬。飛龍在天，",
            "昔在羲和，湎淫不修。我筮我龜，莫我告繇。胤乃征之，"
        ],
        "notes": [
            ""
        ],
        "volume": "卷二百六十四",
        "no#": 7
    },
    {
        "title": "上古之什補亡訓傳十三章：蘇方一章",
        "author": "顧況",
        "biography": "",
        "paragraphs": [
            "蘇方之赤，在胡之舶，其利乃博。我土曠兮，我居闐兮，"
        ],
        "notes": [
            ""
        ],
        "volume": "卷二百六十四",
        "no#": 8
    },
    {
        "title": "上古之什補亡訓傳十三章：陵霜之華一章",
        "author": "顧況",
        "biography": "",
        "paragraphs": [
            "陵霜之華，我心憂嗟。陰之勝矣，而陽不加。坱軋陶鈞，",
            "今華髮非其辰，辰屬東方之仁，遐想三五。黃帝登雲，",
            "陵霜之華兮，何不妄敷。"
        ],
        "notes": [
            ""
        ],
        "volume": "卷二百六十四",
        "no#": 9
    },
    {
        "title": "上古之什補亡訓傳十三章：囝一章",
        "author": "顧況",
        "biography": "",
        "paragraphs": [
            "囝生閩方，閩吏得之，乃絕其陽。為臧為獲，致金滿屋。",
            "為髡為鉗，如視草木。天道無知，我罹其毒。神道無知。",
            "彼受其福。郎罷別囝，吾悔生汝。及汝既生，人勸不舉。",
            "不從人言，果獲是苦，囝別郎罷，心摧血下。隔地絕天，"
        ],
        "notes": [
            ""
        ],
        "volume": "卷二百六十四",
        "no#": 10
    },
    {
        "title": "上古之什補亡訓傳十三章：我行自東一章",
        "author": "顧況",
        "biography": "",
        "paragraphs": [
            "我行自東，山海其空，旅棘有叢；我行自西，壘與雲齊，",
            "我行自北，燭龍寡色，何枉不直。我憂京京，何道不行兮？"
        ],
        "notes": [
            ""
        ],
        "volume": "卷二百六十四",
        "no#": 11
    },
    {
        "title": "上古之什補亡訓傳十三章：采蠟一章",
        "author": "顧況",
        "biography": "",
        "paragraphs": [
            "（采蠟，怨奢也。荒岩之間，有以纊蒙其身。腰藤造險，",
            "采采者蠟，于泉穀兮。煌煌中堂，烈華燭兮。",
            "新歌善舞，弦柱促兮；荒岩之人，自取其毒兮。"
        ],
        "notes": [
            ""
        ],
        "volume": "卷二百六十四",
        "no#": 12
    },
    {
        "title": "棄婦詞",
        "author": "顧況",
        "biography": "",
        "paragraphs": [
            "古人雖棄婦，棄婦有歸處。今日妾辭君，辭君欲何去。",
            "本家零落盡，慟哭來時路。憶昔未嫁君，聞君甚周旋。",
            "及與同結髮，值君適幽燕。孤魂托飛鳥，兩眼如流泉。",
            "流泉咽不燥，萬里關山道。及至見君歸，君歸妾已老。",
            "物情棄衰歇，新寵方妍好。拭淚出故房，傷心劇秋草。",
            "妾以憔悴捐，羞將舊物還。餘生欲有寄，誰肯相留連。",
            "空床對虛牖，不覺塵埃厚。寒水芙蓉花，秋風墮楊柳。",
            "記得初嫁君，小姑始扶床。今日君棄妾，小姑如妾長。",
            "回頭語小姑，莫嫁如兄夫。"
        ],
        "notes": [
            ""
        ],
        "volume": "卷二百六十四",
        "no#": 13
    },
    {
        "title": "遊子吟",
        "author": "顧況",
        "biography": "",
        "paragraphs": [
            "故櫪思疲馬，故窠思迷禽。浮雲蔽我鄉，躑躅遊子吟。",
            "遊子悲久滯，浮雲郁東岑。客堂無絲桐，落葉如秋霖。",
            "艱哉遠遊子，所以悲滯淫。一為浮雲詞，憤塞誰能禁。",
            "馳歸百年內，唯願展所欽。胡為不歸歟，坐使年病侵。",
            "未老霜繞鬢，非狂火燒心。太行何難哉，北斗不可斟。",
            "夜靜星河出，耿耿辰與參。佳人夐青天，尺素重于金。",
            "泬寥群動異，眇默諸境森。苔衣上閑階，蟋蟀催寒砧。",
            "立身計幾誤，道險無容針。三年不還家，萬里遺錦衾。",
            "夢魂無重阻，離憂罔古今。胡為不歸歟，辜負匣中琴。",
            "腰下是何物，牽纏曠登尋。朝與名山期，夕宿楚水陰。",
            "楚水殊演漾，名山窅嶇嶔。客從洞庭來，婉孌瀟湘深。",
            "橘柚在南國，鴻雁遺秋音。下有碧草洲，上有青橘林。",
            "引燭窺洞穴，淩波睥天琛。蒲荷影參差，鳧鶴雛淋涔。",
            "浩歌惜芳杜，散發輕華簪。胡為不歸歟，淚下沾衣襟。",
            "鳶飛戾霄漢，螻蟻制鱣鱏。赫赫大聖朝，日月光照臨。",
            "聖主雖啟迪，奇人分湮沈。層城登雲韶，王府鏘球琳。",
            "鹿鳴志豐草，況複虞人箴。"
        ],
        "notes": [
            ""
        ],
        "volume": "卷二百六十四",
        "no#": 14
    },
    {
        "title": "擬古三首",
        "author": "顧況",
        "biography": "",
        "paragraphs": [
            "龍劍昔藏影，送雄留其雌。人生阻歡會，神物亦別離。",
            "碧樹感秋落，佳人無還期。夜琴為君咽，浮雲為君滋。",
            "愛而傷不見，星漢徒參差。",
            "幽居盼天造，胡息運行機。春葩妍既榮，秋葉瘁以飛。",
            "滔滔川之逝，日沒月光輝。所貴法幹健，於道悟入微。",
            "任彼聲勢徒，得志方誇毗。",
            "浮生果何慕，老去羨介推。陶令何足錄，彭澤歸已遲。",
            "空負漉酒巾，乞食形諸詩。吾惟抱貞素，悠悠白雲期。"
        ],
        "notes": [
            ""
        ],
        "volume": "卷二百六十四",
        "no#": 15
    },
    {
        "title": "傷子",
        "author": "顧況",
        "biography": "",
        "paragraphs": [
            "老夫哭愛子，日暮千行血。聲逐斷猿悲，跡隨飛鳥滅。",
            "老夫已七十，不作多時別。"
        ],
        "notes": [
            ""
        ],
        "volume": "卷二百六十四",
        "no#": 16
    },
    {
        "title": "春遊曲二首",
        "author": "顧況",
        "biography": "",
        "paragraphs": [
            "游童蘇合帶，倡女蒲葵扇。初日映城時，相思忽相見。",
            "褰裳踏露草，理鬢回花面。薄暮不同歸，留情此芳甸。",
            "柘彈連錢馬，銀鉤妥墮鬟。采桑春陌上，踏草夕陽間。",
            "意合詞先露，心誠貌卻閑。明朝若相憶，雲雨出巫山。"
        ],
        "notes": [
            ""
        ],
        "volume": "卷二百六十四",
        "no#": 17
    },
    {
        "title": "從軍行二首",
        "author": "顧況",
        "biography": "",
        "paragraphs": [
            "弭節結徒侶，速征赴龍城。單于近突圍，烽燧屢夜驚。",
            "長弓挽滿月，劍華霜雪明。遠道百草殞，峭覺寒風生。",
            "風寒欲砭肌，爭奈裘襖輕。回首家不見，候雁空中鳴。",
            "笳奏遝以哀，肅肅趣嚴程。寄語塞外胡，擁騎休橫行。",
            "少年膽氣粗，好勇萬人敵。仗劍出門去，三邊正艱厄。",
            "怒目時一呼，萬騎皆辟易。殺人蓬麻輕，走馬汗血滴。",
            "醜虜何足清，天山坐寧謐。不有封侯相，徒負幽並客。"
        ],
        "notes": [
            ""
        ],
        "volume": "卷二百六十四",
        "no#": 18
    },
    {
        "title": "塞上曲",
        "author": "顧況",
        "biography": "",
        "paragraphs": [
            "黠虜初南下，塵飛塞北境。漢將懷不平，讎擾當遠屏。",
            "金革臥不暖，起舞霜月冷。點軍三十千，部伍嚴以整。",
            "酣戰祈成功，于焉罷邊釁。"
        ],
        "notes": [
            ""
        ],
        "volume": "卷二百六十四",
        "no#": 19
    },
    {
        "title": "弋陽溪中望仙人城",
        "author": "顧況",
        "biography": "",
        "paragraphs": [
            "何草乏靈姿，無山不孤絕。我行雖雲蹇，偶勝聊換節。",
            "上界浮中流，光響洞明滅。晚禽曝霜羽，寒魚依石發。",
            "自有無還心，隔波望松雪。"
        ],
        "notes": [
            ""
        ],
        "volume": "卷二百六十四",
        "no#": 20
    },
    {
        "title": "嚴公釣台作",
        "author": "顧況",
        "biography": "",
        "paragraphs": [
            "靈芝產遐方，威鳳家重霄。嚴生何耿潔，托志肩夷巢。",
            "漢後雖則貴，子陵不知高。糠秕當世道，長揖夔龍朝。",
            "掃門彼何人，升降不同朝。舍舟遂長往，山谷多清飆。"
        ],
        "notes": [
            ""
        ],
        "volume": "卷二百六十四",
        "no#": 21
    },
    {
        "title": "蕭寺偃松",
        "author": "顧況",
        "biography": "",
        "paragraphs": [
            "淒淒百卉病，亭亭雙松迥。直上古寺深，橫拂秋殿冷。",
            "輕響入龜目，片陰棲鶴頂。山中多好樹，可憐無比並。"
        ],
        "notes": [
            ""
        ],
        "volume": "卷二百六十四",
        "no#": 22
    },
    {
        "title": "獨遊青龍寺",
        "author": "顧況",
        "biography": "",
        "paragraphs": [
            "春風入香刹，暇日獨遊衍。曠然蓮花台，作禮月光面。",
            "乘茲第八識，出彼超二見。擺落區中緣，無邊廣弘願。",
            "長廊朝雨畢，古木時禽囀。積翠曖遙原，雜英紛似霰。",
            "鳳城騰日窟，龍首橫天堰。蟻步避危階，蠅飛響深殿。",
            "大通智勝佛，幾劫道場現。"
        ],
        "notes": [
            ""
        ],
        "volume": "卷二百六十四",
        "no#": 23
    },
    {
        "title": "初秋蓮塘歸",
        "author": "顧況",
        "biography": "",
        "paragraphs": [
            "秋光淨無跡，蓮消錦雲紅。只有溪上山，還識揚舲翁。",
            "如何白蘋花，幽渚笑涼風。"
        ],
        "notes": [
            ""
        ],
        "volume": "卷二百六十四",
        "no#": 24
    },
    {
        "title": "從江西至彭蠡入浙西淮南界道中寄齊相公",
        "author": "顧況",
        "biography": "",
        "paragraphs": [
            "大賢舊丞相，作鎮江山雄。自鎮江山來，何人得如公。",
            "處士待徐孺，仙人期葛洪。一身控上游，八郡趨下風。",
            "比屋除畏溺，林塘曳煙虹。生人罷虔劉，井稅均且充。",
            "大府肅無事，歡然接悲翁。心清百丈泉，目送孤飛鴻。",
            "數年鄱陽掾，抱責棲微躬。首陽及汨羅，無乃褊其衷。",
            "楊朱並阮籍，未免哀途窮。四賢雖得仁，此怨何匆匆。",
            "老氏齊寵辱，於陵一窮通。本師留度門，平等冤親同。",
            "能依二諦法，了達三輪空。真境靡方所，出離內外中。",
            "無邊盡未來，定惠雙修功。蹇步慚寸進，飾裝隨轉蓬。",
            "朝行楚水陰，夕宿吳洲東。吳洲複白雲，楚水飄丹楓。",
            "晚霞燒回潮，千里光曈曈。蓂開海上影，桂吐淮南叢。",
            "何當翼明庭，草木生春融。"
        ],
        "notes": [
            ""
        ],
        "volume": "卷二百六十四",
        "no#": 25
    },
    {
        "title": "寄上兵部韓侍郎奉呈李戶部、盧刑部、杜三侍郎",
        "author": "顧況",
        "biography": "",
        "paragraphs": [
            "道路五千里，門闌三十年。當時攜手人，今日無半全。",
            "詠題官舍內，賦韻僧房前。公登略彴橋，況榜龍fp船。",
            "遠寺吐朱閣，春潮浮綠煙。鵷鴻翔鄧林，沙鴇飛吳田。",
            "諸子紛出祖，中宵久留連。坐客三千人，皆稱主人賢。",
            "國士分如此，家臣亦依然。身在薜蘿中，頭刺文案邊。",
            "故吏已重疊，門生從聯翩。得罪為何名，無階問皇天。",
            "出門多岐路，命駕無由緣。伏承諸侍郎，顧念猶迍邅。",
            "聖代逢三宥，營魂空九遷。"
        ],
        "notes": [
            ""
        ],
        "volume": "卷二百六十四",
        "no#": 26
    },
    {
        "title": "長安竇明府後亭",
        "author": "顧況",
        "biography": "",
        "paragraphs": [
            "君為長安令，我美長安政。五日一朝天，南山對明鏡。",
            "鳥飛青苔院，水木相輝映。客至南雲鄉，絲桐展歌詠。",
            "吏人何蕭蕭，終歲無喧競。欲識明府賢，邑中多百姓。"
        ],
        "notes": [
            ""
        ],
        "volume": "卷二百六十四",
        "no#": 27
    },
    {
        "title": "謝王郎中見贈琴鶴",
        "author": "顧況",
        "biography": "",
        "paragraphs": [
            "此琴等焦尾，此鶴方胎生。赴節何徘徊，理感物自並。",
            "獨立江海上，一彈天地清。朱弦動瑤華，白羽飄玉京。",
            "因想羨門輩，眇然四體輕。子喬翔鄧林，王母遊層城。",
            "忽如啟靈署，鸞鳳相和鳴。何由玉女床，去食琅玕英。"
        ],
        "notes": [
            ""
        ],
        "volume": "卷二百六十四",
        "no#": 28
    },
    {
        "title": "和翰林吳舍人兄弟西齋",
        "author": "顧況",
        "biography": "",
        "paragraphs": [
            "君家誠易知，易知複難同。新裁尺一詔，早入明光宮。",
            "西齋何其高，上與星漢通。永懷洞庭石，春色相玲瓏。",
            "久懷巴峽泉，夜落君絲桐。信是怡神所，迢迢蔑華嵩。",
            "鳥飛晴雲滅，疊嶂盤虛空。君家誠易知，易知意難窮。"
        ],
        "notes": [
            ""
        ],
        "volume": "卷二百六十四",
        "no#": 29
    },
    {
        "title": "望初月簡於吏部",
        "author": "顧況",
        "biography": "",
        "paragraphs": [
            "泬寥中秋夜，坐見如鉤月。始從西南升，又欲西南沒。",
            "全移河上影，暫透林間缺。縱待三五時，終為千里別。"
        ],
        "notes": [
            ""
        ],
        "volume": "卷二百六十四",
        "no#": 30
    },
    {
        "title": "上湖至破山贈文周蕭元植",
        "author": "顧況",
        "biography": "",
        "paragraphs": [
            "一別二十年，依依過故轍。湖上非往態，夢想頻虛結。",
            "二子伴我行，我行感徂節。後人應不識，前事寒泉咽。",
            "一別二十年，人堪幾回別。"
        ],
        "notes": [
            ""
        ],
        "volume": "卷二百六十四",
        "no#": 31
    },
    {
        "title": "酬信州劉侍郎兄",
        "author": "顧況",
        "biography": "",
        "paragraphs": [
            "劉兄本知命，屈伸不介懷。南州管靈山，可惜曠土棲。",
            "樵隱同一徑，竹樹薄西齋。鳥陵嶂合杳，月配波徘徊。",
            "薄宦修禮數，長景謝譚諧。願為南州民，輸稅事鉏犁。",
            "胡為走不止，風雨驚邅回。"
        ],
        "notes": [
            ""
        ],
        "volume": "卷二百六十四",
        "no#": 32
    },
    {
        "title": "奉酬劉侍郎",
        "author": "顧況",
        "biography": "",
        "paragraphs": [
            "幾回新秋影，璧滿蟾又缺。鏡破似傾台，輪斜同覆轍。",
            "雖分上林桂，還照滄洲雪。暫伴憔悴人，歸華耿不滅。"
        ],
        "notes": [
            ""
        ],
        "volume": "卷二百六十四",
        "no#": 33
    },
    {
        "title": "酬本部韋左司",
        "author": "顧況",
        "biography": "",
        "paragraphs": [
            "好鳥依佳樹，飛雨灑高城。況與二三子，列坐分兩楹。",
            "文雅一何盛，林塘含餘清。府君未歸朝，遊子不待晴。",
            "白雲帝城遠，滄江楓葉鳴。卻略欲一言，零淚和酒傾。",
            "寸心久摧折，別離重骨驚。安得淩風翰，肅肅賓天京。"
        ],
        "notes": [
            ""
        ],
        "volume": "卷二百六十四",
        "no#": 34
    },
    {
        "title": "酬房杭州",
        "author": "顧況",
        "biography": "",
        "paragraphs": [
            "郡樓何其曠，亭亭廣而深。故人牧餘杭，留我披胸衿。",
            "滿篋閱新作，璧玉誕清音。流水入洞天，窅豁欲淩臨。",
            "辟險延北阜，薙道陟南岑。朝從山寺還，醒醉動笑吟。",
            "荷花十餘裏，月色攢湖林。父老惜使君，卻欲速華簪。"
        ],
        "notes": [
            ""
        ],
        "volume": "卷二百六十四",
        "no#": 35
    },
    {
        "title": "酬漳州張九使君",
        "author": "顧況",
        "biography": "",
        "paragraphs": [
            "故人窮越徼，狂生起悲愁。山海萬里別，草木十年秋。",
            "鞭馬廣陵橋，出祖張漳州。促膝墮簪珥，辟幌戛琳球。",
            "短題自茲簡，華篇詎能酬。無階承明庭，高步相追遊。",
            "南方榮桂枝，淩冬舍溫裘。猿吟郡齋中，龍靜檀欒流。",
            "薜鹿莫徭洞，網魚盧亭洲。心安處處安，處處思遐陬。"
        ],
        "notes": [
            ""
        ],
        "volume": "卷二百六十四",
        "no#": 36
    },
    {
        "title": "在滁苦雨歸桃花崦傷親友略盡",
        "author": "顧況",
        "biography": "",
        "paragraphs": [
            "廢棄忝殘生，後來亦先夭。詩人感風雨，長夜何時曉。",
            "去國宦情無，近鄉歸夢少。庇身絕中授，甘靜忘外擾。",
            "麗景變重陰，洞山空木表。靈潮若可通，寄謝西飛鳥。"
        ],
        "notes": [
            ""
        ],
        "volume": "卷二百六十四",
        "no#": 37
    },
    {
        "title": "苦雨",
        "author": "顧況",
        "biography": "",
        "paragraphs": [
            "朝與佳人期，碧樹生紅萼。暮與佳人期，飛雨灑清閣。",
            "佳人窅何許，中夜心寂寞。試憶花正開，複驚葉初落。",
            "行騎飛泉鹿，臥聽雙海鶴。嘉願有所從，安得處其薄。"
        ],
        "notes": [
            ""
        ],
        "volume": "卷二百六十四",
        "no#": 38
    },
    {
        "title": "贈別崔十三長官",
        "author": "顧況",
        "biography": "",
        "paragraphs": [
            "真玉燒不熱，寶劍拗不折。欲別崔俠心，崔俠心如鐵。",
            "複如金剛鎖，無有功不徹。仍於直道中，行事不詆訐。",
            "崔俠兩兄弟，垂范繼芳烈。相識三十年，致書字不滅。",
            "我來宣城郡，飲水仰清潔。藹藹北阜松，峨峨南山雪。",
            "顧生歸山去，知作幾年別。"
        ],
        "notes": [
            ""
        ],
        "volume": "卷二百六十四",
        "no#": 39
    },
    {
        "title": "哭從兄萇",
        "author": "顧況",
        "biography": "",
        "paragraphs": [
            "洞庭違鄂渚，嫋嫋秋風時。何人不客遊，獨與帝子期。",
            "黃鵠鎩飛翅，青雲歎沈姿。身終一騎曹，高蓋者為誰。",
            "從駕至梁漢，金根複京師。皇恩溢九垠，不記屠沽兒。",
            "立身有高節，滿卷多好詩。赫赫承明庭，群公默無詞。",
            "草木正搖落，哭兄鄱水湄。共居雲陽裏，轗軻多別離。",
            "人生倏忽間，旅襯飄若遺。稚子新學拜，枯楊生一枝。",
            "人生倏忽間，精爽無不之。舊國數千里，家人由未知。",
            "人生倏忽間，安用才士為。"
        ],
        "notes": [
            ""
        ],
        "volume": "卷二百六十四",
        "no#": 40
    },
    {
        "title": "華山西岡游贈隱玄叟",
        "author": "顧況",
        "biography": "",
        "paragraphs": [
            "群峰郁初霽，潑黛若鬟沐。失風鼓唅呀，搖撼千灌木。",
            "木葉微墮黃，石泉淨停綠。危磴蘿薜牽，迥步入幽谷。",
            "我心寄青霞，世事慚蒼鹿。遂令巢許輩，于焉謝塵俗。",
            "想是悠悠雲，可契去留躅。"
        ],
        "notes": [
            ""
        ],
        "volume": "卷二百六十四",
        "no#": 41
    },
    {
        "title": "歸陽蕭寺有丁行者能修無生忍擔水施僧況歸命稽首作詩",
        "author": "顧況",
        "biography": "",
        "paragraphs": [
            "化佛示持帚，仲尼稱執鞭。列生禦風歸，飼豕如人焉。",
            "曹溪第六祖，踏碓逾三年。伊人自何方，長綬趨遙泉。",
            "開士行何苦，雙瓶胝兩肩。蕭寺百餘僧，東廚正揚煙。",
            "露足沙石裂，外形巾褐穿。若其有此身，豈得安穩眠。",
            "獨出違順境，不為寒暑還。大聖於其中，領我心之虔。",
            "萬法常空滅，無生因忍全。一國一釋迦，一燈分百千。",
            "永願遺世知，現身彌勒前。潛容偏虛空，靈響不可傳。",
            "智慧舍利佛，神通自干連。阿若憍陳如，迦葉迦旃延。",
            "左右二菩薩，文殊並普賢。身披六銖衣，億劫為大仙。",
            "寶塔寶樓閣，重簷交梵天。譬如一明珠，共贊光白圓。",
            "天魔波旬等，降伏金剛堅。野叉羅刹鬼，亦赦塵垢纏。",
            "乃致金翅鳥，吞龍護洪淵。一十一眾中，身意皆快然。",
            "八河注大海，中有楞伽船。佛法付國王，平等無頗偏。",
            "天子事端拱，大臣行其權。玉堂無蠅飛，五月冰凜筵。",
            "盡力答明主，猶自招罪愆。九族無白身，百花動嬋娟。",
            "神聖惡如此，物華不能妍。祿山一微胡，驅馬來自燕。",
            "宛彼宮闕麗，如何犬羊膻。苦哉千萬人，流血成丹川。",
            "此輩之死後，鑊湯所熬煎。業風吹其魂，猛火燒其煙。",
            "獨有丁行者，無憂樹枝邊。市頭盲老人，長者乞一錢。",
            "韜照多密用，為君吟此篇。"
        ],
        "notes": [
            ""
        ],
        "volume": "卷二百六十四",
        "no#": 42
    },
    {
        "title": "大茅嶺東新居憶亡子從真",
        "author": "顧況",
        "biography": "",
        "paragraphs": [
            "谷鳥猶呼兒，山人夕沾襟。懷哉隔生死，悵矣徒登臨。",
            "東門憂不入，西河遇亦深。古來失中道，偶向經中尋。",
            "大象無停輪，倏忽成古今。其夭非不幸，煉形由太陰。",
            "凡欲攀雲階，譬如火鑄金。虛室留舊劄，洞房掩閑琴。",
            "泉源登方諸，上有空青林。仿佛通寤寐，蕭寥邈微音。",
            "軟草被汀洲，鮮雲略浮沈。赬景宣疊麗，紺波響飄淋。",
            "石窟含雲巢，迢迢耿南岑。悲恨自茲斷，情塵詎能侵。",
            "真靜一時變，坐起唯從心。"
        ],
        "notes": [
            ""
        ],
        "volume": "卷二百六十四",
        "no#": 43
    }
]