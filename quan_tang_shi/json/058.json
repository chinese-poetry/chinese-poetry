[
    {
        "title": "中宗降誕日長寧公主滿月侍宴應制",
        "author": "李嶠",
        "biography": "",
        "paragraphs": [
            "神龍見像日，仙鳳養雛年。大火乘天正，明珠對月圓。",
            "作新金篋裏，歌奏玉筐前。今日宜孫慶，還參祝壽篇。"
        ],
        "notes": [
            ""
        ],
        "volume": "卷五十八",
        "no#": 1
    },
    {
        "title": "奉和送金城公主適西蕃應制",
        "author": "李嶠",
        "biography": "",
        "paragraphs": [
            "漢帝撫戎臣，絲言命錦輪。還將弄機女，遠嫁織皮人。",
            "曲怨關山月，妝消道路塵。所嗟穠李樹，空對小榆春。"
        ],
        "notes": [
            ""
        ],
        "volume": "卷五十八",
        "no#": 2
    },
    {
        "title": "侍宴長寧公主東莊應制",
        "author": "李嶠",
        "biography": "",
        "paragraphs": [
            "別業臨青甸，鳴鑾降紫霄。長筵鵷鷺集，仙管鳳凰調。",
            "樹接南山近，煙含北渚遙。承恩咸已醉，戀賞未還鑣。"
        ],
        "notes": [
            ""
        ],
        "volume": "卷五十八",
        "no#": 3
    },
    {
        "title": "立春日侍宴內殿出剪綵花應制",
        "author": "李嶠",
        "biography": "",
        "paragraphs": [
            "早聞年欲至，剪綵學芳辰。綴綠奇能似，裁紅巧逼真。",
            "花從篋裏發，葉向手中春。不與時光競，何名天上人。"
        ],
        "notes": [
            ""
        ],
        "volume": "卷五十八",
        "no#": 4
    },
    {
        "title": "奉和人日清暉閣宴群臣遇雪應制",
        "author": "李嶠",
        "biography": "",
        "paragraphs": [
            "三陽偏勝節，七日最靈辰。行慶傳芳蟻，升高綴彩人。",
            "階前蓂候月，樓上雪驚春。今日銜天造，還疑上漢津。"
        ],
        "notes": [
            ""
        ],
        "volume": "卷五十八",
        "no#": 5
    },
    {
        "title": "奉和春日游苑喜雨應制",
        "author": "李嶠",
        "biography": "",
        "paragraphs": [
            "仙蹕九成台，香筵萬壽杯。一旬初降雨，二月早聞雷。",
            "葉向朝隮密，花含宿潤開。幸承天澤豫，無使日光催。"
        ],
        "notes": [
            ""
        ],
        "volume": "卷五十八",
        "no#": 6
    },
    {
        "title": "春日侍宴幸芙蓉園應制",
        "author": "李嶠",
        "biography": "",
        "paragraphs": [
            "年光竹裏遍，春色杏間遙。煙氣籠青閣，流文蕩畫橋。",
            "飛花隨蝶舞，豔曲伴鶯嬌。今日陪歡豫，還疑陟紫霄。"
        ],
        "notes": [
            ""
        ],
        "volume": "卷五十八",
        "no#": 7
    },
    {
        "title": "甘露殿侍宴應制",
        "author": "李嶠",
        "biography": "",
        "paragraphs": [
            "月宇臨丹地，雲窗網碧紗。禦筵陳桂醑，天酒酌榴花。",
            "水向浮橋直，城連禁苑斜。承恩恣歡賞，歸路滿煙霞。"
        ],
        "notes": [
            ""
        ],
        "volume": "卷五十八",
        "no#": 8
    },
    {
        "title": "奉和七夕兩儀殿會宴應制",
        "author": "李嶠",
        "biography": "",
        "paragraphs": [
            "靈匹三秋會，仙期七夕過。查來人泛海，橋渡鵲填河。",
            "帝縷升銀閣，天機罷玉梭。誰言七襄詠，重入五弦歌。"
        ],
        "notes": [
            ""
        ],
        "volume": "卷五十八",
        "no#": 9
    },
    {
        "title": "奉和九月九日登慈恩寺浮圖應制",
        "author": "李嶠",
        "biography": "",
        "paragraphs": [
            "瑞塔千尋起，仙輿九日來。萸房陳寶席，菊蕊散花台。",
            "禦氣鵬霄近，升高鳳野開。天歌將梵樂，空裏共裴回。"
        ],
        "notes": [
            ""
        ],
        "volume": "卷五十八",
        "no#": 10
    },
    {
        "title": "閏九月九日幸總持寺登浮圖應制",
        "author": "李嶠",
        "biography": "",
        "paragraphs": [
            "閏節開重九，真遊下大千。花寒仍薦菊，座晚更披蓮。",
            "刹鳳回雕輦，帆虹間彩旃。還將西梵曲，助入南熏弦。"
        ],
        "notes": [
            ""
        ],
        "volume": "卷五十八",
        "no#": 11
    },
    {
        "title": "奉和驪山高頂寓目應制",
        "author": "李嶠",
        "biography": "",
        "paragraphs": [
            "步輦陟山巔，山高入紫煙。忠臣還捧日，聖後欲捫天。",
            "迥識平陵樹，低看華嶽蓮。帝鄉應不遠，空見白雲懸。"
        ],
        "notes": [
            ""
        ],
        "volume": "卷五十八",
        "no#": 12
    },
    {
        "title": "游禁苑陪幸臨渭亭遇雪應制",
        "author": "李嶠",
        "biography": "",
        "paragraphs": [
            "同雲接野煙，飛雪暗長天。拂樹添梅色，過樓助粉妍。",
            "光含班女扇，韻入楚王弦。六出迎仙藻，千箱答瑞年。"
        ],
        "notes": [
            ""
        ],
        "volume": "卷五十八",
        "no#": 13
    },
    {
        "title": "幸白鹿觀應制",
        "author": "李嶠",
        "biography": "",
        "paragraphs": [
            "駐蹕三天路，回旃萬仞溪。真庭群帝饗，洞府百靈棲。",
            "玉酒仙壚釀，金方暗壁題。佇看青鳥入，還陟紫雲梯。"
        ],
        "notes": [
            ""
        ],
        "volume": "卷五十八",
        "no#": 14
    },
    {
        "title": "送沙門弘景道俊玄奘還荊州應制",
        "author": "李嶠",
        "biography": "",
        "paragraphs": [
            "三乘歸淨域，萬騎餞通莊。就日離亭近，彌天別路長。",
            "荊南旋杖缽，渭北限津梁。何日紆真果，還來入帝鄉。"
        ],
        "notes": [
            ""
        ],
        "volume": "卷五十八",
        "no#": 15
    },
    {
        "title": "酬和杜五弟晴朝獨坐見贈",
        "author": "李嶠",
        "biography": "",
        "paragraphs": [
            "平明坐虛館，曠望幾悠哉。宿霧分空盡，朝光度隙來。",
            "影低藤架密，香動藥闌開。未展山陽會，空留池上杯。"
        ],
        "notes": [
            ""
        ],
        "volume": "卷五十八",
        "no#": 16
    },
    {
        "title": "同賦山居七夕",
        "author": "李嶠",
        "biography": "",
        "paragraphs": [
            "明月青山夜，高天白露秋。花庭開粉席，雲岫敞針樓。",
            "石類支機影，池似泛槎流。暫驚河女鵲，終狎野人鷗。"
        ],
        "notes": [
            ""
        ],
        "volume": "卷五十八",
        "no#": 17
    },
    {
        "title": "送崔主簿赴滄州",
        "author": "李嶠",
        "biography": "",
        "paragraphs": [
            "紫陌追隨日，青門相見時。宦遊從此去，離別幾年期。",
            "芳桂尊中酒，幽蘭下調詞。他鄉有明月，千里照相思。"
        ],
        "notes": [
            ""
        ],
        "volume": "卷五十八",
        "no#": 18
    },
    {
        "title": "寒食清明日早赴王門率成",
        "author": "李嶠",
        "biography": "",
        "paragraphs": [
            "遊客趨梁邸，朝光入楚台。槐煙乘曉散，榆火應春開。",
            "日帶晴虹上，花隨早蝶來。雄風乘令節，餘吹拂輕灰。"
        ],
        "notes": [
            ""
        ],
        "volume": "卷五十八",
        "no#": 19
    },
    {
        "title": "和周記室從駕曉發合璧宮",
        "author": "李嶠",
        "biography": "",
        "paragraphs": [
            "濯龍春苑曙，翠鳳曉旗舒。野色開煙後，山光澹月餘。",
            "風長笳響咽，川迥騎行疏。珠履陪仙駕，金聲振屬車。"
        ],
        "notes": [
            ""
        ],
        "volume": "卷五十八",
        "no#": 20
    },
    {
        "title": "和杜侍禦太清台宿直旦有懷",
        "author": "李嶠",
        "biography": "",
        "paragraphs": [
            "貂冠朝彩振，烏署曉光分。欲嘯遷喬侶，先飛擲地文。",
            "庭虛麥雨潤，林靜蕙風熏。嵇駕終難仰，梁鳧且自群。"
        ],
        "notes": [
            ""
        ],
        "volume": "卷五十八",
        "no#": 21
    },
    {
        "title": "和杜學士江南初霽羈懷",
        "author": "李嶠",
        "biography": "",
        "paragraphs": [
            "大江開宿雨，征棹下春流。霧卷晴山出，風恬晚浪收。",
            "岸花明水樹，川鳥亂沙洲。羈眺傷千里，勞歌動四愁。"
        ],
        "notes": [
            ""
        ],
        "volume": "卷五十八",
        "no#": 22
    },
    {
        "title": "晚景悵然簡二三子",
        "author": "李嶠",
        "biography": "",
        "paragraphs": [
            "楚客秋悲動，梁台夕望賒。梧桐稍下葉，山桂欲開花。",
            "氣引迎寒露，光收向晚霞。長歌白水曲，空對綠池華。"
        ],
        "notes": [
            ""
        ],
        "volume": "卷五十八",
        "no#": 23
    },
    {
        "title": "送李邕",
        "author": "李嶠",
        "biography": "",
        "paragraphs": [
            "落日荒郊外，風景正淒淒。離人席上起，征馬路傍嘶。",
            "別酒傾壺贈，行書掩淚題。殷勤禦溝水，從此各東西。"
        ],
        "notes": [
            ""
        ],
        "volume": "卷五十八",
        "no#": 24
    },
    {
        "title": "又送別",
        "author": "李嶠",
        "biography": "",
        "paragraphs": [
            "岐路方為客，芳尊暫解顏。人隨轉蓬去，春伴落梅還。",
            "白雲度汾水，黃河繞晉關。離心不可問，宿昔鬢成斑。"
        ],
        "notes": [
            ""
        ],
        "volume": "卷五十八",
        "no#": 25
    },
    {
        "title": "餞駱四二首",
        "author": "李嶠",
        "biography": "",
        "paragraphs": [
            "平生何以樂，鬥酒夜相逢。曲中驚別緒，醉裏失愁容。",
            "星月懸秋漢，風霜入曙鐘。明日臨溝水，青山幾萬重。",
            "甲第驅車入，良宵秉燭遊。人追竹林會，酒獻菊花秋。",
            "霜吹飄無已，星河漫不流。重嗟歡賞地，翻召別離憂。"
        ],
        "notes": [
            ""
        ],
        "volume": "卷五十八",
        "no#": 26
    },
    {
        "title": "春日游苑喜雨應詔",
        "author": "李嶠",
        "biography": "",
        "paragraphs": [
            "園樓春正歸，入苑弄芳菲。密雨迎仙步，低雲拂禦衣。",
            "危花沾易落，度鳥濕難飛。膏澤登千庾，歡情遍九圍。"
        ],
        "notes": [
            ""
        ],
        "volume": "卷五十八",
        "no#": 27
    },
    {
        "title": "九日應制得歡字",
        "author": "李嶠",
        "biography": "",
        "paragraphs": [
            "令節三秋晚，重陽九日歡。仙杯還泛菊，寶饌且調蘭。",
            "禦氣雲霄近，乘高宇宙寬。今朝萬壽引，宜向曲中彈。"
        ],
        "notes": [
            ""
        ],
        "volume": "卷五十八",
        "no#": 28
    },
    {
        "title": "二月奉教作",
        "author": "李嶠",
        "biography": "",
        "paragraphs": [
            "柳陌鶯初囀，梅梁燕始歸。和風泛紫若，柔露濯青薇。",
            "日豔臨花影，霞翻入浪暉。乘春重遊豫，淹賞玩芳菲。"
        ],
        "notes": [
            ""
        ],
        "volume": "卷五十八",
        "no#": 29
    },
    {
        "title": "三月奉教作",
        "author": "李嶠",
        "biography": "",
        "paragraphs": [
            "銀井桐花發，金堂草色齊。韶光愛日宇，淑氣滿風蹊。",
            "蝶影將花亂，虹文向水低。芳春隨意晚，佳賞日無暌。"
        ],
        "notes": [
            ""
        ],
        "volume": "卷五十八",
        "no#": 30
    },
    {
        "title": "四月奉教作",
        "author": "李嶠",
        "biography": "",
        "paragraphs": [
            "暄鑰三春謝，炎鐘九夏初。潤浮梅雨夕，涼散麥風餘。",
            "葉暗庭幃滿，花殘院錦疏。勝情多賞托，尊酒狎林箊。"
        ],
        "notes": [
            ""
        ],
        "volume": "卷五十八",
        "no#": 31
    },
    {
        "title": "五月奉教作",
        "author": "李嶠",
        "biography": "",
        "paragraphs": [
            "綠樹炎氛滿，朱樓夏景長。池含凍雨氣，山映火雲光。",
            "果院新櫻熟，花庭曙槿芳。欲逃三伏暑，還泛十旬觴。"
        ],
        "notes": [
            ""
        ],
        "volume": "卷五十八",
        "no#": 32
    },
    {
        "title": "六月奉教作",
        "author": "李嶠",
        "biography": "",
        "paragraphs": [
            "養日暫裴回，畏景尚悠哉。避暑移琴席，追涼□□□。",
            "竹風依扇動，桂酒溢壺開。勞餌□飛雪，自可□□□。"
        ],
        "notes": [
            ""
        ],
        "volume": "卷五十八",
        "no#": 33
    },
    {
        "title": "八月奉教作",
        "author": "李嶠",
        "biography": "",
        "paragraphs": [
            "黃葉秋風起，蒼葭曉露團。鶴鳴初警候，雁上欲淩寒。",
            "月鏡如開匣，雲纓似綴冠。清尊對旻序，高宴有餘歡。"
        ],
        "notes": [
            ""
        ],
        "volume": "卷五十八",
        "no#": 34
    },
    {
        "title": "九月奉教作",
        "author": "李嶠",
        "biography": "",
        "paragraphs": [
            "曲池朝下雁，幽砌夕吟蛩。葉徑蘭芳盡，花潭菊氣濃。",
            "寒催四序律，霜度九秋鐘。還當明月夜，飛蓋遠相從。"
        ],
        "notes": [
            ""
        ],
        "volume": "卷五十八",
        "no#": 35
    },
    {
        "title": "十月奉教作",
        "author": "李嶠",
        "biography": "",
        "paragraphs": [
            "白藏初送節，玄律始迎冬。林枯黃葉盡，水耗綠池空。",
            "霜待臨庭月，寒隨入牖風。別有歡娛地，歌舞應絲桐。"
        ],
        "notes": [
            ""
        ],
        "volume": "卷五十八",
        "no#": 36
    },
    {
        "title": "十一月奉教作",
        "author": "李嶠",
        "biography": "",
        "paragraphs": [
            "凝陰結暮序，嚴氣肅長飆。霜犯狐裘夕，寒侵獸火朝。",
            "冰深遙架浦，雪凍近封條。平原已從獵，日暮整還鑣。"
        ],
        "notes": [
            ""
        ],
        "volume": "卷五十八",
        "no#": 37
    },
    {
        "title": "十二月奉教作",
        "author": "李嶠",
        "biography": "",
        "paragraphs": [
            "玉燭年行盡，銅史漏猶長。池冷凝宵凍，庭寒積曙霜。",
            "蘭心未動色，梅館欲含芳。裴回臨歲晚，顧步佇春光。"
        ],
        "notes": [
            ""
        ],
        "volume": "卷五十八",
        "no#": 38
    },
    {
        "title": "和麹典設扈從東郊憶弟使往安西冬至日恨不得同申拜慶",
        "author": "李嶠",
        "biography": "",
        "paragraphs": [
            "玉關方叱馭，桂苑正陪輿。桓嶺嗟分翼，薑川限饋魚。",
            "雪花含□晚，雲葉帶荊舒。重此西流詠，彌傷南至初。"
        ],
        "notes": [
            ""
        ],
        "volume": "卷五十八",
        "no#": 39
    },
    {
        "title": "馬武騎挽歌二首",
        "author": "李嶠",
        "biography": "",
        "paragraphs": [
            "五日皆休沐，三泉獨不歸。池台金闕是，尊酒玳筵非。",
            "巷靜游禽入，門閑過客稀。唯餘昔年鳳，尚繞故樓飛。",
            "昔下天津館，嘗過帝子家。夜傾金屋酒，春舞玉台花。",
            "試馬依紅埒，吹簫弄紫霞。誰言東郭路，翻枉北門車。"
        ],
        "notes": [
            ""
        ],
        "volume": "卷五十八",
        "no#": 40
    },
    {
        "title": "武三思挽歌",
        "author": "李嶠",
        "biography": "",
        "paragraphs": [
            "玉匣金為縷，銀鉤石作銘。短歌傷薤曲，長暮泣松扃。",
            "事往昏朝霧，人亡折夜星。忠賢良可惜，圖畫入丹青。"
        ],
        "notes": [
            ""
        ],
        "volume": "卷五十八",
        "no#": 41
    },
    {
        "title": "天官崔侍郎夫人吳氏挽歌",
        "author": "李嶠",
        "biography": "",
        "paragraphs": [
            "寵服當年盛，芳魂此地窮。劍飛龍匣在，人去鵲巢空。",
            "簟愴孤生竹，琴哀半死桐。唯當青史上，千載仰嬪風。"
        ],
        "notes": [
            ""
        ],
        "volume": "卷五十八",
        "no#": 42
    }
]