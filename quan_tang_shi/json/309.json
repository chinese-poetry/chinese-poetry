[
    {
        "title": "寒食寄李補闕",
        "author": "郭鄖",
        "biography": "",
        "paragraphs": [
            "蘭陵士女滿晴川，郊外紛紛拜古埏。萬井閭閻皆禁火，",
            "介子終知祿不及，王孫誰肯一相憐。"
        ],
        "notes": [
            ""
        ],
        "volume": "卷三百零九",
        "no#": 1
    },
    {
        "title": "仲月賞花",
        "author": "韋同則",
        "biography": "",
        "paragraphs": [
            "梅花似雪柳含煙，南地風光臘月前。",
            "把酒且須拚卻醉，風流何必待歌筵。"
        ],
        "notes": [
            ""
        ],
        "volume": "卷三百零九",
        "no#": 2
    },
    {
        "title": "西亭暇日書懷十二韻獻上相公",
        "author": "李夷簡",
        "biography": "",
        "paragraphs": [
            "勝賞不在遠，憮然念玄搜。茲亭有殊致，經始富人侯。",
            "澄澹分沼沚，縈回間林丘。荷香奪芳麝，石溜當鳴球。",
            "撫俗來康濟，經邦去咨謀。寬明洽時論，惠愛聞甿謳。",
            "代斫豈容易，守成獲優遊。文翁舊學校，子產昔田疇。",
            "琬琰富佳什，池台想舊遊。誰言矜改作，曾是日增修。",
            "憲省忝陪屬，岷峨嗣徽猷。提攜當有路，勿使滯刀州。"
        ],
        "notes": [
            ""
        ],
        "volume": "卷三百零九",
        "no#": 3
    },
    {
        "title": "城南訪裴氏昆季",
        "author": "李約",
        "biography": "",
        "paragraphs": [
            "相思起中夜，夙駕訪柴荊。早霧桑柘隱，曉光溪澗明。",
            "村蹊蒿棘間，往往斷新耕。貧野煙火微，晝無烏鳶聲。",
            "田頭逢餉人，道君南山行。南山千里峰，儘是相思情。",
            "野老無拜揖，村童多裸形。相呼看車馬，顏色喜相驚。",
            "荒圃雞豚樂，雨牆禾莠生。欲君知我來，壁上空書名。"
        ],
        "notes": [
            ""
        ],
        "volume": "卷三百零九",
        "no#": 4
    },
    {
        "title": "歲日感懷",
        "author": "李約",
        "biography": "",
        "paragraphs": [
            "曙氣變東風，蟾壺夜漏窮。新春幾人老，舊曆四時空。",
            "身賤悲添歲，家貧喜過冬。稱觴惟有感，歡慶在兒童。"
        ],
        "notes": [
            ""
        ],
        "volume": "卷三百零九",
        "no#": 5
    },
    {
        "title": "從軍行三首",
        "author": "李約",
        "biography": "",
        "paragraphs": [
            "看圖閑教陣，畫地靜論邊。烏壘天西戍，鷹姿塞上川。",
            "路長唯算月，書遠每題年。無複生還望，翻思未別前。",
            "柵壕三面鬥，箭盡舉烽頻。營柳和煙暮，關榆帶雪春。",
            "邊城多老將，磧路少歸人。殺盡金河卒，年年添塞塵。",
            "候火起雕城，塵沙擁戰聲。游軍藏漢幟，降騎說蕃情。",
            "霜落滹沱淺，秋深太白明。嫖姚方虎視，不覺說添兵。"
        ],
        "notes": [
            ""
        ],
        "volume": "卷三百零九",
        "no#": 6
    },
    {
        "title": "贈韋況",
        "author": "李約",
        "biography": "",
        "paragraphs": [
            "我有心中事，不與韋三說。秋夜洛陽城，明月照張八。"
        ],
        "notes": [
            ""
        ],
        "volume": "卷三百零九",
        "no#": 7
    },
    {
        "title": "觀祈雨",
        "author": "李約",
        "biography": "",
        "paragraphs": [
            "桑條無葉土生煙，簫管迎龍水廟前。",
            "朱門幾處看歌舞，猶恐春陰咽管弦。"
        ],
        "notes": [
            ""
        ],
        "volume": "卷三百零九",
        "no#": 8
    },
    {
        "title": "江南春",
        "author": "李約",
        "biography": "",
        "paragraphs": [
            "池塘春暖水紋開，堤柳垂絲間野梅。",
            "江上年年芳意早，蓬瀛春色逐潮來。"
        ],
        "notes": [
            ""
        ],
        "volume": "卷三百零九",
        "no#": 9
    },
    {
        "title": "過華清宮",
        "author": "李約",
        "biography": "",
        "paragraphs": [
            "君王遊樂萬機輕，一曲霓裳四海兵。",
            "玉輦升天人已盡，故宮猶有樹長生。"
        ],
        "notes": [
            ""
        ],
        "volume": "卷三百零九",
        "no#": 10
    },
    {
        "title": "病中宿宜陽館聞雨",
        "author": "李約",
        "biography": "",
        "paragraphs": [
            "難眠夏夜抵秋賒，簾幔深垂窗燭斜。",
            "風吹桐竹更無雨，白發病人心到家。"
        ],
        "notes": [
            ""
        ],
        "volume": "卷三百零九",
        "no#": 11
    }
]