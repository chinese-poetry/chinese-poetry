[
    {
        "title": "早發陝州途中贈嚴秘書",
        "author": "清江",
        "biography": "",
        "paragraphs": [
            "此身雖不系，憂道亦勞生。萬里江湖夢，千山雨雪行。",
            "人家依舊壘，關路閉層城。未盡交河虜，猶屯細柳兵。",
            "艱難嗟遠客，棲托賴深情。貧病吾將有，精修許少卿。"
        ],
        "notes": [
            ""
        ],
        "volume": "卷八百一十二",
        "no#": 1
    },
    {
        "title": "早春書情寄河南崔少府",
        "author": "清江",
        "biography": "",
        "paragraphs": [
            "春日春風至，陽和似不均。病身空益老，愁鬢不知春。",
            "宇宙成遺物，光陰促幻身。客游傷末路，心事向行人。",
            "道薄猶懷土，時難欲厭貧。微才如可寄，赤縣有鄉親。"
        ],
        "notes": [
            ""
        ],
        "volume": "卷八百一十二",
        "no#": 2
    },
    {
        "title": "春遊司直城西鸕鷀溪別業",
        "author": "清江",
        "biography": "",
        "paragraphs": [
            "別墅軍城下，閑喧未可齊。春深花蝶夢，曉隔柳煙鞞。",
            "韶景浮寒水，疏楊映綠堤。沿洄看竹色，來往聽鶯啼。",
            "久慢持生術，多親種藥畦。家貧知素行，心苦見清溪。",
            "越客初投分，南枝得寄棲。禪機空寂寞，雅趣賴招攜。",
            "本寺重江外，游方二室西。裴回戀知己，日夕草萋萋。"
        ],
        "notes": [
            ""
        ],
        "volume": "卷八百一十二",
        "no#": 3
    },
    {
        "title": "夕次襄邑",
        "author": "清江",
        "biography": "",
        "paragraphs": [
            "何處戒吾道，經年遠路中。客心猶向北，河水自歸東。",
            "古戍鳴寒角，疏林振夕風。輕舟惟載月，那與故人同。"
        ],
        "notes": [
            ""
        ],
        "volume": "卷八百一十二",
        "no#": 4
    },
    {
        "title": "宿嚴維宅簡章八元",
        "author": "清江",
        "biography": "",
        "paragraphs": [
            "佳期曾不遠，甲第即南鄰。惠愛偏相及，經過豈厭頻。",
            "秋寒林葉動，夕霽月華新。莫話羈棲事，平原是主人。"
        ],
        "notes": [
            ""
        ],
        "volume": "卷八百一十二",
        "no#": 5
    },
    {
        "title": "贈淮西賈兵馬使",
        "author": "清江",
        "biography": "",
        "paragraphs": [
            "破虜功成百戰場，天書新拜漢中郎。映門旌旆春風起，",
            "由來吳楚多同調，感激逢君共異鄉。"
        ],
        "notes": [
            ""
        ],
        "volume": "卷八百一十二",
        "no#": 6
    },
    {
        "title": "送堅上人歸杭州天竺寺",
        "author": "清江",
        "biography": "",
        "paragraphs": [
            "十年勞負笈，經論化中朝。流水知鄉近，和風惜別遙。",
            "雲山零夜雨，花岸上春潮。歸臥南天竺，禪心更寂寥。"
        ],
        "notes": [
            ""
        ],
        "volume": "卷八百一十二",
        "no#": 7
    },
    {
        "title": "送贊律師歸嵩山",
        "author": "清江",
        "biography": "",
        "paragraphs": [
            "禪意歸心急，山深定易安。清貧修道苦，孝友別家難。",
            "雪路侵溪轉，花宮映嶽看。到時瞻塔暮，松月向人寒。"
        ],
        "notes": [
            ""
        ],
        "volume": "卷八百一十二",
        "no#": 8
    },
    {
        "title": "上都酬章十八兄",
        "author": "清江",
        "biography": "",
        "paragraphs": [
            "每歎經年別，人生有幾年。關河長問道，風雨獨隨緣。",
            "寓蝶成莊夢，懷人識禰賢。徽猷不及此，空愧白華篇。"
        ],
        "notes": [
            ""
        ],
        "volume": "卷八百一十二",
        "no#": 9
    },
    {
        "title": "登樓望月寄鳳翔李少尹",
        "author": "清江",
        "biography": "",
        "paragraphs": [
            "陌上涼風槐葉凋，夕陽秋露濕寒條。登樓望月楚山上，",
            "軒車不重無名客，此地誰能訪寂寥。"
        ],
        "notes": [
            ""
        ],
        "volume": "卷八百一十二",
        "no#": 10
    },
    {
        "title": "湘川懷古",
        "author": "清江",
        "biography": "",
        "paragraphs": [
            "瀟湘連汨羅，複對九嶷河。浪勢屈原塚，竹聲漁父歌。",
            "地荒征騎少，天暖浴禽多。脈脈東流水，古今同奈何。"
        ],
        "notes": [
            ""
        ],
        "volume": "卷八百一十二",
        "no#": 11
    },
    {
        "title": "七夕",
        "author": "清江",
        "biography": "",
        "paragraphs": [
            "七夕景迢迢，相逢只一宵。月為開帳燭，雲作渡河橋。",
            "映水金冠動，當風玉佩搖。惟愁更漏促，離別在明朝。"
        ],
        "notes": [
            ""
        ],
        "volume": "卷八百一十二",
        "no#": 12
    },
    {
        "title": "長安臥病",
        "author": "清江",
        "biography": "",
        "paragraphs": [
            "身世足堪悲，空房臥病時。捲簾花雨滴，掃石竹陰移。",
            "已覺生如夢，堪嗟壽不知。未能通法性，詎可免支離。"
        ],
        "notes": [
            ""
        ],
        "volume": "卷八百一十二",
        "no#": 13
    },
    {
        "title": "送婆羅門",
        "author": "清江",
        "biography": "",
        "paragraphs": [
            "雪嶺金河獨向東，吳山楚澤意無窮。",
            "如今白首鄉心盡，萬里歸程在夢中。"
        ],
        "notes": [
            ""
        ],
        "volume": "卷八百一十二",
        "no#": 14
    },
    {
        "title": "喜皇甫大夫同宿大樑驛",
        "author": "清江",
        "biography": "",
        "paragraphs": [
            "江頭旌旆去，花外捲簾空。夜色臨城月，春聲渡水風。",
            "也知行李別，暫喜話言同。若問廬山事，終身愧遠公。"
        ],
        "notes": [
            ""
        ],
        "volume": "卷八百一十二",
        "no#": 15
    },
    {
        "title": "酬姚補闕南仲雲溪館中戲題隨書見寄",
        "author": "清江",
        "biography": "",
        "paragraphs": [
            "寺溪臨使府，風景借仁祠。補袞周官貴，能名漢主慈。",
            "臥雲知獨處，望月憶同時。忽枉緘中贈，瓊瑤滿手持。"
        ],
        "notes": [
            ""
        ],
        "volume": "卷八百一十二",
        "no#": 16
    },
    {
        "title": "喜嚴侍禦蜀還贈嚴秘書",
        "author": "清江",
        "biography": "",
        "paragraphs": [
            "往年分首出咸秦，木落花開秋又春。江客不曾知蜀路，",
            "多羨二龍同漢代，繡衣芸閣共榮親。"
        ],
        "notes": [
            ""
        ],
        "volume": "卷八百一十二",
        "no#": 17
    },
    {
        "title": "送韋參軍江陵",
        "author": "清江",
        "biography": "",
        "paragraphs": [
            "槐花落盡柳陰清，蕭索涼天楚客情。海上舊山無的信，",
            "公子道存知不棄，欲依劉表住南荊。"
        ],
        "notes": [
            ""
        ],
        "volume": "卷八百一十二",
        "no#": 18
    },
    {
        "title": "月夜有懷黃端公兼簡朱孫二判官",
        "author": "清江",
        "biography": "",
        "paragraphs": [
            "月照疏林驚鵲飛，羈人此夜共無依。青門旅寓身空老，",
            "四科弟子稱文學，五馬諸侯是繡衣。江雁往來曾不定，"
        ],
        "notes": [
            ""
        ],
        "volume": "卷八百一十二",
        "no#": 19
    },
    {
        "title": "精舍遇雨",
        "author": "清江",
        "biography": "",
        "paragraphs": [
            "空門寂寂淡吾身，溪雨微微洗客塵。",
            "臥向白雲情未盡，任他黃鳥醉芳春。"
        ],
        "notes": [
            ""
        ],
        "volume": "卷八百一十二",
        "no#": 20
    },
    {
        "title": "小雪",
        "author": "清江",
        "biography": "",
        "paragraphs": [
            "落雪臨風不厭看，更多還恐蔽林巒。",
            "愁人正在書窗下，一片飛來一片寒。"
        ],
        "notes": [
            ""
        ],
        "volume": "卷八百一十二",
        "no#": 21
    },
    {
        "title": "句",
        "author": "清江",
        "biography": "",
        "paragraphs": [
            "萬木無一葉，客心悲此時。"
        ],
        "notes": [
            ""
        ],
        "volume": "卷八百一十二",
        "no#": 22
    }
]