[
    {
        "title": "和襄陽徐相公商賀徐副使加章綬",
        "author": "王傳",
        "biography": "",
        "paragraphs": [
            "朱紫聯輝照日新，芳菲全屬斷金人。華筵重處宗盟地，",
            "自憐亦是膺門客，吟想恩榮氣益振。"
        ],
        "notes": [
            ""
        ],
        "volume": "卷五百六十六",
        "no#": 1
    },
    {
        "title": "和李尚書命妓餞崔侍禦",
        "author": "盧鄴",
        "biography": "",
        "paragraphs": [
            "何郎載酒別賢侯，更吐歌珠宴庾樓。",
            "莫道江南不同醉，即陪舟楫上京遊。"
        ],
        "notes": [
            ""
        ],
        "volume": "卷五百六十六",
        "no#": 2
    },
    {
        "title": "松",
        "author": "陸肱",
        "biography": "",
        "paragraphs": [
            "雪霜知勁質，今古占嘉名。斷砌盤根遠，疏林偃蓋清。",
            "鶴棲何代色，僧老四時聲。鬱鬱心彌久，煙高萬井生。"
        ],
        "notes": [
            ""
        ],
        "volume": "卷五百六十六",
        "no#": 3
    },
    {
        "title": "贈王福娘",
        "author": "崔澹",
        "biography": "",
        "paragraphs": [
            "怪得清風送異香，娉婷仙子曳霓裳。",
            "惟應錯認偷桃客，曼倩曾為漢侍郎。"
        ],
        "notes": [
            ""
        ],
        "volume": "卷五百六十六",
        "no#": 4
    },
    {
        "title": "答問讀書居",
        "author": "莫宣卿",
        "biography": "",
        "paragraphs": [
            "書屋倚麒麟，不同牛馬路。床頭萬卷書，溪上五龍渡。",
            "井汲冽寒泉，桂花香玉露。茅簷無外物，只見青雲護。"
        ],
        "notes": [
            ""
        ],
        "volume": "卷五百六十六",
        "no#": 5
    },
    {
        "title": "百官乘月早朝聽殘漏",
        "author": "莫宣卿",
        "biography": "",
        "paragraphs": [
            "建禮儼朝冠，重門耿夜闌。碧空蟾魄度，清禁漏聲殘。",
            "候曉車輿合，淩霜劍佩寒。星河猶皎皎，銀箭尚珊珊。",
            "杳靄祥光起，霏微瑞氣攢。忻逢聖明代，長願接鵷鸞。"
        ],
        "notes": [
            ""
        ],
        "volume": "卷五百六十六",
        "no#": 6
    },
    {
        "title": "賦得水懷珠",
        "author": "莫宣卿",
        "biography": "",
        "paragraphs": [
            "長川含媚色，波底孕靈珠。素魄生蘋末，圓規照水隅。",
            "淪漣冰彩動，蕩漾瑞光鋪。迥夜星同貫，清秋岸不枯。",
            "江妃思在掌，海客亦忘軀。合浦當還日，恩威信已敷。"
        ],
        "notes": [
            ""
        ],
        "volume": "卷五百六十六",
        "no#": 7
    },
    {
        "title": "句",
        "author": "莫宣卿",
        "biography": "",
        "paragraphs": [
            "我本南山鳳，豈同凡鳥群。"
        ],
        "notes": [
            ""
        ],
        "volume": "卷五百六十六",
        "no#": 8
    },
    {
        "title": "和李尚書命妓餞崔侍禦",
        "author": "封彥卿",
        "biography": "",
        "paragraphs": [
            "蓮府才為綠水賓，忽乘驄馬入咸秦。",
            "為君唱作西河調，日暮偏傷去住人。"
        ],
        "notes": [
            ""
        ],
        "volume": "卷五百六十六",
        "no#": 9
    },
    {
        "title": "贈釋疏言還道林寺詩",
        "author": "李節",
        "biography": "",
        "paragraphs": [
            "湘川狺狺兮俗獷且佷，利殺業偷兮吏莫之馴。",
            "繄釋氏兮易暴使仁，釋何在兮釋在斯文，",
            "月沉浦兮煙暝山，檣席捲兮櫓床閑。偃仰兮嘯詠，",
            "湘川超忽兮落日啘啘，松覆秋亭兮蘭被春苑。",
            "上人去兮幾千里，何日同遊兮湘川水。"
        ],
        "notes": [
            ""
        ],
        "volume": "卷五百六十六",
        "no#": 10
    },
    {
        "title": "和柯古窮居苦日喜雨",
        "author": "韋蟾",
        "biography": "",
        "paragraphs": [
            "貞機澹少思，雅尚防多僻。攬葛猶不畏，勞形同處瘠。",
            "頭焦詎是焚，背汗甯關炙。方欣見潤礎，那虞悲鑠石。",
            "道與古人期，情難物外適。幾懷朱邸綬，頗曠金門藉。",
            "清奧已蕭蕭，陳柯將槭槭。玉律詩調正，瓊卮酒腸窄。",
            "衣桁襲中單，浴床拋下綌。黎侯寓於衛，六義非凡格。"
        ],
        "notes": [
            ""
        ],
        "volume": "卷五百六十六",
        "no#": 11
    },
    {
        "title": "岳麓道林寺",
        "author": "韋蟾",
        "biography": "",
        "paragraphs": [
            "石門迥接蒼梧野，愁色陰深二妃寡。廣殿崔嵬萬壑間，",
            "暖日斜明螮蝀梁，濕煙散冪鴛鴦瓦。北方部落檀香塑，",
            "沈裴筆力鬥雄壯，宋杜詞源兩風雅。他方居士來施齋，",
            "何時得與劉遺民，同入東林遠公社。"
        ],
        "notes": [
            ""
        ],
        "volume": "卷五百六十六",
        "no#": 12
    },
    {
        "title": "上元三首",
        "author": "韋蟾",
        "biography": "",
        "paragraphs": [
            "新正圓月夜，尤重看燈時。累塔嫌沙細，成文訝筆遲。",
            "歸牛疑燧落，過雁誤書遲。生惜蘭膏燼，遠為隔歲期。",
            "舉燭光才起，揮毫勢競分。點時驚墜石，挑處接崩雲。",
            "辭異秦丞相，銘非竇冠軍。唯愁殘焰落，逢玉亦俱焚。",
            "多寶神光動，生金瑞色浮。照人低入郭，伴月夜當樓。",
            "熏穴應無取，焚林固有求。夜闌陪玉帳，不見九枝留。"
        ],
        "notes": [
            ""
        ],
        "volume": "卷五百六十六",
        "no#": 13
    },
    {
        "title": "梅",
        "author": "韋蟾",
        "biography": "",
        "paragraphs": [
            "高樹臨溪豔，低枝隔竹繁。何須是桃李，然後欲忘言。",
            "擬折魂先斷，須看眼更昏。誰知南陌草，卻解望王孫。"
        ],
        "notes": [
            ""
        ],
        "volume": "卷五百六十六",
        "no#": 14
    },
    {
        "title": "送盧潘尚書之靈武",
        "author": "韋蟾",
        "biography": "",
        "paragraphs": [
            "賀蘭山下果園成，塞北江南舊有名。水木萬家朱戶暗，",
            "卻使六番諸子弟，馬前不信是書生。"
        ],
        "notes": [
            ""
        ],
        "volume": "卷五百六十六",
        "no#": 15
    },
    {
        "title": "題僧壁",
        "author": "韋蟾",
        "biography": "",
        "paragraphs": [
            "一竹橫簷掛淨巾，灶無煙火地無塵。",
            "剃頭未必知心法，要且閑于名利人。"
        ],
        "notes": [
            ""
        ],
        "volume": "卷五百六十六",
        "no#": 16
    },
    {
        "title": "贈商山僧",
        "author": "韋蟾",
        "biography": "",
        "paragraphs": [
            "商嶺東西路欲分，兩間茅屋一溪雲。",
            "師言耳重知師意，人是人非不欲聞。"
        ],
        "notes": [
            ""
        ],
        "volume": "卷五百六十六",
        "no#": 17
    },
    {
        "title": "長樂驛謔李湯給事題名",
        "author": "韋蟾",
        "biography": "",
        "paragraphs": [
            "渭水秦川拂眼明，希仁何事寡詩情。",
            "只應學得虞姬婿，書字才能記姓名。"
        ],
        "notes": [
            ""
        ],
        "volume": "卷五百六十六",
        "no#": 18
    },
    {
        "title": "句",
        "author": "韋蟾",
        "biography": "",
        "paragraphs": [
            "爭揮鉤弋手，競聳踏搖身。傷頰詎關舞，捧心非效嚬。"
        ],
        "notes": [
            ""
        ],
        "volume": "卷五百六十六",
        "no#": 19
    },
    {
        "title": "賦得壽星見",
        "author": "盧渥",
        "biography": "",
        "paragraphs": [
            "玄象今何應，時和政亦平。祥為一人壽，色映九霄明。",
            "皎潔垂銀漢，光芒近鬥城。含規同月滿，表瑞得天清。",
            "甘露盈條降，非煙向日生。無如此嘉祉，率土荷秋成。"
        ],
        "notes": [
            ""
        ],
        "volume": "卷五百六十六",
        "no#": 20
    },
    {
        "title": "題嘉祥驛",
        "author": "盧渥",
        "biography": "",
        "paragraphs": [
            "交親榮餞洛城空，秉鉞戎裝上將同。星使自天丹詔下，",
            "到後定知人易化，滿街棠樹有遺風。"
        ],
        "notes": [
            ""
        ],
        "volume": "卷五百六十六",
        "no#": 21
    },
    {
        "title": "九華山",
        "author": "郭夔",
        "biography": "",
        "paragraphs": [
            "岩翠淩雲出迥然，岧嶢萬丈倚秋天。暮風飄送當軒色，",
            "畫圖何必家家有，自有畫圖來目前。"
        ],
        "notes": [
            ""
        ],
        "volume": "卷五百六十六",
        "no#": 22
    },
    {
        "title": "送莫仲節狀元歸省",
        "author": "柳珪",
        "biography": "",
        "paragraphs": [
            "青驄聚送謫仙人，南國榮親不及君。椰子味從今日近，",
            "想到故鄉應臘過，藥欄猶有異花熏。"
        ],
        "notes": [
            ""
        ],
        "volume": "卷五百六十六",
        "no#": 23
    }
]