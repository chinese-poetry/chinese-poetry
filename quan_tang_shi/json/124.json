[
    {
        "title": "書殿賜宴應制",
        "author": "徐安貞",
        "biography": "",
        "paragraphs": [
            "校文常近日，賜宴忽升天。酒正傳杯至，饔人捧案前。",
            "玉階鳴溜水，清閣引歸煙。共惜芸香暮，春風幾萬年。"
        ],
        "notes": [
            ""
        ],
        "volume": "卷一百二十四",
        "no#": 1
    },
    {
        "title": "從駕溫泉宮",
        "author": "徐安貞",
        "biography": "",
        "paragraphs": [
            "神女調溫液，年年待聖人。試開臨水殿，來洗屬車塵。",
            "暖氣隨明主，恩波浹近臣。靈威自無極，從此獻千春。"
        ],
        "notes": [
            ""
        ],
        "volume": "卷一百二十四",
        "no#": 2
    },
    {
        "title": "送呂向補闕西嶽勒碑",
        "author": "徐安貞",
        "biography": "",
        "paragraphs": [
            "聖作西山頌，君其出使年。勒碑懸日月，驅傳接雲煙。",
            "寒盡函關路，春歸洛水邊。別離能幾許，朝暮玉墀前。"
        ],
        "notes": [
            ""
        ],
        "volume": "卷一百二十四",
        "no#": 3
    },
    {
        "title": "送丹陽採訪",
        "author": "徐安貞",
        "biography": "",
        "paragraphs": [
            "郡縣分南國，皇華出聖朝。為憐鄉棹近，不道使車遙。",
            "舊俗吳三讓，遺風漢六條。願言除疾苦，天子聽歌謠。"
        ],
        "notes": [
            ""
        ],
        "volume": "卷一百二十四",
        "no#": 4
    },
    {
        "title": "送王判官",
        "author": "徐安貞",
        "biography": "",
        "paragraphs": [
            "明月開三峽，花源出五溪。城池青壁裏，煙火綠林西。",
            "不畏王程促，惟愁仙路迷。巴東下歸棹，莫待夜猿啼。"
        ],
        "notes": [
            ""
        ],
        "volume": "卷一百二十四",
        "no#": 5
    },
    {
        "title": "題襄陽圖",
        "author": "徐安貞",
        "biography": "",
        "paragraphs": [
            "畫得襄陽郡，依然見昔遊。峴山思駐馬，漢水憶回舟。",
            "丹壑常含霽，青林不換秋。圖書空咫尺，千里意悠悠。"
        ],
        "notes": [
            ""
        ],
        "volume": "卷一百二十四",
        "no#": 6
    },
    {
        "title": "程將軍夫人挽詩",
        "author": "徐安貞",
        "biography": "",
        "paragraphs": [
            "琴瑟調雙鳳，和鳴不獨飛。正歌春可樂，行泣露先晞。",
            "環佩聲猶在，房櫳夢不歸。將軍休沐日，誰勸著新衣。"
        ],
        "notes": [
            ""
        ],
        "volume": "卷一百二十四",
        "no#": 7
    },
    {
        "title": "奉和喜雪應制",
        "author": "徐安貞",
        "biography": "",
        "paragraphs": [
            "兩宮齋祭近登臨，雨雪紛紛天晝陰。只為經寒無瑞色，",
            "自有三農歌帝力，還將萬庾答堯心。"
        ],
        "notes": [
            ""
        ],
        "volume": "卷一百二十四",
        "no#": 8
    },
    {
        "title": "聞鄰家理箏",
        "author": "徐安貞",
        "biography": "",
        "paragraphs": [
            "北斗橫天夜欲闌，愁人倚月思無端。忽聞畫閣秦箏逸，",
            "銀鎖重關聽未辟，不如眠去夢中看。"
        ],
        "notes": [
            ""
        ],
        "volume": "卷一百二十四",
        "no#": 9
    },
    {
        "title": "奉和聖制早度蒲津關",
        "author": "徐安貞",
        "biography": "",
        "paragraphs": [
            "仙掌臨秦甸，虹橋辟晉關。兩都分地險，一曲度河灣。",
            "路得津門要，時稱古戍閑。城花春正發，岸柳曙堪攀。",
            "後乘猶臨水，前旌欲換山。長安回望日，宸禦六龍還。"
        ],
        "notes": [
            ""
        ],
        "volume": "卷一百二十四",
        "no#": 10
    },
    {
        "title": "奉和聖制答二相出雀鼠谷",
        "author": "徐安貞",
        "biography": "",
        "paragraphs": [
            "兩臣初入夢，二月扈巡邊。澗北寒猶在，山南春半傳。",
            "頌聲先奉禦，辰象複回天。雲日明千里，旌旗照一川。",
            "柳陰低輦路，草色變新田。還望汾陽近，宸遊自窅然。"
        ],
        "notes": [
            ""
        ],
        "volume": "卷一百二十四",
        "no#": 11
    },
    {
        "title": "句",
        "author": "徐安貞",
        "biography": "",
        "paragraphs": [
            "暮雨衣猶濕，春風帆正開。"
        ],
        "notes": [
            ""
        ],
        "volume": "卷一百二十四",
        "no#": 12
    },
    {
        "title": "奉和聖制答張說南出雀鼠谷",
        "author": "崔翹",
        "biography": "",
        "paragraphs": [
            "硤路繞河汾，晴光拂曙氛。笳吟中嶺樹，仗入半峰雲。",
            "頓覺山原盡，平看邑裏分。早行芳草迥，晚憩好風熏。",
            "嘉頌推英宰，春遊扈聖君。共欣承睿渥，日月照天文。"
        ],
        "notes": [
            ""
        ],
        "volume": "卷一百二十四",
        "no#": 13
    },
    {
        "title": "送友人使夷陵",
        "author": "崔翹",
        "biography": "",
        "paragraphs": [
            "猿鳴三峽裏，行客舊沾裳。複道從茲去，思君不暫忘。",
            "開襟春葉短，分手夏條長。獨有幽庭桂，年年空自芳。"
        ],
        "notes": [
            ""
        ],
        "volume": "卷一百二十四",
        "no#": 14
    },
    {
        "title": "鄭郎中山亭",
        "author": "崔翹",
        "biography": "",
        "paragraphs": [
            "篆筆飛章暇，園亭染翰遊。地奇人境別，事遠俗塵收。",
            "書閣山雲起，琴齋澗月留。泉清鱗影見，樹密鳥聲幽。",
            "杜馥熏梅雨，荷香送麥秋。無勞置驛騎，文酒可相求。"
        ],
        "notes": [
            ""
        ],
        "volume": "卷一百二十四",
        "no#": 15
    },
    {
        "title": "奉和聖制答張說扈從南出雀鼠谷",
        "author": "梁升卿",
        "biography": "",
        "paragraphs": [
            "何意重關道，千年過聖皇。幽林承睿澤，閑客見清光。",
            "日禦仙途遠，山靈壽域長。寒雲入晉薄，春樹隔汾香。",
            "國佐同時雨，天文屬歲陽。從來漢家盛，未若此巡方。"
        ],
        "notes": [
            ""
        ],
        "volume": "卷一百二十四",
        "no#": 16
    },
    {
        "title": "白雲溪",
        "author": "吳鞏",
        "biography": "",
        "paragraphs": [
            "山徑入修篁，深林蔽日光。夏雲生嶂遠，瀑水引溪長。",
            "秀跡逢皆勝，清芬坐轉涼。回看玉樽夕，歸路賞前忘。"
        ],
        "notes": [
            ""
        ],
        "volume": "卷一百二十四",
        "no#": 17
    },
    {
        "title": "題奉國寺",
        "author": "陸海",
        "biography": "",
        "paragraphs": [
            "新秋夜何爽，露下風轉淒。一磬竹林外，千燈花塔西。"
        ],
        "notes": [
            ""
        ],
        "volume": "卷一百二十四",
        "no#": 18
    },
    {
        "title": "題龍門寺",
        "author": "陸海",
        "biography": "",
        "paragraphs": [
            "窗燈林靄裏，聞磬水聲中。更與龍華會，爐煙滿夕風。"
        ],
        "notes": [
            ""
        ],
        "volume": "卷一百二十四",
        "no#": 19
    },
    {
        "title": "句",
        "author": "陸海",
        "biography": "",
        "paragraphs": [
            "忽然一曲稱君心，破卻中人百家產。",
            "城外平人驅欲盡，帳中猶打袞花球。"
        ],
        "notes": [
            ""
        ],
        "volume": "卷一百二十四",
        "no#": 20
    },
    {
        "title": "白牡丹",
        "author": "裴士淹",
        "biography": "",
        "paragraphs": [
            "長安年少惜春殘，爭認慈恩紫牡丹。",
            "別有玉盤乘露冷，無人起就月中看。"
        ],
        "notes": [
            ""
        ],
        "volume": "卷一百二十四",
        "no#": 21
    },
    {
        "title": "和從叔祿愔元日早朝",
        "author": "李元操",
        "biography": "",
        "paragraphs": [
            "銅渾變秋節，玉律動年灰。曖曖城霞旦，隱隱禁門開。",
            "眾靈湊仙府，百神朝帝台。葉令雙鳧至，梁王駟馬來。",
            "戈鋋映林闕，歌管拂塵埃。保章望瑞氣，尚書免火災。",
            "冠冕多秀士，簪裾饒上才。誰憐張仲蔚，日暮反蒿萊。"
        ],
        "notes": [
            ""
        ],
        "volume": "卷一百二十四",
        "no#": 22
    },
    {
        "title": "昭君怨",
        "author": "顧朝陽",
        "biography": "",
        "paragraphs": [
            "莫將鉛粉匣，不用鏡花光。一去邊城路，何情更畫妝。",
            "影銷胡地月，衣盡漢宮香。妾死非關命，都緣怨斷腸。"
        ],
        "notes": [
            ""
        ],
        "volume": "卷一百二十四",
        "no#": 23
    },
    {
        "title": "西塞山下回舟作",
        "author": "陶峴",
        "biography": "",
        "paragraphs": [
            "匡廬舊業是誰主，吳越新居安此生。白髮數莖歸未得，",
            "從此舍舟何所詣，酒旗歌扇正相迎。"
        ],
        "notes": [
            ""
        ],
        "volume": "卷一百二十四",
        "no#": 24
    }
]