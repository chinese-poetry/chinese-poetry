[
    {
        "title": "古塞下曲",
        "author": "陶翰",
        "biography": "",
        "paragraphs": [
            "進軍飛狐北，窮寇勢將變。日落沙塵昏，背河更一戰。",
            "騂馬黃金勒，雕弓白羽箭。射殺左賢王，歸奏未央殿。",
            "欲言塞下事，天子不召見。東出咸陽門，哀哀淚如霰。"
        ],
        "notes": [
            ""
        ],
        "volume": "卷一百四十六",
        "no#": 1
    },
    {
        "title": "燕歌行",
        "author": "陶翰",
        "biography": "",
        "paragraphs": [
            "請君留楚調，聽我吟燕歌。家在遼水頭，邊風意氣多。",
            "出身為漢將，正值戎未和。雪中淩天山，冰上渡交河。",
            "大小百餘戰，封侯竟蹉跎。歸來灞陵下，故舊無相過。",
            "雄劍委塵匣，空門垂雀羅。玉簪還趙女，寶瑟付齊娥。",
            "昔日不為樂，時哉今奈何。"
        ],
        "notes": [
            ""
        ],
        "volume": "卷一百四十六",
        "no#": 2
    },
    {
        "title": "望太華贈盧司倉",
        "author": "陶翰",
        "biography": "",
        "paragraphs": [
            "行吏到西華，乃觀三峰壯。削成元氣中，傑出天河上。",
            "如有飛動色，不知青冥狀。巨靈安在哉，厥跡猶可望。",
            "方此顧行旅，末由飭仙裝。蔥蘢記星壇，明滅數雲嶂。",
            "良友垂真契，宿心所微尚。敢投歸山吟，霞徑一相訪。"
        ],
        "notes": [
            ""
        ],
        "volume": "卷一百四十六",
        "no#": 3
    },
    {
        "title": "贈鄭員外",
        "author": "陶翰",
        "biography": "",
        "paragraphs": [
            "驄馬拂繡裳，按兵遼水陽。西分雁門騎，北逐樓煩王。",
            "聞道五軍集，相邀百戰場。風沙暗天起，虜騎森已行。",
            "儒服揖諸將，雄謀吞大荒。金門來見謁，朱紱生輝光。",
            "數年侍御史，稍遷尚書郎。人生志氣立，所貴功業昌。",
            "何必守章句，終年事鉛黃。同時獻賦客，尚在東陵傍。"
        ],
        "notes": [
            ""
        ],
        "volume": "卷一百四十六",
        "no#": 4
    },
    {
        "title": "贈房侍禦",
        "author": "陶翰",
        "biography": "",
        "paragraphs": [
            "志士固不羈，與道常周旋。進則天下仰，已之能晏然。",
            "褐衣東府召，執簡南台先。雄義每特立，犯顏豈圖全。",
            "謫居東南遠，逸氣吟芳荃。適會寥廓趣，清波更夤緣。",
            "扁舟入五湖，發纜洞庭前。浩蕩臨海曲，迢遙濟江壖。",
            "征奇忽忘返，遇興將彌年。乃悟范生智，足明漁父賢。",
            "郡臨新安渚，佳賞此城偏。日夕對層岫，雲霞映晴川。",
            "閒居戀秋色，偃臥含貞堅。倚伏聊自化，行藏互推遷。",
            "君其振羽翮，歲晏將沖天。"
        ],
        "notes": [
            ""
        ],
        "volume": "卷一百四十六",
        "no#": 5
    },
    {
        "title": "晚出伊闕寄河南裴中丞",
        "author": "陶翰",
        "biography": "",
        "paragraphs": [
            "退無偃息資，進無當代策。冉冉時將暮，坐為周南客。",
            "前登闕塞門，永眺伊城陌。長川黯已空，千里寒氣白。",
            "家本渭水西，異日同所適。秉志師禽尚，微言祖莊易。",
            "一辭林壑間，共系風塵役。交朋忽先進，天道何紛劇。",
            "豈念嘉遁時，依依偶沮溺。"
        ],
        "notes": [
            ""
        ],
        "volume": "卷一百四十六",
        "no#": 6
    },
    {
        "title": "送朱大出關",
        "author": "陶翰",
        "biography": "",
        "paragraphs": [
            "楚客西上書，十年不得意。平生相知者，晚節心各異。",
            "長揖五侯門，拂衣謝中貴。丈夫多別離，各有四方事。",
            "拔劍因高歌，蕭蕭北風至。故人有鬥酒，是夜共君醉。",
            "努力強加餐，當年莫相棄。"
        ],
        "notes": [
            ""
        ],
        "volume": "卷一百四十六",
        "no#": 7
    },
    {
        "title": "宿天竺寺",
        "author": "陶翰",
        "biography": "",
        "paragraphs": [
            "松柏亂岩口，山西微徑通。天開一峰見，宮闕生虛空。",
            "正殿倚霞壁，千樓標石叢。夜來猿鳥靜，鐘梵響雲中。",
            "岑翠映湖月，泉聲亂溪風。心超諸境外，了與懸解同。",
            "明發唯改視，朝日長崖東。湖色濃蕩漾，海光漸曈朦。",
            "葛仙跡尚在，許氏道猶崇。獨往古來事，幽懷期二公。"
        ],
        "notes": [
            ""
        ],
        "volume": "卷一百四十六",
        "no#": 8
    },
    {
        "title": "出蕭關懷古",
        "author": "陶翰",
        "biography": "",
        "paragraphs": [
            "驅馬擊長劍，行役至蕭關。悠悠五原上，永眺關河前。",
            "北虜三十萬，此中常控弦。秦城亙宇宙，漢帝理旌旃。",
            "刁鬥鳴不息，羽書日夜傳。五軍計莫就，三策議空全。",
            "大漠橫萬里，蕭條絕人煙。孤城當瀚海，落日照祁連。",
            "愴矣苦寒奏，懷哉式微篇。更悲秦樓月，夜夜出胡天。"
        ],
        "notes": [
            ""
        ],
        "volume": "卷一百四十六",
        "no#": 9
    },
    {
        "title": "南楚懷古",
        "author": "陶翰",
        "biography": "",
        "paragraphs": [
            "南國久蕪漫，我來空郁陶。君看章華宮，處處生黃蒿。",
            "但見陵與穀，豈知賢與豪。精魂托古木，寶玉捐江皋。",
            "倚棹下晴景，回舟隨晚濤。碧雲暮寥落，湖上秋天高。",
            "往事那堪問，此心徒自勞。獨餘湘水上，千載聞離騷。"
        ],
        "notes": [
            ""
        ],
        "volume": "卷一百四十六",
        "no#": 10
    },
    {
        "title": "經殺子谷",
        "author": "陶翰",
        "biography": "",
        "paragraphs": [
            "扶蘇秦帝子，舉代稱其賢。百萬猶在握，可爭天下權。",
            "束身就一劍，壯志皆棄捐。塞下有遺跡，千齡人共傳。",
            "疏蕪盡荒草，寂曆空寒煙。到此盡垂淚，非我獨潸然。"
        ],
        "notes": [
            ""
        ],
        "volume": "卷一百四十六",
        "no#": 11
    },
    {
        "title": "早過臨淮",
        "author": "陶翰",
        "biography": "",
        "paragraphs": [
            "夜來三渚風，晨過臨淮島。湖中海氣白，城上楚雲早。",
            "鱗鱗魚浦帆，漭漭蘆洲草。川路日浩蕩，惄焉心如搗。",
            "且言任倚伏，何暇念枯槁。範子名屢移，蘧公志常保。",
            "古人去已久，此理今難道。"
        ],
        "notes": [
            ""
        ],
        "volume": "卷一百四十六",
        "no#": 12
    },
    {
        "title": "乘潮至漁浦作",
        "author": "陶翰",
        "biography": "",
        "paragraphs": [
            "艤棹乘早潮，潮來如風雨。樟台忽已隱，界峰莫及睹。",
            "崩騰心為失，浩蕩目無主。豗cI浪始聞，漾漾入魚浦。",
            "雲景共澄霽，江山相吞吐。偉哉造化工，此事從終古。",
            "流沫誠足誡，商歌調易若。頗因忠信全，客心猶栩栩。"
        ],
        "notes": [
            ""
        ],
        "volume": "卷一百四十六",
        "no#": 13
    },
    {
        "title": "秋山夕興",
        "author": "陶翰",
        "biography": "",
        "paragraphs": [
            "山月松筱下，月明山景鮮。聊為高秋酌，複此清夜弦。",
            "晤語方獲志，棲心亦彌年。尚言興未逸，更理逍遙篇。"
        ],
        "notes": [
            ""
        ],
        "volume": "卷一百四十六",
        "no#": 14
    },
    {
        "title": "送集賢學士伊闕史少府敕放歸江東覲省",
        "author": "陶翰",
        "biography": "",
        "paragraphs": [
            "墨客鐘張侶，材高吳越珍。千門來謁帝，駟馬去榮親。",
            "吏邑沿清洛，鄉山指白蘋。歸期應不遠，當及未央春。"
        ],
        "notes": [
            ""
        ],
        "volume": "卷一百四十六",
        "no#": 15
    },
    {
        "title": "送金卿歸新羅",
        "author": "陶翰",
        "biography": "",
        "paragraphs": [
            "奉義朝中國，殊恩及遠臣。鄉心遙渡海，客路再經春。",
            "落日誰同望，孤舟獨可親。拂波銜木鳥，偶宿泣珠人。",
            "禮樂夷風變，衣冠漢制新。青雲已幹呂，知汝重來賓。"
        ],
        "notes": [
            ""
        ],
        "volume": "卷一百四十六",
        "no#": 16
    },
    {
        "title": "柳陌聽早鶯",
        "author": "陶翰",
        "biography": "",
        "paragraphs": [
            "忽來枝上囀，還似穀中聲。乍使香閨靜，偏傷遠客情。",
            "間關難辨處，斷續若頻驚。玉勒留將久，青樓夢不成。",
            "千門候曉發，萬井報春生。徒有知音賞，慚非皋鶴鳴。"
        ],
        "notes": [
            ""
        ],
        "volume": "卷一百四十六",
        "no#": 17
    }
]