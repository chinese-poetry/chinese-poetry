[
    {
        "title": "依禦史溫飛卿華清宮二十二韻",
        "author": "徐夤",
        "biography": "",
        "paragraphs": [
            "地靈蒸水暖，天氣待宸遊。岳拱蓮花秀，峰高玉蕊秋。",
            "朝元雕翠閣，乞巧繡瓊樓。碧海供驪嶺，黃金絡馬頭。",
            "五王更入帳，七貴迭封侯。夕雨鳴鴛瓦，朝陽曄柘裘。",
            "伊皋爭負鼎，舜禹讓垂旒。墮珥閑應拾，遺釵醉不收。",
            "飛煙籠劍戟，殘月照旌斿。履朔求衣早，臨陽解佩羞。",
            "宮詞裁錦段，御筆落銀鉤。帝裏新豐縣，長安舊雍州。",
            "雪衣傳貝葉，蟬鬢插山榴。對景瞻瑤兔，升天駕彩虯。",
            "丹書陳北虜，玄甲擐犀牛。聖誥多屯否，生靈少怨尤。",
            "穹旻當有輔，帷幄豈無籌。鳳態傷紅豔，鸞輿緩紫騮。",
            "樹名端正在，人欲夢魂休。讖語山旁鬼，塵銷隴畔丘。",
            "重來芳草恨，往事落花愁。五十年鴻業，東憑渭水流。"
        ],
        "notes": [
            ""
        ],
        "volume": "卷七百一十一",
        "no#": 1
    },
    {
        "title": "尚書命題瓦硯",
        "author": "徐夤",
        "biography": "",
        "paragraphs": [
            "遠向端溪得，皆因郢匠成。鑿山青靄斷，琢石紫花輕。",
            "散墨松香起，濡毫藻句清。入台知價重，著匣恐塵生。",
            "守黑還全器，臨池早著名。春闈攜就處，軍幕載將行。",
            "不獨雄文陣，兼能助筆耕。莫嫌涓滴潤，深染古今情。",
            "洗處無瑕玷，添時識滿盈。蘭亭如見用，敲戛有金聲。"
        ],
        "notes": [
            ""
        ],
        "volume": "卷七百一十一",
        "no#": 2
    },
    {
        "title": "東風解凍省試",
        "author": "徐夤",
        "biography": "",
        "paragraphs": [
            "暖氣飄蘋末，凍痕銷水中。扇冰初覺泮，吹海旋成空。",
            "入律三春照，朝宗萬里通。岸分天影闊，色照日光融。",
            "波起輕搖綠，鱗遊乍躍紅。殷勤排弱羽，飛翥趁和風。"
        ],
        "notes": [
            ""
        ],
        "volume": "卷七百一十一",
        "no#": 3
    },
    {
        "title": "和僕射二十四丈牡丹八韻",
        "author": "徐夤",
        "biography": "",
        "paragraphs": [
            "帝王城裏看，無故亦無新。忍摘都緣借，移栽未有因。",
            "光陰嫌太促，開落一何頻。羞殺登牆女，饒將解佩人。",
            "蕊堪靈鳳啄，香許白龍親。素練籠霞曉，紅妝帶臉春。",
            "莫辭終夕醉，易老少年身。買取歸天上，寧教逐世塵。"
        ],
        "notes": [
            ""
        ],
        "volume": "卷七百一十一",
        "no#": 4
    },
    {
        "title": "釣絲竹",
        "author": "徐夤",
        "biography": "",
        "paragraphs": [
            "藋藋拂清流，堪維舴艋舟。野蟲懸作餌，溪月曲為鉤。",
            "雨潤搖階長，風吹繞指柔。若將諸樹比，還使綠楊羞。",
            "蠶婦非堯女，漁人是子猷。湖邊舊栽處，長映讀書樓。"
        ],
        "notes": [
            ""
        ],
        "volume": "卷七百一十一",
        "no#": 5
    },
    {
        "title": "尚書會仙亭詠薔薇夤坐中聯四韻晚歸補緝所聯因成一篇",
        "author": "徐夤",
        "biography": "",
        "paragraphs": [
            "結綠根株翡翠莖，句芒中夜刺猩猩。景陽妝赴嚴鐘出，",
            "風吹嫩帶香苞展，露灑啼思淚點輕。阿母蕊宮期索去，",
            "鬥日只憂燒密葉，映階疑欲讓雙旌。含煙散纈佳人惜，",
            "海棠若要分流品，秋菊春蘭兩恰平。"
        ],
        "notes": [
            ""
        ],
        "volume": "卷七百一十一",
        "no#": 6
    },
    {
        "title": "和尚書詠泉山瀑布十二韻",
        "author": "徐夤",
        "biography": "",
        "paragraphs": [
            "名齊火浣溢山椒，誰把驚虹掛一條。天外倚來秋水刃，",
            "噴石似煙輕漠漠，濺崖如雨冷瀟瀟。水中蠶緒纏蒼壁，",
            "千尋練寫長年在，六出花開夏日消。急恐劃分青嶂骨，",
            "林際猿猱偏得飯，岸邊烏鵲擬為橋。赤城未到詩先寄，"
        ],
        "notes": [
            ""
        ],
        "volume": "卷七百一十一",
        "no#": 7
    },
    {
        "title": "自詠十韻",
        "author": "徐夤",
        "biography": "",
        "paragraphs": [
            "只合滄洲釣與耕，忽依螢燭愧功成。未游宦路叨卑宦，",
            "錢財儘是侯王惠，骨肉偕承裏巷榮。拙賦偏聞鐫印賣，",
            "寒益輕裯饒美寢，出乘車馬免徒行。粗支菽粟防饑歉，",
            "如今便死還甘分，莫更嫌他白髮生。"
        ],
        "notes": [
            ""
        ],
        "volume": "卷七百一十一",
        "no#": 8
    },
    {
        "title": "鏡中覽懷",
        "author": "徐夤",
        "biography": "",
        "paragraphs": [
            "晨起梳頭忽自悲，鏡中親見數莖絲。",
            "從今休說龍泉劍，世上恩讎報已遲。"
        ],
        "notes": [
            ""
        ],
        "volume": "卷七百一十一",
        "no#": 9
    },
    {
        "title": "楚國史",
        "author": "徐夤",
        "biography": "",
        "paragraphs": [
            "六國商於恨最多，良弓休綰劍休磨。",
            "君王不剪如簧舌，再得張儀欲奈何。"
        ],
        "notes": [
            ""
        ],
        "volume": "卷七百一十一",
        "no#": 10
    },
    {
        "title": "張儀",
        "author": "徐夤",
        "biography": "",
        "paragraphs": [
            "荊楚南來又北歸，分明舌在不應違。",
            "懷王本是無心者，籠得蒼蠅卻放飛。"
        ],
        "notes": [
            ""
        ],
        "volume": "卷七百一十一",
        "no#": 11
    },
    {
        "title": "薔薇",
        "author": "徐夤",
        "biography": "",
        "paragraphs": [
            "朝露灑時如濯錦，晚風飄處似遺鈿。",
            "重門剩著黃金鎖，莫被飛瓊摘上天。"
        ],
        "notes": [
            ""
        ],
        "volume": "卷七百一十一",
        "no#": 12
    },
    {
        "title": "大夫松",
        "author": "徐夤",
        "biography": "",
        "paragraphs": [
            "五樹旌封許歲寒，挽柯攀葉也無端。",
            "爭如澗底淩霜節，不受秦皇亂世官。"
        ],
        "notes": [
            ""
        ],
        "volume": "卷七百一十一",
        "no#": 13
    },
    {
        "title": "杏園",
        "author": "徐夤",
        "biography": "",
        "paragraphs": [
            "杏苑簫聲好醉鄉，春風嘉宴更無雙。",
            "憑誰為謔穆天子，莫把瑤池並曲江。"
        ],
        "notes": [
            ""
        ],
        "volume": "卷七百一十一",
        "no#": 14
    },
    {
        "title": "蕉葉",
        "author": "徐夤",
        "biography": "",
        "paragraphs": [
            "綠綺新裁織女機，擺風搖日影離披。",
            "只應青帝行春罷，閑倚東牆卓翠旗。"
        ],
        "notes": [
            ""
        ],
        "volume": "卷七百一十一",
        "no#": 15
    },
    {
        "title": "路旁草",
        "author": "徐夤",
        "biography": "",
        "paragraphs": [
            "楚甸秦原萬里平，誰教根向路傍生。",
            "輕蹄繡轂長相蹋，合是榮時不得榮。"
        ],
        "notes": [
            ""
        ],
        "volume": "卷七百一十一",
        "no#": 16
    },
    {
        "title": "讀漢紀",
        "author": "徐夤",
        "biography": "",
        "paragraphs": [
            "布衣空手取中原，勁卒雄師不足論。",
            "楚國八千秦百萬，豁開胸臆一時吞。"
        ],
        "notes": [
            ""
        ],
        "volume": "卷七百一十一",
        "no#": 17
    },
    {
        "title": "李夫人二首",
        "author": "徐夤",
        "biography": "",
        "paragraphs": [
            "不望金輿到錦帷，人間樂極即須悲。",
            "若言要識愁中貌，也似君恩日日衰。",
            "招得香魂爵少翁，九華燈燭曉還空。",
            "漢王不及吳王樂，且與西施死處同。"
        ],
        "notes": [
            ""
        ],
        "volume": "卷七百一十一",
        "no#": 18
    },
    {
        "title": "明妃",
        "author": "徐夤",
        "biography": "",
        "paragraphs": [
            "不用牽心恨畫工，帝家無策及邊戎。",
            "香魂若得升明月，夜夜還應照漢宮。"
        ],
        "notes": [
            ""
        ],
        "volume": "卷七百一十一",
        "no#": 19
    },
    {
        "title": "馬嵬",
        "author": "徐夤",
        "biography": "",
        "paragraphs": [
            "二百年來事遠聞，從龍誰解盡如雲。",
            "張均兄弟皆何在，卻是楊妃死報君。"
        ],
        "notes": [
            ""
        ],
        "volume": "卷七百一十一",
        "no#": 20
    },
    {
        "title": "依韻贈南安方處士五首",
        "author": "徐夤",
        "biography": "",
        "paragraphs": [
            "七貴五侯生肯退，利塵名網死當拋。",
            "黔婁寂寞嚴陵臥，借問何人與結交。",
            "休把羸蹄蹋霜雪，書成何處獻君王。",
            "嵩山好與浮丘約，三十六峰雲外鄉。",
            "百萬僧中不為僧，比君知道僅誰能。",
            "無家寄泊南安縣，六月門前也似冰。",
            "兩鬢當春卻似秋，僻居誇近野僧樓。",
            "落花明月皆臨水，明月不流花自流。",
            "晉楚忙忙起戰塵，龔黃門外有高人。",
            "一畦雲薤三株竹，席上先生未是貧。"
        ],
        "notes": [
            ""
        ],
        "volume": "卷七百一十一",
        "no#": 21
    },
    {
        "title": "依韻答黃校書",
        "author": "徐夤",
        "biography": "",
        "paragraphs": [
            "慈恩雁塔參差榜，杏苑鶯花次第遊。",
            "白日有愁猶可散，青山高臥況無愁。"
        ],
        "notes": [
            ""
        ],
        "volume": "卷七百一十一",
        "no#": 22
    },
    {
        "title": "傷進士謝庭皓",
        "author": "徐夤",
        "biography": "",
        "paragraphs": [
            "獻書猶未達明君，何事先游岱嶽雲。",
            "惟有春風護冤魄，與生青草蓋孤墳。"
        ],
        "notes": [
            ""
        ],
        "volume": "卷七百一十一",
        "no#": 23
    },
    {
        "title": "聞司空侍郎訃音",
        "author": "徐夤",
        "biography": "",
        "paragraphs": [
            "園綺生雖逢漢室，巢由死不謁堯階。",
            "夫君歿去何人葬，合取夷齊隱處埋。"
        ],
        "notes": [
            ""
        ],
        "volume": "卷七百一十一",
        "no#": 24
    },
    {
        "title": "偶題二首",
        "author": "徐夤",
        "biography": "",
        "paragraphs": [
            "買骨須求騏驥骨，愛毛宜采鳳凰毛。",
            "駑駘燕雀堪何用，仍向人前價例高。",
            "賦就長安振大名，斬蛇功與樂天爭。",
            "歸來延壽溪頭坐，終日無人問一聲。"
        ],
        "notes": [
            ""
        ],
        "volume": "卷七百一十一",
        "no#": 25
    },
    {
        "title": "猿",
        "author": "徐夤",
        "biography": "",
        "paragraphs": [
            "宿有喬林飲有溪，生來蹤跡遠塵泥。",
            "不知心更愁何事，每向深山夜夜啼。"
        ],
        "notes": [
            ""
        ],
        "volume": "卷七百一十一",
        "no#": 26
    },
    {
        "title": "追和賈浪仙古鏡",
        "author": "徐夤",
        "biography": "",
        "paragraphs": [
            "誰開黃帝橋山塚，明月飛光出九泉。",
            "狼藉蘚痕磨不盡，黑雲殘點汙秋天。"
        ],
        "notes": [
            ""
        ],
        "volume": "卷七百一十一",
        "no#": 27
    },
    {
        "title": "蝴蝶三首",
        "author": "徐夤",
        "biography": "",
        "paragraphs": [
            "不並難飛繭裏蛾，有花芳處定經過。",
            "天風相送輕飄去，卻笑蜘蛛謾織羅。",
            "苒苒雙雙拂畫欄，佳人偷眼再三看。",
            "莫欺翼短飛長近，試就花間撲已難。",
            "栩栩無因系得他，野園荒徑一何多。",
            "不聞絲竹誰教舞，應仗流鶯為唱歌。"
        ],
        "notes": [
            ""
        ],
        "volume": "卷七百一十一",
        "no#": 28
    },
    {
        "title": "新刺襪",
        "author": "徐夤",
        "biography": "",
        "paragraphs": [
            "素手春溪罷浣紗，巧裁明月半彎斜。",
            "齊宮合贈東昏寵，好步黃金菡萏花。"
        ],
        "notes": [
            ""
        ],
        "volume": "卷七百一十一",
        "no#": 29
    },
    {
        "title": "寄華山司空侍郎",
        "author": "徐夤",
        "biography": "",
        "paragraphs": [
            "山掌林中第一人，鶴書時或問眠雲。",
            "莫言疏野全無事，明月清風肯放君。"
        ],
        "notes": [
            ""
        ],
        "volume": "卷七百一十一",
        "no#": 30
    },
    {
        "title": "初夏戲題",
        "author": "徐夤",
        "biography": "",
        "paragraphs": [
            "長養熏風拂曉吹，漸開荷芰落薔薇。",
            "青蟲也學莊周夢，化作南園蛺蝶飛。"
        ],
        "notes": [
            ""
        ],
        "volume": "卷七百一十一",
        "no#": 31
    }
]