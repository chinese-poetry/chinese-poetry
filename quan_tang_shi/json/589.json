[
    {
        "title": "送張郎中赴睦州",
        "author": "李頻",
        "biography": "",
        "paragraphs": [
            "青山複淥水，想入富春西。夾岸清猿去，中流白日低。",
            "美兼華省出，榮共故鄉齊。賤子遙攀送，歸心逐馬蹄。"
        ],
        "notes": [
            ""
        ],
        "volume": "卷五百八十九",
        "no#": 1
    },
    {
        "title": "送鄂渚韋尚書赴鎮",
        "author": "李頻",
        "biography": "",
        "paragraphs": [
            "夏口本吳頭，重城據上游。戈船轉江漢，風月宿汀洲。",
            "執憲傾民望，銜恩赴主憂。誰知舊寮屬，攀餞淚仍流。"
        ],
        "notes": [
            ""
        ],
        "volume": "卷五百八十九",
        "no#": 2
    },
    {
        "title": "送崔侍禦書記赴山北座主尚書招辟",
        "author": "李頻",
        "biography": "",
        "paragraphs": [
            "書記向丘門，旌幢夾穀尊。從來遊幕意，此去並酬恩。",
            "雁叫嫌冰合，驄嘶喜雪繁。同為入室士，不覺別銷魂。"
        ],
        "notes": [
            ""
        ],
        "volume": "卷五百八十九",
        "no#": 3
    },
    {
        "title": "入朝遇雪",
        "author": "李頻",
        "biography": "",
        "paragraphs": [
            "霜鬢持霜簡，朝天向雪天。玉階初辨色，瓊樹乍相鮮。",
            "密翳空難曙，盈征瑞不愆。誰為洛陽客，是日更高眠。"
        ],
        "notes": [
            ""
        ],
        "volume": "卷五百八十九",
        "no#": 4
    },
    {
        "title": "勉力",
        "author": "李頻",
        "biography": "",
        "paragraphs": [
            "日月不並照，升沈俱有時。自媒徒欲速，孤立卻宜遲。",
            "盡力唯求己，公心任遇誰。人間不得意，半是鬢先衰。"
        ],
        "notes": [
            ""
        ],
        "volume": "卷五百八十九",
        "no#": 5
    },
    {
        "title": "郊居寄友人",
        "author": "李頻",
        "biography": "",
        "paragraphs": [
            "林色樹還曛，何時得見君。獨居度永日，相去遠浮雲。",
            "故疾隨秋至，離懷覺夜分。蛩聲非自苦，偏是旅人聞。"
        ],
        "notes": [
            ""
        ],
        "volume": "卷五百八十九",
        "no#": 6
    },
    {
        "title": "送陸肱歸吳興",
        "author": "李頻",
        "biography": "",
        "paragraphs": [
            "雪後江上去，風光故國新。清渾天氣曉，綠動浪花春。",
            "勸酒提壺鳥，乘舟震澤人。誰知滄海月，取桂卻來秦。"
        ],
        "notes": [
            ""
        ],
        "volume": "卷五百八十九",
        "no#": 7
    },
    {
        "title": "暮秋重過山僧院",
        "author": "李頻",
        "biography": "",
        "paragraphs": [
            "卻接良宵坐，明河幾轉流。安禪逢小暑，抱疾入高秋。",
            "靜室聞玄理，深山可白頭。朝朝獻林果，亦欲學獼猴。"
        ],
        "notes": [
            ""
        ],
        "volume": "卷五百八十九",
        "no#": 8
    },
    {
        "title": "送新安少府",
        "author": "李頻",
        "biography": "",
        "paragraphs": [
            "南浮雖六月，風水已秋涼。日亂看江樹，身飛逐楚檣。",
            "後期誰可定，臨別語空長。遠宦須清苦，幽蘭貴獨芳。"
        ],
        "notes": [
            ""
        ],
        "volume": "卷五百八十九",
        "no#": 9
    },
    {
        "title": "送人歸吳",
        "author": "李頻",
        "biography": "",
        "paragraphs": [
            "何人不歸去，君去是閒人。帝裏求相識，山家即近鄰。",
            "交情吾道可，離思柳條新。未飲青門酒，先如醉夢身。"
        ],
        "notes": [
            ""
        ],
        "volume": "卷五百八十九",
        "no#": 10
    },
    {
        "title": "送姚評事",
        "author": "李頻",
        "biography": "",
        "paragraphs": [
            "儒服從戎去，須知勝事全。使君開幕日，天子偃戈年。",
            "風雨依嵩嶺，桑麻接楚田。新詩隨過客，旋滿洛陽傳。"
        ],
        "notes": [
            ""
        ],
        "volume": "卷五百八十九",
        "no#": 11
    },
    {
        "title": "題棲雲寺立上人院",
        "author": "李頻",
        "biography": "",
        "paragraphs": [
            "是法從生有，修持曆劫塵。獨居岩下室，長似定中身。",
            "樹老風終夜，山寒雪見春。不知諸祖後，傳印是何人。"
        ],
        "notes": [
            ""
        ],
        "volume": "卷五百八十九",
        "no#": 12
    },
    {
        "title": "黔中罷職過峽州題田使君北樓",
        "author": "李頻",
        "biography": "",
        "paragraphs": [
            "巴中初去日，已遇使君留。及得尋東道，還陪上北樓。",
            "江沖巫峽出，檣過洛宮收。好是從戎罷，看山覺自由。"
        ],
        "notes": [
            ""
        ],
        "volume": "卷五百八十九",
        "no#": 13
    },
    {
        "title": "江上送從兄群玉校書東游",
        "author": "李頻",
        "biography": "",
        "paragraphs": [
            "逍遙蓬閣吏，才子複詩流。墳籍因窮覽，江湖卻縱遊。",
            "眠波聽戍鼓，飯浦約魚舟。處處迎高密，先應掃郡樓。"
        ],
        "notes": [
            ""
        ],
        "volume": "卷五百八十九",
        "no#": 14
    },
    {
        "title": "宛陵東峰亭與友人話別",
        "author": "李頻",
        "biography": "",
        "paragraphs": [
            "坐舉天涯目，停杯語日晡。修篁齊迥檻，列岫限平蕪。",
            "亂水通三楚，歸帆掛五湖。不知從此去，何處是前途。"
        ],
        "notes": [
            ""
        ],
        "volume": "卷五百八十九",
        "no#": 15
    },
    {
        "title": "華山尋隱者",
        "author": "李頻",
        "biography": "",
        "paragraphs": [
            "自入華山居，關東相見疏。瓢中誰寄酒，葉上我留書。",
            "巢鳥寒棲盡，潭泉暮凍餘。長聞得藥力，此說又何如。"
        ],
        "notes": [
            ""
        ],
        "volume": "卷五百八十九",
        "no#": 16
    },
    {
        "title": "題薦福寺僧棲白上人院",
        "author": "李頻",
        "biography": "",
        "paragraphs": [
            "空門有才子，得道亦吟詩。內殿頻征入，孤峰久作期。",
            "高名何代比，密行幾生持。長愛喬松院，清涼坐夏時。"
        ],
        "notes": [
            ""
        ],
        "volume": "卷五百八十九",
        "no#": 17
    },
    {
        "title": "遊四明山劉樊二真人祠，題山下孫氏居",
        "author": "李頻",
        "biography": "",
        "paragraphs": [
            "久在仙壇下，全家是地仙。池塘來乳洞，禾黍接芝田。",
            "起看青山足，還傾白酒眠。不知塵世事，雙鬢逐流年。"
        ],
        "notes": [
            ""
        ],
        "volume": "卷五百八十九",
        "no#": 18
    },
    {
        "title": "和太學趙鴻博士歸蔡中",
        "author": "李頻",
        "biography": "",
        "paragraphs": [
            "得祿從高第，還鄉見後生。田園休問主，詞賦已垂名。",
            "掃壁前題出，開窗舊景清。遙知賢太守，致席日邀迎。"
        ],
        "notes": [
            ""
        ],
        "volume": "卷五百八十九",
        "no#": 19
    },
    {
        "title": "送壽昌曹明府",
        "author": "李頻",
        "biography": "",
        "paragraphs": [
            "惠人須宰邑，為政貴通經。卻用清琴理，猶嫌薄俗聽。",
            "漲江晴漸淥，春嶠燒還青。若宿嚴陵瀨，誰當是客星。"
        ],
        "notes": [
            ""
        ],
        "volume": "卷五百八十九",
        "no#": 20
    },
    {
        "title": "哭賈島",
        "author": "李頻",
        "biography": "",
        "paragraphs": [
            "秦樓吟苦夜，南望只悲君。一宦終遐徼，千山隔旅墳。",
            "恨聲流蜀魄，冤氣入湘雲。無限風騷句，時來日夜聞。"
        ],
        "notes": [
            ""
        ],
        "volume": "卷五百八十九",
        "no#": 21
    },
    {
        "title": "送薛能赴鎮徐方",
        "author": "李頻",
        "biography": "",
        "paragraphs": [
            "列土人間盛，彭門屬九州。山河天設險，禮樂牧分憂。",
            "皎日為明信，清風占早秋。雖同郤縠舉，郤縠不封侯。"
        ],
        "notes": [
            ""
        ],
        "volume": "卷五百八十九",
        "no#": 22
    },
    {
        "title": "送鳳翔范書記",
        "author": "李頻",
        "biography": "",
        "paragraphs": [
            "西京無暑氣，夏景似清秋。天府來相辟，高人去自由。",
            "江山通蜀國，日月近神州。若共將軍語，河蘭地未收。"
        ],
        "notes": [
            ""
        ],
        "volume": "卷五百八十九",
        "no#": 23
    },
    {
        "title": "岐山逢陝下故人",
        "author": "李頻",
        "biography": "",
        "paragraphs": [
            "三秦一會面，二陝久分攜。共憶黃河北，相留白日西。",
            "寄來書少達，別後夢多迷。早晚期於此，看花聽鳥啼。"
        ],
        "notes": [
            ""
        ],
        "volume": "卷五百八十九",
        "no#": 24
    },
    {
        "title": "送友人陸肱往太原",
        "author": "李頻",
        "biography": "",
        "paragraphs": [
            "並州非故國，君去複尋誰。獫狁方為寇，嫖姚正用師。",
            "戍煙來自號，邊雪下無時。更想經綿上，應逢禁火期。"
        ],
        "notes": [
            ""
        ],
        "volume": "卷五百八十九",
        "no#": 25
    },
    {
        "title": "贈李將軍",
        "author": "李頻",
        "biography": "",
        "paragraphs": [
            "吾宗偏好武，漢代將家流。走馬辭中禁，屯軍向渭州。",
            "天心待破虜，陣面許封侯。卻得河源水，方應洗國仇。"
        ],
        "notes": [
            ""
        ],
        "volume": "卷五百八十九",
        "no#": 26
    },
    {
        "title": "送友人喻坦之歸睦州",
        "author": "李頻",
        "biography": "",
        "paragraphs": [
            "歸心常共知，歸路不相隨。彼此無依倚，東西又別離。",
            "山花含雨濕，江樹近潮欹。莫戀漁樵興，生涯各有為。"
        ],
        "notes": [
            ""
        ],
        "volume": "卷五百八十九",
        "no#": 27
    },
    {
        "title": "尋華陽隱者",
        "author": "李頻",
        "biography": "",
        "paragraphs": [
            "閑卻白雲居，行蹤出去初。窗中聊取筆，架上獨留書。",
            "日背林光冷，潭澄嶽影虛。長聞得藥力，此說複何如。"
        ],
        "notes": [
            ""
        ],
        "volume": "卷五百八十九",
        "no#": 28
    },
    {
        "title": "長安即事",
        "author": "李頻",
        "biography": "",
        "paragraphs": [
            "豈得有書名，徒為老帝京。關中秋氣早，雨後夜涼生。",
            "滄海身終泛，青門夢已行。秦人縱相識，多少別離情。"
        ],
        "notes": [
            ""
        ],
        "volume": "卷五百八十九",
        "no#": 29
    },
    {
        "title": "送友人游塞北",
        "author": "李頻",
        "biography": "",
        "paragraphs": [
            "朔野正秋風，前程見磧鴻。日西身獨遠，山轉路無窮。",
            "樹隔高關斷，沙連大漠空。君看河外將，早晚擬平戎。"
        ],
        "notes": [
            ""
        ],
        "volume": "卷五百八十九",
        "no#": 30
    },
    {
        "title": "陝府上姚中丞",
        "author": "李頻",
        "biography": "",
        "paragraphs": [
            "關東領藩鎮，闕下授旌旄。覓句秋吟苦，酬恩夜坐勞。",
            "天開吹角出，木落上樓高。閒話錢塘郡，半年聽海潮。"
        ],
        "notes": [
            ""
        ],
        "volume": "卷五百八十九",
        "no#": 31
    },
    {
        "title": "送供奉喻煉師歸天目山",
        "author": "李頻",
        "biography": "",
        "paragraphs": [
            "承恩雖內殿，得道本深山。舉世相看老，孤峰獨自還。",
            "溪來青壁裏，路在白雲間。絕頂無人住，雙峰是舊關。"
        ],
        "notes": [
            ""
        ],
        "volume": "卷五百八十九",
        "no#": 32
    },
    {
        "title": "之任建安淥溪亭偶作二首",
        "author": "李頻",
        "biography": "",
        "paragraphs": [
            "入境當春務，農蠶事正殷。逢溪難飲馬，度嶺更勞人。",
            "想取烝黎泰，無過賦斂均。不知成政後，誰是得為鄰。",
            "維舟綠溪岸，繞郡白雲峰。將幕連山起，人家向水重。",
            "短才無獨見，長策未相逢。所幸分堯理，烝民悉可封。"
        ],
        "notes": [
            ""
        ],
        "volume": "卷五百八十九",
        "no#": 33
    },
    {
        "title": "送侯郎中任新定二首",
        "author": "李頻",
        "biography": "",
        "paragraphs": [
            "為郎非白頭，作牧授滄洲。江界乘潮入，山川值勝遊。",
            "暑氣隨轉扇，涼月傍開樓。便欲歸田裏，拋官逐隱侯。",
            "罷郎東出守，半路得浮舟。大旆行當夏，桐江到未秋。",
            "雲閑分島寺，濤靜見沙鷗。誰伴臨清景，吟詩上郡樓。"
        ],
        "notes": [
            ""
        ],
        "volume": "卷五百八十九",
        "no#": 34
    },
    {
        "title": "送太學吳康仁及第南歸",
        "author": "李頻",
        "biography": "",
        "paragraphs": [
            "因為太學選，志業徹春闈。首領諸生出，先登上第歸。",
            "一榮猶未已，具慶且應稀。縱馬行青草，臨岐脫白衣。",
            "家遙楚國寄，帆對漢山飛。知己盈華省，看君再發機。"
        ],
        "notes": [
            ""
        ],
        "volume": "卷五百八十九",
        "no#": 35
    },
    {
        "title": "陝州題河上亭",
        "author": "李頻",
        "biography": "",
        "paragraphs": [
            "岸擁洪流急，亭開清興長。當軒河草晚，入坐水風涼。",
            "獨鳥驚來客，孤雲觸去檣。秋聲和遠雨，暮色帶微陽。",
            "浪靜澄窗影，沙明發簟光。逍遙每盡日，誰識愛滄浪。"
        ],
        "notes": [
            ""
        ],
        "volume": "卷五百八十九",
        "no#": 36
    },
    {
        "title": "留題姚氏山齋",
        "author": "李頻",
        "biography": "",
        "paragraphs": [
            "未厭棲林趣，猶懷濟世才。閑眠知道在，高步會時來。",
            "露滴從添硯，蟬吟便送杯。亂書離縹帙，迸筍出苔莓。",
            "異果因僧摘，幽窗為燕開。春遊何處盡，欲別幾遲回。"
        ],
        "notes": [
            ""
        ],
        "volume": "卷五百八十九",
        "no#": 37
    },
    {
        "title": "長安書懷投知己",
        "author": "李頻",
        "biography": "",
        "paragraphs": [
            "所學近雕蟲，知難謁至公。徒隨眾人後，擬老一生中。",
            "間歲家書到，經荒世業空。心懸滄海斷，夢與白雲通。",
            "玉漏聲連北，銀河氣極東。關門迢遞月，禁苑寂寥鴻。",
            "地廣身難束，時平道獨窮。蕭條苔長雨，淅瀝葉危風。",
            "久愧幹朝客，多慚別釣翁。因依非不忝，延薦況曾蒙。",
            "與善應無替，垂恩本有終。霜天搖落日，莫使逐孤蓬。"
        ],
        "notes": [
            ""
        ],
        "volume": "卷五百八十九",
        "no#": 38
    },
    {
        "title": "送姚侍禦充渭北掌書記",
        "author": "李頻",
        "biography": "",
        "paragraphs": [
            "北境烽煙急，南山戰伐頻。撫綏初易帥，參畫盡須人。",
            "書記才偏稱，朝廷意更親。繡衣行李日，綺陌別離塵。",
            "報國將臨虜，之藩不離秦。豸冠嚴在首，雄筆健隨身。",
            "飲馬河聲暮，休兵塞色春。敗亡仍暴骨，冤哭可傷神。",
            "上策何當用，邊情此是真。雕陰曾久客，拜送欲沾巾。"
        ],
        "notes": [
            ""
        ],
        "volume": "卷五百八十九",
        "no#": 39
    },
    {
        "title": "長安書情投知己",
        "author": "李頻",
        "biography": "",
        "paragraphs": [
            "陝服因詩句，從容已半年。一從歸闕下，罕得到門前。",
            "每候朝軒出，常看列宿懸。重投期見獎，數首果蒙傳。",
            "轉覺功宜倍，兼令住更堅。都忘春暫醉，少省夜曾眠。",
            "煩暑燈誰讀，孤雲業自專。精華搜未竭，騷雅琢須全。",
            "此事勤雖過，他謀拙莫先。槐街勞白日，桂路在青天。",
            "取第殊無序，還鄉可有緣。旅情長越鳥，秋思幾秦蟬。",
            "月色千樓滿，砧聲萬井連。江山阻迢遞，時節暗推遷。",
            "道即窮通守，才應始末憐。書紳相戒語，藏篋贈行篇。",
            "致主當齊聖，為郎本是仙。人心期際會，鳳翼許遷延。",
            "畢竟良圖在，何妨逸性便。幽齋中寢覺，珍木正陰圓。",
            "隱幾閑瞻夜，臨雲興渺然。五陵供麗景，六義動花箋。",
            "倘與潛生翼，寧非助化權。免教垂素發，歸種海隅田。"
        ],
        "notes": [
            ""
        ],
        "volume": "卷五百八十九",
        "no#": 40
    },
    {
        "title": "府試丹浦非樂戰",
        "author": "李頻",
        "biography": "",
        "paragraphs": [
            "自古為君道，垂衣致理難。懷仁須去殺，用武即勝殘。",
            "毒幟誅方及，兵臨釁可觀。居來彭蠡固，戰罷洞庭寬。",
            "雪國知天遠，霜林是血丹。吾皇則堯典，薄伐至桑幹。"
        ],
        "notes": [
            ""
        ],
        "volume": "卷五百八十九",
        "no#": 41
    },
    {
        "title": "府試風雨聞雞",
        "author": "李頻",
        "biography": "",
        "paragraphs": [
            "不為風雨變，雞德一何貞。在暗長先覺，臨晨即自鳴。",
            "陰霾方見信，頃刻詎移聲。向晦如相警，知時似獨清。",
            "蕭蕭和斷漏，喔喔報重城。欲識詩人興，中含君子情。"
        ],
        "notes": [
            ""
        ],
        "volume": "卷五百八十九",
        "no#": 42
    },
    {
        "title": "府試觀蘭亭圖",
        "author": "李頻",
        "biography": "",
        "paragraphs": [
            "往會人何處，遺蹤事可觀。林亭今日在，草木古春殘。",
            "筆想吟中駐，杯疑飲後幹。向青穿峻嶺，當白認回湍。",
            "月影窗間夜，湖光枕上寒。不知詩酒客，誰更慕前歡。"
        ],
        "notes": [
            ""
        ],
        "volume": "卷五百八十九",
        "no#": 43
    },
    {
        "title": "府試老人星見",
        "author": "李頻",
        "biography": "",
        "paragraphs": [
            "良宵出戶庭，極目向青冥。海內逢康日，天邊見壽星。",
            "臨空遙的的，竟曉獨熒熒。春後先依景，秋來忽近丁。",
            "垂休臨有道，作瑞掩前經。豈比周王夢，徒言得九齡。"
        ],
        "notes": [
            ""
        ],
        "volume": "卷五百八十九",
        "no#": 44
    },
    {
        "title": "省試振鷺",
        "author": "李頻",
        "biography": "",
        "paragraphs": [
            "有鳥生江浦，霜華作羽翰。君臣將比潔，朝野共相歡。",
            "月影林梢下，冰光水際殘。翻飛時共樂，飲啄道皆安。",
            "迥翥宜高詠，群棲入靜看。由來鴛鷺侶，濟濟列千官。"
        ],
        "notes": [
            ""
        ],
        "volume": "卷五百八十九",
        "no#": 45
    },
    {
        "title": "寄辛明府",
        "author": "李頻",
        "biography": "",
        "paragraphs": [
            "何處無苛政，東南有子男。細將朝客說，須是邑人諳。",
            "別業空經稔，歸田獨未甘。目凝煙積樹，心貯月明潭。",
            "曉鼓愁方亂，春山睡正酣。不任啼鳥思，鄉社欲桑蠶。"
        ],
        "notes": [
            ""
        ],
        "volume": "卷五百八十九",
        "no#": 46
    },
    {
        "title": "苑中題友人林亭",
        "author": "李頻",
        "biography": "",
        "paragraphs": [
            "井邑藏岩穴，幽棲趣若何。春篁抽筍密，夏鳥雜雛多。",
            "坐有清風至，林無暑氣過。亂書還就葉，真飲不聽歌。",
            "片影明紅蘚，斜陰映綠蘿。雄文終可惜，莫更棄高科。"
        ],
        "notes": [
            ""
        ],
        "volume": "卷五百八十九",
        "no#": 47
    },
    {
        "title": "投京兆府試官任文學先輩",
        "author": "李頻",
        "biography": "",
        "paragraphs": [
            "高興每論詩，非才獨見推。應當明試日，不比暗投時。",
            "出口人皆信，操心自可知。孤單雖有托，際會別無期。",
            "取捨知由己，窮通斷在茲。賤身何足數，公道自難欺。",
            "澤國違甘旨，漁舟積夢思。長安未歸去，為倚鑒妍媸。"
        ],
        "notes": [
            ""
        ],
        "volume": "卷五百八十九",
        "no#": 48
    },
    {
        "title": "宋少府東溪泛舟",
        "author": "李頻",
        "biography": "",
        "paragraphs": [
            "登岸還入舟，水禽驚笑語。晚葉低眾色，濕雲帶繁暑。",
            "落日乘醉歸，溪流複幾許。"
        ],
        "notes": [
            ""
        ],
        "volume": "卷五百八十九",
        "no#": 49
    },
    {
        "title": "聞北虜入靈州二首",
        "author": "李頻",
        "biography": "",
        "paragraphs": [
            "河冰一夜合，虜騎入靈州。歲歲徵兵去，難防塞草秋。",
            "見說靈州戰，沙中血未幹。將軍日告急，走馬向長安。"
        ],
        "notes": [
            ""
        ],
        "volume": "卷五百八十九",
        "no#": 50
    },
    {
        "title": "送友人下第歸感懷",
        "author": "李頻",
        "biography": "",
        "paragraphs": [
            "帝裏春無意，歸山對物華。即應來日去，九陌踏槐花。"
        ],
        "notes": [
            ""
        ],
        "volume": "卷五百八十九",
        "no#": 51
    },
    {
        "title": "贈桂林友人",
        "author": "李頻",
        "biography": "",
        "paragraphs": [
            "君家桂林住，日伐桂枝炊。何事東堂樹，年年待一枝。"
        ],
        "notes": [
            ""
        ],
        "volume": "卷五百八十九",
        "no#": 52
    },
    {
        "title": "長安感懷",
        "author": "李頻",
        "biography": "",
        "paragraphs": [
            "一第知何日，全家待此身。空將灞陵酒，酌送向東人。"
        ],
        "notes": [
            ""
        ],
        "volume": "卷五百八十九",
        "no#": 53
    },
    {
        "title": "題長孫桐樹",
        "author": "李頻",
        "biography": "",
        "paragraphs": [
            "一去龍門側，千年鳳影移。空餘剪圭處，無複在孫枝。"
        ],
        "notes": [
            ""
        ],
        "volume": "卷五百八十九",
        "no#": 54
    },
    {
        "title": "渡漢江",
        "author": "李頻",
        "biography": "",
        "paragraphs": [
            "嶺外音書絕，經年複曆春。近鄉情更怯，不敢問來人。"
        ],
        "notes": [
            ""
        ],
        "volume": "卷五百八十九",
        "no#": 55
    },
    {
        "title": "嵩山夜還",
        "author": "李頻",
        "biography": "",
        "paragraphs": [
            "家住東皋去，好采舊山薇。自省游泉石，何曾不夜歸。"
        ],
        "notes": [
            ""
        ],
        "volume": "卷五百八十九",
        "no#": 56
    },
    {
        "title": "暮秋宿清源上人院",
        "author": "李頻",
        "biography": "",
        "paragraphs": [
            "野客愁來日，山房木落中。微風生夜半，積雨向秋終。",
            "證道方離法，安禪不住空。迷途將覺路，語默見西東。"
        ],
        "notes": [
            ""
        ],
        "volume": "卷五百八十九",
        "no#": 57
    },
    {
        "title": "秋夜宿重本上人院",
        "author": "李頻",
        "biography": "",
        "paragraphs": [
            "卻憶涼堂坐，明河幾度流。安禪逢小暑，抱疾入高秋。",
            "水國曾重講，雲林半舊遊。此來看月落，還似道相求。"
        ],
        "notes": [
            ""
        ],
        "volume": "卷五百八十九",
        "no#": 58
    },
    {
        "title": "贈立規上人",
        "author": "李頻",
        "biography": "",
        "paragraphs": [
            "竹向空齋合，無僧在四鄰。去雲離坐石，斜月到禪身。",
            "樹老風終夜，山寒雪見春。不知諸祖後，傳印是何人。"
        ],
        "notes": [
            ""
        ],
        "volume": "卷五百八十九",
        "no#": 59
    },
    {
        "title": "蘇州寒食日送人歸覲",
        "author": "李頻",
        "biography": "",
        "paragraphs": [
            "江城寒食下，花木慘離魂。幾宿投山寺，孤帆過海門。",
            "□聲潑火雨，柳色禁煙村。定看堂高後，斑衣滅淚痕。"
        ],
        "notes": [
            ""
        ],
        "volume": "卷五百八十九",
        "no#": 60
    },
    {
        "title": "即席送許□之曹南省兄",
        "author": "李頻",
        "biography": "",
        "paragraphs": [
            "梅爛荷圓六月天，歸帆高背虎丘煙。到時自見成行雁，",
            "待看春榜來江外，名占蓬萊第幾仙。"
        ],
        "notes": [
            ""
        ],
        "volume": "卷五百八十九",
        "no#": 61
    },
    {
        "title": "送羅著作兩浙按獄",
        "author": "李頻",
        "biography": "",
        "paragraphs": [
            "使印星車適舊游，陶潛今日在瀛洲。科條盡曉三千罪，",
            "歸來重過姑蘇郡，莫忘題名在虎丘。"
        ],
        "notes": [
            ""
        ],
        "volume": "卷五百八十九",
        "no#": 62
    },
    {
        "title": "下第後屏居書懷寄張侍禦",
        "author": "李頻",
        "biography": "",
        "paragraphs": [
            "刖足豈一生，良工隔千里。故山彭澤上，歸夢向汾水。",
            "低催神氣盡，僮僕心亦恥。未達誰不知，達者多忘此。",
            "行年忽已壯，去老年更幾。功名如不彰，身歿豈為鬼。",
            "才看芳草歇，即歎涼風起。驄馬未來朝，嘶聲尚在耳。"
        ],
        "notes": [
            ""
        ],
        "volume": "卷五百八十九",
        "no#": 63
    },
    {
        "title": "答韓中丞容不飲酒",
        "author": "李頻",
        "biography": "",
        "paragraphs": [
            "老大成名仍足病，強聽絲竹亦無歡。",
            "高情太守容閑坐，借與青山盡日看。"
        ],
        "notes": [
            ""
        ],
        "volume": "卷五百八十九",
        "no#": 64
    },
    {
        "title": "句",
        "author": "李頻",
        "biography": "",
        "paragraphs": [
            "只將五字句，用破一生心。",
            "楚裏八千里，盤盤此都會。巍峨數裏城，遠水相映帶。"
        ],
        "notes": [
            ""
        ],
        "volume": "卷五百八十九",
        "no#": 65
    }
]