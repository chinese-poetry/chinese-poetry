[
    {
        "title": "晚霽登王六東閣",
        "author": "嚴維",
        "biography": "",
        "paragraphs": [
            "試上江樓望，初逢山雨晴。連空青嶂合，向晚白雲生。",
            "俊美要殊觀，蕭條見遠情。情來不可極，日暮水流清。"
        ],
        "notes": [
            ""
        ],
        "volume": "卷八百八十三",
        "no#": 1
    },
    {
        "title": "曲龍山歌",
        "author": "顧況",
        "biography": "",
        "paragraphs": [
            "曲龍丈人冠藕花，其顏色映光明砂。玉繩金枝有通籍，",
            "五嶽三山如一家。遙指叢霄遝靈島，島中曄曄無凡草。",
            "九仙傲倪折五芝，翠鳳白麟回異道。石台石鏡月長明，",
            "石洞石橋連上清。人間妻子見不識，拍雲揮手升天行。",
            "摩天截漢何瀟灑，四石五雲更上下。下方小兆更拜焉，",
            "願得騎雲作車馬。",
            "子欲居九夷，乘桴浮於海。聖人之意有所在，",
            "曲龍何在在海中。石室玉堂窅玲瓏，其下琛怪之所產，",
            "其上靈棲複無限。無風浪頂高屋脊，有風天晴翻海眼。",
            "願逐剛風騎吏旋，起居按摩參寥天。鳳凰頰骨流珠佩，",
            "孔雀尾毛張翠蓋。下看人界等蟲沙，夜宿層城阿母家。"
        ],
        "notes": [
            ""
        ],
        "volume": "卷八百八十三",
        "no#": 2
    },
    {
        "title": "柳宜城鵲巢歌",
        "author": "顧況",
        "biography": "",
        "paragraphs": [
            "相公宅前楊柳樹，野鵲飛來複飛去。東家斫樹枝，",
            "西家斫樹枝。東家西家斫樹枝，發遣野鵲巢何枝。",
            "相君處分留野鵲，一月生得三個兒。相君長命複富貴，",
            "口舌貧窮徒爾為。"
        ],
        "notes": [
            ""
        ],
        "volume": "卷八百八十三",
        "no#": 3
    },
    {
        "title": "道該上人院石竹花歌",
        "author": "顧況",
        "biography": "",
        "paragraphs": [
            "道該房前石竹叢，深淺紫，深淺紅。嬋娟灼爍委清露，",
            "小枝小葉飄香風。上人心中如鏡中，永日垂簾觀色空。"
        ],
        "notes": [
            ""
        ],
        "volume": "卷八百八十三",
        "no#": 4
    },
    {
        "title": "九日",
        "author": "耿湋",
        "biography": "",
        "paragraphs": [
            "九日強遊登藻井，發稀那敢插茱萸。橫空過雨千峰出，",
            "大野新霜萬壑鋪。更望尊中菊花酒，殷勤能得幾回沽。"
        ],
        "notes": [
            ""
        ],
        "volume": "卷八百八十三",
        "no#": 5
    },
    {
        "title": "青陽館望九子山",
        "author": "竇叔向",
        "biography": "",
        "paragraphs": [
            "蒼翠岧嶢上碧天，九峰遙落縣門前。毫芒映日千重樹，",
            "涓滴垂空萬丈泉。武帝南游曾駐蹕，始皇東幸亦祈年。",
            "雲祠絕跡終難訪，唯有猿聲到客邊。"
        ],
        "notes": [
            ""
        ],
        "volume": "卷八百八十三",
        "no#": 6
    },
    {
        "title": "青出藍",
        "author": "王季友1",
        "biography": "",
        "paragraphs": [
            "芳藍滋匹帛，人力半天經。浸潤加新氣，光輝勝本清。",
            "還同冰出水，不共草為螢。翻覆衣襟上，偏知造化靈。"
        ],
        "notes": [
            ""
        ],
        "volume": "卷八百八十三",
        "no#": 7
    },
    {
        "title": "皇帝移晦日為中和節",
        "author": "王季友1",
        "biography": "",
        "paragraphs": [
            "皇心不向晦，改節號中和。淑氣同風景，嘉名別詠歌。",
            "湔裙移舊俗，賜尺下新科。曆象千年正，酺醵四海多。",
            "花隨春令發，鴻度歲陽過。天地齊休慶，歡聲欲蕩波。"
        ],
        "notes": [
            ""
        ],
        "volume": "卷八百八十三",
        "no#": 8
    },
    {
        "title": "送劉南史往杭州拜覲別駕叔",
        "author": "劉商",
        "biography": "",
        "paragraphs": [
            "兄弟飄零自長年，見君眉白轉相憐。清揚似玉須勤學，",
            "富貴由人不在天。萬里榛蕪迷舊國，兩河烽火複相連。",
            "林中若使題書信，但問漳濱訪客船。"
        ],
        "notes": [
            ""
        ],
        "volume": "卷八百八十三",
        "no#": 9
    },
    {
        "title": "和汴州令狐相公白菊",
        "author": "楊巨源",
        "biography": "",
        "paragraphs": [
            "兔園春欲盡，別有一叢芳。直似窮陰雪，全輕向曉霜。",
            "凝暉侵桂魄，晶彩奪螢光。素萼迎風舞，銀房泫露香。",
            "水晶簾不隔，雲母扇韜鋩。紈袖呈瑤瑟，冰容啟玉堂。",
            "今來碧油下，知自白雲鄉。留此非吾土，須移鳳沼傍。"
        ],
        "notes": [
            ""
        ],
        "volume": "卷八百八十三",
        "no#": 10
    },
    {
        "title": "贈陳判官求子花詩",
        "author": "楊巨源",
        "biography": "",
        "paragraphs": [
            "油地輕綃碧且紅，須憐纖手是良工。能生麗思千花外，",
            "善點穠姿五彩中。子細傳看臨霽景，殷勤持贈及春風。",
            "若將江上迎桃葉，一帖何妨錦繡同。"
        ],
        "notes": [
            ""
        ],
        "volume": "卷八百八十三",
        "no#": 11
    },
    {
        "title": "同諸公過福先寺律院宣上人房",
        "author": "歐陽詹",
        "biography": "",
        "paragraphs": [
            "律座下朝講，晝門猶掩關。叨同靜者來，正值高雲閑。",
            "寂爾方丈內，瑩然虛白間。千燈智慧心，片玉清羸顏。",
            "松色落深井，竹陰寒小山。晤言流曦晚，惆悵歸人寰。"
        ],
        "notes": [
            ""
        ],
        "volume": "卷八百八十三",
        "no#": 12
    },
    {
        "title": "城西別元九",
        "author": "白居易",
        "biography": "",
        "paragraphs": [
            "城西三月三十日，別友辭春兩恨多。",
            "帝裏卻歸猶寂寞，通州獨去又如何。"
        ],
        "notes": [
            ""
        ],
        "volume": "卷八百八十三",
        "no#": 13
    },
    {
        "title": "陳家紫藤花下贈周判官",
        "author": "白居易",
        "biography": "",
        "paragraphs": [
            "藤花無次第，萬朵一時開。不是周從事，何人喚我來。"
        ],
        "notes": [
            ""
        ],
        "volume": "卷八百八十三",
        "no#": 14
    },
    {
        "title": "遊小洞庭",
        "author": "白居易",
        "biography": "",
        "paragraphs": [
            "湖山上頭別有湖，芰荷香氣占仙都。夜含星斗分幹象，",
            "曉映雷雲作畫圖。風動綠蘋天上浪，鳥棲寒照月中烏。",
            "若非神物多靈跡，爭得長年冬不枯。"
        ],
        "notes": [
            ""
        ],
        "volume": "卷八百八十三",
        "no#": 15
    },
    {
        "title": "傷蔡處士",
        "author": "楊衡",
        "biography": "",
        "paragraphs": [
            "篋中遺草是琅玕，對此令人灑淚看。三徑尚疑行跡在，",
            "數螢猶自映書殘。晨光不借泉門曉，暝色空添隴樹寒。",
            "欲問皇天天更遠，有才無命說應難。"
        ],
        "notes": [
            ""
        ],
        "volume": "卷八百八十三",
        "no#": 16
    },
    {
        "title": "奉使過石門瀑布",
        "author": "丘丹",
        "biography": "",
        "paragraphs": [
            "溪上望懸泉，耿耿雲中見。披榛上岩巘，絕壁正東面。",
            "千仞瀉聯珠，一潭噴飛霰。嵯潨滿山響，坐覺炎氛變。",
            "照日類虹蜺，從風似綃練。靈奇既天造，惜處窮海甸。",
            "吾祖昔登臨，謝公亦遊衍。王程懼淹泊，下磴空延眷。",
            "千里雷尚聞，巒回樹蔥蒨。奔波恭賤役，探討愧前彥。",
            "永欲洗塵纓，終當愜茲願。"
        ],
        "notes": [
            ""
        ],
        "volume": "卷八百八十三",
        "no#": 17
    },
    {
        "title": "秋夕宿石門館",
        "author": "丘丹",
        "biography": "",
        "paragraphs": [
            "暝從石門宿，搖落四岩空。潭月漾山足，天河瀉澗中。",
            "杉松寒似雨，猿鳥夕驚風。獨臥不成寐，蒼然想謝公。"
        ],
        "notes": [
            ""
        ],
        "volume": "卷八百八十三",
        "no#": 18
    },
    {
        "title": "廬山瀑布",
        "author": "張碧",
        "biography": "",
        "paragraphs": [
            "誰將織女機頭練，貼出青山碧雲面。造化工夫不等閒，",
            "剪破澄江凝一片。怪來洞口流嗚咽，怕見三冬晝飛雪。",
            "石鏡無光相對愁，漫漫頂上沉秋月。爭得陽烏照山北，",
            "放出青天豁胸臆。黛花新染插天風，驀吐中心爛銀色。",
            "五月六月暑雲飛，閣門遠看澄心機。參差碎碧落岩畔，",
            "梅花亂擺當風散。"
        ],
        "notes": [
            ""
        ],
        "volume": "卷八百八十三",
        "no#": 19
    },
    {
        "title": "林書記薔薇",
        "author": "張碧",
        "biography": "",
        "paragraphs": [
            "東風折盡諸花卉，是個亭台冷如水。黃鸝舌滑跳柳陰，",
            "教看薔薇吐金蕊。雙成湧出琉璃宮，天香闊罩紅熏籠。",
            "西施曉下吳王殿，亂拋嬌臉新勻濃。瑤姬學繡流蘇幔，",
            "綠夾殷紅垂錦段。炎洲吹落滿汀雲，阮瑀庭前裝一半。",
            "醉且書懷還複吟，蜀箋影裏霞光侵。秦娥晚憑欄幹立，",
            "柔枝墜落青羅襟。殷勤無波綠池水，為君作鏡開妝蕊。"
        ],
        "notes": [
            ""
        ],
        "volume": "卷八百八十三",
        "no#": 20
    },
    {
        "title": "答友人新栽松",
        "author": "張碧",
        "biography": "",
        "paragraphs": [
            "石門新長青龍髯，虯身宛轉雲光黏。聞君愛我幽崖前，",
            "十株五株寒霜天。越溪老僧頭削雪，曾雲手植當庭月。",
            "三十年來遮火雲，涼風五月生空門。願君栽於清澗泉，",
            "貞姿莫迓夭桃妍。□□易開還易落，貞姿鬱鬱長依然。",
            "山童懶上孤峰巔，當窗劃破屏風煙。"
        ],
        "notes": [
            ""
        ],
        "volume": "卷八百八十三",
        "no#": 21
    },
    {
        "title": "金錢花",
        "author": "陳翥",
        "biography": "",
        "paragraphs": [
            "嫋露牽風夾瘦莎，一星星火遍窠窠。",
            "閑門永巷新秋裏，幸不傷廉莫怕多。",
            "古蘚寒蕪讓品流，小齋多謝伴清幽。",
            "若教夷甫門前種，也是無多過一秋。"
        ],
        "notes": [
            ""
        ],
        "volume": "卷八百八十三",
        "no#": 22
    },
    {
        "title": "山居雨霽即事",
        "author": "長孫佐輔",
        "biography": "",
        "paragraphs": [
            "結茅蒼嶺下，自與喧卑隔。況值雷雨晴，郊原轉岑寂。",
            "出門看反照，繞屋殘溜滴。古路絕人行，荒陂響螻蟈。",
            "籬崩瓜豆蔓，圃壤牛羊跡。斷續古祠鴉，高低遠村笛。",
            "喜聞東皋潤，欲往未通屐。杖策試危橋，攀蘿瞰苔壁。",
            "鄰翁夜相訪，緩酌聊跂石。新月出汙尊，浮雲在中舄。",
            "常隳腐儒操，謬習經邦畫。有待時未知，非關慕沮溺。"
        ],
        "notes": [
            ""
        ],
        "volume": "卷八百八十三",
        "no#": 23
    },
    {
        "title": "秋日登山",
        "author": "長孫佐輔",
        "biography": "",
        "paragraphs": [
            "逐勝不怯寒，秋山閑獨登。依稀小徑通，深處逢來僧。",
            "側石擁寒溜，欹松懸古藤。明書問知友，興詠將誰能。"
        ],
        "notes": [
            ""
        ],
        "volume": "卷八百八十三",
        "no#": 24
    },
    {
        "title": "自京師將赴黔南",
        "author": "竇鞏",
        "biography": "",
        "paragraphs": [
            "風雨荊州二月天，問人須雇峽中船。",
            "西南一望雲和水，猶道黔南有四千。"
        ],
        "notes": [
            ""
        ],
        "volume": "卷八百八十三",
        "no#": 25
    },
    {
        "title": "中秋夜洞庭圓月",
        "author": "姚合",
        "biography": "",
        "paragraphs": [
            "素月閑秋景，騷人泛洞庭。滄波正澄霽，涼葉未飄零。",
            "練彩凝葭菼，霜容靜杳冥。曉棲河畔鶴，宵映渚邊螢。",
            "圓彩含珠魄，微飆發桂馨。誰憐采蘋客，此夜宿孤汀。"
        ],
        "notes": [
            ""
        ],
        "volume": "卷八百八十三",
        "no#": 26
    },
    {
        "title": "濉陽行",
        "author": "李涉",
        "biography": "",
        "paragraphs": [
            "黃昏日暮驅羸馬，夜宿濉陽烽火下。此地新經殺戮來，",
            "墟落無煙空碎瓦。層冰塞斷隋朝水，一道銀河貫千里。",
            "愁心翻覆夢難成，病僕呻吟呼不起。泗水三千招義軍，",
            "本是征戰邀殊勳。十年麾下蓄壯氣，一朝此地為愁人。",
            "昨日太陽回照燭，轉見天心重含育。早晚東風的發生，",
            "古堤春草年年綠。"
        ],
        "notes": [
            ""
        ],
        "volume": "卷八百八十三",
        "no#": 27
    },
    {
        "title": "六歎",
        "author": "李涉",
        "biography": "",
        "paragraphs": [
            "蓬萊島邊采珠客，西望人寰星漢隔。千重疊浪聳雲高，",
            "萬里平沙連月白。海中洞穴尋難極，水底鮫人半相識。",
            "玄蚌初開影暫明，驪龍欲近威難逼。辛苦風濤白首期，",
            "得珠卻恨求珠時。隋侯歿世幾千載，只今薄俗空嗤嗤。",
            "燕王愛賢築金台，四方豪俊承風來。秦王燒書殺儒客，",
            "肘腋之中千里隔。去年八月幽並道，昭王陵邊哭秋草。",
            "今年二月游函關，秦家城外悲河山。河上山邊車馬路，",
            "殘日青煙五陵樹。",
            "關東病儒客梁城，五歲十回逢亂兵。燒人之家食人肉，",
            "狼虎熾心都未足。城裏愁雲不開城，城頭野草春還綠。",
            "五十餘年忠烈臣，臨難守節羞謀身。堂上英髦沉白刃，",
            "門前輿隸乘朱輪。千古傷心汴河水，陰天落日悲風起。"
        ],
        "notes": [
            ""
        ],
        "volume": "卷八百八十三",
        "no#": 28
    },
    {
        "title": "卻歸巴陵途中走筆寄唐知言",
        "author": "李涉",
        "biography": "",
        "paragraphs": [
            "去年臘月來夏口，黑風白浪打頭吼。櫓聲軋軋搖不前，",
            "看他撩亂張帆走。逾月始到鸚鵡洲，嗚嗚暮角喧城頭。",
            "逡巡未得見官長，夢寢但覺生愁憂。軍中賢倅李監察，",
            "人馬曉來兼手劄。教令參謁禮數全，頭頭要處相稱掣。",
            "唐氏一門今五龍，聲華殷殷皆如鐘。就中十一最年少，",
            "別有俊氣橫心胸。巧綴五言才刮骨，卻怕柱天身硉矹。",
            "後輩無勞續出頭，坳塘不合窺溟渤。君家三兄舊山侶，",
            "方寸久來常許與。不覺淹留兩月餘，風光漫爛生洲渚。",
            "宇文文學儒家子，竹繞書齋花映水。醉舞狂歌此地多，",
            "有時酩酊扶還起。猥蒙方伯憐饑貧，假名許得陪諸賓。",
            "酒家債負有填日，恣意頗敢排青緡。余瞿二家同愛客，",
            "園蔬任遣奴人摘。野狐泉頭銀葉方，一別十年今再覿。",
            "更有風流歙奴子，能將盤帕來欺爾。白馬青袍豁眼明，",
            "許他真是查郎髓。良會芳時難再來，隙光電影長相催。",
            "扁舟惆悵人南去，目斷江天凡幾回。"
        ],
        "notes": [
            ""
        ],
        "volume": "卷八百八十三",
        "no#": 29
    },
    {
        "title": "山中五無奈何",
        "author": "李涉",
        "biography": "",
        "paragraphs": [
            "無奈落葉何，紛紛滿衰草。疾來無氣力，擁戶不能掃。",
            "欲訪雲外人，都迷上山道。",
            "無奈澗水何，喧喧夜鳴石。疏林透斜月，散亂金光滴。",
            "欲訪澗底人，路窮潭水碧。",
            "無奈阿鼎何，嬌啼索梨栗。柴門正風雨，千向千回出。",
            "欲識老病心，賴渠將過日。",
            "無奈梅花何，滿岩光似雪。春風總未至，獨自驚時節。",
            "欲見惆悵心，又看花上月。"
        ],
        "notes": [
            ""
        ],
        "volume": "卷八百八十三",
        "no#": 30
    },
    {
        "title": "江南雜題",
        "author": "張祜",
        "biography": "",
        "paragraphs": [
            "積潦池新漲，頹垣址舊高。怒蛙橫飽腹，鬥雀墮輕毛。",
            "碧瘦三棱草，紅鮮百葉桃。幽棲日無事，痛飲讀離騷。"
        ],
        "notes": [
            ""
        ],
        "volume": "卷八百八十三",
        "no#": 31
    },
    {
        "title": "賦得福州白竹扇子",
        "author": "張祜",
        "biography": "",
        "paragraphs": [
            "金泥小扇謾多情，未勝南工巧織成。藤縷雪光纏柄滑，",
            "篾鋪銀薄露花輕。清風坐向羅衫起，明月看從玉手生。",
            "猶賴早時君不棄，每憐初作合歡名。"
        ],
        "notes": [
            ""
        ],
        "volume": "卷八百八十三",
        "no#": 32
    },
    {
        "title": "潤州楊別駕宅送蔣侍禦收兵歸揚州",
        "author": "張祜",
        "biography": "",
        "paragraphs": [
            "冷氣清金虎，兵威壯鐵冠。揚旌川色暗，吹角水風寒。",
            "人對輜輧醉，花垂睥睨殘。羨歸丞相閣，空望舊門闌。"
        ],
        "notes": [
            ""
        ],
        "volume": "卷八百八十三",
        "no#": 33
    },
    {
        "title": "觀泗州李常侍打球",
        "author": "張祜",
        "biography": "",
        "paragraphs": [
            "日出樹煙紅，開場畫鼓雄。驟騎鞍上月，輕撥鐙前風。",
            "鬥轉時乘勢，旁捎乍迸空。等來低背手，爭得旋分鬃。",
            "遠射門斜入，深排馬迥通。遙知三殿下，長恨出征東。"
        ],
        "notes": [
            ""
        ],
        "volume": "卷八百八十三",
        "no#": 34
    },
    {
        "title": "閒居",
        "author": "張祜",
        "biography": "",
        "paragraphs": [
            "僻巷新苔遍，空庭弱柳垂。井欄防稚子，盆水試鵝兒。",
            "喜客加籩食，邀僧長路棋。未能拋世事，除此更何為。"
        ],
        "notes": [
            ""
        ],
        "volume": "卷八百八十三",
        "no#": 35
    }
]