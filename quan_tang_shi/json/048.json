[
    {
        "title": "奉和聖制經孔子舊宅",
        "author": "張九齡",
        "biography": "",
        "paragraphs": [
            "孔門太山下，不見登封時。徒有先王法，今為明主思。",
            "恩加萬乘幸，禮致一牢祠。舊宅千年外，光華空在茲。"
        ],
        "notes": [
            ""
        ],
        "volume": "卷四十八",
        "no#": 1
    },
    {
        "title": "奉和聖制次瓊岳韻",
        "author": "張九齡",
        "biography": "",
        "paragraphs": [
            "山祇亦望幸，雲雨見靈心。嶽館逢朝霽，關門解宿陰。",
            "咸京天上近，清渭日邊臨。我武因冬狩，何言是即禽。"
        ],
        "notes": [
            ""
        ],
        "volume": "卷四十八",
        "no#": 2
    },
    {
        "title": "奉和聖制送李尚書入蜀",
        "author": "張九齡",
        "biography": "",
        "paragraphs": [
            "眷言感忠義，何有間山川。徇節今如此，離情空複然。",
            "皇心在勤恤，德澤委昭宣。周月成功後，明年或勞還。"
        ],
        "notes": [
            ""
        ],
        "volume": "卷四十八",
        "no#": 3
    },
    {
        "title": "奉和聖制初出洛城",
        "author": "張九齡",
        "biography": "",
        "paragraphs": [
            "東土淹龍駕，西人望翠華。山川只詢物，宮觀豈為家。",
            "十月回星斗，千官捧日車。洛陽無怨思，巡幸更非賒。"
        ],
        "notes": [
            ""
        ],
        "volume": "卷四十八",
        "no#": 4
    },
    {
        "title": "奉和聖制途次陝州作",
        "author": "張九齡",
        "biography": "",
        "paragraphs": [
            "馳道當河陝，陳詩問國風。川原三晉別，襟帶兩京同。",
            "後殿函關盡，前旌闕塞通。行看洛陽陌，光景麗天中。"
        ],
        "notes": [
            ""
        ],
        "volume": "卷四十八",
        "no#": 5
    },
    {
        "title": "敕賜甯王池宴",
        "author": "張九齡",
        "biography": "",
        "paragraphs": [
            "賢王有池館，明主賜春遊。淑氣林間發，恩光水上浮。",
            "徒慚和鼎地，終謝巨川舟。皇澤空如此，輕生莫可酬。"
        ],
        "notes": [
            ""
        ],
        "volume": "卷四十八",
        "no#": 6
    },
    {
        "title": "天津橋東旬宴得歌字韻",
        "author": "張九齡",
        "biography": "",
        "paragraphs": [
            "清洛象天河，東流形勝多。朝來逢宴喜，春盡卻妍和。",
            "泉鮪歡時躍，林鶯醉裏歌。賜恩頻若此，為樂奈人何。"
        ],
        "notes": [
            ""
        ],
        "volume": "卷四十八",
        "no#": 7
    },
    {
        "title": "上陽水窗旬宴得移字韻",
        "author": "張九齡",
        "biography": "",
        "paragraphs": [
            "河漢非應到，汀洲忽在斯。仍逢帝樂下，如逐海槎窺。",
            "春賞時將換，皇恩歲不移。今朝游宴所，莫比天泉池。"
        ],
        "notes": [
            ""
        ],
        "volume": "卷四十八",
        "no#": 8
    },
    {
        "title": "折楊柳",
        "author": "張九齡",
        "biography": "",
        "paragraphs": [
            "纖纖折楊柳，持此寄情人。一枝何足貴，憐是故園春。",
            "遲景那能久，芳菲不及新。更愁征戍客，容鬢老邊塵。"
        ],
        "notes": [
            ""
        ],
        "volume": "卷四十八",
        "no#": 9
    },
    {
        "title": "剪綵",
        "author": "張九齡",
        "biography": "",
        "paragraphs": [
            "姹女矜容色，為花不讓春。既爭芳意早，誰待物華真。",
            "葉作參差發，枝從點綴新。自然無限態，長在豔陽晨。"
        ],
        "notes": [
            ""
        ],
        "volume": "卷四十八",
        "no#": 10
    },
    {
        "title": "和崔黃門寓直夜聽蟬之作",
        "author": "張九齡",
        "biography": "",
        "paragraphs": [
            "蟬嘶玉樹枝，向夕惠風吹。幸入連宵聽，應緣飲露知。",
            "思深秋欲近，聲靜夜相宜。不是黃金飾，清香徒爾為。"
        ],
        "notes": [
            ""
        ],
        "volume": "卷四十八",
        "no#": 11
    },
    {
        "title": "和姚令公從幸溫湯喜雪",
        "author": "張九齡",
        "biography": "",
        "paragraphs": [
            "萬乘飛黃馬，千金狐白裘。正逢銀霰積，如向玉京遊。",
            "瑞色鋪馳道，花文拂彩旒。還聞吉甫頌，不共郢歌儔。"
        ],
        "notes": [
            ""
        ],
        "volume": "卷四十八",
        "no#": 12
    },
    {
        "title": "立春日晨起對積雪",
        "author": "張九齡",
        "biography": "",
        "paragraphs": [
            "忽對林亭雪，瑤華處處開。今年迎氣始，昨夜伴春回。",
            "玉潤窗前竹，花繁院裏梅。東郊齋祭所，應見五神來。"
        ],
        "notes": [
            ""
        ],
        "volume": "卷四十八",
        "no#": 13
    },
    {
        "title": "三月三日申王園亭宴集",
        "author": "張九齡",
        "biography": "",
        "paragraphs": [
            "稽亭追往事，睢苑勝前聞。飛閣淩芳樹，華池落彩雲。",
            "藉草人留酌，銜花鳥赴群。向來同賞處，惟恨碧林曛。"
        ],
        "notes": [
            ""
        ],
        "volume": "卷四十八",
        "no#": 14
    },
    {
        "title": "三月三日登龍山",
        "author": "張九齡",
        "biography": "",
        "paragraphs": [
            "伊川與灞津，今日祓除人。豈似龍山上，還同湘水濱。",
            "衰顏憂更老，淑景望非春。禊飲豈吾事，聊將偶俗塵。"
        ],
        "notes": [
            ""
        ],
        "volume": "卷四十八",
        "no#": 15
    },
    {
        "title": "和王司馬折梅寄京邑昆弟",
        "author": "張九齡",
        "biography": "",
        "paragraphs": [
            "離別念同嬉，芬榮欲共持。獨攀南國樹，遙寄北風時。",
            "林惜迎春早，花愁去日遲。還聞折梅處，更有棣華詩。"
        ],
        "notes": [
            ""
        ],
        "volume": "卷四十八",
        "no#": 16
    },
    {
        "title": "晚霽登王六東閣",
        "author": "張九齡",
        "biography": "",
        "paragraphs": [
            "試上江樓望，初逢山雨晴。連空青嶂合，向晚白雲生。",
            "彼美要殊觀，蕭條見遠情。情來不可極，日暮水流清。"
        ],
        "notes": [
            ""
        ],
        "volume": "卷四十八",
        "no#": 17
    },
    {
        "title": "蘇侍郎紫薇庭各賦一物得芍藥",
        "author": "張九齡",
        "biography": "",
        "paragraphs": [
            "仙禁生紅藥，微芳不自持。幸因清切地，還遇豔陽時。",
            "名見桐君籙，香聞鄭國詩。孤根若可用，非直愛華滋。"
        ],
        "notes": [
            ""
        ],
        "volume": "卷四十八",
        "no#": 18
    },
    {
        "title": "和黃門盧侍禦詠竹",
        "author": "張九齡",
        "biography": "",
        "paragraphs": [
            "清切紫庭垂，葳蕤防露枝。色無玄月變，聲有惠風吹。",
            "高節人相重，虛心世所知。鳳凰佳可食，一去一來儀。"
        ],
        "notes": [
            ""
        ],
        "volume": "卷四十八",
        "no#": 19
    },
    {
        "title": "和韋尚書答梓州兄南亭宴集",
        "author": "張九齡",
        "biography": "",
        "paragraphs": [
            "棠棣聞餘興，烏衣有舊遊。門前杜城陌，池上曲江流。",
            "暇日嘗繁會，清風詠阻修。始知西峙嶽，同氣此相求。"
        ],
        "notes": [
            ""
        ],
        "volume": "卷四十八",
        "no#": 20
    },
    {
        "title": "答陳拾遺贈竹簪",
        "author": "張九齡",
        "biography": "",
        "paragraphs": [
            "與君嘗此志，因物複知心。遺我龍鍾節，非無玳瑁簪。",
            "幽素宜相重，雕華豈所任。為君安首飾，懷此代兼金。"
        ],
        "notes": [
            ""
        ],
        "volume": "卷四十八",
        "no#": 21
    },
    {
        "title": "贈澧陽韋明府",
        "author": "張九齡",
        "biography": "",
        "paragraphs": [
            "君有百煉刃，堪斷七重犀。誰開太阿匣，持割武城雞。",
            "竟與尚書佩，遙應天子提。何時遇操宰，當使玉如泥。"
        ],
        "notes": [
            ""
        ],
        "volume": "卷四十八",
        "no#": 22
    },
    {
        "title": "在洪州答綦毋學士",
        "author": "張九齡",
        "biography": "",
        "paragraphs": [
            "旬雨不愆期，由來自若時。爾無言郡政，吾豈欲天欺。",
            "常念涓塵益，惟歡草樹滋。課成非所擬，人望在東菑。"
        ],
        "notes": [
            ""
        ],
        "volume": "卷四十八",
        "no#": 23
    },
    {
        "title": "酬王六霽後書懷見示",
        "author": "張九齡",
        "biography": "",
        "paragraphs": [
            "雲雨俱行罷，江天已洞開。炎氛霽後滅，邊緒望中來。",
            "作驥君垂耳，為魚我曝鰓。更憐湘水賦，還是洛陽才。"
        ],
        "notes": [
            ""
        ],
        "volume": "卷四十八",
        "no#": 24
    },
    {
        "title": "酬王六寒朝見詒",
        "author": "張九齡",
        "biography": "",
        "paragraphs": [
            "賈生流寓日，揚子寂寥時。在物多相背，唯君獨見思。",
            "漁為江上曲，雪作郢中詞。忽枉兼金訊，長懷伐木詩。"
        ],
        "notes": [
            ""
        ],
        "volume": "卷四十八",
        "no#": 25
    },
    {
        "title": "林亭詠",
        "author": "張九齡",
        "biography": "",
        "paragraphs": [
            "穿築非求麗，幽閒欲寄情。偶懷因壤石，真意在蓬瀛。",
            "苔益山文古，池添竹氣清。從茲果蕭散，無事亦無營。"
        ],
        "notes": [
            ""
        ],
        "volume": "卷四十八",
        "no#": 26
    },
    {
        "title": "晨出郡舍林下",
        "author": "張九齡",
        "biography": "",
        "paragraphs": [
            "晨興步北林，蕭散一開襟。複見林上月，娟娟猶未沉。",
            "片雲自孤遠，叢筱亦清深。無事由來貴，方知物外心。"
        ],
        "notes": [
            ""
        ],
        "volume": "卷四十八",
        "no#": 27
    },
    {
        "title": "園中時蔬盡皆鋤理唯秋蘭數本委而不顧彼雖一物有足悲者遂賦二章",
        "author": "張九齡",
        "biography": "",
        "paragraphs": [
            "場藿已成歲，園葵亦向陽。蘭時獨不偶，露節漸無芳。",
            "旨異菁為蓄，甘非蔗有漿。人多利一飽，誰複惜馨香。",
            "幸得不鋤去，孤苗守舊根。無心羨旨蓄，豈欲近名園。",
            "遇賞寧充佩，為生莫礙門。幽林芳意在，非是為人論。"
        ],
        "notes": [
            ""
        ],
        "volume": "卷四十八",
        "no#": 28
    },
    {
        "title": "林亭寓言",
        "author": "張九齡",
        "biography": "",
        "paragraphs": [
            "林居逢歲晏，遇物使情多。蘅茝不時與，芬榮奈汝何。",
            "更憐籬下菊，無如松上蘿。因依自有命，非是隔陽和。"
        ],
        "notes": [
            ""
        ],
        "volume": "卷四十八",
        "no#": 29
    },
    {
        "title": "送使廣州",
        "author": "張九齡",
        "biography": "",
        "paragraphs": [
            "家在湘源住，君今海嶠行。經過正中道，相送倍為情。",
            "心逐書郵去，形隨世網嬰。因聲謝遠別，緣義不緣名。"
        ],
        "notes": [
            ""
        ],
        "volume": "卷四十八",
        "no#": 30
    },
    {
        "title": "送姚評事入蜀各賦一物得卜肆",
        "author": "張九齡",
        "biography": "",
        "paragraphs": [
            "蜀嚴化已久，沉冥空所思。嘗聞賣蔔處，猶憶下簾時。",
            "驅傳應經此，懷賢倘問之。歸來說往事，歷歷偶心期。"
        ],
        "notes": [
            ""
        ],
        "volume": "卷四十八",
        "no#": 31
    },
    {
        "title": "送竇校書見餞得雲中辨江樹",
        "author": "張九齡",
        "biography": "",
        "paragraphs": [
            "江水天連色，無涯淨野氛。微明岸傍樹，淩亂渚前雲。",
            "舉棹形徐轉，登艫意漸分。渺茫從此去，空複惜離群。"
        ],
        "notes": [
            ""
        ],
        "volume": "卷四十八",
        "no#": 32
    },
    {
        "title": "餞王司馬入計同用洲字",
        "author": "張九齡",
        "biography": "",
        "paragraphs": [
            "元僚行上計，舉餞出林丘。忽望題輿遠，空思解榻遊。",
            "別筵鋪柳岸，征棹倚蘆洲。獨歎湘江水，朝宗向北流。"
        ],
        "notes": [
            ""
        ],
        "volume": "卷四十八",
        "no#": 33
    },
    {
        "title": "東湖臨泛餞王司馬",
        "author": "張九齡",
        "biography": "",
        "paragraphs": [
            "南土秋雖半，東湖草未黃。聊乘風日好，來泛芰荷香。",
            "蘭棹無勞速，菱歌不厭長。忽懷京洛去，難與共清光。"
        ],
        "notes": [
            ""
        ],
        "volume": "卷四十八",
        "no#": 34
    },
    {
        "title": "餞濟陰梁明府各探一物得荷葉",
        "author": "張九齡",
        "biography": "",
        "paragraphs": [
            "荷葉生幽渚，芳華信在茲。朝朝空此地，采采欲因誰。",
            "但恐星霜改，還將蒲稗衰。懷君美人別，聊以贈心期。"
        ],
        "notes": [
            ""
        ],
        "volume": "卷四十八",
        "no#": 35
    },
    {
        "title": "餞陳學士還江南同用征字",
        "author": "張九齡",
        "biography": "",
        "paragraphs": [
            "荷蓧旋江澳，銜杯餞霸陵。別前林鳥息，歸處海煙凝。",
            "風土鄉情接，雲山客念憑。聖朝岩穴選，應待鶴書征。"
        ],
        "notes": [
            ""
        ],
        "volume": "卷四十八",
        "no#": 36
    },
    {
        "title": "通化門外送別",
        "author": "張九齡",
        "biography": "",
        "paragraphs": [
            "屢別容華改，長愁意緒微。義將私愛隔，情與故人歸。",
            "薄宦無時賞，勞生有事機。離魂今夕夢，先繞舊林飛。"
        ],
        "notes": [
            ""
        ],
        "volume": "卷四十八",
        "no#": 37
    },
    {
        "title": "送楊道士往天臺",
        "author": "張九齡",
        "biography": "",
        "paragraphs": [
            "鬼谷還成道，天臺去學仙。行應松子化，留與世人傳。",
            "此地煙波遠，何時羽駕旋。當須一把袂，城郭共依然。"
        ],
        "notes": [
            ""
        ],
        "volume": "卷四十八",
        "no#": 38
    },
    {
        "title": "送楊府李功曹",
        "author": "張九齡",
        "biography": "",
        "paragraphs": [
            "平生屬良友，結綬望光輝。何知人事拙，相與宦情非。",
            "別路穿林盡，征帆際海歸。居然已多意，況複兩鄉違。"
        ],
        "notes": [
            ""
        ],
        "volume": "卷四十八",
        "no#": 39
    },
    {
        "title": "送宛句趙少府",
        "author": "張九齡",
        "biography": "",
        "paragraphs": [
            "解巾行作吏，尊酒謝離居。修竹含清景，華池澹碧虛。",
            "地將幽興愜，人與舊遊疏。林下紛相送，多逢長者車。"
        ],
        "notes": [
            ""
        ],
        "volume": "卷四十八",
        "no#": 40
    },
    {
        "title": "送韋城李少府",
        "author": "張九齡",
        "biography": "",
        "paragraphs": [
            "送客南昌尉，離亭西候春。野花看欲盡，林鳥聽猶新。",
            "別酒青門路，歸軒白馬津。相知無遠近，萬里尚為鄰。"
        ],
        "notes": [
            ""
        ],
        "volume": "卷四十八",
        "no#": 41
    },
    {
        "title": "送蘇主簿赴偃師",
        "author": "張九齡",
        "biography": "",
        "paragraphs": [
            "我與文雄別，胡然邑吏歸。賢人安下位，鷙鳥欲卑飛。",
            "激節輕華冕，移官殉彩衣。羨君行樂處，從此拜庭闈。"
        ],
        "notes": [
            ""
        ],
        "volume": "卷四十八",
        "no#": 42
    },
    {
        "title": "送廣州周判官",
        "author": "張九齡",
        "biography": "",
        "paragraphs": [
            "海郡雄蠻落，津亭壯越台。城隅百雉映，水曲萬家開。",
            "裏樹桄榔出，時禽翡翠來。觀風猶未盡，早晚使車回。"
        ],
        "notes": [
            ""
        ],
        "volume": "卷四十八",
        "no#": 43
    },
    {
        "title": "郡江南上別孫侍禦",
        "author": "張九齡",
        "biography": "",
        "paragraphs": [
            "雲嶂天涯盡，川途海縣窮。何言此地僻，忽與故人同。",
            "身負邦君弩，情紆禦史驄。王程不我駐，離思逐秋風。"
        ],
        "notes": [
            ""
        ],
        "volume": "卷四十八",
        "no#": 44
    },
    {
        "title": "道逢北使題贈京邑親知",
        "author": "張九齡",
        "biography": "",
        "paragraphs": [
            "征驂稍靡靡，去國方遲遲。路繞南登岸，情搖北上旗。",
            "故人憐別日，旅雁逐歸時。歲晏無芳草，將何寄所思。"
        ],
        "notes": [
            ""
        ],
        "volume": "卷四十八",
        "no#": 45
    },
    {
        "title": "江上使風呈裴宣州耀卿",
        "author": "張九齡",
        "biography": "",
        "paragraphs": [
            "江路與天連，風帆何淼然。遙林浪出沒，孤舫鳥聯翩。",
            "常愛千鈞重，深思萬事捐。報恩非徇祿，還逐賈人船。"
        ],
        "notes": [
            ""
        ],
        "volume": "卷四十八",
        "no#": 46
    },
    {
        "title": "溪行寄王震",
        "author": "張九齡",
        "biography": "",
        "paragraphs": [
            "山氣朝來爽，溪流日向清。遠心何處愜，閑棹此中行。",
            "叢桂林間待，群鷗水上迎。徒然適我願，幽獨為誰情。"
        ],
        "notes": [
            ""
        ],
        "volume": "卷四十八",
        "no#": 47
    },
    {
        "title": "自豫章南還江上作",
        "author": "張九齡",
        "biography": "",
        "paragraphs": [
            "歸去南江水，磷磷見底清。轉逢空闊處，聊洗滯留情。",
            "浦樹遙如待，江鷗近若迎。津途別有趣，況乃濯吾纓。"
        ],
        "notes": [
            ""
        ],
        "volume": "卷四十八",
        "no#": 48
    },
    {
        "title": "將至岳陽有懷趙二",
        "author": "張九齡",
        "biography": "",
        "paragraphs": [
            "湘岸多深林，青冥晝結陰。獨無謝客賞，況複賈生心。",
            "草色雖雲發，天光或未臨。江潭非所遇，為爾白頭吟。"
        ],
        "notes": [
            ""
        ],
        "volume": "卷四十八",
        "no#": 49
    },
    {
        "title": "使還湘水",
        "author": "張九齡",
        "biography": "",
        "paragraphs": [
            "歸舟宛何處，正值楚江平。夕逗煙村宿，朝緣浦樹行。",
            "於役已彌歲，言旋今愜情。鄉郊尚千里，流目夏雲生。"
        ],
        "notes": [
            ""
        ],
        "volume": "卷四十八",
        "no#": 50
    },
    {
        "title": "初發道中寄遠",
        "author": "張九齡",
        "biography": "",
        "paragraphs": [
            "日夜鄉山遠，秋風複此時。舊聞胡馬思，今聽楚猿悲。",
            "念別朝昏苦，懷歸歲月遲。壯圖空不息，常恐發如絲。"
        ],
        "notes": [
            ""
        ],
        "volume": "卷四十八",
        "no#": 51
    },
    {
        "title": "自湘水南行",
        "author": "張九齡",
        "biography": "",
        "paragraphs": [
            "落日催行舫，逶迤洲渚間。雖雲有物役，乘此更休閒。",
            "暝色生前浦，清暉發近山。中流澹容與，唯愛鳥飛還。"
        ],
        "notes": [
            ""
        ],
        "volume": "卷四十八",
        "no#": 52
    },
    {
        "title": "初入湘中有喜",
        "author": "張九齡",
        "biography": "",
        "paragraphs": [
            "征鞍窮郢路，歸棹入湘流。望鳥唯貪疾，聞猿亦罷愁。",
            "兩邊楓作岸，數處橘為洲。卻記從來意，翻疑夢裏遊。"
        ],
        "notes": [
            ""
        ],
        "volume": "卷四十八",
        "no#": 53
    },
    {
        "title": "耒陽溪夜行",
        "author": "張九齡",
        "biography": "",
        "paragraphs": [
            "乘夕棹歸舟，緣源路轉幽。月明看嶺樹，風靜聽溪流。",
            "嵐氣船間入，霜華衣上浮。猿聲雖此夜，不是別家愁。"
        ],
        "notes": [
            ""
        ],
        "volume": "卷四十八",
        "no#": 54
    },
    {
        "title": "江上",
        "author": "張九齡",
        "biography": "",
        "paragraphs": [
            "長林何繚繞，遠水複悠悠。盡日餘無見，為心那不愁。",
            "憶將親愛別，行為主恩酬。感激空如此，芳時屢已遒。"
        ],
        "notes": [
            ""
        ],
        "volume": "卷四十八",
        "no#": 55
    },
    {
        "title": "自彭蠡湖初入江",
        "author": "張九齡",
        "biography": "",
        "paragraphs": [
            "江岫殊空闊，雲煙處處浮。上來群噪鳥，中去獨行舟。",
            "牢落誰相顧，逶迤日自愁。更將心問影，于役複何求。"
        ],
        "notes": [
            ""
        ],
        "volume": "卷四十八",
        "no#": 56
    },
    {
        "title": "赴使瀧峽",
        "author": "張九齡",
        "biography": "",
        "paragraphs": [
            "溪路日幽深，寒空入兩嶔。霜清百丈水，風落萬重林。",
            "夕鳥聯歸翼，秋猿斷去心。別離多遠思，況乃歲方陰。"
        ],
        "notes": [
            ""
        ],
        "volume": "卷四十八",
        "no#": 57
    },
    {
        "title": "湖口望廬山瀑布泉",
        "author": "張九齡",
        "biography": "",
        "paragraphs": [
            "萬丈洪泉落，迢迢半紫氛。奔飛流雜樹，灑落出重雲。",
            "日照虹蜺似，天清風雨聞。靈山多秀色，空水共氤氳。"
        ],
        "notes": [
            ""
        ],
        "volume": "卷四十八",
        "no#": 58
    },
    {
        "title": "湞陽峽",
        "author": "張九齡",
        "biography": "",
        "paragraphs": [
            "行舟傍越岑，窈窕越溪深。水暗先秋冷，山晴當晝陰。",
            "重林間五色，對壁聳千尋。惜此生遐遠，誰知造化心。"
        ],
        "notes": [
            ""
        ],
        "volume": "卷四十八",
        "no#": 59
    },
    {
        "title": "使至廣州",
        "author": "張九齡",
        "biography": "",
        "paragraphs": [
            "昔年嘗不調，茲地亦邅回。本謂雙鳧少，何知駟馬來。",
            "人非漢使橐，郡是越王台。去去雖殊事，山川長在哉。"
        ],
        "notes": [
            ""
        ],
        "volume": "卷四十八",
        "no#": 60
    },
    {
        "title": "春江晚景",
        "author": "張九齡",
        "biography": "",
        "paragraphs": [
            "江林多秀髮，雲日複相鮮。征路那逢此，春心益渺然。",
            "興來隻自得，佳氣莫能傳。薄暮津亭下，餘花滿客船。"
        ],
        "notes": [
            ""
        ],
        "volume": "卷四十八",
        "no#": 61
    },
    {
        "title": "與王六履震廣州津亭曉望",
        "author": "張九齡",
        "biography": "",
        "paragraphs": [
            "明發臨前渚，寒來淨遠空。水紋天上碧，日氣海邊紅。",
            "景物紛為異，人情賴此同。乘槎自有適，非欲破長風。"
        ],
        "notes": [
            ""
        ],
        "volume": "卷四十八",
        "no#": 62
    },
    {
        "title": "初發曲江溪中",
        "author": "張九齡",
        "biography": "",
        "paragraphs": [
            "溪流清且深，松石複陰臨。正爾可嘉處，胡為無賞心。",
            "我由不忍別，物亦有緣侵。自匪常行邁，誰能知此音。"
        ],
        "notes": [
            ""
        ],
        "volume": "卷四十八",
        "no#": 63
    },
    {
        "title": "旅宿淮陽亭口號",
        "author": "張九齡",
        "biography": "",
        "paragraphs": [
            "日暮荒亭上，悠悠旅思多。故鄉臨桂水，今夜渺星河。",
            "暗草霜華髮，空亭雁影過。興來誰與晤，勞者自為歌。"
        ],
        "notes": [
            ""
        ],
        "volume": "卷四十八",
        "no#": 64
    },
    {
        "title": "望月懷遠",
        "author": "張九齡",
        "biography": "",
        "paragraphs": [
            "海上生明月，天涯共此時。情人怨遙夜，竟夕起相思。",
            "滅燭憐光滿，披衣覺露滋。不堪盈手贈，還寢夢佳期。"
        ],
        "notes": [
            ""
        ],
        "volume": "卷四十八",
        "no#": 65
    },
    {
        "title": "秋夕望月",
        "author": "張九齡",
        "biography": "",
        "paragraphs": [
            "清迥江城月，流光萬里同。所思如夢裏，相望在庭中。",
            "皎潔青苔露，蕭條黃葉風。含情不得語，頻使桂華空。"
        ],
        "notes": [
            ""
        ],
        "volume": "卷四十八",
        "no#": 66
    },
    {
        "title": "詠燕",
        "author": "張九齡",
        "biography": "",
        "paragraphs": [
            "海燕何微眇，乘春亦暫來。豈知泥滓賤，只見玉堂開。",
            "繡戶時雙入，華軒日幾回。無心與物競，鷹隼莫相猜。"
        ],
        "notes": [
            ""
        ],
        "volume": "卷四十八",
        "no#": 67
    },
    {
        "title": "故刑部李尚書荊谷山集會",
        "author": "張九齡",
        "biography": "",
        "paragraphs": [
            "嘗聞繼老聃，身退道彌耽。結宇倚青壁，疏泉噴碧潭。",
            "苔石隨人古，煙花寄酒酣。山光紛向夕，歸興杜城南。"
        ],
        "notes": [
            ""
        ],
        "volume": "卷四十八",
        "no#": 68
    },
    {
        "title": "戲題春意",
        "author": "張九齡",
        "biography": "",
        "paragraphs": [
            "一作江南守，江林三四春。相鳴不及鳥，相樂喜關人。",
            "日守朱絲直，年催華髮新。淮陽只有臥，持此度芳辰。"
        ],
        "notes": [
            ""
        ],
        "volume": "卷四十八",
        "no#": 69
    },
    {
        "title": "庭梅詠",
        "author": "張九齡",
        "biography": "",
        "paragraphs": [
            "芳意何能早，孤榮亦自危。更憐花蒂弱，不受歲寒移。",
            "朝雪那相妒，陰風已屢吹。馨香雖尚爾，飄蕩複誰知。"
        ],
        "notes": [
            ""
        ],
        "volume": "卷四十八",
        "no#": 70
    },
    {
        "title": "聽箏",
        "author": "張九齡",
        "biography": "",
        "paragraphs": [
            "端居正無緒，那復發秦箏。纖指傳新意，繁弦起怨情。",
            "悠揚思欲絕，掩抑態還生。豈是聲能感，人心自不平。"
        ],
        "notes": [
            ""
        ],
        "volume": "卷四十八",
        "no#": 71
    },
    {
        "title": "初秋憶金均兩弟",
        "author": "張九齡",
        "biography": "",
        "paragraphs": [
            "江渚秋風至，他鄉離別心。孤雲愁自遠，一葉感何深。",
            "憂喜嘗同域，飛鳴忽異林。青山西北望，堪作白頭吟。"
        ],
        "notes": [
            ""
        ],
        "volume": "卷四十八",
        "no#": 72
    },
    {
        "title": "秋懷",
        "author": "張九齡",
        "biography": "",
        "paragraphs": [
            "感惜芳時換，誰知客思懸。憶隨鴻向暖，愁學馬思邊。",
            "留滯機還息，紛拏網自牽。東南起歸望，何處是江天。"
        ],
        "notes": [
            ""
        ],
        "volume": "卷四十八",
        "no#": 73
    },
    {
        "title": "故刑部李尚書挽詞三首",
        "author": "張九齡",
        "biography": "",
        "paragraphs": [
            "仙宗出趙北，相業起山東。明德嘗為禮，嘉謀屢作忠。",
            "論經白虎殿，獻賦甘泉宮。與善今何在，蒼生望已空。",
            "宿昔三台踐，榮華駟馬歸。印從青瑣拜，翰入紫宸揮。",
            "題劍恩方重，藏舟事已非。龍門不可望，感激涕沾衣。",
            "永歎常山寶，沉埋京兆阡。同盟會五月，華表記千年。",
            "渺漫野中草，微茫空裏煙。共悲人事絕，唯對杜陵田。"
        ],
        "notes": [
            ""
        ],
        "volume": "卷四十八",
        "no#": 74
    },
    {
        "title": "故徐州刺史贈吏部侍郎蘇公挽歌詞三首",
        "author": "張九齡",
        "biography": "",
        "paragraphs": [
            "韋玄方繼相，荀爽複齊名。在貴兼天爵，能賢出世卿。",
            "學聞金馬詔，神見玉人清。藏壑今如此，為山遂不成。",
            "相如只謝病，子敬忽雲亡。豈悟瑤台雪，分雕玉樹行。",
            "清規留草議，故事在封章。本謂山公啟，而今歿始揚。",
            "返葬長安陌，秋風簫鼓悲。奈何相送者，不是平生時。",
            "寒影催年急，哀歌助晚遲。寧知建旟罷，丹旐向京師。"
        ],
        "notes": [
            ""
        ],
        "volume": "卷四十八",
        "no#": 75
    },
    {
        "title": "故滎陽君蘇氏挽歌詞三首",
        "author": "張九齡",
        "biography": "",
        "paragraphs": [
            "門緒公侯列，嬪風詩禮行。松蘿方有寄，桃李忽無成。",
            "劍去雙龍別，雛哀九鳳鳴。何言嶧山樹，還似半心生。",
            "永歎芳魂斷，行看草露滋。二宗榮盛日，千古別離時。",
            "竟罷生芻贈，空留畫扇悲。容車候曉發，何歲是歸期。",
            "縞服紛相送，玄扃翳不開。更悲泉火滅，徒見柳車回。",
            "舊室容衣奠，新塋拱樹栽。唯應月照簟，潘嶽此時哀。"
        ],
        "notes": [
            ""
        ],
        "volume": "卷四十八",
        "no#": 76
    },
    {
        "title": "眉州康司馬挽歌詞",
        "author": "張九齡",
        "biography": "",
        "paragraphs": [
            "家受專門學，人稱入室賢。劉楨徒有氣，管輅獨無年。",
            "謫去長沙國，魂歸京兆阡。從茲匣中劍，埋沒罷沖天。"
        ],
        "notes": [
            ""
        ],
        "volume": "卷四十八",
        "no#": 77
    },
    {
        "title": "奉和聖制早發三鄉山行",
        "author": "張九齡",
        "biography": "",
        "paragraphs": [
            "羽衛森森西向秦，山川歷歷在清晨。晴雲稍卷寒岩樹，",
            "遺賢一一皆羈致，猶欲高深訪隱淪。"
        ],
        "notes": [
            ""
        ],
        "volume": "卷四十八",
        "no#": 78
    },
    {
        "title": "奉和聖制龍池篇",
        "author": "張九齡",
        "biography": "",
        "paragraphs": [
            "天啟神龍生碧泉，泉水靈源浸迤延。飛龍已向珠潭出，",
            "我後元符從此得，方為萬歲壽圖川。"
        ],
        "notes": [
            ""
        ],
        "volume": "卷四十八",
        "no#": 79
    }
]