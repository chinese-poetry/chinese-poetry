[
    {
        "title": "答韓翃",
        "author": "柳氏",
        "biography": "",
        "paragraphs": [
            "楊柳枝，芳菲節，可恨年年贈離別。一葉隨風忽報秋，"
        ],
        "notes": [
            ""
        ],
        "volume": "卷八百",
        "no#": 1
    },
    {
        "title": "歸李江州後寄別王氏",
        "author": "程洛賓",
        "biography": "",
        "paragraphs": [
            "魚雁回時寫報音，難憑銼蘖數年心。",
            "雖然情斷沙吒後，爭奈平生怨恨深。"
        ],
        "notes": [
            ""
        ],
        "volume": "卷八百",
        "no#": 2
    },
    {
        "title": "憶崔生",
        "author": "紅綃妓",
        "biography": "",
        "paragraphs": [
            "深洞鶯啼恨阮郎，偷來花下解珠璫。",
            "碧雲飄斷音書絕，空倚玉簫愁鳳凰。"
        ],
        "notes": [
            ""
        ],
        "volume": "卷八百",
        "no#": 3
    },
    {
        "title": "寄文茂",
        "author": "晁采",
        "biography": "",
        "paragraphs": [
            "花箋制葉寄郎邊，的的尋魚為妾傳。",
            "並蒂已看靈鵲報，倩郎早覓買花船。"
        ],
        "notes": [
            ""
        ],
        "volume": "卷八百",
        "no#": 4
    },
    {
        "title": "秋日再寄",
        "author": "晁采",
        "biography": "",
        "paragraphs": [
            "珍簟生涼夜漏餘，夢中恍惚覺來初。魂離不得空成病，",
            "此時最是思君處，腸斷寒猿定不如。"
        ],
        "notes": [
            ""
        ],
        "volume": "卷八百",
        "no#": 5
    },
    {
        "title": "春日送夫之長安",
        "author": "晁采",
        "biography": "",
        "paragraphs": [
            "思君遠別妾心愁，踏翠江邊送畫舟。",
            "欲待相看遲此別，只憂紅日向西流。"
        ],
        "notes": [
            ""
        ],
        "volume": "卷八百",
        "no#": 6
    },
    {
        "title": "雨中憶夫",
        "author": "晁采",
        "biography": "",
        "paragraphs": [
            "窗前細雨日啾啾，妾在閨中獨自愁。",
            "何事玉郎久離別，忘憂總對豈忘憂。",
            "春風送雨過窗東，忽憶良人在客中。",
            "安得妾身今似雨，也隨風去與郎同。"
        ],
        "notes": [
            ""
        ],
        "volume": "卷八百",
        "no#": 7
    },
    {
        "title": "子夜歌十八首",
        "author": "晁采",
        "biography": "",
        "paragraphs": [
            "儂既剪雲鬟，郎亦分絲發。覓向無人處，綰作同心結。",
            "夜夜不成寐，擁被啼終夕。郎不信儂時，但看枕上跡。",
            "何時得成匹，離恨不復牽。金針刺菡萏，夜夜得見蓮。",
            "相逢逐涼候，黃花忽複香。顰眉臘月露，愁殺未成霜。",
            "明窗弄玉指，指甲如水晶。剪之特寄郎，聊當攜手行。",
            "寄語閨中娘，顏色不常好。含笑對棘實，歡娛須是棗。",
            "良會終有時，勸郎莫得怒。薑蘖畏春蠶，要綿須辛苦。",
            "醉夢幸逢郎，無奈烏啞啞。中山如有酒，敢借千金價。",
            "信使無虛日，玉醞寄盈觥。一年一日雨，底事太多晴。",
            "繡房擬會郎，四窗日離離。手自施屏障，恐有女伴窺。",
            "相思百餘日，相見苦無期。褰裳摘藕花，要蓮敢恨池。",
            "金盆盥素手，焚香誦普門。來生何所願，與郎為一身。",
            "花池多芳水，玉杯挹贈郎。避人藏袖裏，濕卻素羅裳。",
            "感郎金針贈，欲報物俱輕。一雙連素縷，與郎聊定情。",
            "寒風響枯木，通夕不得臥。早起遣問郎，昨宵何以過。",
            "得郎日嗣音，令人不可睹。熊膽磨作墨，書來字字苦。",
            "輕巾手自製，顏色爛含桃。先懷儂袖裏，然後約郎腰。",
            "儂贈綠絲衣，郎遺玉鉤子。即欲系儂心，儂思著郎體。"
        ],
        "notes": [
            ""
        ],
        "volume": "卷八百",
        "no#": 8
    },
    {
        "title": "答張生",
        "author": "崔鶯鶯",
        "biography": "",
        "paragraphs": [
            "待月西廂下，迎風戶半開。拂牆花影動，疑是玉人來。"
        ],
        "notes": [
            ""
        ],
        "volume": "卷八百",
        "no#": 9
    },
    {
        "title": "寄詩",
        "author": "崔鶯鶯",
        "biography": "",
        "paragraphs": [
            "自從銷瘦減容光，萬轉千回懶下床。",
            "不為傍人羞不起，為郎憔悴卻羞郎。"
        ],
        "notes": [
            ""
        ],
        "volume": "卷八百",
        "no#": 10
    },
    {
        "title": "告絕詩",
        "author": "崔鶯鶯",
        "biography": "",
        "paragraphs": [
            "棄置今何道，當時且自親。還將舊來意，憐取眼前人。"
        ],
        "notes": [
            ""
        ],
        "volume": "卷八百",
        "no#": 11
    },
    {
        "title": "答趙子",
        "author": "步非煙",
        "biography": "",
        "paragraphs": [
            "綠慘雙蛾不自持，只緣幽恨在新詩。",
            "郎心應似琴心怨，脈脈春情更泥誰。"
        ],
        "notes": [
            ""
        ],
        "volume": "卷八百",
        "no#": 12
    },
    {
        "title": "又答趙象獨坐",
        "author": "步非煙",
        "biography": "",
        "paragraphs": [
            "無力嚴妝倚繡櫳，暗題蟬錦思難窮。",
            "近來贏得傷春病，柳弱花欹怯曉風。"
        ],
        "notes": [
            ""
        ],
        "volume": "卷八百",
        "no#": 13
    },
    {
        "title": "寄懷",
        "author": "步非煙",
        "biography": "",
        "paragraphs": [
            "畫簷春燕須同宿，蘭浦雙鴛肯獨飛。",
            "長恨桃源諸女伴，等閒花裏送郎歸。"
        ],
        "notes": [
            ""
        ],
        "volume": "卷八百",
        "no#": 14
    },
    {
        "title": "答趙象",
        "author": "步非煙",
        "biography": "",
        "paragraphs": [
            "相思只恨難相見，相見還愁卻別君。",
            "願得化為松上鶴，一雙飛去入行雲。"
        ],
        "notes": [
            ""
        ],
        "volume": "卷八百",
        "no#": 15
    },
    {
        "title": "臨行獻李尚書",
        "author": "崔紫雲",
        "biography": "",
        "paragraphs": [
            "從來學制斐然詩，不料霜台禦史知。",
            "忽見便教隨命去，戀恩腸斷出門時。"
        ],
        "notes": [
            ""
        ],
        "volume": "卷八百",
        "no#": 16
    },
    {
        "title": "怨詩效徐淑體",
        "author": "姚月華",
        "biography": "",
        "paragraphs": [
            "妾生兮不辰，盛年兮逢屯。寒暑兮心結，夙夜兮眉顰。",
            "迴圈兮不息，如彼兮車輪。車輪兮可歇，妾心兮焉伸。",
            "雜遝兮無緒，如彼兮絲棼。絲棼兮可理，妾心兮焉分。",
            "空閨兮岑寂，妝閣兮生塵。萱草兮徒樹，茲憂兮豈泯。",
            "幸逢兮君子，許結兮殷勤。分香兮剪發，贈玉兮共珍。",
            "指天兮結誓，願為兮一身。所遭兮多舛，玉體兮難親。",
            "損餐兮減寢，帶緩兮羅裙。菱鑒兮慵啟，博爐兮焉熏。",
            "整襪兮欲舉，塞路兮荊榛。逢人兮欲語，鞈匝兮頑嚚。",
            "煩冤兮憑胸，何時兮可論。願君兮見察，妾死兮何瞋。"
        ],
        "notes": [
            ""
        ],
        "volume": "卷八百",
        "no#": 17
    },
    {
        "title": "制履贈楊達",
        "author": "姚月華",
        "biography": "",
        "paragraphs": [
            "金刀剪紫絨，與郎作輕履。願化雙仙鳧，飛來入閨裏。"
        ],
        "notes": [
            ""
        ],
        "volume": "卷八百",
        "no#": 18
    },
    {
        "title": "有期不至",
        "author": "姚月華",
        "biography": "",
        "paragraphs": [
            "銀燭清尊久延佇，出門入門天欲曙。",
            "月落星稀竟不來，煙柳朧朣鵲飛去。"
        ],
        "notes": [
            ""
        ],
        "volume": "卷八百",
        "no#": 19
    },
    {
        "title": "怨詩寄楊達",
        "author": "姚月華",
        "biography": "",
        "paragraphs": [
            "春水悠悠春草綠，對此思君淚相續。",
            "羞將離恨向東風，理盡秦箏不成曲。",
            "與君形影分吳越，玉枕經年對離別。",
            "登臺北望煙雨深，回身泣向寥天月。"
        ],
        "notes": [
            ""
        ],
        "volume": "卷八百",
        "no#": 20
    },
    {
        "title": "楚妃怨",
        "author": "姚月華",
        "biography": "",
        "paragraphs": [
            "梧桐葉下黃金井，橫架轆轤牽素綆。",
            "美人初起天未明，手拂銀瓶秋水冷。"
        ],
        "notes": [
            ""
        ],
        "volume": "卷八百",
        "no#": 21
    },
    {
        "title": "獨游家園",
        "author": "孟氏",
        "biography": "",
        "paragraphs": [
            "可惜春時節，依前獨自遊。無端兩行淚，長只對花流。"
        ],
        "notes": [
            ""
        ],
        "volume": "卷八百",
        "no#": 22
    },
    {
        "title": "答少年",
        "author": "孟氏",
        "biography": "",
        "paragraphs": [
            "誰家少年兒，心中暗自欺。不道終不可，可即恐郎知。"
        ],
        "notes": [
            ""
        ],
        "volume": "卷八百",
        "no#": 23
    },
    {
        "title": "寄情",
        "author": "趙氏3",
        "biography": "",
        "paragraphs": [
            "春風白馬紫絲韁，正值蠶娘未采桑。五夜有心隨暮雨，",
            "為報西遊減離恨，阮郎才去嫁劉郎。"
        ],
        "notes": [
            ""
        ],
        "volume": "卷八百",
        "no#": 24
    },
    {
        "title": "書紅綃帕",
        "author": "李節度姬",
        "biography": "",
        "paragraphs": [
            "囊裹真香誰見竊，鮫綃滴淚染成紅。",
            "殷勤遺下輕綃意，好與情郎懷袖中。",
            "金珠富貴吾家事，常渴佳期乃寂寥。",
            "偶用志誠求雅合，良媒未必勝紅綃。"
        ],
        "notes": [
            ""
        ],
        "volume": "卷八百",
        "no#": 25
    },
    {
        "title": "會張生述懷",
        "author": "李節度姬",
        "biography": "",
        "paragraphs": [
            "門前畫戟尋常設，堂上犀簪取次看。",
            "最是惱人情緒處，鳳凰樓上月華寒。"
        ],
        "notes": [
            ""
        ],
        "volume": "卷八百",
        "no#": 26
    },
    {
        "title": "別韋洵美詩",
        "author": "崔素娥",
        "biography": "",
        "paragraphs": [
            "妾閉閒房君路岐，妾心君恨兩依依。",
            "神魂倘遇巫娥伴，猶逐朝雲暮雨歸。"
        ],
        "notes": [
            ""
        ],
        "volume": "卷八百",
        "no#": 27
    },
    {
        "title": "送韋生酒",
        "author": "鮑家四弦",
        "biography": "",
        "paragraphs": [
            "白露濕庭砌，皓月臨前軒。此時去留恨，含思獨無言。"
        ],
        "notes": [
            ""
        ],
        "volume": "卷八百",
        "no#": 28
    },
    {
        "title": "送鮑生酒",
        "author": "鮑家四弦",
        "biography": "",
        "paragraphs": [
            "風颭荷珠難暫圓，多情信有短姻緣。",
            "西樓今夜三更月，還照離人泣斷弦。"
        ],
        "notes": [
            ""
        ],
        "volume": "卷八百",
        "no#": 29
    },
    {
        "title": "贈別",
        "author": "嚴續姬",
        "biography": "",
        "paragraphs": [
            "風柳搖搖無定枝，陽臺雲雨夢中歸。",
            "他年蓬島音塵絕，留取尊前舊舞衣。"
        ],
        "notes": [
            ""
        ],
        "volume": "卷八百",
        "no#": 30
    }
]