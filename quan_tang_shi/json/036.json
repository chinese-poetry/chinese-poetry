[
    {
        "title": "從軍行二首",
        "author": "虞世南",
        "biography": "",
        "paragraphs": [
            "塗山烽候驚，弭節度龍城。冀馬樓蘭將，燕犀上穀兵。",
            "劍寒花不落，弓曉月逾明。凜凜嚴霜節，冰壯黃河絕。",
            "蔽日卷征蓬，浮天散飛雪。全兵值月滿，精騎乘膠折。",
            "結髮早驅馳，辛苦事旌麾。馬凍重關冷，輪摧九折危。",
            "獨有西山將，年年屬數奇。",
            "烽火發金微，連營出武威。孤城塞雲起，絕陣虜塵飛。",
            "俠客吸龍劍，惡少縵胡衣。朝摩骨都壘，夜解穀蠡圍。",
            "蕭關遠無極，蒲海廣難依。沙磴離旌斷，晴川候馬歸。",
            "交河梁已畢，燕山旆欲揮。方知萬里相，侯服見光輝。"
        ],
        "notes": [
            ""
        ],
        "volume": "卷三十六",
        "no#": 1
    },
    {
        "title": "擬飲馬長城窟",
        "author": "虞世南",
        "biography": "",
        "paragraphs": [
            "馳馬渡河幹，流深馬渡難。前逢錦車使，都護在樓蘭。",
            "輕騎猶銜勒，疑兵尚解鞍。溫池下絕澗，棧道接危巒。",
            "拓地勳未賞，亡城律豈寬。有月關猶暗，經春隴尚寒。",
            "雲昏無複影，冰合不聞湍。懷君不可遇，聊持報一餐。"
        ],
        "notes": [
            ""
        ],
        "volume": "卷三十六",
        "no#": 2
    },
    {
        "title": "出塞",
        "author": "虞世南",
        "biography": "",
        "paragraphs": [
            "上將三略遠，元戎九命尊。緬懷古人節，思酬明主恩。",
            "山西多勇氣，塞北有遊魂。揚桴上隴阪，勒騎下平原。",
            "誓將絕沙漠，悠然去玉門。輕齎不遑舍，驚策騖戎軒。",
            "凜凜邊風急，蕭蕭征馬煩。雪暗天山道，冰塞交河源。",
            "霧鋒黯無色，霜旗凍不翻。耿介倚長劍，日落風塵昏。"
        ],
        "notes": [
            ""
        ],
        "volume": "卷三十六",
        "no#": 3
    },
    {
        "title": "結客少年場行",
        "author": "虞世南",
        "biography": "",
        "paragraphs": [
            "韓魏多奇節，倜儻遺聲利。共矜然諾心，各負縱橫志。",
            "結交一言重，相期千里至。綠沉明月弦，金絡浮雲轡。",
            "吹簫入吳市，擊築游燕肆。尋源博望侯，結客遠相求。",
            "少年懷一顧，長驅背隴頭。焰焰戈霜動，耿耿劍虹浮。",
            "天山冬夏雪，交河南北流。雲起龍沙暗，木落雁門秋。",
            "輕生殉知己，非是為身謀。"
        ],
        "notes": [
            ""
        ],
        "volume": "卷三十六",
        "no#": 4
    },
    {
        "title": "怨歌行",
        "author": "虞世南",
        "biography": "",
        "paragraphs": [
            "紫殿秋風冷，雕甍落日沉。裁紈淒斷曲，織素別離心。",
            "掖庭羞改畫，長門不惜金。寵移恩稍薄，情疏恨轉深。",
            "香銷翠羽帳，弦斷鳳凰琴。鏡前紅粉歇，階上綠苔侵。",
            "誰言掩歌扇，翻作白頭吟。"
        ],
        "notes": [
            ""
        ],
        "volume": "卷三十六",
        "no#": 5
    },
    {
        "title": "中婦織流黃",
        "author": "虞世南",
        "biography": "",
        "paragraphs": [
            "寒閨織素錦，含怨斂雙蛾。綜新交縷澀，經脆斷絲多。",
            "衣香逐舉袖，釧動應鳴梭。還恐裁縫罷，無信達交河。"
        ],
        "notes": [
            ""
        ],
        "volume": "卷三十六",
        "no#": 6
    },
    {
        "title": "門有車馬客",
        "author": "虞世南",
        "biography": "",
        "paragraphs": [
            "陳遵重交結，田蚡擅豪華。曲台臨上路，高軒抵狹斜。",
            "赭汗千金馬，繡軸五香車。白鶴隨飛蓋，朱鷺入鳴笳。",
            "夏蓮開劍水，春桃發綬花。高談辯飛兔，摛藻握靈蛇。",
            "逢恩出毛羽，失路委泥沙。曖曖風煙晚，路長歸騎遠。",
            "日斜青瑣第，塵飛金谷苑。危弦促柱奏巴渝，"
        ],
        "notes": [
            ""
        ],
        "volume": "卷三十六",
        "no#": 7
    },
    {
        "title": "飛來雙白鶴",
        "author": "虞世南",
        "biography": "",
        "paragraphs": [
            "飛來雙白鶴，奮翼遠淩煙。俱棲集紫蓋，一舉背青田。",
            "颺影過伊洛，流聲入管弦。鳴群倒景外，刷羽閬風前。",
            "映海疑浮雪，拂澗瀉飛泉。燕雀寧知去，蜉蝣不識還。",
            "何言別儔侶，從此間山川。顧步已相失，裴回各自憐。",
            "危心猶警露，哀響詎聞天。無因振六翮，輕舉複隨仙。"
        ],
        "notes": [
            ""
        ],
        "volume": "卷三十六",
        "no#": 8
    },
    {
        "title": "奉和幽山雨後應令",
        "author": "虞世南",
        "biography": "",
        "paragraphs": [
            "肅城鄰上苑，黃山邇桂宮。雨歇連峰翠，煙開竟野通。",
            "排虛翔戲鳥，跨水落長虹。日下林全暗，雲收嶺半空。",
            "山泉鳴石澗，地籟響岩風。"
        ],
        "notes": [
            ""
        ],
        "volume": "卷三十六",
        "no#": 9
    },
    {
        "title": "賦得吳都",
        "author": "虞世南",
        "biography": "",
        "paragraphs": [
            "畫野通淮泗，星躔應鬥牛。玉牒巨集圖表，黃旗美氣浮。",
            "三分開霸業，萬里宅神州。高臺臨茂苑，飛閣跨澄流。",
            "江濤如素蓋，海氣似朱樓。吳趨自有樂，還似鏡中游。"
        ],
        "notes": [
            ""
        ],
        "volume": "卷三十六",
        "no#": 10
    },
    {
        "title": "賦得慎罰",
        "author": "虞世南",
        "biography": "",
        "paragraphs": [
            "帝圖光往冊，上德表鴻名。道冠二儀始，風高三代英。",
            "樂和知化洽，訟息表刑清。罰輕猶在念，勿喜尚留情。",
            "明慎全無枉，哀矜在好生。五疵過亦察，二辟理彌精。",
            "幪巾示廉恥，嘉石務詳平。每削繁苛性，常深惻隱誠。",
            "政寬思濟猛，疑罪必從輕。于張懲不濫，陳郭憲無傾。",
            "刑措諒斯在，歡然仰頌聲。"
        ],
        "notes": [
            ""
        ],
        "volume": "卷三十六",
        "no#": 11
    },
    {
        "title": "奉和詠日午",
        "author": "虞世南",
        "biography": "",
        "paragraphs": [
            "高天淨秋色，長漢轉曦車。玉樹陰初正，桐圭影未斜。",
            "翠蓋飛圓彩，明鏡發輕花。再中良表瑞，共仰璧暉賒。"
        ],
        "notes": [
            ""
        ],
        "volume": "卷三十六",
        "no#": 12
    },
    {
        "title": "發營逢雨應詔",
        "author": "虞世南",
        "biography": "",
        "paragraphs": [
            "豫遊欣勝地，皇澤乃先天。油雲陰禦道，膏雨潤公田。",
            "隴麥沾逾翠，山花濕更然。稼穡良所重，方複悅豐年。"
        ],
        "notes": [
            ""
        ],
        "volume": "卷三十六",
        "no#": 13
    },
    {
        "title": "賦得臨池竹應制",
        "author": "虞世南",
        "biography": "",
        "paragraphs": [
            "蔥翠梢雲質，垂彩映清池。波泛含風影，流搖防露枝。",
            "龍鱗漾嶰穀，鳳翅拂漣漪。欲識淩冬性，唯有歲寒知。"
        ],
        "notes": [
            ""
        ],
        "volume": "卷三十六",
        "no#": 14
    },
    {
        "title": "侍宴應詔賦韻得前字",
        "author": "虞世南",
        "biography": "",
        "paragraphs": [
            "芬芳禁林晚，容與桂舟前。橫空一鳥度，照水百花然。",
            "綠野明斜日，青山澹晚煙。濫陪終宴賞，握管類窺天。"
        ],
        "notes": [
            ""
        ],
        "volume": "卷三十六",
        "no#": 15
    },
    {
        "title": "侍宴歸雁堂",
        "author": "虞世南",
        "biography": "",
        "paragraphs": [
            "歌堂面淥水，舞館接金塘。竹開霜後翠，梅動雪前香。",
            "鳧歸初命侶，雁起欲分行。刷羽同棲集，懷恩愧稻粱。"
        ],
        "notes": [
            ""
        ],
        "volume": "卷三十六",
        "no#": 16
    },
    {
        "title": "淩晨早朝",
        "author": "虞世南",
        "biography": "",
        "paragraphs": [
            "萬瓦宵光曙，重簷夕霧收。玉花停夜燭，金壺送曉籌。",
            "日暉青瑣殿，霞生結綺樓。重門應啟路，通籍引王侯。"
        ],
        "notes": [
            ""
        ],
        "volume": "卷三十六",
        "no#": 17
    },
    {
        "title": "奉和詠風應魏王教",
        "author": "虞世南",
        "biography": "",
        "paragraphs": [
            "逐舞飄輕袖，傳歌共繞梁。動枝生亂影，吹花送遠香。"
        ],
        "notes": [
            ""
        ],
        "volume": "卷三十六",
        "no#": 18
    },
    {
        "title": "初晴應教",
        "author": "虞世南",
        "biography": "",
        "paragraphs": [
            "初日明燕館，新溜滿梁池。歸雲半入嶺，殘滴尚懸枝。"
        ],
        "notes": [
            ""
        ],
        "volume": "卷三十六",
        "no#": 19
    },
    {
        "title": "春夜",
        "author": "虞世南",
        "biography": "",
        "paragraphs": [
            "春苑月裴回，竹堂侵夜開。驚鳥排林度，風花隔水來。"
        ],
        "notes": [
            ""
        ],
        "volume": "卷三十六",
        "no#": 20
    },
    {
        "title": "詠舞",
        "author": "虞世南",
        "biography": "",
        "paragraphs": [
            "繁弦奏淥水，長袖轉回鸞。一雙俱應節，還似鏡中看。"
        ],
        "notes": [
            ""
        ],
        "volume": "卷三十六",
        "no#": 21
    },
    {
        "title": "詠螢",
        "author": "虞世南",
        "biography": "",
        "paragraphs": [
            "的曆流光小，飄颻弱翅輕。恐畏無人識，獨自暗中明。"
        ],
        "notes": [
            ""
        ],
        "volume": "卷三十六",
        "no#": 22
    },
    {
        "title": "蟬",
        "author": "虞世南",
        "biography": "",
        "paragraphs": [
            "垂緌飲清露，流響出疏桐。居高聲自遠，非是藉秋風。"
        ],
        "notes": [
            ""
        ],
        "volume": "卷三十六",
        "no#": 23
    },
    {
        "title": "秋雁",
        "author": "虞世南",
        "biography": "",
        "paragraphs": [
            "日暮霜風急，羽翮轉難任。為有傳書意，聯翩入上林。"
        ],
        "notes": [
            ""
        ],
        "volume": "卷三十六",
        "no#": 24
    },
    {
        "title": "奉和月夜觀星應令",
        "author": "虞世南",
        "biography": "",
        "paragraphs": [
            "早秋炎景暮，初弦月彩新。清風滌暑氣，零露淨囂塵。",
            "薄霧銷輕縠，鮮雲卷夕鱗。休光灼前曜，瑞彩接重輪。",
            "緣情摛聖藻，並作命徐陳。宿草誠渝濫，吹噓偶搢紳。",
            "天文豈易述，徒知仰北辰。"
        ],
        "notes": [
            ""
        ],
        "volume": "卷三十六",
        "no#": 25
    },
    {
        "title": "和鑾輿頓戲下",
        "author": "虞世南",
        "biography": "",
        "paragraphs": [
            "重輪依紫極，前耀奉丹霄。天經戀宸扆，帝命扈仙鑣。",
            "乘星開鶴禁，帶月下虹橋。銀書含曉色，金輅轉晨飆。",
            "霧澈軒營近，塵暗苑城遙。蓮花分秀萼，竹箭下驚潮。",
            "撫己慚龍幹，承恩集鳳條。瑤山盛風樂，抽簡薦徒謠。"
        ],
        "notes": [
            ""
        ],
        "volume": "卷三十六",
        "no#": 26
    },
    {
        "title": "奉和至壽春應令",
        "author": "虞世南",
        "biography": "",
        "paragraphs": [
            "瑤山盛風樂，南巡務逸遊。如何事巡撫，民瘼諒斯求。",
            "文鶴揚輕蓋，蒼龍飾桂舟。泛沫縈沙嶼，寒澌擁急流。",
            "路指八仙館，途經百尺樓。眷言昔遊踐，回駕且淹留。",
            "後車喧鳳吹，前旌映彩旒。龍驂駐六馬，飛閣上三休。",
            "調諧金石奏，歡洽羽觴浮。天文徒可仰，何以廁琳球。"
        ],
        "notes": [
            ""
        ],
        "volume": "卷三十六",
        "no#": 27
    },
    {
        "title": "奉和幸江都應詔",
        "author": "虞世南",
        "biography": "",
        "paragraphs": [
            "南國行周化，稽山秘夏圖。百王豈殊軌，千載協前謨。",
            "肆覲遵時豫，順動悅來蘇。安流進玉軸，戒道翼金吾。",
            "龍旗煥辰象，鳳吹溢川塗。封唐昔敷錫，分陝被荊吳。",
            "沐道咸知讓，慕義久成都。冬律初飛管，陽鳥正銜蘆。",
            "嚴飆肅林薄，曖景澹江湖。鴻私浹幽遠，厚澤潤凋枯。",
            "虞琴起歌詠，漢築動巴歈。多幸沾行葦，無庸類散樗。"
        ],
        "notes": [
            ""
        ],
        "volume": "卷三十六",
        "no#": 28
    },
    {
        "title": "奉和獻歲宴宮臣",
        "author": "虞世南",
        "biography": "",
        "paragraphs": [
            "履端初起節，長苑命高筵。肆夏喧金奏，重潤響朱弦。",
            "春光催柳色，日彩泛槐煙。微臣同濫吹，謬得仰鈞天。"
        ],
        "notes": [
            ""
        ],
        "volume": "卷三十六",
        "no#": 29
    },
    {
        "title": "奉和出潁至淮應令",
        "author": "虞世南",
        "biography": "",
        "paragraphs": [
            "良晨喜利涉，解纜入淮潯。寒流泛鷁首，霜吹響哀吟。",
            "潛鱗波里躍，水鳥浪前沉。邗溝非複遠，悵望悅宸襟。"
        ],
        "notes": [
            ""
        ],
        "volume": "卷三十六",
        "no#": 30
    },
    {
        "title": "應詔嘲司花女",
        "author": "虞世南",
        "biography": "",
        "paragraphs": [
            "學畫鴉黃半未成，垂肩嚲袖太憨生。",
            "緣憨卻得君王惜，長把花枝傍輦行。"
        ],
        "notes": [
            ""
        ],
        "volume": "卷三十六",
        "no#": 31
    }
]