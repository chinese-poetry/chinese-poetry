[
    {
        "title": "度荊門望楚",
        "author": "陳子昂",
        "biography": "",
        "paragraphs": [
            "遙遙去巫峽，望望下章台。巴國山川盡，荊門煙霧開。",
            "城分蒼野外，樹斷白雲隈。今日狂歌客，誰知入楚來。"
        ],
        "notes": [
            ""
        ],
        "volume": "卷八十四",
        "no#": 1
    },
    {
        "title": "晚次樂鄉縣",
        "author": "陳子昂",
        "biography": "",
        "paragraphs": [
            "故鄉杳無際，日暮且孤征。川原迷舊國，道路入邊城。",
            "野戍荒煙斷，深山古木平。如何此時恨，噭噭夜猿鳴。"
        ],
        "notes": [
            ""
        ],
        "volume": "卷八十四",
        "no#": 2
    },
    {
        "title": "同王員外雨後登開元寺南樓因酬暉上人獨坐山亭有贈",
        "author": "陳子昂",
        "biography": "",
        "paragraphs": [
            "鐘梵經行罷，香林坐入禪。岩庭交雜樹，石瀨瀉鳴泉。",
            "水月心方寂，雲霞思獨玄。甯知人世裏，疲病得攀緣。"
        ],
        "notes": [
            ""
        ],
        "volume": "卷八十四",
        "no#": 3
    },
    {
        "title": "東征答朝臣相送",
        "author": "陳子昂",
        "biography": "",
        "paragraphs": [
            "平生白雲意，疲苶愧為雄。君王謬殊寵，旌節此從戎。",
            "挼繩當系虜，單馬豈邀功。孤劍將何托，長謠塞上風。"
        ],
        "notes": [
            ""
        ],
        "volume": "卷八十四",
        "no#": 4
    },
    {
        "title": "詠主人壁上畫鶴，寄喬主簿崔著作",
        "author": "陳子昂",
        "biography": "",
        "paragraphs": [
            "古壁仙人畫，丹青尚有文。獨舞紛如雪，孤飛曖似雲。",
            "自矜彩色重，甯憶故池群。江海聯翩翼，長鳴誰複聞。"
        ],
        "notes": [
            ""
        ],
        "volume": "卷八十四",
        "no#": 5
    },
    {
        "title": "居延海樹聞鶯同作",
        "author": "陳子昂",
        "biography": "",
        "paragraphs": [
            "邊地無芳樹，鶯聲忽聽新。間關如有意，愁絕若懷人。",
            "明妃失漢寵，蔡女沒胡塵。坐聞應落淚，況憶故園春。"
        ],
        "notes": [
            ""
        ],
        "volume": "卷八十四",
        "no#": 6
    },
    {
        "title": "題李三書齋",
        "author": "陳子昂",
        "biography": "",
        "paragraphs": [
            "灼灼青春仲，悠悠白日升。聲容何足恃，榮吝坐相矜。",
            "願與金庭會，將待玉書征。還丹應有術，煙駕共君乘。"
        ],
        "notes": [
            ""
        ],
        "volume": "卷八十四",
        "no#": 7
    },
    {
        "title": "送魏大從軍",
        "author": "陳子昂",
        "biography": "",
        "paragraphs": [
            "匈奴猶未滅，魏絳複從戎。悵別三河道，言追六郡雄。",
            "雁山橫代北，狐塞接雲中。勿使燕然上，惟留漢將功。"
        ],
        "notes": [
            ""
        ],
        "volume": "卷八十四",
        "no#": 8
    },
    {
        "title": "送殷大入蜀",
        "author": "陳子昂",
        "biography": "",
        "paragraphs": [
            "禺山金碧路，此地饒英靈。送君一為別，淒斷故鄉情。",
            "片雲生極浦，斜日隱離亭。坐看征騎沒，惟見遠山青。"
        ],
        "notes": [
            ""
        ],
        "volume": "卷八十四",
        "no#": 9
    },
    {
        "title": "落第西還別劉祭酒高明府",
        "author": "陳子昂",
        "biography": "",
        "paragraphs": [
            "別館分周國，歸驂入漢京。地連函穀塞，川接廣陽城。",
            "望迥樓臺出，途遙煙霧生。莫言長落羽，貧賤一交情。"
        ],
        "notes": [
            ""
        ],
        "volume": "卷八十四",
        "no#": 10
    },
    {
        "title": "落第西還別魏四懍",
        "author": "陳子昂",
        "biography": "",
        "paragraphs": [
            "轉蓬方不定，落羽自驚弦。山水一為別，歡娛複幾年。",
            "離亭暗風雨，征路入雲煙。還因北山徑，歸守東陂田。"
        ],
        "notes": [
            ""
        ],
        "volume": "卷八十四",
        "no#": 11
    },
    {
        "title": "送客",
        "author": "陳子昂",
        "biography": "",
        "paragraphs": [
            "故人洞庭去，楊柳春風生。相送河洲晚，蒼茫別思盈。",
            "白蘋已堪把，綠芷複含榮。江南多桂樹，歸客贈生平。"
        ],
        "notes": [
            ""
        ],
        "volume": "卷八十四",
        "no#": 12
    },
    {
        "title": "春夜別友人二首",
        "author": "陳子昂",
        "biography": "",
        "paragraphs": [
            "銀燭吐青煙，金樽對綺筵。離堂思琴瑟，別路繞山川。",
            "明月隱高樹，長河沒曉天。悠悠洛陽道，此會在何年。",
            "紫塞白雲斷，青春明月初。對此芳樽夜，離憂悵有餘。",
            "清冷花露滿，滴瀝簷宇虛。懷君欲何贈，願上大臣書。"
        ],
        "notes": [
            ""
        ],
        "volume": "卷八十四",
        "no#": 13
    },
    {
        "title": "遂州南江別鄉曲故人",
        "author": "陳子昂",
        "biography": "",
        "paragraphs": [
            "楚江複為客，征棹方悠悠。故人憫追送，置酒此南洲。",
            "平生亦何恨，夙昔在林丘。違此鄉山別，長謠去國愁。"
        ],
        "notes": [
            ""
        ],
        "volume": "卷八十四",
        "no#": 14
    },
    {
        "title": "送東萊王學士無競",
        "author": "陳子昂",
        "biography": "",
        "paragraphs": [
            "寶劍千金買，平生未許人。懷君萬里別，持贈結交親。",
            "孤松宜晚歲，眾木愛芳春。已矣將何道，無令白首新。"
        ],
        "notes": [
            ""
        ],
        "volume": "卷八十四",
        "no#": 15
    },
    {
        "title": "送梁李二明府",
        "author": "陳子昂",
        "biography": "",
        "paragraphs": [
            "負書猶在漢，懷策未聞秦。複此窮秋日，芳樽別故人。",
            "黃金裝屢盡，白首契逾新。空羨雙鳧舄，俱飛向玉輪。"
        ],
        "notes": [
            ""
        ],
        "volume": "卷八十四",
        "no#": 16
    },
    {
        "title": "送魏兵曹使巂州得登字",
        "author": "陳子昂",
        "biography": "",
        "paragraphs": [
            "陽山淫霧雨，之子慎攀登。羌笮多珍寶，人言有愛憎。",
            "欲酬明主惠，當盡使臣能。勿以王陽道，迢遞畏崚嶒。"
        ],
        "notes": [
            ""
        ],
        "volume": "卷八十四",
        "no#": 17
    },
    {
        "title": "送著作佐郎崔融等從梁王東征",
        "author": "陳子昂",
        "biography": "",
        "paragraphs": [
            "金天方肅殺，白露始專征。王師非樂戰，之子慎佳兵。",
            "海氣侵南部，邊風掃北平。莫賣盧龍塞，歸邀麟閣名。"
        ],
        "notes": [
            ""
        ],
        "volume": "卷八十四",
        "no#": 18
    },
    {
        "title": "春晦餞陶七於江南同用風字",
        "author": "陳子昂",
        "biography": "",
        "paragraphs": [
            "黃鶴煙雲去，青江琴酒同。離帆方楚越，溝水複西東。",
            "芙蓉生夏浦，楊柳送春風。明日相思處，應對菊花叢。"
        ],
        "notes": [
            ""
        ],
        "volume": "卷八十四",
        "no#": 19
    },
    {
        "title": "喜遇冀侍禦珪崔司議泰之二使",
        "author": "陳子昂",
        "biography": "",
        "paragraphs": [
            "謝病南山下，幽臥不知春。使星入東井，雲是故交親。",
            "惠風吹寶瑟，微月憶清真。憑軒一留醉，江海寄情人。"
        ],
        "notes": [
            ""
        ],
        "volume": "卷八十四",
        "no#": 20
    },
    {
        "title": "登薊城西北樓送崔著作融入都",
        "author": "陳子昂",
        "biography": "",
        "paragraphs": [
            "薊樓望燕國，負劍喜茲登。清規子方奏，單戟我無能。",
            "仲冬邊風急，雲漢複霜棱。慷慨竟何道，西南恨失朋。"
        ],
        "notes": [
            ""
        ],
        "volume": "卷八十四",
        "no#": 21
    },
    {
        "title": "月夜有懷",
        "author": "陳子昂",
        "biography": "",
        "paragraphs": [
            "美人挾趙瑟，微月在西軒。寂寞夜何久，殷勤玉指繁。",
            "清光委衾枕，遙思屬湘沅。空簾隔星漢，猶夢感精魂。"
        ],
        "notes": [
            ""
        ],
        "volume": "卷八十四",
        "no#": 22
    },
    {
        "title": "夏日游暉上人房",
        "author": "陳子昂",
        "biography": "",
        "paragraphs": [
            "山水開精舍，琴歌列梵筵。人疑白樓賞，地似竹林禪。",
            "對戶池光亂，交軒岩翠連。色空今已寂，乘月弄澄泉。"
        ],
        "notes": [
            ""
        ],
        "volume": "卷八十四",
        "no#": 23
    },
    {
        "title": "春日登金華觀",
        "author": "陳子昂",
        "biography": "",
        "paragraphs": [
            "白玉仙台古，丹丘別望遙。山川亂雲日，樓榭入煙霄。",
            "鶴舞千年樹，虹飛百尺橋。還疑赤松子，天路坐相邀。"
        ],
        "notes": [
            ""
        ],
        "volume": "卷八十四",
        "no#": 24
    },
    {
        "title": "群公集畢氏林亭",
        "author": "陳子昂",
        "biography": "",
        "paragraphs": [
            "金門有遺世，鼎實恣和邦。默語誰能識，琴樽寄北窗。",
            "子牟戀魏闕，漁父愛滄江。良時信同此，歲晚跡難雙。"
        ],
        "notes": [
            ""
        ],
        "volume": "卷八十四",
        "no#": 25
    },
    {
        "title": "宴胡楚真禁所",
        "author": "陳子昂",
        "biography": "",
        "paragraphs": [
            "人生固有命，天道信無言。青蠅一相點，白璧遂成冤。",
            "請室閑逾邃，幽庭春未暄。寄謝韓安國，何驚獄吏尊。"
        ],
        "notes": [
            ""
        ],
        "volume": "卷八十四",
        "no#": 26
    },
    {
        "title": "魏氏園林人賦一物得秋亭萱草",
        "author": "陳子昂",
        "biography": "",
        "paragraphs": [
            "昔時幽徑裏，榮耀雜春叢。今來玉墀上，銷歇畏秋風。",
            "細葉猶含綠，鮮花未吐紅。忘憂誰見賞，空此北堂中。"
        ],
        "notes": [
            ""
        ],
        "volume": "卷八十四",
        "no#": 27
    },
    {
        "title": "《晦日宴高氏林亭",
        "author": "陳子昂",
        "biography": "",
        "paragraphs": [
            "尋春遊上路，追宴入山家。主第簪纓滿，皇州景望華。",
            "玉池初吐溜，珠樹始開花。歡娛方未極，林閣散餘霞。"
        ],
        "notes": [
            ""
        ],
        "volume": "卷八十四",
        "no#": 28
    },
    {
        "title": "《晦日重宴高氏林亭",
        "author": "陳子昂",
        "biography": "",
        "paragraphs": [
            "公子好追隨，愛客不知疲。象筵開玉饌，翠羽飾金卮。",
            "此時高宴所，詎減習家池。循涯倦短翮，何處儷長離。"
        ],
        "notes": [
            ""
        ],
        "volume": "卷八十四",
        "no#": 29
    },
    {
        "title": "《上元夜效小庾體",
        "author": "陳子昂",
        "biography": "",
        "paragraphs": [
            "三五月華新，遨遊逐上春。相邀洛城曲，追宴小平津。",
            "樓上看珠妓，車中見玉人。芳宵殊未極，隨意守燈輪。"
        ],
        "notes": [
            ""
        ],
        "volume": "卷八十四",
        "no#": 30
    },
    {
        "title": "洛城觀酺應制",
        "author": "陳子昂",
        "biography": "",
        "paragraphs": [
            "聖人信恭己，天命允昭回。蒼極神功被，青雲秘籙開。",
            "垂衣受金冊，張樂宴瑤台。雲鳳休征滿，魚龍雜戲來。",
            "崇恩逾五日，惠澤暢三才。玉帛群臣醉，徽章縟禮該。",
            "方睹升中禪，言觀拜洛回。微臣固多幸，敢上萬年杯。"
        ],
        "notes": [
            ""
        ],
        "volume": "卷八十四",
        "no#": 31
    },
    {
        "title": "奉和皇帝上禮撫事述懷應制",
        "author": "陳子昂",
        "biography": "",
        "paragraphs": [
            "大君忘自我，應運居紫宸。揖讓期明辟，謳歌且順人。",
            "軒宮帝圖盛，皇極禮容申。南面朝萬國，東堂會百神。",
            "雲陛旗常滿，天庭玉帛陳。鐘石和睿思，雷雨被深仁。",
            "承平信娛樂，王業本艱辛。願罷瑤池宴，來觀農扈春。",
            "卑宮昭夏德，尊老睦堯親。微臣敢拜手，歌舞頌維新。"
        ],
        "notes": [
            ""
        ],
        "volume": "卷八十四",
        "no#": 32
    },
    {
        "title": "酬田逸人遊岩見尋不遇題隱居裏壁",
        "author": "陳子昂",
        "biography": "",
        "paragraphs": [
            "遊人獻書去，薄暮返靈台。傳道尋仙友，青囊賣蔔來。",
            "聞鶯忽相訪，題鳳久裴回。石髓空盈握，金經秘不開。",
            "還疑縫掖子，複似洛陽才。"
        ],
        "notes": [
            ""
        ],
        "volume": "卷八十四",
        "no#": 33
    },
    {
        "title": "白帝城懷古",
        "author": "陳子昂",
        "biography": "",
        "paragraphs": [
            "日落滄江晚，停橈問土風。城臨巴子國，台沒漢王宮。",
            "荒服仍周甸，深山尚禹功。岩懸青壁斷，地險碧流通。",
            "古木生雲際，孤帆出霧中。川途去無限，客思坐何窮。"
        ],
        "notes": [
            ""
        ],
        "volume": "卷八十四",
        "no#": 34
    },
    {
        "title": "峴山懷古",
        "author": "陳子昂",
        "biography": "",
        "paragraphs": [
            "秣馬臨荒甸，登高覽舊都。猶悲墮淚碣，尚想臥龍圖。",
            "城邑遙分楚，山川半入吳。丘陵徒自出，賢聖幾凋枯。",
            "野樹蒼煙斷，津樓晚氣孤。誰知萬里客，懷古正躊躕。"
        ],
        "notes": [
            ""
        ],
        "volume": "卷八十四",
        "no#": 35
    },
    {
        "title": "宿空舲峽青樹村浦",
        "author": "陳子昂",
        "biography": "",
        "paragraphs": [
            "的的明月水，啾啾寒夜猿。客思浩方亂，洲浦寂無喧。",
            "憶作千金子，寧知九逝魂。虛聞事朱闕，結綬騖華軒。",
            "委別高堂愛，窺覦明主恩。今成轉蓬去，歎息複何言。"
        ],
        "notes": [
            ""
        ],
        "volume": "卷八十四",
        "no#": 36
    },
    {
        "title": "宿襄河驛浦",
        "author": "陳子昂",
        "biography": "",
        "paragraphs": [
            "沿流辭北渚，結纜宿南洲。合岸昏初夕，回塘暗不流。",
            "臥聞塞鴻斷，坐聽峽猿愁。沙浦明如月，汀葭晦若秋。",
            "不及能鳴雁，徒思海上鷗。天河殊未曉，滄海信悠悠。"
        ],
        "notes": [
            ""
        ],
        "volume": "卷八十四",
        "no#": 37
    },
    {
        "title": "贈嚴倉曹乞推命錄",
        "author": "陳子昂",
        "biography": "",
        "paragraphs": [
            "少學縱橫術，游楚複游燕。棲遑長委命，富貴未知天。",
            "聞道沉冥客，青囊有秘篇。九宮探萬象，三算極重玄。",
            "願奉唐生訣，將知躍馬年。非同墨翟問，空滯殺龍川。"
        ],
        "notes": [
            ""
        ],
        "volume": "卷八十四",
        "no#": 38
    },
    {
        "title": "和陸明府贈將軍重出塞",
        "author": "陳子昂",
        "biography": "",
        "paragraphs": [
            "忽聞天上將，關塞重橫行。始返樓蘭國，還向朔方城。",
            "黃金裝戰馬，白羽集神兵。星月開天陣，山川列地營。",
            "晚風吹畫角，春色耀飛旌。甯知班定遠，猶是一書生。"
        ],
        "notes": [
            ""
        ],
        "volume": "卷八十四",
        "no#": 39
    },
    {
        "title": "江上暫別蕭四劉三旋欣接遇",
        "author": "陳子昂",
        "biography": "",
        "paragraphs": [
            "昨夜滄江別，言乖天漢遊。甯期此相遇，尚接武陵洲。",
            "結綬還逢育，銜杯且對劉。波潭一彌彌，臨望幾悠悠。",
            "山水丹青雜，煙雲紫翠浮。終愧神仙友，來接野人舟。"
        ],
        "notes": [
            ""
        ],
        "volume": "卷八十四",
        "no#": 40
    },
    {
        "title": "秋日遇荊州府崔兵曹使宴",
        "author": "陳子昂",
        "biography": "",
        "paragraphs": [
            "輶軒鳳凰使，林藪鶡雞冠。江湖一相許，雲霧坐交歡。",
            "興盡崔亭伯，言忘釋道安。林光稍欲暮，歲物已將闌。",
            "古樹蒼煙斷，虛亭白露寒。瑤琴山水曲，今日為君彈。"
        ],
        "notes": [
            ""
        ],
        "volume": "卷八十四",
        "no#": 41
    },
    {
        "title": "臥病家園",
        "author": "陳子昂",
        "biography": "",
        "paragraphs": [
            "世上無名子，人間歲月賒。縱橫策已棄，寂寞道為家。",
            "臥病誰能問，閒居空物華。猶憶靈台友，棲真隱太霞。",
            "還丹奔日禦，卻老餌雲芽。甯知白社客，不厭青門瓜。"
        ],
        "notes": [
            ""
        ],
        "volume": "卷八十四",
        "no#": 42
    },
    {
        "title": "于長史山池三日曲水宴",
        "author": "陳子昂",
        "biography": "",
        "paragraphs": [
            "摘蘭藉芳月，祓宴坐回汀。泛灩清流滿，葳蕤白芷生。",
            "金弦揮趙瑟，玉指弄秦箏。岩榭風光媚，郊園春樹平。",
            "煙花飛禦道，羅綺照昆明。日落紅塵合，車馬亂縱橫。"
        ],
        "notes": [
            ""
        ],
        "volume": "卷八十四",
        "no#": 43
    },
    {
        "title": "合州津口別舍弟至東陽峽步趁不及眷然有憶作以示之",
        "author": "陳子昂",
        "biography": "",
        "paragraphs": [
            "江潭共為客，洲浦獨迷津。思積芳庭樹，心斷白眉人。",
            "同衾成楚越，別島類胡秦。林岸隨天轉，雲峰逐望新。",
            "遙遙終不見，默默坐含嚬。念別疑三月，經遊未一旬。",
            "孤舟多逸興，誰共爾為鄰。"
        ],
        "notes": [
            ""
        ],
        "volume": "卷八十四",
        "no#": 44
    },
    {
        "title": "萬州曉發放舟乘漲，還寄蜀中親朋",
        "author": "陳子昂",
        "biography": "",
        "paragraphs": [
            "空蒙岩雨霽，爛熳曉雲歸。嘯旅乘明發，奔橈騖斷磯。",
            "蒼茫林岫轉，絡繹漲濤飛。遠岸孤煙出，遙峰曙日微。",
            "前瞻未能眴，坐望已相依。曲直多今古，經過失是非。",
            "還期方浩浩，征思日騑騑。寄謝千金子，江海事多違。"
        ],
        "notes": [
            ""
        ],
        "volume": "卷八十四",
        "no#": 45
    },
    {
        "title": "入峭峽安居溪伐木溪源幽邃林嶺相映有奇致焉",
        "author": "陳子昂",
        "biography": "",
        "paragraphs": [
            "肅徒歌伐木，騖楫漾輕舟。靡迤隨回水，潺湲溯淺流。",
            "煙沙分兩岸，露島夾雙洲。古樹連雲密，交峰入浪浮。",
            "岩潭相映媚，溪谷屢環周。路迥光逾逼，山深興轉幽。",
            "麇鼯寒思晚，猿鳥暮聲秋。誓息蘭台策，將從桂樹遊。",
            "因書謝親愛，千歲覓蓬丘。"
        ],
        "notes": [
            ""
        ],
        "volume": "卷八十四",
        "no#": 46
    },
    {
        "title": "入東陽峽與李明府舟前後不相及",
        "author": "陳子昂",
        "biography": "",
        "paragraphs": [
            "東岩初解纜，南浦遂離群。出沒同洲島，沿洄異渚濆。",
            "風煙猶可望，歌笑浩難聞。路轉青山合，峰回白日曛。",
            "奔濤上漫漫，積水下沄沄。倏忽猶疑及，差池複兩分。",
            "離離間遠樹，藹藹沒遙氛。地上巴陵道，星連牛鬥文。",
            "孤狖啼寒月，哀鴻叫斷雲。仙舟不可見，搖思坐氛氳。"
        ],
        "notes": [
            ""
        ],
        "volume": "卷八十四",
        "no#": 47
    },
    {
        "title": "同旻上人傷壽安傅少府",
        "author": "陳子昂",
        "biography": "",
        "paragraphs": [
            "生涯良浩浩，天命固諄諄。聞道神仙尉，懷德遂為鄰。",
            "疇昔逢堯日，衣冠仕漢辰。交遊紛若鳳，詞翰宛如麟。",
            "太息勞黃綬，長思謁紫宸。金蘭徒有契，玉樹已埋塵。",
            "把臂雖無托，平生固亦親。援琴一流涕，舊館幾沾巾。",
            "杳杳泉中夜，悠悠世上春。幽明長隔此，歌哭為何人。"
        ],
        "notes": [
            ""
        ],
        "volume": "卷八十四",
        "no#": 48
    },
    {
        "title": "南山家園林木交映盛夏五月幽然清涼獨坐思遠率成十韻",
        "author": "陳子昂",
        "biography": "",
        "paragraphs": [
            "寂寥守寒巷，幽獨臥空林。松竹生虛白，階庭橫古今。",
            "鬱蒸炎夏晚，棟宇閟清陰。軒窗交紫靄，簷戶對蒼岑。",
            "鳳蘊仙人籙，鸞歌素女琴。忘機委人代，閉牖察天心。",
            "蛺蝶憐紅藥，蜻蜓愛碧潯。坐觀萬象化，方見百年侵。",
            "擾擾將何息，青青長苦吟。願隨白雲駕，龍鶴相招尋。"
        ],
        "notes": [
            ""
        ],
        "volume": "卷八十四",
        "no#": 49
    },
    {
        "title": "還至張掖古城，聞東軍告捷，贈韋五虛己",
        "author": "陳子昂",
        "biography": "",
        "paragraphs": [
            "孟秋首歸路，仲月旅邊亭。聞道蘭山戰，相邀在井陘。",
            "屢鬥關月滿，三捷虜雲平。漢軍追北地，胡騎走南庭。",
            "君為幕中士，疇昔好言兵。白虎鋒應出，青龍陣幾成。",
            "披圖見丞相，按節入咸京。寧知玉門道，翻作隴西行。",
            "北海朱旄落，東歸白露生。縱橫未得意，寂寞寡相迎。",
            "負劍空歎息，蒼茫登古城。"
        ],
        "notes": [
            ""
        ],
        "volume": "卷八十四",
        "no#": 50
    },
    {
        "title": "題祀山烽樹贈喬十二侍禦",
        "author": "陳子昂",
        "biography": "",
        "paragraphs": [
            "漢庭榮巧宦，雲閣薄邊功。可憐驄馬使，白首為誰雄。"
        ],
        "notes": [
            ""
        ],
        "volume": "卷八十四",
        "no#": 51
    },
    {
        "title": "初入峽苦風寄故鄉親友",
        "author": "陳子昂",
        "biography": "",
        "paragraphs": [
            "故鄉今日友，歡會坐應同。甯知巴峽路，辛苦石尤風。"
        ],
        "notes": [
            ""
        ],
        "volume": "卷八十四",
        "no#": 52
    },
    {
        "title": "題田洗馬遊岩桔槔",
        "author": "陳子昂",
        "biography": "",
        "paragraphs": [
            "望苑長為客，商山遂不歸。誰憐北陵井，未息漢陰機。"
        ],
        "notes": [
            ""
        ],
        "volume": "卷八十四",
        "no#": 53
    },
    {
        "title": "古意題徐令壁",
        "author": "陳子昂",
        "biography": "",
        "paragraphs": [
            "白雲蒼梧來，氛氳萬里色。聞君太平世，棲泊靈台側。"
        ],
        "notes": [
            ""
        ],
        "volume": "卷八十四",
        "no#": 54
    },
    {
        "title": "贈別冀侍禦崔司議",
        "author": "陳子昂",
        "biography": "",
        "paragraphs": [
            "有道君匡國，無悶余在林。白雲峨眉上，歲晚來相尋。"
        ],
        "notes": [
            ""
        ],
        "volume": "卷八十四",
        "no#": 55
    },
    {
        "title": "《三月三日宴王明府山亭",
        "author": "陳子昂",
        "biography": "",
        "paragraphs": [
            "暮春嘉月，上巳芳辰。群公禊飲，於洛之濱。",
            "奕奕車騎，粲粲都人。連帷競野，袨服縟津。",
            "青郊樹密，翠渚萍新。今我不樂，含意□申。"
        ],
        "notes": [
            ""
        ],
        "volume": "卷八十四",
        "no#": 56
    }
]