[
    {
        "title": "晦日呈諸判官",
        "author": "韓滉",
        "biography": "",
        "paragraphs": [
            "晦日新晴春色嬌，萬家攀折渡長橋。",
            "年年老向江城寺，不覺春風換柳條。"
        ],
        "notes": [
            ""
        ],
        "volume": "卷二百六十二",
        "no#": 1
    },
    {
        "title": "聽樂悵然自述",
        "author": "韓滉",
        "biography": "",
        "paragraphs": [
            "萬事傷心對管弦，一身含淚向春煙。",
            "黃金用盡教歌舞，留與他人樂少年。"
        ],
        "notes": [
            ""
        ],
        "volume": "卷二百六十二",
        "no#": 2
    },
    {
        "title": "《題弟臮述書賦》後",
        "author": "竇蒙",
        "biography": "",
        "paragraphs": [
            "受命別家鄉，思歸每斷腸。季江留被在，子敬與琴亡。",
            "吾弟當平昔，才名荷寵光。作詩通小雅，獻賦掩長楊。",
            "流轉三千里，悲啼百萬行。庭前紫荊樹，何日再芬芳。"
        ],
        "notes": [
            ""
        ],
        "volume": "卷二百六十二",
        "no#": 3
    },
    {
        "title": "迎春東郊",
        "author": "張濯",
        "biography": "",
        "paragraphs": [
            "顓頊時初謝，句芒令複陳。飛灰將應節，賓日已知春。",
            "考曆明三統，迎祥受萬人。衣冠宵執玉，壇墠曉清塵。",
            "肅穆來東道，回環拱北辰。仗前花待發，旗處柳疑新。",
            "雲斂黃山際，冰開素滻濱。聖朝多慶賞，希為薦沈淪。"
        ],
        "notes": [
            ""
        ],
        "volume": "卷二百六十二",
        "no#": 4
    },
    {
        "title": "題舜廟",
        "author": "張濯",
        "biography": "",
        "paragraphs": [
            "古都遺廟出河濆，萬代千秋仰聖君。蒲阪城邊長逝水，",
            "向晚風吹庭下柏，猶疑琴曲韻南熏。"
        ],
        "notes": [
            ""
        ],
        "volume": "卷二百六十二",
        "no#": 5
    },
    {
        "title": "迎春東郊",
        "author": "王綽",
        "biography": "",
        "paragraphs": [
            "玉管潛移律，東郊始報春。鑾輿應寶運，天仗出佳辰。",
            "睿澤光時輩，恩輝及物新。虯螭動旌旆，煙景入城闉。",
            "禦柳初含色，龍池漸啟津。誰憐在陰者，得與蟄蟲伸。"
        ],
        "notes": [
            ""
        ],
        "volume": "卷二百六十二",
        "no#": 6
    },
    {
        "title": "邯鄲少年行",
        "author": "鄭錫",
        "biography": "",
        "paragraphs": [
            "霞鞍金口騮，豹袖紫貂裘。家住叢台近，門前漳水流。",
            "喚人呈楚舞，借客試吳鉤。見說秦兵至，甘心赴國仇。"
        ],
        "notes": [
            ""
        ],
        "volume": "卷二百六十二",
        "no#": 7
    },
    {
        "title": "隴頭別",
        "author": "鄭錫",
        "biography": "",
        "paragraphs": [
            "秋盡初移幕，沾裳一送君。據鞍窺古堠，開灶爇寒雲。",
            "登隴人回首，臨關馬顧群。從來斷腸處，皆向此中分。"
        ],
        "notes": [
            ""
        ],
        "volume": "卷二百六十二",
        "no#": 8
    },
    {
        "title": "度關山",
        "author": "鄭錫",
        "biography": "",
        "paragraphs": [
            "象弭插文犀，魚腸瑩鸊鵜。水聲分隴咽，馬色度關迷。",
            "曉幕胡沙慘，危烽漢月低。仍聞數騎將，更欲出遼西。"
        ],
        "notes": [
            ""
        ],
        "volume": "卷二百六十二",
        "no#": 9
    },
    {
        "title": "出塞",
        "author": "鄭錫",
        "biography": "",
        "paragraphs": [
            "關山落葉秋，掩淚望營州。遼海雲沙暮，幽燕旌旆愁。",
            "戰餘能送陣，身老未封侯。去國三千里，歸心紅粉樓。"
        ],
        "notes": [
            ""
        ],
        "volume": "卷二百六十二",
        "no#": 10
    },
    {
        "title": "玉階怨",
        "author": "鄭錫",
        "biography": "",
        "paragraphs": [
            "長門寒水流，高殿曉風秋。昨夜鴛鴦夢，還陪豹尾遊。",
            "前魚不解泣，共輦豈關羞。那及輕身燕，雙飛上玉樓。"
        ],
        "notes": [
            ""
        ],
        "volume": "卷二百六十二",
        "no#": 11
    },
    {
        "title": "千里思",
        "author": "鄭錫",
        "biography": "",
        "paragraphs": [
            "渭水通胡苑，輪台望漢關。帛書秋海斷，錦字夜機閑。",
            "旅夢蟲催曉，邊心雁帶還。惟餘兩鄉思，一夕度關山。"
        ],
        "notes": [
            ""
        ],
        "volume": "卷二百六十二",
        "no#": 12
    },
    {
        "title": "襄陽樂",
        "author": "鄭錫",
        "biography": "",
        "paragraphs": [
            "春生峴首東，先暖習池風。拂水初含綠，驚林未吐紅。",
            "渚邊遊漢女，桑下問龐公。磨滅懷中刺，曾將示孔融。"
        ],
        "notes": [
            ""
        ],
        "volume": "卷二百六十二",
        "no#": 13
    },
    {
        "title": "送客之江西",
        "author": "鄭錫",
        "biography": "",
        "paragraphs": [
            "乘軺奉紫泥，澤國渺天涯。九派春潮滿，孤帆暮雨低。",
            "草深鶯斷續，花落水東西。更有高唐處，知君路不迷。"
        ],
        "notes": [
            ""
        ],
        "volume": "卷二百六十二",
        "no#": 14
    },
    {
        "title": "望月",
        "author": "鄭錫",
        "biography": "",
        "paragraphs": [
            "高堂新月明，虛殿夕風清。素影紗窗霽，浮涼羽扇輕。",
            "稍隨微露滴，漸逐曉參橫。遙憶雲中詠，蕭條空複情。"
        ],
        "notes": [
            ""
        ],
        "volume": "卷二百六十二",
        "no#": 15
    },
    {
        "title": "出塞曲",
        "author": "鄭錫",
        "biography": "",
        "paragraphs": [
            "校尉徵兵出塞西，別營分騎過龍溪。沙平虜跡風吹盡，",
            "會當系取天驕入，不使軍書夜刺閨。"
        ],
        "notes": [
            ""
        ],
        "volume": "卷二百六十二",
        "no#": 16
    },
    {
        "title": "秦人謠",
        "author": "古之奇",
        "biography": "",
        "paragraphs": [
            "微生祖龍代，卻思堯舜道。何人仕帝庭，拔殺指佞草。",
            "奸臣弄民柄，天子恣衷抱。上下一相蒙，馬鹿遂顛倒。",
            "中國既板蕩，骨肉安可保。人生貴年壽，吾恨死不早。"
        ],
        "notes": [
            ""
        ],
        "volume": "卷二百六十二",
        "no#": 17
    },
    {
        "title": "阮客舊居",
        "author": "李陽冰",
        "biography": "",
        "paragraphs": [
            "阮客身何在，仙雲洞口橫。人間不到處，今日此中行。"
        ],
        "notes": [
            ""
        ],
        "volume": "卷二百六十二",
        "no#": 18
    }
]