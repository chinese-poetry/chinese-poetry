[
    {
        "title": "草檄答南蠻有詠",
        "author": "胡曾",
        "biography": "",
        "paragraphs": [
            "辭天出塞陣雲空，霧卷霞開萬里通。親受虎符安宇宙，",
            "為報南蠻須屏跡，不同蜀將武侯功。"
        ],
        "notes": [
            ""
        ],
        "volume": "卷六百四十七",
        "no#": 1
    },
    {
        "title": "寒食都門作",
        "author": "胡曾",
        "biography": "",
        "paragraphs": [
            "二年寒食住京華，寓目春風萬萬家。金絡馬銜原上草，",
            "誰念都門兩行淚，故園寥落在長沙。"
        ],
        "notes": [
            ""
        ],
        "volume": "卷六百四十七",
        "no#": 2
    },
    {
        "title": "薄命妾",
        "author": "胡曾",
        "biography": "",
        "paragraphs": [
            "阿嬌初失漢皇恩，舊賜羅衣亦罷熏。倚枕夜悲金屋雨，",
            "龍騎不巡時漸久，長門空掩綠苔紋。"
        ],
        "notes": [
            ""
        ],
        "volume": "卷六百四十七",
        "no#": 3
    },
    {
        "title": "獨不見",
        "author": "胡曾",
        "biography": "",
        "paragraphs": [
            "玉關一自有氛埃，年少從軍竟未回。門外塵凝張樂榭，",
            "萬里寂寥音信絕，寸心爭忍不成灰。"
        ],
        "notes": [
            ""
        ],
        "volume": "卷六百四十七",
        "no#": 4
    },
    {
        "title": "交河塞下曲",
        "author": "胡曾",
        "biography": "",
        "paragraphs": [
            "交河冰薄日遲遲，漢將思家感別離。塞北草生蘇武泣，",
            "何處疲兵心最苦，夕陽樓上笛聲時。"
        ],
        "notes": [
            ""
        ],
        "volume": "卷六百四十七",
        "no#": 5
    },
    {
        "title": "車遙遙",
        "author": "胡曾",
        "biography": "",
        "paragraphs": [
            "自從車馬出門朝，便入空房守寂寥。玉枕夜殘魚信絕，",
            "芳草又衰還不至，碧天霜冷轉無憀。"
        ],
        "notes": [
            ""
        ],
        "volume": "卷六百四十七",
        "no#": 6
    },
    {
        "title": "早發潛水驛謁郎中員外",
        "author": "胡曾",
        "biography": "",
        "paragraphs": [
            "半床秋月一聲雞，萬里行人費馬蹄。青野霧銷凝晉洞，",
            "已是大仙憐後進，不應來向武陵迷。"
        ],
        "notes": [
            ""
        ],
        "volume": "卷六百四十七",
        "no#": 7
    },
    {
        "title": "贈漁者",
        "author": "胡曾",
        "biography": "",
        "paragraphs": [
            "不愧人間萬戶侯，子孫相繼老扁舟。往來南越諳鮫室，",
            "羨君獨得逃名趣，身外無機任白頭。"
        ],
        "notes": [
            ""
        ],
        "volume": "卷六百四十七",
        "no#": 8
    },
    {
        "title": "自嶺下泛鷁到清遠峽作",
        "author": "胡曾",
        "biography": "",
        "paragraphs": [
            "乘船浮鷁下韶水，絕境方知在嶺南。薜荔雨餘山自黛，",
            "不為篋中書未獻，便來茲地結茅庵。"
        ],
        "notes": [
            ""
        ],
        "volume": "卷六百四十七",
        "no#": 9
    },
    {
        "title": "題周瑜將軍廟",
        "author": "胡曾",
        "biography": "",
        "paragraphs": [
            "共說生前國步難，山川龍戰血漫漫。交鋒魏帝旌旗退，",
            "功勳碑碣今何在，不得當時一字看。"
        ],
        "notes": [
            ""
        ],
        "volume": "卷六百四十七",
        "no#": 10
    },
    {
        "title": "詠史詩：烏江",
        "author": "胡曾",
        "biography": "",
        "paragraphs": [
            "爭帝圖王勢已傾，八千兵散楚歌聲。",
            "烏江不是無船渡，恥向東吳再起兵。"
        ],
        "notes": [
            ""
        ],
        "volume": "卷六百四十七",
        "no#": 11
    },
    {
        "title": "詠史詩：章華台",
        "author": "胡曾",
        "biography": "",
        "paragraphs": [
            "茫茫衰草沒章華，因笑靈王昔好奢。",
            "台土未幹簫管絕，可憐身死野人家。"
        ],
        "notes": [
            ""
        ],
        "volume": "卷六百四十七",
        "no#": 12
    },
    {
        "title": "詠史詩：細腰宮",
        "author": "胡曾",
        "biography": "",
        "paragraphs": [
            "楚王辛苦戰無功，國破城荒霸業空。",
            "唯有青春花上露，至今猶泣細腰宮。"
        ],
        "notes": [
            ""
        ],
        "volume": "卷六百四十七",
        "no#": 13
    },
    {
        "title": "詠史詩：沙苑",
        "author": "胡曾",
        "biography": "",
        "paragraphs": [
            "馮翊南邊宿霧開，行人一步一裴回。",
            "誰知此地凋殘柳，儘是高歡敗後栽。"
        ],
        "notes": [
            ""
        ],
        "volume": "卷六百四十七",
        "no#": 14
    },
    {
        "title": "詠史詩：石城",
        "author": "胡曾",
        "biography": "",
        "paragraphs": [
            "古郢雲開白雪樓，漢江還繞石城流。",
            "何人知道寥天月，曾向朱門送莫愁。"
        ],
        "notes": [
            ""
        ],
        "volume": "卷六百四十七",
        "no#": 15
    },
    {
        "title": "詠史詩：荊山",
        "author": "胡曾",
        "biography": "",
        "paragraphs": [
            "抱玉岩前桂葉稠，碧溪寒水至今流。",
            "空山落日猿聲叫，疑是荊人哭未休。"
        ],
        "notes": [
            ""
        ],
        "volume": "卷六百四十七",
        "no#": 16
    },
    {
        "title": "詠史詩：陽臺",
        "author": "胡曾",
        "biography": "",
        "paragraphs": [
            "楚國城池颯已空，陽臺雲雨過無蹤。",
            "何人更有襄王夢，寂寂巫山十二重。"
        ],
        "notes": [
            ""
        ],
        "volume": "卷六百四十七",
        "no#": 17
    },
    {
        "title": "詠史詩：居延",
        "author": "胡曾",
        "biography": "",
        "paragraphs": [
            "漠漠平沙際碧天，問人雲此是居延。",
            "停驂一顧猶魂斷，蘇武爭禁十九年。"
        ],
        "notes": [
            ""
        ],
        "volume": "卷六百四十七",
        "no#": 18
    },
    {
        "title": "詠史詩：沛宮",
        "author": "胡曾",
        "biography": "",
        "paragraphs": [
            "漢高辛苦事干戈，帝業興隆俊傑多。",
            "猶恨四方無壯士，還鄉悲唱大風歌。"
        ],
        "notes": [
            ""
        ],
        "volume": "卷六百四十七",
        "no#": 19
    },
    {
        "title": "詠史詩：金谷園",
        "author": "胡曾",
        "biography": "",
        "paragraphs": [
            "一自佳人墜玉樓，繁華東逐洛河流。",
            "唯餘金穀園中樹，殘日蟬聲送客愁。"
        ],
        "notes": [
            ""
        ],
        "volume": "卷六百四十七",
        "no#": 20
    },
    {
        "title": "詠史詩：湘川",
        "author": "胡曾",
        "biography": "",
        "paragraphs": [
            "虞舜南捐萬乘君，靈妃揮涕竹成紋。",
            "不知精魄遊何處，落日瀟湘空白雲。"
        ],
        "notes": [
            ""
        ],
        "volume": "卷六百四十七",
        "no#": 21
    },
    {
        "title": "詠史詩：夷門",
        "author": "胡曾",
        "biography": "",
        "paragraphs": [
            "六龍冉冉驟朝昏，魏國賢才杳不存。",
            "唯有侯嬴在時月，夜來空自照夷門。"
        ],
        "notes": [
            ""
        ],
        "volume": "卷六百四十七",
        "no#": 22
    },
    {
        "title": "詠史詩：黃金台",
        "author": "胡曾",
        "biography": "",
        "paragraphs": [
            "北乘羸馬到燕然，此地何人複禮賢。",
            "若問昭王無處所，黃金臺上草連天。"
        ],
        "notes": [
            ""
        ],
        "volume": "卷六百四十七",
        "no#": 23
    },
    {
        "title": "詠史詩：夷陵",
        "author": "胡曾",
        "biography": "",
        "paragraphs": [
            "夷陵城闕倚朝雲，戰敗秦師縱火焚。",
            "何事三千珠履客，不能西禦武安君。"
        ],
        "notes": [
            ""
        ],
        "volume": "卷六百四十七",
        "no#": 24
    },
    {
        "title": "詠史詩：漢江",
        "author": "胡曾",
        "biography": "",
        "paragraphs": [
            "漢江一帶碧流長，兩岸春風起綠楊。",
            "借問膠船何處沒，欲停蘭棹祀昭王。"
        ],
        "notes": [
            ""
        ],
        "volume": "卷六百四十七",
        "no#": 25
    },
    {
        "title": "詠史詩：蒼梧",
        "author": "胡曾",
        "biography": "",
        "paragraphs": [
            "有虞龍駕不西還，空委簫韶洞壑間。",
            "無計得知陵寢處，愁雲長滿九疑山。"
        ],
        "notes": [
            ""
        ],
        "volume": "卷六百四十七",
        "no#": 26
    },
    {
        "title": "詠史詩：陳宮",
        "author": "胡曾",
        "biography": "",
        "paragraphs": [
            "陳國機權未可涯，如何後主恣嬌奢。",
            "不知即入宮中井，猶自聽吹玉樹花。"
        ],
        "notes": [
            ""
        ],
        "volume": "卷六百四十七",
        "no#": 27
    },
    {
        "title": "詠史詩：南陽",
        "author": "胡曾",
        "biography": "",
        "paragraphs": [
            "世亂英雄百戰餘，孔明方此樂耕鋤。",
            "蜀王不自垂三顧，爭得先生出舊廬。"
        ],
        "notes": [
            ""
        ],
        "volume": "卷六百四十七",
        "no#": 28
    },
    {
        "title": "詠史詩：即墨",
        "author": "胡曾",
        "biography": "",
        "paragraphs": [
            "即墨門開縱火牛，燕師營裏血波流。",
            "固存不得田單術，齊國尋成一土丘。"
        ],
        "notes": [
            ""
        ],
        "volume": "卷六百四十七",
        "no#": 29
    },
    {
        "title": "詠史詩：渭濱",
        "author": "胡曾",
        "biography": "",
        "paragraphs": [
            "岸草青青渭水流，子牙曾此獨垂釣。",
            "當時未入非熊兆，幾向斜陽歎白頭。"
        ],
        "notes": [
            ""
        ],
        "volume": "卷六百四十七",
        "no#": 30
    },
    {
        "title": "詠史詩：五湖",
        "author": "胡曾",
        "biography": "",
        "paragraphs": [
            "東上高山望五湖，雪濤煙浪起天隅。",
            "不知範蠡乘舟後，更有功臣繼踵無。"
        ],
        "notes": [
            ""
        ],
        "volume": "卷六百四十七",
        "no#": 31
    },
    {
        "title": "詠史詩：易水",
        "author": "胡曾",
        "biography": "",
        "paragraphs": [
            "一旦秦皇馬角生，燕丹歸北送荊卿。",
            "行人欲識無窮恨，聽取東流易水聲。"
        ],
        "notes": [
            ""
        ],
        "volume": "卷六百四十七",
        "no#": 32
    },
    {
        "title": "詠史詩：長平",
        "author": "胡曾",
        "biography": "",
        "paragraphs": [
            "長平瓦震武安初，趙卒俄成戲鼎魚。",
            "四十萬人俱下世，元戎何用讀兵書。"
        ],
        "notes": [
            ""
        ],
        "volume": "卷六百四十七",
        "no#": 33
    },
    {
        "title": "詠史詩：西園",
        "author": "胡曾",
        "biography": "",
        "paragraphs": [
            "月滿西園夜未央，金風不動鄴天涼。",
            "高情公子多秋興，更領詩人入醉鄉。"
        ],
        "notes": [
            ""
        ],
        "volume": "卷六百四十七",
        "no#": 34
    },
    {
        "title": "詠史詩：長沙",
        "author": "胡曾",
        "biography": "",
        "paragraphs": [
            "江上南風起白蘋，長沙城郭異咸秦。",
            "故鄉猶自嫌卑濕，何況當時賦鵩人。"
        ],
        "notes": [
            ""
        ],
        "volume": "卷六百四十七",
        "no#": 35
    },
    {
        "title": "詠史詩：圯橋",
        "author": "胡曾",
        "biography": "",
        "paragraphs": [
            "廟算張良獨有餘，少年逃難下邳初。",
            "逡巡不進泥中履，爭得先生一卷書。"
        ],
        "notes": [
            ""
        ],
        "volume": "卷六百四十七",
        "no#": 36
    },
    {
        "title": "詠史詩：銅雀台",
        "author": "胡曾",
        "biography": "",
        "paragraphs": [
            "魏武龍輿逐逝波，高臺空按望陵歌。",
            "遏雲聲絕悲風起，翻向樽前泣翠娥。"
        ],
        "notes": [
            ""
        ],
        "volume": "卷六百四十七",
        "no#": 37
    },
    {
        "title": "詠史詩：東晉",
        "author": "胡曾",
        "biography": "",
        "paragraphs": [
            "石頭城下浪崔嵬，風起聲疑出地雷。",
            "何事苻堅太相小，欲投鞭策過江來。"
        ],
        "notes": [
            ""
        ],
        "volume": "卷六百四十七",
        "no#": 38
    },
    {
        "title": "詠史詩：吳江",
        "author": "胡曾",
        "biography": "",
        "paragraphs": [
            "子胥今日委東流，吳國明朝亦古丘。",
            "大笑夫差諸將相，更無人解守蘇州。"
        ],
        "notes": [
            ""
        ],
        "volume": "卷六百四十七",
        "no#": 39
    },
    {
        "title": "詠史詩：函谷關",
        "author": "胡曾",
        "biography": "",
        "paragraphs": [
            "寂寂函關鎖未開，田文車馬出秦來。",
            "朱門不養三千客，誰為雞鳴得放回。"
        ],
        "notes": [
            ""
        ],
        "volume": "卷六百四十七",
        "no#": 40
    },
    {
        "title": "詠史詩：武關",
        "author": "胡曾",
        "biography": "",
        "paragraphs": [
            "戰國相持竟不休，武關才掩楚王憂。",
            "出門若取靈均語，豈作咸陽一死囚。"
        ],
        "notes": [
            ""
        ],
        "volume": "卷六百四十七",
        "no#": 41
    },
    {
        "title": "詠史詩：垓下",
        "author": "胡曾",
        "biography": "",
        "paragraphs": [
            "拔山力盡霸圖隳，倚劍空歌不逝騅。",
            "明月滿營天似水，那堪回首別虞姬。"
        ],
        "notes": [
            ""
        ],
        "volume": "卷六百四十七",
        "no#": 42
    },
    {
        "title": "詠史詩：郴縣",
        "author": "胡曾",
        "biography": "",
        "paragraphs": [
            "義帝南遷路入郴，國亡身死亂山深。",
            "不知埋恨窮泉後，幾度西陵片月沉。"
        ],
        "notes": [
            ""
        ],
        "volume": "卷六百四十七",
        "no#": 43
    },
    {
        "title": "詠史詩：東海",
        "author": "胡曾",
        "biography": "",
        "paragraphs": [
            "東巡玉輦委泉台，徐福樓船尚未回。",
            "自是祖龍先下世，不關無路到蓬萊。"
        ],
        "notes": [
            ""
        ],
        "volume": "卷六百四十七",
        "no#": 44
    },
    {
        "title": "詠史詩：故宜城",
        "author": "胡曾",
        "biography": "",
        "paragraphs": [
            "武安南伐勒秦兵，疏鑿功將夏禹並。",
            "誰謂長渠千載後，水流猶入故宜城。"
        ],
        "notes": [
            ""
        ],
        "volume": "卷六百四十七",
        "no#": 45
    },
    {
        "title": "詠史詩：成都",
        "author": "胡曾",
        "biography": "",
        "paragraphs": [
            "杜宇曾為蜀帝王，化禽飛去舊城荒。",
            "年年來叫桃花月，似向春風訴國亡。"
        ],
        "notes": [
            ""
        ],
        "volume": "卷六百四十七",
        "no#": 46
    },
    {
        "title": "詠史詩：檀溪",
        "author": "胡曾",
        "biography": "",
        "paragraphs": [
            "三月襄陽綠草齊，王孫相引到檀溪。",
            "的盧何處埋龍骨，流水依前繞大堤。"
        ],
        "notes": [
            ""
        ],
        "volume": "卷六百四十七",
        "no#": 47
    },
    {
        "title": "詠史詩：青塚",
        "author": "胡曾",
        "biography": "",
        "paragraphs": [
            "玉貌元期漢帝招，誰知西嫁怨天驕。",
            "至今青塚愁雲起，疑是佳人恨未銷。"
        ],
        "notes": [
            ""
        ],
        "volume": "卷六百四十七",
        "no#": 48
    },
    {
        "title": "詠史詩：李陵台",
        "author": "胡曾",
        "biography": "",
        "paragraphs": [
            "北入單于萬里疆，五千兵敗滯窮荒。",
            "英雄不伏蠻夷死，更築高臺望故鄉。"
        ],
        "notes": [
            ""
        ],
        "volume": "卷六百四十七",
        "no#": 49
    },
    {
        "title": "詠史詩：河梁",
        "author": "胡曾",
        "biography": "",
        "paragraphs": [
            "漢家英傑出皇都，攜手河梁話入胡。",
            "不是子卿全大節，也應低首拜單于。"
        ],
        "notes": [
            ""
        ],
        "volume": "卷六百四十七",
        "no#": 50
    },
    {
        "title": "詠史詩：軹道",
        "author": "胡曾",
        "biography": "",
        "paragraphs": [
            "漢祖西來秉白旄，子嬰宗廟委波濤。",
            "誰憐君有翻身術，解向秦宮殺趙高。"
        ],
        "notes": [
            ""
        ],
        "volume": "卷六百四十七",
        "no#": 51
    },
    {
        "title": "詠史詩：漢宮",
        "author": "胡曾",
        "biography": "",
        "paragraphs": [
            "明妃遠嫁泣西風，玉箸雙垂出漢宮。",
            "何事將軍封萬戶，卻令紅粉為和戎。"
        ],
        "notes": [
            ""
        ],
        "volume": "卷六百四十七",
        "no#": 52
    },
    {
        "title": "詠史詩：豫讓橋",
        "author": "胡曾",
        "biography": "",
        "paragraphs": [
            "豫讓酬恩歲已深，高名不朽到如今。",
            "年年橋上行人過，誰有當時國士心。"
        ],
        "notes": [
            ""
        ],
        "volume": "卷六百四十七",
        "no#": 53
    },
    {
        "title": "詠史詩：華亭",
        "author": "胡曾",
        "biography": "",
        "paragraphs": [
            "陸機西沒洛陽城，吳國春風草又青。",
            "惆悵月中千歲鶴，夜來猶為唳華亭。"
        ],
        "notes": [
            ""
        ],
        "volume": "卷六百四十七",
        "no#": 54
    },
    {
        "title": "詠史詩：東山",
        "author": "胡曾",
        "biography": "",
        "paragraphs": [
            "五馬南浮一化龍，謝安入相此山空。",
            "不知攜妓重來日，幾樹鶯啼穀口風。"
        ],
        "notes": [
            ""
        ],
        "volume": "卷六百四十七",
        "no#": 55
    },
    {
        "title": "詠史詩：殺子谷",
        "author": "胡曾",
        "biography": "",
        "paragraphs": [
            "舉國賢良盡淚垂，扶蘇屈死樹邊時。",
            "至今穀口泉嗚咽，猶似秦人恨李斯。"
        ],
        "notes": [
            ""
        ],
        "volume": "卷六百四十七",
        "no#": 56
    },
    {
        "title": "詠史詩：馬陵",
        "author": "胡曾",
        "biography": "",
        "paragraphs": [
            "墜葉蕭蕭九月天，驅兵獨過馬陵前。",
            "路傍古木蟲書處，記得將軍破敵年。"
        ],
        "notes": [
            ""
        ],
        "volume": "卷六百四十七",
        "no#": 57
    },
    {
        "title": "詠史詩：玉門關",
        "author": "胡曾",
        "biography": "",
        "paragraphs": [
            "西戎不敢過天山，定遠功成白馬閑。",
            "半夜帳中停燭坐，唯思生入玉門關。"
        ],
        "notes": [
            ""
        ],
        "volume": "卷六百四十七",
        "no#": 58
    },
    {
        "title": "詠史詩：滹沱河",
        "author": "胡曾",
        "biography": "",
        "paragraphs": [
            "光武經營業未興，王郎兵革正憑陵。",
            "須知後漢功臣力，不及滹沱一片冰。"
        ],
        "notes": [
            ""
        ],
        "volume": "卷六百四十七",
        "no#": 59
    },
    {
        "title": "詠史詩：黃河",
        "author": "胡曾",
        "biography": "",
        "paragraphs": [
            "博望沉埋不復旋，黃河依舊水茫然。",
            "沿流欲共牛郎語，只得靈槎送上天。"
        ],
        "notes": [
            ""
        ],
        "volume": "卷六百四十七",
        "no#": 60
    },
    {
        "title": "詠史詩：鳳凰台",
        "author": "胡曾",
        "biography": "",
        "paragraphs": [
            "秦娥一別鳳凰台，東入青冥更不回。",
            "空有玉簫千載後，遺聲時到世間來。"
        ],
        "notes": [
            ""
        ],
        "volume": "卷六百四十七",
        "no#": 61
    },
    {
        "title": "詠史詩：五丈原",
        "author": "胡曾",
        "biography": "",
        "paragraphs": [
            "蜀相西驅十萬來，秋風原下久裴回。",
            "長星不為英雄住，半夜流光落九垓。"
        ],
        "notes": [
            ""
        ],
        "volume": "卷六百四十七",
        "no#": 62
    },
    {
        "title": "詠史詩：平城",
        "author": "胡曾",
        "biography": "",
        "paragraphs": [
            "漢帝西征陷虜塵，一朝圍解議和親。",
            "當時已有吹毛劍，何事無人殺奉春。"
        ],
        "notes": [
            ""
        ],
        "volume": "卷六百四十七",
        "no#": 63
    },
    {
        "title": "詠史詩：汴水",
        "author": "胡曾",
        "biography": "",
        "paragraphs": [
            "千里長河一旦開，亡隋波浪九天來。",
            "錦帆未落干戈起，惆悵龍舟更不回。"
        ],
        "notes": [
            ""
        ],
        "volume": "卷六百四十七",
        "no#": 64
    },
    {
        "title": "詠史詩：蘭台宮",
        "author": "胡曾",
        "biography": "",
        "paragraphs": [
            "遲遲春日滿長空，亡國離宮蔓草中。",
            "宋玉不憂人事變，從游那賦大王風。"
        ],
        "notes": [
            ""
        ],
        "volume": "卷六百四十七",
        "no#": 65
    },
    {
        "title": "詠史詩：金牛驛",
        "author": "胡曾",
        "biography": "",
        "paragraphs": [
            "山嶺千重擁蜀門，成都別是一乾坤。",
            "五丁不鑿金牛路，秦惠何由得併吞。"
        ],
        "notes": [
            ""
        ],
        "volume": "卷六百四十七",
        "no#": 66
    },
    {
        "title": "詠史詩：望思台",
        "author": "胡曾",
        "biography": "",
        "paragraphs": [
            "太子銜冤去不回，臨皋從築望思台。",
            "至今漢武銷魂處，猶有悲風木上來。"
        ],
        "notes": [
            ""
        ],
        "volume": "卷六百四十七",
        "no#": 67
    },
    {
        "title": "詠史詩：邯鄲",
        "author": "胡曾",
        "biography": "",
        "paragraphs": [
            "曉入邯鄲十裏春，東風吹下玉樓塵。",
            "青娥莫怪頻含笑，記得當年失步人。"
        ],
        "notes": [
            ""
        ],
        "volume": "卷六百四十七",
        "no#": 68
    },
    {
        "title": "詠史詩：箕山",
        "author": "胡曾",
        "biography": "",
        "paragraphs": [
            "寂寂箕山春複秋，更無人到此溪頭。",
            "棄瓢岩畔中宵月，千古空聞屬許由。"
        ],
        "notes": [
            ""
        ],
        "volume": "卷六百四十七",
        "no#": 69
    },
    {
        "title": "詠史詩：會稽山",
        "author": "胡曾",
        "biography": "",
        "paragraphs": [
            "越王兵敗已山棲，豈望全生出會稽。",
            "何事夫差無遠慮，更開羅網放鯨鯢。"
        ],
        "notes": [
            ""
        ],
        "volume": "卷六百四十七",
        "no#": 70
    },
    {
        "title": "詠史詩：不周山",
        "author": "胡曾",
        "biography": "",
        "paragraphs": [
            "共工爭帝力窮秋，因此捐生觸不周。",
            "遂使世間多感客，至今哀怨水東流。"
        ],
        "notes": [
            ""
        ],
        "volume": "卷六百四十七",
        "no#": 71
    },
    {
        "title": "詠史詩：虞阪",
        "author": "胡曾",
        "biography": "",
        "paragraphs": [
            "悠悠虞阪路欹斜，遲日和風簇野花。",
            "未省孫陽身沒後，幾多騏驥困鹽車。"
        ],
        "notes": [
            ""
        ],
        "volume": "卷六百四十七",
        "no#": 72
    },
    {
        "title": "詠史詩：秦庭",
        "author": "胡曾",
        "biography": "",
        "paragraphs": [
            "楚國君臣草莽間，吳王戈甲未東還。",
            "包胥不動咸陽哭，爭得秦兵出武關。"
        ],
        "notes": [
            ""
        ],
        "volume": "卷六百四十七",
        "no#": 73
    },
    {
        "title": "詠史詩：延平津",
        "author": "胡曾",
        "biography": "",
        "paragraphs": [
            "延平津路水溶溶，峭壁巍岑一萬重。",
            "昨夜七星潭底見，分明神劍化為龍。"
        ],
        "notes": [
            ""
        ],
        "volume": "卷六百四十七",
        "no#": 74
    },
    {
        "title": "詠史詩：瑤池",
        "author": "胡曾",
        "biography": "",
        "paragraphs": [
            "阿母瑤池宴穆王，九天仙樂送瓊漿。",
            "漫矜八駿行如電，歸到人間國已亡。"
        ],
        "notes": [
            ""
        ],
        "volume": "卷六百四十七",
        "no#": 75
    },
    {
        "title": "詠史詩：銅柱",
        "author": "胡曾",
        "biography": "",
        "paragraphs": [
            "一柱高標險塞垣，南蠻不敢犯中原。",
            "功成自合分茅土，何事翻銜薏苡冤。"
        ],
        "notes": [
            ""
        ],
        "volume": "卷六百四十七",
        "no#": 76
    },
    {
        "title": "詠史詩：關西",
        "author": "胡曾",
        "biography": "",
        "paragraphs": [
            "楊震幽魂下北邙，關西蹤跡遂荒涼。",
            "四知美譽留人世，應與乾坤共久長。"
        ],
        "notes": [
            ""
        ],
        "volume": "卷六百四十七",
        "no#": 77
    },
    {
        "title": "詠史詩：高陽池",
        "author": "胡曾",
        "biography": "",
        "paragraphs": [
            "古人未遇即銜杯，所貴愁腸得酒開。",
            "何事山公持玉節，等閒深入醉鄉來。"
        ],
        "notes": [
            ""
        ],
        "volume": "卷六百四十七",
        "no#": 78
    },
    {
        "title": "詠史詩：瀘水",
        "author": "胡曾",
        "biography": "",
        "paragraphs": [
            "五月驅兵入不毛，月明瀘水瘴煙高。",
            "誓將雄略酬三顧，豈憚征蠻七縱勞。"
        ],
        "notes": [
            ""
        ],
        "volume": "卷六百四十七",
        "no#": 79
    },
    {
        "title": "詠史詩：細柳營",
        "author": "胡曾",
        "biography": "",
        "paragraphs": [
            "文帝鑾輿勞北征，條侯此地整嚴兵。",
            "轅門不峻將軍令，今日爭知細柳營。"
        ],
        "notes": [
            ""
        ],
        "volume": "卷六百四十七",
        "no#": 80
    },
    {
        "title": "詠史詩：葉縣",
        "author": "胡曾",
        "biography": "",
        "paragraphs": [
            "葉公丘墓已塵埃，雲矗崇墉亦半摧。",
            "借問往年龍見日，幾多風雨送將來。"
        ],
        "notes": [
            ""
        ],
        "volume": "卷六百四十七",
        "no#": 81
    },
    {
        "title": "詠史詩：杜郵",
        "author": "胡曾",
        "biography": "",
        "paragraphs": [
            "自古功成禍亦侵，武安冤向杜郵深。",
            "五湖煙月無窮水，何事遷延到陸沉。"
        ],
        "notes": [
            ""
        ],
        "volume": "卷六百四十七",
        "no#": 82
    },
    {
        "title": "詠史詩：柯亭",
        "author": "胡曾",
        "biography": "",
        "paragraphs": [
            "一宿柯亭月滿天，笛亡人沒事空傳。",
            "中郎在世無甄別，爭得名垂爾許年。"
        ],
        "notes": [
            ""
        ],
        "volume": "卷六百四十七",
        "no#": 83
    },
    {
        "title": "詠史詩：葛陂",
        "author": "胡曾",
        "biography": "",
        "paragraphs": [
            "長房回到葛陂中，人已登真竹化龍。",
            "莫道神仙難頓學，嵇生自是不遭逢。"
        ],
        "notes": [
            ""
        ],
        "volume": "卷六百四十七",
        "no#": 84
    },
    {
        "title": "詠史詩：博浪沙",
        "author": "胡曾",
        "biography": "",
        "paragraphs": [
            "嬴政鯨吞六合秋，削平天下虜諸侯。",
            "山東不是無公子，何事張良獨報仇。"
        ],
        "notes": [
            ""
        ],
        "volume": "卷六百四十七",
        "no#": 85
    },
    {
        "title": "詠史詩：隴西",
        "author": "胡曾",
        "biography": "",
        "paragraphs": [
            "乘春來到隴山西，隗氏城荒碧草齊。",
            "好笑王元不量力，函關那受一丸泥。"
        ],
        "notes": [
            ""
        ],
        "volume": "卷六百四十七",
        "no#": 86
    },
    {
        "title": "詠史詩：白帝城",
        "author": "胡曾",
        "biography": "",
        "paragraphs": [
            "蜀江一帶向東傾，江上巍峨白帝城。",
            "自古山河歸聖主，子陽虛共漢家爭。"
        ],
        "notes": [
            ""
        ],
        "volume": "卷六百四十七",
        "no#": 87
    },
    {
        "title": "詠史詩：牛渚",
        "author": "胡曾",
        "biography": "",
        "paragraphs": [
            "溫嶠南歸輟棹晨，燃犀牛渚照通津。",
            "誰知萬丈洪流下，更有朱衣躍馬人。"
        ],
        "notes": [
            ""
        ],
        "volume": "卷六百四十七",
        "no#": 88
    },
    {
        "title": "詠史詩：朝歌",
        "author": "胡曾",
        "biography": "",
        "paragraphs": [
            "長嗟墨翟少風流，急管繁弦似寇仇。",
            "若解聞韶知肉味，朝歌欲到肯回頭。"
        ],
        "notes": [
            ""
        ],
        "volume": "卷六百四十七",
        "no#": 89
    },
    {
        "title": "詠史詩：谷口",
        "author": "胡曾",
        "biography": "",
        "paragraphs": [
            "一旦天真逐水流，虎爭龍戰為諸侯。",
            "子真獨有煙霞趣，穀口耕鋤到白頭。"
        ],
        "notes": [
            ""
        ],
        "volume": "卷六百四十七",
        "no#": 90
    },
    {
        "title": "詠史詩：武陵溪",
        "author": "胡曾",
        "biography": "",
        "paragraphs": [
            "一溪春水徹雲根，流出桃花片片新。",
            "若道長生是虛語，洞中爭得有秦人。"
        ],
        "notes": [
            ""
        ],
        "volume": "卷六百四十七",
        "no#": 91
    },
    {
        "title": "詠史詩：大澤",
        "author": "胡曾",
        "biography": "",
        "paragraphs": [
            "白蛇初斷路人通，漢祖龍泉血刃紅。",
            "不是咸陽將瓦解，素靈那哭月明中。"
        ],
        "notes": [
            ""
        ],
        "volume": "卷六百四十七",
        "no#": 92
    },
    {
        "title": "詠史詩：澠池",
        "author": "胡曾",
        "biography": "",
        "paragraphs": [
            "日照荒城芳草新，相如曾此挫強秦。",
            "能令百二山河主，便作樽前擊缶人。"
        ],
        "notes": [
            ""
        ],
        "volume": "卷六百四十七",
        "no#": 93
    },
    {
        "title": "詠史詩：峴山",
        "author": "胡曾",
        "biography": "",
        "paragraphs": [
            "曉日登臨感晉臣，古碑零落峴山春。",
            "松間殘露頻頻滴，酷似當時墮淚人。"
        ],
        "notes": [
            ""
        ],
        "volume": "卷六百四十七",
        "no#": 94
    },
    {
        "title": "詠史詩：滎陽",
        "author": "胡曾",
        "biography": "",
        "paragraphs": [
            "漢祖東征屈未伸，滎陽失律紀生焚。",
            "當時天下方龍戰，誰為將軍作誄文。"
        ],
        "notes": [
            ""
        ],
        "volume": "卷六百四十七",
        "no#": 95
    },
    {
        "title": "詠史詩：長城",
        "author": "胡曾",
        "biography": "",
        "paragraphs": [
            "祖舜宗堯自太平，秦皇何事苦蒼生。",
            "不知禍起蕭牆內，虛築防胡萬里城。"
        ],
        "notes": [
            ""
        ],
        "volume": "卷六百四十七",
        "no#": 96
    },
    {
        "title": "詠史詩：赤壁",
        "author": "胡曾",
        "biography": "",
        "paragraphs": [
            "烈火西焚魏帝旗，周郎開國虎爭時。",
            "交兵不假揮長劍，已挫英雄百萬師。"
        ],
        "notes": [
            ""
        ],
        "volume": "卷六百四十七",
        "no#": 97
    },
    {
        "title": "詠史詩：田橫墓",
        "author": "胡曾",
        "biography": "",
        "paragraphs": [
            "古墓崔巍約路岐，歌傳薤露到今時。",
            "也知不去朝黃屋，只為曾烹酈食其。"
        ],
        "notes": [
            ""
        ],
        "volume": "卷六百四十七",
        "no#": 98
    },
    {
        "title": "詠史詩：青門",
        "author": "胡曾",
        "biography": "",
        "paragraphs": [
            "漢皇提劍滅咸秦，亡國諸侯儘是臣。",
            "唯有東陵守高節，青門甘作種瓜人。"
        ],
        "notes": [
            ""
        ],
        "volume": "卷六百四十七",
        "no#": 99
    },
    {
        "title": "詠史詩：姑蘇台",
        "author": "胡曾",
        "biography": "",
        "paragraphs": [
            "吳王恃霸棄雄才，貪向姑蘇醉醁醅。",
            "不覺錢塘江上月，一宵西送越兵來。"
        ],
        "notes": [
            ""
        ],
        "volume": "卷六百四十七",
        "no#": 100
    },
    {
        "title": "詠史詩：息城",
        "author": "胡曾",
        "biography": "",
        "paragraphs": [
            "息亡身入楚王家，回首春風一面花。",
            "感舊不言長掩淚，只應翻恨有容華。"
        ],
        "notes": [
            ""
        ],
        "volume": "卷六百四十七",
        "no#": 101
    },
    {
        "title": "詠史詩：上蔡",
        "author": "胡曾",
        "biography": "",
        "paragraphs": [
            "上蔡東門狡兔肥，李斯何事忘南歸。",
            "功成不解謀身退，直待雲陽血染衣。"
        ],
        "notes": [
            ""
        ],
        "volume": "卷六百四十七",
        "no#": 102
    },
    {
        "title": "詠史詩：武昌",
        "author": "胡曾",
        "biography": "",
        "paragraphs": [
            "王浚戈鋋發上流，武昌鴻業土崩秋。",
            "思量鐵鎖真兒戲，誰為吳王畫此籌。"
        ],
        "notes": [
            ""
        ],
        "volume": "卷六百四十七",
        "no#": 103
    },
    {
        "title": "詠史詩：鴻溝",
        "author": "胡曾",
        "biography": "",
        "paragraphs": [
            "虎倦龍疲白刃秋，兩分天下指鴻溝。",
            "項王不覺英雄挫，欲向彭門醉玉樓。"
        ],
        "notes": [
            ""
        ],
        "volume": "卷六百四十七",
        "no#": 104
    },
    {
        "title": "詠史詩：褒城",
        "author": "胡曾",
        "biography": "",
        "paragraphs": [
            "恃寵嬌多得自由，驪山舉火戲諸侯。",
            "只知一笑傾人國，不覺胡塵滿玉樓。"
        ],
        "notes": [
            ""
        ],
        "volume": "卷六百四十七",
        "no#": 105
    },
    {
        "title": "詠史詩：金陵",
        "author": "胡曾",
        "biography": "",
        "paragraphs": [
            "侯景長驅十萬人，可憐梁武坐蒙塵。",
            "生前不得空王力，徒向金田自捨身。"
        ],
        "notes": [
            ""
        ],
        "volume": "卷六百四十七",
        "no#": 106
    },
    {
        "title": "詠史詩：洛陽",
        "author": "胡曾",
        "biography": "",
        "paragraphs": [
            "石勒童年有戰機，洛陽長嘯倚門時。",
            "晉朝不是王夷甫，大智何由得預知。"
        ],
        "notes": [
            ""
        ],
        "volume": "卷六百四十七",
        "no#": 107
    },
    {
        "title": "詠史詩：番禺",
        "author": "胡曾",
        "biography": "",
        "paragraphs": [
            "重岡複嶺勢崔巍，一卒當關萬卒回。",
            "不是大夫多辨說，尉他爭肯築朝台。"
        ],
        "notes": [
            ""
        ],
        "volume": "卷六百四十七",
        "no#": 108
    },
    {
        "title": "詠史詩：汨羅",
        "author": "胡曾",
        "biography": "",
        "paragraphs": [
            "襄王不用直臣籌，放逐南來澤國秋。",
            "自向波間葬魚腹，楚人徒倚濟川舟。"
        ],
        "notes": [
            ""
        ],
        "volume": "卷六百四十七",
        "no#": 109
    },
    {
        "title": "詠史詩：彭澤",
        "author": "胡曾",
        "biography": "",
        "paragraphs": [
            "英傑那堪屈下僚，便栽門柳事蕭條。",
            "鳳凰不共雞爭食，莫怪先生懶折腰。"
        ],
        "notes": [
            ""
        ],
        "volume": "卷六百四十七",
        "no#": 110
    },
    {
        "title": "詠史詩：涿鹿",
        "author": "胡曾",
        "biography": "",
        "paragraphs": [
            "涿鹿茫茫白草秋，軒轅曾此破蚩尤。",
            "丹霞遙映祠前水，疑是成川血尚流。"
        ],
        "notes": [
            ""
        ],
        "volume": "卷六百四十七",
        "no#": 111
    },
    {
        "title": "詠史詩：洞庭",
        "author": "胡曾",
        "biography": "",
        "paragraphs": [
            "五月扁舟過洞庭，魚龍吹浪水雲腥。",
            "軒轅黃帝今何在，回首巴山蘆葉青。"
        ],
        "notes": [
            ""
        ],
        "volume": "卷六百四十七",
        "no#": 112
    },
    {
        "title": "詠史詩：嶓塚",
        "author": "胡曾",
        "biography": "",
        "paragraphs": [
            "夏禹崩來一萬秋，水從嶓塚至今流。",
            "當時若訴胼胝苦，更使何人別九州。"
        ],
        "notes": [
            ""
        ],
        "volume": "卷六百四十七",
        "no#": 113
    },
    {
        "title": "詠史詩：塗山",
        "author": "胡曾",
        "biography": "",
        "paragraphs": [
            "大禹塗山御座開，諸侯玉帛走如雷。",
            "防風謾有專車骨，何事茲辰最後來。"
        ],
        "notes": [
            ""
        ],
        "volume": "卷六百四十七",
        "no#": 114
    },
    {
        "title": "詠史詩：商郊",
        "author": "胡曾",
        "biography": "",
        "paragraphs": [
            "鶯囀商郊百草新，殷湯遺跡在荒榛。",
            "誰知繼桀為天子，便是當初祝網人。"
        ],
        "notes": [
            ""
        ],
        "volume": "卷六百四十七",
        "no#": 115
    },
    {
        "title": "詠史詩：傅岩",
        "author": "胡曾",
        "biography": "",
        "paragraphs": [
            "岩前版築不求伸，方寸那希據要津。",
            "自是武丁安寢夜，一宵宮裏夢賢人。"
        ],
        "notes": [
            ""
        ],
        "volume": "卷六百四十七",
        "no#": 116
    },
    {
        "title": "詠史詩：鉅橋",
        "author": "胡曾",
        "biography": "",
        "paragraphs": [
            "積粟成塵竟不開，誰知拒諫剖賢才。",
            "武王兵起無人敵，遂作商郊一聚灰。"
        ],
        "notes": [
            ""
        ],
        "volume": "卷六百四十七",
        "no#": 117
    },
    {
        "title": "詠史詩：首陽山",
        "author": "胡曾",
        "biography": "",
        "paragraphs": [
            "孤竹夷齊恥戰爭，望塵遮道請休兵。",
            "首陽山倒為平地，應始無人說姓名。"
        ],
        "notes": [
            ""
        ],
        "volume": "卷六百四十七",
        "no#": 118
    },
    {
        "title": "詠史詩：孟津",
        "author": "胡曾",
        "biography": "",
        "paragraphs": [
            "秋風颯颯孟津頭，立馬沙邊看水流。",
            "見說武王東渡日，戎衣曾此叱陽侯。"
        ],
        "notes": [
            ""
        ],
        "volume": "卷六百四十七",
        "no#": 119
    },
    {
        "title": "詠史詩：流沙",
        "author": "胡曾",
        "biography": "",
        "paragraphs": [
            "七雄戈戟亂如麻，四海無人得坐家。",
            "老氏卻思天竺住，便將徐甲去流沙。"
        ],
        "notes": [
            ""
        ],
        "volume": "卷六百四十七",
        "no#": 120
    },
    {
        "title": "詠史詩：鄧城",
        "author": "胡曾",
        "biography": "",
        "paragraphs": [
            "鄧侯城壘漢江幹，自謂深根百世安。",
            "不用三甥謀楚計，臨危方覺噬臍難。"
        ],
        "notes": [
            ""
        ],
        "volume": "卷六百四十七",
        "no#": 121
    },
    {
        "title": "詠史詩：召陵",
        "author": "胡曾",
        "biography": "",
        "paragraphs": [
            "小白匡周入楚郊，楚王雄霸亦咆哮。",
            "不思管仲為謀主，爭取言征縮酒茅。"
        ],
        "notes": [
            ""
        ],
        "volume": "卷六百四十七",
        "no#": 122
    },
    {
        "title": "詠史詩：綿山",
        "author": "胡曾",
        "biography": "",
        "paragraphs": [
            "親在要君召不來，亂山重疊使空回。",
            "如何堅執尤人意，甘向岩前作死灰。"
        ],
        "notes": [
            ""
        ],
        "volume": "卷六百四十七",
        "no#": 123
    },
    {
        "title": "詠史詩：魯城",
        "author": "胡曾",
        "biography": "",
        "paragraphs": [
            "魯公城闕已丘墟，荒草無由認玉除。",
            "因笑臧孫才智少，東門鐘鼓祀鶢鶋。"
        ],
        "notes": [
            ""
        ],
        "volume": "卷六百四十七",
        "no#": 124
    },
    {
        "title": "詠史詩：驌驦陂",
        "author": "胡曾",
        "biography": "",
        "paragraphs": [
            "行行西至一荒陂，因笑唐公不見機。",
            "莫惜驌驦輸令尹，漢東宮闕早時歸。"
        ],
        "notes": [
            ""
        ],
        "volume": "卷六百四十七",
        "no#": 125
    },
    {
        "title": "詠史詩：夾谷",
        "author": "胡曾",
        "biography": "",
        "paragraphs": [
            "夾穀鶯啼三月天，野花芳草整相鮮。",
            "來時不見侏儒死，空笑齊人失措年。"
        ],
        "notes": [
            ""
        ],
        "volume": "卷六百四十七",
        "no#": 126
    },
    {
        "title": "詠史詩：吳宮",
        "author": "胡曾",
        "biography": "",
        "paragraphs": [
            "草長黃池千里餘，歸來宗廟已丘墟。",
            "出師不聽忠臣諫，徒恥窮泉見子胥。"
        ],
        "notes": [
            ""
        ],
        "volume": "卷六百四十七",
        "no#": 127
    },
    {
        "title": "詠史詩：摩笄山",
        "author": "胡曾",
        "biography": "",
        "paragraphs": [
            "春草綿綿岱日低，山邊立馬看摩笄。",
            "黃鶯也解追前事，來向夫人死處啼。"
        ],
        "notes": [
            ""
        ],
        "volume": "卷六百四十七",
        "no#": 128
    },
    {
        "title": "詠史詩：房陵",
        "author": "胡曾",
        "biography": "",
        "paragraphs": [
            "趙王一旦到房陵，國破家亡百恨增。",
            "魂斷叢台歸不得，夜來明月為誰升。"
        ],
        "notes": [
            ""
        ],
        "volume": "卷六百四十七",
        "no#": 129
    },
    {
        "title": "詠史詩：濮水",
        "author": "胡曾",
        "biography": "",
        "paragraphs": [
            "青春行役思悠悠，一曲汀蒲濮水流。",
            "正見塗中龜曳尾，令人特地感莊周。"
        ],
        "notes": [
            ""
        ],
        "volume": "卷六百四十七",
        "no#": 130
    },
    {
        "title": "詠史詩：柏舉",
        "author": "胡曾",
        "biography": "",
        "paragraphs": [
            "野田極目草茫茫，吳楚交兵此路傍。",
            "誰料伍員入郢後，大開陵寢撻平王。"
        ],
        "notes": [
            ""
        ],
        "volume": "卷六百四十七",
        "no#": 131
    },
    {
        "title": "詠史詩：望夫山",
        "author": "胡曾",
        "biography": "",
        "paragraphs": [
            "一上青山便化身，不知何代怨離人。",
            "古來節婦皆銷朽，獨爾不為泉下塵。"
        ],
        "notes": [
            ""
        ],
        "volume": "卷六百四十七",
        "no#": 132
    },
    {
        "title": "詠史詩：金義嶺",
        "author": "胡曾",
        "biography": "",
        "paragraphs": [
            "鑿開山嶺引湘波，上去昭回不較多。",
            "無限鵲臨橋畔立，適來天道過天河。"
        ],
        "notes": [
            ""
        ],
        "volume": "卷六百四十七",
        "no#": 133
    },
    {
        "title": "詠史詩：云云亭",
        "author": "胡曾",
        "biography": "",
        "paragraphs": [
            "一上高亭日正晡，青山重疊片雲無。",
            "萬年松樹不知數，若個虯枝是大夫。"
        ],
        "notes": [
            ""
        ],
        "volume": "卷六百四十七",
        "no#": 134
    },
    {
        "title": "詠史詩：阿房宮",
        "author": "胡曾",
        "biography": "",
        "paragraphs": [
            "新建阿房壁未幹，沛公兵已入長安。",
            "帝王苦竭生靈力，大業沙崩固不難。"
        ],
        "notes": [
            ""
        ],
        "volume": "卷六百四十七",
        "no#": 135
    },
    {
        "title": "詠史詩：沙丘",
        "author": "胡曾",
        "biography": "",
        "paragraphs": [
            "年年遊覽不曾停，天下山川欲遍經。",
            "堪笑沙丘才過處，鑾輿風過鮑魚腥。"
        ],
        "notes": [
            ""
        ],
        "volume": "卷六百四十七",
        "no#": 136
    },
    {
        "title": "詠史詩：咸陽",
        "author": "胡曾",
        "biography": "",
        "paragraphs": [
            "一朝閻樂統群凶，二世朝廷掃地空。",
            "唯有渭川流不盡，至今猶繞望夷宮。"
        ],
        "notes": [
            ""
        ],
        "volume": "卷六百四十七",
        "no#": 137
    },
    {
        "title": "詠史詩：廢丘山",
        "author": "胡曾",
        "biography": "",
        "paragraphs": [
            "此水雖非禹鑿開，廢丘山下重縈回。",
            "莫言只解東流去，曾使章邯自殺來。"
        ],
        "notes": [
            ""
        ],
        "volume": "卷六百四十七",
        "no#": 138
    },
    {
        "title": "詠史詩：廣武山",
        "author": "胡曾",
        "biography": "",
        "paragraphs": [
            "數罪楚師應奪氣，底須多論破深艱。",
            "倉皇鬥智成何語，遺笑當時廣武山。"
        ],
        "notes": [
            ""
        ],
        "volume": "卷六百四十七",
        "no#": 139
    },
    {
        "title": "詠史詩：長安",
        "author": "胡曾",
        "biography": "",
        "paragraphs": [
            "關東新破項王歸，赤幟悠揚日月旗。",
            "從此漢家無敵國，爭教彭越受誅夷。"
        ],
        "notes": [
            ""
        ],
        "volume": "卷六百四十七",
        "no#": 140
    },
    {
        "title": "詠史詩：鴻門",
        "author": "胡曾",
        "biography": "",
        "paragraphs": [
            "項籍鷹揚六合晨，鴻門開宴賀亡秦。",
            "樽前若取謀臣計，豈作陰陵失路人。"
        ],
        "notes": [
            ""
        ],
        "volume": "卷六百四十七",
        "no#": 141
    },
    {
        "title": "詠史詩：漢中",
        "author": "胡曾",
        "biography": "",
        "paragraphs": [
            "荊棘蒼蒼漢水湄，將壇煙草覆餘基。",
            "適來投石空江上，猶似龍顏納諫時。"
        ],
        "notes": [
            ""
        ],
        "volume": "卷六百四十七",
        "no#": 142
    },
    {
        "title": "詠史詩：泜水",
        "author": "胡曾",
        "biography": "",
        "paragraphs": [
            "韓信經營按鏌鋣，臨戎叱吒有誰加。",
            "猶疑轉戰逢勍敵，更向軍中問左車。"
        ],
        "notes": [
            ""
        ],
        "volume": "卷六百四十七",
        "no#": 143
    },
    {
        "title": "詠史詩：雲夢",
        "author": "胡曾",
        "biography": "",
        "paragraphs": [
            "漢祖聽讒不可防，偽游韓信果罹殃。",
            "十處辛苦平天下，何事生擒入帝鄉。"
        ],
        "notes": [
            ""
        ],
        "volume": "卷六百四十七",
        "no#": 144
    },
    {
        "title": "詠史詩：高陽",
        "author": "胡曾",
        "biography": "",
        "paragraphs": [
            "路入高陽感酈生，逢時長揖便論兵。",
            "最憐伏軾東遊日，下盡齊王七十城。"
        ],
        "notes": [
            ""
        ],
        "volume": "卷六百四十七",
        "no#": 145
    },
    {
        "title": "詠史詩：四皓廟",
        "author": "胡曾",
        "biography": "",
        "paragraphs": [
            "四皓忘機飲碧松，石岩雲殿隱高蹤。",
            "不知俱出龍樓後，多在商山第幾重。"
        ],
        "notes": [
            ""
        ],
        "volume": "卷六百四十七",
        "no#": 146
    },
    {
        "title": "詠史詩：霸陵",
        "author": "胡曾",
        "biography": "",
        "paragraphs": [
            "原頭日落雪邊雲，猶放韓盧逐兔群。",
            "況是四方無事日，霸陵誰識舊將軍。"
        ],
        "notes": [
            ""
        ],
        "volume": "卷六百四十七",
        "no#": 147
    },
    {
        "title": "詠史詩：昆明池",
        "author": "胡曾",
        "biography": "",
        "paragraphs": [
            "欲出昆明萬里師，漢皇習戰此穿池。",
            "如何一面圖攻取，不念生靈氣力疲。"
        ],
        "notes": [
            ""
        ],
        "volume": "卷六百四十七",
        "no#": 148
    },
    {
        "title": "詠史詩：回中",
        "author": "胡曾",
        "biography": "",
        "paragraphs": [
            "武皇無路及昆丘，青鳥西沈隴樹秋。",
            "欲問生前躬祀日，幾煩龍駕到涇州。"
        ],
        "notes": [
            ""
        ],
        "volume": "卷六百四十七",
        "no#": 149
    },
    {
        "title": "詠史詩：東門",
        "author": "胡曾",
        "biography": "",
        "paragraphs": [
            "何人知足反田廬，玉管東門餞二疏。",
            "豈是不榮天子祿，後賢那使久閒居。"
        ],
        "notes": [
            ""
        ],
        "volume": "卷六百四十七",
        "no#": 150
    },
    {
        "title": "詠史詩：射熊館",
        "author": "胡曾",
        "biography": "",
        "paragraphs": [
            "漢帝荒唐不解憂，大誇田獵廢農收。",
            "子雲徒獻長楊賦，肯念高皇沐雨秋。"
        ],
        "notes": [
            ""
        ],
        "volume": "卷六百四十七",
        "no#": 151
    },
    {
        "title": "詠史詩：昆陽",
        "author": "胡曾",
        "biography": "",
        "paragraphs": [
            "師克由來在協和，蕭王兵馬固無多。",
            "誰知大敵昆陽敗，卻笑前朝困楚歌。"
        ],
        "notes": [
            ""
        ],
        "volume": "卷六百四十七",
        "no#": 152
    },
    {
        "title": "詠史詩：七裏灘",
        "author": "胡曾",
        "biography": "",
        "paragraphs": [
            "七裏青灘映碧層，九天星象感嚴陵。",
            "釣魚臺上無絲竹，不是高人誰解登。"
        ],
        "notes": [
            ""
        ],
        "volume": "卷六百四十七",
        "no#": 153
    },
    {
        "title": "詠史詩：潁川",
        "author": "胡曾",
        "biography": "",
        "paragraphs": [
            "古賢高尚不爭名，行止由來動杳冥。",
            "今日浪為千里客，看花慚上德星亭。"
        ],
        "notes": [
            ""
        ],
        "volume": "卷六百四十七",
        "no#": 154
    },
    {
        "title": "詠史詩：江夏",
        "author": "胡曾",
        "biography": "",
        "paragraphs": [
            "黃祖才非長者儔，禰衡珠碎此江頭。",
            "今來鸚鵡洲邊過，惟有無情碧水流。"
        ],
        "notes": [
            ""
        ],
        "volume": "卷六百四十七",
        "no#": 155
    },
    {
        "title": "詠史詩：官渡",
        "author": "胡曾",
        "biography": "",
        "paragraphs": [
            "本初屈指定中華，官渡相持勒虎牙。",
            "若使許攸財用足，山河爭得屬曹家。"
        ],
        "notes": [
            ""
        ],
        "volume": "卷六百四十七",
        "no#": 156
    },
    {
        "title": "詠史詩：灞岸",
        "author": "胡曾",
        "biography": "",
        "paragraphs": [
            "長安城外白雲秋，蕭索悲風灞水流。",
            "因想漢朝離亂日，仲宣從此向荊州。"
        ],
        "notes": [
            ""
        ],
        "volume": "卷六百四十七",
        "no#": 157
    },
    {
        "title": "詠史詩：濡須橋",
        "author": "胡曾",
        "biography": "",
        "paragraphs": [
            "徒向濡須欲受降，英雄才略獨無雙。",
            "天心不與金陵便，高步何由得渡江。"
        ],
        "notes": [
            ""
        ],
        "volume": "卷六百四十七",
        "no#": 158
    },
    {
        "title": "詠史詩：豫州",
        "author": "胡曾",
        "biography": "",
        "paragraphs": [
            "策馬行行到豫州，祖生寂寞水空流。",
            "當時更有三年壽，石勒尋為關下囚。"
        ],
        "notes": [
            ""
        ],
        "volume": "卷六百四十七",
        "no#": 159
    },
    {
        "title": "詠史詩：八公山",
        "author": "胡曾",
        "biography": "",
        "paragraphs": [
            "苻堅舉國出西秦，東晉危如累卵晨。",
            "誰料此山諸草木，盡能排難化為人。"
        ],
        "notes": [
            ""
        ],
        "volume": "卷六百四十七",
        "no#": 160
    },
    {
        "title": "詠史詩：下第",
        "author": "胡曾",
        "biography": "",
        "paragraphs": [
            "翰苑何時休嫁女，文昌早晚罷生兒。",
            "上林新桂年年發，不許平人折一枝。"
        ],
        "notes": [
            ""
        ],
        "volume": "卷六百四十七",
        "no#": 161
    },
    {
        "title": "詠史詩：贈薛濤",
        "author": "胡曾",
        "biography": "",
        "paragraphs": [
            "萬里橋邊女校書，枇杷花下閉門居。",
            "掃眉才子知多少，管領春風總不如。"
        ],
        "notes": [
            ""
        ],
        "volume": "卷六百四十七",
        "no#": 162
    }
]