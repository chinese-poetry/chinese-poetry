[
    {
        "title": "兵後餘不亭重送盧孟明遊江西",
        "author": "皎然",
        "biography": "",
        "paragraphs": [
            "攜手曾此分，怳如隔胡越。倫侯古封邑，榮盛風雨歇。",
            "饑鼯號空亭，野草生故轍。如何此路岐，更作千年別。",
            "馮軾望遠道，春山無斷絕。朝行入郢樹，夜泊依楚月。",
            "佳士持操高，揚才日昭晰。離言何所贈，盈滿有虧缺。",
            "時節傷蟪蛄，芳菲忌鶗鴂。予思鹿門隱，心跡貴冥滅。",
            "頹顏反芝朮，昔貌成冰雪。歲晏期爾來，銷聲坐岩穴。"
        ],
        "notes": [
            ""
        ],
        "volume": "卷八百一十九",
        "no#": 1
    },
    {
        "title": "別山詩",
        "author": "皎然",
        "biography": "",
        "paragraphs": [
            "山翁亦好禪，借我風溪樹。采藥多近峰，汲泉有春渡。",
            "幽僧時相偶，仙子或與晤。自許戰勝心，彌高獨游步。",
            "如何區中事，奪我林棲趣。辭山下複上，戀石行仍顧。",
            "宿昔情或乖，庶幾跡無誤。松聲莫相誚，此心冥去住。"
        ],
        "notes": [
            ""
        ],
        "volume": "卷八百一十九",
        "no#": 2
    },
    {
        "title": "同袁高使君送李判官使回",
        "author": "皎然",
        "biography": "",
        "paragraphs": [
            "庾公歡此別，路遠意猶賒。為出塘邊柳，榮歸府中花。",
            "馳陽照古堞，遙思凝寒笳。延步下前渚，溯觴流淺沙。",
            "湖光引行色，輕舸傍殘霞。"
        ],
        "notes": [
            ""
        ],
        "volume": "卷八百一十九",
        "no#": 3
    },
    {
        "title": "陪顏使君餞宣諭蕭常侍",
        "author": "皎然",
        "biography": "",
        "paragraphs": [
            "江濤凋瘵後，遠使發天都。昏墊宸心及，哀矜詔命敷。",
            "恤民驅急傳，訪舊枉征艫。外鎮藩條最，中朝顧問殊。",
            "文皆正風俗，名共溢寰區。已事方懷闕，歸期早戒塗。",
            "繁笳咽水閣，高蓋擁雲衢。暮色生千嶂，秋聲入五湖。",
            "離歌猶宛轉，歸馭已踟躇。今夕庾公意，西樓月亦孤。"
        ],
        "notes": [
            ""
        ],
        "volume": "卷八百一十九",
        "no#": 4
    },
    {
        "title": "《奉陪顏使君修韻海》畢，東溪泛舟餞諸文士",
        "author": "皎然",
        "biography": "",
        "paragraphs": [
            "諸侯崇魯學，羔雁日成群。外史刊新韻，中郎定古文。",
            "菁華兼百氏，縑素備三墳。國語思開物，王言欲致君。",
            "研精業已就，歡宴惜應分。獨望西山去，將身寄白雲。"
        ],
        "notes": [
            ""
        ],
        "volume": "卷八百一十九",
        "no#": 5
    },
    {
        "title": "今上初登極歲送皇甫孝廉赴選",
        "author": "皎然",
        "biography": "",
        "paragraphs": [
            "行應會府春，欲勸及芳辰。北極天文正，東風漢律新。",
            "少年逢聖代，歡笑別情親。況是勳庸後，恩榮襲爾身。"
        ],
        "notes": [
            ""
        ],
        "volume": "卷八百一十九",
        "no#": 6
    },
    {
        "title": "同楊使君白蘋洲送陸侍禦士佳入朝",
        "author": "皎然",
        "biography": "",
        "paragraphs": [
            "久愛吳興客，來依道德藩。旋師聞杕杜，歸路憶轘轅。",
            "舊佩蒼玉在，新歌白芷繁。今朝天地靜，北望重飛翻。"
        ],
        "notes": [
            ""
        ],
        "volume": "卷八百一十九",
        "no#": 7
    },
    {
        "title": "雪夜送海上人常州覲叔父，上人殷仲文後",
        "author": "皎然",
        "biography": "",
        "paragraphs": [
            "繼世風流在，傳心向一燈。望雲裁衲慣，玩雪步花能。",
            "交戰情忘久，銷魂別未曾。明朝阮家集，知有竹林僧。"
        ],
        "notes": [
            ""
        ],
        "volume": "卷八百一十九",
        "no#": 8
    },
    {
        "title": "送常清上人還舒州",
        "author": "皎然",
        "biography": "",
        "paragraphs": [
            "灊人思爾法，楚信有回船。估客親宵語，閑鷗偶晝禪。",
            "經聲含石瀲，麈尾拂江煙。常說歸山意，誅茅廬霍前。"
        ],
        "notes": [
            ""
        ],
        "volume": "卷八百一十九",
        "no#": 9
    },
    {
        "title": "峴山送崔子向之宣州謁裴使君",
        "author": "皎然",
        "biography": "",
        "paragraphs": [
            "楚思入詩清，晨登峴山情。秋天水西寺，古木宛陵城。",
            "琴匣應將往，書車亦共行。吾知江太守，一顧重君名。"
        ],
        "notes": [
            ""
        ],
        "volume": "卷八百一十九",
        "no#": 10
    },
    {
        "title": "送嚴明府入關謁黎京兆",
        "author": "皎然",
        "biography": "",
        "paragraphs": [
            "春日異秋風，何為怨別同。潮回芳渚沒，花落晝山空。",
            "旅候聞嘶馬，殘陽望斷鴻。應思右內史，相見直城中。"
        ],
        "notes": [
            ""
        ],
        "volume": "卷八百一十九",
        "no#": 11
    },
    {
        "title": "送丘秀才游越",
        "author": "皎然",
        "biography": "",
        "paragraphs": [
            "山情與詩思，爛熳欲何從。夜舸誰相逐，空江月自逢。",
            "春期越草秀，晴憶剡雲濃。便擬將輕錫，攜居入亂峰。"
        ],
        "notes": [
            ""
        ],
        "volume": "卷八百一十九",
        "no#": 12
    },
    {
        "title": "送楊校書還濟源",
        "author": "皎然",
        "biography": "",
        "paragraphs": [
            "妖烽昨日靜，故里近嵩丘。楚月搖歸夢，江楓見早秋。",
            "鄉心無遠道，北信減離憂。禪子還無事，辭君買沃州。"
        ],
        "notes": [
            ""
        ],
        "volume": "卷八百一十九",
        "no#": 13
    },
    {
        "title": "送楊遂初赴選",
        "author": "皎然",
        "biography": "",
        "paragraphs": [
            "秋風吹別袂，客思在長安。若得臨觴醉，何須減瑟彈。",
            "秉心淩竹柏，仗信越波瀾。春會文昌府，思君每北看。"
        ],
        "notes": [
            ""
        ],
        "volume": "卷八百一十九",
        "no#": 14
    },
    {
        "title": "送贇上人還京",
        "author": "皎然",
        "biography": "",
        "paragraphs": [
            "久遊春草盡，還寄北船歸。沙鳥窺中食，江雲入淨衣。",
            "秦原山色近，楚寺磬聲微。見說翻經館，多聞似者稀。"
        ],
        "notes": [
            ""
        ],
        "volume": "卷八百一十九",
        "no#": 15
    },
    {
        "title": "送廣通上人遊江西",
        "author": "皎然",
        "biography": "",
        "paragraphs": [
            "香爐七嶺秀，秋色九江清。自古多禪隱，吾常愛此行。",
            "尋師經鄂渚，受請到青城。離別人間事，何關道者情。"
        ],
        "notes": [
            ""
        ],
        "volume": "卷八百一十九",
        "no#": 16
    },
    {
        "title": "送羅判官還壽州幕",
        "author": "皎然",
        "biography": "",
        "paragraphs": [
            "君章才五色，知爾得家風。故里旋歸駕，壽春思奉戎。",
            "天寒長蛇伏，飆烈文虎雄。定頌張征虜，桓桓戡難功。"
        ],
        "notes": [
            ""
        ],
        "volume": "卷八百一十九",
        "no#": 17
    },
    {
        "title": "送李秀才赴婺州招",
        "author": "皎然",
        "biography": "",
        "paragraphs": [
            "山開江色上，孤賞去應遲。綠水迎吳榜，秋風入楚詞。",
            "猿清獨宿處，木落遠行時。見說東陽守，登樓為爾期。"
        ],
        "notes": [
            ""
        ],
        "volume": "卷八百一十九",
        "no#": 18
    },
    {
        "title": "送薛逢之宣州謁廢使",
        "author": "皎然",
        "biography": "",
        "paragraphs": [
            "六月鵬盡化，鴻飛獨冥冥。秋烽家不定，險路客頻經。",
            "牛渚何時到，漁船幾處停。遙知詠史夜，謝守月中聽。"
        ],
        "notes": [
            ""
        ],
        "volume": "卷八百一十九",
        "no#": 19
    },
    {
        "title": "送德守二叔侄上人還國清寺覲師",
        "author": "皎然",
        "biography": "",
        "paragraphs": [
            "道賢齊二阮，俱向竹林歸。古偈穿花線，春裝卷葉衣。",
            "僧墟回水寺，佛隴啟山扉。愛別吾何有，人心強有違。"
        ],
        "notes": [
            ""
        ],
        "volume": "卷八百一十九",
        "no#": 20
    },
    {
        "title": "同明府章送沈秀才還石門山讀書",
        "author": "皎然",
        "biography": "",
        "paragraphs": [
            "身為郢令客，心許楚山雲。文墨應經世，林泉漫誘君。",
            "欲隨樵子去，惜與道流分。肯謝申公輩，治詩事漢文。"
        ],
        "notes": [
            ""
        ],
        "volume": "卷八百一十九",
        "no#": 21
    },
    {
        "title": "送吉判官還京赴崔尹幕",
        "author": "皎然",
        "biography": "",
        "paragraphs": [
            "江南梅雨天，別思極春前。長路飛鳴鶴，離帆聚散煙。",
            "清晨趨九陌，秋色望三邊。見說王都尹，山陽辟一賢。"
        ],
        "notes": [
            ""
        ],
        "volume": "卷八百一十九",
        "no#": 22
    },
    {
        "title": "送裴判官赴商幕",
        "author": "皎然",
        "biography": "",
        "paragraphs": [
            "商洛近京師，才難赴幕時。離歌紛白紵，候騎擁青絲。",
            "會喜疲人息，應逢猾虜衰。看君策高足，自此煙霄期。"
        ],
        "notes": [
            ""
        ],
        "volume": "卷八百一十九",
        "no#": 23
    },
    {
        "title": "送李喻之處士洪州謁曹王",
        "author": "皎然",
        "biography": "",
        "paragraphs": [
            "獨思賢王府，遂作豫章行。雄鎮廬霍秀，高秋江漢清。",
            "見聞驚苦節，艱故傷遠情。西邸延嘉士，遺才得正平。"
        ],
        "notes": [
            ""
        ],
        "volume": "卷八百一十九",
        "no#": 24
    },
    {
        "title": "送唐贊善遊越",
        "author": "皎然",
        "biography": "",
        "paragraphs": [
            "田園臨漢水，離亂寄隨關。今日煙塵盡，東西又未還。",
            "長亭百越外，孤棹五湖間。何處遊芳草，雲門千萬山。"
        ],
        "notes": [
            ""
        ],
        "volume": "卷八百一十九",
        "no#": 25
    },
    {
        "title": "送韋秀才",
        "author": "皎然",
        "biography": "",
        "paragraphs": [
            "晨裝行墮葉，萬里望桑幹。舊說涇關險，猶聞易水寒。",
            "黃雲戰後積，白草暮來看。近得君苗信，時教旅思寬。"
        ],
        "notes": [
            ""
        ],
        "volume": "卷八百一十九",
        "no#": 26
    },
    {
        "title": "送陳秀才赴舉",
        "author": "皎然",
        "biography": "",
        "paragraphs": [
            "諸侯懼削地，選士皆不羈。休隱脫荷芰，將鳴矜羽儀。",
            "甲科爭玉片，詩句擬花枝。君實三楚秀，承家有清規。"
        ],
        "notes": [
            ""
        ],
        "volume": "卷八百一十九",
        "no#": 27
    },
    {
        "title": "烏程李明府水堂同盧使君幼平送奘上人遊五台",
        "author": "皎然",
        "biography": "",
        "paragraphs": [
            "身將劉令隱，經共謝公翻。有此宗師在，應知我法存。",
            "問心常寂樂，為別豈傷魂。獨訪華泉去，秋風入雁門。"
        ],
        "notes": [
            ""
        ],
        "volume": "卷八百一十九",
        "no#": 28
    },
    {
        "title": "送李季良北歸",
        "author": "皎然",
        "biography": "",
        "paragraphs": [
            "風吹殘柳絲，孤客欲歸時。掩抑楚弦絕，離披湘葉衰。",
            "前軍猶轉戰，故國杳難期。北望雁門雪，空吟平子詩。"
        ],
        "notes": [
            ""
        ],
        "volume": "卷八百一十九",
        "no#": 29
    },
    {
        "title": "送淳于秀才蘭陵覲省",
        "author": "皎然",
        "biography": "",
        "paragraphs": [
            "歡言欲忘別，風信忽相驚。柳浦歸人思，蘭陵春草生。",
            "擷芳心未及，視枕戀常盈。此去非長路，還如千里情。"
        ],
        "notes": [
            ""
        ],
        "volume": "卷八百一十九",
        "no#": 30
    },
    {
        "title": "送至洪沙彌赴上元受戒",
        "author": "皎然",
        "biography": "",
        "paragraphs": [
            "不肯資章甫，勝衣被木蘭。今隨秣陵信，欲及蔡州壇。",
            "野寺鐘聲遠，春山戒足寒。歸來次第學，應見後心難。"
        ],
        "notes": [
            ""
        ],
        "volume": "卷八百一十九",
        "no#": 31
    },
    {
        "title": "九日同盧使君幼平吳興郊外送李司倉赴選",
        "author": "皎然",
        "biography": "",
        "paragraphs": [
            "重陽千騎出，送客為踟躕。曠野多搖落，寒山滿路隅。",
            "晴空懸蒨旆，秋色起菱湖。幾日登司會，揚才盛五都。"
        ],
        "notes": [
            ""
        ],
        "volume": "卷八百一十九",
        "no#": 32
    },
    {
        "title": "送盧孟明還上都",
        "author": "皎然",
        "biography": "",
        "paragraphs": [
            "江皋北風至，歸客獨傷魂。楚水逢鄉雁，平陵憶故園。",
            "征驂嘶別館，落日隱寒原。應及秦川望，春華滿國門。"
        ],
        "notes": [
            ""
        ],
        "volume": "卷八百一十九",
        "no#": 33
    },
    {
        "title": "送李少賓赴舉",
        "author": "皎然",
        "biography": "",
        "paragraphs": [
            "豈謂江南別，心如塞上行。苦雲搖陣色，亂木攪秋聲。",
            "周穀雨未散，漢河流尚橫。春司遲爾策，方用靜妖兵。"
        ],
        "notes": [
            ""
        ],
        "volume": "卷八百一十九",
        "no#": 34
    },
    {
        "title": "留別閻士和",
        "author": "皎然",
        "biography": "",
        "paragraphs": [
            "不慣人間別，多應忘別時。逢山又逢水，只畏卻來遲。"
        ],
        "notes": [
            ""
        ],
        "volume": "卷八百一十九",
        "no#": 35
    },
    {
        "title": "送李道士",
        "author": "皎然",
        "biography": "",
        "paragraphs": [
            "常隨山上下，忽限江南北。共是忘情人，何由肯相憶。"
        ],
        "notes": [
            ""
        ],
        "volume": "卷八百一十九",
        "no#": 36
    },
    {
        "title": "送裴參軍還下邳舊居",
        "author": "皎然",
        "biography": "",
        "paragraphs": [
            "北望煙鋪驃騎營，虜烽無火楚天晴。",
            "此時千里西歸客，泗上春風得及耕。"
        ],
        "notes": [
            ""
        ],
        "volume": "卷八百一十九",
        "no#": 37
    },
    {
        "title": "送文會上人還富陽",
        "author": "皎然",
        "biography": "",
        "paragraphs": [
            "悠悠渺渺屬寒波，故寺思歸意若何。",
            "長憶孤洲二三月，春山偏愛富春多。"
        ],
        "notes": [
            ""
        ],
        "volume": "卷八百一十九",
        "no#": 38
    },
    {
        "title": "送維諒上人歸洞庭",
        "author": "皎然",
        "biography": "",
        "paragraphs": [
            "從來湖上勝人間，遠愛浮雲獨自還。",
            "孤月空天見心地，寥寥一水鏡中山。"
        ],
        "notes": [
            ""
        ],
        "volume": "卷八百一十九",
        "no#": 39
    },
    {
        "title": "九月八日送蕭少府歸洪州",
        "author": "皎然",
        "biography": "",
        "paragraphs": [
            "明日重陽今日歸，布帆絲雨望霏霏。",
            "行過鶴渚知堪住，家在龍沙意有違。"
        ],
        "notes": [
            ""
        ],
        "volume": "卷八百一十九",
        "no#": 40
    },
    {
        "title": "同顏魯公泛舟送皇甫侍禦曾",
        "author": "皎然",
        "biography": "",
        "paragraphs": [
            "維舟若許暫從容，送過重江不厭重。",
            "霜簡別來今始見，雪山歸去又難逢。"
        ],
        "notes": [
            ""
        ],
        "volume": "卷八百一十九",
        "no#": 41
    },
    {
        "title": "送孫侍禦游越",
        "author": "皎然",
        "biography": "",
        "paragraphs": [
            "不知持斧客，吟會是何情。丹陛恩猶在，滄洲賞暫行。",
            "江橈隨月泛，山策逐雲行。佳句傳零雨，詩流許盛名。"
        ],
        "notes": [
            ""
        ],
        "volume": "卷八百一十九",
        "no#": 42
    },
    {
        "title": "送顏處士還長沙覲省",
        "author": "皎然",
        "biography": "",
        "paragraphs": [
            "西候風信起，三湘孤客心。天寒漢水廣，鄉遠楚雲深。",
            "服彩將侍膳，擷芳思滿襟。歸人忘艱阻，別恨獨何任。"
        ],
        "notes": [
            ""
        ],
        "volume": "卷八百一十九",
        "no#": 43
    },
    {
        "title": "送還本上人遊江西",
        "author": "皎然",
        "biography": "",
        "paragraphs": [
            "欲廣分何教，心將江漢期。雲招望寺處，月待溯杯時。",
            "真侶誰傷別，降猿汝自悲。多應過廬阜，幽賞卻來遲。"
        ],
        "notes": [
            ""
        ],
        "volume": "卷八百一十九",
        "no#": 44
    },
    {
        "title": "送路少府使京兼覲侍禦兄",
        "author": "皎然",
        "biography": "",
        "paragraphs": [
            "國賦推能吏，今朝發貢湖。佇瞻雙闕鳳，思見柏台烏。",
            "樹向秦關遠，江分楚驛孤。榮君有兄弟，相繼騁長途。"
        ],
        "notes": [
            ""
        ],
        "volume": "卷八百一十九",
        "no#": 45
    },
    {
        "title": "于武原從送盧士舉",
        "author": "皎然",
        "biography": "",
        "paragraphs": [
            "落日獨歸客，空山匹馬嘶。蕭條古關外，岐路更東西。",
            "大澤雲寂寂，長亭雨淒淒。君還到湘水，寒夜滿猿啼。"
        ],
        "notes": [
            ""
        ],
        "volume": "卷八百一十九",
        "no#": 46
    },
    {
        "title": "送烏程李明府得陟狀赴京",
        "author": "皎然",
        "biography": "",
        "paragraphs": [
            "驛吏滿江城，深仁見此情。士林推玉振，公府薦冰清。",
            "為政移風久，承恩就日行。仲容綸綍貴，南巷有光榮。"
        ],
        "notes": [
            ""
        ],
        "volume": "卷八百一十九",
        "no#": 47
    },
    {
        "title": "送裴秀才往會稽山讀書",
        "author": "皎然",
        "biography": "",
        "paragraphs": [
            "一身齎萬卷，編室寄煙蘿。硯滴穿池小，書衣種楮多。",
            "吟詩山響答，泛瑟竹聲和。鶴板求儒術，深居意若何。"
        ],
        "notes": [
            ""
        ],
        "volume": "卷八百一十九",
        "no#": 48
    },
    {
        "title": "送崔詹事論之上都",
        "author": "皎然",
        "biography": "",
        "paragraphs": [
            "金虎城池在，銅龍劍佩新。重看前浦柳，猶憶舊洲蘋。",
            "遠思秦雲暮，歸心臘月春。青園昔遊處，惆悵別離人。"
        ],
        "notes": [
            ""
        ],
        "volume": "卷八百一十九",
        "no#": 49
    },
    {
        "title": "京口送盧孟明還揚州",
        "author": "皎然",
        "biography": "",
        "paragraphs": [
            "蕭蕭北風起，孤棹下江濆。暮客去來盡，春流南北分。",
            "萋萋禦亭草，渺渺蕪城雲。相送目千里，空山獨望君。"
        ],
        "notes": [
            ""
        ],
        "volume": "卷八百一十九",
        "no#": 50
    },
    {
        "title": "送沙彌大智遊五台",
        "author": "皎然",
        "biography": "",
        "paragraphs": [
            "童年隨法侶，家世本儒流。章句三生學，清涼萬里遊。",
            "雲歸龍沼暗，木落雁門秋。長老應相問，傳予向祖州。"
        ],
        "notes": [
            ""
        ],
        "volume": "卷八百一十九",
        "no#": 51
    },
    {
        "title": "送稟上人遊越",
        "author": "皎然",
        "biography": "",
        "paragraphs": [
            "雲泉誰不賞，獨見爾情高。投石輕龍窟，臨流笑鷺濤。",
            "折荷為片席，灑水淨方袍。剡路逢禪侶，多應問我曹。"
        ],
        "notes": [
            ""
        ],
        "volume": "卷八百一十九",
        "no#": 52
    },
    {
        "title": "送潘秀才之舒州",
        "author": "皎然",
        "biography": "",
        "paragraphs": [
            "楚水清風生，揚舲泛月行。荻洲寒露彩，雷岸曙潮聲。",
            "東道思才子，西人望客卿。從來金穀集，相繼有詩名。"
        ],
        "notes": [
            ""
        ],
        "volume": "卷八百一十九",
        "no#": 53
    },
    {
        "title": "送王山人遊廬山",
        "author": "皎然",
        "biography": "",
        "paragraphs": [
            "千里訪靈奇，山資亦相隨。葉舟過鶴市，花漏宿龍池。",
            "峰頂應閒散，人間足別離。白雲將世事，吾見爾心知。"
        ],
        "notes": [
            ""
        ],
        "volume": "卷八百一十九",
        "no#": 54
    },
    {
        "title": "送道契上人之越覲大夫叔",
        "author": "皎然",
        "biography": "",
        "paragraphs": [
            "楚僧推後輩，唐本學新經。外國傳香氎，何人施竹瓶。",
            "秋風別李寺，春日向柯亭。大阮今為郡，看君眼最青。"
        ],
        "notes": [
            ""
        ],
        "volume": "卷八百一十九",
        "no#": 55
    },
    {
        "title": "送沙彌長文遊京",
        "author": "皎然",
        "biography": "",
        "paragraphs": [
            "白版年猶小，黃花褐已通。若為詩思逸，早欲似休公。",
            "邁俗多真氣，傳家有素風。應須學心地，宗旨在關東。"
        ],
        "notes": [
            ""
        ],
        "volume": "卷八百一十九",
        "no#": 56
    },
    {
        "title": "秋日送擇高上人往江西謁曹王",
        "author": "皎然",
        "biography": "",
        "paragraphs": [
            "超然獨遊趣，無限別山情。予病不同賞，雲閑應共行。",
            "齋容秋水照，香氎早風輕。曾被陳王識，遙知江上迎。"
        ],
        "notes": [
            ""
        ],
        "volume": "卷八百一十九",
        "no#": 57
    },
    {
        "title": "送如獻上人游長安",
        "author": "皎然",
        "biography": "",
        "paragraphs": [
            "關中四子教猶存，見說新經待爾翻。為法應過七祖寺，",
            "高逸詩情無別怨，春遊從遣落花繁。"
        ],
        "notes": [
            ""
        ],
        "volume": "卷八百一十九",
        "no#": 58
    },
    {
        "title": "日曜上人還潤州",
        "author": "皎然",
        "biography": "",
        "paragraphs": [
            "送君何處最堪思，孤月停空欲別時。露茗猶芳邀重會，",
            "莫倚禪功放心定，蕭家陵樹誤人悲。"
        ],
        "notes": [
            ""
        ],
        "volume": "卷八百一十九",
        "no#": 59
    },
    {
        "title": "寺院聽胡笳送李殷",
        "author": "皎然",
        "biography": "",
        "paragraphs": [
            "一奏胡笳客未停，野僧還欲廢禪聽。",
            "難將此意臨江別，無限春風葭菼青。"
        ],
        "notes": [
            ""
        ],
        "volume": "卷八百一十九",
        "no#": 60
    },
    {
        "title": "送僧繹",
        "author": "皎然",
        "biography": "",
        "paragraphs": [
            "斜日搖揚在柳絲，孤亭寂寂水逶迤。",
            "誰堪別後行人盡，唯有春風起路岐。"
        ],
        "notes": [
            ""
        ],
        "volume": "卷八百一十九",
        "no#": 61
    },
    {
        "title": "答裴評事澄荻花間送梁肅拾遺",
        "author": "皎然",
        "biography": "",
        "paragraphs": [
            "波上荻花非雪花，風吹撩亂滿袈裟。",
            "如今歲晏無芳草，獨對離樽作物華。"
        ],
        "notes": [
            ""
        ],
        "volume": "卷八百一十九",
        "no#": 62
    },
    {
        "title": "送勝雲小師",
        "author": "皎然",
        "biography": "",
        "paragraphs": [
            "昨日雪山記爾名，吾今坐石已三生。",
            "少年道性易流動，莫遣秋風入別情。"
        ],
        "notes": [
            ""
        ],
        "volume": "卷八百一十九",
        "no#": 63
    },
    {
        "title": "誚士和別",
        "author": "皎然",
        "biography": "",
        "paragraphs": [
            "今日同，明日隔，何事悠悠久為客。君憐溪上去來雲，"
        ],
        "notes": [
            ""
        ],
        "volume": "卷八百一十九",
        "no#": 64
    },
    {
        "title": "送吳馮遊京",
        "author": "皎然",
        "biography": "",
        "paragraphs": [
            "北期何意促，蕙草夜來繁。清月思淮水，春風望國門。",
            "此時休旋逸，萬里忽飛翻。若憶山陰會，孤琴為我援。"
        ],
        "notes": [
            ""
        ],
        "volume": "卷八百一十九",
        "no#": 65
    },
    {
        "title": "送僧游宣州",
        "author": "皎然",
        "biography": "",
        "paragraphs": [
            "楚山千里一僧行，念爾初緣道未成。",
            "莫向舒姑泉口泊，此中嗚咽為傷情。"
        ],
        "notes": [
            ""
        ],
        "volume": "卷八百一十九",
        "no#": 66
    },
    {
        "title": "宿支硎寺上房",
        "author": "皎然",
        "biography": "",
        "paragraphs": [
            "上方精舍遠，共宿白雲端。寂寞千峰夜，蕭條萬木寒。",
            "山光霜下見，松色月中看。卻與西林別，歸心即欲闌。"
        ],
        "notes": [
            ""
        ],
        "volume": "卷八百一十九",
        "no#": 67
    },
    {
        "title": "答胡處士",
        "author": "皎然",
        "biography": "",
        "paragraphs": [
            "西山禪隱比來聞，長道唯應我與君。",
            "書上無名心忘卻，人間聚散似浮雲。"
        ],
        "notes": [
            ""
        ],
        "volume": "卷八百一十九",
        "no#": 68
    },
    {
        "title": "答張烏程",
        "author": "皎然",
        "biography": "",
        "paragraphs": [
            "莫道謫官無主人，秣陵才令日相親。",
            "前溪更有忘憂處，荷葉田田間白蘋。"
        ],
        "notes": [
            ""
        ],
        "volume": "卷八百一十九",
        "no#": 69
    },
    {
        "title": "酬張明府",
        "author": "皎然",
        "biography": "",
        "paragraphs": [
            "愛君詩思動禪心，使我休吟待鶴吟。",
            "更說郡中黃霸在，朝朝無事許招尋。"
        ],
        "notes": [
            ""
        ],
        "volume": "卷八百一十九",
        "no#": 70
    },
    {
        "title": "勞山居寄呈吳處士",
        "author": "皎然",
        "biography": "",
        "paragraphs": [
            "官居鼎鼐古今無，名世才臣獨一餘。",
            "賢閣禦題龍墨燦，詔歸補袞在須臾。"
        ],
        "notes": [
            ""
        ],
        "volume": "卷八百一十九",
        "no#": 71
    }
]