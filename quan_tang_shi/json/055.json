[
    {
        "title": "倬彼我系",
        "author": "王勃",
        "biography": "",
        "paragraphs": [
            "倬彼我系，出自有周。分疆錫社，派別支流。",
            "居衛仕宋，臣嬴相劉。乃武乃文，或公或侯。",
            "晉曆崩坼，衣冠擾弊。粵自太原，播徂江澨。",
            "禮喪賢隱，時屯道閉。王室如毀，生人多殪。",
            "伊我有器，思逢其主。自東施西，擇木開宇。",
            "田彼河曲，家乎汾浦。天未厭亂，吾將誰輔。",
            "伊我祖德，思濟九埏。不常厥所，於茲五遷。",
            "欲及時也，夫豈願焉。其位雖屈，其言則傳。",
            "爰述帝制，大搜王道。曰天曰人，是祖是考。",
            "禮樂咸若，詩書具草。貽厥孫謀，永為家寶。",
            "伊餘小子，信慚明哲。彼網有條，彼車有轍。",
            "思屏人事，克終前烈。于嗟代網，卒餘來絏。",
            "來絏伊何，謂餘曰仕。我瞻先達，三十方起。",
            "夫豈不懷，高山仰止。願言毓德，啜菽飲水。",
            "有鳥反哺，其聲嗷嗷。言念舊德，憂心忉忉。",
            "今我不養，歲月其滔。黽勉從役，豈敢告勞。",
            "從役伊何，薄求卑位。告勞伊何，來參卿事。",
            "名存實爽，負信愆義。靜言遐思，中心是愧。"
        ],
        "notes": [
            ""
        ],
        "volume": "卷五十五",
        "no#": 1
    },
    {
        "title": "上巳浮江宴韻得址字",
        "author": "王勃",
        "biography": "",
        "paragraphs": [
            "披觀玉京路，駐賞金台址。逸興懷九仙，良辰傾四美。",
            "松吟白雲際，桂馥青溪裏。別有江海心，日暮情何已。"
        ],
        "notes": [
            ""
        ],
        "volume": "卷五十五",
        "no#": 2
    },
    {
        "title": "春日宴樂遊園賦韻得接字",
        "author": "王勃",
        "biography": "",
        "paragraphs": [
            "帝裏寒光盡，神皋春望浹。梅郊落晚英，柳甸驚初葉。",
            "流水抽奇弄，崩雲灑芳牒。清尊湛不空，暫喜平生接。"
        ],
        "notes": [
            ""
        ],
        "volume": "卷五十五",
        "no#": 3
    },
    {
        "title": "山亭夜宴",
        "author": "王勃",
        "biography": "",
        "paragraphs": [
            "桂宇幽襟積，山亭涼夜永。森沉野徑寒，肅穆岩扉靜。",
            "竹晦南汀色，荷翻北潭影。清興殊未闌，林端照初景。"
        ],
        "notes": [
            ""
        ],
        "volume": "卷五十五",
        "no#": 4
    },
    {
        "title": "詠風",
        "author": "王勃",
        "biography": "",
        "paragraphs": [
            "肅肅涼景生，加我林壑清。驅煙尋澗戶，卷霧出山楹。",
            "去來固無跡，動息如有情。日落山水靜，為君起松聲。"
        ],
        "notes": [
            ""
        ],
        "volume": "卷五十五",
        "no#": 5
    },
    {
        "title": "懷仙",
        "author": "王勃",
        "biography": "",
        "paragraphs": [
            "鶴岑有奇徑，麟洲富仙家。紫泉漱珠液，玄岩列丹葩。",
            "常希披塵網，眇然登雲車。鸞情極霄漢，鳳想疲煙霞。",
            "道存蓬瀛近，意愜朝市賒。無為坐惆悵，虛此江上華。"
        ],
        "notes": [
            ""
        ],
        "volume": "卷五十五",
        "no#": 6
    },
    {
        "title": "忽夢游仙",
        "author": "王勃",
        "biography": "",
        "paragraphs": [
            "僕本江上客，牽跡在方內。寤寐霄漢間，居然有靈對。",
            "翕爾登霞首，依然躡雲背。電策驅龍光，煙途儼鸞態。",
            "乘月披金帔，連星解瓊佩。浮識俄易歸，真遊邈難再。",
            "寥廓沉遐想，周遑奉遺誨。流俗非我鄉，何當釋塵昧。"
        ],
        "notes": [
            ""
        ],
        "volume": "卷五十五",
        "no#": 7
    },
    {
        "title": "雜曲",
        "author": "王勃",
        "biography": "",
        "paragraphs": [
            "智瓊神女，來訪文君。蛾眉始約，羅袖初熏。",
            "歌齊曲韻，舞亂行紛。若向陽臺薦枕，何啻得勝朝雲。"
        ],
        "notes": [
            ""
        ],
        "volume": "卷五十五",
        "no#": 8
    },
    {
        "title": "秋夜長",
        "author": "王勃",
        "biography": "",
        "paragraphs": [
            "秋夜長，殊未央，月明白露澄清光，層城綺閣遙相望。",
            "遙相望，川無梁，北風受節南雁翔，崇蘭委質時菊芳。",
            "鳴環曳履出長廊，為君秋夜搗衣裳。",
            "纖羅對鳳凰，丹綺雙鴛鴦，調砧亂杵思自傷。",
            "思自傷，征夫萬里戍他鄉。鶴關音信斷，龍門道路長。",
            "君在天一方，寒衣徒自香。"
        ],
        "notes": [
            ""
        ],
        "volume": "卷五十五",
        "no#": 9
    },
    {
        "title": "採蓮曲",
        "author": "王勃",
        "biography": "",
        "paragraphs": [
            "採蓮歸，綠水芙蓉衣。秋風起浪鳧雁飛。",
            "桂棹蘭橈下長浦，羅裙玉腕輕搖櫓。葉嶼花潭極望平，",
            "塞外征夫猶未還，江南採蓮今已暮。今已暮，採蓮花。",
            "渠今那必盡娼家。官道城南把桑葉，何如江上採蓮花。",
            "蓮花複蓮花，花葉何稠疊。葉翠本羞眉，花紅強如頰。",
            "佳人不在茲，悵望別離時。牽花憐共蒂，折藕愛連絲。",
            "故情無處所，新物從華滋。不惜西津交佩解，",
            "正逢浩蕩江上風，又值裴回江上月。裴回蓮浦夜相逢，"
        ],
        "notes": [
            ""
        ],
        "volume": "卷五十五",
        "no#": 10
    },
    {
        "title": "臨高臺",
        "author": "王勃",
        "biography": "",
        "paragraphs": [
            "臨高臺，高臺迢遞絕浮埃。瑤軒綺構何崔嵬，",
            "斜對甘泉路，蒼蒼茂陵樹。高臺四望同，",
            "東彌長樂觀，西指未央宮。赤城映朝日，綠樹搖春風。",
            "旗亭百隧開新市，甲第千甍分戚裏。朱輪翠蓋不勝春，",
            "錦衾夜不襞，羅帷晝未空。歌屏朝掩翠，妝鏡晚窺紅。",
            "為君安寶髻，蛾眉罷花叢。塵間狹路黯將暮，",
            "物色正如此，佳期那不顧。銀鞍繡轂盛繁華，",
            "君看舊日高臺處，柏梁銅雀生黃塵。"
        ],
        "notes": [
            ""
        ],
        "volume": "卷五十五",
        "no#": 11
    },
    {
        "title": "滕王閣",
        "author": "王勃",
        "biography": "",
        "paragraphs": [
            "滕王高閣臨江渚，佩玉鳴鸞罷歌舞。畫棟朝飛南浦雲，",
            "閣中帝子今何在，檻外長江空自流。"
        ],
        "notes": [
            ""
        ],
        "volume": "卷五十五",
        "no#": 12
    },
    {
        "title": "江南弄",
        "author": "王勃",
        "biography": "",
        "paragraphs": [
            "江南弄，巫山連楚夢，行雨行雲幾相送。",
            "瑤軒金谷上春時，玉童仙女無見期。紫露香煙渺難托，"
        ],
        "notes": [
            ""
        ],
        "volume": "卷五十五",
        "no#": 13
    }
]