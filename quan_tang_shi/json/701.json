[
    {
        "title": "擬塞外征行",
        "author": "王貞白",
        "biography": "",
        "paragraphs": [
            "寇騎滿雞田，都護欲臨邊。青泥方絕漠，懷劍始辭燕。",
            "旌旗掛龍虎，壯士募鷹鸇。長城威十萬，高嶺奮三千。",
            "行行向馬邑，去去指祁連。鼓聲遙赤塞，兵氣遠沖天。",
            "對陣雲初上，臨城月始懸。風驚烽易滅，沙暗馬難前。",
            "恩重恒思報，勞心屢損年。微功一可立，身輕不自憐。"
        ],
        "notes": [
            ""
        ],
        "volume": "卷七百零一",
        "no#": 1
    },
    {
        "title": "蘆葦",
        "author": "王貞白",
        "biography": "",
        "paragraphs": [
            "高士想江湖，湖閒庭植蘆。清風時有至，綠竹興何殊。",
            "嫩喜日光薄，疏憂雨點粗。驚蛙跳得過，鬥雀嫋如無。",
            "未織巴籬護，幾抬邛竹扶。惹煙輕弱柳，蘸水漱清蒲。",
            "溉灌情偏重，琴樽賞不孤。穿花思釣叟，吹葉少羌雛。",
            "寒色暮天映，秋聲遠籟俱。朗吟應有趣，瀟灑十餘株。"
        ],
        "notes": [
            ""
        ],
        "volume": "卷七百零一",
        "no#": 2
    },
    {
        "title": "田舍曲",
        "author": "王貞白",
        "biography": "",
        "paragraphs": [
            "古今利名路，只在儂門前。至老不離家，一生常晏眠。",
            "牛羊晚自歸，兒童戲野田。豈思封侯貴，唯只待豐年。",
            "征賦豈辭苦，但願時官賢。時官苟貪濁，田舍生憂煎。"
        ],
        "notes": [
            ""
        ],
        "volume": "卷七百零一",
        "no#": 3
    },
    {
        "title": "妾薄命",
        "author": "王貞白",
        "biography": "",
        "paragraphs": [
            "薄命頭欲白，頻年嫁不成。秦娥未十五，昨夜事公卿。",
            "豈有機杼力，空傳歌舞名。妾專修婦德，媒氏卻相輕。"
        ],
        "notes": [
            ""
        ],
        "volume": "卷七百零一",
        "no#": 4
    },
    {
        "title": "湘妃怨",
        "author": "王貞白",
        "biography": "",
        "paragraphs": [
            "舜欲省蠻陬，南巡非逸遊。九江沉白日，二女泣滄洲。",
            "目極楚雲斷，恨深湘水流。至今聞鼓瑟，咽絕不勝愁。"
        ],
        "notes": [
            ""
        ],
        "volume": "卷七百零一",
        "no#": 5
    },
    {
        "title": "長門怨二首",
        "author": "王貞白",
        "biography": "",
        "paragraphs": [
            "寂寞故宮春，殘燈曉尚存。從來非妾過，偶爾失君恩。",
            "花落傷容鬢，鶯啼驚夢魂。翠華如可待，應免老長門。",
            "葉落長門靜，苔生永巷幽。相思對明月，獨坐向空樓。",
            "鑾駕迷終轉，蛾眉老自愁。昭陽歌舞伴，此夕未知秋。"
        ],
        "notes": [
            ""
        ],
        "volume": "卷七百零一",
        "no#": 6
    },
    {
        "title": "有所思",
        "author": "王貞白",
        "biography": "",
        "paragraphs": [
            "芙蓉出水時，偶爾便分離。自此無因見，長教掛所思。",
            "殘春不入夢，芳信欲傳誰。寂寞秋堂下，空吟小謝詩。"
        ],
        "notes": [
            ""
        ],
        "volume": "卷七百零一",
        "no#": 7
    },
    {
        "title": "短歌",
        "author": "王貞白",
        "biography": "",
        "paragraphs": [
            "物候來相續，新蟬送晚鶯。百年休倚賴，一夢甚分明。",
            "金鼎神仙隱，銅壺晝夜傾。不如早立德，萬古有其名。"
        ],
        "notes": [
            ""
        ],
        "volume": "卷七百零一",
        "no#": 8
    },
    {
        "title": "禦溝水",
        "author": "王貞白",
        "biography": "",
        "paragraphs": [
            "一帶禦溝水，綠槐相蔭清。此中涵帝澤，無處濯塵纓。",
            "鳥道來雖險，龍池到自平。朝宗本心切，願向急流傾。"
        ],
        "notes": [
            ""
        ],
        "volume": "卷七百零一",
        "no#": 9
    },
    {
        "title": "少年行二首",
        "author": "王貞白",
        "biography": "",
        "paragraphs": [
            "遊宴不知厭，杜陵狂少年。花時輕暖酒，春服薄裝綿。",
            "戲馬上林苑，鬥雞寒食天。魯儒甘被笑，對策鬢皤然。",
            "弱冠投邊急，驅兵夜渡河。追奔鐵馬走，殺虜寶刀訛。",
            "威靜黑山路，氣含清海波。常聞為突騎，天子賜長戈。"
        ],
        "notes": [
            ""
        ],
        "volume": "卷七百零一",
        "no#": 10
    },
    {
        "title": "塞上曲",
        "author": "王貞白",
        "biography": "",
        "paragraphs": [
            "歲歲但防虜，西征早晚休。匈奴不系頸，漢將但封侯。",
            "夕照低烽火，寒笳咽戍樓。燕然山上字，男子見須羞。"
        ],
        "notes": [
            ""
        ],
        "volume": "卷七百零一",
        "no#": 11
    },
    {
        "title": "長安道",
        "author": "王貞白",
        "biography": "",
        "paragraphs": [
            "曉鼓人已行，暮鼓人未息。梯航萬國來，爭先貢金帛。",
            "不問賢與愚，但論官與職。如何貧書生，只獻安邊策。"
        ],
        "notes": [
            ""
        ],
        "volume": "卷七百零一",
        "no#": 12
    },
    {
        "title": "洛陽道",
        "author": "王貞白",
        "biography": "",
        "paragraphs": [
            "喧喧洛陽路，奔走爭先步。唯恐著鞭遲，誰能更回顧。",
            "覆車雖在前，潤屋何曾懼。賢哉只二疏，東門掛冠去。"
        ],
        "notes": [
            ""
        ],
        "volume": "卷七百零一",
        "no#": 13
    },
    {
        "title": "度關山",
        "author": "王貞白",
        "biography": "",
        "paragraphs": [
            "只領千餘騎，長驅磧邑間。雲州多警急，雪夜度關山。",
            "石響鈴聲遠，天寒弓力慳。秦樓休悵望，不日凱歌還。"
        ],
        "notes": [
            ""
        ],
        "volume": "卷七百零一",
        "no#": 14
    },
    {
        "title": "出自薊北門行",
        "author": "王貞白",
        "biography": "",
        "paragraphs": [
            "薊北連極塞，塞色晝冥冥。戰地骸骨滿，長時風雨腥。",
            "沙河留不定，春草凍難青。萬戶封侯者，何謀靜虜庭。"
        ],
        "notes": [
            ""
        ],
        "volume": "卷七百零一",
        "no#": 15
    },
    {
        "title": "從軍行",
        "author": "王貞白",
        "biography": "",
        "paragraphs": [
            "從軍朔方久，未省用干戈。只以恩信及，自然戎虜和。",
            "邊聲動白草，燒色入枯河。每度因看獵，令人勇氣多。"
        ],
        "notes": [
            ""
        ],
        "volume": "卷七百零一",
        "no#": 16
    },
    {
        "title": "古悔從軍行",
        "author": "王貞白",
        "biography": "",
        "paragraphs": [
            "憶昔仗孤劍，十年從武威。論兵親玉帳，逐虜過金微。",
            "隴水秋先凍，關雲寒不飛。辛勤功業在，麟閣志猶違。"
        ],
        "notes": [
            ""
        ],
        "volume": "卷七百零一",
        "no#": 17
    },
    {
        "title": "胡笳曲",
        "author": "王貞白",
        "biography": "",
        "paragraphs": [
            "隴底悲笳引，隴頭鳴北風。一輪霜月落，萬里塞天空。",
            "戍卒淚應盡，胡兒哭未終。爭教班定遠，不念玉關中。"
        ],
        "notes": [
            ""
        ],
        "volume": "卷七百零一",
        "no#": 18
    },
    {
        "title": "入塞",
        "author": "王貞白",
        "biography": "",
        "paragraphs": [
            "玉殿論兵事，君王詔出征。新除羽林將，曾破月支兵。",
            "慣曆塞垣險，能分部落情。從今一戰勝，不使虜塵生。"
        ],
        "notes": [
            ""
        ],
        "volume": "卷七百零一",
        "no#": 19
    },
    {
        "title": "游仙",
        "author": "王貞白",
        "biography": "",
        "paragraphs": [
            "我家三島上，洞戶眺波濤。醉背雲屏臥，誰知海日高。",
            "露香紅玉樹，風綻碧蟠桃。悔與仙子別，思歸夢釣鼇。"
        ],
        "notes": [
            ""
        ],
        "volume": "卷七百零一",
        "no#": 20
    },
    {
        "title": "歌",
        "author": "王貞白",
        "biography": "",
        "paragraphs": [
            "誰唱關西曲，寂寞夜景深。一聲長在耳，萬恨重經心。",
            "調古清風起，曲終涼月沉。卻應筵上客，未必是知音。"
        ],
        "notes": [
            ""
        ],
        "volume": "卷七百零一",
        "no#": 21
    },
    {
        "title": "經故洛城",
        "author": "王貞白",
        "biography": "",
        "paragraphs": [
            "卜世何久遠，由來仰聖明。山河徒自壯，周召不長生。",
            "幾主任奸諂，諸侯各戰爭。但餘崩壘在，今古共傷情。"
        ],
        "notes": [
            ""
        ],
        "volume": "卷七百零一",
        "no#": 22
    },
    {
        "title": "金陵",
        "author": "王貞白",
        "biography": "",
        "paragraphs": [
            "六代江山在，繁華古帝都。亂來城不守，戰後地多蕪。",
            "寒日隨潮落，歸帆與鳥孤。興亡多少事，回首一長籲。"
        ],
        "notes": [
            ""
        ],
        "volume": "卷七百零一",
        "no#": 23
    },
    {
        "title": "金陵懷古",
        "author": "王貞白",
        "biography": "",
        "paragraphs": [
            "恃險不種德，興亡歎數窮。石城幾換主，天塹謾連空。",
            "禦路疊民塚，台基聚牧童。折碑猶有字，多記晉英雄。"
        ],
        "notes": [
            ""
        ],
        "volume": "卷七百零一",
        "no#": 24
    },
    {
        "title": "商山",
        "author": "王貞白",
        "biography": "",
        "paragraphs": [
            "商山名利路，夜亦有人行。四皓臥雲處，千秋疊蘚生。",
            "晝燒籠澗黑，殘雪隔林明。我待酬恩了，來聽水石聲。"
        ],
        "notes": [
            ""
        ],
        "volume": "卷七百零一",
        "no#": 25
    },
    {
        "title": "廬山",
        "author": "王貞白",
        "biography": "",
        "paragraphs": [
            "岳立鎮南楚，雄名天下聞。五峰高閡日，九疊翠連雲。",
            "夏穀雪猶在，陰岩晝不分。唯應嵩與華，清峻得為群。"
        ],
        "notes": [
            ""
        ],
        "volume": "卷七百零一",
        "no#": 26
    },
    {
        "title": "終南山",
        "author": "王貞白",
        "biography": "",
        "paragraphs": [
            "終朝異五嶽，列翠滿長安。地去搜揚近，人謀隱遁難。",
            "水穿諸苑過，雪照一城寒。為問紅塵裏，誰同駐馬看。"
        ],
        "notes": [
            ""
        ],
        "volume": "卷七百零一",
        "no#": 27
    },
    {
        "title": "寄鄭谷",
        "author": "王貞白",
        "biography": "",
        "paragraphs": [
            "五百首新詩，緘封寄去時。只憑夫子鑒，不要俗人知。",
            "火鼠重收布，冰蠶乍吐絲。直須天上手，裁作領巾披。"
        ],
        "notes": [
            ""
        ],
        "volume": "卷七百零一",
        "no#": 28
    },
    {
        "title": "題嚴陵釣台",
        "author": "王貞白",
        "biography": "",
        "paragraphs": [
            "山色四時碧，溪聲七裏清。嚴陵愛此景，下視漢公卿。",
            "垂釣月初上，放歌風正輕。應憐渭濱叟，匡國正論兵。"
        ],
        "notes": [
            ""
        ],
        "volume": "卷七百零一",
        "no#": 29
    },
    {
        "title": "曉泊漢陽渡",
        "author": "王貞白",
        "biography": "",
        "paragraphs": [
            "落月臨古渡，武昌城未開。殘燈明市井，曉色辨樓臺。",
            "雲自蒼梧去，水從嶓塚來。芳洲號鸚鵡，用記禰生才。"
        ],
        "notes": [
            ""
        ],
        "volume": "卷七百零一",
        "no#": 30
    },
    {
        "title": "隨計",
        "author": "王貞白",
        "biography": "",
        "paragraphs": [
            "徒步隨計吏，辛勤鬢易凋。歸期無定日，鄉思羨回潮。",
            "冒雨投前驛，侵星過斷橋。何堪穆陵路，霜葉更瀟瀟。"
        ],
        "notes": [
            ""
        ],
        "volume": "卷七百零一",
        "no#": 31
    },
    {
        "title": "白牡丹",
        "author": "王貞白",
        "biography": "",
        "paragraphs": [
            "穀雨洗纖素，裁為白牡丹。異香開玉合，輕粉泥銀盤。",
            "曉貯露華濕，宵傾月魄寒。家人淡妝罷，無語倚朱欄。"
        ],
        "notes": [
            ""
        ],
        "volume": "卷七百零一",
        "no#": 32
    },
    {
        "title": "述松",
        "author": "王貞白",
        "biography": "",
        "paragraphs": [
            "遠穀呈材幹，何由入棟樑。歲寒虛勝竹，功績不如桑。",
            "秋露落松子，春深裛嫩黃。雖蒙匠者顧，樵采日難防。"
        ],
        "notes": [
            ""
        ],
        "volume": "卷七百零一",
        "no#": 33
    },
    {
        "title": "宮池產瑞蓮",
        "author": "王貞白",
        "biography": "",
        "paragraphs": [
            "雨露及萬物，嘉祥有瑞蓮。香飄雞樹近，榮占鳳池先。",
            "聖日臨雙麗，恩波照並妍。願同指佞草，生向帝堯前。"
        ],
        "notes": [
            ""
        ],
        "volume": "卷七百零一",
        "no#": 34
    },
    {
        "title": "送友人南歸",
        "author": "王貞白",
        "biography": "",
        "paragraphs": [
            "南國菖蒲老，知君憶釣船。離京近殘暑，歸路有新蟬。",
            "峴首白雲起，洞庭秋月懸。若教吟興足，西笑是何年。"
        ],
        "notes": [
            ""
        ],
        "volume": "卷七百零一",
        "no#": 35
    },
    {
        "title": "送馬明府歸山",
        "author": "王貞白",
        "biography": "",
        "paragraphs": [
            "辭秩入匡廬，重修靖節居。免遭黑綬束，不與白雲疏。",
            "送吏各獻酒，群兒自擔書。到時看瀑布，為我謝清虛。"
        ],
        "notes": [
            ""
        ],
        "volume": "卷七百零一",
        "no#": 36
    },
    {
        "title": "送韓從事歸本道",
        "author": "王貞白",
        "biography": "",
        "paragraphs": [
            "獻捷靈州倅，歸時寵拜新。論邊多稱旨，許國誓亡身。",
            "馬渴黃河凍，雁回青塚春。到蕃唯促戰，應不肯和親。"
        ],
        "notes": [
            ""
        ],
        "volume": "卷七百零一",
        "no#": 37
    },
    {
        "title": "秋日旅懷寄右省鄭拾遺",
        "author": "王貞白",
        "biography": "",
        "paragraphs": [
            "永夕愁不寐，草蟲喧客庭。半窗分曉月，當枕落殘星。",
            "鬢髮游梁白，家山近越青。知音在諫省，苦調有誰聽。"
        ],
        "notes": [
            ""
        ],
        "volume": "卷七百零一",
        "no#": 38
    },
    {
        "title": "贈劉凝評事",
        "author": "王貞白",
        "biography": "",
        "paragraphs": [
            "棘寺官初罷，梁園靜掩扉。春深顏子巷，花映老萊衣。",
            "談史曾無滯，攻書已造微。即膺新寵命，稱慶向庭闈。"
        ],
        "notes": [
            ""
        ],
        "volume": "卷七百零一",
        "no#": 39
    },
    {
        "title": "憶張處士",
        "author": "王貞白",
        "biography": "",
        "paragraphs": [
            "天臺張處士，詩句造玄微。古樂知音少，名言與俗違。",
            "山風入松徑，海月上岩扉。畢世唯高臥，無人說是非。"
        ],
        "notes": [
            ""
        ],
        "volume": "卷七百零一",
        "no#": 40
    },
    {
        "title": "雲居長老",
        "author": "王貞白",
        "biography": "",
        "paragraphs": [
            "巘路躡雲上，來參出世僧。松高半岩雪，竹覆一溪冰。",
            "不說有為法，非傳無盡燈。了然方寸內，應只見南能。"
        ],
        "notes": [
            ""
        ],
        "volume": "卷七百零一",
        "no#": 41
    },
    {
        "title": "洗竹",
        "author": "王貞白",
        "biography": "",
        "paragraphs": [
            "道院竹繁教略洗，鳴琴酌酒看扶疏。不圖結實來雙鳳，",
            "有時記得三天事，自向琅玕節下書。"
        ],
        "notes": [
            ""
        ],
        "volume": "卷七百零一",
        "no#": 42
    },
    {
        "title": "庾樓曉望",
        "author": "王貞白",
        "biography": "",
        "paragraphs": [
            "獨憑朱檻亦淩晨，山色初明水色新。竹霧曉籠銜嶺月，",
            "三百年來庾樓上，曾經多少望鄉人。"
        ],
        "notes": [
            ""
        ],
        "volume": "卷七百零一",
        "no#": 43
    },
    {
        "title": "送芮尊師",
        "author": "王貞白",
        "biography": "",
        "paragraphs": [
            "石上菖蒲節節靈，先生服食得長生。早知避世憂身老，",
            "他年控鯉升天去，廬嶽逋民願從行。"
        ],
        "notes": [
            ""
        ],
        "volume": "卷七百零一",
        "no#": 44
    },
    {
        "title": "折楊柳三首",
        "author": "王貞白",
        "biography": "",
        "paragraphs": [
            "枝枝交影鎖長門，嫩色曾沾雨露恩。",
            "鳳輦不來春欲盡，空留鶯語到黃昏。",
            "水殿年年占早芳，柔條風裏禦爐香。",
            "如今萬乘多巡狩，輦路無陰綠草長。",
            "嫩葉初齊不耐寒，風和時拂玉欄幹。",
            "征人去日曾攀折，泣雨傷春翠黛殘。"
        ],
        "notes": [
            ""
        ],
        "volume": "卷七百零一",
        "no#": 45
    },
    {
        "title": "遠聞本郡行春到舊山二首",
        "author": "王貞白",
        "biography": "",
        "paragraphs": [
            "一身從宦留京邑，五馬遙聞到舊山。",
            "已領煙霞光野徑，深慚老幼候柴關。",
            "清風借響松筠外，畫隼停暉水石間。",
            "定掩溪名在圖傳，共知軒蓋此登攀。"
        ],
        "notes": [
            ""
        ],
        "volume": "卷七百零一",
        "no#": 46
    },
    {
        "title": "宿新安村步",
        "author": "王貞白",
        "biography": "",
        "paragraphs": [
            "淅淅寒流漲淺沙，月明空渚遍蘆花。",
            "離人偶宿孤村下，永夜聞砧一兩家。"
        ],
        "notes": [
            ""
        ],
        "volume": "卷七百零一",
        "no#": 47
    },
    {
        "title": "仙岩二首",
        "author": "王貞白",
        "biography": "",
        "paragraphs": [
            "白煙晝起丹灶，紅葉秋書篆文。",
            "二十四岩天上，一雞啼破晴雲。",
            "風呼山鬼服役，月照衡薇結花。",
            "江暖客尋瑤草，洞深人咽丹霞。"
        ],
        "notes": [
            ""
        ],
        "volume": "卷七百零一",
        "no#": 48
    },
    {
        "title": "雨後從陶郎中登庾樓",
        "author": "王貞白",
        "biography": "",
        "paragraphs": [
            "庾樓逢霽色，夏日欲西曛。虹截半江雨，風驅大澤雲。",
            "島邊漁艇聚，天畔鳥行分。此景堪誰畫，文翁請綴文。"
        ],
        "notes": [
            ""
        ],
        "volume": "卷七百零一",
        "no#": 49
    },
    {
        "title": "九日長安作",
        "author": "王貞白",
        "biography": "",
        "paragraphs": [
            "無酒泛金菊，登高但憶秋。歸心隨旅雁，萬里在滄洲。",
            "殘照明天闕，孤砧隔禦溝。誰能思落帽，兩鬢已添愁。"
        ],
        "notes": [
            ""
        ],
        "volume": "卷七百零一",
        "no#": 50
    },
    {
        "title": "曉發蕭關",
        "author": "王貞白",
        "biography": "",
        "paragraphs": [
            "早發長風裏，邊城曙色間。數鴻寒背磧，片月落臨關。",
            "隴上明星沒，沙中夜探還。歸程不可問，幾日到家山。"
        ],
        "notes": [
            ""
        ],
        "volume": "卷七百零一",
        "no#": 51
    },
    {
        "title": "釣台",
        "author": "王貞白",
        "biography": "",
        "paragraphs": [
            "異代有巢許，方知嚴子情。舊交雖建國，高臥不求榮。",
            "溪鳥寒來浴，汀蘭暖重生。何顏吟過此，辛苦得浮名。"
        ],
        "notes": [
            ""
        ],
        "volume": "卷七百零一",
        "no#": 52
    },
    {
        "title": "寄天臺葉尊師",
        "author": "王貞白",
        "biography": "",
        "paragraphs": [
            "師住天臺久，長聞過石橋。晴峰見滄海，深洞徹丹霄。",
            "采藥霞衣濕，煎芝古鼎焦。念予無俗骨，頻與鶴書招。"
        ],
        "notes": [
            ""
        ],
        "volume": "卷七百零一",
        "no#": 53
    },
    {
        "title": "禦試後進詩",
        "author": "王貞白",
        "biography": "",
        "paragraphs": [
            "三時賜食天廚近，再宿偷吟禁漏清。",
            "二十五家齊拔宅，人間已寫上升名。"
        ],
        "notes": [
            ""
        ],
        "volume": "卷七百零一",
        "no#": 54
    },
    {
        "title": "春日詠梅花",
        "author": "王貞白",
        "biography": "",
        "paragraphs": [
            "靚妝才罷粉痕新，迨曉風回散玉塵。",
            "若遣有情應悵望，已兼殘雪又兼春。"
        ],
        "notes": [
            ""
        ],
        "volume": "卷七百零一",
        "no#": 55
    },
    {
        "title": "句",
        "author": "王貞白",
        "biography": "",
        "paragraphs": [
            "太陽雖不照，梁棟每重陰。",
            "白髮未逢媒，對景且裴回。",
            "別酒莫辭今夜醉，故人知我幾時來。",
            "改貫永留鄉黨額，減租重感郡侯恩。（洪景盧《野處集》",
            "載赴選別太守句，貞白自注：蒙本州改坊名為進賢，"
        ],
        "notes": [
            ""
        ],
        "volume": "卷七百零一",
        "no#": 56
    }
]