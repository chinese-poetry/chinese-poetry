[
    {
        "title": "傷春五首",
        "author": "杜甫",
        "biography": "",
        "paragraphs": [
            "天下兵雖滿，春光日自濃。西京疲百戰，北闕任群凶。",
            "關塞三千里，煙花一萬重。蒙塵清路急，禦宿且誰供。",
            "殷複前王道，周遷舊國容。蓬萊足雲氣，應合總從龍。",
            "鶯入新年語，花開滿故枝。天青風卷幔，草碧水通池。",
            "牢落官軍速，蕭條萬事危。鬢毛元自白，淚點向來垂。",
            "不是無兄弟，其如有別離。巴山春色靜，北望轉逶迤。",
            "日月還相鬥，星辰屢合圍。不成誅執法，焉得變危機。",
            "大角纏兵氣，鉤陳出帝畿。煙塵昏禦道，耆舊把天衣。",
            "行在諸軍闕，來朝大將稀。賢多隱屠釣，王肯載同歸。",
            "再有朝廷亂，難知消息真。近傳王在洛，複道使歸秦。",
            "奪馬悲公主，登車泣貴嬪。蕭關迷北上，滄海欲東巡。",
            "敢料安危體，猶多老大臣。豈無嵇紹血，沾灑屬車塵。",
            "聞說初東幸，孤兒卻走多。難分太倉粟，競棄魯陽戈。",
            "胡虜登前殿，王公出禦河。得無中夜舞，誰憶大風歌。",
            "春色生烽燧，幽人泣薜蘿。君臣重修德，猶足見時和。"
        ],
        "notes": [
            ""
        ],
        "volume": "卷二百二十八",
        "no#": 1
    },
    {
        "title": "王閬州筵奉酬十一舅惜別之作",
        "author": "杜甫",
        "biography": "",
        "paragraphs": [
            "萬壑樹聲滿，千崖秋氣高。浮舟出郡郭，別酒寄江濤。",
            "良會不復久，此生何太勞。窮愁但有骨，群盜尚如毛。",
            "吾舅惜分手，使君寒贈袍。沙頭暮黃鵠，失侶自哀號。"
        ],
        "notes": [
            ""
        ],
        "volume": "卷二百二十八",
        "no#": 2
    },
    {
        "title": "放船",
        "author": "杜甫",
        "biography": "",
        "paragraphs": [
            "送客蒼溪縣，山寒雨不開。直愁騎馬滑，故作泛舟回。",
            "青惜峰巒過，黃知橘柚來。江流大自在，坐穩興悠哉。"
        ],
        "notes": [
            ""
        ],
        "volume": "卷二百二十八",
        "no#": 3
    },
    {
        "title": "奉待嚴大夫",
        "author": "杜甫",
        "biography": "",
        "paragraphs": [
            "殊方又喜故人來，重鎮還須濟世才。常怪偏裨終日待，",
            "身老時危思會面，一生襟抱向誰開。"
        ],
        "notes": [
            ""
        ],
        "volume": "卷二百二十八",
        "no#": 4
    },
    {
        "title": "奉寄高常侍",
        "author": "杜甫",
        "biography": "",
        "paragraphs": [
            "汶上相逢年頗多，飛騰無那故人何。總戎楚蜀應全未，",
            "天涯春色催遲暮，別淚遙添錦水波。"
        ],
        "notes": [
            ""
        ],
        "volume": "卷二百二十八",
        "no#": 5
    },
    {
        "title": "奉寄章十侍禦",
        "author": "杜甫",
        "biography": "",
        "paragraphs": [
            "淮海維揚一俊人，金章紫綬照青春。指麾能事回天地，",
            "朝覲從容問幽仄，勿雲江漢有垂綸。"
        ],
        "notes": [
            ""
        ],
        "volume": "卷二百二十八",
        "no#": 6
    },
    {
        "title": "將赴荊南，寄別李劍州",
        "author": "杜甫",
        "biography": "",
        "paragraphs": [
            "使君高義驅今古，寥落三年坐劍州。但見文翁能化俗，",
            "戎馬相逢更何日，春風回首仲宣樓。"
        ],
        "notes": [
            ""
        ],
        "volume": "卷二百二十八",
        "no#": 7
    },
    {
        "title": "奉寄別馬巴州",
        "author": "杜甫",
        "biography": "",
        "paragraphs": [
            "勳業終歸馬伏波，功曹非複漢蕭何。扁舟系纜沙邊久，",
            "知君未愛春湖色，興在驪駒白玉珂。"
        ],
        "notes": [
            ""
        ],
        "volume": "卷二百二十八",
        "no#": 8
    },
    {
        "title": "泛江",
        "author": "杜甫",
        "biography": "",
        "paragraphs": [
            "方舟不用楫，極目總無波。長日容杯酒，深江淨綺羅。",
            "亂離還奏樂，飄泊且聽歌。故國流清渭，如今花正多。"
        ],
        "notes": [
            ""
        ],
        "volume": "卷二百二十八",
        "no#": 9
    },
    {
        "title": "陪王使君晦日泛江就黃家亭子二首",
        "author": "杜甫",
        "biography": "",
        "paragraphs": [
            "山豁何時斷，江平不肯流。稍知花改岸，始驗鳥隨舟。",
            "結束多紅粉，歡娛恨白頭。非君愛人客，晦日更添愁。",
            "有徑金沙軟，無人碧草芳。野畦連蛺蝶，江檻俯鴛鴦。",
            "日晚煙花亂，風生錦繡香。不須吹急管，衰老易悲傷。"
        ],
        "notes": [
            ""
        ],
        "volume": "卷二百二十八",
        "no#": 10
    },
    {
        "title": "南征",
        "author": "杜甫",
        "biography": "",
        "paragraphs": [
            "春岸桃花水，雲帆楓樹林。偷生長避地，適遠更沾襟。",
            "老病南征日，君恩北望心。百年歌自苦，未見有知音。"
        ],
        "notes": [
            ""
        ],
        "volume": "卷二百二十八",
        "no#": 11
    },
    {
        "title": "久客",
        "author": "杜甫",
        "biography": "",
        "paragraphs": [
            "羈旅知交態，淹留見俗情。衰顏聊自哂，小吏最相輕。",
            "去國哀王粲，傷時哭賈生。狐狸何足道，豺虎正縱橫。"
        ],
        "notes": [
            ""
        ],
        "volume": "卷二百二十八",
        "no#": 12
    },
    {
        "title": "春遠",
        "author": "杜甫",
        "biography": "",
        "paragraphs": [
            "肅肅花絮晚，菲菲紅素輕。日長唯鳥雀，春遠獨柴荊。",
            "數有關中亂，何曾劍外清。故鄉歸不得，地入亞夫營。"
        ],
        "notes": [
            ""
        ],
        "volume": "卷二百二十八",
        "no#": 13
    },
    {
        "title": "暮寒",
        "author": "杜甫",
        "biography": "",
        "paragraphs": [
            "霧隱平郊樹，風含廣岸波。沉沉春色靜，慘慘暮寒多。",
            "戍鼓猶長擊，林鶯遂不歌。忽思高宴會，朱袖拂雲和。"
        ],
        "notes": [
            ""
        ],
        "volume": "卷二百二十八",
        "no#": 14
    },
    {
        "title": "雙燕",
        "author": "杜甫",
        "biography": "",
        "paragraphs": [
            "旅食驚雙燕，銜泥入此堂。應同避燥濕，且複過炎涼。",
            "養子風塵際，來時道路長。今秋天地在，吾亦離殊方。"
        ],
        "notes": [
            ""
        ],
        "volume": "卷二百二十八",
        "no#": 15
    },
    {
        "title": "百舌",
        "author": "杜甫",
        "biography": "",
        "paragraphs": [
            "百舌來何處，重重只報春。知音兼眾語，整翮豈多身。",
            "花密藏難見，枝高聽轉新。過時如發口，君側有讒人。"
        ],
        "notes": [
            ""
        ],
        "volume": "卷二百二十八",
        "no#": 16
    },
    {
        "title": "地隅",
        "author": "杜甫",
        "biography": "",
        "paragraphs": [
            "江漢山重阻，風雲地一隅。年年非故物，處處是窮途。",
            "喪亂秦公子，悲涼楚大夫。平生心已折，行路日荒蕪。"
        ],
        "notes": [
            ""
        ],
        "volume": "卷二百二十八",
        "no#": 17
    },
    {
        "title": "遊子",
        "author": "杜甫",
        "biography": "",
        "paragraphs": [
            "巴蜀愁誰語，吳門興杳然。九江春草外，三峽暮帆前。",
            "厭就成都蔔，休為吏部眠。蓬萊如可到，衰白問群仙。"
        ],
        "notes": [
            ""
        ],
        "volume": "卷二百二十八",
        "no#": 18
    },
    {
        "title": "歸夢",
        "author": "杜甫",
        "biography": "",
        "paragraphs": [
            "道路時通塞，江山日寂寥。偷生唯一老，伐叛已三朝。",
            "雨急青楓暮，雲深黑水遙。夢歸歸未得，不用楚辭招。"
        ],
        "notes": [
            ""
        ],
        "volume": "卷二百二十八",
        "no#": 19
    },
    {
        "title": "江亭王閬州筵餞蕭遂州",
        "author": "杜甫",
        "biography": "",
        "paragraphs": [
            "離亭非舊國，春色是他鄉。老畏歌聲斷，愁隨舞曲長。",
            "二天開寵餞，五馬爛生光。川路風煙接，俱宜下鳳凰。"
        ],
        "notes": [
            ""
        ],
        "volume": "卷二百二十八",
        "no#": 20
    },
    {
        "title": "絕句二首",
        "author": "杜甫",
        "biography": "",
        "paragraphs": [
            "遲日江山麗，春風花草香。泥融飛燕子，沙暖睡鴛鴦。",
            "江碧鳥逾白，山青花欲燃。今春看又過，何日是歸年。"
        ],
        "notes": [
            ""
        ],
        "volume": "卷二百二十八",
        "no#": 21
    },
    {
        "title": "滕王亭子",
        "author": "杜甫",
        "biography": "",
        "paragraphs": [
            "君王台榭枕巴山，萬丈丹梯尚可攀。春日鶯啼修竹裏，",
            "人到於今歌出牧，來遊此地不知還。"
        ],
        "notes": [
            ""
        ],
        "volume": "卷二百二十八",
        "no#": 22
    },
    {
        "title": "玉台觀",
        "author": "杜甫",
        "biography": "",
        "paragraphs": [
            "中天積翠玉台遙，上帝高居絳節朝。遂有馮夷來擊鼓，",
            "更肯紅顏生羽翼，便應黃發老漁樵。"
        ],
        "notes": [
            ""
        ],
        "volume": "卷二百二十八",
        "no#": 23
    },
    {
        "title": "滕王亭子",
        "author": "杜甫",
        "biography": "",
        "paragraphs": [
            "寂寞春山路，君王不復行。古牆猶竹色，虛閣自松聲。",
            "鳥雀荒村暮，雲霞過客情。尚思歌吹入，千騎把霓旌。"
        ],
        "notes": [
            ""
        ],
        "volume": "卷二百二十八",
        "no#": 24
    },
    {
        "title": "玉台觀",
        "author": "杜甫",
        "biography": "",
        "paragraphs": [
            "浩劫因王造，平臺訪古遊。彩雲蕭史駐，文字魯恭留。",
            "宮闕通群帝，乾坤到十洲。人傳有笙鶴，時過此山頭。"
        ],
        "notes": [
            ""
        ],
        "volume": "卷二百二十八",
        "no#": 25
    },
    {
        "title": "渡江",
        "author": "杜甫",
        "biography": "",
        "paragraphs": [
            "春江不可渡，二月已風濤。舟楫欹斜疾，魚龍偃臥高。",
            "渚花兼素錦，汀草亂青袍。戲問垂綸客，悠悠見汝曹。"
        ],
        "notes": [
            ""
        ],
        "volume": "卷二百二十八",
        "no#": 26
    },
    {
        "title": "喜雨",
        "author": "杜甫",
        "biography": "",
        "paragraphs": [
            "南國旱無雨，今朝江出雲。入空才漠漠，灑迥已紛紛。",
            "巢燕高飛盡，林花潤色分。晚來聲不絕，應得夜深聞。"
        ],
        "notes": [
            ""
        ],
        "volume": "卷二百二十八",
        "no#": 27
    },
    {
        "title": "送韋郎司直歸成都",
        "author": "杜甫",
        "biography": "",
        "paragraphs": [
            "竄身來蜀地，同病得韋郎。天下干戈滿，江邊歲月長。",
            "別筵花欲暮，春日鬢俱蒼。為問南溪竹，抽梢合過牆。"
        ],
        "notes": [
            ""
        ],
        "volume": "卷二百二十八",
        "no#": 28
    },
    {
        "title": "將赴成都草堂途中有作，先寄嚴鄭公五首",
        "author": "杜甫",
        "biography": "",
        "paragraphs": [
            "得歸茅屋赴成都，直為文翁再剖符。但使閭閻還揖讓，",
            "五馬舊曾諳小徑，幾回書劄待潛夫。",
            "處處青江帶白蘋，故園猶得見殘春。雪山斥候無兵馬，",
            "習池未覺風流盡，況複荊州賞更新。",
            "竹寒沙碧浣花溪，菱刺藤梢咫尺迷。過客徑須愁出入，",
            "豈藉荒庭春草色，先判一飲醉如泥。",
            "常苦沙崩損藥欄，也從江檻落風湍。新松恨不高千尺，",
            "三年奔走空皮骨，信有人間行路難。",
            "錦官城西生事微，烏皮幾在還思歸。昔去為憂亂兵入，",
            "共說總戎雲鳥陣，不妨遊子芰荷衣。"
        ],
        "notes": [
            ""
        ],
        "volume": "卷二百二十八",
        "no#": 29
    },
    {
        "title": "別房太尉墓",
        "author": "杜甫",
        "biography": "",
        "paragraphs": [
            "他鄉複行役，駐馬別孤墳。近淚無干土，低空有斷雲。",
            "對棋陪謝傅，把劍覓徐君。唯見林花落，鶯啼送客聞。"
        ],
        "notes": [
            ""
        ],
        "volume": "卷二百二十八",
        "no#": 30
    },
    {
        "title": "自閬州領妻子卻赴蜀山行三首",
        "author": "杜甫",
        "biography": "",
        "paragraphs": [
            "汩汩避群盜，悠悠經十年。不成向南國，複作遊西川。",
            "物役水虛照，魂傷山寂然。我生無倚著，盡室畏途邊。",
            "長林偃風色，回復意猶迷。衫裛翠微潤，馬銜青草嘶。",
            "棧懸斜避石，橋斷卻尋溪。何日干戈盡，飄飄愧老妻。",
            "行色遞隱見，人煙時有無。僕夫穿竹語，稚子入雲呼。",
            "轉石驚魑魅，抨弓落狖鼯。真供一笑樂，似欲慰窮途。"
        ],
        "notes": [
            ""
        ],
        "volume": "卷二百二十八",
        "no#": 31
    },
    {
        "title": "山館",
        "author": "杜甫",
        "biography": "",
        "paragraphs": [
            "南國晝多霧，北風天正寒。路危行木杪，身遠宿雲端。",
            "山鬼吹燈滅，廚人語夜闌。雞鳴問前館，世亂敢求安。"
        ],
        "notes": [
            ""
        ],
        "volume": "卷二百二十八",
        "no#": 32
    },
    {
        "title": "行次鹽亭縣聊題四韻奉簡嚴遂州蓬州兩使君諮議諸昆季",
        "author": "杜甫",
        "biography": "",
        "paragraphs": [
            "馬首見鹽亭，高山擁縣青。雲溪花淡淡，春郭水泠泠。",
            "全蜀多名士，嚴家聚德星。長歌意無極，好為老夫聽。"
        ],
        "notes": [
            ""
        ],
        "volume": "卷二百二十八",
        "no#": 33
    },
    {
        "title": "倚杖",
        "author": "杜甫",
        "biography": "",
        "paragraphs": [
            "看花雖郭內，倚杖即溪邊。山縣早休市，江橋春聚船。",
            "狎鷗輕白浪，歸雁喜青天。物色兼生意，淒涼憶去年。"
        ],
        "notes": [
            ""
        ],
        "volume": "卷二百二十八",
        "no#": 34
    },
    {
        "title": "陪王漢州留杜綿州泛房公西湖",
        "author": "杜甫",
        "biography": "",
        "paragraphs": [
            "舊相恩追後，春池賞不稀。闕庭分未到，舟楫有光輝。",
            "豉化蓴絲熟，刀鳴鱠縷飛。使君雙皂蓋，灘淺正相依。"
        ],
        "notes": [
            ""
        ],
        "volume": "卷二百二十八",
        "no#": 35
    },
    {
        "title": "舟前小鵝兒",
        "author": "杜甫",
        "biography": "",
        "paragraphs": [
            "鵝兒黃似酒，對酒愛新鵝。引頸嗔船逼，無行亂眼多。",
            "翅開遭宿雨，力小困滄波。客散層城暮，狐狸奈若何。"
        ],
        "notes": [
            ""
        ],
        "volume": "卷二百二十八",
        "no#": 36
    },
    {
        "title": "得房公池鵝",
        "author": "杜甫",
        "biography": "",
        "paragraphs": [
            "房相西亭鵝一群，眠沙泛浦白於雲。",
            "鳳凰池上應回首，為報籠隨王右軍。"
        ],
        "notes": [
            ""
        ],
        "volume": "卷二百二十八",
        "no#": 37
    },
    {
        "title": "答楊梓州",
        "author": "杜甫",
        "biography": "",
        "paragraphs": [
            "悶到房公池水頭，坐逢楊子鎮東州。",
            "卻向青溪不相見，回船應載阿戎遊。"
        ],
        "notes": [
            ""
        ],
        "volume": "卷二百二十八",
        "no#": 38
    },
    {
        "title": "登樓",
        "author": "杜甫",
        "biography": "",
        "paragraphs": [
            "花近高樓傷客心，萬方多難此登臨。錦江春色來天地，",
            "可憐後主還祠廟，日暮聊為梁甫吟。"
        ],
        "notes": [
            ""
        ],
        "volume": "卷二百二十八",
        "no#": 39
    },
    {
        "title": "春歸",
        "author": "杜甫",
        "biography": "",
        "paragraphs": [
            "苔徑臨江竹，茅簷覆地花。別來頻甲子，倏忽又春華。",
            "倚杖看孤石，傾壺就淺沙。遠鷗浮水靜，輕燕受風斜。",
            "世路雖多梗，吾生亦有涯。此身醒複醉，乘興即為家。"
        ],
        "notes": [
            ""
        ],
        "volume": "卷二百二十八",
        "no#": 40
    },
    {
        "title": "歸雁",
        "author": "杜甫",
        "biography": "",
        "paragraphs": [
            "東來萬里客，亂定幾年歸。腸斷江城雁，高高正北飛。"
        ],
        "notes": [
            ""
        ],
        "volume": "卷二百二十八",
        "no#": 41
    },
    {
        "title": "贈王二十四侍禦契四十韻",
        "author": "杜甫",
        "biography": "",
        "paragraphs": [
            "往往雖相見，飄飄愧此身。不關輕紱冕，俱是避風塵。",
            "一別星橋夜，三移斗柄春。敗亡非赤壁，奔走為黃巾。",
            "子去何瀟灑，余藏異隱淪。書成無過雁，衣故有懸鶉。",
            "恐懼行裝數，伶俜臥疾頻。曉鶯工迸淚，秋月解傷神。",
            "會面嗟黧黑，含淒話苦辛。接輿還入楚，王粲不歸秦。",
            "錦裏殘丹灶，花溪得釣綸。消中只自惜，晚起索誰親。",
            "伏柱聞周史，乘槎有漢臣。鴛鴻不易狎，龍虎未宜馴。",
            "客則掛冠至，交非傾蓋新。由來意氣合，直取性情真。",
            "浪跡同生死，無心恥賤貧。偶然存蔗芋，幸各對松筠。",
            "粗飯依他日，窮愁怪此辰。女長裁褐穩，男大卷書勻。",
            "漰口江如練，蠶崖雪似銀。名園當翠巘，野棹沒青蘋。",
            "屢喜王侯宅，時邀江海人。追隨不覺晚，款曲動彌旬。",
            "但使芝蘭秀，何煩棟宇鄰。山陽無俗物，鄭驛正留賓。",
            "出入並鞍馬，光輝參席珍。重遊先主廟，更曆少城闉。",
            "石鏡通幽魄，琴台隱絳唇。送終惟糞土，結愛獨荊榛。",
            "置酒高林下，觀棋積水濱。區區甘累趼，稍稍息勞筋。",
            "網聚粘圓鯽，絲繁煮細蓴。長歌敲柳癭，小睡憑藤輪。",
            "農月須知課，田家敢忘勤。浮生難去食，良會惜清晨。",
            "列國兵戈暗，今王德教淳。要聞除猰貐，休作畫麒麟。",
            "洗眼看輕薄，虛懷任屈伸。莫令膠漆地，萬古重雷陳。"
        ],
        "notes": [
            ""
        ],
        "volume": "卷二百二十八",
        "no#": 42
    },
    {
        "title": "寄董卿嘉榮十韻",
        "author": "杜甫",
        "biography": "",
        "paragraphs": [
            "聞道君牙帳，防秋近赤霄。下臨千雪嶺，卻背五繩橋。",
            "海內久戎服，京師今晏朝。犬羊曾爛熳，宮闕尚蕭條。",
            "猛將宜嘗膽，龍泉必在腰。黃圖遭污辱，月窟可焚燒。",
            "會取干戈利，無令斥候驕。居然雙捕虜，自是一嫖姚。",
            "落日思輕騎，高天憶射雕。雲台畫形像，皆為掃氛妖。"
        ],
        "notes": [
            ""
        ],
        "volume": "卷二百二十八",
        "no#": 43
    },
    {
        "title": "寄司馬山人十二韻",
        "author": "杜甫",
        "biography": "",
        "paragraphs": [
            "關內昔分袂，天邊今轉蓬。驅馳不可說，談笑偶然同。",
            "道術曾留意，先生早擊蒙。家家迎薊子，處處識壺公。",
            "長嘯峨嵋北，潛行玉壘東。有時騎猛虎，虛室使仙童。",
            "發少何勞白，顏衰肯更紅。望雲悲轗軻，畢景羨沖融。",
            "喪亂形仍役，淒涼信不通。懸旌要路口，倚劍短亭中。",
            "永作殊方客，殘生一老翁。相哀骨可換，亦遣馭清風。"
        ],
        "notes": [
            ""
        ],
        "volume": "卷二百二十八",
        "no#": 44
    },
    {
        "title": "黃河二首",
        "author": "杜甫",
        "biography": "",
        "paragraphs": [
            "黃河北岸海西軍，椎鼓鳴鐘天下聞。",
            "鐵馬長鳴不知數，胡人高鼻動成群。",
            "黃河西岸是吾蜀，欲須供給家無粟。",
            "願驅眾庶戴君王，混一車書棄金玉。"
        ],
        "notes": [
            ""
        ],
        "volume": "卷二百二十八",
        "no#": 45
    },
    {
        "title": "寄李十四員外布十二韻",
        "author": "杜甫",
        "biography": "",
        "paragraphs": [
            "名參漢望苑，職述景題輿。巫峽將之郡，荊門好附書。",
            "遠行無自苦，內熱比何如。正是炎天闊，那堪野館疏。",
            "黃牛平駕浪，畫鷁上淩虛。試待盤渦歇，方期解纜初。",
            "悶能過小徑，自為摘嘉蔬。渚柳元幽僻，村花不掃除。",
            "宿陰繁素柰，過雨亂紅蕖。寂寂夏先晚，泠泠風有餘。",
            "江清心可瑩，竹冷發堪梳。直作移巾幾，秋帆發弊廬。"
        ],
        "notes": [
            ""
        ],
        "volume": "卷二百二十八",
        "no#": 46
    },
    {
        "title": "歸來",
        "author": "杜甫",
        "biography": "",
        "paragraphs": [
            "客裏有所過，歸來知路難。開門野鼠走，散帙壁魚幹。",
            "洗杓開新醞，低頭拭小盤。憑誰給麹蘖，細酌老江幹。"
        ],
        "notes": [
            ""
        ],
        "volume": "卷二百二十八",
        "no#": 47
    },
    {
        "title": "王錄事許修草堂貲不到，聊小詰",
        "author": "杜甫",
        "biography": "",
        "paragraphs": [
            "為嗔王錄事，不寄草堂貲。昨屬愁春雨，能忘欲漏時。"
        ],
        "notes": [
            ""
        ],
        "volume": "卷二百二十八",
        "no#": 48
    },
    {
        "title": "寄邛州崔錄事",
        "author": "杜甫",
        "biography": "",
        "paragraphs": [
            "邛州崔錄事，聞在果園坊。久待無消息，終朝有底忙。",
            "應愁江樹遠，怯見野亭荒。浩蕩風塵外，誰知酒熟香。"
        ],
        "notes": [
            ""
        ],
        "volume": "卷二百二十八",
        "no#": 49
    },
    {
        "title": "過故斛斯校書莊二首",
        "author": "杜甫",
        "biography": "",
        "paragraphs": [
            "此老已雲歿，鄰人嗟亦休。竟無宣室召，徒有茂陵求。",
            "妻子寄他食，園林非昔遊。空餘繐帷在，淅淅野風秋。",
            "燕入非旁舍，鷗歸只故池。斷橋無複板，臥柳自生枝。",
            "遂有山陽作，多慚鮑叔知。素交零落盡，白首淚雙垂。"
        ],
        "notes": [
            ""
        ],
        "volume": "卷二百二十八",
        "no#": 50
    },
    {
        "title": "立秋雨院中有作",
        "author": "杜甫",
        "biography": "",
        "paragraphs": [
            "山雲行絕塞，大火複西流。飛雨動華屋，蕭蕭梁棟秋。",
            "窮途愧知己，暮齒借前籌。已費清晨謁，那成長者謀。",
            "解衣開北戶，高枕對南樓。樹濕風涼進，江喧水氣浮。",
            "禮寬心有適，節爽病微瘳。主將歸調鼎，吾還訪舊丘。"
        ],
        "notes": [
            ""
        ],
        "volume": "卷二百二十八",
        "no#": 51
    },
    {
        "title": "奉和嚴大夫軍城早秋",
        "author": "杜甫",
        "biography": "",
        "paragraphs": [
            "秋風褭褭動高旌，玉帳分弓射虜營。",
            "已收滴博雲間戍，更奪蓬婆雪外城。"
        ],
        "notes": [
            ""
        ],
        "volume": "卷二百二十八",
        "no#": 52
    },
    {
        "title": "院中晚晴懷西郭茅舍",
        "author": "杜甫",
        "biography": "",
        "paragraphs": [
            "幕府秋風日夜清，澹雲疏雨過高城。葉心朱實看時落，",
            "浣花溪裏花饒笑，肯信吾兼吏隱名。"
        ],
        "notes": [
            ""
        ],
        "volume": "卷二百二十八",
        "no#": 53
    },
    {
        "title": "到村",
        "author": "杜甫",
        "biography": "",
        "paragraphs": [
            "碧澗雖多雨，秋沙先少泥。蛟龍引子過，荷芰逐花低。",
            "老去參戎幕，歸來散馬蹄。稻粱須就列，榛草即相迷。",
            "蓄積思江漢，疏頑惑町畦。稍酬知己分，還入故林棲。"
        ],
        "notes": [
            ""
        ],
        "volume": "卷二百二十八",
        "no#": 54
    },
    {
        "title": "宿府",
        "author": "杜甫",
        "biography": "",
        "paragraphs": [
            "清秋幕府井梧寒，獨宿江城蠟炬殘。永夜角聲悲自語，",
            "已忍伶俜十年事，強移棲息一枝安。"
        ],
        "notes": [
            ""
        ],
        "volume": "卷二百二十八",
        "no#": 55
    },
    {
        "title": "遣悶奉呈嚴公二十韻",
        "author": "杜甫",
        "biography": "",
        "paragraphs": [
            "白水魚竿客，清秋鶴發翁。胡為來幕下，只合在舟中。",
            "黃卷真如律，青袍也自公。老妻憂坐痹，幼女問頭風。",
            "平地專欹倒，分曹失異同。禮甘衰力就，義忝上官通。",
            "疇昔論詩早，光輝仗鉞雄。寬容存性拙，剪拂念途窮。",
            "露裛思藤架，煙霏想桂叢。信然龜觸網，直作鳥窺籠。",
            "西嶺紆村北，南江繞舍東。竹皮寒舊翠，椒實雨新紅。",
            "浪簸船應坼，杯幹甕即空。藩籬生野徑，斤斧任樵童。",
            "束縛酬知己，蹉跎效小忠。周防期稍稍，太簡遂匆匆。",
            "曉入朱扉啟，昏歸畫角終。不成尋別業，未敢息微躬。",
            "烏鵲愁銀漢，駑駘怕錦幪。會希全物色，時放倚梧桐。"
        ],
        "notes": [
            ""
        ],
        "volume": "卷二百二十八",
        "no#": 56
    },
    {
        "title": "送舍弟頻赴齊州三首",
        "author": "杜甫",
        "biography": "",
        "paragraphs": [
            "岷嶺南蠻北，徐關東海西。此行何日到，送汝萬行啼。",
            "絕域惟高枕，清風獨杖藜。危時暫相見，衰白意都迷。",
            "風塵暗不開，汝去幾時來。兄弟分離苦，形容老病催。",
            "江通一柱觀，日落望鄉台。客意長東北，齊州安在哉。",
            "諸姑今海畔，兩弟亦山東。去傍干戈覓，來看道路通。",
            "短衣防戰地，匹馬逐秋風。莫作俱流落，長瞻碣石鴻。"
        ],
        "notes": [
            ""
        ],
        "volume": "卷二百二十八",
        "no#": 57
    },
    {
        "title": "嚴鄭公階下新松",
        "author": "杜甫",
        "biography": "",
        "paragraphs": [
            "弱質豈自負，移根方爾瞻。細聲聞玉帳，疏翠近珠簾。",
            "未見紫煙集，虛蒙清露沾。何當一百丈，欹蓋擁高簷。"
        ],
        "notes": [
            ""
        ],
        "volume": "卷二百二十八",
        "no#": 58
    },
    {
        "title": "嚴鄭公宅同詠竹",
        "author": "杜甫",
        "biography": "",
        "paragraphs": [
            "綠竹半含籜，新梢才出牆。色侵書帙晚，陰過酒樽涼。",
            "雨洗娟娟淨，風吹細細香。但令無剪伐，會見拂雲長。"
        ],
        "notes": [
            ""
        ],
        "volume": "卷二百二十八",
        "no#": 59
    },
    {
        "title": "奉觀嚴鄭公廳事岷山沱江畫圖十韻",
        "author": "杜甫",
        "biography": "",
        "paragraphs": [
            "沱水流中座，岷山到此堂。白波吹粉壁，青嶂插雕梁。",
            "直訝杉松冷，兼疑菱荇香。雪雲虛點綴，沙草得微茫。",
            "嶺雁隨毫末，川蜺飲練光。霏紅洲蕊亂，拂黛石蘿長。",
            "暗谷非關雨，丹楓不為霜。秋成玄圃外，景物洞庭旁。",
            "繪事功殊絕，幽襟興激昂。從來謝太傅，丘壑道難忘。"
        ],
        "notes": [
            ""
        ],
        "volume": "卷二百二十八",
        "no#": 60
    },
    {
        "title": "晚秋陪嚴鄭公摩訶池泛舟",
        "author": "杜甫",
        "biography": "",
        "paragraphs": [
            "湍駛風醒酒，船回霧起堤。高城秋自落，雜樹晚相迷。",
            "坐觸鴛鴦起，巢傾翡翠低。莫須驚白鷺，為伴宿清溪。"
        ],
        "notes": [
            ""
        ],
        "volume": "卷二百二十八",
        "no#": 61
    },
    {
        "title": "初冬",
        "author": "杜甫",
        "biography": "",
        "paragraphs": [
            "垂老戎衣窄，歸休寒色深。漁舟上急水，獵火著高林。",
            "日有習池醉，愁來梁甫吟。干戈未偃息，出處遂何心。"
        ],
        "notes": [
            ""
        ],
        "volume": "卷二百二十八",
        "no#": 62
    },
    {
        "title": "至後",
        "author": "杜甫",
        "biography": "",
        "paragraphs": [
            "冬至至後日初長，遠在劍南思洛陽。青袍白馬有何意，",
            "愁極本憑詩遣興，詩成吟詠轉淒涼。"
        ],
        "notes": [
            ""
        ],
        "volume": "卷二百二十八",
        "no#": 63
    },
    {
        "title": "正月三日歸溪上有作，簡院內諸公",
        "author": "杜甫",
        "biography": "",
        "paragraphs": [
            "野外堂依竹，籬邊水向城。蟻浮仍臘味，鷗泛已春聲。",
            "藥許鄰人劚，書從稚子擎。白頭趨幕府，深覺負平生。"
        ],
        "notes": [
            ""
        ],
        "volume": "卷二百二十八",
        "no#": 64
    },
    {
        "title": "弊廬遣興，奉寄嚴公",
        "author": "杜甫",
        "biography": "",
        "paragraphs": [
            "野水準橋路，春沙映竹村。風輕粉蝶喜，花暖蜜蜂喧。",
            "把酒宜深酌，題詩好細論。府中瞻暇日，江上憶詞源。",
            "跡忝朝廷舊，情依節制尊。還思長者轍，恐避席為門。"
        ],
        "notes": [
            ""
        ],
        "volume": "卷二百二十八",
        "no#": 65
    },
    {
        "title": "春日江村五首",
        "author": "杜甫",
        "biography": "",
        "paragraphs": [
            "農務村村急，春流岸岸深。乾坤萬里眼，時序百年心。",
            "茅屋還堪賦，桃源自可尋。艱難賤生理，飄泊到如今。",
            "迢遞來三蜀，蹉跎有六年。客身逢故舊，發興自林泉。",
            "過懶從衣結，頻游任履穿。藩籬無限景，恣意買江天。",
            "種竹交加翠，栽桃爛熳紅。經心石鏡月，到面雪山風。",
            "赤管隨王命，銀章付老翁。豈知牙齒落，名玷薦賢中。",
            "扶病垂朱紱，歸休步紫苔。郊扉存晚計，幕府愧群材。",
            "燕外晴絲卷，鷗邊水葉開。鄰家送魚鱉，問我數能來。",
            "群盜哀王粲，中年召賈生。登樓初有作，前席竟為榮。",
            "宅入先賢傳，才高處士名。異時懷二子，春日複含情。"
        ],
        "notes": [
            ""
        ],
        "volume": "卷二百二十八",
        "no#": 66
    },
    {
        "title": "絕句六首",
        "author": "杜甫",
        "biography": "",
        "paragraphs": [
            "日出籬東水，雲生舍北泥。竹高鳴翡翠，沙僻舞鶤雞。",
            "藹藹花蕊亂，飛飛蜂蝶多。幽棲身懶動，客至欲如何。",
            "鑿井交棕葉，開渠斷竹根。扁舟輕褭纜，小徑曲通村。",
            "急雨捎溪足，斜暉轉樹腰。隔巢黃鳥並，翻藻白魚跳。",
            "捨下筍穿壁，庭中藤刺簷。地晴絲冉冉，江白草纖纖。",
            "江動月移石，溪虛雲傍花。鳥棲知故道，帆過宿誰家。"
        ],
        "notes": [
            ""
        ],
        "volume": "卷二百二十八",
        "no#": 67
    },
    {
        "title": "絕句四首",
        "author": "杜甫",
        "biography": "",
        "paragraphs": [
            "堂西長筍別開門，塹北行椒卻背村。",
            "梅熟許同朱老吃，松高擬對阮生論。",
            "欲作魚梁雲複湍，因驚四月雨聲寒。",
            "青溪先有蛟龍窟，竹石如山不敢安。",
            "兩個黃鸝鳴翠柳，一行白鷺上青天。",
            "窗含西嶺千秋雪，門泊東吳萬里船。",
            "藥條藥甲潤青青，色過棕亭入草亭。",
            "苗滿空山慚取譽，根居隙地怯成形。"
        ],
        "notes": [
            ""
        ],
        "volume": "卷二百二十八",
        "no#": 68
    }
]