[
    {
        "title": "春山行",
        "author": "貫休",
        "biography": "",
        "paragraphs": [
            "重疊太古色，濛濛花雨時。好峰行恐盡，流水語相隨。",
            "黑壤生紅黍，黃猿領白兒。因思石橋月，曾與故人期。"
        ],
        "notes": [
            ""
        ],
        "volume": "卷八百二十九",
        "no#": 1
    },
    {
        "title": "送諫官南遷",
        "author": "貫休",
        "biography": "",
        "paragraphs": [
            "危行危言者，從天落海涯。如斯為遠客，始是好男兒。",
            "瘴雜交州雨，犀揩馬援碑。不知千萬里，誰複識辛毗。"
        ],
        "notes": [
            ""
        ],
        "volume": "卷八百二十九",
        "no#": 2
    },
    {
        "title": "懷香爐峰道人",
        "author": "貫休",
        "biography": "",
        "paragraphs": [
            "常思峰頂叟，石窟土為床。日日先見日，煙霞多異香。",
            "冥心同槁木，掃雪帶微陽。終必相尋去，斯人不可忘。"
        ],
        "notes": [
            ""
        ],
        "volume": "卷八百二十九",
        "no#": 3
    },
    {
        "title": "觀李翰林真二首",
        "author": "貫休",
        "biography": "",
        "paragraphs": [
            "日角浮紫氣，凜然塵外清。雖稱李太白，知是那星精。",
            "禦宴千鐘飲，蕃書一筆成。宜哉杜工部，不錯道騎鯨。",
            "誰氏子丹青，毫端曲有靈。屹如山忽墮，爽似酒初醒。",
            "天馬難攏勒，仙房久閉扃。若非如此輩，何以傲彤庭。"
        ],
        "notes": [
            ""
        ],
        "volume": "卷八百二十九",
        "no#": 4
    },
    {
        "title": "晚泊湘江作",
        "author": "貫休",
        "biography": "",
        "paragraphs": [
            "煙浪漾秋色，高吟似有鄰。一輪湘渚月，萬古獨醒人。",
            "岸濕穿花遠，風香禱廟頻。只應諛佞者，到此不傷神。"
        ],
        "notes": [
            ""
        ],
        "volume": "卷八百二十九",
        "no#": 5
    },
    {
        "title": "淮上逢故人",
        "author": "貫休",
        "biography": "",
        "paragraphs": [
            "故園離亂後，十載始逢君。長恨南熏奏，尋常只自聞。",
            "荒窗秋見嶽，赤地夜生雲。莫歎謀身晚，中興正用文。"
        ],
        "notes": [
            ""
        ],
        "volume": "卷八百二十九",
        "no#": 6
    },
    {
        "title": "《讀杜工部集》二首",
        "author": "貫休",
        "biography": "",
        "paragraphs": [
            "造化拾無遺，唯應杜甫詩。豈非玄域橐，奪得古人旗。",
            "日月精華薄，山川氣概卑。古今吟不盡，惆悵不同時。",
            "甫也道亦喪，孤身出蜀城。彩毫終不撅，白雪更能輕。",
            "命薄相如命，名齊李白名。不知耒陽令，何以葬先生。"
        ],
        "notes": [
            ""
        ],
        "volume": "卷八百二十九",
        "no#": 7
    },
    {
        "title": "題簡禪師院",
        "author": "貫休",
        "biography": "",
        "paragraphs": [
            "機忘室亦空，靜與沃洲同。唯有半庭竹，能生竟日風。",
            "思山海月上，出定印香終。繼後傳衣者，還須立雪中。"
        ],
        "notes": [
            ""
        ],
        "volume": "卷八百二十九",
        "no#": 8
    },
    {
        "title": "讀劉得仁、賈島集二首",
        "author": "貫休",
        "biography": "",
        "paragraphs": [
            "二公俱作者，其奈亦迂儒。且有諸峰在，何將一第籲。",
            "句還如菡萏，誰複贈襜褕。想得重泉下，依前與眾殊。",
            "役思曾沖尹，多言阻國親。桂枝何所直，陋巷不勝貧。",
            "馬病唯湯雪，門荒劣有人。伊餘吟亦苦，為爾一眉嚬。"
        ],
        "notes": [
            ""
        ],
        "volume": "卷八百二十九",
        "no#": 9
    },
    {
        "title": "天臺老僧",
        "author": "貫休",
        "biography": "",
        "paragraphs": [
            "獨住無人處，松龕嶽色侵。僧中九十臘，雲外一生心。",
            "白髮垂不剃，青眸笑轉深。猶能指孤月，為我暫開襟。"
        ],
        "notes": [
            ""
        ],
        "volume": "卷八百二十九",
        "no#": 10
    },
    {
        "title": "經費隱君舊宅",
        "author": "貫休",
        "biography": "",
        "paragraphs": [
            "巉岩玉九株，秀濕掩蒼梧。祥瑞久不出，羲軒消得無。",
            "雨和高瀑濁，燒熁大櫧枯。到此思歸去，迢迢隔五湖。"
        ],
        "notes": [
            ""
        ],
        "volume": "卷八百二十九",
        "no#": 11
    },
    {
        "title": "秋末懷舊山",
        "author": "貫休",
        "biography": "",
        "paragraphs": [
            "昔住匡廬北，無人知姓名。侵雲收穀粟，引蟻上柑橙。",
            "寒雨雪兼落，枯林虎獨行。誰能將白髮，共向此中生。"
        ],
        "notes": [
            ""
        ],
        "volume": "卷八百二十九",
        "no#": 12
    },
    {
        "title": "春過鄱陽湖",
        "author": "貫休",
        "biography": "",
        "paragraphs": [
            "百慮片帆下，風波極目看。吳山兼鳥沒，楚色入衣寒。",
            "過此愁人處，始知行路難。夕陽沙島上，回首一長歎。"
        ],
        "notes": [
            ""
        ],
        "volume": "卷八百二十九",
        "no#": 13
    },
    {
        "title": "寄僧野和尚",
        "author": "貫休",
        "biography": "",
        "paragraphs": [
            "鳥外更誰親，諸峰即四鄰。白頭寒枕石，青衲爛無塵。",
            "橡栗堆行徑，猿猴繞定身。儻然重結社，願作掃壇人。"
        ],
        "notes": [
            ""
        ],
        "volume": "卷八百二十九",
        "no#": 14
    },
    {
        "title": "寄馮使君",
        "author": "貫休",
        "biography": "",
        "paragraphs": [
            "端居碧雲暮，好鳥啼紅芳。滿郭桃李熟，捲簾風雨香。",
            "清吟繡段句，默念芙蓉章。未得歸山去，頻升謝守堂。"
        ],
        "notes": [
            ""
        ],
        "volume": "卷八百二十九",
        "no#": 15
    },
    {
        "title": "寄紫閣隱者",
        "author": "貫休",
        "biography": "",
        "paragraphs": [
            "積翠藏一叟，常思未得遊。不知在岩下，為複在峰頭。",
            "苔上枯藤笐，泉淋破石樓。伊余更何事，不學此翁休。"
        ],
        "notes": [
            ""
        ],
        "volume": "卷八百二十九",
        "no#": 16
    },
    {
        "title": "寄天臺道友",
        "author": "貫休",
        "biography": "",
        "paragraphs": [
            "大是清虛地，高吟到日晡。水聲金磬亂，雲片玉盤粗。",
            "仙有遺蹤在，人還得意無。石碑文不直，壁畫色多枯。",
            "冷立千年鶴，閑燒六一爐。松枝垂似物，山勢秀難圖。",
            "紫府程非遠，清溪徑不迂。馨香柏上露，皎潔水中珠。",
            "賢聖無他術，圓融只在吾。寄言桐柏子，珍重保之乎。"
        ],
        "notes": [
            ""
        ],
        "volume": "卷八百二十九",
        "no#": 17
    },
    {
        "title": "旅中懷孫路",
        "author": "貫休",
        "biography": "",
        "paragraphs": [
            "暮塵微雨收，蟬急楚鄉秋。一片月出海，幾家人上樓。",
            "砌香殘果落，汀草宿煙浮。唯有知音者，相思歌白頭。"
        ],
        "notes": [
            ""
        ],
        "volume": "卷八百二十九",
        "no#": 18
    },
    {
        "title": "貽世",
        "author": "貫休",
        "biography": "",
        "paragraphs": [
            "至理不誤物，悠悠自不明。黃金燒欲盡，白發火邊生。",
            "苦惑神仙cX，難收日月精。捕風兼系影，信矣不須爭。"
        ],
        "notes": [
            ""
        ],
        "volume": "卷八百二十九",
        "no#": 19
    },
    {
        "title": "覽李秀才卷",
        "author": "貫休",
        "biography": "",
        "paragraphs": [
            "香沐整山衣，開君一軸詩。吟當秋景苦，味出雪林遲。",
            "經濟幾人到，工夫兩鬢知。因嗟和氏淚，不是等閒垂。"
        ],
        "notes": [
            ""
        ],
        "volume": "卷八百二十九",
        "no#": 20
    },
    {
        "title": "懷方幹、張為",
        "author": "貫休",
        "biography": "",
        "paragraphs": [
            "冥搜入仙窟，半夜水堂前。吾道只如此，古人多亦然。",
            "螢沈荒塢霧，月苦綠梧蟬。因憶垂綸者，滄浪何處邊。"
        ],
        "notes": [
            ""
        ],
        "volume": "卷八百二十九",
        "no#": 21
    },
    {
        "title": "四皓圖",
        "author": "貫休",
        "biography": "",
        "paragraphs": [
            "何人圖四皓，如語話嘮嘮。雙鬢雪相似，是誰年最高。",
            "溪苔連豹褥，仙酒汙雲袍。想得忘秦日，伊餘亦合逃。"
        ],
        "notes": [
            ""
        ],
        "volume": "卷八百二十九",
        "no#": 22
    },
    {
        "title": "懷白閣道侶",
        "author": "貫休",
        "biography": "",
        "paragraphs": [
            "寒思白閣層，石屋兩三僧。斜雪掃不盡，饑猿喚得應。",
            "香然一字火，磬過數潭冰。終必相尋去，孤懷久不勝。"
        ],
        "notes": [
            ""
        ],
        "volume": "卷八百二十九",
        "no#": 23
    },
    {
        "title": "讀孟郊集",
        "author": "貫休",
        "biography": "",
        "paragraphs": [
            "東野子何之，詩人始見詩。清刳霜雪髓，吟動鬼神司。",
            "舉世言多媚，無人師此師。因知吾道後，冷淡亦如斯。"
        ],
        "notes": [
            ""
        ],
        "volume": "卷八百二十九",
        "no#": 24
    },
    {
        "title": "懷四明亮公",
        "author": "貫休",
        "biography": "",
        "paragraphs": [
            "孤峰含紫煙，師住此安禪。不下便不下，如斯太可憐。",
            "坐侵天井黑，吟久海霞蔫。豈覺塵埃裏，干戈已十年。"
        ],
        "notes": [
            ""
        ],
        "volume": "卷八百二十九",
        "no#": 25
    },
    {
        "title": "秋過錢塘江",
        "author": "貫休",
        "biography": "",
        "paragraphs": [
            "巨浸東隅極，山吞大野平。因知吳相恨，不盡海濤聲。",
            "黑氣騰蛟窟，秋雲入戰城。遊人千萬里，過此白髭生。"
        ],
        "notes": [
            ""
        ],
        "volume": "卷八百二十九",
        "no#": 26
    },
    {
        "title": "上俞許二判官",
        "author": "貫休",
        "biography": "",
        "paragraphs": [
            "近拋蓑笠者，急善遇休明。未省親宗伯，焉能識正聲。",
            "病容經夏在，嶽夢入秋並。無限林中意，今逢許郭傾。"
        ],
        "notes": [
            ""
        ],
        "volume": "卷八百二十九",
        "no#": 27
    },
    {
        "title": "懷劉得仁",
        "author": "貫休",
        "biography": "",
        "paragraphs": [
            "詩名動帝畿，身謝亦因詩。白日只如哭，皇天得不知。",
            "旅墳孤fb嶽，羸僕泣如兒。多少求名者，聞之淚盡垂。"
        ],
        "notes": [
            ""
        ],
        "volume": "卷八百二十九",
        "no#": 28
    },
    {
        "title": "歸故林後寄二三知己",
        "author": "貫休",
        "biography": "",
        "paragraphs": [
            "昨別楚江邊，逡巡早數年。詩雖清到後，人更瘦於前。",
            "岸翠連喬岳，汀沙入壞田。何時重一見，談笑有茶煙。"
        ],
        "notes": [
            ""
        ],
        "volume": "卷八百二十九",
        "no#": 29
    },
    {
        "title": "春寄西山陳陶",
        "author": "貫休",
        "biography": "",
        "paragraphs": [
            "搔首複搔首，孤懷草萋萋。春光已滿目，君在西山西。",
            "塹水成文去，庭柯擎翠低。所思不可見，黃鳥花中啼。"
        ],
        "notes": [
            ""
        ],
        "volume": "卷八百二十九",
        "no#": 30
    },
    {
        "title": "秋末江行",
        "author": "貫休",
        "biography": "",
        "paragraphs": [
            "四顧木落盡，扁舟增所思。雲沖遠燒出，帆轉大荒遲。",
            "天際霜雪作，水邊蒿艾衰。斷猿不堪聽，一聽亦同悲。"
        ],
        "notes": [
            ""
        ],
        "volume": "卷八百二十九",
        "no#": 31
    },
    {
        "title": "送人歸新羅",
        "author": "貫休",
        "biography": "",
        "paragraphs": [
            "昨夜西風起，送君歸故鄉。積愁窮地角，見日上扶桑。",
            "蜃氣生初霽，潮痕匝亂荒。從茲頭各白，魂夢一相望。"
        ],
        "notes": [
            ""
        ],
        "volume": "卷八百二十九",
        "no#": 32
    },
    {
        "title": "思匡山賈匡",
        "author": "貫休",
        "biography": "",
        "paragraphs": [
            "山兄詩癖甚，寒夜更何為。覓句唯頑坐，嚴霜打不知。",
            "石膏粘木屐，崖蜜落冰池。近見禪僧說，生涯勝往時。"
        ],
        "notes": [
            ""
        ],
        "volume": "卷八百二十九",
        "no#": 33
    },
    {
        "title": "偶作",
        "author": "貫休",
        "biography": "",
        "paragraphs": [
            "十載獨扃扉，唯為二雅詩。道孤終不雜，頭白更何疑。",
            "句冷杉松與，霜嚴鼓角知。修心對閑鏡，明月印秋池。"
        ],
        "notes": [
            ""
        ],
        "volume": "卷八百二十九",
        "no#": 34
    },
    {
        "title": "贈方幹",
        "author": "貫休",
        "biography": "",
        "paragraphs": [
            "盛名與高隱，合近謝敷村。弟子已得桂，先生猶灌園。",
            "垂綸侵海介，拾句曆雲根。白日升天路，如君別有門。"
        ],
        "notes": [
            ""
        ],
        "volume": "卷八百二十九",
        "no#": 35
    },
    {
        "title": "漁父",
        "author": "貫休",
        "biography": "",
        "paragraphs": [
            "一葉一竿竹，眉須雪欲零。陸應無祖業，香必是伊腥。",
            "兒亦名魚鷓，歌稱我洞庭。回頭深自愧，舊業近滄溟。"
        ],
        "notes": [
            ""
        ],
        "volume": "卷八百二十九",
        "no#": 36
    },
    {
        "title": "題友人山居",
        "author": "貫休",
        "biography": "",
        "paragraphs": [
            "卜居鄰塢寺，魂夢又相關。鶴本如雲白，君初似我閑。",
            "月明僧渡水，木落火連山。從此天臺約，來茲未得還。"
        ],
        "notes": [
            ""
        ],
        "volume": "卷八百二十九",
        "no#": 37
    },
    {
        "title": "寄宋使君",
        "author": "貫休",
        "biography": "",
        "paragraphs": [
            "寺倚烏龍腹，窗中見碧棱。空廊人畫祖，古殿鶴窺燈。",
            "風吼深松雪，爐寒一鼎冰。唯應謝內史，知此道心澄。"
        ],
        "notes": [
            ""
        ],
        "volume": "卷八百二十九",
        "no#": 38
    },
    {
        "title": "懷武夷紅石子二首",
        "author": "貫休",
        "biography": "",
        "paragraphs": [
            "常思紅石子，獨自住山椒。窗外猩猩語，爐中姹姹嬌。",
            "乳香諸洞滴，地秀眾峰朝。曾見奇人說，煙霞恨太遙。",
            "弋者終何慕，高吟坐綠鼇。燒侵薑芋窖，僧與水雲袍。",
            "竹鞘畬刀缺，松枝獵箭牢。何時一相見，清話擘蟠桃。"
        ],
        "notes": [
            ""
        ],
        "volume": "卷八百二十九",
        "no#": 39
    },
    {
        "title": "送人征蠻",
        "author": "貫休",
        "biography": "",
        "paragraphs": [
            "七縱七擒處，君行事可攀。亦知磨一劍，不獨定諸蠻。",
            "樹盡低銅柱，潮常沸火山。名須麟閣上，好去及瓜還。"
        ],
        "notes": [
            ""
        ],
        "volume": "卷八百二十九",
        "no#": 40
    },
    {
        "title": "懷周朴、張為",
        "author": "貫休",
        "biography": "",
        "paragraphs": [
            "二子無消息，多應各自耕。巴江思杜甫，漳水憶劉楨。",
            "白髮應全白，生涯作麼生。寄書多不達，空念重行行。"
        ],
        "notes": [
            ""
        ],
        "volume": "卷八百二十九",
        "no#": 41
    },
    {
        "title": "寄令狐郎中",
        "author": "貫休",
        "biography": "",
        "paragraphs": [
            "雨打繁暑盡，放懷步微涼。綠苔狂似人，入我白玉堂。",
            "塹鳥眠堪畫，庭檉夜益香。唯應蕊宮子，時到虎溪傍。"
        ],
        "notes": [
            ""
        ],
        "volume": "卷八百二十九",
        "no#": 42
    },
    {
        "title": "鄱陽道中作",
        "author": "貫休",
        "biography": "",
        "paragraphs": [
            "鄱陽古岸邊，無一樹無蟬。路轉他山大，砧驅鄉思偏。",
            "湖平帆盡落，天淡月初圓。何事堯雲下，干戈滿許田。"
        ],
        "notes": [
            ""
        ],
        "volume": "卷八百二十九",
        "no#": 43
    },
    {
        "title": "歸故林別知己",
        "author": "貫休",
        "biography": "",
        "paragraphs": [
            "別離無古今，柳色向人深。萬里長江水，平生不印心。",
            "遠書容北雁，贈別謝南金。愧勉青雲志，余懷非陸沈。"
        ],
        "notes": [
            ""
        ],
        "volume": "卷八百二十九",
        "no#": 44
    },
    {
        "title": "送僧遊天臺",
        "author": "貫休",
        "biography": "",
        "paragraphs": [
            "囊空心亦空，城郭去騰騰。眼作麼是眼，僧誰識此僧。",
            "歇隈紅樹久，笑看白雲崩。已有天臺約，深秋必共登。"
        ],
        "notes": [
            ""
        ],
        "volume": "卷八百二十九",
        "no#": 45
    },
    {
        "title": "詠竹根珓子",
        "author": "貫休",
        "biography": "",
        "paragraphs": [
            "出處慚林藪，才微幸一陽。不緣懷片善，豈得近馨香。",
            "節亦因人淨，聲從擲地彰。但令筋力在，永願報時昌。"
        ],
        "notes": [
            ""
        ],
        "volume": "卷八百二十九",
        "no#": 46
    },
    {
        "title": "硯瓦",
        "author": "貫休",
        "biography": "",
        "paragraphs": [
            "淺薄雖頑樸，其如近筆端。低心蒙潤久，入匣更身安。",
            "應念研磨苦，無為瓦礫看。儻然仁不棄，還可比琅玕。"
        ],
        "notes": [
            ""
        ],
        "volume": "卷八百二十九",
        "no#": 47
    },
    {
        "title": "水壺子",
        "author": "貫休",
        "biography": "",
        "paragraphs": [
            "良匠曾陶瑩，多居筆硯中。一從親幾案，常恐近兒童。",
            "卓立澄心久，提攜注意通。不應嫌器小，還有濟人功。"
        ],
        "notes": [
            ""
        ],
        "volume": "卷八百二十九",
        "no#": 48
    },
    {
        "title": "筆",
        "author": "貫休",
        "biography": "",
        "paragraphs": [
            "莫訝書紳苦，功成在一毫。自從蒙管錄，便覺用心勞。",
            "手點時難棄，身閑架亦高。何妨成五色，永願助風騷。"
        ],
        "notes": [
            ""
        ],
        "volume": "卷八百二十九",
        "no#": 49
    },
    {
        "title": "棋",
        "author": "貫休",
        "biography": "",
        "paragraphs": [
            "棋信無聲樂，偏宜境寂寥。著高圖暗合，勢王氣彌驕。",
            "人事掀天盡，光陰動地銷。因知韋氏論，不獨為吳朝。"
        ],
        "notes": [
            ""
        ],
        "volume": "卷八百二十九",
        "no#": 50
    },
    {
        "title": "夜對雪作寄友生",
        "author": "貫休",
        "biography": "",
        "paragraphs": [
            "皓彩中宵合，開門失所蹤。何年今夜意，共子在孤峰。",
            "氣射燈花落，光侵壁罅濃。唯君心似我，吟到五更鐘。"
        ],
        "notes": [
            ""
        ],
        "volume": "卷八百二十九",
        "no#": 51
    },
    {
        "title": "題惠琮律師院",
        "author": "貫休",
        "biography": "",
        "paragraphs": [
            "苦節兼青目，公卿話有餘。唯傳黃葉喻，還似白泉居。",
            "猿撥孤雲破，鐘撞眾木疏。社壇蹤跡在，重結複何如。"
        ],
        "notes": [
            ""
        ],
        "volume": "卷八百二十九",
        "no#": 52
    },
    {
        "title": "寄清泠山道人",
        "author": "貫休",
        "biography": "",
        "paragraphs": [
            "常憶清泠子，深雲種早禾。萬緣雖不涉，一句子如何。",
            "蹤跡諸峰匝，衣裳老虱多。江頭無事也，終必到煙蘿。"
        ],
        "notes": [
            ""
        ],
        "volume": "卷八百二十九",
        "no#": 53
    },
    {
        "title": "秋盡途中作",
        "author": "貫休",
        "biography": "",
        "paragraphs": [
            "行行芳草歇，潭島葉紛紛。山色路無盡，砧聲客強聞。",
            "殘陽曜極野，黑水浸空墳。那得無鄉思，前程入楚雲。"
        ],
        "notes": [
            ""
        ],
        "volume": "卷八百二十九",
        "no#": 54
    },
    {
        "title": "秋居寄王相公三首",
        "author": "貫休",
        "biography": "",
        "paragraphs": [
            "禪林蟬□落，地燥可生苔。好句慵收拾，清風作麼來。",
            "餅唯餐喜悅，社已得宗雷。還似山中日，柴門更不開。",
            "松聲高似瀑，藥熟色如花。誰道全無病，時猶不在家。",
            "山童舂菽粉，園叟送銀瓜。誰訪孫弘閣，談玄到日斜。",
            "氣與非常合，常人爭得知。直須窮到底，始是出家兒。",
            "閣雀銜紅粟，鄰僧背古碑。只應王與謝，時有沃州期。"
        ],
        "notes": [
            ""
        ],
        "volume": "卷八百二十九",
        "no#": 55
    },
    {
        "title": "《讀玄宗幸蜀記》",
        "author": "貫休",
        "biography": "",
        "paragraphs": [
            "宋璟姚崇死，中庸遂變移。如何遊萬里，只為一胡兒。",
            "泣溻乾坤色，飄零日月旗。火從龍闕起，淚向馬嵬垂。",
            "始憶張丞相，全師郭子儀。百官皆剽劫，九廟盡崩隳。",
            "塵撲銀輪暗，雷奔棧閣危。幸臣方賜死，野老不勝悲。",
            "及溜飄淪日，行宮寂寞時。人心雖未厭，天意亦難知。",
            "聖兩歸丹禁，承幹動四夷。因知納諫諍，始是太平基。"
        ],
        "notes": [
            ""
        ],
        "volume": "卷八百二十九",
        "no#": 56
    }
]