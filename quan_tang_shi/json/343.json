[
    {
        "title": "題楚昭王廟",
        "author": "韓愈",
        "biography": "",
        "paragraphs": [
            "丘墳滿目衣冠盡，城闕連雲草樹荒。",
            "猶有國人懷舊德，一間茅屋祭昭王。"
        ],
        "notes": [
            ""
        ],
        "volume": "卷三百四十三",
        "no#": 1
    },
    {
        "title": "宿龍宮灘",
        "author": "韓愈",
        "biography": "",
        "paragraphs": [
            "浩浩複湯湯，灘聲抑更揚。奔流疑激電，驚浪似浮霜。",
            "夢覺燈生暈，宵殘雨送涼。如何連曉語，一半是思鄉。"
        ],
        "notes": [
            ""
        ],
        "volume": "卷三百四十三",
        "no#": 2
    },
    {
        "title": "叉魚招張功曹",
        "author": "韓愈",
        "biography": "",
        "paragraphs": [
            "叉魚春岸闊，此興在中宵。大炬然如晝，長船縛似橋。",
            "深窺沙可數，靜搒水無搖。刃下那能脫，波間或自跳。",
            "中鱗憐錦碎，當目訝珠銷。迷火逃翻近，驚人去暫遙。",
            "競多心轉細，得雋語時囂。潭罄知存寡，舷平覺獲饒。",
            "交頭疑湊餌，駢首類同條。濡沫情雖密，登門事已遼。",
            "盈車欺故事，飼犬驗今朝。血浪凝猶沸，腥風遠更飄。",
            "蓋江煙冪冪，拂棹影寥寥。獺去愁無食，龍移懼見燒。",
            "如棠名既誤，釣渭日徒消。文客驚先賦，篙工喜盡謠。",
            "膾成思我友，觀樂憶吾僚。自可捐憂累，何須強問鴞。"
        ],
        "notes": [
            ""
        ],
        "volume": "卷三百四十三",
        "no#": 3
    },
    {
        "title": "李員外寄紙筆",
        "author": "韓愈",
        "biography": "",
        "paragraphs": [
            "題是臨池後，分從起草餘。兔尖針莫並，繭淨雪難如。",
            "莫怪殷勤謝，虞卿正著書。"
        ],
        "notes": [
            ""
        ],
        "volume": "卷三百四十三",
        "no#": 4
    },
    {
        "title": "次同冠峽",
        "author": "韓愈",
        "biography": "",
        "paragraphs": [
            "今日是何朝，天晴物色饒。落英千尺墮，遊絲百丈飄。",
            "泄乳交岩脈，懸流揭浪標。無心思嶺北，猿鳥莫相撩。"
        ],
        "notes": [
            ""
        ],
        "volume": "卷三百四十三",
        "no#": 5
    },
    {
        "title": "答張十一功曹",
        "author": "韓愈",
        "biography": "",
        "paragraphs": [
            "山淨江空水見沙，哀猿啼處兩三家。筼簹競長纖纖筍，",
            "吟君詩罷看雙鬢，鬥覺霜毛一半加。"
        ],
        "notes": [
            ""
        ],
        "volume": "卷三百四十三",
        "no#": 6
    },
    {
        "title": "郴州祈雨",
        "author": "韓愈",
        "biography": "",
        "paragraphs": [
            "乞雨女郎魂，炰羞潔且繁。廟開鼯鼠叫，神降越巫言。",
            "旱氣期銷蕩，陰官想駿奔。行看五馬入，蕭颯已隨軒。"
        ],
        "notes": [
            ""
        ],
        "volume": "卷三百四十三",
        "no#": 7
    },
    {
        "title": "湘中酬張十一功曹",
        "author": "韓愈",
        "biography": "",
        "paragraphs": [
            "休垂絕徼千行淚，共泛清湘一葉舟。",
            "今日嶺猿兼越鳥，可憐同聽不知愁。"
        ],
        "notes": [
            ""
        ],
        "volume": "卷三百四十三",
        "no#": 8
    },
    {
        "title": "郴口又贈二首",
        "author": "韓愈",
        "biography": "",
        "paragraphs": [
            "山作劍攢江寫鏡，扁舟鬥轉疾於飛。",
            "回頭笑向張公子，終日思歸此日歸。",
            "雪颭霜翻看不分，雷驚電激語難聞。",
            "沿涯宛轉到深處，何限青天無片雲。"
        ],
        "notes": [
            ""
        ],
        "volume": "卷三百四十三",
        "no#": 9
    },
    {
        "title": "題木居士二首",
        "author": "韓愈",
        "biography": "",
        "paragraphs": [
            "火透波穿不計春，根如頭面幹如身。",
            "偶然題作木居士，便有無窮求福人。",
            "為神詎比溝中斷，遇賞還同爨下餘。",
            "朽蠹不勝刀鋸力，匠人雖巧欲何如。"
        ],
        "notes": [
            ""
        ],
        "volume": "卷三百四十三",
        "no#": 10
    },
    {
        "title": "晚泊江口",
        "author": "韓愈",
        "biography": "",
        "paragraphs": [
            "郡城朝解纜，江岸暮依村。二女竹上淚，孤臣水底魂。",
            "雙雙歸蟄燕，一一叫群猿。回首那聞語，空看別袖翻。"
        ],
        "notes": [
            ""
        ],
        "volume": "卷三百四十三",
        "no#": 11
    },
    {
        "title": "湘中",
        "author": "韓愈",
        "biography": "",
        "paragraphs": [
            "猿愁魚踴水翻波，自古流傳是汨羅。",
            "蘋藻滿盤無處奠，空聞漁父扣舷歌。"
        ],
        "notes": [
            ""
        ],
        "volume": "卷三百四十三",
        "no#": 12
    },
    {
        "title": "別盈上人",
        "author": "韓愈",
        "biography": "",
        "paragraphs": [
            "山僧愛山出無期，俗士牽俗來何時。",
            "祝融峰下一回首，即是此生長別離。"
        ],
        "notes": [
            ""
        ],
        "volume": "卷三百四十三",
        "no#": 13
    },
    {
        "title": "喜雪獻裴尚書",
        "author": "韓愈",
        "biography": "",
        "paragraphs": [
            "宿雲寒不卷，春雪墮如簁。騁巧先投隙，潛光半入池。",
            "喜深將策試，驚密仰簷窺。自下何曾汙，增高未覺危。",
            "比心明可燭，拂面愛還吹。妒舞時飄袖，欺梅並壓枝。",
            "地空迷界限，砌滿接高卑。浩蕩乾坤合，霏微物象移。",
            "為祥矜大熟，布澤荷平施。已分年華晚，猶憐曙色隨。",
            "氣嚴當酒換，灑急聽窗知。照曜臨初日，玲瓏滴晚澌。",
            "聚庭看嶽聳，掃路見雲披。陣勢魚麗遠，書文鳥篆奇。",
            "縱歡羅豔黠，列賀擁熊螭。履敝行偏冷，門扃臥更羸。",
            "悲嘶聞病馬，浪走信嬌兒。灶靜愁煙絕，絲繁念鬢衰。",
            "擬鹽吟舊句，授簡慕前規。捧贈同燕石，多慚失所宜。"
        ],
        "notes": [
            ""
        ],
        "volume": "卷三百四十三",
        "no#": 14
    },
    {
        "title": "春雪",
        "author": "韓愈",
        "biography": "",
        "paragraphs": [
            "看雪乘清旦，無人坐獨謠。拂花輕尚起，落地暖初銷。",
            "已訝陵歌扇，還來伴舞腰。灑篁留密節，著柳送長條。",
            "入鏡鸞窺沼，行天馬度橋。遍階憐可掬，滿樹戲成搖。",
            "江浪迎濤日，風毛縱獵朝。弄閒時細轉，爭急忽驚飄。",
            "城險疑懸布，砧寒未搗綃。莫愁陰景促，夜色自相饒。"
        ],
        "notes": [
            ""
        ],
        "volume": "卷三百四十三",
        "no#": 15
    },
    {
        "title": "聞梨花發贈劉師命",
        "author": "韓愈",
        "biography": "",
        "paragraphs": [
            "桃溪惆悵不能過，紅豔紛紛落地多。",
            "聞道郭西千樹雪，欲將君去醉如何。"
        ],
        "notes": [
            ""
        ],
        "volume": "卷三百四十三",
        "no#": 16
    },
    {
        "title": "春雪間早梅",
        "author": "韓愈",
        "biography": "",
        "paragraphs": [
            "梅將雪共春，彩豔不相因。逐吹能爭密，排枝巧妒新。",
            "誰令香滿座，獨使淨無塵。芳意饒呈瑞，寒光助照人。",
            "玲瓏開已遍，點綴坐來頻。那是俱疑似，須知兩逼真。",
            "熒煌初亂眼，浩蕩忽迷神。未許瓊華比，從將玉樹親。",
            "先期迎獻歲，更伴占茲晨。願得長輝映，輕微敢自珍。"
        ],
        "notes": [
            ""
        ],
        "volume": "卷三百四十三",
        "no#": 17
    },
    {
        "title": "早春雪中聞鶯",
        "author": "韓愈",
        "biography": "",
        "paragraphs": [
            "朝鶯雪裏新，雪樹眼前春。帶澀先迎氣，侵寒已報人。",
            "共矜初聽早，誰貴後聞頻。暫囀那成曲，孤鳴豈及辰。",
            "風霜徒自保，桃李詎相親。寄謝幽棲友，辛勤不為身。"
        ],
        "notes": [
            ""
        ],
        "volume": "卷三百四十三",
        "no#": 18
    },
    {
        "title": "梨花下贈劉師命",
        "author": "韓愈",
        "biography": "",
        "paragraphs": [
            "洛陽城外清明節，百花寥落梨花發。",
            "今日相逢瘴海頭，共驚爛漫開正月。"
        ],
        "notes": [
            ""
        ],
        "volume": "卷三百四十三",
        "no#": 19
    },
    {
        "title": "和歸工部送僧約",
        "author": "韓愈",
        "biography": "",
        "paragraphs": [
            "早知皆是自拘囚，不學因循到白頭。",
            "汝既出家還擾擾，何人更得死前休。"
        ],
        "notes": [
            ""
        ],
        "volume": "卷三百四十三",
        "no#": 20
    },
    {
        "title": "入關詠馬",
        "author": "韓愈",
        "biography": "",
        "paragraphs": [
            "歲老豈能充上駟，力微當自慎前程。",
            "不知何故翻驤首，牽過關門妄一鳴。"
        ],
        "notes": [
            ""
        ],
        "volume": "卷三百四十三",
        "no#": 21
    },
    {
        "title": "木芙蓉",
        "author": "韓愈",
        "biography": "",
        "paragraphs": [
            "新開寒露叢，遠比水間紅。豔色寧相妒，嘉名偶自同。",
            "采江官渡晚，搴木古祠空。願得勤來看，無令便逐風。"
        ],
        "notes": [
            ""
        ],
        "volume": "卷三百四十三",
        "no#": 22
    },
    {
        "title": "題張十一旅舍三詠：榴花",
        "author": "韓愈",
        "biography": "",
        "paragraphs": [
            "五月榴花照眼明，枝間時見子初成。",
            "可憐此地無車馬，顛倒青苔落絳英。"
        ],
        "notes": [
            ""
        ],
        "volume": "卷三百四十三",
        "no#": 23
    },
    {
        "title": "題張十一旅舍三詠：井",
        "author": "韓愈",
        "biography": "",
        "paragraphs": [
            "賈誼宅中今始見，葛洪山下昔曾窺。",
            "寒泉百尺空看影，正是行人渴死時。"
        ],
        "notes": [
            ""
        ],
        "volume": "卷三百四十三",
        "no#": 24
    },
    {
        "title": "題張十一旅舍三詠：蒲萄",
        "author": "韓愈",
        "biography": "",
        "paragraphs": [
            "新莖未遍半猶枯，高架支離倒複扶。",
            "若欲滿盤堆馬乳，莫辭添竹引龍須。"
        ],
        "notes": [
            ""
        ],
        "volume": "卷三百四十三",
        "no#": 25
    },
    {
        "title": "峽石西泉",
        "author": "韓愈",
        "biography": "",
        "paragraphs": [
            "居然鱗介不能容，石眼環環水一鐘。",
            "聞說旱時求得雨，只疑科鬥是蛟龍。"
        ],
        "notes": [
            ""
        ],
        "volume": "卷三百四十三",
        "no#": 26
    },
    {
        "title": "梁國惠康公主挽歌二首",
        "author": "韓愈",
        "biography": "",
        "paragraphs": [
            "定諡芳聲遠，移封大國新。巽宮尊長女，台室屬良人。",
            "河漢重泉夜，梧桐半樹春。龍輀非厭翟，還輾禁城塵。",
            "秦地吹簫女，湘波鼓瑟妃。佩蘭初應夢，奔月竟淪輝。",
            "夫族迎魂去，宮官會葬歸。從今沁園草，無複更芳菲。"
        ],
        "notes": [
            ""
        ],
        "volume": "卷三百四十三",
        "no#": 27
    },
    {
        "title": "和崔舍人詠月二十韻",
        "author": "韓愈",
        "biography": "",
        "paragraphs": [
            "三秋端正月，今夜出東溟。對日猶分勢，騰天漸吐靈。",
            "未高烝遠氣，半上霽孤形。赫奕當躔次，虛徐度杳冥。",
            "長河晴散霧，列宿曙分螢。浩蕩英華溢，蕭疏物象泠。",
            "池邊臨倒照，簷際送橫經。花樹參差見，皋禽斷續聆。",
            "牖光窺寂寞，砧影伴娉婷。幽坐看侵戶，閑吟愛滿庭。",
            "輝斜通壁練，彩碎射沙星。清潔雲間路，空涼水上亭。",
            "淨堪分顧兔，細得數飄萍。山翠相凝綠，林煙共冪青。",
            "過隅驚桂側，當午覺輪停。屬思摛霞錦，追歡罄縹瓶。",
            "郡樓何處望，隴笛此時聽。右掖連台座，重門限禁扃。",
            "風台觀滉漾，冰砌步青熒。獨有虞庠客，無由拾落蓂。"
        ],
        "notes": [
            ""
        ],
        "volume": "卷三百四十三",
        "no#": 28
    },
    {
        "title": "詠雪贈張籍",
        "author": "韓愈",
        "biography": "",
        "paragraphs": [
            "只見縱橫落，寧知遠近來。飄颻還自弄，曆亂竟誰催。",
            "座暖銷那怪，池清失可猜。坳中初蓋底，垤處遂成堆。",
            "慢有先居後，輕多去卻回。度前鋪瓦隴，發本積牆隈。",
            "穿細時雙透，乘危忽半摧。舞深逢坎井，集早值層台。",
            "砧練終宜搗，階紈未暇裁。城寒裝睥睨，樹凍裹莓苔。",
            "片片勻如剪，紛紛碎若挼。定非燖鵠鷺，真是屑瓊瑰。",
            "緯繣觀朝萼，冥茫矚晚埃。當窗恒凜凜，出戶即皚皚。",
            "壓野榮芝菌，傾都委貨財。娥嬉華蕩漾，胥怒浪崔嵬。",
            "磧迥疑浮地，雲平想輾雷。隨車翻縞帶，逐馬散銀盃。",
            "萬屋漫汗合，千株照曜開。松篁遭挫抑，糞壤獲饒培。",
            "隔絕門庭遽，擠排陛級才。豈堪裨岳鎮，強欲效鹽梅。",
            "隱匿瑕疵盡，包羅委瑣該。誤雞宵呃喔，驚雀暗裴回。",
            "浩浩過三暮，悠悠匝九垓。鯨鯢陸死骨，玉石火炎灰。",
            "厚慮填溟壑，高愁cN鬥魁。日輪埋欲側，坤軸壓將頹。",
            "岸類長蛇攪，陵猶巨象豗。水官誇傑黠，木氣怯胚胎。",
            "著地無由卷，連天不易推。龍魚冷蟄苦，虎豹餓號哀。",
            "巧借奢華便，專繩困約災。威貪陵布被，光肯離金罍。",
            "賞玩捐他事，歌謠放我才。狂教詩硉矹，興與酒陪鰓。",
            "惟子能諳耳，諸人得語哉。助留風作黨，勸坐火為媒。",
            "雕刻文刀利，搜求智網恢。莫煩相屬和，傳示及提孩。"
        ],
        "notes": [
            ""
        ],
        "volume": "卷三百四十三",
        "no#": 29
    },
    {
        "title": "酬王二十舍人雪中見寄",
        "author": "韓愈",
        "biography": "",
        "paragraphs": [
            "三日柴門擁不開，階平庭滿白皚皚。",
            "今朝蹋作瓊瑤跡，為有詩從鳳沼來。"
        ],
        "notes": [
            ""
        ],
        "volume": "卷三百四十三",
        "no#": 30
    },
    {
        "title": "送侯喜",
        "author": "韓愈",
        "biography": "",
        "paragraphs": [
            "已作龍鍾後時者，懶於街裏蹋塵埃。",
            "如今便別長官去，直到新年衙日來。"
        ],
        "notes": [
            ""
        ],
        "volume": "卷三百四十三",
        "no#": 31
    },
    {
        "title": "學諸進士作精衛銜石填海",
        "author": "韓愈",
        "biography": "",
        "paragraphs": [
            "鳥有償冤者，終年抱寸誠。口銜山石細，心望海波平。",
            "渺渺功難見，區區命已輕。人皆譏造次，我獨賞專精。",
            "豈計休無日，惟應盡此生。何慚刺客傳，不著報讎名。"
        ],
        "notes": [
            ""
        ],
        "volume": "卷三百四十三",
        "no#": 32
    },
    {
        "title": "奉酬振武胡十二丈大夫",
        "author": "韓愈",
        "biography": "",
        "paragraphs": [
            "傾朝共羨寵光頻，半歲遷騰作虎臣。戎旆暫停辭社樹，",
            "自笑平生誇膽氣，不離文字鬢毛新。"
        ],
        "notes": [
            ""
        ],
        "volume": "卷三百四十三",
        "no#": 33
    },
    {
        "title": "奉和庫部盧四兄曹長元日朝回",
        "author": "韓愈",
        "biography": "",
        "paragraphs": [
            "天仗宵嚴建羽旄，春雲送色曉雞號。金爐香動螭頭暗，",
            "太平時節難身遇，郎署何須歎二毛。"
        ],
        "notes": [
            ""
        ],
        "volume": "卷三百四十三",
        "no#": 34
    },
    {
        "title": "寒食直歸遇雨",
        "author": "韓愈",
        "biography": "",
        "paragraphs": [
            "寒食時看度，春遊事已違。風光連日直，陰雨半朝歸。",
            "不見紅球上，那論彩索飛。惟將新賜火，向曙著朝衣。"
        ],
        "notes": [
            ""
        ],
        "volume": "卷三百四十三",
        "no#": 35
    },
    {
        "title": "送李六協律歸荊南",
        "author": "韓愈",
        "biography": "",
        "paragraphs": [
            "早日羈游所，春風送客歸。柳花還漠漠，江燕正飛飛。",
            "歌舞知誰在，賓僚逐使非。宋亭池水綠，莫忘蹋芳菲。"
        ],
        "notes": [
            ""
        ],
        "volume": "卷三百四十三",
        "no#": 36
    },
    {
        "title": "題百葉桃花",
        "author": "韓愈",
        "biography": "",
        "paragraphs": [
            "百葉雙桃晚更紅，窺窗映竹見玲瓏。",
            "應知侍史歸天上，故伴仙郎宿禁中。"
        ],
        "notes": [
            ""
        ],
        "volume": "卷三百四十三",
        "no#": 37
    },
    {
        "title": "春雪",
        "author": "韓愈",
        "biography": "",
        "paragraphs": [
            "新年都未有芳華，二月初驚見草芽。",
            "白雪卻嫌春色晚，故穿庭樹作飛花。"
        ],
        "notes": [
            ""
        ],
        "volume": "卷三百四十三",
        "no#": 38
    },
    {
        "title": "戲題牡丹",
        "author": "韓愈",
        "biography": "",
        "paragraphs": [
            "幸自同開俱隱約，何須相倚鬥輕盈。陵晨並作新妝面，",
            "長年是事皆拋盡，今日欄邊暫眼明。"
        ],
        "notes": [
            ""
        ],
        "volume": "卷三百四十三",
        "no#": 39
    },
    {
        "title": "盆池五首",
        "author": "韓愈",
        "biography": "",
        "paragraphs": [
            "老翁真個似童兒，汲水埋盆作小池。",
            "一夜青蛙鳴到曉，恰如方口釣魚時。",
            "莫道盆池作不成，藕稍初種已齊生。",
            "從今有雨君須記，來聽蕭蕭打葉聲。",
            "瓦沼晨朝水自清，小蟲無數不知名。",
            "忽然分散無蹤影，惟有魚兒作隊行。",
            "泥盆淺小詎成池，夜半青蛙聖得知。",
            "一聽暗來將伴侶，不煩鳴喚鬥雄雌。",
            "池光天影共青青，拍岸才添水數瓶。",
            "且待夜深明月去，試看涵泳幾多星。"
        ],
        "notes": [
            ""
        ],
        "volume": "卷三百四十三",
        "no#": 40
    },
    {
        "title": "芍藥",
        "author": "韓愈",
        "biography": "",
        "paragraphs": [
            "浩態狂香昔未逢，紅燈爍爍綠盤籠。",
            "覺來獨對情驚恐，身在仙宮第幾重。"
        ],
        "notes": [
            ""
        ],
        "volume": "卷三百四十三",
        "no#": 41
    },
    {
        "title": "奉和虢州劉給事使君三堂新題二十一詠：新亭",
        "author": "韓愈",
        "biography": "",
        "paragraphs": [
            "湖上新亭好，公來日出初。水文浮枕簟，瓦影蔭龜魚。"
        ],
        "notes": [
            ""
        ],
        "volume": "卷三百四十三",
        "no#": 42
    },
    {
        "title": "奉和虢州劉給事使君三堂新題二十一詠：流水",
        "author": "韓愈",
        "biography": "",
        "paragraphs": [
            "汩汩幾時休，從春複到秋。只言池未滿，池滿強交流。"
        ],
        "notes": [
            ""
        ],
        "volume": "卷三百四十三",
        "no#": 43
    },
    {
        "title": "奉和虢州劉給事使君三堂新題二十一詠：竹洞",
        "author": "韓愈",
        "biography": "",
        "paragraphs": [
            "竹洞何年有，公初斫竹開。洞門無鎖鑰，俗客不曾來。"
        ],
        "notes": [
            ""
        ],
        "volume": "卷三百四十三",
        "no#": 44
    },
    {
        "title": "奉和虢州劉給事使君三堂新題二十一詠：月臺",
        "author": "韓愈",
        "biography": "",
        "paragraphs": [
            "南館城陰闊，東湖水氣多。直須臺上看，始奈月明何。"
        ],
        "notes": [
            ""
        ],
        "volume": "卷三百四十三",
        "no#": 45
    },
    {
        "title": "奉和虢州劉給事使君三堂新題二十一詠：渚亭",
        "author": "韓愈",
        "biography": "",
        "paragraphs": [
            "自有人知處，那無步往蹤。莫教安四壁，面面看芙蓉。"
        ],
        "notes": [
            ""
        ],
        "volume": "卷三百四十三",
        "no#": 46
    },
    {
        "title": "奉和虢州劉給事使君三堂新題二十一詠：竹溪",
        "author": "韓愈",
        "biography": "",
        "paragraphs": [
            "藹藹溪流慢，梢梢岸筱長。穿沙碧簳淨，落水紫苞香。"
        ],
        "notes": [
            ""
        ],
        "volume": "卷三百四十三",
        "no#": 47
    },
    {
        "title": "奉和虢州劉給事使君三堂新題二十一詠：北湖",
        "author": "韓愈",
        "biography": "",
        "paragraphs": [
            "聞說遊湖棹，尋常到此回。應留醒心處，准擬醉時來。"
        ],
        "notes": [
            ""
        ],
        "volume": "卷三百四十三",
        "no#": 48
    },
    {
        "title": "奉和虢州劉給事使君三堂新題二十一詠：花島",
        "author": "韓愈",
        "biography": "",
        "paragraphs": [
            "蜂蝶去紛紛，香風隔岸聞。欲知花島處，水上覓紅雲。"
        ],
        "notes": [
            ""
        ],
        "volume": "卷三百四十三",
        "no#": 49
    },
    {
        "title": "奉和虢州劉給事使君三堂新題二十一詠：柳溪",
        "author": "韓愈",
        "biography": "",
        "paragraphs": [
            "柳樹誰人種，行行夾岸高。莫將條系纜，著處有蟬號。"
        ],
        "notes": [
            ""
        ],
        "volume": "卷三百四十三",
        "no#": 50
    },
    {
        "title": "奉和虢州劉給事使君三堂新題二十一詠：西山",
        "author": "韓愈",
        "biography": "",
        "paragraphs": [
            "新月迎宵掛，晴雲到晚留。為遮西望眼，終是懶回頭。"
        ],
        "notes": [
            ""
        ],
        "volume": "卷三百四十三",
        "no#": 51
    },
    {
        "title": "奉和虢州劉給事使君三堂新題二十一詠：竹徑",
        "author": "韓愈",
        "biography": "",
        "paragraphs": [
            "無塵從不掃，有鳥莫令彈。若要添風月，應除數百竿。"
        ],
        "notes": [
            ""
        ],
        "volume": "卷三百四十三",
        "no#": 52
    },
    {
        "title": "奉和虢州劉給事使君三堂新題二十一詠：荷池",
        "author": "韓愈",
        "biography": "",
        "paragraphs": [
            "風雨秋池上，高荷蓋水繁。未諳鳴摵摵，那似卷翻翻。"
        ],
        "notes": [
            ""
        ],
        "volume": "卷三百四十三",
        "no#": 53
    },
    {
        "title": "奉和虢州劉給事使君三堂新題二十一詠：稻畦",
        "author": "韓愈",
        "biography": "",
        "paragraphs": [
            "罫布畦堪數，枝分水莫尋。魚肥知已秀，鶴沒覺初深。"
        ],
        "notes": [
            ""
        ],
        "volume": "卷三百四十三",
        "no#": 54
    },
    {
        "title": "奉和虢州劉給事使君三堂新題二十一詠：柳巷",
        "author": "韓愈",
        "biography": "",
        "paragraphs": [
            "柳巷還飛絮，春餘幾許時。吏人休報事，公作送春詩。"
        ],
        "notes": [
            ""
        ],
        "volume": "卷三百四十三",
        "no#": 55
    },
    {
        "title": "奉和虢州劉給事使君三堂新題二十一詠：花源",
        "author": "韓愈",
        "biography": "",
        "paragraphs": [
            "源上花初發，公應日日來。丁寧紅與紫，慎莫一時開。"
        ],
        "notes": [
            ""
        ],
        "volume": "卷三百四十三",
        "no#": 56
    },
    {
        "title": "奉和虢州劉給事使君三堂新題二十一詠：北樓",
        "author": "韓愈",
        "biography": "",
        "paragraphs": [
            "郡樓乘曉上，盡日不能回。晚色將秋至，長風送月來。"
        ],
        "notes": [
            ""
        ],
        "volume": "卷三百四十三",
        "no#": 57
    },
    {
        "title": "奉和虢州劉給事使君三堂新題二十一詠：鏡潭",
        "author": "韓愈",
        "biography": "",
        "paragraphs": [
            "非鑄複非熔，泓澄忽此逢。魚蝦不用避，只是照蛟龍。"
        ],
        "notes": [
            ""
        ],
        "volume": "卷三百四十三",
        "no#": 58
    },
    {
        "title": "奉和虢州劉給事使君三堂新題二十一詠：孤嶼",
        "author": "韓愈",
        "biography": "",
        "paragraphs": [
            "朝游孤嶼南，暮戲孤嶼北。所以孤嶼鳥，與公盡相識。"
        ],
        "notes": [
            ""
        ],
        "volume": "卷三百四十三",
        "no#": 59
    },
    {
        "title": "奉和虢州劉給事使君三堂新題二十一詠：方橋",
        "author": "韓愈",
        "biography": "",
        "paragraphs": [
            "非閣複非船，可居兼可過。君欲問方橋，方橋如此作。"
        ],
        "notes": [
            ""
        ],
        "volume": "卷三百四十三",
        "no#": 60
    },
    {
        "title": "奉和虢州劉給事使君三堂新題二十一詠：梯橋",
        "author": "韓愈",
        "biography": "",
        "paragraphs": [
            "乍似上青冥，初疑躡菡萏。自無飛仙骨，欲度何由敢。"
        ],
        "notes": [
            ""
        ],
        "volume": "卷三百四十三",
        "no#": 61
    },
    {
        "title": "奉和虢州劉給事使君三堂新題二十一詠：月池",
        "author": "韓愈",
        "biography": "",
        "paragraphs": [
            "寒池月下明，新月池邊曲。若不妒清妍，卻成相映燭。"
        ],
        "notes": [
            ""
        ],
        "volume": "卷三百四十三",
        "no#": 62
    },
    {
        "title": "游城南十六首：賽神",
        "author": "韓愈",
        "biography": "",
        "paragraphs": [
            "白布長衫紫領巾，差科未動是閒人。",
            "麥苗含穟桑生葚，共向田頭樂社神。"
        ],
        "notes": [
            ""
        ],
        "volume": "卷三百四十三",
        "no#": 63
    },
    {
        "title": "游城南十六首：題于賓客莊",
        "author": "韓愈",
        "biography": "",
        "paragraphs": [
            "榆莢車前蓋地皮，薔薇蘸水筍穿籬。",
            "馬蹄無入朱門跡，縱使春歸可得知。"
        ],
        "notes": [
            ""
        ],
        "volume": "卷三百四十三",
        "no#": 64
    },
    {
        "title": "游城南十六首：晚春",
        "author": "韓愈",
        "biography": "",
        "paragraphs": [
            "草樹知春不久歸，百般紅紫鬥芳菲。",
            "楊花榆莢無才思，惟解漫天作雪飛。"
        ],
        "notes": [
            ""
        ],
        "volume": "卷三百四十三",
        "no#": 65
    },
    {
        "title": "游城南十六首：落花",
        "author": "韓愈",
        "biography": "",
        "paragraphs": [
            "已分將身著地飛，那羞踐踏損光暉。",
            "無端又被春風誤，吹落西家不得歸。"
        ],
        "notes": [
            ""
        ],
        "volume": "卷三百四十三",
        "no#": 66
    },
    {
        "title": "游城南十六首：楸樹二首",
        "author": "韓愈",
        "biography": "",
        "paragraphs": [
            "幾歲生成為大樹，一朝纏繞困長藤。",
            "誰人與脫青羅帔，看吐高花萬萬層。",
            "幸自枝條能樹立，可煩蘿蔓作交加。",
            "傍人不解尋根本，卻道新花勝舊花。"
        ],
        "notes": [
            ""
        ],
        "volume": "卷三百四十三",
        "no#": 67
    },
    {
        "title": "游城南十六首：風折花枝",
        "author": "韓愈",
        "biography": "",
        "paragraphs": [
            "浮豔侵天難就看，清香撲地只遙聞。",
            "春風也是多情思，故揀繁枝折贈君。"
        ],
        "notes": [
            ""
        ],
        "volume": "卷三百四十三",
        "no#": 68
    },
    {
        "title": "游城南十六首：贈同遊",
        "author": "韓愈",
        "biography": "",
        "paragraphs": [
            "喚起窗全曙，催歸日未西。無心花裏鳥，更與盡情啼。"
        ],
        "notes": [
            ""
        ],
        "volume": "卷三百四十三",
        "no#": 69
    },
    {
        "title": "游城南十六首：贈張十八助教",
        "author": "韓愈",
        "biography": "",
        "paragraphs": [
            "喜君眸子重清朗，攜手城南曆舊遊。",
            "忽見孟生題竹處，相看淚落不能收。"
        ],
        "notes": [
            ""
        ],
        "volume": "卷三百四十三",
        "no#": 70
    },
    {
        "title": "游城南十六首：題韋氏莊",
        "author": "韓愈",
        "biography": "",
        "paragraphs": [
            "昔者誰能比，今來事不同。寂寥青草曲，散漫白榆風。",
            "架倒藤全落，籬崩竹半空。寧須惆悵立，翻覆本無窮。"
        ],
        "notes": [
            ""
        ],
        "volume": "卷三百四十三",
        "no#": 71
    },
    {
        "title": "游城南十六首：晚雨",
        "author": "韓愈",
        "biography": "",
        "paragraphs": [
            "廉纖晚雨不能晴，池岸草間蚯蚓鳴。",
            "投竿跨馬蹋歸路，才到城門打鼓聲。"
        ],
        "notes": [
            ""
        ],
        "volume": "卷三百四十三",
        "no#": 72
    },
    {
        "title": "游城南十六首：出城",
        "author": "韓愈",
        "biography": "",
        "paragraphs": [
            "暫出城門蹋青草，遠于林下見春山。",
            "應須韋杜家家到，只有今朝一日閑。"
        ],
        "notes": [
            ""
        ],
        "volume": "卷三百四十三",
        "no#": 73
    },
    {
        "title": "游城南十六首：把酒",
        "author": "韓愈",
        "biography": "",
        "paragraphs": [
            "擾擾馳名者，誰能一日閑。我來無伴侶，把酒對南山。"
        ],
        "notes": [
            ""
        ],
        "volume": "卷三百四十三",
        "no#": 74
    },
    {
        "title": "游城南十六首：嘲少年",
        "author": "韓愈",
        "biography": "",
        "paragraphs": [
            "直把春償酒，都將命乞花。只知閑信馬，不覺誤隨車。"
        ],
        "notes": [
            ""
        ],
        "volume": "卷三百四十三",
        "no#": 75
    },
    {
        "title": "游城南十六首：楸樹",
        "author": "韓愈",
        "biography": "",
        "paragraphs": [
            "青幢紫蓋立童童，細雨浮煙作彩籠。",
            "不得畫師來貌取，定知難見一生中。"
        ],
        "notes": [
            ""
        ],
        "volume": "卷三百四十三",
        "no#": 76
    },
    {
        "title": "游城南十六首：遣興",
        "author": "韓愈",
        "biography": "",
        "paragraphs": [
            "斷送一生惟有酒，尋思百計不如閑。",
            "莫憂世事兼身事，須著人間比夢間。"
        ],
        "notes": [
            ""
        ],
        "volume": "卷三百四十三",
        "no#": 77
    }
]