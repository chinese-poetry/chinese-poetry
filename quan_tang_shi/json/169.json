[
    {
        "title": "秋日煉藥院鑷白髮，贈元六兄林宗",
        "author": "李白",
        "biography": "",
        "paragraphs": [
            "木落識歲秋，瓶冰知天寒。桂枝日已綠，拂雪淩雲端。",
            "弱齡接光景，矯翼攀鴻鸞。投分三十載，榮枯同所歡。",
            "長籲望青雲，鑷白坐相看。秋顏入曉鏡，壯發凋危冠。",
            "窮與鮑生賈，饑從漂母餐。時來極天人，道在豈吟歎。",
            "樂毅方適趙，蘇秦初說韓。卷舒固在我，何事空摧殘。"
        ],
        "notes": [
            ""
        ],
        "volume": "卷一百六十九",
        "no#": 1
    },
    {
        "title": "書情題蔡舍人雄",
        "author": "李白",
        "biography": "",
        "paragraphs": [
            "嘗高謝太傅，攜妓東山門。楚舞醉碧雲，吳歌斷清猿。",
            "暫因蒼生起，談笑安黎元。餘亦愛此人，丹霄冀飛翻。",
            "遭逢聖明主，敢進興亡言。白璧竟何辜，青蠅遂成冤。",
            "一朝去京國，十載客梁園。猛犬吠九關，殺人憤精魂。",
            "皇穹雪冤枉，白日開氛昏。泰階得夔龍，桃李滿中原。",
            "倒海索明月，淩山采芳蓀。愧無橫草功，虛負雨露恩。",
            "跡謝雲台閣，心隨天馬轅。夫子王佐才，而今複誰論。",
            "層飆振六翮，不日思騰騫。我縱五湖棹，煙濤恣崩奔。",
            "夢釣子陵湍，英風緬猶存。彼希客星隱，弱植不足援。",
            "千里一回首，萬里一長歌。黃鶴不復來，清風愁奈何。",
            "舟浮瀟湘月，山倒洞庭波。投汨笑古人，臨濠得天和。",
            "閒時田畝中，搔背牧雞鵝。別離解相訪，應在武陵多。"
        ],
        "notes": [
            ""
        ],
        "volume": "卷一百六十九",
        "no#": 2
    },
    {
        "title": "憶襄陽舊游，贈馬少府巨",
        "author": "李白",
        "biography": "",
        "paragraphs": [
            "昔為大堤客，曾上山公樓。開窗碧嶂滿，拂鏡滄江流。",
            "高冠佩雄劍，長揖韓荊州。此地別夫子，今來思舊遊。",
            "朱顏君未老，白髮我先秋。壯志恐蹉跎，功名若雲浮。",
            "歸心結遠夢，落日懸春愁。空思羊叔子，墮淚峴山頭。"
        ],
        "notes": [
            ""
        ],
        "volume": "卷一百六十九",
        "no#": 3
    },
    {
        "title": "對雪獻從兄虞城宰",
        "author": "李白",
        "biography": "",
        "paragraphs": [
            "昨夜梁園裏，弟寒兄不知。庭前看玉樹，腸斷憶連枝。"
        ],
        "notes": [
            ""
        ],
        "volume": "卷一百六十九",
        "no#": 4
    },
    {
        "title": "訪道安陵遇蓋還為餘造真籙，臨別留贈",
        "author": "李白",
        "biography": "",
        "paragraphs": [
            "清水見白石，仙人識青童。安陵蓋夫子，十歲與天通。",
            "懸河與微言，談論安可窮。能令二千石，撫背驚神聰。",
            "揮毫贈新詩，高價掩山東。至今平原客，感激慕清風。",
            "學道北海仙，傳書蕊珠宮。丹田了玉闕，白日思雲空。",
            "為我草真籙，天人慚妙工。七元洞豁落，八角輝星虹。",
            "三災蕩璿璣，蛟龍翼微躬。舉手謝天地，虛無齊始終。",
            "黃金滿高堂，答荷難克充。下笑世上士，沉魂北羅酆。",
            "昔日萬乘墳，今成一科蓬。贈言若可重，實此輕華嵩。"
        ],
        "notes": [
            ""
        ],
        "volume": "卷一百六十九",
        "no#": 5
    },
    {
        "title": "贈崔郎中宗之",
        "author": "李白",
        "biography": "",
        "paragraphs": [
            "胡雁拂海翼，翱翔鳴素秋。驚雲辭沙朔，飄蕩迷河洲。",
            "有如飛蓬人，去逐萬里遊。登高望浮雲，仿佛如舊丘。",
            "日從海傍沒，水向天邊流。長嘯倚孤劍，目極心悠悠。",
            "歲晏歸去來，富貴安可求。仲尼七十說，曆聘莫見收。",
            "魯連逃千金，珪組豈可酬。時哉苟不會，草木為我儔。",
            "希君同攜手，長往南山幽。"
        ],
        "notes": [
            ""
        ],
        "volume": "卷一百六十九",
        "no#": 6
    },
    {
        "title": "贈崔諮議",
        "author": "李白",
        "biography": "",
        "paragraphs": [
            "綠驥本天馬，素非伏櫪駒。長嘶向清風，倏忽淩九區。",
            "何言西北至，卻走東南隅。世道有翻覆，前期難豫圖。",
            "希君一翦拂，猶可騁中衢。"
        ],
        "notes": [
            ""
        ],
        "volume": "卷一百六十九",
        "no#": 7
    },
    {
        "title": "贈升州王使君忠臣",
        "author": "李白",
        "biography": "",
        "paragraphs": [
            "六代帝王國，三吳佳麗城。賢人當重寄，天子借高名。",
            "巨海一邊靜，長江萬里清。應須救趙策，未肯棄侯嬴。"
        ],
        "notes": [
            ""
        ],
        "volume": "卷一百六十九",
        "no#": 8
    },
    {
        "title": "贈別從甥高五",
        "author": "李白",
        "biography": "",
        "paragraphs": [
            "魚目高泰山，不如一璵璠。賢甥即明月，聲價動天門。",
            "能成吾宅相，不減魏陽元。自顧寡籌略，功名安所存。",
            "五木思一擲，如繩系窮猿。櫪中駿馬空，堂上醉人喧。",
            "黃金久已罄，為報故交恩。聞君隴西行，使我驚心魂。",
            "與爾共飄颻，雲天各飛翻。江水流或卷，此心難具論。",
            "貧家羞好客，語拙覺辭繁。三朝空錯莫，對飯卻慚冤。",
            "自笑我非夫，生事多契闊。蓄積萬古憤，向誰得開豁。",
            "天地一浮雲，此身乃毫末。忽見無端倪，太虛可包括。",
            "去去何足道，臨歧空複愁。肝膽不楚越，山河亦衾裯。",
            "雲龍若相從，明主會見收。成功解相訪，溪水桃花流。"
        ],
        "notes": [
            ""
        ],
        "volume": "卷一百六十九",
        "no#": 9
    },
    {
        "title": "贈裴司馬",
        "author": "李白",
        "biography": "",
        "paragraphs": [
            "翡翠黃金縷，繡成歌舞衣。若無雲間月，誰可比光輝。",
            "秀色一如此，多為眾女譏。君恩移昔愛，失寵秋風歸。",
            "愁苦不窺鄰，泣上流黃機。天寒素手冷，夜長燭複微。",
            "十日不滿匹，鬢蓬亂若絲。猶是可憐人，容華世中稀。",
            "向君發皓齒，顧我莫相違。"
        ],
        "notes": [
            ""
        ],
        "volume": "卷一百六十九",
        "no#": 10
    },
    {
        "title": "敘舊贈江陽宰陸調",
        "author": "李白",
        "biography": "",
        "paragraphs": [
            "泰伯讓天下，仲雍揚波濤。清風蕩萬古，跡與星辰高。",
            "開吳食東溟，陸氏世英髦。多君秉古節，嶽立冠人曹。",
            "風流少年時，京洛事遊遨。腰間延陵劍，玉帶明珠袍。",
            "我昔鬥雞徒，連延五陵豪。邀遮相組織，呵嚇來煎熬。",
            "君開萬叢人，鞍馬皆辟易。告急清憲台，脫餘北門厄。",
            "間宰江陽邑，翦棘樹蘭芳。城門何肅穆，五月飛秋霜。",
            "好鳥集珍木，高才列華堂。時從府中歸，絲管儼成行。",
            "但苦隔遠道，無由共銜觴。江北荷花開，江南楊梅熟。",
            "正好飲酒時，懷賢在心目。掛席拾海月，乘風下長川。",
            "多沽新豐醁，滿載剡溪船。中途不遇人，直到爾門前。",
            "大笑同一醉，取樂平生年。"
        ],
        "notes": [
            ""
        ],
        "volume": "卷一百六十九",
        "no#": 11
    },
    {
        "title": "贈從孫義興宰銘",
        "author": "李白",
        "biography": "",
        "paragraphs": [
            "天子思茂宰，天枝得英才。朗然清秋月，獨出映吳台。",
            "落筆生綺繡，操刀振風雷。蠖屈雖百里，鵬鶱望三台。",
            "退食無外事，琴堂向山開。綠水寂以閑，白雲有時來。",
            "河陽富奇藻，彭澤縱名杯。所恨不見之，猶如仰昭回。",
            "元惡昔滔天，疲人散幽草。驚川無活鱗，舉邑罕遺老。",
            "誓雪會稽恥，將奔宛陵道。亞相素所重，投刃應桑林。",
            "獨坐傷激揚，神融一開襟。弦歌欣再理，和樂醉人心。",
            "蠹政除害馬，傾巢有歸禽。壺漿候君來，聚舞共謳吟。",
            "農人棄蓑笠，蠶女墮纓簪。歡笑相拜賀，則知惠愛深。",
            "曆職吾所聞，稱賢爾為最。化洽一邦上，名馳三江外。",
            "峻節貫雲霄，通方堪遠大。能文變風俗，好客留軒蓋。",
            "他日一來遊，因之嚴光瀨。"
        ],
        "notes": [
            ""
        ],
        "volume": "卷一百六十九",
        "no#": 12
    },
    {
        "title": "草創大還，贈柳官迪",
        "author": "李白",
        "biography": "",
        "paragraphs": [
            "天地為橐鑰，周流行太易。造化合元符，交媾騰精魄。",
            "自然成妙用，孰知其指的。羅絡四季間，綿微無一隙。",
            "日月更出沒，雙光豈雲只。姹女乘河車，黃金充轅軛。",
            "執樞相管轄，摧伏傷羽翮。朱鳥張炎威，白虎守本宅。",
            "相煎成苦老，消鑠凝津液。仿佛明窗塵，死灰同至寂。",
            "搗冶入赤色，十二周律曆。赫然稱大還，與道本無隔。",
            "白日可撫弄，清都在咫尺。北酆落死名，南斗上生籍。",
            "抑予是何者，身在方士格。才術信縱橫，世途自輕擲。",
            "吾求仙棄俗，君曉損勝益。不向金闕遊，思為玉皇客。",
            "鸞車速風電，龍騎無鞭策。一舉上九天，相攜同所適。"
        ],
        "notes": [
            ""
        ],
        "volume": "卷一百六十九",
        "no#": 13
    },
    {
        "title": "贈崔司戶文昆季",
        "author": "李白",
        "biography": "",
        "paragraphs": [
            "雙珠出海底，俱是連城珍。明月兩特達，餘輝傍照人。",
            "英聲振名都，高價動殊鄰。豈伊箕山故，特以風期親。",
            "惟昔不自媒，擔簦西入秦。攀龍九天上，忝列歲星臣。",
            "布衣侍丹墀，密勿草絲綸。才微惠渥重，讒巧生緇磷。",
            "一去已十載，今來複盈旬。清霜入曉鬢，白露生衣巾。",
            "側見綠水亭，開門列華茵。千金散義士，四坐無凡賓。",
            "欲折月中桂，持為寒者薪。路傍已竊笑，天路將何因。",
            "垂恩倘丘山，報德有微身。"
        ],
        "notes": [
            ""
        ],
        "volume": "卷一百六十九",
        "no#": 14
    },
    {
        "title": "贈溧陽宋少府陟",
        "author": "李白",
        "biography": "",
        "paragraphs": [
            "李斯未相秦，且逐東門兔。宋玉事襄王，能為高唐賦。",
            "常聞綠水曲，忽此相逢遇。掃灑青天開，豁然披雲霧。",
            "葳蕤紫鸞鳥，巢在昆山樹。驚風西北吹，飛落南溟去。",
            "早懷經濟策，特受龍顏顧。白玉棲青蠅，君臣忽行路。",
            "人生感分義，貴欲呈丹素。何日清中原，相期廓天步。"
        ],
        "notes": [
            ""
        ],
        "volume": "卷一百六十九",
        "no#": 15
    },
    {
        "title": "戲贈鄭溧陽",
        "author": "李白",
        "biography": "",
        "paragraphs": [
            "陶令日日醉，不知五柳春。素琴本無弦，漉酒用葛巾。",
            "清風北窗下，自謂羲皇人。何時到栗裏，一見平生親。"
        ],
        "notes": [
            ""
        ],
        "volume": "卷一百六十九",
        "no#": 16
    },
    {
        "title": "贈僧崖公",
        "author": "李白",
        "biography": "",
        "paragraphs": [
            "昔在朗陵東，學禪白眉空。大地了鏡徹，迴旋寄輪風。",
            "攬彼造化力，持為我神通。晚謁泰山君，親見日沒雲。",
            "中夜臥山月，拂衣逃人群。授余金仙道，曠劫未始聞。",
            "冥機發天光，獨朗謝垢氛。虛舟不系物，觀化游江濆。",
            "江濆遇同聲，道崖乃僧英。說法動海岳，游方化公卿。",
            "手秉玉麈尾，如登白樓亭。微言注百川，亹亹信可聽。",
            "一風鼓群有，萬籟各自鳴。啟閉八窗牖，托宿掣電霆。",
            "自言曆天臺，搏壁躡翠屏。淩兢石橋去，恍惚入青冥。",
            "昔往今來歸，絕景無不經。何日更攜手，乘杯向蓬瀛。"
        ],
        "notes": [
            ""
        ],
        "volume": "卷一百六十九",
        "no#": 17
    },
    {
        "title": "游溧陽北湖亭望瓦屋山懷古贈同旅",
        "author": "李白",
        "biography": "",
        "paragraphs": [
            "朝登北湖亭，遙望瓦屋山。天清白露下，始覺秋風還。",
            "遊子托主人，仰觀眉睫間。目色送飛鴻，邈然不可攀。",
            "長籲相勸勉，何事來吳關。聞有貞義女，振窮溧水灣。",
            "清光了在眼，白日如披顏。高墳五六墩，崒兀棲猛虎。",
            "遺跡翳九泉，芳名動千古。子胥昔乞食，此女傾壺漿。",
            "運開展宿憤，入楚鞭平王。凜冽天地間，聞名若懷霜。",
            "壯夫或未達，十步九太行。與君拂衣去，萬里同翱翔。"
        ],
        "notes": [
            ""
        ],
        "volume": "卷一百六十九",
        "no#": 18
    },
    {
        "title": "醉後贈從甥高鎮",
        "author": "李白",
        "biography": "",
        "paragraphs": [
            "馬上相逢揖馬鞭，客中相見客中憐。欲邀擊築悲歌飲，",
            "黃金逐手快意盡，昨日破產今朝貧。丈夫何事空嘯傲，",
            "時清不及英豪人，三尺童兒重廉藺。匣中盤劍裝eC魚，"
        ],
        "notes": [
            ""
        ],
        "volume": "卷一百六十九",
        "no#": 19
    },
    {
        "title": "贈秋浦柳少府",
        "author": "李白",
        "biography": "",
        "paragraphs": [
            "秋浦舊蕭索，公庭人吏稀。因君樹桃李，此地忽芳菲。",
            "搖筆望白雲，開簾當翠微。時來引山月，縱酒酣清暉。",
            "而我愛夫子，淹留未忍歸。"
        ],
        "notes": [
            ""
        ],
        "volume": "卷一百六十九",
        "no#": 20
    },
    {
        "title": "贈崔秋浦三首",
        "author": "李白",
        "biography": "",
        "paragraphs": [
            "吾愛崔秋浦，宛然陶令風。門前五楊柳，井上二梧桐。",
            "山鳥下廳事，簷花落酒中。懷君未忍去，惆悵意無窮。",
            "崔令學陶令，北窗常晝眠。抱琴時弄月，取意任無弦。",
            "見客但傾酒，為官不愛錢。東皋春事起，種黍早歸田。",
            "河陽花作縣，秋浦玉為人。地逐名賢好，風隨惠化春。",
            "水從天漢落，山逼畫屏新。應念金門客，投沙吊楚臣。"
        ],
        "notes": [
            ""
        ],
        "volume": "卷一百六十九",
        "no#": 21
    },
    {
        "title": "望九華贈青陽韋仲堪",
        "author": "李白",
        "biography": "",
        "paragraphs": [
            "昔在九江上，遙望九華峰。天河掛綠水，秀出九芙蓉。",
            "我欲一揮手，誰人可相從。君為東道主，于此臥雲松。"
        ],
        "notes": [
            ""
        ],
        "volume": "卷一百六十九",
        "no#": 22
    }
]