[
    {
        "title": "吊國殤",
        "author": "孟郊",
        "biography": "",
        "paragraphs": [
            "徒言人最靈，白骨亂縱橫。如何當春死，不及群草生。",
            "堯舜宰乾坤，器農不器兵。秦漢盜山嶽，鑄殺不鑄耕。",
            "天地莫生金，生金人競爭。"
        ],
        "notes": [
            ""
        ],
        "volume": "卷三百八十一",
        "no#": 1
    },
    {
        "title": "吊比干墓",
        "author": "孟郊",
        "biography": "",
        "paragraphs": [
            "殷辛帝天下，厭為天下尊。幹剛既一斷，賢愚無二門。",
            "佞是福身本，忠是喪己源。餓虎不食子，人無骨肉恩。",
            "日影不入地，下埋冤死魂。有骨不為土，應作直木根。",
            "今來過此鄉，下馬吊此墳。靜念君臣間，有道誰敢論。"
        ],
        "notes": [
            ""
        ],
        "volume": "卷三百八十一",
        "no#": 2
    },
    {
        "title": "吊元魯山",
        "author": "孟郊",
        "biography": "",
        "paragraphs": [
            "搏鷙有餘飽，魯山長饑空。豪人飫鮮肥，魯山飯蒿蓬。",
            "食名皆霸官，食力乃堯農。君子恥新態，魯山與古終。",
            "天璞本平一，人巧生異同。魯山不自剖，全璞竟沒躬。",
            "自剖多是非，流濫將何歸。奔競立詭節，淩侮爭怪輝。",
            "五常坐銷鑠，萬類隨衰微。以茲見魯山，道蹇無所依。",
            "君子不自蹇，魯山蹇有因。苟含天地秀，皆是天地身。",
            "天地蹇既甚，魯山道莫伸。天地氣不足，魯山食更貧。",
            "始知補元化，竟須得賢人。",
            "賢人多自霾，道理與俗乖。細功不敢言，遠韻方始諧。",
            "萬物飽為飽，萬人懷為懷。一聲苟失所，眾憾來相排。",
            "所以元魯山，饑衰難與偕。",
            "遠階無近級，造次不可升。賢人潔腸胃，寒日空澄凝。",
            "血誓竟訛謬，膏明易煎蒸。以之驅魯山，疏跡去莫乘。",
            "言從魯山宦，盡化堯時心。豺狼恥狂噬，齒牙閉霜金。",
            "競來辟田土，相與耕嶔岑。當宵無關鎖，竟歲饒歌吟。",
            "善教複天術，美詞非俗箴。精微自然事，視聽不可尋。",
            "因書魯山績，庶合簫韶音。",
            "簫韶太平樂，魯山不虛作。千古若有知，百年幸如昨。",
            "誰能嗣教化，以此洗浮薄。君臣貴深遇，天地有靈橐。",
            "力運既艱難，德符方合漠。名位苟虛曠，聲明自銷鑠。",
            "禮法雖相救，貞濃易糟粕。哀哀元魯山，畢竟誰能度。",
            "當今富教化，元後得賢相。冰心鏡衰古，霜議清遐障。",
            "幽埋盡洸洗，滯旅免流浪。唯餘魯山名，未獲旌廉讓。",
            "二三貞苦士，刷視聳危望。發秋青山夜，目斷丹闕亮。",
            "誘類幸從茲，嘉招固非妄。小生奏狂狷，感惕增萬狀。",
            "黃犢不知孝，魯山自駕車。非賢不可妻，魯山竟無家。",
            "供養恥佗力，言詞豈纖瑕。將謠魯山德，賾海誰能涯。",
            "遺嬰盡雛乳，何況骨肉枝。心腸結苦誠，胸臆垂甘滋。",
            "事已出古表，誰言獨今奇。賢人母萬物，豈弟流前詩。"
        ],
        "notes": [
            ""
        ],
        "volume": "卷三百八十一",
        "no#": 3
    },
    {
        "title": "哭李觀",
        "author": "孟郊",
        "biography": "",
        "paragraphs": [
            "志士不得老，多為直氣傷。阮公終日哭，壽命固難長。",
            "顏子既殂謝，孔門無輝光。文星落奇曜，寶劍摧修鋩。",
            "常作金應石，忽為宮別商。為爾吊琴瑟，斷弦難再張。",
            "偏轂不可轉，只翼不可翔。清塵無吹噓，委地難飛揚。",
            "此義古所重，此風今則亡。自聞喪元賓，一日八九狂。",
            "沉痛此丈夫，驚呼彼穹蒼。我有出俗韻，勞君疾惡腸。",
            "知音既已矣，微言誰能彰。旅葬無高墳，栽松不成行。",
            "哀歌動寒日，贈淚沾晨霜。神理本窅窅，今來更茫茫。",
            "何以蕩悲懷，萬事付一觴。"
        ],
        "notes": [
            ""
        ],
        "volume": "卷三百八十一",
        "no#": 4
    },
    {
        "title": "李少府廳吊李元賓遺字",
        "author": "孟郊",
        "biography": "",
        "paragraphs": [
            "零落三四字，忽成千萬年。那知冥寞客，不有補亡篇。",
            "斜月吊空壁，旅人難獨眠。一生能幾時，百慮來相煎。",
            "戚戚故交淚，幽幽長夜泉。已矣難重言，一言一潸然。"
        ],
        "notes": [
            ""
        ],
        "volume": "卷三百八十一",
        "no#": 5
    },
    {
        "title": "悼吳興湯衡評事",
        "author": "孟郊",
        "biography": "",
        "paragraphs": [
            "君生霅水清，君歿霅水渾。空令骨肉情，哭得白日昏。",
            "大夜不復曉，古松長閉門。琴弦綠水絕，詩句青山存。",
            "昔為芳春顏，今為荒草根。獨問冥冥理，先儒未曾言。"
        ],
        "notes": [
            ""
        ],
        "volume": "卷三百八十一",
        "no#": 6
    },
    {
        "title": "哀孟雲卿嵩陽荒居",
        "author": "孟郊",
        "biography": "",
        "paragraphs": [
            "戚戚抱幽獨，宴宴沉荒居。不聞新歡笑，但睹舊詩書。",
            "藝檗意彌苦，耕山食無餘。定交昔何在，至戚今或疏。",
            "薄俗易銷歇，淳風難久舒。秋蕪上空堂，寒槿落枯渠。",
            "薙草恐傷蕙，攝衣自理鋤。殘芳亦可餌，遺秀誰忍除。",
            "徘徊未能去，為爾涕漣如。"
        ],
        "notes": [
            ""
        ],
        "volume": "卷三百八十一",
        "no#": 7
    },
    {
        "title": "哭盧貞國",
        "author": "孟郊",
        "biography": "",
        "paragraphs": [
            "一別難與期，存亡易寒燠。下馬入君門，聲悲不成哭。",
            "自能富才藝，當冀深榮祿。皇天負我賢，遺恨至兩目。",
            "平生歎無子，家家親相囑。"
        ],
        "notes": [
            ""
        ],
        "volume": "卷三百八十一",
        "no#": 8
    },
    {
        "title": "傷舊游",
        "author": "孟郊",
        "biography": "",
        "paragraphs": [
            "去春會處今春歸，花數不減人數稀。",
            "朝笑片時暮成泣，東風一向還西輝。"
        ],
        "notes": [
            ""
        ],
        "volume": "卷三百八十一",
        "no#": 9
    },
    {
        "title": "吊房十五次卿少府",
        "author": "孟郊",
        "biography": "",
        "paragraphs": [
            "日高方得起，獨賞些些春。可惜宛轉鶯，好音與他人。",
            "昔年此氣味，還走曲江濱。逢著韓退之，結交方殷勤。",
            "蜀客骨目高，聰辯劍戟新。如何昨日歡，今日見無因。",
            "英奇一謝世，視聽一為塵。誰言老淚短，淚短沾衣巾。"
        ],
        "notes": [
            ""
        ],
        "volume": "卷三百八十一",
        "no#": 10
    },
    {
        "title": "逢江南故晝上人會中鄭方回",
        "author": "孟郊",
        "biography": "",
        "paragraphs": [
            "相逢失意中，萬感因語至。追思東林日，掩抑北邙淚。",
            "筐篋有遺文，江山舊清氣。塵生逍遙注，墨故飛動字。",
            "荒毀碧澗居，虛無青松位。珠沉百泉暗，月死群象閉。",
            "永謝平生言，知音豈容易。"
        ],
        "notes": [
            ""
        ],
        "volume": "卷三百八十一",
        "no#": 11
    },
    {
        "title": "哭秘書包大監",
        "author": "孟郊",
        "biography": "",
        "paragraphs": [
            "哲人臥病日，賤子泣玉年。常恐寶鏡破，明月難再圓。",
            "文字未改素，聲容忽歸玄。始知知音稀，千載一絕弦。",
            "舊館有遺琴，清風那複傳。"
        ],
        "notes": [
            ""
        ],
        "volume": "卷三百八十一",
        "no#": 12
    },
    {
        "title": "悼幼子",
        "author": "孟郊",
        "biography": "",
        "paragraphs": [
            "一閉黃蒿門，不聞白日事。生氣散成風，枯骸化為地。",
            "負我十年恩，欠爾千行淚。灑之北原上，不待秋風至。"
        ],
        "notes": [
            ""
        ],
        "volume": "卷三百八十一",
        "no#": 13
    },
    {
        "title": "悼亡",
        "author": "孟郊",
        "biography": "",
        "paragraphs": [
            "山頭明月夜增輝，增輝不照重泉下。泉下雙龍無再期，"
        ],
        "notes": [
            ""
        ],
        "volume": "卷三百八十一",
        "no#": 14
    },
    {
        "title": "吊李元賓墳",
        "author": "孟郊",
        "biography": "",
        "paragraphs": [
            "曉上荒涼原，吊彼寂寥魂。眼咽此時淚，耳淒在日言。",
            "冥冥千萬年，墳鎖孤松根。"
        ],
        "notes": [
            ""
        ],
        "volume": "卷三百八十一",
        "no#": 15
    },
    {
        "title": "覽崔爽遺文，因紓幽懷",
        "author": "孟郊",
        "biography": "",
        "paragraphs": [
            "墮淚數首文，悲結千里墳。蒼旻且留我，白日空遺君。",
            "仙鶴未巢月，衰鳳先墜雲。清風獨起時，舊語如再聞。",
            "瑤草罷葳蕤，桂花休氛氳。萬物與我心，相感吳江濆。"
        ],
        "notes": [
            ""
        ],
        "volume": "卷三百八十一",
        "no#": 16
    },
    {
        "title": "峽哀",
        "author": "孟郊",
        "biography": "",
        "paragraphs": [
            "昔多相與笑，今誰相與哀。峽哀哭幽魂，噭噭風吹來。",
            "墮魄抱空月，出沒難自裁。齏粉一閃間，春濤百丈雷。",
            "峽水聲不平，碧沲牽清洄。沙棱箭箭急，波齒齗齗開。",
            "呀彼無底吮，待此不測災。谷號相噴激，石怒爭旋回。",
            "古醉有複鄉，今縲多為能。字孤徒仿佛，銜雪猶驚猜。",
            "薄俗少直腸，交結須橫財。黃金買相吊，幽泣無餘漼。",
            "我有古心意，為君空摧頹。",
            "上天下天水，出地入地舟。石劍相劈斫，石波怒蛟虯。",
            "花木疊宿春，風飆凝古秋。幽怪窟穴語，飛聞肸蚃流。",
            "沉哀日已深，銜訴將何求。",
            "三峽一線天，三峽萬繩泉。上仄碎日月，下掣狂漪漣。",
            "破魂一兩點，凝幽數百年。峽暉不停午，峽險多饑涎。",
            "樹根鎖枯棺，孤骨嫋嫋懸。樹枝哭霜棲，哀韻杳杳鮮。",
            "逐客零落腸，到此湯火煎。性命如紡績，道路隨索緣。",
            "奠淚吊波靈，波靈將閃然。",
            "峽亂鳴清磬，產石為鮮鱗。噴為腥雨涎，吹作黑井身。",
            "怪光閃眾異，餓劍唯待人。老腸未曾飽，古齒嶄岩嗔。",
            "嚼齒三峽泉，三峽聲齗齗。",
            "峽螭老解語，百丈潭底聞。毒波為計校，飲血養子孫。",
            "既非皋陶吏，空食沉獄魂。潛怪何幽幽，魄說徒云云。",
            "峽聽哀哭泉，峽吊鰥寡猿。峽聲非人聲，劍水相劈翻。",
            "斯誰士諸謝，奏此沉苦言。",
            "讒人峽虯心，渴罪呀然潯。所食無直腸，所語饒梟音。",
            "石齒嚼百泉，石風號千琴。幽哀莫能遠，分雪何由尋。",
            "月魄高卓卓，峽窟清沉沉。銜訴何時明，抱痛已不禁。",
            "犀飛空波濤，裂石千嶔岑。",
            "峽棱剸日月，日月多摧輝。物皆斜仄生，鳥亦斜仄飛。",
            "潛石齒相鎖，沉魂招莫歸。恍惚清泉甲，斑斕碧石衣。",
            "餓咽潺湲號，涎似泓浤肥。峽青不可遊，腥草生微微。",
            "峽景滑易墮，峽花怪非春。紅光根潛涎，碧雨飛沃津。",
            "巴穀蛟螭心，巴鄉魍魎親。啖生不問賢，至死獨養身。",
            "腥語信者誰，拗歌歡非真。仄田無異稼，毒水多獰鱗。",
            "異類不可友，峽哀哀難伸。",
            "峽水劍戟獰，峽舟霹靂翔。因依虺蜴手，起坐風雨忙。",
            "峽旅多竄官，峽氓多非良。滑心不可求，滑習積已長。",
            "漠漠涎霧起，齗齗涎水光。渴賢如之何，忽在水中央。",
            "梟鴟作人語，蛟虯吸水波。能于白日間，諂欲晴風和。",
            "駭智蹶眾命，蘊腥布深蘿。齒泉無底貧，鋸涎在處多。",
            "仄樹鳥不巢，踔ez猿相過。峽哀不可聽，峽怨其奈何。"
        ],
        "notes": [
            ""
        ],
        "volume": "卷三百八十一",
        "no#": 17
    },
    {
        "title": "杏殤",
        "author": "孟郊",
        "biography": "",
        "paragraphs": [
            "凍手莫弄珠，弄珠珠易飛。驚霜莫翦春，翦春無光輝。",
            "零落小花乳，斕斑昔嬰衣。拾之不盈把，日暮空悲歸。",
            "地上空拾星，枝上不見花。哀哀孤老人，戚戚無子家。",
            "豈若沒水鳧，不如拾巢鴉。浪鷇破便飛，風雛嫋相誇。",
            "芳嬰不復生，向物空悲嗟。",
            "應是一線淚，入此春木心。枝枝不成花，片片落翦金。",
            "春壽何可長，霜哀亦已深。常時洗芳泉，此日洗淚襟。",
            "兒生月不明，兒死月始光。兒月兩相奪，兒命果不長。",
            "如何此英英，亦為吊蒼蒼。甘為墮地塵，不為末世芳。",
            "踏地恐土痛，損彼芳樹根。此誠天不知，翦棄我子孫。",
            "垂枝有千落，芳命無一存。誰謂生人家，春色不入門。",
            "冽冽霜殺春，枝枝疑纖刀。木心既零落，山竅空呼號。",
            "班班落地英，點點如明膏。始知天地間，萬物皆不牢。",
            "哭此不成春，淚痕三四斑。失芳蝶既狂，失子老亦孱。",
            "且無生生力，自有死死顏。靈鳳不銜訴，誰為扣天關。",
            "此兒自見災，花發多不諧。窮老收碎心，永夜抱破懷。",
            "聲死更何言，意死不必喈。病叟無子孫，獨立猶束柴。",
            "霜似敗紅芳，剪啄十數雙。參差呻細風，噞喁沸淺江。",
            "泣凝不可消，恨壯難自降。空遺舊日影，怨彼小書窗。"
        ],
        "notes": [
            ""
        ],
        "volume": "卷三百八十一",
        "no#": 18
    },
    {
        "title": "吊江南老家人春梅",
        "author": "孟郊",
        "biography": "",
        "paragraphs": [
            "念爾筋力盡，違我衣食恩。奈何粗獷兒，生鞭見死痕。",
            "舊使常以禮，新怨將誰吞。胡為乎泥中，消歇教義源。"
        ],
        "notes": [
            ""
        ],
        "volume": "卷三百八十一",
        "no#": 19
    },
    {
        "title": "哭李丹員外，並寄杜中丞",
        "author": "孟郊",
        "biography": "",
        "paragraphs": [
            "生死方知交態存，忍將齰齖報幽魂。",
            "十年同在平原客，更遣何人哭寢門。"
        ],
        "notes": [
            ""
        ],
        "volume": "卷三百八十一",
        "no#": 20
    },
    {
        "title": "哭劉言史",
        "author": "孟郊",
        "biography": "",
        "paragraphs": [
            "詩人業孤峭，餓死良已多。相悲與相笑，累累其奈何。",
            "精異劉言史，詩腸傾珠河。取次抱置之，飛過東溟波。",
            "可惜大國謠，飄為四夷歌。常於眾中會，顏色兩切磋。",
            "今日果成死，葬襄之洛河。洛岸遠相吊，灑淚雙滂沱。"
        ],
        "notes": [
            ""
        ],
        "volume": "卷三百八十一",
        "no#": 21
    },
    {
        "title": "吊盧殷",
        "author": "孟郊",
        "biography": "",
        "paragraphs": [
            "詩人多清峭，餓死抱空山。白雲既無主，飛出意等閒。",
            "久病床席屍，護喪童僕孱。故書窮鼠齧，狼藉一室間。",
            "君歸新鬼鄉，我面古玉顏。羞見入地時，無人叫追攀。",
            "百泉空相吊，日久哀潺潺。",
            "唧唧複唧唧，千古一月色。新新複新新，千古一花春。",
            "邙風噫孟郊，嵩秋葬盧殷。北邙前後客，相吊為埃塵。",
            "北邙棘針草，淚根生苦辛。煙火不自暖，筋力早已貧。",
            "幽薦一杯泣，瀉之清洛濱。添為斷腸聲，愁殺長別人。",
            "棘針風相號，破碎諸苦哀。苦哀不可聞，掩耳亦入來。",
            "哭弦多煎聲，恨涕有餘摧。噫貧氣已焚，噫死心更灰。",
            "夢世浮閃閃，淚波深洄洄。薤歌一以去，蒿閉不復開。",
            "登封草木深，登封道路微。日月不與光，莓苔空生衣。",
            "可憐無子翁，蚍蜉緣病肌。攣臥歲時長，漣漣但幽噫。",
            "幽噫虎豹聞，此外相訪稀。至親唯有詩，抱心死有歸。",
            "河南韓先生，後君作因依。磨一片嵌岩，書千古光輝。",
            "賢人無計校，生苦死徒誇。他名潤子孫，君名潤泥沙。",
            "可惜千首文，閃如一朝花。零落難苦言，起坐空驚嗟。",
            "耳聞陋巷生，眼見魯山君。餓死始有名，餓名高氛氳。",
            "戇叟老壯氣，感之為憂雲。所憂唯一泣，古今相紛紛。",
            "平生與君說，逮此俱云云。",
            "初識漆鬢髮，爭為新文章。夜踏明月橋，店飲吾曹床。",
            "醉啜二杯釀，名鬱一縣香。寺中摘梅花，園裏翦浮芳。",
            "高嗜綠蔬羹，意輕肥膩羊。吟哦無滓韻，言語多古腸。",
            "白首忽然至，盛年如偷將。清濁俱莫追，何須罵滄浪。",
            "前賢多哭酒，哭酒免哭心。後賢試銜之，哀至無不深。",
            "少年哭酒時，白髮亦已侵。老年哭酒時，聲韻隨生沉。",
            "寄言哭酒賓，勿作登封音。登封徒放聲，天地竟難尋。",
            "同人少相哭，異類多相號。始知禽獸癡，卻至天然高。",
            "非子病無淚，非父念莫勞。如何裁親疏，用禮如用刀。",
            "孤喪鮮匍匐，閉哀抱郁陶。煩他手中葬，誠信焉能褒。",
            "嗟嗟無子翁，死棄如脫毛。",
            "聖人哭賢人，骨化氣為星。文章飛上天，列宿增晶熒。",
            "前古文可數，今人文亦靈。高名稱謫仙，升降曾莫停。",
            "有文死更香，無文生亦腥。為君鏗好辭，永傳作謐寧。"
        ],
        "notes": [
            ""
        ],
        "volume": "卷三百八十一",
        "no#": 22
    }
]