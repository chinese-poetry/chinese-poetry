[
    {
        "title": "過司空曙村居",
        "author": "盧綸",
        "biography": "",
        "paragraphs": [
            "南北與山鄰，蓬庵庇一身。繁霜疑有雪，枯草似無人。",
            "遂性在耕稼，所交唯賤貧。何言張掾傲，每重德璋親。"
        ],
        "notes": [
            ""
        ],
        "volume": "卷二百七十九",
        "no#": 1
    },
    {
        "title": "題念濟寺暈上人院",
        "author": "盧綸",
        "biography": "",
        "paragraphs": [
            "泉響竹瀟瀟，潛公居處遙。虛空聞偈夜，清淨雨花朝。",
            "放鶴臨山閣，降龍步石橋。世塵徒委積，劫火定焚燒。",
            "苔壁雲難聚，風篁露易搖。浮生亦無著，況乃是芭蕉。"
        ],
        "notes": [
            ""
        ],
        "volume": "卷二百七十九",
        "no#": 2
    },
    {
        "title": "題楊虢縣竹亭",
        "author": "盧綸",
        "biography": "",
        "paragraphs": [
            "夜宿密公室，話餘將晝興。繞階三徑雪，當戶一池冰。",
            "家訓資風化，心源隱政能。明朝複何見，萊草古溝塍。"
        ],
        "notes": [
            ""
        ],
        "volume": "卷二百七十九",
        "no#": 3
    },
    {
        "title": "過樓觀李尊師",
        "author": "盧綸",
        "biography": "",
        "paragraphs": [
            "城闕望煙霞，常悲仙路賒。寧知樵子徑，得到葛洪家。",
            "犬吠松間月，人行洞裏花。留詩千歲鶴，送客五雲車。",
            "訪世山空在，觀棋日未斜。不知塵俗士，誰解種胡麻。"
        ],
        "notes": [
            ""
        ],
        "volume": "卷二百七十九",
        "no#": 4
    },
    {
        "title": "雪謗後逢李叔度",
        "author": "盧綸",
        "biography": "",
        "paragraphs": [
            "相逢空握手，往事不堪思。見少情難盡，愁深語自遲。",
            "草生分路處，雨散出山時。強得寬離恨，唯當說後期。"
        ],
        "notes": [
            ""
        ],
        "volume": "卷二百七十九",
        "no#": 5
    },
    {
        "title": "春日過李侍禦",
        "author": "盧綸",
        "biography": "",
        "paragraphs": [
            "高柳滿春城，東園有鳥聲。折花朝露滴，漱石野泉清。",
            "心許陶家醉，詩逢謝客呈。應憐末行吏，曾是魯諸生。"
        ],
        "notes": [
            ""
        ],
        "volume": "卷二百七十九",
        "no#": 6
    },
    {
        "title": "出山逢耿湋",
        "author": "盧綸",
        "biography": "",
        "paragraphs": [
            "雲雪離披山萬里，別來曾住最高峰。",
            "暫到人間歸不得，長安陌上又相逢。"
        ],
        "notes": [
            ""
        ],
        "volume": "卷二百七十九",
        "no#": 7
    },
    {
        "title": "題金吾郭將軍石伏茅堂",
        "author": "盧綸",
        "biography": "",
        "paragraphs": [
            "雲戟曙沉沉，軒墀清且深。家傳成棟美，堯寵結茅心。",
            "玉佩多依石，油幢亦在林。爐香諸洞暖，殿影眾山陰。",
            "草奏風生筆，筵開雪滿琴。客從龍闕至，僧自虎溪尋。",
            "蕭灑延清賞，風流會素襟。終朝息塵步，一醉間華簪。"
        ],
        "notes": [
            ""
        ],
        "volume": "卷二百七十九",
        "no#": 8
    },
    {
        "title": "題賈山人園林",
        "author": "盧綸",
        "biography": "",
        "paragraphs": [
            "竹影朦朧松影長，素琴清簟好風涼。連春詩會煙花滿，",
            "長沙流謫君非遠，莫遣英名負洛陽。"
        ],
        "notes": [
            ""
        ],
        "volume": "卷二百七十九",
        "no#": 9
    },
    {
        "title": "秋夜同暢當宿藏公院",
        "author": "盧綸",
        "biography": "",
        "paragraphs": [
            "禮足一垂淚，醫王知病由。風螢方喜夜，露槿已傷秋。",
            "顧以兒童愛，每從仁者求。將祈竟何得，滅跡在緇流。"
        ],
        "notes": [
            ""
        ],
        "volume": "卷二百七十九",
        "no#": 10
    },
    {
        "title": "重同暢當奘公院聞琴",
        "author": "盧綸",
        "biography": "",
        "paragraphs": [
            "誤以音聲祈遠公，請將徽軫付秋風。",
            "漾漾硤流吹不盡，月華如在白波中。"
        ],
        "notes": [
            ""
        ],
        "volume": "卷二百七十九",
        "no#": 11
    },
    {
        "title": "同耿湋宿陸澧旅舍",
        "author": "盧綸",
        "biography": "",
        "paragraphs": [
            "當軒雲月開，清夜故人杯。擁褐覺霜下，抱琴聞雁來。",
            "迎風君顧步，臨路我遲回。雙鬢共如此，此歡非易陪。"
        ],
        "notes": [
            ""
        ],
        "volume": "卷二百七十九",
        "no#": 12
    },
    {
        "title": "題苗員外竹間亭",
        "author": "盧綸",
        "biography": "",
        "paragraphs": [
            "高甃絕行塵，開簾似有春。風傾竹上雪，山對酒邊人。",
            "步暖先逢日，書空遠見鄰。還同內齋暇，登賞及諸姻。"
        ],
        "notes": [
            ""
        ],
        "volume": "卷二百七十九",
        "no#": 13
    },
    {
        "title": "奉陪侍中登白樓",
        "author": "盧綸",
        "biography": "",
        "paragraphs": [
            "高樓倚玉梯，朱檻與雲齊。顧盼親霄漢，談諧息鼓鼙。",
            "洪河斜更直，野雨急仍低。今日陪尊俎，唯當醉似泥。"
        ],
        "notes": [
            ""
        ],
        "volume": "卷二百七十九",
        "no#": 14
    },
    {
        "title": "九日奉陪侍郎登白樓",
        "author": "盧綸",
        "biography": "",
        "paragraphs": [
            "碧霄孤鶴發清音，上宰因添望闕心。睥睨三層連步障，",
            "此日所從何所問，儼然冠劍擁成林。"
        ],
        "notes": [
            ""
        ],
        "volume": "卷二百七十九",
        "no#": 15
    },
    {
        "title": "春日喜雨奉和馬侍中宴白樓",
        "author": "盧綸",
        "biography": "",
        "paragraphs": [
            "鸛鶴相呼綠野寬，鼎臣閑倚玉欄幹。洪河擁沫流仍急，",
            "今朝醉舞共鄉老，不覺傾欹獬豸冠。"
        ],
        "notes": [
            ""
        ],
        "volume": "卷二百七十九",
        "no#": 16
    },
    {
        "title": "奉陪侍中游石筍溪十二韻",
        "author": "盧綸",
        "biography": "",
        "paragraphs": [
            "朝日照靈山，山溪浩紛錯。圖書無舊記，鯀禹應新鑿。",
            "雙壁瀉天河，一峰吐蓮萼。潭心亂雪卷，岩腹繁珠落。",
            "彩蛤攢錦囊，芳蘿嫋花索。猿群曝陽嶺，龍穴腥陰壑。",
            "靜得漁者言，閑聞洞仙博。欹松倚朱幰，廣石屯油幕。",
            "國泰事留侯，山春縱康樂。間關殊狀鳥，爛熳無名藥。",
            "欲驗少君方，還吟大隱作。旌幢不可駐，古塞新沙漠。"
        ],
        "notes": [
            ""
        ],
        "volume": "卷二百七十九",
        "no#": 17
    },
    {
        "title": "九日奉陪侍中宴白樓",
        "author": "盧綸",
        "biography": "",
        "paragraphs": [
            "露白菊氛氳，西樓盛襲文。玉筵秋令節，金鉞漢元勳。",
            "說劍風生座，抽琴鶴繞雲。謏儒無以答，願得備前軍。"
        ],
        "notes": [
            ""
        ],
        "volume": "卷二百七十九",
        "no#": 18
    },
    {
        "title": "九日奉陪侍中宴後亭",
        "author": "盧綸",
        "biography": "",
        "paragraphs": [
            "玉壺傾菊酒，一顧得淹留。彩筆征枚叟，花筵舞莫愁。",
            "管弦能駐景，松桂不停秋。為謝蓬蒿輩，如何霜霰稠。"
        ],
        "notes": [
            ""
        ],
        "volume": "卷二百七十九",
        "no#": 19
    },
    {
        "title": "九日奉陪令公登白樓同詠菊",
        "author": "盧綸",
        "biography": "",
        "paragraphs": [
            "瓊尊猶有菊，可以獻留侯。願比三花秀，非同百卉秋。",
            "金英分蕊細，玉露結房稠。黃雀知恩在，銜飛亦上樓。"
        ],
        "notes": [
            ""
        ],
        "volume": "卷二百七十九",
        "no#": 20
    },
    {
        "title": "奉陪渾侍中上巳日泛渭河",
        "author": "盧綸",
        "biography": "",
        "paragraphs": [
            "青舸錦帆開，浮天接上臺。晚鶯和玉笛，春浪動金罍。",
            "舟楫方朝海，鯨鯢自曝腮。應憐似萍者，空逐榜人回。"
        ],
        "notes": [
            ""
        ],
        "volume": "卷二百七十九",
        "no#": 21
    },
    {
        "title": "奉陪侍中春日過武安君廟",
        "author": "盧綸",
        "biography": "",
        "paragraphs": [
            "長裾間貔虎，遺廟盛攀登。白羽三千騎，紅林一萬層。",
            "元臣達幽契，祝史告明征。撫坐悲今古，瞻容感廢興。",
            "回風卷叢柏，驟雨濕諸陵。倏忽煙花霽，當營看月生。"
        ],
        "notes": [
            ""
        ],
        "volume": "卷二百七十九",
        "no#": 22
    },
    {
        "title": "過玉真公主影殿",
        "author": "盧綸",
        "biography": "",
        "paragraphs": [
            "夕照臨窗起暗塵，青松繞殿不知春。",
            "君看白髮誦經者，半是宮中歌舞人。"
        ],
        "notes": [
            ""
        ],
        "volume": "卷二百七十九",
        "no#": 23
    },
    {
        "title": "題嘉祥殿南溪印禪師壁畫影堂",
        "author": "盧綸",
        "biography": "",
        "paragraphs": [
            "雙屐參差錫杖斜，衲衣交膝對天花。",
            "瞻容悟問修持劫，似指前溪無數沙。"
        ],
        "notes": [
            ""
        ],
        "volume": "卷二百七十九",
        "no#": 24
    },
    {
        "title": "題伯夷廟",
        "author": "盧綸",
        "biography": "",
        "paragraphs": [
            "中條山下黃礓石，壘作夷齊廟裏神。",
            "落葉滿階塵滿座，不知澆酒為何人。"
        ],
        "notes": [
            ""
        ],
        "volume": "卷二百七十九",
        "no#": 25
    },
    {
        "title": "早春遊樊川野居卻寄李端校書兼呈崔峒補闕司空曙主簿耿湋拾遺",
        "author": "盧綸",
        "biography": "",
        "paragraphs": [
            "白水遍溝塍，青山對杜陵。晴明人望鶴，曠野鹿隨僧。",
            "古柳連巢折，荒堤帶草崩。陰橋全覆雪，瀑溜半垂冰。",
            "鬥鼠搖松影，游龜落石層。韶光偏不待，衰敗巧相仍。",
            "桂樹曾爭折，龍門幾共登。琴師阮校尉，詩和柳吳興。",
            "舐筆求書扇，張屏看畫蠅。卜鄰空遂約，問卦獨無征。",
            "投足經危路，收才遇直繩。守農窮自固，行樂病何能。",
            "掩帙蓬蒿晚，臨川景氣澄。颯然成一叟，誰更慕鶱騰。"
        ],
        "notes": [
            ""
        ],
        "volume": "卷二百七十九",
        "no#": 26
    },
    {
        "title": "同錢郎中晚春過慈恩寺",
        "author": "盧綸",
        "biography": "",
        "paragraphs": [
            "不見僧中舊，仍逢雨後春。惜花將愛寺，俱是白頭人。"
        ],
        "notes": [
            ""
        ],
        "volume": "卷二百七十九",
        "no#": 27
    },
    {
        "title": "曲江春望",
        "author": "盧綸",
        "biography": "",
        "paragraphs": [
            "菖蒲翻葉柳交枝，暗上蓮舟鳥不知。",
            "更到無花最深處，玉樓金殿影參差。",
            "翠黛紅妝畫鷁中，共驚雲色帶微風。",
            "簫管曲長吹未盡，花南水北雨濛濛。",
            "泉聲遍野入芳洲，擁沫吹花草上流。",
            "落日行人漸無路，巢烏乳燕滿高樓。"
        ],
        "notes": [
            ""
        ],
        "volume": "卷二百七十九",
        "no#": 28
    },
    {
        "title": "春日陪李庶子遵善寺東院曉望",
        "author": "盧綸",
        "biography": "",
        "paragraphs": [
            "映竹水田分，當山起雁群。陽峰高對寺，陰井下通雲。",
            "雪晝唯逢鶴，花時此見君。由來禪誦地，多有謝公文。"
        ],
        "notes": [
            ""
        ],
        "volume": "卷二百七十九",
        "no#": 29
    },
    {
        "title": "華清宮",
        "author": "盧綸",
        "biography": "",
        "paragraphs": [
            "漢家天子好經過，白日青山宮殿多。",
            "見說只今生草處，禁泉荒石已相和。",
            "水氣朦朧滿畫梁，一回開殿滿山香。",
            "宮娃幾許經歌舞，白首翻令憶建章。"
        ],
        "notes": [
            ""
        ],
        "volume": "卷二百七十九",
        "no#": 30
    },
    {
        "title": "題興善寺後池",
        "author": "盧綸",
        "biography": "",
        "paragraphs": [
            "隔窗棲白鶴，似與鏡湖鄰。月照何年樹，花逢幾遍人。",
            "岸莎青有路，苔徑綠無塵。永願容依止，僧中老此身。"
        ],
        "notes": [
            ""
        ],
        "volume": "卷二百七十九",
        "no#": 31
    },
    {
        "title": "陪中書李紓舍人夜泛東池",
        "author": "盧綸",
        "biography": "",
        "paragraphs": [
            "看月複聽琴，移舟出樹陰。夜村機杼急，秋水芰荷深。",
            "石靜龜潛上，萍開果暗沈。何言奉杯酒，得見五湖心。"
        ],
        "notes": [
            ""
        ],
        "volume": "卷二百七十九",
        "no#": 32
    },
    {
        "title": "宴趙氏昆季書院因與會文並率爾投贈",
        "author": "盧綸",
        "biography": "",
        "paragraphs": [
            "詩禮挹餘波，相歡在琢磨。琴尊方會集，珠玉忽駢羅。",
            "謝族風流盛，于門福慶多。花攢騏驥櫪，錦絢鳳凰窠。",
            "詠雪因饒妹，書經為愛鵝。仍聞廣練被，更有遠儒過。"
        ],
        "notes": [
            ""
        ],
        "volume": "卷二百七十九",
        "no#": 33
    },
    {
        "title": "題天華觀",
        "author": "盧綸",
        "biography": "",
        "paragraphs": [
            "峰嶂徘徊霞景新，一潭寒水絕纖鱗。朱字靈書千萬軸，",
            "眼見仙丹求不得，漢家簪紱在羸身。"
        ],
        "notes": [
            ""
        ],
        "volume": "卷二百七十九",
        "no#": 34
    },
    {
        "title": "宿石甕寺",
        "author": "盧綸",
        "biography": "",
        "paragraphs": [
            "殿有寒燈草有螢，千林萬壑寂無聲。煙凝積水龍蛇蟄，",
            "回瞻相好因垂淚，苦海波濤何日平。"
        ],
        "notes": [
            ""
        ],
        "volume": "卷二百七十九",
        "no#": 35
    },
    {
        "title": "題悟真寺",
        "author": "盧綸",
        "biography": "",
        "paragraphs": [
            "萬峰交掩一峰開，曉色常從天上來。",
            "似到西方諸佛國，蓮花影裏數樓臺。"
        ],
        "notes": [
            ""
        ],
        "volume": "卷二百七十九",
        "no#": 36
    },
    {
        "title": "題雲際寺上方",
        "author": "盧綸",
        "biography": "",
        "paragraphs": [
            "松高蘿蔓輕，中有石床平。下界水長急，上方燈自明。",
            "空門不易啟，初地本無程。回步忽山盡，萬緣從此生。"
        ],
        "notes": [
            ""
        ],
        "volume": "卷二百七十九",
        "no#": 37
    },
    {
        "title": "九日同司直九叔崔侍禦登寶雞南樓",
        "author": "盧綸",
        "biography": "",
        "paragraphs": [
            "把菊歎將老，上樓悲未還。短長新白髮，重疊舊青山。",
            "霜氣清襟袖，琴聲引醉顏。竹林唯七友，何幸亦登攀。"
        ],
        "notes": [
            ""
        ],
        "volume": "卷二百七十九",
        "no#": 38
    },
    {
        "title": "同王員外雨後登開元寺南樓因寄西岩警上人",
        "author": "盧綸",
        "biography": "",
        "paragraphs": [
            "過雨開樓看晚虹，白雲相逐水相通。寒蟬噪暮野無日，",
            "何言暫別東林友，惆悵人間事不同。"
        ],
        "notes": [
            ""
        ],
        "volume": "卷二百七十九",
        "no#": 39
    },
    {
        "title": "同趙進馬元陽春日登長春宮古城望河中因寄鄭損倉曹",
        "author": "盧綸",
        "biography": "",
        "paragraphs": [
            "城頭春靄曉濛濛，指望關橋滿袖風。雲騎閑嘶宮柳外，",
            "跡忝已成方戀賞，此時離恨與君同。"
        ],
        "notes": [
            ""
        ],
        "volume": "卷二百七十九",
        "no#": 40
    },
    {
        "title": "同崔峒補闕慈恩寺避暑",
        "author": "盧綸",
        "biography": "",
        "paragraphs": [
            "寺涼高樹合，臥石綠陰中。伴鶴慚仙侶，依僧學老翁。",
            "魚沉荷葉露，鳥散竹林風。始悟塵居者，應將火宅同。"
        ],
        "notes": [
            ""
        ],
        "volume": "卷二百七十九",
        "no#": 41
    },
    {
        "title": "春日登樓有懷",
        "author": "盧綸",
        "biography": "",
        "paragraphs": [
            "花正濃時人正愁，逢花卻欲替花羞。",
            "年來笑伴皆歸去，今日晴明獨上樓。"
        ],
        "notes": [
            ""
        ],
        "volume": "卷二百七十九",
        "no#": 42
    },
    {
        "title": "長安春望",
        "author": "盧綸",
        "biography": "",
        "paragraphs": [
            "東風吹雨過青山，卻望千門草色閑。家在夢中何日到，",
            "誰念為儒逢世難，獨將衰鬢客秦關。"
        ],
        "notes": [
            ""
        ],
        "volume": "卷二百七十九",
        "no#": 43
    },
    {
        "title": "冬日登城樓有懷因贈程騰",
        "author": "盧綸",
        "biography": "",
        "paragraphs": [
            "生涯何事多羈束，賴此登臨暢心目。郭南郭北無數山，",
            "風聲肅肅雁飛絕，雲色茫茫欲成雪。遙思海客天外歸，",
            "誰知白首窗下人，不接朱門坐中客。賤亦不足歎，",
            "如今萬乘方用武，國命天威借貔虎。窮達皆為身外名，"
        ],
        "notes": [
            ""
        ],
        "volume": "卷二百七十九",
        "no#": 44
    },
    {
        "title": "過仙游寺",
        "author": "盧綸",
        "biography": "",
        "paragraphs": [
            "上方下方雪中路，白雲流水如閒步。",
            "數峰行盡猶未歸，寂寞經聲竹陰暮。"
        ],
        "notes": [
            ""
        ],
        "volume": "卷二百七十九",
        "no#": 45
    },
    {
        "title": "同路郎中韓侍禦春日題野寺",
        "author": "盧綸",
        "biography": "",
        "paragraphs": [
            "寺前山遠古陂寬，寺裏人稀春草寒。",
            "何事最堪悲色相，折花將與老僧看。"
        ],
        "notes": [
            ""
        ],
        "volume": "卷二百七十九",
        "no#": 46
    },
    {
        "title": "奉和李益遊棲岩寺",
        "author": "盧綸",
        "biography": "",
        "paragraphs": [
            "林香雨氣新，山寺綠無塵。遂結雲外賞，共遊天上春。",
            "鶴鳴金闕麗，僧語竹房鄰。待月水流急，惜花風起頻。",
            "何方非壞境，此地有歸人。回首空門路，皤然一幻身。"
        ],
        "notes": [
            ""
        ],
        "volume": "卷二百七十九",
        "no#": 47
    },
    {
        "title": "秋夜同暢當宿潭上西亭",
        "author": "盧綸",
        "biography": "",
        "paragraphs": [
            "圓月出山頭，七賢林下游。梢梢寒葉墜，灩灩月波流。",
            "鳧鵠共思曉，菰蒲相與秋。明當此中別，一為望汀洲。"
        ],
        "notes": [
            ""
        ],
        "volume": "卷二百七十九",
        "no#": 48
    },
    {
        "title": "山中一絕",
        "author": "盧綸",
        "biography": "",
        "paragraphs": [
            "饑食松花渴飲泉，偶從山后到山前。",
            "陽坡軟草厚如織，因與鹿麛相伴眠。"
        ],
        "notes": [
            ""
        ],
        "volume": "卷二百七十九",
        "no#": 49
    },
    {
        "title": "與暢當夜泛秋潭",
        "author": "盧綸",
        "biography": "",
        "paragraphs": [
            "螢火颺蓮叢，水涼多夜風。離人將落葉，俱在一船中。"
        ],
        "notes": [
            ""
        ],
        "volume": "卷二百七十九",
        "no#": 50
    },
    {
        "title": "秋夜宴集陳翃郎中圃亭美校書郎張正元歸鄉",
        "author": "盧綸",
        "biography": "",
        "paragraphs": [
            "泉清蘭菊稠，紅果落城溝。保慶台榭古，感時琴瑟秋。",
            "碩儒歡頗至，名士禮能周。為謝邑中少，無驚池上鷗。"
        ],
        "notes": [
            ""
        ],
        "volume": "卷二百七十九",
        "no#": 51
    },
    {
        "title": "春遊東潭",
        "author": "盧綸",
        "biography": "",
        "paragraphs": [
            "移舟試望家，漾漾似天涯。日暮滿潭雪，白鷗和柳花。"
        ],
        "notes": [
            ""
        ],
        "volume": "卷二百七十九",
        "no#": 52
    },
    {
        "title": "同薛存誠登棲岩寺",
        "author": "盧綸",
        "biography": "",
        "paragraphs": [
            "衰蹇步難前，上山如上天。塵泥來自晚，猿鶴到何先。",
            "萬壑應孤磬，百花通一泉。蒼蒼此明月，下界正沈眠。"
        ],
        "notes": [
            ""
        ],
        "volume": "卷二百七十九",
        "no#": 53
    },
    {
        "title": "河中府崇福寺看花",
        "author": "盧綸",
        "biography": "",
        "paragraphs": [
            "聞道山花如火紅，平明登寺已經風。",
            "老僧無見亦無說，應與看人心不同。"
        ],
        "notes": [
            ""
        ],
        "volume": "卷二百七十九",
        "no#": 54
    },
    {
        "title": "冬日宴郭監林亭",
        "author": "盧綸",
        "biography": "",
        "paragraphs": [
            "玉勒聚如雲，森森鸞鶴群。據梧花罽接，沃盥石泉分。",
            "華味慚初識，新聲喜盡聞。此山招老賤，敢不謝夫君。"
        ],
        "notes": [
            ""
        ],
        "volume": "卷二百七十九",
        "no#": 55
    },
    {
        "title": "奉和李舍人昆季詠玫瑰花寄贈徐侍郎",
        "author": "盧綸",
        "biography": "",
        "paragraphs": [
            "獨鶴寄煙霜，雙鸞思晚芳。舊陰依謝宅，新豔出蕭牆。",
            "蝶散搖輕露，鶯銜入夕陽。雨朝勝濯錦，風夜劇焚香。",
            "斷日千層豔，孤霞一片光。密來驚葉少，動處覺枝長。",
            "布影期高賞，留春為遠方。嘗聞贈瓊玖，叨和愧升堂。"
        ],
        "notes": [
            ""
        ],
        "volume": "卷二百七十九",
        "no#": 56
    },
    {
        "title": "同耿湋、司空曙二拾遺題韋員外東齋花樹",
        "author": "盧綸",
        "biography": "",
        "paragraphs": [
            "綠砌紅花樹，狂風獨未吹。光中疑有焰，密處似無枝。",
            "鳥動香輕發，人愁影屢移。今朝數片落，為報漢郎知。"
        ],
        "notes": [
            ""
        ],
        "volume": "卷二百七十九",
        "no#": 57
    },
    {
        "title": "觀袁修侍郎漲新池",
        "author": "盧綸",
        "biography": "",
        "paragraphs": [
            "引水香山近，穿雲複繞林。才聞籬外響，已覺石邊深。",
            "滿處侵苔色，澄來見柳陰。微風月明夜，知有五湖心。"
        ],
        "notes": [
            ""
        ],
        "volume": "卷二百七十九",
        "no#": 58
    },
    {
        "title": "和徐法曹贈崔洛陽斑竹杖以詩見答",
        "author": "盧綸",
        "biography": "",
        "paragraphs": [
            "玉幹一尋餘，苔花錦不如。勁堪和醉倚，輕好向空書。",
            "采拂稽山曲，因依釋氏居。方辰將獨步，豈與此君疏。"
        ],
        "notes": [
            ""
        ],
        "volume": "卷二百七十九",
        "no#": 59
    },
    {
        "title": "早秋望華清宮中樹因以成詠",
        "author": "盧綸",
        "biography": "",
        "paragraphs": [
            "可憐雲木叢，滿禁碧濛濛。色潤靈泉近，陰清輦路通。",
            "玉壇標八桂，金井識雙桐。交映凝寒露，相和起夜風。",
            "數枝磐石上，幾葉落雲中。燕拂宜秋霽，蟬鳴覺晝空。",
            "翠屏更隱見，珠綴共玲瓏。雷雨生成早，樵蘇禁令雄。",
            "野藤高助綠，仙果迥呈紅。惆悵繚垣暮，茲山聞暗蛩。"
        ],
        "notes": [
            ""
        ],
        "volume": "卷二百七十九",
        "no#": 60
    },
    {
        "title": "小魚詠寄涇州楊侍郎",
        "author": "盧綸",
        "biography": "",
        "paragraphs": [
            "蓮花影裏暫相離，才出浮萍值罟師。",
            "上得龍門還失浪，九江何處是歸期。"
        ],
        "notes": [
            ""
        ],
        "volume": "卷二百七十九",
        "no#": 61
    },
    {
        "title": "賊中與嚴越卿曲江看花",
        "author": "盧綸",
        "biography": "",
        "paragraphs": [
            "紅枝欲折紫枝殷，隔水連宮不用攀。",
            "會待長風吹落盡，始能開眼向青山。"
        ],
        "notes": [
            ""
        ],
        "volume": "卷二百七十九",
        "no#": 62
    },
    {
        "title": "同暢當詠蒲團",
        "author": "盧綸",
        "biography": "",
        "paragraphs": [
            "團團錦花結，乃是前溪蒲。擁坐稱儒褐，倚眠宜病夫。",
            "唯當學禪寂，終老與之俱。"
        ],
        "notes": [
            ""
        ],
        "volume": "卷二百七十九",
        "no#": 63
    },
    {
        "title": "焦籬店醉題",
        "author": "盧綸",
        "biography": "",
        "paragraphs": [
            "洛下渠頭百卉新，滿筵歌笑獨傷春。",
            "何須更弄邵翁伯，即我此身如此人。"
        ],
        "notes": [
            ""
        ],
        "volume": "卷二百七十九",
        "no#": 64
    },
    {
        "title": "陳翃中丞東齋賦白玉簪",
        "author": "盧綸",
        "biography": "",
        "paragraphs": [
            "美矣新成太華峰，翠蓮枝折葉重重。松陰滿澗閑飛鶴，",
            "因聲遠報浮丘子，不奏登封時不容。"
        ],
        "notes": [
            ""
        ],
        "volume": "卷二百七十九",
        "no#": 65
    },
    {
        "title": "新茶詠寄上西川相公二十三舅大夫二十舅",
        "author": "盧綸",
        "biography": "",
        "paragraphs": [
            "三獻蓬萊始一嘗，日調金鼎閱芳香。",
            "貯之玉合才半餅，寄與阿連題數行。"
        ],
        "notes": [
            ""
        ],
        "volume": "卷二百七十九",
        "no#": 66
    },
    {
        "title": "泊揚子江岸",
        "author": "盧綸",
        "biography": "",
        "paragraphs": [
            "山映南徐暮，千帆入古津。魚驚出浦火，月照渡江人。",
            "清鏡催雙鬢，滄波寄一身。空憐莎草色，長接故園春。"
        ],
        "notes": [
            ""
        ],
        "volume": "卷二百七十九",
        "no#": 67
    },
    {
        "title": "晚次鄂州",
        "author": "盧綸",
        "biography": "",
        "paragraphs": [
            "雲開遠見漢陽城，猶是孤帆一日程。估客晝眠知浪靜，",
            "舊業已隨征戰盡，更堪江上鼓鼙聲。"
        ],
        "notes": [
            ""
        ],
        "volume": "卷二百七十九",
        "no#": 68
    },
    {
        "title": "夜投豐德寺謁海上人",
        "author": "盧綸",
        "biography": "",
        "paragraphs": [
            "半夜中峰有磬聲，偶逢樵者問山名。上方月曉聞僧語，",
            "願得遠公知姓字，焚香洗缽過浮生。"
        ],
        "notes": [
            ""
        ],
        "volume": "卷二百七十九",
        "no#": 69
    },
    {
        "title": "江行次武昌縣",
        "author": "盧綸",
        "biography": "",
        "paragraphs": [
            "家寄五湖間，扁舟往復還。年年生白髮，處處上青山。",
            "去國空知遠，安身竟不閑。更悲江畔柳，長是北人攀。"
        ],
        "notes": [
            ""
        ],
        "volume": "卷二百七十九",
        "no#": 70
    },
    {
        "title": "夜泊金陵",
        "author": "盧綸",
        "biography": "",
        "paragraphs": [
            "圓月出高城，蒼蒼照水營。江中正吹笛，樓上又無更。",
            "洛下仍傳箭，關西欲進兵。誰知五湖外，諸將但爭名。"
        ],
        "notes": [
            ""
        ],
        "volume": "卷二百七十九",
        "no#": 71
    },
    {
        "title": "渡浙江",
        "author": "盧綸",
        "biography": "",
        "paragraphs": [
            "前船後船未相及，五兩頭平北風急。",
            "飛沙卷地日色昏，一半征帆浪花濕。"
        ],
        "notes": [
            ""
        ],
        "volume": "卷二百七十九",
        "no#": 72
    }
]