[
    {
        "title": "發南康夜泊灨石中",
        "author": "耿湋",
        "biography": "",
        "paragraphs": [
            "倦客乘歸舟，春溪杳將暮。群林結暝色，孤泊有佳趣。",
            "夜山轉長江，赤月吐深樹。颯颯松上吹，泛泛花間露。",
            "險石俯潭渦，跳湍礙沿溯。豈唯垂堂戒，兼以臨深懼。",
            "稍出回雁峰，明登斬蛟柱。連雲向重山，杳未見鐘路。"
        ],
        "notes": [
            ""
        ],
        "volume": "卷二百六十八",
        "no#": 1
    },
    {
        "title": "過王山人舊居",
        "author": "耿湋",
        "biography": "",
        "paragraphs": [
            "故宅春山中，來逢夕陽入。汲少井味變，開稀戶樞澀。",
            "樹朽鳥不棲，階閑雲自濕。先生何處去，惆悵空獨立。"
        ],
        "notes": [
            ""
        ],
        "volume": "卷二百六十八",
        "no#": 2
    },
    {
        "title": "晚次昭應",
        "author": "耿湋",
        "biography": "",
        "paragraphs": [
            "落日向林路，東風吹麥隴。藤草蔓古渠，牛羊下荒塚。",
            "驪宮戶久閉，溫穀泉長湧。為問全盛時，何人最榮寵。"
        ],
        "notes": [
            ""
        ],
        "volume": "卷二百六十八",
        "no#": 3
    },
    {
        "title": "聽早蟬歌",
        "author": "耿湋",
        "biography": "",
        "paragraphs": [
            "蟬鳴兮夕曛，聲和兮夏雲。白日兮將短，秋意兮已滿。",
            "乍悲鳴兮欲長。猶嘶澀兮多斷。風蕭蕭兮轉清，",
            "閑院支頤，深林倚策，猶惆悵而無語，鬢星星而已白。"
        ],
        "notes": [
            ""
        ],
        "volume": "卷二百六十八",
        "no#": 4
    },
    {
        "title": "蘆花動",
        "author": "耿湋",
        "biography": "",
        "paragraphs": [
            "連素穗，翻秋氣，細節疏莖任長吹。共作月中聲，"
        ],
        "notes": [
            ""
        ],
        "volume": "卷二百六十八",
        "no#": 5
    },
    {
        "title": "賦得寒蛩",
        "author": "耿湋",
        "biography": "",
        "paragraphs": [
            "爾誰造，鳴何早，趯趯連聲遍階草。複與夜雨和，"
        ],
        "notes": [
            ""
        ],
        "volume": "卷二百六十八",
        "no#": 6
    },
    {
        "title": "宣城逢張二南史",
        "author": "耿湋",
        "biography": "",
        "paragraphs": [
            "全家宛陵客，文雅世難逢。寄食年將老，幹時計未從。",
            "秋來句曲水，雨後敬亭峰。西北長安遠，登臨恨幾重。"
        ],
        "notes": [
            ""
        ],
        "volume": "卷二百六十八",
        "no#": 7
    },
    {
        "title": "題童子寺",
        "author": "耿湋",
        "biography": "",
        "paragraphs": [
            "半偈留何處，全身棄此中。雨餘沙塔壞，月滿雪山空。",
            "聳刹臨回磴，朱樓間碧叢。朝朝日將暮，長對晉陽宮。"
        ],
        "notes": [
            ""
        ],
        "volume": "卷二百六十八",
        "no#": 8
    },
    {
        "title": "夏日寄東溪隱者",
        "author": "耿湋",
        "biography": "",
        "paragraphs": [
            "日華浮野水，草色合遙空。處處山依舊，年年事不同。",
            "閒田孤壘外，暑雨片雲中。惆悵多塵累，無由訪釣翁。"
        ],
        "notes": [
            ""
        ],
        "volume": "卷二百六十八",
        "no#": 9
    },
    {
        "title": "之江淮留別京中親故",
        "author": "耿湋",
        "biography": "",
        "paragraphs": [
            "長雲迷一雁，漸遠向南聲。已帶千霜鬢，初為萬里行。",
            "繁蟲滿夜草，連雨暗秋城。前路諸侯貴，何人重客卿。"
        ],
        "notes": [
            ""
        ],
        "volume": "卷二百六十八",
        "no#": 10
    },
    {
        "title": "太原送許侍禦出幕歸東都",
        "author": "耿湋",
        "biography": "",
        "paragraphs": [
            "昔隨劉越石，今日獨歸時。汾水風煙冷，並州花木遲。",
            "荒庭增別夢，野雨失行期。莫向山陽過，鄰人夜笛悲。"
        ],
        "notes": [
            ""
        ],
        "volume": "卷二百六十八",
        "no#": 11
    },
    {
        "title": "華州客舍奉和崔端公春城曉望",
        "author": "耿湋",
        "biography": "",
        "paragraphs": [
            "不語看芳徑，悲春懶獨行。向人微月在，報雨早霞生。",
            "貧病催年齒，風塵掩姓名。賴逢驄馬客，郢曲緩羈情。"
        ],
        "notes": [
            ""
        ],
        "volume": "卷二百六十八",
        "no#": 12
    },
    {
        "title": "題清蘿翁雙泉",
        "author": "耿湋",
        "biography": "",
        "paragraphs": [
            "側弁向清漪，門中夕照移。異源生暗石，疊響落秋池。",
            "葉擁沙痕沒，流回草蔓隨。泠泠無限意，不獨遠公知。"
        ],
        "notes": [
            ""
        ],
        "volume": "卷二百六十八",
        "no#": 13
    },
    {
        "title": "酬李文",
        "author": "耿湋",
        "biography": "",
        "paragraphs": [
            "落照長楊苑，秋天渭水濱。初飛萬木葉，又長一年人。",
            "貧病仍為客，艱虞更問津。多慚惠然意，今日肯相親。"
        ],
        "notes": [
            ""
        ],
        "volume": "卷二百六十八",
        "no#": 14
    },
    {
        "title": "贈嚴維",
        "author": "耿湋",
        "biography": "",
        "paragraphs": [
            "許詢清論重，寂寞住山陰。野路接寒寺，閑門當古林。",
            "海田秋熟早，湖水夜漁深。世上窮通理，誰人奈此心。"
        ],
        "notes": [
            ""
        ],
        "volume": "卷二百六十八",
        "no#": 15
    },
    {
        "title": "春日題苗發竹亭",
        "author": "耿湋",
        "biography": "",
        "paragraphs": [
            "春亭及策上，郎吏謝玄暉。閑詠疏篁近，高眠遠岫微。",
            "偏宜留野客，暫得解朝衣。猶憶東溪裏，雷雲掩故扉。"
        ],
        "notes": [
            ""
        ],
        "volume": "卷二百六十八",
        "no#": 16
    },
    {
        "title": "題孝子陵",
        "author": "耿湋",
        "biography": "",
        "paragraphs": [
            "荒墳秋陌上，霜露正霏霏。松柏自成拱，苫廬長不歸。",
            "浮埃積蓬鬢，流血在麻衣。何必曾參傳，千年至行稀。"
        ],
        "notes": [
            ""
        ],
        "volume": "卷二百六十八",
        "no#": 17
    },
    {
        "title": "題莊上人房",
        "author": "耿湋",
        "biography": "",
        "paragraphs": [
            "不語焚香坐，心知道已成。流年衰此世，定力見他生。",
            "暮雪餘春冷，寒燈續晝明。尋常五侯至，敢望下階迎。"
        ],
        "notes": [
            ""
        ],
        "volume": "卷二百六十八",
        "no#": 18
    },
    {
        "title": "宋中",
        "author": "耿湋",
        "biography": "",
        "paragraphs": [
            "日暮黃雲合，年深白骨稀。舊村喬木在，秋草遠人歸。",
            "廢井莓苔厚，荒田路徑微。唯餘近山色，相對似依依。"
        ],
        "notes": [
            ""
        ],
        "volume": "卷二百六十八",
        "no#": 19
    },
    {
        "title": "秋夜思歸",
        "author": "耿湋",
        "biography": "",
        "paragraphs": [
            "來時猶暑服，今已露漫漫。多雨逢初霽，深秋生夜寒。",
            "投人心似切，為客事皆難。何處無留滯，誰能暫問看。"
        ],
        "notes": [
            ""
        ],
        "volume": "卷二百六十八",
        "no#": 20
    },
    {
        "title": "送李端",
        "author": "耿湋",
        "biography": "",
        "paragraphs": [
            "世上許劉楨，洋洋風雅聲。客來空改歲，歸去未成名。",
            "遠近天初暮，關河雪半晴。空懷諫書在，回首戀承明。"
        ],
        "notes": [
            ""
        ],
        "volume": "卷二百六十八",
        "no#": 21
    },
    {
        "title": "送崔明府赴青城",
        "author": "耿湋",
        "biography": "",
        "paragraphs": [
            "清冬賓禦出，蜀道翠微間。遠霧開群壑，初陽照近關。",
            "霜潭浮紫菜，雪棧繞青山。當似遺民去，柴桑政自閑。"
        ],
        "notes": [
            ""
        ],
        "volume": "卷二百六十八",
        "no#": 22
    },
    {
        "title": "送王將軍出塞",
        "author": "耿湋",
        "biography": "",
        "paragraphs": [
            "漢家邊事重，竇憲出臨戎。絕漠秋山在，陽關舊路通。",
            "列營依茂草，吹角向高風。更就燕然石，行看奏虜功。"
        ],
        "notes": [
            ""
        ],
        "volume": "卷二百六十八",
        "no#": 23
    },
    {
        "title": "雨中留別",
        "author": "耿湋",
        "biography": "",
        "paragraphs": [
            "東西無定客，風雨未休時。憫默此中別，飄零何處期。",
            "青山違舊隱，白髮入新詩。歲歲迷津路，生涯漸可悲。"
        ],
        "notes": [
            ""
        ],
        "volume": "卷二百六十八",
        "no#": 24
    },
    {
        "title": "送楊將軍",
        "author": "耿湋",
        "biography": "",
        "paragraphs": [
            "一身良將後，萬里討烏孫。落日邊陲靜，秋風鼓角喧。",
            "遠山當磧路，茂草向營門。生死酬恩寵，功名豈敢論。"
        ],
        "notes": [
            ""
        ],
        "volume": "卷二百六十八",
        "no#": 25
    },
    {
        "title": "送夏侯審游蜀",
        "author": "耿湋",
        "biography": "",
        "paragraphs": [
            "暮峰和玉壘，回望不通秦。更問蜀城路，但逢巴語人。",
            "石林鶯囀曉，板屋月明春。若訪嚴夫子，無嫌蔔肆貧。"
        ],
        "notes": [
            ""
        ],
        "volume": "卷二百六十八",
        "no#": 26
    },
    {
        "title": "送張侍禦赴郴州別駕",
        "author": "耿湋",
        "biography": "",
        "paragraphs": [
            "佐郡人難料，分襟日複斜。一帆隨遠水，百口過長沙。",
            "明月江邊夜，平陵夢裏家。王孫對芳草，愁思杳無涯。"
        ],
        "notes": [
            ""
        ],
        "volume": "卷二百六十八",
        "no#": 27
    },
    {
        "title": "送苗贇赴陽翟丞",
        "author": "耿湋",
        "biography": "",
        "paragraphs": [
            "夕陽秋草上，去馬弟兄看。年少初辭闕，時危遠效官。",
            "山行獨夜雨，旅宿二陵寒。詩興生何處，嵩陽羽客壇。"
        ],
        "notes": [
            ""
        ],
        "volume": "卷二百六十八",
        "no#": 28
    },
    {
        "title": "送絳州郭參軍",
        "author": "耿湋",
        "biography": "",
        "paragraphs": [
            "遠事諸侯出，青山古晉城。連行麹水閣，獨入議中兵。",
            "夜雨新田濕，春風曙角鳴。人傳府公政，記室有參卿。"
        ],
        "notes": [
            ""
        ],
        "volume": "卷二百六十八",
        "no#": 29
    },
    {
        "title": "常州留別",
        "author": "耿湋",
        "biography": "",
        "paragraphs": [
            "萬里南天外，求書禹穴間。往來成白首，旦暮見青山。",
            "夜浦涼雲過，秋塘好月閑。殷勤陽羨桂，別此幾時攀。"
        ],
        "notes": [
            ""
        ],
        "volume": "卷二百六十八",
        "no#": 30
    },
    {
        "title": "關山月",
        "author": "耿湋",
        "biography": "",
        "paragraphs": [
            "月明邊徼靜，戍客望鄉時。塞古柳衰盡，關寒榆發遲。",
            "蒼蒼萬里道，戚戚十年悲。今夜青樓上，還應照所思。"
        ],
        "notes": [
            ""
        ],
        "volume": "卷二百六十八",
        "no#": 31
    },
    {
        "title": "代宋州將淮上乞師",
        "author": "耿湋",
        "biography": "",
        "paragraphs": [
            "唇齒幸相依，危亡故遠歸。身輕百戰出，家在數重圍。",
            "上將堅深壘，殘兵鬥落暉。常聞鐵劍利，早晚借餘威。"
        ],
        "notes": [
            ""
        ],
        "volume": "卷二百六十八",
        "no#": 32
    },
    {
        "title": "秋晚臥疾寄司空拾遺曙盧少府綸",
        "author": "耿湋",
        "biography": "",
        "paragraphs": [
            "寒幾坐空堂，疏髯似積霜。老醫迷舊疾，朽藥誤新方。",
            "晚果紅低樹，秋苔綠遍牆。慚非蔣生徑，不敢望求羊。"
        ],
        "notes": [
            ""
        ],
        "volume": "卷二百六十八",
        "no#": 33
    },
    {
        "title": "贈海明上人",
        "author": "耿湋",
        "biography": "",
        "paragraphs": [
            "來自西天竺，持經奉紫微。年深梵語變，行苦俗流歸。",
            "月上安禪久，苔生出院稀。梁間有馴鴿，不去複何依。"
        ],
        "notes": [
            ""
        ],
        "volume": "卷二百六十八",
        "no#": 34
    },
    {
        "title": "津亭有懷",
        "author": "耿湋",
        "biography": "",
        "paragraphs": [
            "津亭一望鄉，淮海晚茫茫。草沒棲洲鷺，天連映浦檣。",
            "往來通楚越，旦暮易漁商。惆悵緘書畢，何人向洛陽。"
        ],
        "notes": [
            ""
        ],
        "volume": "卷二百六十八",
        "no#": 35
    },
    {
        "title": "晚投江澤浦即事呈柳兵曹泥",
        "author": "耿湋",
        "biography": "",
        "paragraphs": [
            "落日過重霞，輕煙上遠沙。移舟沖荇蔓，轉浦入蘆花。",
            "斷岸迂來客，連波漾去槎。故鄉何處在，更道向天涯。"
        ],
        "notes": [
            ""
        ],
        "volume": "卷二百六十八",
        "no#": 36
    },
    {
        "title": "東郊別業",
        "author": "耿湋",
        "biography": "",
        "paragraphs": [
            "東皋占薄田，耕種過餘年。護藥栽山刺，澆蔬引竹泉。",
            "晚雷期稔歲，重霧報晴天。若問幽人意，思齊沮溺賢。"
        ],
        "notes": [
            ""
        ],
        "volume": "卷二百六十八",
        "no#": 37
    },
    {
        "title": "早朝",
        "author": "耿湋",
        "biography": "",
        "paragraphs": [
            "鐘鼓餘聲裏，千官向紫微。冒寒人語少，乘月燭來稀。",
            "清漏聞馳道，輕霞映瑣闈。猶看嘶馬處，未啟掖垣扉。"
        ],
        "notes": [
            ""
        ],
        "volume": "卷二百六十八",
        "no#": 38
    },
    {
        "title": "屏居盩厔",
        "author": "耿湋",
        "biography": "",
        "paragraphs": [
            "百年心不料，一卷日相知。乘興偏難改，憂家是強為。",
            "縣城寒寂寞，峰樹遠參差。自笑無謀者，只應道在斯。"
        ],
        "notes": [
            ""
        ],
        "volume": "卷二百六十八",
        "no#": 39
    },
    {
        "title": "進秋隼",
        "author": "耿湋",
        "biography": "",
        "paragraphs": [
            "豈悟因羅者，迎霜獻紫微。夕陽分素臆，秋色上花衣。",
            "舉翅雲天近，回眸燕雀稀。應隨明主意，百中有光輝。"
        ],
        "notes": [
            ""
        ],
        "volume": "卷二百六十八",
        "no#": 40
    },
    {
        "title": "詠宣州筆",
        "author": "耿湋",
        "biography": "",
        "paragraphs": [
            "寒竹慚虛受，纖毫任幾重。影端緣守直，心勁懶藏鋒。",
            "落紙驚風起，搖空見露濃。丹青與文事，舍此複何從。"
        ],
        "notes": [
            ""
        ],
        "volume": "卷二百六十八",
        "no#": 41
    },
    {
        "title": "春日洪州即事",
        "author": "耿湋",
        "biography": "",
        "paragraphs": [
            "鐘陵春日好，春水滿南塘。竹宇分朱閣，桐花間綠楊。",
            "蹉跎看鬢色，留滯惜年芳。欲問羈愁發，秦關道路長。"
        ],
        "notes": [
            ""
        ],
        "volume": "卷二百六十八",
        "no#": 42
    },
    {
        "title": "雪後宿王純池州草堂",
        "author": "耿湋",
        "biography": "",
        "paragraphs": [
            "宿君湖上宅，琴韻靜參差。夜雪入秋浦，孤城連貴池。",
            "流年看共老，銜酒發中悲。良會應難再，晨雞自有期。"
        ],
        "notes": [
            ""
        ],
        "volume": "卷二百六十八",
        "no#": 43
    },
    {
        "title": "旅次漢故畤",
        "author": "耿湋",
        "biography": "",
        "paragraphs": [
            "我行過漢畤，寥落見孤城。邑裏經多難，兒童識五兵。",
            "廣川桑遍綠，叢薄雉連鳴。惆悵蕭關道，終軍願請纓。"
        ],
        "notes": [
            ""
        ],
        "volume": "卷二百六十八",
        "no#": 44
    },
    {
        "title": "過三郊驛卻寄楊評事時此子郭令公欲有表薦",
        "author": "耿湋",
        "biography": "",
        "paragraphs": [
            "冉冉青衫客，悠悠白髮人。亂山孤驛暮，長路百花新。",
            "終歲行他縣，全家望此身。更思君去就，早晚問平津。"
        ],
        "notes": [
            ""
        ],
        "volume": "卷二百六十八",
        "no#": 45
    },
    {
        "title": "隴西行",
        "author": "耿湋",
        "biography": "",
        "paragraphs": [
            "雪下陽關路，人稀隴戍頭。封狐猶未剪，邊將豈無羞。",
            "白草三冬色，黃雲萬里愁。因思李都尉，畢竟不封侯。"
        ],
        "notes": [
            ""
        ],
        "volume": "卷二百六十八",
        "no#": 46
    },
    {
        "title": "巴陵逢洛陽鄰舍",
        "author": "耿湋",
        "biography": "",
        "paragraphs": [
            "因君知北事，流浪已忘機。客久多人識，年高眾病歸。",
            "連雲湖色遠，度雪雁聲稀。又說家林盡，淒傷淚滿衣。"
        ],
        "notes": [
            ""
        ],
        "volume": "卷二百六十八",
        "no#": 47
    },
    {
        "title": "哭張融",
        "author": "耿湋",
        "biography": "",
        "paragraphs": [
            "早歲能文客，中年與世違。有家孀婦少，無子吊人稀。",
            "繐帳塵空暗，銘旌雨不飛。依然舊鄉路，寂寞幾回歸。"
        ],
        "notes": [
            ""
        ],
        "volume": "卷二百六十八",
        "no#": 48
    },
    {
        "title": "送友貶嶺南",
        "author": "耿湋",
        "biography": "",
        "paragraphs": [
            "暮年從遠謫，落日別交親。湖上北飛雁，天涯南去人。",
            "夢成湘浦夜，淚盡桂陽春。歲月茫茫意，何時雨露新。"
        ],
        "notes": [
            ""
        ],
        "volume": "卷二百六十八",
        "no#": 49
    },
    {
        "title": "春日即事二首",
        "author": "耿湋",
        "biography": "",
        "paragraphs": [
            "詩書成志業，懶慢致蹉跎。聖代丹霄遠，明時白髮多。",
            "淺謀堪自笑，窮巷憶誰過。寂寞前山暮，歸人樵采歌。",
            "數畝東皋宅，青春獨屏居。家貧僮僕慢，官罷友朋疏。",
            "強飲沽來酒，羞看讀了書。閑花開滿地，惆悵複何如。"
        ],
        "notes": [
            ""
        ],
        "volume": "卷二百六十八",
        "no#": 50
    },
    {
        "title": "贈田家翁",
        "author": "耿湋",
        "biography": "",
        "paragraphs": [
            "老人迎客處，籬落稻畦間。蠶屋朝寒閉，田家晝雨閑。",
            "門閭新薙草，蹊徑舊諳山。自道誰相及，邀予試往還。"
        ],
        "notes": [
            ""
        ],
        "volume": "卷二百六十八",
        "no#": 51
    },
    {
        "title": "贈韋山人",
        "author": "耿湋",
        "biography": "",
        "paragraphs": [
            "失意成逋客，終年獨掩扉。無機狎鷗慣，多病見人稀。",
            "流水知行藥，孤雲伴采薇。空齋莫閑笑，心事與時違。"
        ],
        "notes": [
            ""
        ],
        "volume": "卷二百六十八",
        "no#": 52
    },
    {
        "title": "浚公院懷舊",
        "author": "耿湋",
        "biography": "",
        "paragraphs": [
            "遠公傳教畢，身沒向他方。吊客來何見，門人閉影堂。",
            "紗燈臨古砌，塵劄在空床。寂寞疏鐘後，秋天有夕陽。"
        ],
        "notes": [
            ""
        ],
        "volume": "卷二百六十八",
        "no#": 53
    },
    {
        "title": "雨中宿義興寺",
        "author": "耿湋",
        "biography": "",
        "paragraphs": [
            "遙夜宿東林，蟲聲階草深。高風初落葉，多雨未歸心。",
            "家國身猶負，星霜鬢已侵。滄洲縱不去，何處有知音。"
        ],
        "notes": [
            ""
        ],
        "volume": "卷二百六十八",
        "no#": 54
    },
    {
        "title": "送王秘書歸江東",
        "author": "耿湋",
        "biography": "",
        "paragraphs": [
            "回首望知音，逶迤桑柘林。人歸海郡遠，路入雨天深。",
            "萬木經秋葉，孤舟向暮心。唯餘江畔草，應見白頭吟。"
        ],
        "notes": [
            ""
        ],
        "volume": "卷二百六十八",
        "no#": 55
    },
    {
        "title": "渭上送李藏器移家東都",
        "author": "耿湋",
        "biography": "",
        "paragraphs": [
            "求名雖有據，學稼又無田。故國三千里，新春五十年。",
            "移家還作客，避地莫知賢。洛浦今何處，風帆去渺然。"
        ],
        "notes": [
            ""
        ],
        "volume": "卷二百六十八",
        "no#": 56
    },
    {
        "title": "春尋柳先生",
        "author": "耿湋",
        "biography": "",
        "paragraphs": [
            "言是商山老，塵心莫問年。白髯垂策短，烏帽據梧偏。",
            "酒熟飛巴雨，丹成見海田。疏雲披遠水，景動石床前。"
        ],
        "notes": [
            ""
        ],
        "volume": "卷二百六十八",
        "no#": 57
    },
    {
        "title": "題藏公院",
        "author": "耿湋",
        "biography": "",
        "paragraphs": [
            "古院林公住，疏篁近井桃。俗年人見少，禪地自知高。",
            "藥草誠多喻，滄溟在一毫。仍悲次宗輩，塵事日為勞。"
        ],
        "notes": [
            ""
        ],
        "volume": "卷二百六十八",
        "no#": 58
    },
    {
        "title": "夏夜西亭即事寄錢員外",
        "author": "耿湋",
        "biography": "",
        "paragraphs": [
            "高亭賓客散，暑夜醉相和。細汗迎衣集，微涼待扇過。",
            "風還池色定，月晚樹陰多。遙想隨行者，珊珊動曉珂。"
        ],
        "notes": [
            ""
        ],
        "volume": "卷二百六十八",
        "no#": 59
    },
    {
        "title": "與清江上人及諸公宿李八昆季宅",
        "author": "耿湋",
        "biography": "",
        "paragraphs": [
            "湯公多外友，洛社自相依。遠客還登會，秋懷欲忘歸。",
            "驚風林果少，驟雨砌蟲稀。更過三張價，東游愧陸機。"
        ],
        "notes": [
            ""
        ],
        "volume": "卷二百六十八",
        "no#": 60
    },
    {
        "title": "春日即事",
        "author": "耿湋",
        "biography": "",
        "paragraphs": [
            "鄰里朝光遍，披衣夜醉醒。庖廚非舊火，林木發新青。",
            "接果移天性，疏泉逐地形。清明來幾日，戴勝已堪聽。"
        ],
        "notes": [
            ""
        ],
        "volume": "卷二百六十八",
        "no#": 61
    },
    {
        "title": "秋夜會宿李永宅憶江南舊游",
        "author": "耿湋",
        "biography": "",
        "paragraphs": [
            "偶宿俱南客，相看喜盡歸。湖山話不極，歲月念空違。",
            "子夜高梧冷，秋陰遠漏微。那無此良會，惜在謝家稀。"
        ],
        "notes": [
            ""
        ],
        "volume": "卷二百六十八",
        "no#": 62
    },
    {
        "title": "冬夜尋李永因書事贈之",
        "author": "耿湋",
        "biography": "",
        "paragraphs": [
            "棲遑偏降志，疵賤倍修身。近覺多衰鬢，深知獨故人。",
            "天垂五夜月，霜覆九衢塵。不待逢沮溺，而今惡問津。"
        ],
        "notes": [
            ""
        ],
        "volume": "卷二百六十八",
        "no#": 63
    },
    {
        "title": "立春日宴高陵任明府宅",
        "author": "耿湋",
        "biography": "",
        "paragraphs": [
            "春灰今變候，密雪又霏霏。坐客同心滿，流年此會稀。",
            "風成空處亂，素積夜來飛。且共銜杯酒，陶潛不得歸。"
        ],
        "notes": [
            ""
        ],
        "volume": "卷二百六十八",
        "no#": 64
    },
    {
        "title": "春日遊慈恩寺寄暢當",
        "author": "耿湋",
        "biography": "",
        "paragraphs": [
            "浮世今何事，空門此諦真。死生俱是夢，哀樂詎關身。",
            "遠草光連水，春篁色離塵。當從庾中庶，詩客更何人。"
        ],
        "notes": [
            ""
        ],
        "volume": "卷二百六十八",
        "no#": 65
    },
    {
        "title": "晚秋過蘇少府",
        "author": "耿湋",
        "biography": "",
        "paragraphs": [
            "九江迷去住，群吏且因依。高木秋垂露，寒城暮掩扉。",
            "隨雲心自遠，看草伴應稀。肯信同年友，相望青瑣闈。"
        ],
        "notes": [
            ""
        ],
        "volume": "卷二百六十八",
        "no#": 66
    },
    {
        "title": "登鸛雀樓",
        "author": "耿湋",
        "biography": "",
        "paragraphs": [
            "久客心常醉，高樓日漸低。黃河經海內，華岳鎮關西。",
            "去遠千帆小，來遲獨鳥迷。終年不得意，空覺負東溪。"
        ],
        "notes": [
            ""
        ],
        "volume": "卷二百六十八",
        "no#": 67
    },
    {
        "title": "賦得沙上雁",
        "author": "耿湋",
        "biography": "",
        "paragraphs": [
            "衡陽多道裏，弱羽複哀音。還塞知何日，驚弦亂此心。",
            "夜陰前侶遠，秋冷後湖深。獨立汀洲意，寧知霜霰侵。"
        ],
        "notes": [
            ""
        ],
        "volume": "卷二百六十八",
        "no#": 68
    },
    {
        "title": "夜尋盧處士",
        "author": "耿湋",
        "biography": "",
        "paragraphs": [
            "月高雞犬靜，門掩向寒塘。夜竹深茅宇，秋庭冷石床。",
            "住山年已遠，服藥壽偏長。虛棄如吾者，逢君益自傷。"
        ],
        "notes": [
            ""
        ],
        "volume": "卷二百六十八",
        "no#": 69
    },
    {
        "title": "邠州留別",
        "author": "耿湋",
        "biography": "",
        "paragraphs": [
            "終歲山川路，生涯總幾何。艱難為客慣，貧賤受恩多。",
            "暮角寒山色，秋風遠水波。無人見惆悵，垂鞚入煙蘿。"
        ],
        "notes": [
            ""
        ],
        "volume": "卷二百六十八",
        "no#": 70
    },
    {
        "title": "贈張將軍",
        "author": "耿湋",
        "biography": "",
        "paragraphs": [
            "寥落軍城暮，重門返照間。鼓鼙經雨暗，士馬過秋閑。",
            "慣守臨邊郡，曾營近海山。關西舊業在，夜夜夢中還。"
        ],
        "notes": [
            ""
        ],
        "volume": "卷二百六十八",
        "no#": 71
    },
    {
        "title": "贈隱公",
        "author": "耿湋",
        "biography": "",
        "paragraphs": [
            "世間無近遠，定裏遍曾過。東海經長在，南朝寺最多。",
            "暮年聊化俗，初地即摧魔。今日忘塵慮，看心義若何。"
        ],
        "notes": [
            ""
        ],
        "volume": "卷二百六十八",
        "no#": 72
    },
    {
        "title": "贈別安邑韓少府",
        "author": "耿湋",
        "biography": "",
        "paragraphs": [
            "子真能自在，江海意何如。門掩疏塵吏，心閑閱道書。",
            "古城寒欲雪，遠客暮無車。杳杳思前路，誰堪千里餘。"
        ],
        "notes": [
            ""
        ],
        "volume": "卷二百六十八",
        "no#": 73
    },
    {
        "title": "送胡校書秩滿歸河中",
        "author": "耿湋",
        "biography": "",
        "paragraphs": [
            "古樹汾陰道，悠悠東去長。位卑仍解印，身老又還鄉。",
            "河水平秋岸，關門向夕陽。音書須數附，莫學晉嵇康。"
        ],
        "notes": [
            ""
        ],
        "volume": "卷二百六十八",
        "no#": 74
    },
    {
        "title": "送河中張胄曹往太原計會回",
        "author": "耿湋",
        "biography": "",
        "paragraphs": [
            "北風長至遠，四牡向幽並。衰木新田路，寒蕪故絳城。",
            "遙聽邊上信，遠計朔南程。料變當臨事，遙知外國情。"
        ],
        "notes": [
            ""
        ],
        "volume": "卷二百六十八",
        "no#": 75
    },
    {
        "title": "送郭正字歸郢上",
        "author": "耿湋",
        "biography": "",
        "paragraphs": [
            "濟江篇已出，書府俸猶貧。積雪商山道，全家楚塞人。",
            "大堤逢落日，廣漢望通津。卻別漁潭下，驚鷗那可親。"
        ],
        "notes": [
            ""
        ],
        "volume": "卷二百六十八",
        "no#": 76
    },
    {
        "title": "題李孝廉書房",
        "author": "耿湋",
        "biography": "",
        "paragraphs": [
            "野情專易外，一室向青山。業就三編絕，心通萬事閑。",
            "鶯稀春木上，草遍暮階間。莫道歸繻在，來時棄故關。"
        ],
        "notes": [
            ""
        ],
        "volume": "卷二百六十八",
        "no#": 77
    },
    {
        "title": "酬暢當",
        "author": "耿湋",
        "biography": "",
        "paragraphs": [
            "同遊漆沮後，已是十年餘。幾度曾相夢，何時定得書。",
            "月高城影盡，霜重柳條疏。且對尊中酒，千般想未如。"
        ],
        "notes": [
            ""
        ],
        "volume": "卷二百六十八",
        "no#": 78
    },
    {
        "title": "留別解縣韓明府",
        "author": "耿湋",
        "biography": "",
        "paragraphs": [
            "閒人州縣厭，賤士友朋譏。朔雪逢初下，秦關獨暮歸。",
            "寒茅下原淺，殘雪過風微。一路何相慰，唯君能政稀。"
        ],
        "notes": [
            ""
        ],
        "volume": "卷二百六十八",
        "no#": 79
    },
    {
        "title": "游鐘山紫芝觀",
        "author": "耿湋",
        "biography": "",
        "paragraphs": [
            "系舟仙宅下，清磬落春風。雨數芝田長，雲開石路重。",
            "古房清磴接，深殿紫煙濃。鶴駕何時去，遊人自不逢。"
        ],
        "notes": [
            ""
        ],
        "volume": "卷二百六十八",
        "no#": 80
    },
    {
        "title": "晚秋宿裴員外寺院",
        "author": "耿湋",
        "biography": "",
        "paragraphs": [
            "仲言多麗藻，晚水獨芙蓉。梁苑仍秋過，仁祠又夜逢。",
            "回林通暗竹，去雨帶寒鐘。原向空門裏，修持比晝龍。"
        ],
        "notes": [
            ""
        ],
        "volume": "卷二百六十八",
        "no#": 81
    },
    {
        "title": "秋夜喜盧司直嚴少府訪宿",
        "author": "耿湋",
        "biography": "",
        "paragraphs": [
            "寂寂閉層城，悠悠此夜情。早涼過鬢髮，秋思入柴荊。",
            "嚴子多高趣，盧公有盛名。還如杜陵下，暫拂蔣元卿。"
        ],
        "notes": [
            ""
        ],
        "volume": "卷二百六十八",
        "no#": 82
    },
    {
        "title": "下邽客舍喜叔孫主簿鄭少府見過",
        "author": "耿湋",
        "biography": "",
        "paragraphs": [
            "良宵複杪秋，把酒說羈遊。落木東西別，寒萍遠近流。",
            "蕭條旅館月，寂曆曙更籌。不是仇梅至，何人問百憂。"
        ],
        "notes": [
            ""
        ],
        "volume": "卷二百六十八",
        "no#": 83
    },
    {
        "title": "盩厔客舍",
        "author": "耿湋",
        "biography": "",
        "paragraphs": [
            "寥寂荒壘下，客舍雨微微。門見苔生滿，心慚吏到稀。",
            "籬花看未發，海燕欲先歸。無限堪惆悵，誰家複擣衣。"
        ],
        "notes": [
            ""
        ],
        "volume": "卷二百六十八",
        "no#": 84
    },
    {
        "title": "宿韋員外宅",
        "author": "耿湋",
        "biography": "",
        "paragraphs": [
            "傳經韋相後，賜筆漢家郎。幽閣諸生會，寒宵幾刻長。",
            "座中燈泛酒，簷外月如霜。人事多飄忽，邀歡詎可忘。"
        ],
        "notes": [
            ""
        ],
        "volume": "卷二百六十八",
        "no#": 85
    },
    {
        "title": "登沃州山",
        "author": "耿湋",
        "biography": "",
        "paragraphs": [
            "沃州初望海，攜手盡時髦。小暑開鵬翼，新蓂長鷺濤。",
            "月如芳草遠，身比夕陽高。羊祜傷風景，誰雲異我曹。"
        ],
        "notes": [
            ""
        ],
        "volume": "卷二百六十八",
        "no#": 86
    },
    {
        "title": "宿岐山薑明府廳",
        "author": "耿湋",
        "biography": "",
        "paragraphs": [
            "暝色休群動，秋齋遠客情。細風和雨氣，寒竹度簾聲。",
            "日覺蹉跎近，天教懶慢成。誰能謁卿相，朝夕算浮榮。"
        ],
        "notes": [
            ""
        ],
        "volume": "卷二百六十八",
        "no#": 87
    },
    {
        "title": "上巳日",
        "author": "耿湋",
        "biography": "",
        "paragraphs": [
            "共來修禊事，內顧一悲翁。玉鬢風塵下，花林絲管中。",
            "故山離水石，舊侶失鵷鴻。不及游魚樂，裴回蓮葉東。"
        ],
        "notes": [
            ""
        ],
        "volume": "卷二百六十八",
        "no#": 88
    },
    {
        "title": "登樂游原",
        "author": "耿湋",
        "biography": "",
        "paragraphs": [
            "園廟何年廢，登臨有故丘。孤村連日靜，多雨及霖休。",
            "常與秦山對，曾經漢主遊。豈知千載後，萬事水東流。"
        ],
        "notes": [
            ""
        ],
        "volume": "卷二百六十八",
        "no#": 89
    },
    {
        "title": "題惟幹上人房",
        "author": "耿湋",
        "biography": "",
        "paragraphs": [
            "繩床茅屋下，獨坐味閑安。苦行無童子，忘機避宰官。",
            "是非齊已久，夏臘比應難。更悟真如性，塵心稍自寬。"
        ],
        "notes": [
            ""
        ],
        "volume": "卷二百六十八",
        "no#": 90
    },
    {
        "title": "會鳳翔張少尹南亭",
        "author": "耿湋",
        "biography": "",
        "paragraphs": [
            "遠過張正見，詩興自依依。西府軍城暮，南庭吏事稀。",
            "草簷宜日過，花圃任煙歸。更料重關外，群僚候啟扉。"
        ],
        "notes": [
            ""
        ],
        "volume": "卷二百六十八",
        "no#": 91
    },
    {
        "title": "早春宴高陵滑少府",
        "author": "耿湋",
        "biography": "",
        "paragraphs": [
            "且寬沈簿領，應賴酒如澠。春夜霜猶下，東城月未升。",
            "清言饒醉客，亂舞避寒燈。名字書仙籍，諸生病未能。"
        ],
        "notes": [
            ""
        ],
        "volume": "卷二百六十八",
        "no#": 92
    },
    {
        "title": "寒蜂采菊蕊",
        "author": "耿湋",
        "biography": "",
        "paragraphs": [
            "遊颺下晴空，尋芳到菊叢。帶聲來蕊上，連影在香中。",
            "去住沾餘霧，高低順過風。終慚異蝴蝶，不與夢魂通。"
        ],
        "notes": [
            ""
        ],
        "volume": "卷二百六十八",
        "no#": 93
    },
    {
        "title": "題楊著別業",
        "author": "耿湋",
        "biography": "",
        "paragraphs": [
            "柳巷向陂斜，回陽噪亂鴉。農桑子雲業，書籍蔡邕家。",
            "暮葉初翻砌，寒池轉露沙。如何守儒行，寂寞過年華。"
        ],
        "notes": [
            ""
        ],
        "volume": "卷二百六十八",
        "no#": 94
    },
    {
        "title": "送太僕寺李丞赴都到桃林塞",
        "author": "耿湋",
        "biography": "",
        "paragraphs": [
            "遠過桃林塞，休年自昔聞。曲河隨暮草，重阜接閑雲。",
            "造父為周禦，詹嘉守晉軍。應多懷古思，落葉又紛紛。"
        ],
        "notes": [
            ""
        ],
        "volume": "卷二百六十八",
        "no#": 95
    },
    {
        "title": "宋中",
        "author": "耿湋",
        "biography": "",
        "paragraphs": [
            "百戰無軍食，孤城陷虜塵。為傷多易子，翻吊淺為臣。",
            "漫漫東流水，悠悠南陌人。空思前事往，向曉淚沾巾。"
        ],
        "notes": [
            ""
        ],
        "volume": "卷二百六十八",
        "no#": 96
    },
    {
        "title": "陪宴湖州公堂",
        "author": "耿湋",
        "biography": "",
        "paragraphs": [
            "謝公為楚郡，坐客是瑤林。文府重門奧，儒源積浪深。",
            "壺觴邀薄醉，笙磬發高音。末至才仍短，難隨白雪吟。"
        ],
        "notes": [
            ""
        ],
        "volume": "卷二百六十八",
        "no#": 97
    },
    {
        "title": "尋覺公因寄李二端司空十四曙",
        "author": "耿湋",
        "biography": "",
        "paragraphs": [
            "少年嘗昧道，無事日悠悠。及至悟生死，尋僧已白頭。",
            "雲回廬瀑雨，樹落給園秋。為我謝宗許，塵中難久留。"
        ],
        "notes": [
            ""
        ],
        "volume": "卷二百六十八",
        "no#": 98
    },
    {
        "title": "送郭秀才赴舉",
        "author": "耿湋",
        "biography": "",
        "paragraphs": [
            "鄉賦鹿鳴篇，君為貢士先。新經夢筆夜，才比棄繻年。",
            "海雨沾隋柳，江潮赴楚船。相看南去雁，離恨倍潸然。"
        ],
        "notes": [
            ""
        ],
        "volume": "卷二百六十八",
        "no#": 99
    },
    {
        "title": "送王閏",
        "author": "耿湋",
        "biography": "",
        "paragraphs": [
            "相送臨漢水，愴然望故關。江蕪連夢澤，楚雪入商山。",
            "語我他年舊，看君此日還。因將自悲淚，一灑別離間。"
        ],
        "notes": [
            ""
        ],
        "volume": "卷二百六十八",
        "no#": 100
    },
    {
        "title": "送蜀客還",
        "author": "耿湋",
        "biography": "",
        "paragraphs": [
            "萬峰深積翠，路向此中難。欲暮多羈思，因高莫遠看。",
            "卓家人寂寞，揚子業荒殘。唯見岷山水，悠悠帶月寒。"
        ],
        "notes": [
            ""
        ],
        "volume": "卷二百六十八",
        "no#": 101
    },
    {
        "title": "送海州盧錄事",
        "author": "耿湋",
        "biography": "",
        "paragraphs": [
            "之官逢計吏，風土問如何。海口朝陽近，青州春氣多。",
            "郊原鵬影到，樓閣蜃雲和。損益關從事，期聽勞者歌。"
        ],
        "notes": [
            ""
        ],
        "volume": "卷二百六十八",
        "no#": 102
    },
    {
        "title": "登鐘山館",
        "author": "耿湋",
        "biography": "",
        "paragraphs": [
            "匹馬宜春路，蕭條背館心。澗花寒夕雨，潭水黑朝林。",
            "野市魚鹽隘，江村竹葦深。子規何處發，青樹滿高岑。"
        ],
        "notes": [
            ""
        ],
        "volume": "卷二百六十八",
        "no#": 103
    },
    {
        "title": "秋日",
        "author": "耿湋",
        "biography": "",
        "paragraphs": [
            "照耀天山外，飛鴉幾共過。微紅拂秋漢，片白透長波。",
            "影促寒汀薄，光殘古木多。金霞與雲氣，散漫複相和。"
        ],
        "notes": [
            ""
        ],
        "volume": "卷二百六十八",
        "no#": 104
    },
    {
        "title": "贈苗員外",
        "author": "耿湋",
        "biography": "",
        "paragraphs": [
            "為郎日賦詩，小謝少年時。業繼儒門後，心多道者期。",
            "晚回長樂殿，新出夜明祠。行樂西園暮，春風動柳絲。"
        ],
        "notes": [
            ""
        ],
        "volume": "卷二百六十八",
        "no#": 105
    },
    {
        "title": "詣順公問道",
        "author": "耿湋",
        "biography": "",
        "paragraphs": [
            "此身知是妄，遠遠詣支公。何法住持後，能逃生死中。",
            "秋苔經古徑，蘀葉滿疏叢。方便如開誘，南宗與北宗。"
        ],
        "notes": [
            ""
        ],
        "volume": "卷二百六十八",
        "no#": 106
    },
    {
        "title": "廢慶寶寺",
        "author": "耿湋",
        "biography": "",
        "paragraphs": [
            "黃葉前朝寺，無僧寒殿開。池晴龜出暴，松暝鶴飛回。",
            "古井碑橫草，陰廊畫雜苔。禪宮亦銷歇，塵世轉堪哀。"
        ],
        "notes": [
            ""
        ],
        "volume": "卷二百六十八",
        "no#": 107
    },
    {
        "title": "赴許州留別洛中親故",
        "author": "耿湋",
        "biography": "",
        "paragraphs": [
            "淳風今變俗，末學誤為文。倖免投湘浦，那辭近汝墳。",
            "山遮魏闕路，日隱洛陽雲。誰念聯翩翼，煙中獨失群。"
        ],
        "notes": [
            ""
        ],
        "volume": "卷二百六十八",
        "no#": 108
    },
    {
        "title": "送葉尊師歸處州",
        "author": "耿湋",
        "biography": "",
        "paragraphs": [
            "風馭南行遠，長山與夜江。群祆離分野，五嶽拜旌幢。",
            "石髓調金鼎，雲漿實玉缸。cB々吠聲曉，洞府有仙厖。"
        ],
        "notes": [
            ""
        ],
        "volume": "卷二百六十八",
        "no#": 109
    }
]