[
    {
        "title": "山亭懷古",
        "author": "張弘靖",
        "biography": "",
        "paragraphs": [
            "叢石依古城，懸泉灑清池。高低袤丈內，衡霍相蔽虧。",
            "歸田竟何因，為郡豈所宜。誰能辨人野，寄適聊在斯。"
        ],
        "notes": [
            ""
        ],
        "volume": "卷三百六十六",
        "no#": 1
    },
    {
        "title": "和張相公太原山亭懷古詩",
        "author": "韓察",
        "biography": "",
        "paragraphs": [
            "公府政多暇，思與仁智全。為山想岩穴，引水聽潺湲。",
            "軒冕跡自逸，塵俗無由牽。蒼生方矚望，詎得賦歸田。"
        ],
        "notes": [
            ""
        ],
        "volume": "卷三百六十六",
        "no#": 2
    },
    {
        "title": "和張相公太原山亭懷古詩",
        "author": "崔恭",
        "biography": "",
        "paragraphs": [
            "高情樂閑放，寄跡山水中。朝霞鋪座右，虛白貯清風。",
            "潛竇激飛泉，石路躋且崇。步武有勝概，不與俗情同。"
        ],
        "notes": [
            ""
        ],
        "volume": "卷三百六十六",
        "no#": 3
    },
    {
        "title": "和張相公太原山亭懷古詩",
        "author": "陸瀍",
        "biography": "",
        "paragraphs": [
            "激水瀉飛瀑，寄懷良在茲。如何謝安石，要結東山期。",
            "入座蘭蕙馥，當軒松桂滋。於焉悟幽道，境寂心自怡。"
        ],
        "notes": [
            ""
        ],
        "volume": "卷三百六十六",
        "no#": 4
    },
    {
        "title": "和張相公太原亭懷古詩",
        "author": "胡證",
        "biography": "",
        "paragraphs": [
            "飛泉天臺狀，峭石蓬萊姿。潺湲與青翠，咫尺當幽奇。",
            "居然盡精道，得以書妍詞。豈無他山勝，懿此清軒墀。"
        ],
        "notes": [
            ""
        ],
        "volume": "卷三百六十六",
        "no#": 5
    },
    {
        "title": "句",
        "author": "胡證",
        "biography": "",
        "paragraphs": [
            "詩書入京國，旌旆過鄉關。（《因話錄》雲：證拜振武節",
            "度使，道河中。時趙宗儒為帥，證備桑梓禮入謁，"
        ],
        "notes": [
            ""
        ],
        "volume": "卷三百六十六",
        "no#": 6
    },
    {
        "title": "和太原山亭懷古詩",
        "author": "張賈",
        "biography": "",
        "paragraphs": [
            "中庭起崖谷，漱玉下漣漪。丹丘誰雲遠，寓象得心期。",
            "豈不貴鐘鼎，至懷在希夷。唯當蓬萊閣，靈鳳複來儀。"
        ],
        "notes": [
            ""
        ],
        "volume": "卷三百六十六",
        "no#": 7
    },
    {
        "title": "和裴司空答張秘書贈馬詩",
        "author": "張賈",
        "biography": "",
        "paragraphs": [
            "閣下從容舊客卿，寄來駿馬賞高情。任追煙景騎仍醉，",
            "須知上宰吹噓意，送入天門上路行。"
        ],
        "notes": [
            ""
        ],
        "volume": "卷三百六十六",
        "no#": 8
    },
    {
        "title": "句",
        "author": "張賈",
        "biography": "",
        "paragraphs": [
            "夫子生知者，相期妙理中。。"
        ],
        "notes": [
            ""
        ],
        "volume": "卷三百六十六",
        "no#": 9
    },
    {
        "title": "吳興三絕",
        "author": "張文規",
        "biography": "",
        "paragraphs": [
            "蘋洲須覺池沼俗，苧布直勝羅紈輕。清風樓下草初出，"
        ],
        "notes": [
            ""
        ],
        "volume": "卷三百六十六",
        "no#": 10
    },
    {
        "title": "湖州貢焙新茶",
        "author": "張文規",
        "biography": "",
        "paragraphs": [
            "鳳輦尋春半醉回，仙娥進水禦簾開。",
            "牡丹花笑金鈿動，傳奏吳興紫筍來。"
        ],
        "notes": [
            ""
        ],
        "volume": "卷三百六十六",
        "no#": 11
    },
    {
        "title": "句",
        "author": "張文規",
        "biography": "",
        "paragraphs": [
            "誰雲隼旟吏，長對虎頭岩。。"
        ],
        "notes": [
            ""
        ],
        "volume": "卷三百六十六",
        "no#": 12
    }
]