[
    {
        "title": "送泉州李使君之任",
        "author": "包何",
        "biography": "",
        "paragraphs": [
            "傍海皆荒服，分符重漢臣。雲山百越路，市井十洲人。",
            "執玉來朝遠，還珠入貢頻。連年不見雪，到處即行春。"
        ],
        "notes": [
            ""
        ],
        "volume": "卷二百零八",
        "no#": 1
    },
    {
        "title": "和孟虔州閑齋即事",
        "author": "包何",
        "biography": "",
        "paragraphs": [
            "古郡鄰江嶺，公庭半薜蘿。府僚閑不入，山鳥靜偏過。",
            "睥睨臨花柳，欄幹枕芰荷。麥秋今欲至，君聽兩岐歌。"
        ],
        "notes": [
            ""
        ],
        "volume": "卷二百零八",
        "no#": 2
    },
    {
        "title": "同李郎中淨律院梡子樹",
        "author": "包何",
        "biography": "",
        "paragraphs": [
            "本梡稀難識，沙門種則生。葉殊經寫字，子為佛稱名。",
            "濾水澆新長，燃燈暖更榮。亭亭無別意，只是勸修行。"
        ],
        "notes": [
            ""
        ],
        "volume": "卷二百零八",
        "no#": 3
    },
    {
        "title": "同閻伯均宿道士觀有述",
        "author": "包何",
        "biography": "",
        "paragraphs": [
            "南國佳人去不回，洛陽才子更須媒。綺琴白雪無心弄，",
            "縱令奔月成仙去，且作行雲入夢來。"
        ],
        "notes": [
            ""
        ],
        "volume": "卷二百零八",
        "no#": 4
    },
    {
        "title": "送烏程王明府貶巴江",
        "author": "包何",
        "biography": "",
        "paragraphs": [
            "一片孤帆無四鄰，北風吹過五湖濱。",
            "相看儘是江南客，獨有君為嶺外人。"
        ],
        "notes": [
            ""
        ],
        "volume": "卷二百零八",
        "no#": 5
    },
    {
        "title": "同舍弟佶、班、韋二員外秋苔對之成詠",
        "author": "包何",
        "biography": "",
        "paragraphs": [
            "每看苔蘚色，如向簿書閑。幽思纏芳樹，高情寄遠山。",
            "雨痕連地綠，日色出林斑。卻笑興公賦，臨危滑石間。"
        ],
        "notes": [
            ""
        ],
        "volume": "卷二百零八",
        "no#": 6
    },
    {
        "title": "送王汶宰江陰",
        "author": "包何",
        "biography": "",
        "paragraphs": [
            "郡北乘流去，花間竟日行。海魚朝滿市，江鳥夜喧城。",
            "止酒非關病，援琴不在聲。應緣五斗米，數日滯淵明。"
        ],
        "notes": [
            ""
        ],
        "volume": "卷二百零八",
        "no#": 7
    },
    {
        "title": "和苗員外寓直中書",
        "author": "包何",
        "biography": "",
        "paragraphs": [
            "朝列稱多士，君家有二難。貞為台裏柏，芳作省中蘭。",
            "夜宿分曹闊，晨趨接武歡。每憐雙闕下，雁序入鴛鸞。"
        ],
        "notes": [
            ""
        ],
        "volume": "卷二百零八",
        "no#": 8
    },
    {
        "title": "闕下芙蓉",
        "author": "包何",
        "biography": "",
        "paragraphs": [
            "一人理國致升平，萬物呈祥助聖明。天上河從闕下過，",
            "更對樂懸張宴處，歌工欲奏採蓮聲。"
        ],
        "notes": [
            ""
        ],
        "volume": "卷二百零八",
        "no#": 9
    },
    {
        "title": "江上田家",
        "author": "包何",
        "biography": "",
        "paragraphs": [
            "近海川原薄，人家本自稀。黍苗期臘酒，霜葉是寒衣。",
            "市井誰相識，漁樵夜始歸。不須騎馬問，恐畏狎鷗飛。"
        ],
        "notes": [
            ""
        ],
        "volume": "卷二百零八",
        "no#": 10
    },
    {
        "title": "送韋侍禦奉使江嶺諸道催青苗錢",
        "author": "包何",
        "biography": "",
        "paragraphs": [
            "近遠從王事，南行處處經。手持霜簡白，心在夏苗青。",
            "回雁書應報，愁猿夜屢聽。因君使絕域，方物盡來庭。"
        ],
        "notes": [
            ""
        ],
        "volume": "卷二百零八",
        "no#": 11
    },
    {
        "title": "和程員外春日東郊即事",
        "author": "包何",
        "biography": "",
        "paragraphs": [
            "郎官休浣憐遲日，野老歡娛為有年。幾處折花驚蝶夢，",
            "直到閉關朝謁去，鶯聲不散柳含煙。"
        ],
        "notes": [
            ""
        ],
        "volume": "卷二百零八",
        "no#": 12
    },
    {
        "title": "裴端公使院，賦得隔簾見春雨",
        "author": "包何",
        "biography": "",
        "paragraphs": [
            "細雨未成霖，垂簾但覺陰。唯看上砌濕，不遣入簷深。",
            "度隙沾霜簡，因風潤綺琴。須移戶外屨，簷溜夜相侵。"
        ],
        "notes": [
            ""
        ],
        "volume": "卷二百零八",
        "no#": 13
    },
    {
        "title": "相裏使君第七男生日",
        "author": "包何",
        "biography": "",
        "paragraphs": [
            "娶妻生子複生男，獨有君家眾所談。荀氏八龍唯欠一，",
            "誰道眾賢能繼體，須知個個出於藍。"
        ],
        "notes": [
            ""
        ],
        "volume": "卷二百零八",
        "no#": 14
    },
    {
        "title": "同諸公尋李方直不遇",
        "author": "包何",
        "biography": "",
        "paragraphs": [
            "聞說到揚州，吹簫憶舊遊。人來多不見，莫是上迷樓。"
        ],
        "notes": [
            ""
        ],
        "volume": "卷二百零八",
        "no#": 15
    },
    {
        "title": "婺州留別鄧使君",
        "author": "包何",
        "biography": "",
        "paragraphs": [
            "西掖馳名久，東陽出守時。江山婺女分，風月隱侯詩。",
            "別恨雙溪急，留歡五馬遲。回舟映沙嶼，未遠剩相思。"
        ],
        "notes": [
            ""
        ],
        "volume": "卷二百零八",
        "no#": 16
    },
    {
        "title": "寄楊侍禦",
        "author": "包何",
        "biography": "",
        "paragraphs": [
            "一官何幸得同時，十載無媒獨見遺。",
            "今日不論腰下組，請君看取鬢邊絲。"
        ],
        "notes": [
            ""
        ],
        "volume": "卷二百零八",
        "no#": 17
    },
    {
        "title": "賦得秤，送孟孺卿",
        "author": "包何",
        "biography": "",
        "paragraphs": [
            "願以金秤錘，因君贈別離。鉤懸新月吐，衡舉眾星隨。",
            "掌握須平執，錙銖必盡知。由來投分審，莫放弄權移。"
        ],
        "notes": [
            ""
        ],
        "volume": "卷二百零八",
        "no#": 18
    },
    {
        "title": "長安曉望，寄崔補闕",
        "author": "包何",
        "biography": "",
        "paragraphs": [
            "迢遞山河擁帝京，參差宮殿接雲平。風吹曉漏經長樂，",
            "自憐久滯諸生列，未得金閨籍姓名。"
        ],
        "notes": [
            ""
        ],
        "volume": "卷二百零八",
        "no#": 19
    }
]