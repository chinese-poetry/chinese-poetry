[
    {
        "title": "洛陽早春",
        "author": "顧況",
        "biography": "",
        "paragraphs": [
            "何地避春愁，終年憶舊遊。一家千裏外，百舌五更頭。",
            "客路偏逢雨，鄉山不入樓。故園桃李月，伊水向東流。"
        ],
        "notes": [
            ""
        ],
        "volume": "卷二百六十六",
        "no#": 1
    },
    {
        "title": "步虛詞",
        "author": "顧況",
        "biography": "",
        "paragraphs": [
            "迥步遊三洞，清心禮七真。飛符超羽翼，焚火醮星辰。",
            "殘藥沾雞犬，靈香出鳳麟。壺中無窄處，願得一容身。"
        ],
        "notes": [
            ""
        ],
        "volume": "卷二百六十六",
        "no#": 2
    },
    {
        "title": "鄱陽大雲寺一公房",
        "author": "顧況",
        "biography": "",
        "paragraphs": [
            "盡日陪遊處，斜陽竹院清。定中觀有漏，言外證無生。",
            "色界聊傳法，空門不用情。欲知相去近，鐘鼓兩聞聲。"
        ],
        "notes": [
            ""
        ],
        "volume": "卷二百六十六",
        "no#": 3
    },
    {
        "title": "送友失意南歸",
        "author": "顧況",
        "biography": "",
        "paragraphs": [
            "衣揮京洛塵，完璞伴歸人。故國青山遍，滄江白髮新。",
            "鄰荒收酒幔，屋古布苔茵。不用通名姓，漁樵共主賓。"
        ],
        "notes": [
            ""
        ],
        "volume": "卷二百六十六",
        "no#": 4
    },
    {
        "title": "南歸",
        "author": "顧況",
        "biography": "",
        "paragraphs": [
            "老病力難任，猶多鏡雪侵。鱸魚消宦況，鷗鳥識歸心。",
            "急雨江帆重，殘更驛樹深。鄉關殊可望，漸漸入吳音。"
        ],
        "notes": [
            ""
        ],
        "volume": "卷二百六十六",
        "no#": 5
    },
    {
        "title": "閒居自述",
        "author": "顧況",
        "biography": "",
        "paragraphs": [
            "榮辱不關身，誰為疏與親。有山堪結屋，無地可容塵。",
            "白髮偏添壽，黃花不笑貧。一樽朝暮醉，陶令果何人。"
        ],
        "notes": [
            ""
        ],
        "volume": "卷二百六十六",
        "no#": 6
    },
    {
        "title": "題歙山棲霞寺",
        "author": "顧況",
        "biography": "",
        "paragraphs": [
            "明征君舊宅，陳後主題詩。跡在人亡處，山空月滿時。",
            "寶瓶無破響，道樹有低枝。已是傷離客，仍逢靳尚祠。"
        ],
        "notes": [
            ""
        ],
        "volume": "卷二百六十六",
        "no#": 7
    },
    {
        "title": "經廢寺",
        "author": "顧況",
        "biography": "",
        "paragraphs": [
            "不知何世界，有處似南朝。石路無人掃，松門被火燒。",
            "斷幡猶掛刹，故板尚支橋。數卷殘經在，多年字欲銷。"
        ],
        "notes": [
            ""
        ],
        "volume": "卷二百六十六",
        "no#": 8
    },
    {
        "title": "送李道士",
        "author": "顧況",
        "biography": "",
        "paragraphs": [
            "人境年虛擲，仙源日未斜。羨君乘竹杖，辭我隱桃花。",
            "鳥去甯知路，雲飛似憶家。莫愁客鬢改，自有紫河車。"
        ],
        "notes": [
            ""
        ],
        "volume": "卷二百六十六",
        "no#": 9
    },
    {
        "title": "酬唐起居前後見寄二首",
        "author": "顧況",
        "biography": "",
        "paragraphs": [
            "愁人空望國，驚鳥不歸林。莫話彈冠事，誰知結襪心。",
            "霜凋樹吹斷，土蝕劍痕深。欲作懷沙賦，明時恥自沉。",
            "何處吊靈均，江邊一老人。漢儀君已接，楚奏我空頻。",
            "直道其如命，平生不負神。自傷庚子日，鵩鳥上承塵。"
        ],
        "notes": [
            ""
        ],
        "volume": "卷二百六十六",
        "no#": 10
    },
    {
        "title": "奉酬茅山贈賜並簡綦毋正字",
        "author": "顧況",
        "biography": "",
        "paragraphs": [
            "玉帝居金闕，靈山幾處朝。簡書猶有畏，神理詎能超。",
            "鶴廟新家近，龍門舊國遙。離懷結不斷，玉洞一吹簫。"
        ],
        "notes": [
            ""
        ],
        "volume": "卷二百六十六",
        "no#": 11
    },
    {
        "title": "白蘋洲送客",
        "author": "顧況",
        "biography": "",
        "paragraphs": [
            "莫信梅花發，由來謾報春。不才充野客，扶病送朝臣。",
            "闕下搖青佩，洲邊采白蘋。臨流不痛飲，鷗鳥也欺人。"
        ],
        "notes": [
            ""
        ],
        "volume": "卷二百六十六",
        "no#": 12
    },
    {
        "title": "春鳥詞送元秀才入京",
        "author": "顧況",
        "biography": "",
        "paragraphs": [
            "春來繡羽齊，暮向竹林棲。禁苑銜花出，河橋隔樹啼。",
            "尋聲知去遠，顧影念飛低。別有無巢燕，猶窺幕上泥。"
        ],
        "notes": [
            ""
        ],
        "volume": "卷二百六十六",
        "no#": 13
    },
    {
        "title": "別江南",
        "author": "顧況",
        "biography": "",
        "paragraphs": [
            "江城吹曉角，愁殺遠行人。漢將猶防虜，吳官欲向秦。",
            "布帆輕白浪，錦帶入紅塵。將底求名宦，平生但任真。"
        ],
        "notes": [
            ""
        ],
        "volume": "卷二百六十六",
        "no#": 14
    },
    {
        "title": "空梁落燕泥",
        "author": "顧況",
        "biography": "",
        "paragraphs": [
            "卷幕參差燕，常銜濁水泥。為黏珠履跡，未等畫梁齊。",
            "舊點痕猶淺，新巢緝尚低。不緣頻上落，那得此飛棲。"
        ],
        "notes": [
            ""
        ],
        "volume": "卷二百六十六",
        "no#": 15
    },
    {
        "title": "上元夜憶長安",
        "author": "顧況",
        "biography": "",
        "paragraphs": [
            "滄州老一年，老去憶秦川。處處逢珠翠，家家聽管弦。",
            "雲車龍闕下，火樹鳳樓前。今夜滄州夜，滄州夜月圓。"
        ],
        "notes": [
            ""
        ],
        "volume": "卷二百六十六",
        "no#": 16
    },
    {
        "title": "酬揚州白塔寺永上人",
        "author": "顧況",
        "biography": "",
        "paragraphs": [
            "塔上是何緣，香燈續細煙。松枝當麈尾，柳絮替蠶綿。",
            "浮草經行遍，空花義趣圓。我來雖為法，暫借一床眠。"
        ],
        "notes": [
            ""
        ],
        "volume": "卷二百六十六",
        "no#": 17
    },
    {
        "title": "送韋秀才赴舉",
        "author": "顧況",
        "biography": "",
        "paragraphs": [
            "鄱陽中酒地，楚老獨醒年。芳桂君應折，沈灰我不然。",
            "洛橋浮逆水，關樹接非煙。唯有殘生夢，猶能到日邊。"
        ],
        "notes": [
            ""
        ],
        "volume": "卷二百六十六",
        "no#": 18
    },
    {
        "title": "送使君",
        "author": "顧況",
        "biography": "",
        "paragraphs": [
            "天中洛陽道，海上使君歸。拂霧趨金殿，焚香入瑣闈。",
            "山亭傾別酒，野服間朝衣。他日思朱鷺，知從小苑飛。"
        ],
        "notes": [
            ""
        ],
        "volume": "卷二百六十六",
        "no#": 19
    },
    {
        "title": "曆陽苦雨",
        "author": "顧況",
        "biography": "",
        "paragraphs": [
            "襄城秋雨晦，楚客不歸心。亥市風煙接，隋宮草路深。",
            "離憂翻獨笑，用事感浮陰。夜夜空階響，唯餘蚯蚓吟。"
        ],
        "notes": [
            ""
        ],
        "volume": "卷二百六十六",
        "no#": 20
    },
    {
        "title": "傷大理謝少卿",
        "author": "顧況",
        "biography": "",
        "paragraphs": [
            "舊館絕逢迎，新詩何處呈。空留封禪草，已作岱宗行。",
            "柳蠹風吹析，階崩雪繞平。無因重來此，剩哭兩三聲。"
        ],
        "notes": [
            ""
        ],
        "volume": "卷二百六十六",
        "no#": 21
    },
    {
        "title": "經徐侍郎墓作",
        "author": "顧況",
        "biography": "",
        "paragraphs": [
            "不知山吏部，墓作石橋東。宅兆鄉關異，平生翰墨空。",
            "夜泉無曉日，枯樹足悲風。更想幽冥事，唯應有夢同。"
        ],
        "notes": [
            ""
        ],
        "volume": "卷二百六十六",
        "no#": 22
    },
    {
        "title": "酅公合祔挽歌",
        "author": "顧況",
        "biography": "",
        "paragraphs": [
            "草露前朝事，荊茅聖主封。空傳餘竹帛，永絕舊歌鐘。",
            "清鏡無雙影，窮泉有幾重。笳簫最悲處，風入九原松。"
        ],
        "notes": [
            ""
        ],
        "volume": "卷二百六十六",
        "no#": 23
    },
    {
        "title": "相國晉公挽歌二首",
        "author": "顧況",
        "biography": "",
        "paragraphs": [
            "玉節朝天罷，洪爐造化新。中和方作聖，太素忽收神。",
            "盛德橫千古，高標出四鄰。欲知言不盡，處處有遺塵。",
            "凝笳催曉奠，丹旐向青山。夕照新塋近，秋風故吏還。",
            "本朝光漢代，從此掃胡關。今日天難問，浮雲滿世間。"
        ],
        "notes": [
            ""
        ],
        "volume": "卷二百六十六",
        "no#": 24
    },
    {
        "title": "晉公魏國夫人柳氏挽歌",
        "author": "顧況",
        "biography": "",
        "paragraphs": [
            "魚軒海上遙，鸞影月中銷。雙劍來時合，孤桐去日凋。",
            "夕陽迷隴隧，秋雨咽笳簫。畫翣無留影，銘旌已度橋。"
        ],
        "notes": [
            ""
        ],
        "volume": "卷二百六十六",
        "no#": 25
    },
    {
        "title": "義川公主挽詞",
        "author": "顧況",
        "biography": "",
        "paragraphs": [
            "弄玉吹簫後，湘靈鼓瑟時。月邊丹桂落，風底白楊悲。",
            "雜佩分泉戶，餘香出繐帷。夜台飛鏡匣，偏共掩蛾眉。"
        ],
        "notes": [
            ""
        ],
        "volume": "卷二百六十六",
        "no#": 26
    },
    {
        "title": "憶山中",
        "author": "顧況",
        "biography": "",
        "paragraphs": [
            "春還不得還，家在最深山。蕙圃泉澆濕，松窗月映閑。",
            "薄田臨穀口，小職向人間。去處但無事，重門深閉關。"
        ],
        "notes": [
            ""
        ],
        "volume": "卷二百六十六",
        "no#": 27
    },
    {
        "title": "送大理張卿",
        "author": "顧況",
        "biography": "",
        "paragraphs": [
            "春色依依惜解攜，月卿今夜泊隋堤。白沙洲上江蘺長，",
            "越禽唯有南枝分，目送孤鴻飛向西。"
        ],
        "notes": [
            ""
        ],
        "volume": "卷二百六十六",
        "no#": 28
    },
    {
        "title": "宿湖邊山寺",
        "author": "顧況",
        "biography": "",
        "paragraphs": [
            "群峰過雨澗淙淙，松下扉扃白鶴雙。香透經窗籠檜柏，",
            "誰悟此生同寂滅，老禪慧力得心降。"
        ],
        "notes": [
            ""
        ],
        "volume": "卷二百六十六",
        "no#": 29
    },
    {
        "title": "湖南客中春望",
        "author": "顧況",
        "biography": "",
        "paragraphs": [
            "鳴雁嘹嘹北向頻，淥波何處是通津。風塵海內憐雙鬢，",
            "便拋印綬從歸隱，吳渚香蓴漫吐春。"
        ],
        "notes": [
            ""
        ],
        "volume": "卷二百六十六",
        "no#": 30
    },
    {
        "title": "閒居懷舊",
        "author": "顧況",
        "biography": "",
        "paragraphs": [
            "日長鼓腹愛吾廬，洗竹澆花興有餘。騷客空傳成相賦，",
            "今日思來總皆罔，汗青功業又何如。"
        ],
        "notes": [
            ""
        ],
        "volume": "卷二百六十六",
        "no#": 31
    },
    {
        "title": "寄江南鶴林寺石冰上人",
        "author": "顧況",
        "biography": "",
        "paragraphs": [
            "山川重複出，心地暗相逢。忽憶秋江月，如聞古寺鐘。",
            "湖平南北岸，雲抱兩三峰。定力超香象，真言攝毒龍。",
            "風中何處鶴，石上幾年松。為報煙霞道，人間共不容。"
        ],
        "notes": [
            ""
        ],
        "volume": "卷二百六十六",
        "no#": 32
    },
    {
        "title": "樂府",
        "author": "顧況",
        "biography": "",
        "paragraphs": [
            "暖谷春光至，宸游近甸榮。雲隨天仗轉，風入禦簾輕。",
            "翠蓋浮佳氣，朱樓倚太清。朝臣冠劍退，宮女管弦迎。",
            "細草承雕輦，繁花入幔城。文房開聖藻，武衛宿天營。",
            "玉醴隨觴至，銅壺逐漏行。五星含土德，萬姓徹中聲。",
            "親祀先崇典，躬推示勸耕。國風新正樂，農器近消兵。",
            "道德關河固，刑章日月明。野人同鳥獸，率舞感升平。"
        ],
        "notes": [
            ""
        ],
        "volume": "卷二百六十六",
        "no#": 33
    },
    {
        "title": "送從兄使新羅",
        "author": "顧況",
        "biography": "",
        "paragraphs": [
            "六氣銅渾轉，三光玉律調。河宮清奉贐，海岳晏來朝。",
            "地絕提封入，天平賜貢饒。揚威輕破虜，柔服恥征遼。",
            "曙色黃金闕，寒聲白鷺潮。樓船非習戰，驄馬是嘉招。",
            "帝女飛銜石，鮫人賣淚綃。管甯雖不偶，徐市倘相邀。",
            "獨島緣空翠，孤霞上泬寥。蟾蜍同漢月，螮蝀異秦橋。",
            "水豹橫吹浪，花鷹迥拂霄。晨裝淩莽渺，夜泊記招搖。",
            "幾路通員嶠，何山是沃焦。颶風晴汩起，陰火暝潛燒。",
            "鬢髮成新髻，人參長舊苗。扶桑銜日近，析木帶津遙。",
            "夢向愁中積，魂當別處銷。臨川思結網，見彈欲求鴞。",
            "共散羲和曆，誰差甲子朝。滄波伏忠信，譯語辨謳謠。",
            "疊鼓鯨鱗隱，陰帆鷁首飄。南溟垂大翼，西海飲文鰩。",
            "指景尋靈草，排雲聽洞簫。封侯萬里外，未肯後班超。"
        ],
        "notes": [
            ""
        ],
        "volume": "卷二百六十六",
        "no#": 34
    },
    {
        "title": "山居即事",
        "author": "顧況",
        "biography": "",
        "paragraphs": [
            "下泊降茅仙，蕭閑隱洞天。楊君閑上法，司命駐流年。",
            "崦合桃花水，窗分柳穀煙。抱孫堪種樹，倚杖問耘田。",
            "世事休相擾，浮名任一邊。由來謝安石，不解飲靈泉。"
        ],
        "notes": [
            ""
        ],
        "volume": "卷二百六十六",
        "no#": 35
    },
    {
        "title": "題盧道士房",
        "author": "顧況",
        "biography": "",
        "paragraphs": [
            "秋砧響落木，共坐茅君家。唯見兩童子，門外汲井花。",
            "空壇靜白日，神鼎飛丹砂。麈尾拂霜草，金鈴搖霽霞。",
            "上章塵世隔，看弈桐陰斜。稽首問仙要，黃精堪餌花。"
        ],
        "notes": [
            ""
        ],
        "volume": "卷二百六十六",
        "no#": 36
    }
]