[
    {
        "title": "贈王判官，時余歸隱，居廬山屏風疊",
        "author": "李白",
        "biography": "",
        "paragraphs": [
            "昔別黃鶴樓，蹉跎淮海秋。俱飄零落葉，各散洞庭流。",
            "中年不相見，蹭蹬游吳越。何處我思君，天臺綠蘿月。",
            "會稽風月好，卻繞剡溪回。雲山海上出，人物鏡中來。",
            "一度浙江北，十年醉楚台。荊門倒屈宋，梁苑傾鄒枚。",
            "苦笑我誇誕，知音安在哉。大盜割鴻溝，如風掃秋葉。",
            "吾非濟代人，且隱屏風疊。中夜天中望，憶君思見君。",
            "明朝拂衣去，永與海鷗群。"
        ],
        "notes": [
            ""
        ],
        "volume": "卷一百七十",
        "no#": 1
    },
    {
        "title": "在水軍宴贈幕府諸侍禦",
        "author": "李白",
        "biography": "",
        "paragraphs": [
            "月化五白龍，翻飛淩九天。胡沙驚北海，電掃洛陽川。",
            "虜箭雨宮闕，皇輿成播遷。英王受廟略，秉鉞清南邊。",
            "雲旗卷海雪，金戟羅江煙。聚散百萬人，弛張在一賢。",
            "霜台降群彥，水國奉戎旃。繡服開宴語，天人借樓船。",
            "如登黃金台，遙謁紫霞仙。卷身編蓬下，冥機四十年。",
            "寧知草間人，腰下有龍泉。浮雲在一決，誓欲清幽燕。",
            "願與四座公，靜談金匱篇。齊心戴朝恩，不惜微軀捐。",
            "所冀旄頭滅，功成追魯連。"
        ],
        "notes": [
            ""
        ],
        "volume": "卷一百七十",
        "no#": 2
    },
    {
        "title": "贈武十七諤",
        "author": "李白",
        "biography": "",
        "paragraphs": [
            "馬如一匹練，明日過吳門。乃是要離客，西來欲報恩。",
            "笑開燕匕首，拂拭竟無言。狄犬吠清洛，天津成塞垣。",
            "愛子隔東魯，空悲斷腸猿。林回棄白璧，千里阻同奔。",
            "君為我致之，輕齎涉淮原。精誠合天道，不愧遠遊魂。"
        ],
        "notes": [
            ""
        ],
        "volume": "卷一百七十",
        "no#": 3
    },
    {
        "title": "贈閭丘宿松",
        "author": "李白",
        "biography": "",
        "paragraphs": [
            "阮籍為太守，乘驢上東平。剖竹十日間，一朝風化清。",
            "偶來拂衣去，誰測主人情。夫子理宿松，浮雲知古城。",
            "掃地物莽然，秋來百草生。飛鳥還舊巢，遷人返躬耕。",
            "何慚宓子賤，不減陶淵明。吾知千載後，卻掩二賢名。"
        ],
        "notes": [
            ""
        ],
        "volume": "卷一百七十",
        "no#": 4
    },
    {
        "title": "獄中上崔相渙",
        "author": "李白",
        "biography": "",
        "paragraphs": [
            "胡馬渡洛水，血流征戰場。千門閉秋景，萬姓危朝霜。",
            "賢相燮元氣，再欣海縣康。台庭有夔龍，列宿粲成行。",
            "羽翼三元聖，發輝兩太陽。應念覆盆下，雪泣拜天光。"
        ],
        "notes": [
            ""
        ],
        "volume": "卷一百七十",
        "no#": 5
    },
    {
        "title": "中丞宋公以吳兵三千赴河南軍次尋陽脫余之囚參謀幕府因贈之",
        "author": "李白",
        "biography": "",
        "paragraphs": [
            "獨坐清天下，專征出海隅。九江皆渡虎，三郡盡還珠。",
            "組練明秋浦，樓船入郢都。風高初選將，月滿欲平胡。",
            "殺氣橫千里，軍聲動九區。白猿慚劍術，黃石借兵符。",
            "戎虜行當翦，鯨鯢立可誅。自憐非劇孟，何以佐良圖。"
        ],
        "notes": [
            ""
        ],
        "volume": "卷一百七十",
        "no#": 6
    },
    {
        "title": "流夜郎贈辛判官",
        "author": "李白",
        "biography": "",
        "paragraphs": [
            "昔在長安醉花柳，五侯七貴同杯酒。氣岸遙淩豪士前，",
            "文章獻納麒麟殿，歌舞淹留玳瑁筵。與君自謂長如此，",
            "我愁遠謫夜郎去，何日金雞放赦回。"
        ],
        "notes": [
            ""
        ],
        "volume": "卷一百七十",
        "no#": 7
    },
    {
        "title": "贈劉都使",
        "author": "李白",
        "biography": "",
        "paragraphs": [
            "東平劉公幹，南國秀餘芳。一鳴即朱紱，五十佩銀章。",
            "飲冰事戎幕，衣錦華水鄉。銅官幾萬人，諍訟清玉堂。",
            "吐言貴珠玉，落筆回風霜。而我謝明主，銜哀投夜郎。",
            "歸家酒債多，門客粲成行。高談滿四座，一日傾千觴。",
            "所求竟無緒，裘馬欲摧藏。主人若不顧，明發釣滄浪。"
        ],
        "notes": [
            ""
        ],
        "volume": "卷一百七十",
        "no#": 8
    },
    {
        "title": "贈常侍禦",
        "author": "李白",
        "biography": "",
        "paragraphs": [
            "安石在東山，無心濟天下。一起振橫流，功成複瀟灑。",
            "大賢有卷舒，季葉輕風雅。匡複屬何人，君為知音者。",
            "傳聞武安將，氣振長平瓦。燕趙期洗清，周秦保宗社。",
            "登朝若有言，為訪南遷賈。"
        ],
        "notes": [
            ""
        ],
        "volume": "卷一百七十",
        "no#": 9
    },
    {
        "title": "贈易秀才",
        "author": "李白",
        "biography": "",
        "paragraphs": [
            "少年解長劍，投贈即分離。何不斷犀象，精光暗往時。",
            "蹉跎君自惜，竄逐我因誰。地遠虞翻老，秋深宋玉悲。",
            "空摧芳桂色，不屈古松姿。感激平生意，勞歌寄此辭。"
        ],
        "notes": [
            ""
        ],
        "volume": "卷一百七十",
        "no#": 10
    },
    {
        "title": "經亂離後天恩流夜郎憶舊遊書懷贈江夏韋太守良宰",
        "author": "李白",
        "biography": "",
        "paragraphs": [
            "天上白玉京，十二樓五城。仙人撫我頂，結髮受長生。",
            "誤逐世間樂，頗窮理亂情。九十六聖君，浮雲掛空名。",
            "天地賭一擲，未能忘戰爭。試涉霸王略，將期軒冕榮。",
            "時命乃大謬，棄之海上行。學劍翻自哂，為文竟何成。",
            "劍非萬人敵，文竊四海聲。兒戲不足道，五噫出西京。",
            "臨當欲去時，慷慨淚沾纓。歎君倜儻才，標舉冠群英。",
            "開筵引祖帳，慰此遠徂征。鞍馬若浮雲，送餘驃騎亭。",
            "歌鐘不盡意，白日落昆明。十月到幽州，戈鋋若羅星。",
            "君王棄北海，掃地借長鯨。呼吸走百川，燕然可摧傾。",
            "心知不得語，卻欲棲蓬瀛。彎弧懼天狼，挾矢不敢張。",
            "攬涕黃金台，呼天哭昭王。無人貴駿骨，騄耳空騰驤。",
            "樂毅倘再生，於今亦奔亡。蹉跎不得意，驅馬還貴鄉。",
            "逢君聽弦歌，肅穆坐華堂。百里獨太古，陶然臥羲皇。",
            "征樂昌樂館，開筵列壺觴。賢豪間青娥，對燭儼成行。",
            "醉舞紛綺席，清歌繞飛梁。歡娛未終朝，秩滿歸咸陽。",
            "祖道擁萬人，供帳遙相望。一別隔千里，榮枯異炎涼。",
            "炎涼幾度改，九土中橫潰。漢甲連胡兵，沙塵暗雲海。",
            "草木搖殺氣，星辰無光彩。白骨成丘山，蒼生竟何罪。",
            "函關壯帝居，國命懸哥舒。長戟三十萬，開門納凶渠。",
            "公卿如犬羊，忠讜醢與菹。二聖出遊豫，兩京遂丘墟。",
            "帝子許專征，秉旄控強楚。節制非桓文，軍師擁熊虎。",
            "人心失去就，賊勢騰風雨。惟君固房陵，誠節冠終古。",
            "僕臥香爐頂，餐霞漱瑤泉。門開九江轉，枕下五湖連。",
            "半夜水軍來，潯陽滿旌旃。空名適自誤，迫脅上樓船。",
            "徒賜五百金，棄之若浮煙。辭官不受賞，翻謫夜郎天。",
            "夜郎萬里道，西上令人老。掃蕩六合清，仍為負霜草。",
            "日月無偏照，何由訴蒼昊。良牧稱神明，深仁恤交道。",
            "一忝青雲客，三登黃鶴樓。顧慚禰處士，虛對鸚鵡洲。",
            "樊山霸氣盡，寥落天地秋。江帶峨眉雪，川橫三峽流。",
            "萬舸此中來，連帆過揚州。送此萬里目，曠然散我愁。",
            "紗窗倚天開，水樹綠如發。窺日畏銜山，促酒喜得月。",
            "吳娃與越豔，窈窕誇鉛紅。呼來上雲梯，含笑出簾櫳。",
            "對客小垂手，羅衣舞春風。賓跪請休息，主人情未極。",
            "覽君荊山作，江鮑堪動色。清水出芙蓉，天然去雕飾。",
            "逸興橫素襟，無時不招尋。朱門擁虎士，列戟何森森。",
            "剪鑿竹石開，縈流漲清深。登臺坐水閣，吐論多英音。",
            "片辭貴白璧，一諾輕黃金。謂我不愧君，青鳥明丹心。",
            "五色雲間鵲，飛鳴天上來。傳聞赦書至，卻放夜郎回。",
            "暖氣變寒穀，炎煙生死灰。君登鳳池去，忽棄賈生才。",
            "桀犬尚吠堯，匈奴笑千秋。中夜四五歎，常為大國憂。",
            "旌旆夾兩山，黃河當中流。連雞不得進，飲馬空夷猶。",
            "安得羿善射，一箭落旄頭。"
        ],
        "notes": [
            ""
        ],
        "volume": "卷一百七十",
        "no#": 11
    },
    {
        "title": "江夏使君叔席上贈史郎中",
        "author": "李白",
        "biography": "",
        "paragraphs": [
            "鳳凰丹禁裏，銜出紫泥書。昔放三湘去，今還萬死餘。",
            "仙郎久為別，客舍問何如。涸轍思流水，浮雲失舊居。",
            "多慚華省貴，不以逐臣疏。複如竹林下，叨陪芳宴初。",
            "希君生羽翼，一化北溟魚。"
        ],
        "notes": [
            ""
        ],
        "volume": "卷一百七十",
        "no#": 12
    },
    {
        "title": "博平鄭太守自廬山千里相尋入江夏北市門見訪却之武陵立馬贈別",
        "author": "李白",
        "biography": "",
        "paragraphs": [
            "大樑貴公子，氣蓋蒼梧雲。若無三千客，誰道信陵君。",
            "救趙複存魏，英威天下聞。邯鄲能屈節，訪博從毛薛。",
            "夷門得隱淪，而與侯生親。仍要鼓刀者，乃是袖槌人。",
            "好士不盡心，何能保其身。多君重然諾，意氣遙相托。",
            "五馬入市門，金鞍照城郭。都忘虎竹貴，且與荷衣樂。",
            "去去桃花源，何時見歸軒。相思無終極，腸斷朗江猿。"
        ],
        "notes": [
            ""
        ],
        "volume": "卷一百七十",
        "no#": 13
    },
    {
        "title": "江上贈竇長史",
        "author": "李白",
        "biography": "",
        "paragraphs": [
            "漢求季布魯朱家，楚逐伍胥去章華。萬里南遷夜郎國，",
            "人疑天上坐樓船，水淨霞明兩重綺。相約相期何太深，"
        ],
        "notes": [
            ""
        ],
        "volume": "卷一百七十",
        "no#": 14
    },
    {
        "title": "贈王漢陽",
        "author": "李白",
        "biography": "",
        "paragraphs": [
            "天落白玉棺，王喬辭葉縣。一去未千年，漢陽複相見。",
            "猶乘飛鳧舄，尚識仙人面。鬢髮何青青，童顏皎如練。",
            "吾曾弄海水，清淺嗟三變。果愜麻姑言，時光速流電。",
            "與君數杯酒，可以窮歡宴。白雲歸去來，何事坐交戰。"
        ],
        "notes": [
            ""
        ],
        "volume": "卷一百七十",
        "no#": 15
    },
    {
        "title": "贈漢陽輔錄事二首",
        "author": "李白",
        "biography": "",
        "paragraphs": [
            "聞君罷官意，我抱漢川湄。借問久疏索，何如聽訟時。",
            "天清江月白，心靜海鷗知。應念投沙客，空餘吊屈悲。",
            "鸚鵡洲橫漢陽渡，水引寒煙沒江樹。南浦登樓不見君，",
            "其中字數無多少，只是相思秋複春。"
        ],
        "notes": [
            ""
        ],
        "volume": "卷一百七十",
        "no#": 16
    },
    {
        "title": "江夏贈韋南陵冰",
        "author": "李白",
        "biography": "",
        "paragraphs": [
            "胡驕馬驚沙塵起，胡雛飲馬天津水。君為張掖近酒泉，",
            "西憶故人不可見，東風吹夢到長安。寧期此地忽相遇，",
            "昨日繡衣傾綠尊，病如桃李竟何言。昔騎天子大宛馬，",
            "有似山開萬里雲，四望青天解人悶。人悶還心悶，",
            "山公醉後能騎馬，別是風流賢主人。頭陀雲月多僧氣，"
        ],
        "notes": [
            ""
        ],
        "volume": "卷一百七十",
        "no#": 17
    },
    {
        "title": "贈盧司戶",
        "author": "李白",
        "biography": "",
        "paragraphs": [
            "秋色無遠近，出門盡寒山。白雲遙相識，待我蒼梧間。",
            "借問盧耽鶴，西飛幾歲還。"
        ],
        "notes": [
            ""
        ],
        "volume": "卷一百七十",
        "no#": 18
    },
    {
        "title": "贈從弟南平太守之遙二首",
        "author": "李白",
        "biography": "",
        "paragraphs": [
            "少年不得意，落魄無安居。願隨任公子，欲釣吞舟魚。",
            "常時飲酒逐風景，壯心遂與功名疏。蘭生穀底人不鋤，",
            "天門九重謁聖人，龍顏一解四海春。彤庭左右呼萬歲，",
            "承恩初入銀台門，著書獨在金鑾殿。龍鉤雕鐙白玉鞍，",
            "一朝謝病游江海，疇昔相知幾人在。前門長揖後門關，",
            "夢得池塘生春草，使我長價登樓詩。別後遙傳臨海作，",
            "東平與南平，今古兩步兵。素心愛美酒，不是顧專城。",
            "謫官桃源去，尋花幾處行。秦人如舊識，出戶笑相迎。"
        ],
        "notes": [
            ""
        ],
        "volume": "卷一百七十",
        "no#": 19
    },
    {
        "title": "贈潘侍禦論錢少陽",
        "author": "李白",
        "biography": "",
        "paragraphs": [
            "繡衣柱史何昂藏，鐵冠白筆橫秋霜。三軍論事多引納，",
            "眉如松雪齊四皓，調笑可以安儲皇。君能禮此最下士，"
        ],
        "notes": [
            ""
        ],
        "volume": "卷一百七十",
        "no#": 20
    },
    {
        "title": "贈柳圓",
        "author": "李白",
        "biography": "",
        "paragraphs": [
            "竹實滿秋浦，鳳來何苦饑。還同月下鵲，三繞未安枝。",
            "夫子即瓊樹，傾柯拂羽儀。懷君戀明德，歸去日相思。"
        ],
        "notes": [
            ""
        ],
        "volume": "卷一百七十",
        "no#": 21
    },
    {
        "title": "流夜郎半道承恩放還，兼欣克復之美書懷示息秀才",
        "author": "李白",
        "biography": "",
        "paragraphs": [
            "黃口為人羅，白龍乃魚服。得罪豈怨天，以愚陷網目。",
            "鯨鯢未翦滅，豺狼屢翻履。悲作楚地囚，何日秦庭哭。",
            "遭逢二明主，前後兩遷逐。去國愁夜郎，投身竄荒穀。",
            "半道雪屯蒙，曠如鳥出籠。遙欣克復美，光武安可同。",
            "天子巡劍閣，儲皇守扶風。揚袂正北辰，開襟攬群雄。",
            "胡兵出月窟，雷破關之東。左掃因右拂，旋收洛陽宮。",
            "回輿入咸京，席捲六合通。叱吒開帝業，手成天地功。",
            "大駕還長安，兩日忽再中。一朝讓寶位，劍璽傳無窮。",
            "愧無秋毫力，誰念矍鑠翁。弋者何所慕，高飛仰冥鴻。",
            "棄劍學丹砂，臨爐雙玉童。寄言息夫子，歲晚陟方蓬。"
        ],
        "notes": [
            ""
        ],
        "volume": "卷一百七十",
        "no#": 22
    },
    {
        "title": "贈張相鎬二首",
        "author": "李白",
        "biography": "",
        "paragraphs": [
            "神器難竊弄，天狼窺紫宸。六龍遷白日，四海暗胡塵。",
            "昊穹降元宰，君子方經綸。澹然養浩氣，欻起持大鈞。",
            "秀骨象山嶽，英謀合鬼神。佐漢解鴻門，生唐為後身。",
            "擁旄秉金鉞，伐鼓乘朱輪。虎將如雷霆，總戎向東巡。",
            "諸侯拜馬首，猛士騎鯨鱗。澤被魚鳥悅，令行草木春。",
            "聖智不失時，建功及良辰。醜虜安足紀，可貽幗與巾。",
            "倒瀉溟海珠，盡為入幕珍。馮異獻赤伏，鄧生倏來臻。",
            "庶同昆陽舉，再睹漢儀新。昔為管將鮑，中奔吳隔秦。",
            "一生欲報主，百代思榮親。其事竟不就，哀哉難重陳。",
            "臥病宿松山，蒼茫空四鄰。風雲激壯志，枯槁驚常倫。",
            "聞君自天來，目張氣益振。亞夫得劇孟，敵國空無人。",
            "捫虱對桓公，願得論悲辛。大塊方噫氣，何辭鼓青蘋。",
            "斯言倘不合，歸老漢江濱。",
            "本家隴西人，先為漢邊將。功略蓋天地，名飛青雲上。",
            "苦戰竟不侯，富年頗惆悵。世傳崆峒勇，氣激金風壯。",
            "英烈遺厥孫，百代神猶王。十五觀奇書，作賦淩相如。",
            "龍顏惠殊寵，麟閣憑天居。晚途未雲已，蹭蹬遭讒毀。",
            "想像晉末時，崩騰胡塵起。衣冠陷鋒鏑，戎虜盈朝市。",
            "石勒窺神州，劉聰劫天子。撫劍夜吟嘯，雄心日千里。",
            "誓欲斬鯨鯢，澄清洛陽水。六合灑霖雨，萬物無凋枯。",
            "我揮一杯水，自笑何區區。因人恥成事，貴欲決良圖。",
            "滅虜不言功，飄然陟蓬壺。惟有安期舄，留之滄海隅。"
        ],
        "notes": [
            ""
        ],
        "volume": "卷一百七十",
        "no#": 23
    },
    {
        "title": "聞謝楊兒吟猛虎詞，因此有贈",
        "author": "李白",
        "biography": "",
        "paragraphs": [
            "同州隔秋浦，聞吟猛虎詞。晨朝來借問，知是謝楊兒。"
        ],
        "notes": [
            ""
        ],
        "volume": "卷一百七十",
        "no#": 24
    },
    {
        "title": "宿清溪主人",
        "author": "李白",
        "biography": "",
        "paragraphs": [
            "夜到清溪宿，主人碧岩裏。簷楹掛星斗，枕席響風水。",
            "月落西山時，啾啾夜猿起。"
        ],
        "notes": [
            ""
        ],
        "volume": "卷一百七十",
        "no#": 25
    },
    {
        "title": "系尋陽，上崔相渙三首",
        "author": "李白",
        "biography": "",
        "paragraphs": [
            "邯鄲四十萬，同日陷長平。能回造化筆，或冀一人生。",
            "毛遂不墮井，曾參寧殺人。虛言誤公子，投杼惑慈親。",
            "白璧雙明月，方知一玉真。",
            "虛傳一片雨，枉作陽臺神。縱為夢裏相隨去，"
        ],
        "notes": [
            ""
        ],
        "volume": "卷一百七十",
        "no#": 26
    },
    {
        "title": "巴陵贈賈舍人",
        "author": "李白",
        "biography": "",
        "paragraphs": [
            "賈生西望憶京華，湘浦南遷莫怨嗟。",
            "聖主恩深漢文帝，憐君不遣到長沙。"
        ],
        "notes": [
            ""
        ],
        "volume": "卷一百七十",
        "no#": 27
    }
]