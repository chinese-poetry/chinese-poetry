[
    {
        "title": "侍宴長寧公主東莊應制",
        "author": "鄭愔",
        "biography": "",
        "paragraphs": [
            "公門襲漢環，主第稱秦玉。池架祥鱣序，山吹鳴鳳曲。",
            "拂席蘿薜垂，回舟芰荷觸。平陽妙舞處，日暮清歌續。"
        ],
        "notes": [
            ""
        ],
        "volume": "卷一百零六",
        "no#": 1
    },
    {
        "title": "採蓮曲",
        "author": "鄭愔",
        "biography": "",
        "paragraphs": [
            "錦dh沙棠艦，羅帶石榴裙。綠潭采荷芰，清江日稍曛。",
            "魚鳥爭唼喋，花葉相芬氳。不覺芳洲暮，菱歌處處聞。"
        ],
        "notes": [
            ""
        ],
        "volume": "卷一百零六",
        "no#": 2
    },
    {
        "title": "夜遊曲",
        "author": "鄭愔",
        "biography": "",
        "paragraphs": [
            "漢室歡娛盛，魏國文雅遒。許史多暮宿，應陳從夜遊。",
            "西園宴公子，北裏召王侯。詎似將軍獵，空嗟亭尉留。"
        ],
        "notes": [
            ""
        ],
        "volume": "卷一百零六",
        "no#": 3
    },
    {
        "title": "少年行",
        "author": "鄭愔",
        "biography": "",
        "paragraphs": [
            "潁川豪橫客，咸陽輕薄兒。田竇方貴幸，趙李新相知。",
            "軒蓋終朝集，笙竽此夜吹。黃金盈篋笥，白日忽西馳。"
        ],
        "notes": [
            ""
        ],
        "volume": "卷一百零六",
        "no#": 4
    },
    {
        "title": "中宗降誕日長寧公主滿月侍宴應制",
        "author": "鄭愔",
        "biography": "",
        "paragraphs": [
            "春殿猗蘭美，仙階柏樹榮。地逢芳節應，時睹聖人生。",
            "月滿增祥莢，天長髮瑞靈。南山遙可獻，常願奉皇明。"
        ],
        "notes": [
            ""
        ],
        "volume": "卷一百零六",
        "no#": 5
    },
    {
        "title": "奉和幸上官昭容院獻詩四首",
        "author": "鄭愔",
        "biography": "",
        "paragraphs": [
            "地軸樓居遠，天臺闕路賒。何如遊帝宅，即此對仙家。",
            "座拂金壺電，池搖玉酒霞。無雲秦漢隔，別訪武陵花。",
            "堯茨姑射近，漢苑建章連。十五蓂知月，三千桃紀年。",
            "鸞歌隨鳳吹，鶴舞向鶤弦。更覓瓊妃伴，來過玉女泉。",
            "宮掖賢才重，山林高尚難。不言辭輦地，更有結廬歡。",
            "池棟清溫燠，岩窗起冱寒。幽亭有仙桂，聖主萬年看。",
            "槎流天上轉，茅宇禁中開。河鵲填橋至，山熊避檻來。",
            "庭花采菉蓐，岩石步莓苔。願奉輿圖泰，長開錦翰裁。"
        ],
        "notes": [
            ""
        ],
        "volume": "卷一百零六",
        "no#": 6
    },
    {
        "title": "送金城公主適西蕃應制",
        "author": "鄭愔",
        "biography": "",
        "paragraphs": [
            "下嫁戎庭遠，和親漢禮優。笳聲出虜塞，簫曲背秦樓。",
            "貴主悲黃鶴，征人怨紫騮。皇情眷億兆，割念俯懷柔。"
        ],
        "notes": [
            ""
        ],
        "volume": "卷一百零六",
        "no#": 7
    },
    {
        "title": "奉和幸望春宮送朔方大總管張仁亶",
        "author": "鄭愔",
        "biography": "",
        "paragraphs": [
            "禦蹕下都門，軍麾出塞垣。長楊跨武騎，細柳接戎軒。",
            "睿曲風雲動，邊威鼓吹喧。坐帷將閫外，俱是報明恩。"
        ],
        "notes": [
            ""
        ],
        "volume": "卷一百零六",
        "no#": 8
    },
    {
        "title": "奉和九月九日登慈恩寺浮圖應制",
        "author": "鄭愔",
        "biography": "",
        "paragraphs": [
            "湧霄開寶塔，倒影駐仙輿。雁子乘堂處，龍王起藏初。",
            "秋風聖主曲，佳氣史官書。願獻重陽壽，承歡萬歲餘。"
        ],
        "notes": [
            ""
        ],
        "volume": "卷一百零六",
        "no#": 9
    },
    {
        "title": "銅雀妓",
        "author": "鄭愔",
        "biography": "",
        "paragraphs": [
            "日斜漳浦望，風起鄴台寒。玉座平生晚，金尊妓吹闌。",
            "舞餘依帳泣，歌罷向陵看。蕭索松風暮，愁煙入井闌。"
        ],
        "notes": [
            ""
        ],
        "volume": "卷一百零六",
        "no#": 10
    },
    {
        "title": "胡笳曲",
        "author": "鄭愔",
        "biography": "",
        "paragraphs": [
            "漢將留邊朔，遙遙歲序深。誰堪牧馬思，正是胡笳吟。",
            "曲斷關山月，聲悲雨雪陰。傳書問蘇武，陵也獨何心。"
        ],
        "notes": [
            ""
        ],
        "volume": "卷一百零六",
        "no#": 11
    },
    {
        "title": "折楊柳",
        "author": "鄭愔",
        "biography": "",
        "paragraphs": [
            "青柳映紅顏，黃雲蔽紫關。忽聞邊使出，枝葉為君攀。",
            "舞腰愁欲斷，春心望不還。風花滾成雪，羅綺亂斑斑。"
        ],
        "notes": [
            ""
        ],
        "volume": "卷一百零六",
        "no#": 12
    },
    {
        "title": "秋閨",
        "author": "鄭愔",
        "biography": "",
        "paragraphs": [
            "征客向輪台，幽閨寂不開。音書秋雁斷，機杼夜蛩催。",
            "虛幌風吹葉，閑階露濕苔。自憐愁思影，常共月裴回。"
        ],
        "notes": [
            ""
        ],
        "volume": "卷一百零六",
        "no#": 13
    },
    {
        "title": "人日重宴大明宮恩賜彩縷人勝應制",
        "author": "鄭愔",
        "biography": "",
        "paragraphs": [
            "瓊殿含光映早輪，玉鸞嚴蹕望初晨。池開凍水仙宮麗，",
            "良時荷澤皆迎勝，窮谷晞陽猶未春。"
        ],
        "notes": [
            ""
        ],
        "volume": "卷一百零六",
        "no#": 14
    },
    {
        "title": "奉和春日幸望春宮",
        "author": "鄭愔",
        "biography": "",
        "paragraphs": [
            "晨蹕淩高轉翠旌，春樓望遠背朱城。忽排花上游天苑，",
            "幸同葵藿傾陽早，願比盤根應候榮。"
        ],
        "notes": [
            ""
        ],
        "volume": "卷一百零六",
        "no#": 15
    },
    {
        "title": "奉和幸三會寺應制",
        "author": "鄭愔",
        "biography": "",
        "paragraphs": [
            "鳥籀遺新閣，龍旗訪古台。造書臣頡往，觀跡帝羲來。",
            "睿覽山川匝，宸心宇宙該。梵音隨駐輦，天步接乘杯。",
            "舊苑經寒露，殘池問劫灰。散花將捧日，俱喜聖慈開。"
        ],
        "notes": [
            ""
        ],
        "volume": "卷一百零六",
        "no#": 16
    },
    {
        "title": "奉和幸大薦福寺",
        "author": "鄭愔",
        "biography": "",
        "paragraphs": [
            "舊邸三乘辟，佳辰萬騎留。蘭圖奉葉偈，芝蓋拂花樓。",
            "國會人王法，宮還天帝遊。紫雲成寶界，白水作禪流。",
            "雁塔昌基遠，鸚林睿藻抽。欣承大風曲，竊預小童謳。"
        ],
        "notes": [
            ""
        ],
        "volume": "卷一百零六",
        "no#": 17
    },
    {
        "title": "同韋舍人早朝",
        "author": "鄭愔",
        "biography": "",
        "paragraphs": [
            "瑞闕龍居峻，宸庭鳳掖深。才良寄天綍，趨拜侶朝簪。",
            "飛馬看來影，喧車識駐音。重軒輕霧入，洞戶落花侵。",
            "聞有題新翰，依然想舊林。同聲慚卞玉，謬此托韋金。"
        ],
        "notes": [
            ""
        ],
        "volume": "卷一百零六",
        "no#": 18
    },
    {
        "title": "塞外三首",
        "author": "鄭愔",
        "biography": "",
        "paragraphs": [
            "塞外蕭條望，征人此路賒。邊聲亂朔馬，秋色引胡笳。",
            "遙嶂侵歸日，長城帶晚霞。斷蓬飛古戍，連雁聚寒沙。",
            "海暗雲無葉，山春雪作花。丈夫期報主，萬里獨辭家。",
            "荒壘三秋夕，窮郊萬里平。海陰凝獨樹，日氣下連營。",
            "戎旆霜旋重，邊裘夜更輕。將軍猶轉戰，都尉不成名。",
            "折柳悲春曲，吹笳斷夜聲。明年漢使返，須築受降城。",
            "陽鳥南飛夜，陰山北地寒。漢家征戍客，年歲在樓蘭。",
            "玉塞朔風起，金河秋月團。邊聲入鼓吹，霜氣下旌竿。",
            "海外歸書斷，天涯旅鬢殘。子卿猶奉使，常向節旄看。"
        ],
        "notes": [
            ""
        ],
        "volume": "卷一百零六",
        "no#": 19
    },
    {
        "title": "春怨",
        "author": "鄭愔",
        "biography": "",
        "paragraphs": [
            "春朝物候妍，愁婦鏡臺前。風吹數蝶亂，露洗百花鮮。",
            "試出褰羅幌，還來著錦筵。曲中愁夜夜，樓上別年年。",
            "不及隨蕭史，高飛向紫煙。"
        ],
        "notes": [
            ""
        ],
        "volume": "卷一百零六",
        "no#": 20
    },
    {
        "title": "貶降至汝州廣城驛",
        "author": "鄭愔",
        "biography": "",
        "paragraphs": [
            "近郊憑汝海，遐服指江幹。尚憶趨朝貴，方知失路難。",
            "曙宮平樂遠，秋澤廣城寒。岸葦新花白，山梨晚葉丹。",
            "鄉關千里暮，歲序四時闌。函塞雲間別，旋門霧裏看。",
            "夙年追騄驥，暮節仰鵷鸞。疲駑勞垂耳，騫騰詎矯翰。",
            "將調梅鉉實，不正李園冠。荊玉終無玷，隨珠忽已彈。",
            "曉裝違鞏洛，夕夢在長安。北上頻傷阮，西征未學潘。",
            "傾車無共轍，同派有殊瀾。去去懷知己，何由報一餐。"
        ],
        "notes": [
            ""
        ],
        "volume": "卷一百零六",
        "no#": 21
    },
    {
        "title": "哭郎著作",
        "author": "鄭愔",
        "biography": "",
        "paragraphs": [
            "詩禮康成學，文章賈誼才。巳年人得夢，庚日鳥為災。",
            "書草藏天閣，琴聲入夜台。荒階羅駁蘚，虛座網浮埃。",
            "白馬賓徒散，青烏隴隧開。空憐門下客，懷舊幾遲回。"
        ],
        "notes": [
            ""
        ],
        "volume": "卷一百零六",
        "no#": 22
    },
    {
        "title": "詠黃鶯兒",
        "author": "鄭愔",
        "biography": "",
        "paragraphs": [
            "欲轉聲猶澀，將飛羽未調。高風不借便，何處得遷喬。"
        ],
        "notes": [
            ""
        ],
        "volume": "卷一百零六",
        "no#": 23
    },
    {
        "title": "百舌",
        "author": "鄭愔",
        "biography": "",
        "paragraphs": [
            "百舌鳴高樹，弄音無常則。借問聲何煩，末俗不尚默。"
        ],
        "notes": [
            ""
        ],
        "volume": "卷一百零六",
        "no#": 24
    }
]