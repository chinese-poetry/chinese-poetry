[
    {
        "title": "送友人歸宜春",
        "author": "紀唐夫",
        "biography": "",
        "paragraphs": [
            "落花兼柳絮，無處不紛紛。遠道空歸去，流鶯獨自聞。",
            "墅橋喧碓水，山郭入樓雲。故里南陔曲，秋期欲送君。"
        ],
        "notes": [
            ""
        ],
        "volume": "卷五百四十二",
        "no#": 1
    },
    {
        "title": "驄馬曲",
        "author": "紀唐夫",
        "biography": "",
        "paragraphs": [
            "連錢出塞蹋沙蓬，豈比當時禦史驄。逐北自諳深磧路，",
            "今日虜平將換妾，不如羅袖舞春風。"
        ],
        "notes": [
            ""
        ],
        "volume": "卷五百四十二",
        "no#": 2
    },
    {
        "title": "送溫庭筠尉方城",
        "author": "紀唐夫",
        "biography": "",
        "paragraphs": [
            "何事明時泣玉頻，長安不見杏園春。鳳凰詔下雖沾命，",
            "方城若比長沙路，猶隔千山與萬津。"
        ],
        "notes": [
            ""
        ],
        "volume": "卷五百四十二",
        "no#": 3
    },
    {
        "title": "及第後宿平康裏",
        "author": "裴思謙",
        "biography": "",
        "paragraphs": [
            "銀缸斜背解鳴璫，小語偷聲賀玉郎。",
            "從此不知蘭麝貴，夜來新染桂枝香。"
        ],
        "notes": [
            ""
        ],
        "volume": "卷五百四十二",
        "no#": 4
    },
    {
        "title": "都堂試貢士日慶春雪",
        "author": "李衢",
        "biography": "",
        "paragraphs": [
            "錫瑞來豐歲，旌賢入貢辰。輕搖梅共笑，飛嫋柳知春。",
            "繞砌封瓊屑，依階噴玉塵。蜉蝣吟更古，科鬥映還新。",
            "鶴毳迷難辨，冰壺鑒易真。因歌大君德，率舞詠陶鈞。"
        ],
        "notes": [
            ""
        ],
        "volume": "卷五百四十二",
        "no#": 5
    },
    {
        "title": "都堂試貢士日慶春雪",
        "author": "李損之",
        "biography": "",
        "paragraphs": [
            "春雪晝悠揚，飄飛試士場。綴毫疑起草，沾字共成章。",
            "匝地如鋪練，凝階似截肪。鵝毛縈樹合，柳絮帶風狂。",
            "息疫方殊慶，豐年已報祥。應知郢上曲，高唱出東堂。"
        ],
        "notes": [
            ""
        ],
        "volume": "卷五百四十二",
        "no#": 6
    },
    {
        "title": "除夜長安作",
        "author": "李景",
        "biography": "",
        "paragraphs": [
            "長安朔風起，窮巷掩雙扉。新歲明朝是，故鄉何路歸。",
            "鬢絲饒鏡色，隙雪奪燈輝。卻羨秦州雁，逢春盡北飛。"
        ],
        "notes": [
            ""
        ],
        "volume": "卷五百四十二",
        "no#": 7
    },
    {
        "title": "都堂試貢士日慶春雪",
        "author": "李景",
        "biography": "",
        "paragraphs": [
            "密雪分天路，群才坐粉廊。靄空迷晝景，臨宇借寒光。",
            "似暖花消地，無聲玉滿堂。灑池偏誤曲，留硯忽因方。",
            "幾處曹風比，何人謝賦長。春暉早相照，莫滯九衢芳。"
        ],
        "notes": [
            ""
        ],
        "volume": "卷五百四十二",
        "no#": 8
    },
    {
        "title": "登景雲寺閣",
        "author": "張元宗",
        "biography": "",
        "paragraphs": [
            "胡馬飲河洛，我家從此遷。今來獨垂淚，三十六峰前。"
        ],
        "notes": [
            ""
        ],
        "volume": "卷五百四十二",
        "no#": 9
    },
    {
        "title": "望終南山",
        "author": "張元宗",
        "biography": "",
        "paragraphs": [
            "紅塵白日長安路，馬足車輪不暫閑。",
            "唯有茂陵多病客，每來高處望南山。"
        ],
        "notes": [
            ""
        ],
        "volume": "卷五百四十二",
        "no#": 10
    },
    {
        "title": "省試霓裳羽衣曲",
        "author": "李肱",
        "biography": "",
        "paragraphs": [
            "開元太平時，萬國賀豐歲。梨園獻舊曲，玉座流新制。",
            "鳳管遞參差，霞衣競搖曳。宴罷水殿空，輦餘春草細。",
            "蓬壺事已久，仙樂功無替。詎肯聽遺音，聖明知善繼。"
        ],
        "notes": [
            ""
        ],
        "volume": "卷五百四十二",
        "no#": 11
    },
    {
        "title": "句",
        "author": "李肱",
        "biography": "",
        "paragraphs": [
            "水光先見月，露氣早知秋。。"
        ],
        "notes": [
            ""
        ],
        "volume": "卷五百四十二",
        "no#": 12
    },
    {
        "title": "永州送侄歸宜春",
        "author": "鄭史",
        "biography": "",
        "paragraphs": [
            "宋玉正秋悲，那堪更別離。從來襟上淚，盡作鬢邊絲。",
            "永水清如此，袁江色可知。到家黃菊坼，亦莫怪歸遲。"
        ],
        "notes": [
            ""
        ],
        "volume": "卷五百四十二",
        "no#": 13
    },
    {
        "title": "秋日零陵與幕下諸賓遊河夜飲",
        "author": "鄭史",
        "biography": "",
        "paragraphs": [
            "湘月蘋風乍暢襟，燭前江水練千尋。新秋宋玉能為賦，",
            "汀沙漸有珠凝露，緩棹蘭橈任夜深。"
        ],
        "notes": [
            ""
        ],
        "volume": "卷五百四十二",
        "no#": 14
    },
    {
        "title": "贈妓行雲詩",
        "author": "鄭史",
        "biography": "",
        "paragraphs": [
            "最愛鉛華薄薄妝，更兼衣著又鵝黃。",
            "從來南國名佳麗，何事今朝在北行。"
        ],
        "notes": [
            ""
        ],
        "volume": "卷五百四十二",
        "no#": 15
    },
    {
        "title": "紀夢",
        "author": "許瀍",
        "biography": "",
        "paragraphs": [
            "晚入瑤台露氣清，天風飛下步虛聲。",
            "塵心未盡俗緣在，十裏下山空月明。"
        ],
        "notes": [
            ""
        ],
        "volume": "卷五百四十二",
        "no#": 16
    },
    {
        "title": "題朝陽岩",
        "author": "牛叢",
        "biography": "",
        "paragraphs": [
            "躡石攀蘿路不迷，曉天風好浪花低。",
            "洞名獨佔朝陽號，應有梧桐待鳳棲。"
        ],
        "notes": [
            ""
        ],
        "volume": "卷五百四十二",
        "no#": 17
    },
    {
        "title": "咸陽有懷",
        "author": "陳上美",
        "biography": "",
        "paragraphs": [
            "山連河水碧氛氳，瑞氣東移擁聖君。秦苑有花空笑日，",
            "賴與淵明同把菊，煙郊西望夕陽曛。"
        ],
        "notes": [
            ""
        ],
        "volume": "卷五百四十二",
        "no#": 18
    },
    {
        "title": "晴望九華山",
        "author": "楊鴻",
        "biography": "",
        "paragraphs": [
            "九華閑望簇清虛，氣象群峰盡不如。",
            "惆悵都南掛冠吏，無人解向此山居。"
        ],
        "notes": [
            ""
        ],
        "volume": "卷五百四十二",
        "no#": 19
    },
    {
        "title": "正月",
        "author": "趙璜",
        "biography": "",
        "paragraphs": [
            "正月今朝半，陽臺信未回。水芹寒不食，山杏雨應開。",
            "世網留三宿，真源寄一杯。因聲謝猿鳥，歲晏會歸來。"
        ],
        "notes": [
            ""
        ],
        "volume": "卷五百四十二",
        "no#": 20
    },
    {
        "title": "七夕詩",
        "author": "趙璜",
        "biography": "",
        "paragraphs": [
            "烏鵲橋頭雙扇開，年年一度過河來。莫嫌天上稀相見，",
            "別時舊路長清淺，豈肯離情似死灰。"
        ],
        "notes": [
            ""
        ],
        "volume": "卷五百四十二",
        "no#": 21
    },
    {
        "title": "曲江上巳",
        "author": "趙璜",
        "biography": "",
        "paragraphs": [
            "長堤十裏轉香車，兩岸煙花錦不如。",
            "欲問神仙在何處，紫雲樓閣向空虛。"
        ],
        "notes": [
            ""
        ],
        "volume": "卷五百四十二",
        "no#": 22
    },
    {
        "title": "題七夕圖",
        "author": "趙璜",
        "biography": "",
        "paragraphs": [
            "帝子吹簫上翠微，秋風一曲鳳凰歸。",
            "明年七月重相見，依舊高懸織女機。"
        ],
        "notes": [
            ""
        ],
        "volume": "卷五百四十二",
        "no#": 23
    },
    {
        "title": "登明戍堡",
        "author": "潘鹹",
        "biography": "",
        "paragraphs": [
            "來經古城上，極目思無窮。寇盡煙蘿外，人歸蔓草中。",
            "峰巒當闕古，堞壘對雲空。不見昔名將，徒稱有戰功。"
        ],
        "notes": [
            ""
        ],
        "volume": "卷五百四十二",
        "no#": 24
    },
    {
        "title": "送陳明府之任",
        "author": "潘鹹",
        "biography": "",
        "paragraphs": [
            "客見天台縣，閭閻樹色間。驂回幾臨水，帶緩獨開山。",
            "吏散落花盡，人居遠島閑。過於老萊子，端簡獨承顏。"
        ],
        "notes": [
            ""
        ],
        "volume": "卷五百四十二",
        "no#": 25
    },
    {
        "title": "長安春暮",
        "author": "潘鹹",
        "biography": "",
        "paragraphs": [
            "客在關西春暮夜，還同江外已清明。",
            "三更獨立看花月，惟欠子規啼一聲。"
        ],
        "notes": [
            ""
        ],
        "volume": "卷五百四十二",
        "no#": 26
    },
    {
        "title": "舟行",
        "author": "潘咸",
        "biography": "",
        "paragraphs": [
            "平沙極浦無人度，猶系孤舟寒草西。",
            "半夜起看潮上月，萬山中有一猿啼。"
        ],
        "notes": [
            ""
        ],
        "volume": "卷五百四十二",
        "no#": 27
    },
    {
        "title": "送僧",
        "author": "潘咸",
        "biography": "",
        "paragraphs": [
            "闕下僧歸山頂寺，卻看朝日下方明。",
            "莫道野人尋不見，半天雲裏有鐘聲。"
        ],
        "notes": [
            ""
        ],
        "volume": "卷五百四十二",
        "no#": 28
    },
    {
        "title": "句",
        "author": "潘鹹",
        "biography": "",
        "paragraphs": [
            "棧踏猿聲暮，江看劍影秋。",
            "僧老白雲上，磬寒高鳥邊。",
            "心已同猿狖，不聞人是非。",
            "行人渡流水，白馬入前山。",
            "秋深雪滿黃金塞，夜夜鴻聲入漢陽。"
        ],
        "notes": [
            ""
        ],
        "volume": "卷五百四十二",
        "no#": 29
    },
    {
        "title": "秋晚同友人閒步",
        "author": "薛瑩",
        "biography": "",
        "paragraphs": [
            "藉草與行莎，相看日未斜。斷崖分鳥道，疏樹見人家。",
            "望遠臨孤石，吟餘落片霞。野情看不足，歸路思猶賒。"
        ],
        "notes": [
            ""
        ],
        "volume": "卷五百四十二",
        "no#": 30
    },
    {
        "title": "宿仙都觀陰王二君修道處",
        "author": "薛瑩",
        "biography": "",
        "paragraphs": [
            "十載別仙峰，峰前千古蹤。陰王修道處，雲雪滿高松。",
            "洞口風雷異，池心星漢重。明朝下山去，片月落殘鐘。"
        ],
        "notes": [
            ""
        ],
        "volume": "卷五百四十二",
        "no#": 31
    },
    {
        "title": "宿東岩寺曉起",
        "author": "薛瑩",
        "biography": "",
        "paragraphs": [
            "野寺寒塘曉，遊人一夢分。鐘殘數樹月，僧起半岩雲。",
            "宿鳥驚初見，幽泉落不聞。吟餘憑前檻，紅葉下紛紛。"
        ],
        "notes": [
            ""
        ],
        "volume": "卷五百四十二",
        "no#": 32
    },
    {
        "title": "秋日湖上",
        "author": "薛瑩",
        "biography": "",
        "paragraphs": [
            "落日五湖游，煙波處處愁。沈浮千古事，誰與問東流。"
        ],
        "notes": [
            ""
        ],
        "volume": "卷五百四十二",
        "no#": 33
    },
    {
        "title": "江山閑望",
        "author": "薛瑩",
        "biography": "",
        "paragraphs": [
            "渺渺無窮盡，風濤幾日平。年光與人事，東去一聲聲。"
        ],
        "notes": [
            ""
        ],
        "volume": "卷五百四十二",
        "no#": 34
    },
    {
        "title": "訪武陵道者不遇",
        "author": "薛瑩",
        "biography": "",
        "paragraphs": [
            "花發鳥仍啼，行行路欲迷。二真無問處，虛度武陵溪。"
        ],
        "notes": [
            ""
        ],
        "volume": "卷五百四十二",
        "no#": 35
    },
    {
        "title": "寄舊山隱侶",
        "author": "薛瑩",
        "biography": "",
        "paragraphs": [
            "舊山諸隱淪，身在苦無身。莫鎖白雲路，白雲多誤人。"
        ],
        "notes": [
            ""
        ],
        "volume": "卷五百四十二",
        "no#": 36
    },
    {
        "title": "羨僧",
        "author": "薛瑩",
        "biography": "",
        "paragraphs": [
            "處世曾無著，生前事盡非。一瓶兼一衲，南北去如歸。"
        ],
        "notes": [
            ""
        ],
        "volume": "卷五百四十二",
        "no#": 37
    },
    {
        "title": "錦",
        "author": "薛瑩",
        "biography": "",
        "paragraphs": [
            "軋軋弄寒機，功多力漸微。惟憂機上錦，不稱舞人衣。"
        ],
        "notes": [
            ""
        ],
        "volume": "卷五百四十二",
        "no#": 38
    },
    {
        "title": "中秋月",
        "author": "薛瑩",
        "biography": "",
        "paragraphs": [
            "三十六旬盈複缺，百年堪喜又堪傷。",
            "勸君莫惜登樓望，雲放嬋娟不久長。"
        ],
        "notes": [
            ""
        ],
        "volume": "卷五百四十二",
        "no#": 39
    },
    {
        "title": "句",
        "author": "薛瑩",
        "biography": "",
        "paragraphs": [
            "單棹橫疏雨，江灘秋泊時。",
            "花留身住越，月遞夢還秦。"
        ],
        "notes": [
            ""
        ],
        "volume": "卷五百四十二",
        "no#": 40
    },
    {
        "title": "贈毛仙翁",
        "author": "崔元略",
        "biography": "",
        "paragraphs": [
            "莫將凡聖比雲泥，椿菌之年本不齊。度世無勞大稻米，",
            "旌節行中令引道，便從塵外踏丹梯。"
        ],
        "notes": [
            ""
        ],
        "volume": "卷五百四十二",
        "no#": 41
    },
    {
        "title": "太學創置石經",
        "author": "馮涯",
        "biography": "",
        "paragraphs": [
            "聖唐復古制，德義功無替。奧旨悅詩書，遺文分篆隸。",
            "銀鉤互交映，石壁靡塵翳。永與乾坤期，不逐日月逝。",
            "儒林道益廣，學者心彌銳。從此理化成，恩光遍遐裔。"
        ],
        "notes": [
            ""
        ],
        "volume": "卷五百四十二",
        "no#": 42
    }
]