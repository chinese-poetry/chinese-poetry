[
    {
        "title": "奉和九月九日登慈恩寺浮圖應制",
        "author": "辛替否",
        "biography": "",
        "paragraphs": [
            "洪慈均動植，至德俯深玄。出豫從初地，登高適梵天。",
            "白雲飛禦藻，慧日暖皇編。別有秋原藿，長傾雨露緣。"
        ],
        "notes": [
            ""
        ],
        "volume": "卷一百零五",
        "no#": 1
    },
    {
        "title": "奉和九月九日登慈恩寺浮圖應制",
        "author": "王景",
        "biography": "",
        "paragraphs": [
            "玉輦移中禁，珠梯覽四禪。重階清漢接，飛竇紫霄懸。",
            "綴葉披天藻，吹花散禦筵。無因鑾蹕暇，俱舞鶴林前。"
        ],
        "notes": [
            ""
        ],
        "volume": "卷一百零五",
        "no#": 2
    },
    {
        "title": "奉和九月九日登慈恩寺浮圖應制",
        "author": "畢幹泰",
        "biography": "",
        "paragraphs": [
            "鸚林花塔啟，鳳輦順時遊。重九昭皇慶，大千揚帝休。",
            "耆闍妙法闡，王舍睿文流。至德覃無極，小臣歌詎酬。"
        ],
        "notes": [
            ""
        ],
        "volume": "卷一百零五",
        "no#": 3
    },
    {
        "title": "奉和九月九日登慈恩寺浮圖應制",
        "author": "麹瞻",
        "biography": "",
        "paragraphs": [
            "扈蹕游玄地，陪仙瞰紫微。似邁銖衣劫，將同羽化飛。",
            "雕戈秋日麗，寶劍曉霜霏。獻觴乘菊序，長願奉天暉。"
        ],
        "notes": [
            ""
        ],
        "volume": "卷一百零五",
        "no#": 4
    },
    {
        "title": "奉和九月九日登慈恩寺浮圖應制",
        "author": "樊忱",
        "biography": "",
        "paragraphs": [
            "淨境重陽節，仙游萬乘來。插萸登鷲嶺，把菊坐蜂台。",
            "十地祥雲合，三天瑞景開。秋風詞更遠，竊抃樂康哉。"
        ],
        "notes": [
            ""
        ],
        "volume": "卷一百零五",
        "no#": 5
    },
    {
        "title": "奉和九月九日登慈恩寺浮圖應制",
        "author": "孫佺",
        "biography": "",
        "paragraphs": [
            "應節萸房滿，初寒菊圃新。龍旗煥辰極，鳳駕儼香闉。",
            "蓮井偏宜夏，梅梁更若春。一忻陪雁塔，還似得天身。"
        ],
        "notes": [
            ""
        ],
        "volume": "卷一百零五",
        "no#": 6
    },
    {
        "title": "奉和九月九日登慈恩寺浮圖應制",
        "author": "李從遠",
        "biography": "",
        "paragraphs": [
            "九月從時豫，三乘為法開。中霄日天子，半座寶如來。",
            "摘果珠盤獻，攀萸玉輦回。願將塵露點，遙奉光明台。"
        ],
        "notes": [
            ""
        ],
        "volume": "卷一百零五",
        "no#": 7
    },
    {
        "title": "奉和九月九日登慈恩寺浮圖應制",
        "author": "周利用",
        "biography": "",
        "paragraphs": [
            "山豫乘金節，飛文煥日宮。萸房開聖酒，杏苑被玄功。",
            "塔向三天迥，禪收八解空。叨恩奉蘭藉，終愧洽熏風。"
        ],
        "notes": [
            ""
        ],
        "volume": "卷一百零五",
        "no#": 8
    },
    {
        "title": "奉和九月九日登慈恩寺浮圖應制",
        "author": "張景源",
        "biography": "",
        "paragraphs": [
            "飛塔淩霄起，宸遊一屆焉。金壺新泛菊，寶座即披蓮。",
            "就日搖香輦，憑雲出梵天。祥氛與佳色，相伴雜爐煙。"
        ],
        "notes": [
            ""
        ],
        "volume": "卷一百零五",
        "no#": 9
    },
    {
        "title": "奉和九月九日登慈恩寺浮圖應制",
        "author": "李恒",
        "biography": "",
        "paragraphs": [
            "寶地鄰丹掖，香台瞰碧雲。河山天外出，城闕樹中分。",
            "睿藻蘭英秀，仙杯菊蕊熏。願將今日樂，長奉聖明君。"
        ],
        "notes": [
            ""
        ],
        "volume": "卷一百零五",
        "no#": 10
    },
    {
        "title": "奉和九月九日登慈恩寺浮圖應制",
        "author": "張錫",
        "biography": "",
        "paragraphs": [
            "九秋霜景淨，千門曉望通。仙游光禦路，瑞塔迥淩空。",
            "菊彩揚堯日，萸香繞舜風。天文麗辰象，竊抃仰層穹。"
        ],
        "notes": [
            ""
        ],
        "volume": "卷一百零五",
        "no#": 11
    },
    {
        "title": "晦日宴高文學林亭",
        "author": "張錫",
        "biography": "",
        "paragraphs": [
            "雪盡銅駝路，花照石崇家。年光開柳色，池影泛雲華。",
            "賞洽情方遠，春歸景未賒。欲知多暇日，尊酒漬澄霞。"
        ],
        "notes": [
            ""
        ],
        "volume": "卷一百零五",
        "no#": 12
    },
    {
        "title": "奉和九月九日登慈恩寺浮圖應制",
        "author": "解琬",
        "biography": "",
        "paragraphs": [
            "瑞塔臨初地，金輿幸上方。空邊有清淨，覺處無馨香。",
            "雨霽微塵斂，風秋定水涼。茲辰采仙菊，薦壽慶重陽。"
        ],
        "notes": [
            ""
        ],
        "volume": "卷一百零五",
        "no#": 13
    },
    {
        "title": "晦日宴高氏林亭",
        "author": "解琬",
        "biography": "",
        "paragraphs": [
            "主第簪裾出，王畿春照華。山亭一以眺，城闕帶煙霞。",
            "橫堤列錦帳，傍浦駐香車。歡娛屬晦節，酩酊未還家。"
        ],
        "notes": [
            ""
        ],
        "volume": "卷一百零五",
        "no#": 14
    }
]