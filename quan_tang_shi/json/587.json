[
    {
        "title": "湘口送友人",
        "author": "李頻",
        "biography": "",
        "paragraphs": [
            "中流欲暮見湘煙，葦岸無窮接楚田。去雁遠沖雲夢雪，",
            "零落梅花過殘臘，故園歸醉及新年。"
        ],
        "notes": [
            ""
        ],
        "volume": "卷五百八十七",
        "no#": 1
    },
    {
        "title": "鄂州頭陀寺上方",
        "author": "李頻",
        "biography": "",
        "paragraphs": [
            "高寺上方無不見，天涯行客思迢迢。西江帆掛東風急，",
            "感時歎物尋僧話，惟向禪心得寂寥。"
        ],
        "notes": [
            ""
        ],
        "volume": "卷五百八十七",
        "no#": 2
    },
    {
        "title": "寄遠",
        "author": "李頻",
        "biography": "",
        "paragraphs": [
            "槐欲成陰分袂時，君期十日複金扉。槐今落葉已將盡，",
            "須知此意同生死，不學他人空寄衣。"
        ],
        "notes": [
            ""
        ],
        "volume": "卷五百八十七",
        "no#": 3
    },
    {
        "title": "題張司馬別墅",
        "author": "李頻",
        "biography": "",
        "paragraphs": [
            "庭前樹盡手中栽，先後花分幾番開。巢鳥戀雛驚不起，",
            "門外尋常行樂處，重重履跡在莓苔。"
        ],
        "notes": [
            ""
        ],
        "volume": "卷五百八十七",
        "no#": 4
    },
    {
        "title": "長安即事",
        "author": "李頻",
        "biography": "",
        "paragraphs": [
            "長遇豪家不敢過，此身誰與取高科。故園久絕書來後，",
            "愁人白髮自生早，我獨少年能幾何。"
        ],
        "notes": [
            ""
        ],
        "volume": "卷五百八十七",
        "no#": 5
    },
    {
        "title": "漢上逢同年崔八",
        "author": "李頻",
        "biography": "",
        "paragraphs": [
            "去歲曾遊帝裏春，杏花開過各離秦。偶先托質逢知己，",
            "一回相見一回別，能得幾時年少身。"
        ],
        "notes": [
            ""
        ],
        "volume": "卷五百八十七",
        "no#": 6
    },
    {
        "title": "五月一日蒙替本官不得隨例入闕，感懷獻送相公",
        "author": "李頻",
        "biography": "",
        "paragraphs": [
            "五月傾朝謁紫宸，一朝無分在清塵。含香已去星郎位，",
            "知將何事酬公道，只養生靈似養身。"
        ],
        "notes": [
            ""
        ],
        "volume": "卷五百八十七",
        "no#": 7
    },
    {
        "title": "春閨怨",
        "author": "李頻",
        "biography": "",
        "paragraphs": [
            "紅妝女兒燈下羞，畫眉夫婿隴西頭。",
            "自怨愁容長照鏡，悔教征戍覓封侯。"
        ],
        "notes": [
            ""
        ],
        "volume": "卷五百八十七",
        "no#": 8
    },
    {
        "title": "送邊將",
        "author": "李頻",
        "biography": "",
        "paragraphs": [
            "防秋戎馬恐來奔，詔發將軍出雁門。遙領短兵登隴首，",
            "若縱干戈更深入，應聞收得到昆侖。"
        ],
        "notes": [
            ""
        ],
        "volume": "卷五百八十七",
        "no#": 9
    },
    {
        "title": "太和公主還宮",
        "author": "李頻",
        "biography": "",
        "paragraphs": [
            "天驕發使犯邊塵，漢將推功遂奪親。離亂應無初去貌，",
            "重上鳳樓追故事，幾多愁思向青春。"
        ],
        "notes": [
            ""
        ],
        "volume": "卷五百八十七",
        "no#": 10
    },
    {
        "title": "將赴黔州先寄本府中丞",
        "author": "李頻",
        "biography": "",
        "paragraphs": [
            "八月瞿塘到底翻，孤舟上得已銷魂。幕中職罷猶趨府，",
            "感知肺腑終難說，從此辭歸便掃門。"
        ],
        "notes": [
            ""
        ],
        "volume": "卷五百八十七",
        "no#": 11
    },
    {
        "title": "和友人下第北遊感懷",
        "author": "李頻",
        "biography": "",
        "paragraphs": [
            "聖代為儒可致身，誰知又別五陵春。青門獨出空歸鳥，",
            "且須共漉邊城酒，何必陶家有白綸。"
        ],
        "notes": [
            ""
        ],
        "volume": "卷五百八十七",
        "no#": 12
    },
    {
        "title": "樂游原春望",
        "author": "李頻",
        "biography": "",
        "paragraphs": [
            "五陵佳氣晚氛氳，霸業雄圖勢自分。秦地山河連楚塞，",
            "無那楊華起愁思，滿天飄落雪紛紛。"
        ],
        "notes": [
            ""
        ],
        "volume": "卷五百八十七",
        "no#": 13
    },
    {
        "title": "黃雀行",
        "author": "李頻",
        "biography": "",
        "paragraphs": [
            "欲竊高倉集禦河，翩翩疑渡畏秋波。朱宮晚樹侵鶯語，",
            "誰令不解高飛去，破宅荒庭有網羅。"
        ],
        "notes": [
            ""
        ],
        "volume": "卷五百八十七",
        "no#": 14
    },
    {
        "title": "長安寓居寄柏侍郎",
        "author": "李頻",
        "biography": "",
        "paragraphs": [
            "霜輕兩鬢欲相侵，愁緒無端不可尋。秦女紅妝空覓伴，",
            "獨向灞陵東北望，一封書寄萬重心。"
        ],
        "notes": [
            ""
        ],
        "volume": "卷五百八十七",
        "no#": 15
    },
    {
        "title": "春日思歸",
        "author": "李頻",
        "biography": "",
        "paragraphs": [
            "春情不斷若連環，一夕思歸鬢欲斑。壯志未酬三尺劍，",
            "卻羨浮雲與飛鳥，因風吹去又吹還。"
        ],
        "notes": [
            ""
        ],
        "volume": "卷五百八十七",
        "no#": 16
    },
    {
        "title": "朔中即事",
        "author": "李頻",
        "biography": "",
        "paragraphs": [
            "關門南北雜戎夷，草木秋來即出師。落日風沙長暝早，",
            "自古邊功何不立，漢家中外自相疑。"
        ],
        "notes": [
            ""
        ],
        "volume": "卷五百八十七",
        "no#": 17
    },
    {
        "title": "感懷獻門下相公",
        "author": "李頻",
        "biography": "",
        "paragraphs": [
            "誰雲郎選不由詩，上相憐才積有時。卻是龍鍾到門晚，",
            "日望南宮看列宿，迢迢婺女與鄉比。"
        ],
        "notes": [
            ""
        ],
        "volume": "卷五百八十七",
        "no#": 18
    },
    {
        "title": "贈長城庾將軍",
        "author": "李頻",
        "biography": "",
        "paragraphs": [
            "初年三十拜將軍，近代英雄獨未聞。向國報恩心比石，",
            "定擁節麾從此去，安西大破犬戎群。"
        ],
        "notes": [
            ""
        ],
        "volume": "卷五百八十七",
        "no#": 19
    },
    {
        "title": "浙東獻鄭大夫",
        "author": "李頻",
        "biography": "",
        "paragraphs": [
            "聖主東憂漲海濱，思移副相倚陶鈞。樓臺獨坐江山月，",
            "幾時入去調元化，天下同為堯舜人。"
        ],
        "notes": [
            ""
        ],
        "volume": "卷五百八十七",
        "no#": 20
    },
    {
        "title": "鏡湖夜泊有懷",
        "author": "李頻",
        "biography": "",
        "paragraphs": [
            "廣水遙堤利物功，因思太守惠無窮。自從版築興農隙，",
            "想當戰國開時有，範蠡扁舟祗此中。"
        ],
        "notes": [
            ""
        ],
        "volume": "卷五百八十七",
        "no#": 21
    },
    {
        "title": "宣州獻從叔大夫",
        "author": "李頻",
        "biography": "",
        "paragraphs": [
            "清時選地任賢明，從此觀風輟尹京。日月天中辭洛邑，",
            "聞說聖朝同漢代，已愁征入拜公卿。"
        ],
        "notes": [
            ""
        ],
        "volume": "卷五百八十七",
        "no#": 22
    },
    {
        "title": "賀同年翰林從叔舍人知制誥",
        "author": "李頻",
        "biography": "",
        "paragraphs": [
            "仙禁何人躡近蹤，孔門先選得真龍。別居雲路拋三省，",
            "芳年貴盛誰為比，鬱鬱青青嶽頂松。"
        ],
        "notes": [
            ""
        ],
        "volume": "卷五百八十七",
        "no#": 23
    },
    {
        "title": "吳門別主人",
        "author": "李頻",
        "biography": "",
        "paragraphs": [
            "早晚更看吳苑月，小齋長憶落西窗。",
            "不知明夜誰家見，應照離人隔楚江。"
        ],
        "notes": [
            ""
        ],
        "volume": "卷五百八十七",
        "no#": 24
    },
    {
        "title": "自黔中歸新安",
        "author": "李頻",
        "biography": "",
        "paragraphs": [
            "朝過春關辭北闕，暮參戎幕向南巴。",
            "卻將仙桂東歸去，江月相隨直到家。"
        ],
        "notes": [
            ""
        ],
        "volume": "卷五百八十七",
        "no#": 25
    },
    {
        "title": "奉和鄭熏相公",
        "author": "李頻",
        "biography": "",
        "paragraphs": [
            "三四株松匝草亭，便成彭澤柳為名。",
            "蓮峰隱去難辭闕，滻水朝回與出城。"
        ],
        "notes": [
            ""
        ],
        "volume": "卷五百八十七",
        "no#": 26
    },
    {
        "title": "及第後還家過峴嶺",
        "author": "李頻",
        "biography": "",
        "paragraphs": [
            "魏馱山前一朵花，嶺西更有幾千家。",
            "石斑魚鮓香沖鼻，淺水沙田飯繞牙。"
        ],
        "notes": [
            ""
        ],
        "volume": "卷五百八十七",
        "no#": 27
    },
    {
        "title": "春日旅舍",
        "author": "李頻",
        "biography": "",
        "paragraphs": [
            "未識東西南北路，青春白日坐銷難。",
            "如何一別故園後，五度花開五處看。"
        ],
        "notes": [
            ""
        ],
        "volume": "卷五百八十七",
        "no#": 28
    },
    {
        "title": "過長江傷賈島",
        "author": "李頻",
        "biography": "",
        "paragraphs": [
            "忽從一宦遠流離，無罪無人子細知。",
            "到得長江聞杜宇，想君魂魄也相隨。"
        ],
        "notes": [
            ""
        ],
        "volume": "卷五百八十七",
        "no#": 29
    },
    {
        "title": "自遣",
        "author": "李頻",
        "biography": "",
        "paragraphs": [
            "永擬東歸把釣絲，將行忽起半心疑。",
            "青雲道是不平地，還有平人上得時。"
        ],
        "notes": [
            ""
        ],
        "volume": "卷五百八十七",
        "no#": 30
    },
    {
        "title": "寄曹鄴",
        "author": "李頻",
        "biography": "",
        "paragraphs": [
            "終南山是枕前雲，禁鼓無因曉夜聞。",
            "朝客秋來不朝日，曲江西岸去尋君。"
        ],
        "notes": [
            ""
        ],
        "volume": "卷五百八十七",
        "no#": 31
    },
    {
        "title": "述懷",
        "author": "李頻",
        "biography": "",
        "paragraphs": [
            "望月疑無得桂緣，春天又待到秋天。",
            "杏花開與槐花落，愁去愁來過幾年。"
        ],
        "notes": [
            ""
        ],
        "volume": "卷五百八十七",
        "no#": 32
    },
    {
        "title": "客洛酬劉駕",
        "author": "李頻",
        "biography": "",
        "paragraphs": [
            "浮世總應相送老，共君偏更遠行多。",
            "此回不似前回別，聽盡離歌逐棹歌。"
        ],
        "notes": [
            ""
        ],
        "volume": "卷五百八十七",
        "no#": 33
    },
    {
        "title": "題釣台障子",
        "author": "李頻",
        "biography": "",
        "paragraphs": [
            "君家儘是我家山，嚴子前臺枕古灣。",
            "卻把釣竿終不可，幾時入海得魚還。"
        ],
        "notes": [
            ""
        ],
        "volume": "卷五百八十七",
        "no#": 34
    },
    {
        "title": "題陽山顧煉師草堂",
        "author": "李頻",
        "biography": "",
        "paragraphs": [
            "若到當時上升處，長生何事後無人。",
            "前峰自去種松子，坐見年來取茯神。"
        ],
        "notes": [
            ""
        ],
        "volume": "卷五百八十七",
        "no#": 35
    },
    {
        "title": "聞金吾妓唱梁州",
        "author": "李頻",
        "biography": "",
        "paragraphs": [
            "聞君一曲古梁州，驚起黃雲塞上愁。",
            "秦女樹前花正發，北風吹落滿城秋。"
        ],
        "notes": [
            ""
        ],
        "volume": "卷五百八十七",
        "no#": 36
    },
    {
        "title": "游蜀回簡友人",
        "author": "李頻",
        "biography": "",
        "paragraphs": [
            "別來十二月，去到漏天邊。不是因逢閏，還應是來年。"
        ],
        "notes": [
            ""
        ],
        "volume": "卷五百八十七",
        "no#": 37
    },
    {
        "title": "贈涇州王侍禦",
        "author": "李頻",
        "biography": "",
        "paragraphs": [
            "一旦天書下紫微，三年旌旆隴雲飛。",
            "塞門無事春空到，邊草青青戰馬肥。"
        ],
        "notes": [
            ""
        ],
        "volume": "卷五百八十七",
        "no#": 38
    },
    {
        "title": "夏日宿秘書姚監宅",
        "author": "李頻",
        "biography": "",
        "paragraphs": [
            "貴宅多嘉樹，先秋有好風。情閑離闕下，夢野在山中。",
            "露色浮寒瓦，螢光墮暗叢。聽吟麗句盡，河漢任西東。"
        ],
        "notes": [
            ""
        ],
        "volume": "卷五百八十七",
        "no#": 39
    },
    {
        "title": "過嵩陰隱者",
        "author": "李頻",
        "biography": "",
        "paragraphs": [
            "當門看少室，倚杖複披衣。每日醒還醉，無人是與非。",
            "架書抽讀亂，庭果摘嘗稀。獨有江南客，思家未得歸。"
        ],
        "notes": [
            ""
        ],
        "volume": "卷五百八十七",
        "no#": 40
    },
    {
        "title": "留別山家",
        "author": "李頻",
        "biography": "",
        "paragraphs": [
            "閑門不易求，半月在林丘。已與山水別，難為花木留。",
            "孤懷歸靜夜，遠會隔高秋。莫道無言去，冥心在重遊。"
        ],
        "notes": [
            ""
        ],
        "volume": "卷五百八十七",
        "no#": 41
    },
    {
        "title": "送人游吳",
        "author": "李頻",
        "biography": "",
        "paragraphs": [
            "楚田開雪後，草色與君看。積水浮春氣，深山滯雨寒。",
            "毗陵孤月出，建業一鐘殘。為把鄉書去，因收別淚難。"
        ],
        "notes": [
            ""
        ],
        "volume": "卷五百八十七",
        "no#": 42
    },
    {
        "title": "東渭橋晚眺",
        "author": "李頻",
        "biography": "",
        "paragraphs": [
            "秦地有吳洲，千檣渭曲頭。人當返照立，水徹故鄉流。",
            "落第春難過，窮途日易愁。誰知橋上思，萬里在江樓。"
        ],
        "notes": [
            ""
        ],
        "volume": "卷五百八十七",
        "no#": 43
    },
    {
        "title": "送延陵韋少府",
        "author": "李頻",
        "biography": "",
        "paragraphs": [
            "延陵稱貴邑，季子有高蹤。古跡傳多代，仙山管幾峰。",
            "微泉聲小雨，異木色深冬。去畢三年秩，新詩篋不容。"
        ],
        "notes": [
            ""
        ],
        "volume": "卷五百八十七",
        "no#": 44
    },
    {
        "title": "淮南送友人歸滄州",
        "author": "李頻",
        "biography": "",
        "paragraphs": [
            "風色忽西轉，坐為千里分。高帆背楚落，寒日逆淮曛。",
            "斷燒緣喬木，盤雕隱片雲。鄉關百戰地，歸去始休軍。"
        ],
        "notes": [
            ""
        ],
        "volume": "卷五百八十七",
        "no#": 45
    },
    {
        "title": "夏日題盩厔友人書齋",
        "author": "李頻",
        "biography": "",
        "paragraphs": [
            "修竹齊高樹，書齋竹樹中。四時無夏氣，三伏有秋風。",
            "黑處巢幽鳥，陰來叫候蟲。窗西太白雪，萬仞在遙空。"
        ],
        "notes": [
            ""
        ],
        "volume": "卷五百八十七",
        "no#": 46
    },
    {
        "title": "尋山",
        "author": "李頻",
        "biography": "",
        "paragraphs": [
            "一徑入雙崖，初疑有幾家。行窮人不見，坐久日空斜。",
            "石上生靈草，泉中落異花。終須結茅屋，向此學餐霞。"
        ],
        "notes": [
            ""
        ],
        "volume": "卷五百八十七",
        "no#": 47
    },
    {
        "title": "送元遂上人歸錢唐",
        "author": "李頻",
        "biography": "",
        "paragraphs": [
            "白衣遊帝鄉，已得事空王。卻返湖山寺，高禪水月房。",
            "雨中過岳黑，秋後宿船涼。回顧秦人語，他生會別方。"
        ],
        "notes": [
            ""
        ],
        "volume": "卷五百八十七",
        "no#": 48
    },
    {
        "title": "貽友人喻坦之",
        "author": "李頻",
        "biography": "",
        "paragraphs": [
            "從容心自切，飲水勝銜杯。共在山中長，相隨闕下來。",
            "修身空有道，取事各無媒。不信升平代，終遺草澤才。"
        ],
        "notes": [
            ""
        ],
        "volume": "卷五百八十七",
        "no#": 49
    },
    {
        "title": "送友人往振武",
        "author": "李頻",
        "biography": "",
        "paragraphs": [
            "風沙遙見說，道路替君愁。磧夜星垂地，雲明火上樓。",
            "征鴻辭塞雪，戰馬識邊秋。不共將軍語，何因有去留。"
        ],
        "notes": [
            ""
        ],
        "volume": "卷五百八十七",
        "no#": 50
    },
    {
        "title": "賦得長城斑竹杖",
        "author": "李頻",
        "biography": "",
        "paragraphs": [
            "秦興版築時，翦伐不知誰。異代餘根在，幽人得手持。",
            "細看生古意，閑倚動邊思。莫作鳩形並，空將鶴發期。"
        ],
        "notes": [
            ""
        ],
        "volume": "卷五百八十七",
        "no#": 51
    },
    {
        "title": "送德清喻明府",
        "author": "李頻",
        "biography": "",
        "paragraphs": [
            "棹返霅溪雲，仍參舊使君。州傳多古跡，縣記是新文。",
            "水柵橫舟閉，湖田立木分。但如詩思苦，為政即超群。"
        ],
        "notes": [
            ""
        ],
        "volume": "卷五百八十七",
        "no#": 52
    },
    {
        "title": "送薛能少府任盩厔",
        "author": "李頻",
        "biography": "",
        "paragraphs": [
            "不才甘下第，君子蹇何重。相送昆明岸，同看太白峰。",
            "數瓢留頃刻，殘照迫從容。好去煙霞縣，仙人有舊蹤。"
        ],
        "notes": [
            ""
        ],
        "volume": "卷五百八十七",
        "no#": 53
    },
    {
        "title": "送許壽下第歸東山",
        "author": "李頻",
        "biography": "",
        "paragraphs": [
            "吾君設禮闈，誰合學忘機。卻是高人起，難為下第歸。",
            "出關心縱野，避世事終稀。莫更今秋夕，相思望少微。"
        ],
        "notes": [
            ""
        ],
        "volume": "卷五百八十七",
        "no#": 54
    },
    {
        "title": "冬夜酬范秘書",
        "author": "李頻",
        "biography": "",
        "paragraphs": [
            "九衢行一匝，不敢入他門。累日無餘事，通宵得至言。",
            "命嗟清世蹇，春覺閏冬暄。翻覆吟佳句，何酬國士恩。"
        ],
        "notes": [
            ""
        ],
        "volume": "卷五百八十七",
        "no#": 55
    },
    {
        "title": "送陸肱尉江夏",
        "author": "李頻",
        "biography": "",
        "paragraphs": [
            "如何執簡去，便作掛帆期。澤國三春早，江天落日遲。",
            "縣人齊候處，洲鳥欲飛時。免褐方三十，青雲豈白髭。"
        ],
        "notes": [
            ""
        ],
        "volume": "卷五百八十七",
        "no#": 56
    },
    {
        "title": "漢上送人西歸",
        "author": "李頻",
        "biography": "",
        "paragraphs": [
            "幾作西歸夢，因為愴別心。野銜天去盡，山夾漢來深。",
            "疊浪翻殘照，高帆引片陰。空留相贈句，畢我白頭吟。"
        ],
        "notes": [
            ""
        ],
        "volume": "卷五百八十七",
        "no#": 57
    },
    {
        "title": "蜀中逢友人",
        "author": "李頻",
        "biography": "",
        "paragraphs": [
            "自古有行役，誰人免別家。相歡猶陌上，一醉任天涯。",
            "積疊山藏蜀，潺湲水繞巴。他年複何處，共說海棠花。"
        ],
        "notes": [
            ""
        ],
        "volume": "卷五百八十七",
        "no#": 58
    },
    {
        "title": "寄範評事",
        "author": "李頻",
        "biography": "",
        "paragraphs": [
            "行坐不相遺，轅門載筆時。雅知難更遇，舊分合長思。",
            "夢即重尋熟，書常轉達遲。山齋終擬到，何日遂心期。"
        ],
        "notes": [
            ""
        ],
        "volume": "卷五百八十七",
        "no#": 59
    },
    {
        "title": "南遊過湘漢即事寄友人",
        "author": "李頻",
        "biography": "",
        "paragraphs": [
            "南去遠驅逐，三湘五月行。巴山雪水下，楚澤火雲生。",
            "向野聊中飯，乘涼探暮程。離懷不可說，已迫峽猿聲。"
        ],
        "notes": [
            ""
        ],
        "volume": "卷五百八十七",
        "no#": 60
    },
    {
        "title": "送許渾侍禦赴潤州",
        "author": "李頻",
        "biography": "",
        "paragraphs": [
            "家山近石頭，遂意恣東遊。祖席離烏府，歸帆轉蜃樓。",
            "陰氛出海散，落月向潮流。別有為霖日，孤雲未自由。"
        ],
        "notes": [
            ""
        ],
        "volume": "卷五百八十七",
        "no#": 61
    },
    {
        "title": "喜友人厲圖南及第",
        "author": "李頻",
        "biography": "",
        "paragraphs": [
            "相憂過己切，相賀似身榮。心達無前後，神交共死生。",
            "承家吾子事，登第世人情。未有通儒術，明時道不行。"
        ],
        "notes": [
            ""
        ],
        "volume": "卷五百八十七",
        "no#": 62
    },
    {
        "title": "送友人下第歸越",
        "author": "李頻",
        "biography": "",
        "paragraphs": [
            "歸意隨流水，江湖共在東。山陰何處去，草際片帆通。",
            "雨色春愁裏，潮聲曉夢中。雖為半年客，便是往來鴻。"
        ],
        "notes": [
            ""
        ],
        "volume": "卷五百八十七",
        "no#": 63
    },
    {
        "title": "寄友人",
        "author": "李頻",
        "biography": "",
        "paragraphs": [
            "一別一相見，須臾老此生。客衣寒後薄，山思夜深清。",
            "詩近吟何句，髭新白幾莖。路岐如昨日，來往夢分明。"
        ],
        "notes": [
            ""
        ],
        "volume": "卷五百八十七",
        "no#": 64
    },
    {
        "title": "送友人下第歸宛陵",
        "author": "李頻",
        "biography": "",
        "paragraphs": [
            "天涯長戀親，闕下獨傷春。擬住還求己，須歸不為身。",
            "臨岐仍犯雪，掛席始離塵。共泣東風別，同為滄海人。"
        ],
        "notes": [
            ""
        ],
        "volume": "卷五百八十七",
        "no#": 65
    },
    {
        "title": "秋夜對月寄鳳翔范書記",
        "author": "李頻",
        "biography": "",
        "paragraphs": [
            "月過秋霖後，光應夜夜清。一回相憶起，幾度獨吟行。",
            "河漢東西直，山川遠近明。寸心遙往處，新有雁來聲。"
        ],
        "notes": [
            ""
        ],
        "volume": "卷五百八十七",
        "no#": 66
    },
    {
        "title": "送孫明秀才往潘州訪韋卿",
        "author": "李頻",
        "biography": "",
        "paragraphs": [
            "北鳥飛不到，北人今去遊。天涯浮瘴水，嶺外問潘州。",
            "草木春冬茂，猿猱日夜愁。定知遷客淚，應只對君流。"
        ],
        "notes": [
            ""
        ],
        "volume": "卷五百八十七",
        "no#": 67
    },
    {
        "title": "八月十五夜對月",
        "author": "李頻",
        "biography": "",
        "paragraphs": [
            "陰盛此宵中，多為雨與風。坐無雲雨至，看與雪霜同。",
            "抱濕離遙海，傾寒向迥空。年年不可值，還似命難通。"
        ],
        "notes": [
            ""
        ],
        "volume": "卷五百八十七",
        "no#": 68
    },
    {
        "title": "及第後歸",
        "author": "李頻",
        "biography": "",
        "paragraphs": [
            "家臨浙水傍，岸對買臣鄉。縱棹隨歸鳥，乘潮向夕陽。",
            "苦吟身得雪，甘意鬢成霜。況此年猶少，酬知足自強。"
        ],
        "notes": [
            ""
        ],
        "volume": "卷五百八十七",
        "no#": 69
    },
    {
        "title": "過巫峽",
        "author": "李頻",
        "biography": "",
        "paragraphs": [
            "擁棹向驚湍，巫峰直上看。削成從水底，聳出在雲端。",
            "暮雨晴時少，啼猿渴下難。一聞神女去，風竹掃空壇。"
        ],
        "notes": [
            ""
        ],
        "volume": "卷五百八十七",
        "no#": 70
    }
]