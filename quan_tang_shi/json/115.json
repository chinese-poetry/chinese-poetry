[
    {
        "title": "和戶部楊員外伯成寓直",
        "author": "李憕",
        "biography": "",
        "paragraphs": [
            "落日彌綸地，公才畫省郎。詞驚起草筆，坐引護衣香。",
            "雙闕天河近，千門夕漏長。遙知臺上宿，不獨有文強。"
        ],
        "notes": [
            ""
        ],
        "volume": "卷一百一十五",
        "no#": 1
    },
    {
        "title": "同望幸新亭賜錢公宴",
        "author": "李憕",
        "biography": "",
        "paragraphs": [
            "感夢通玄化，覃恩降紫宸。賜錢開漢府，分帛醉堯人。",
            "地隔朝宗慶，亭臨蔔洛新。行看廣雲雨，二月次東巡。"
        ],
        "notes": [
            ""
        ],
        "volume": "卷一百一十五",
        "no#": 2
    },
    {
        "title": "奉和聖制從蓬萊向興慶閣道中留春雨中春望之作應制",
        "author": "李憕",
        "biography": "",
        "paragraphs": [
            "別館春還淑氣催，三宮路轉鳳凰台。雲飛北闕輕陰散，",
            "已知聖澤深無限，更喜年芳入睿才。"
        ],
        "notes": [
            ""
        ],
        "volume": "卷一百一十五",
        "no#": 3
    },
    {
        "title": "銅雀妓",
        "author": "李邕",
        "biography": "",
        "paragraphs": [
            "西陵望何及，弦管徒在茲。誰言死者樂，但令生者悲。",
            "丈夫有餘志，兒女焉足私。擾擾多俗情，投跡互相師。",
            "直節豈感激，荒淫乃淒其。潁水有許由，西山有伯夷。",
            "頌聲何寥寥，唯聞銅雀詩。君舉良未易，永為後代嗤。"
        ],
        "notes": [
            ""
        ],
        "volume": "卷一百一十五",
        "no#": 4
    },
    {
        "title": "詠雲",
        "author": "李邕",
        "biography": "",
        "paragraphs": [
            "彩雲驚歲晚，繚繞孤山頭。散作五般色，凝為一段愁。",
            "影雖沉澗底，形在天際遊。風動必飛去，不應長此留。"
        ],
        "notes": [
            ""
        ],
        "volume": "卷一百一十五",
        "no#": 5
    },
    {
        "title": "登曆下古城員外孫新亭",
        "author": "李邕",
        "biography": "",
        "paragraphs": [
            "吾宗固神秀，體物寫謀長。形制開古跡，曾冰延樂方。",
            "太山雄地理，巨壑眇雲莊。高興汩煩促，永懷清典常。",
            "含弘知四大，出入見三光。負郭喜粳稻，安時歌吉祥。"
        ],
        "notes": [
            ""
        ],
        "volume": "卷一百一十五",
        "no#": 6
    },
    {
        "title": "奉和初春幸太平公主南莊應制",
        "author": "李邕",
        "biography": "",
        "paragraphs": [
            "傳聞銀漢支機石，複見金輿出紫微。織女橋邊烏鵲起，",
            "今日還同犯牛鬥，乘槎共逐海潮歸。"
        ],
        "notes": [
            ""
        ],
        "volume": "卷一百一十五",
        "no#": 7
    },
    {
        "title": "奉使登終南山",
        "author": "王灣",
        "biography": "",
        "paragraphs": [
            "常愛南山遊，因而盡原隰。數朝至林嶺，百仞登嵬岌。",
            "石壯馬徑窮，苔色步緣入。物奇春狀改，氣遠天香集。",
            "虛洞策杖鳴，低雲拂衣濕。倚岩見廬舍，入戶欣拜揖。",
            "問性矜勤勞，示心教澄習。玉英時共飯，芝草為餘拾。",
            "境絕人不行，潭深鳥空立。一乘從此授，九轉兼是給。",
            "辭處若輕飛，憩來唯吐吸。閑襟超已勝，回路倏而及。",
            "煙色松上深，水流山下急。漸平逢車騎，向晚睨城邑。",
            "峰在野趣繁，塵飄宦情澀。辛苦久為吏，勞生何妄執。",
            "日暮懷此山，悠然賦斯什。"
        ],
        "notes": [
            ""
        ],
        "volume": "卷一百一十五",
        "no#": 8
    },
    {
        "title": "晚夏馬嵬卿叔池亭即事寄京都一二知己",
        "author": "王灣",
        "biography": "",
        "paragraphs": [
            "忝職畿甸淹，濫陪時俊後。才輕策疲劣，勢薄常驅走。",
            "牽役勞風塵，秉心在岩藪。宗賢開別業，形勝代希偶。",
            "竹繞清渭濱，泉流白渠口。逡巡期賞會，揮忽變星斗。",
            "逮此乘務閑，因而訪幽叟。入來殊景物，行複洗紛垢。",
            "林靜秋色多，潭深月光厚。盛香蓮近拆，新味瓜初剖。",
            "滯拙懷隱淪，書之寄良友。"
        ],
        "notes": [
            ""
        ],
        "volume": "卷一百一十五",
        "no#": 9
    },
    {
        "title": "麗正殿賜宴同勒天前煙年四韻應制",
        "author": "王灣",
        "biography": "",
        "paragraphs": [
            "金殿忝陪賢，瓊羞忽降天。鼎羅仙掖裏，觴拜瑣闈前。",
            "院逼青霄路，廚和紫禁煙。酒酣空忭舞，何以答昌年。"
        ],
        "notes": [
            ""
        ],
        "volume": "卷一百一十五",
        "no#": 10
    },
    {
        "title": "奉和賀監林月清酌",
        "author": "王灣",
        "biography": "",
        "paragraphs": [
            "華月當秋滿，朝英假興同。淨林新霽入，規院小涼通。",
            "碎影行筵裏，搖花落酒中。消宵凝爽意，並此助文雄。"
        ],
        "notes": [
            ""
        ],
        "volume": "卷一百一十五",
        "no#": 11
    },
    {
        "title": "次北固山下",
        "author": "王灣",
        "biography": "",
        "paragraphs": [
            "客路青山外，行舟綠水前。潮平兩岸闊，風正一帆懸。",
            "海日生殘夜，江春入舊年。鄉書何處達，歸雁洛陽邊。"
        ],
        "notes": [
            ""
        ],
        "volume": "卷一百一十五",
        "no#": 12
    },
    {
        "title": "觀搊箏",
        "author": "王灣",
        "biography": "",
        "paragraphs": [
            "虛室有秦箏，箏新月複清。弦多弄委曲，柱促語分明。",
            "曉怨凝繁手，春嬌入曼聲。近來唯此樂，傳得美人情。"
        ],
        "notes": [
            ""
        ],
        "volume": "卷一百一十五",
        "no#": 13
    },
    {
        "title": "晚春詣蘇州敬贈武員外",
        "author": "王灣",
        "biography": "",
        "paragraphs": [
            "蘇台憶季常，飛棹曆江鄉。持此功曹掾，初離華省郎。",
            "貴門生禮樂，明代秉文章。嘉郡位先進，鴻儒名重揚。",
            "爰從姻婭貶，豈失忠信防。萬里行驥足，十年暌鳳翔。",
            "回遷翊元聖，入拜佇惟良。別業對南浦，群書滿北堂。",
            "意深投轄盛，才重接筵光。陋學叨鉛簡，弱齡許翰場。",
            "神馳勞舊國，顏展別殊方。際曉雜氛散，殘春眾物芳。",
            "煙和疏樹滿，雨續小溪長。旅拙感成慰，通賢顧不忘。",
            "從來琴曲罷，開匣為君張。"
        ],
        "notes": [
            ""
        ],
        "volume": "卷一百一十五",
        "no#": 14
    },
    {
        "title": "秋夜寓直即事懷贈蕭令公裴侍郎兼通簡南省諸友人",
        "author": "王灣",
        "biography": "",
        "paragraphs": [
            "聖主萬年興，賢臣數載升。古靈傳嶽秀，宏量稟川澄。",
            "畿甸舉長策，風霜秉直繩。出車遙俗震，登閣滿朝稱。",
            "賦簡流亡輯，農安政理憑。還家新長幼，巡壟舊溝塍。",
            "忠梗大勳立，寰瀛墮業懲。焚香兼禦史，懸鏡委中丞。",
            "旟隼當朝立，台驄發郡乘。司徒漢家重，國典潁川征。",
            "雲路俄平入，臺階忽上淩。秉鈞調造化，宣綍慰黎烝。",
            "金省方秋作，瑤軒直夜憑。中書贈陳准，右相簡王陵。",
            "三傑賢更穆，百僚歡且兢。搖懷及賓友，計曲辨淄澠。",
            "閶闔暝陰散，鉤陳爽氣凝。月深宮樹轉，河近禁樓冰。",
            "卑吏夙驅策，微涓效鬥升。望麾宵繼火，書板曙懷蒸。",
            "彼此雖流盼，規模轉服膺。惠將霄漢隔，勞或歲時矜。",
            "位重恩寧濫，才輕懾不勝。林巒甘獨往，疵賤苦相仍。",
            "敢忘銜花雀，思同附驥蠅。平生逐鳥雀，何日嗣蒼鷹。"
        ],
        "notes": [
            ""
        ],
        "volume": "卷一百一十五",
        "no#": 15
    },
    {
        "title": "哭補闕亡友綦毋學士",
        "author": "王灣",
        "biography": "",
        "paragraphs": [
            "明代資多士，儒林得異才。書從金殿出，人向玉墀來。",
            "詞學張平子，風儀褚彥回。崇儀希上德，近侍接元台。",
            "曩契心期早，今遊宴賞陪。屢遷君擢桂，分尉我從梅。",
            "忽遇乘軺客，雲傾構廈材。泣為洹水化，歎作泰山頹。",
            "冀善初將慰，尋言半始猜。位聯情易感，交密痛難裁。",
            "遠日寒旌暗，長風古挽哀。寰中無舊業，行處有新苔。",
            "反哭魂猶寄，終喪子尚孩。葬田門吏給，墳木路人栽。",
            "遽泄悲成往，俄傳寵令回。玄經貽石室，朱紱耀泉台。",
            "地古春長閉，天明夜不開。登山一臨哭，揮淚滿蒿萊。"
        ],
        "notes": [
            ""
        ],
        "volume": "卷一百一十五",
        "no#": 16
    },
    {
        "title": "閏月七日織女",
        "author": "王灣",
        "biography": "",
        "paragraphs": [
            "耿耿曙河微，神仙此夜稀。今年七月閏，應得兩回歸。"
        ],
        "notes": [
            ""
        ],
        "volume": "卷一百一十五",
        "no#": 17
    },
    {
        "title": "句",
        "author": "王灣",
        "biography": "",
        "paragraphs": [
            "月華照杵空隨妾，風響傳砧不到君。"
        ],
        "notes": [
            ""
        ],
        "volume": "卷一百一十五",
        "no#": 18
    },
    {
        "title": "應詔賦得除夜",
        "author": "史青",
        "biography": "",
        "paragraphs": [
            "今歲今宵盡，明年明日催。寒隨一夜去，春逐五更來。",
            "氣色空中改，容顏暗裏回。風光人不覺，已著後園梅。"
        ],
        "notes": [
            ""
        ],
        "volume": "卷一百一十五",
        "no#": 19
    },
    {
        "title": "汴堤柳",
        "author": "王泠然",
        "biography": "",
        "paragraphs": [
            "隋家天子憶揚州，厭坐深宮傍海遊。穿地鑿山開禦路，",
            "功成力盡人旋亡，代謝年移樹空有。當時彩女侍君王，",
            "今日摧殘何用道，數裏曾無一枝好。驛騎征帆損更多，",
            "河畔時時聞木落，客中無不淚沾裳。"
        ],
        "notes": [
            ""
        ],
        "volume": "卷一百一十五",
        "no#": 20
    },
    {
        "title": "夜光篇",
        "author": "王泠然",
        "biography": "",
        "paragraphs": [
            "遊人夜到汝陽間，夜色冥蒙不解顏。誰家暗起寒山燒，",
            "焦聲散著群樹鳴，炎氣傍林一川暖。是時西北多海風，",
            "初謂煉丹仙灶裏，還疑鑄劍神溪中。劃為飛電來照物，",
            "沸湯空谷數道水，融蓋陰崖幾年雪。兩京貧病若為居，"
        ],
        "notes": [
            ""
        ],
        "volume": "卷一百一十五",
        "no#": 21
    },
    {
        "title": "古木臥平沙",
        "author": "王泠然",
        "biography": "",
        "paragraphs": [
            "古木臥平沙，摧殘歲月賒。有根橫水石，無葉拂煙霞。",
            "春至苔為葉，冬來雪作花。不逢星漢使，誰辨是靈槎。"
        ],
        "notes": [
            ""
        ],
        "volume": "卷一百一十五",
        "no#": 22
    },
    {
        "title": "淮南寄舍弟",
        "author": "王泠然",
        "biography": "",
        "paragraphs": [
            "昔予從不調，經歲旅淮源。念爾長相失，何時返故園。",
            "寄書迷處所，分袂隔涼溫。遠道俱為客，他鄉共在原。",
            "歸情春伴雁，愁泣夜隨猿。愧見高堂上，朝朝獨倚門。"
        ],
        "notes": [
            ""
        ],
        "volume": "卷一百一十五",
        "no#": 23
    },
    {
        "title": "句",
        "author": "王泠然",
        "biography": "",
        "paragraphs": [
            "林狖欺童子，山精試老僧。",
            "陳兵劍閣山將動，飲馬珠江水不流。",
            "官微思倚玉，文淺怯投珠。"
        ],
        "notes": [
            ""
        ],
        "volume": "卷一百一十五",
        "no#": 24
    }
]