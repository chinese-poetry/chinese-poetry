[
    {
        "title": "頌魯",
        "author": "蘇拯",
        "biography": "",
        "paragraphs": [
            "天推魯仲尼，周遊布典墳。游遍七十國，不令遇一君。",
            "一國如一遇，單車不轉輪。良由至化力，為國不為身。",
            "禮樂行未足，邅回厄于陳。禮樂今有餘，袞旒當聖人。",
            "傷哉絕糧議，千載誤云云。"
        ],
        "notes": [
            ""
        ],
        "volume": "卷七百一十八",
        "no#": 1
    },
    {
        "title": "醫人",
        "author": "蘇拯",
        "biography": "",
        "paragraphs": [
            "古人醫在心，心正藥自真。今人醫在手，手濫藥不神。",
            "我願天地爐，多銜扁鵲身。遍行君臣藥，先從凍餒均。",
            "自然六合內，少聞貧病人。"
        ],
        "notes": [
            ""
        ],
        "volume": "卷七百一十八",
        "no#": 2
    },
    {
        "title": "西施",
        "author": "蘇拯",
        "biography": "",
        "paragraphs": [
            "吳王從驕佚，天產西施出。豈徒伐一人，所希救群物。",
            "良由上天意，惡盈戒奢侈。不獨破吳國，不獨生越水。",
            "在周名褒姒，在紂名妲己。變化本多塗，生殺亦如此。",
            "君王政不修，立地生西子。"
        ],
        "notes": [
            ""
        ],
        "volume": "卷七百一十八",
        "no#": 3
    },
    {
        "title": "金谷園",
        "author": "蘇拯",
        "biography": "",
        "paragraphs": [
            "積金累作山，山高小於址。栽花比綠珠，花落還相似。",
            "徒有敵國富，不能買東市。徒有絕世容，不能樓上死。",
            "只此上高樓，何如在平地。"
        ],
        "notes": [
            ""
        ],
        "volume": "卷七百一十八",
        "no#": 4
    },
    {
        "title": "巫山",
        "author": "蘇拯",
        "biography": "",
        "paragraphs": [
            "昔時亦雲雨，今時亦雲雨。自是荒淫多，夢得巫山女。",
            "從來聖明君，可聽妖魅語。只今峰上雲，徒自生容與。"
        ],
        "notes": [
            ""
        ],
        "volume": "卷七百一十八",
        "no#": 5
    },
    {
        "title": "賈客",
        "author": "蘇拯",
        "biography": "",
        "paragraphs": [
            "長帆掛短舟，所願疾如箭。得喪一驚飄，生死無良賤。",
            "不謂天不佑，自是人苟患。嘗言海利深，利深不如淺。"
        ],
        "notes": [
            ""
        ],
        "volume": "卷七百一十八",
        "no#": 6
    },
    {
        "title": "狡兔行",
        "author": "蘇拯",
        "biography": "",
        "paragraphs": [
            "秋來無骨肥，鷹犬遍原野。草中三穴無處藏，"
        ],
        "notes": [
            ""
        ],
        "volume": "卷七百一十八",
        "no#": 7
    },
    {
        "title": "長城",
        "author": "蘇拯",
        "biography": "",
        "paragraphs": [
            "嬴氏設防胡，烝沙築冤壘。蒙公取勳名，豈算生民死。",
            "運畚力不禁，碎身砂磧裏。黔黎欲半空，長城舂未已。",
            "皇天潛鼓怒，力化一女子。遂使萬雉崩，不盡數行淚。",
            "自古進身者，本非陷物致。當時文德修，不到三世地。"
        ],
        "notes": [
            ""
        ],
        "volume": "卷七百一十八",
        "no#": 8
    },
    {
        "title": "織婦女",
        "author": "蘇拯",
        "biography": "",
        "paragraphs": [
            "伊余盡少女，一種飾螓首。徒能事機杼，與之作歌舞。",
            "歌舞片時間，黃金翻袖取。只看舞者樂，豈念織者苦。",
            "感此嘗憶古人言，一婦不織天下寒。"
        ],
        "notes": [
            ""
        ],
        "volume": "卷七百一十八",
        "no#": 9
    },
    {
        "title": "古塞下",
        "author": "蘇拯",
        "biography": "",
        "paragraphs": [
            "百戰已休兵，寒雲愁未歇。血染長城沙，馬踏征人骨。",
            "早得用蛾眉，免陷邊戍卒。始知髦頭星，不在彎弓沒。"
        ],
        "notes": [
            ""
        ],
        "volume": "卷七百一十八",
        "no#": 10
    },
    {
        "title": "水旱禱",
        "author": "蘇拯",
        "biography": "",
        "paragraphs": [
            "禱祈勿告天，酒漿勿澆地。陰陽和也無妖氣，"
        ],
        "notes": [
            ""
        ],
        "volume": "卷七百一十八",
        "no#": 11
    },
    {
        "title": "鄒律",
        "author": "蘇拯",
        "biography": "",
        "paragraphs": [
            "鄒律暖燕穀，青史徒編錄。人心不變遷，空吹閑草木。",
            "世患有三惑，爾律莫能抑。邊苦有長征，爾律莫能息。",
            "斯術未濟時，斯律亦何益。爭如至公一開口，"
        ],
        "notes": [
            ""
        ],
        "volume": "卷七百一十八",
        "no#": 12
    },
    {
        "title": "蜘蛛諭",
        "author": "蘇拯",
        "biography": "",
        "paragraphs": [
            "春蠶吐出絲，濟世功不絕。蜘蛛吐出絲，飛蟲成聚血。",
            "蠶絲何專利，爾絲何專孽。映日張網羅，遮天亦何別。",
            "儻居要地門，害物可堪說。網成雖福己，網敗還禍爾。",
            "小人與君子，利害一如此。"
        ],
        "notes": [
            ""
        ],
        "volume": "卷七百一十八",
        "no#": 13
    },
    {
        "title": "獵犬行",
        "author": "蘇拯",
        "biography": "",
        "paragraphs": [
            "獵犬未成行，狐兔無奈何。獵犬今盈群，狐兔依舊多。",
            "自爾初跳躍，人言多拏躩。常指天外狼，立可口中嚼。",
            "骨長毛衣重，燒殘煙草薄。狡兔何曾擒，時把家雞捉。",
            "食盡者飯翻，增養者惡壯。可嗟獵犬壯復壯，"
        ],
        "notes": [
            ""
        ],
        "volume": "卷七百一十八",
        "no#": 14
    },
    {
        "title": "斷火謠",
        "author": "蘇拯",
        "biography": "",
        "paragraphs": [
            "誰謂之推賢，于世何功果。絕爾晉侯交，禁我唐虞火。",
            "國閉檀榆煙，大禮成隳墮。暗室枯槁飯，冷面相看坐。",
            "陽升既非佑，陰伏若為佐。焉凍群生腹，將止天下禍。",
            "但究冤濫刑，天道無不可。鄙哉前朝翊贊臣，"
        ],
        "notes": [
            ""
        ],
        "volume": "卷七百一十八",
        "no#": 15
    },
    {
        "title": "思婦吟",
        "author": "蘇拯",
        "biography": "",
        "paragraphs": [
            "秋風雁又歸，邊信一何早。攬衣出門望，落葉滿長道。",
            "一從秉箕帚，十載孤懷抱。可堪日日醉寵榮，"
        ],
        "notes": [
            ""
        ],
        "volume": "卷七百一十八",
        "no#": 16
    },
    {
        "title": "雉兔者",
        "author": "蘇拯",
        "biography": "",
        "paragraphs": [
            "所獵一何酷，終年耗林麓。飛走如未空，貪殘豈知足。",
            "嘗聞獵書史，可以鑒榮辱。嘗聞獵賢良，可以霸邦國。",
            "如何縱網羅，空成肥骨肉。和濟俱不聞，曷所禳顛覆。",
            "誰能為扣天地爐，鑄此傷生其可乎！"
        ],
        "notes": [
            ""
        ],
        "volume": "卷七百一十八",
        "no#": 17
    },
    {
        "title": "藥草",
        "author": "蘇拯",
        "biography": "",
        "paragraphs": [
            "天子恤疲瘵，坤靈奉其職。年年濟世功，貴賤相兼植。",
            "因產眾草中，所希采者識。一枝當若神，千金亦何直。",
            "生草不生藥，無以彰士德。生藥不生草，無以彰奇特。",
            "國忠在臣賢，民患憑藥力。靈草猶如此，賢人豈多得。"
        ],
        "notes": [
            ""
        ],
        "volume": "卷七百一十八",
        "no#": 18
    },
    {
        "title": "凡草誡",
        "author": "蘇拯",
        "biography": "",
        "paragraphs": [
            "野草凡不凡，亦應生和出。鋤夫耘藥欄，根不留其一。",
            "良田本蕪穢，著地成棄物。人生行不修，何門可容膝。",
            "不唯不爾容，得無凡草嫉。賢愚偃仰間，鑒之宜日日。"
        ],
        "notes": [
            ""
        ],
        "volume": "卷七百一十八",
        "no#": 19
    },
    {
        "title": "明禁忌",
        "author": "蘇拯",
        "biography": "",
        "paragraphs": [
            "陰陽家有書，蔔築多禁忌。土中若有神，穴處何無祟。",
            "我識先賢意，本誡驕侈地。恣欲創樓臺，率情染朱翠。",
            "四面興土功，四時妨農事。可以沒凶災，四隅通一二。",
            "一年省修營，萬民停困躓。動若契於理，福匪神之遺。",
            "動若越于常，禍乃身之致。神在虛無間，土中非神位。"
        ],
        "notes": [
            ""
        ],
        "volume": "卷七百一十八",
        "no#": 20
    },
    {
        "title": "傷彩飾",
        "author": "蘇拯",
        "biography": "",
        "paragraphs": [
            "朝見亦光彩，暮見亦光彩。一旦風雨飄，十分無一在。",
            "爾形才似削，爾貌不如昨。本為是凡姿，誰教染丹雘。",
            "虛飾片時間，天意以為惡。物假猶如此，人假爭堪作。"
        ],
        "notes": [
            ""
        ],
        "volume": "卷七百一十八",
        "no#": 21
    },
    {
        "title": "世迷",
        "author": "蘇拯",
        "biography": "",
        "paragraphs": [
            "烏兔日夜行，與人運枯榮。為善不常缺，為惡不常盈。",
            "天道無阿党，人心自覆傾。所以多遷變，寧合天地情。",
            "我願造化手，莫放狐兔走。恣海產珍奇，縱地生花柳。",
            "美者一齊美，醜者一齊醜。民心歸大樸，戰爭亦何有。"
        ],
        "notes": [
            ""
        ],
        "volume": "卷七百一十八",
        "no#": 22
    },
    {
        "title": "鴟梟",
        "author": "蘇拯",
        "biography": "",
        "paragraphs": [
            "為害未為害，其如汙物類。斯言之一玷，流傳極天地。",
            "良木不得棲，清波不得戲。曾戲水堪疑，曾棲樹終棄。",
            "天不殲爾族，與夫惡相濟。地若默爾聲，與夫妖為諱。",
            "一時懷害心，千古不能替。傷哉醜行人，茲禽亦為譬。"
        ],
        "notes": [
            ""
        ],
        "volume": "卷七百一十八",
        "no#": 23
    },
    {
        "title": "山中道者",
        "author": "蘇拯",
        "biography": "",
        "paragraphs": [
            "筇杖六尺許，坐石流泉所。舉頭看古松，似對仙鶴語。",
            "是時天氣清，四迥無塵侶。顧我笑相迎，知有丹砂異。"
        ],
        "notes": [
            ""
        ],
        "volume": "卷七百一十八",
        "no#": 24
    },
    {
        "title": "漁人",
        "author": "蘇拯",
        "biography": "",
        "paragraphs": [
            "垂竿朝與暮，披蓑臥橫楫。不問清平時，自樂滄波業。",
            "長畏不得閒，幾度避遊畋。當笑釣臺上，逃名名卻傳。"
        ],
        "notes": [
            ""
        ],
        "volume": "卷七百一十八",
        "no#": 25
    },
    {
        "title": "聞猿",
        "author": "蘇拯",
        "biography": "",
        "paragraphs": [
            "秋風颯颯猿聲起，客恨猿哀一相似。",
            "漫向孤危驚客心，何曾解入笙歌耳。"
        ],
        "notes": [
            ""
        ],
        "volume": "卷七百一十八",
        "no#": 26
    },
    {
        "title": "經馬嵬坡",
        "author": "蘇拯",
        "biography": "",
        "paragraphs": [
            "一從殺貴妃，春來花無意。此地縱千年，土香猶破鼻。",
            "寵既出常理，辱豈同常死。一等異於眾，傾覆皆如此。"
        ],
        "notes": [
            ""
        ],
        "volume": "卷七百一十八",
        "no#": 27
    },
    {
        "title": "經鶴台",
        "author": "蘇拯",
        "biography": "",
        "paragraphs": [
            "築台非謂賢，獨聚乘軒鶴。六馬不能馭，九皋欲何托。",
            "一旦敵兵來，萬民同隕濩。如何警露禽，不似銜環雀。",
            "一物欲誤時，眾類皆成惡。至今台基上，飛鳥不至泊。"
        ],
        "notes": [
            ""
        ],
        "volume": "卷七百一十八",
        "no#": 28
    },
    {
        "title": "寄遠",
        "author": "蘇拯",
        "biography": "",
        "paragraphs": [
            "遊子雖惜別，一去何時見。飛鳥猶戀巢，萬里亦何遠。",
            "妾願化為霜，日日下河梁。若能侵鬢色，先染薄情郎。"
        ],
        "notes": [
            ""
        ],
        "volume": "卷七百一十八",
        "no#": 29
    }
]