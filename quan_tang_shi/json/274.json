[
    {
        "title": "酬崔法曹遺劍",
        "author": "戴叔倫",
        "biography": "",
        "paragraphs": [
            "臨風脫佩劍，相勸靜胡塵。自料無筋力，何由答故人。"
        ],
        "notes": [
            ""
        ],
        "volume": "卷二百七十四",
        "no#": 1
    },
    {
        "title": "敬報孫常州二首",
        "author": "戴叔倫",
        "biography": "",
        "paragraphs": [
            "衰病苦奔走，未嘗追舊遊。何言問憔悴，此日駐方舟。",
            "遠道曳故屐，餘春會高齋。因言別離久，得盡平生懷。"
        ],
        "notes": [
            ""
        ],
        "volume": "卷二百七十四",
        "no#": 2
    },
    {
        "title": "將赴東陽留上包諫議",
        "author": "戴叔倫",
        "biography": "",
        "paragraphs": [
            "敝邑連山遠，仙舟數刻同。多慚屢回首，前路在泥中。"
        ],
        "notes": [
            ""
        ],
        "volume": "卷二百七十四",
        "no#": 3
    },
    {
        "title": "答崔法曹",
        "author": "戴叔倫",
        "biography": "",
        "paragraphs": [
            "後會知不遠，今歡亦願留。江天梅雨散，況在月中樓。"
        ],
        "notes": [
            ""
        ],
        "volume": "卷二百七十四",
        "no#": 4
    },
    {
        "title": "問嚴居士易",
        "author": "戴叔倫",
        "biography": "",
        "paragraphs": [
            "自公來問易，不復待加年。更有垂簾會，遙知續草玄。"
        ],
        "notes": [
            ""
        ],
        "volume": "卷二百七十四",
        "no#": 5
    },
    {
        "title": "新年第二夜答處上人宿玉芝觀見寄",
        "author": "戴叔倫",
        "biography": "",
        "paragraphs": [
            "陽春已三日，會友聞昨夜。可愛剡溪僧，獨尋陶景舍。"
        ],
        "notes": [
            ""
        ],
        "volume": "卷二百七十四",
        "no#": 6
    },
    {
        "title": "赴撫州對酬崔法曹夜雨滴空階五首",
        "author": "戴叔倫",
        "biography": "",
        "paragraphs": [
            "雨落濕孤客，心驚比棲鳥。空階夜滴繁，相亂應到曉。",
            "高會棗樹宅，清言蓮社僧。兩鄉同夜雨，旅館又無燈。",
            "謗議不自辨，親朋那得知。雨中驅馬去，非是獨傷離。",
            "離室雨初晦，客程雲陡暗。方為對吏人，敢望郵童探。",
            "縱酒常擲盞，狂歌時入室。離群怨雨聲，幽抑方成疾。"
        ],
        "notes": [
            ""
        ],
        "volume": "卷二百七十四",
        "no#": 7
    },
    {
        "title": "又酬曉燈離暗室五首",
        "author": "戴叔倫",
        "biography": "",
        "paragraphs": [
            "知疑奸叟謗，閑與情人話。猶是別時燈，不眠同此夜。",
            "寒燈揚曉焰，重屋驚春雨。應想遠行人，路逢泥濘阻。",
            "燈光照虛屋，雨影懸空壁。一向簷下聲，遠來愁處滴。",
            "楚僧話寂滅，俗慮比虛空。賴有殘燈喻，相傳昏暗中。",
            "雨聲亂燈影，明滅在空階。並枉五言贈，知同萬里懷。"
        ],
        "notes": [
            ""
        ],
        "volume": "卷二百七十四",
        "no#": 8
    },
    {
        "title": "同賦龍沙墅",
        "author": "戴叔倫",
        "biography": "",
        "paragraphs": [
            "回轉沙岸近，欹斜林嶺重。因君訪遺跡，此日見真龍。"
        ],
        "notes": [
            ""
        ],
        "volume": "卷二百七十四",
        "no#": 9
    },
    {
        "title": "昭君詞",
        "author": "戴叔倫",
        "biography": "",
        "paragraphs": [
            "漢宮若遠近，路在寒沙上。到死不得歸，何人共南望。"
        ],
        "notes": [
            ""
        ],
        "volume": "卷二百七十四",
        "no#": 10
    },
    {
        "title": "勸陸三飲酒",
        "author": "戴叔倫",
        "biography": "",
        "paragraphs": [
            "寒郊好天氣，勸酒莫辭頻。擾擾鐘陵市，無窮不醉人。"
        ],
        "notes": [
            ""
        ],
        "volume": "卷二百七十四",
        "no#": 11
    },
    {
        "title": "關山月二首",
        "author": "戴叔倫",
        "biography": "",
        "paragraphs": [
            "月出照關山，秋風人未還。清光無遠近，鄉淚半書間。",
            "一雁過連營，繁霜覆古城。胡笳在何處，半夜起邊聲。"
        ],
        "notes": [
            ""
        ],
        "volume": "卷二百七十四",
        "no#": 12
    },
    {
        "title": "送王司直",
        "author": "戴叔倫",
        "biography": "",
        "paragraphs": [
            "西塞雲山遠，東風道路長。人心勝潮水，相送過潯陽。"
        ],
        "notes": [
            ""
        ],
        "volume": "卷二百七十四",
        "no#": 13
    },
    {
        "title": "宿無可上人房",
        "author": "戴叔倫",
        "biography": "",
        "paragraphs": [
            "偶來人境外，何處染囂塵。倘許棲林下，僧中老此身。"
        ],
        "notes": [
            ""
        ],
        "volume": "卷二百七十四",
        "no#": 14
    },
    {
        "title": "山居",
        "author": "戴叔倫",
        "biography": "",
        "paragraphs": [
            "麋鹿自成群，何人到白雲。山中無外事，終日醉醺醺。"
        ],
        "notes": [
            ""
        ],
        "volume": "卷二百七十四",
        "no#": 15
    },
    {
        "title": "口號",
        "author": "戴叔倫",
        "biography": "",
        "paragraphs": [
            "白髮千莖雪，寒窗懶著書。最憐吟苜蓿，不及向桑榆。"
        ],
        "notes": [
            ""
        ],
        "volume": "卷二百七十四",
        "no#": 16
    },
    {
        "title": "夜坐",
        "author": "戴叔倫",
        "biography": "",
        "paragraphs": [
            "夜靜河漢高，獨坐庭前月。忽起故園思，動作經年別。"
        ],
        "notes": [
            ""
        ],
        "volume": "卷二百七十四",
        "no#": 17
    },
    {
        "title": "堤上柳",
        "author": "戴叔倫",
        "biography": "",
        "paragraphs": [
            "垂柳萬條絲，春來織別離。行人攀折處，閨妾斷腸時。"
        ],
        "notes": [
            ""
        ],
        "volume": "卷二百七十四",
        "no#": 18
    },
    {
        "title": "遣興",
        "author": "戴叔倫",
        "biography": "",
        "paragraphs": [
            "明月臨滄海，閑雲戀故山。詩名滿天下，終日掩柴關。"
        ],
        "notes": [
            ""
        ],
        "volume": "卷二百七十四",
        "no#": 19
    },
    {
        "title": "贈張揮使",
        "author": "戴叔倫",
        "biography": "",
        "paragraphs": [
            "謫戍孤城小，思家萬里遙。漢廷求衛霍，劍佩上青霄。"
        ],
        "notes": [
            ""
        ],
        "volume": "卷二百七十四",
        "no#": 20
    },
    {
        "title": "偶成",
        "author": "戴叔倫",
        "biography": "",
        "paragraphs": [
            "野水連天碧，峰巒入海青。滄浪者誰子，一曲醉中聽。"
        ],
        "notes": [
            ""
        ],
        "volume": "卷二百七十四",
        "no#": 21
    },
    {
        "title": "畫蟬",
        "author": "戴叔倫",
        "biography": "",
        "paragraphs": [
            "飲露身何潔，吟風韻更長。斜陽千萬樹，無處避螳螂。"
        ],
        "notes": [
            ""
        ],
        "volume": "卷二百七十四",
        "no#": 22
    },
    {
        "title": "題天柱山圖",
        "author": "戴叔倫",
        "biography": "",
        "paragraphs": [
            "拔翠五雲中，擎天不計功。誰能淩絕頂，看取日升東。"
        ],
        "notes": [
            ""
        ],
        "volume": "卷二百七十四",
        "no#": 23
    },
    {
        "title": "松鶴",
        "author": "戴叔倫",
        "biography": "",
        "paragraphs": [
            "雨濕松陰涼，風落松花細。獨鶴愛清幽，飛來不飛去。"
        ],
        "notes": [
            ""
        ],
        "volume": "卷二百七十四",
        "no#": 24
    },
    {
        "title": "草堂一上人",
        "author": "戴叔倫",
        "biography": "",
        "paragraphs": [
            "一公持一缽，相複度遙岑。地瘦無黃獨，春來草更深。"
        ],
        "notes": [
            ""
        ],
        "volume": "卷二百七十四",
        "no#": 25
    },
    {
        "title": "題黃司直園",
        "author": "戴叔倫",
        "biography": "",
        "paragraphs": [
            "為憶去年梅，淩寒特地來。門前空臘盡，渾未有花開。"
        ],
        "notes": [
            ""
        ],
        "volume": "卷二百七十四",
        "no#": 26
    },
    {
        "title": "北山游亭",
        "author": "戴叔倫",
        "biography": "",
        "paragraphs": [
            "西崦水泠泠，沿岡有遊亭。自從春草長，遙見只青青。"
        ],
        "notes": [
            ""
        ],
        "volume": "卷二百七十四",
        "no#": 27
    },
    {
        "title": "贈李唐山人",
        "author": "戴叔倫",
        "biography": "",
        "paragraphs": [
            "此意無所欲，閉門風景遲。柳條將白髮，相對共垂絲。"
        ],
        "notes": [
            ""
        ],
        "volume": "卷二百七十四",
        "no#": 28
    },
    {
        "title": "題秦隱君麗句亭",
        "author": "戴叔倫",
        "biography": "",
        "paragraphs": [
            "北人歸欲盡，猶自住蕭山。閉戶不曾出，詩名滿世間。"
        ],
        "notes": [
            ""
        ],
        "volume": "卷二百七十四",
        "no#": 29
    },
    {
        "title": "答孫常州見憶",
        "author": "戴叔倫",
        "biography": "",
        "paragraphs": [
            "畫鷁春風裏，迢遙去若飛。那能寄相憶，不並子猷歸。"
        ],
        "notes": [
            ""
        ],
        "volume": "卷二百七十四",
        "no#": 30
    },
    {
        "title": "送裴明州效南朝體",
        "author": "戴叔倫",
        "biography": "",
        "paragraphs": [
            "沅水連湘水，千波萬浪中。知郎未得去，慚愧石尤風。"
        ],
        "notes": [
            ""
        ],
        "volume": "卷二百七十四",
        "no#": 31
    },
    {
        "title": "戲留顧十一明府",
        "author": "戴叔倫",
        "biography": "",
        "paragraphs": [
            "江明雨初歇，山暗雲猶濕。未可動歸橈，前程風浪急。"
        ],
        "notes": [
            ""
        ],
        "volume": "卷二百七十四",
        "no#": 32
    },
    {
        "title": "答崔載華",
        "author": "戴叔倫",
        "biography": "",
        "paragraphs": [
            "文案日成堆，愁眉拽不開。偷歸甕間臥，逢個楚狂來。"
        ],
        "notes": [
            ""
        ],
        "volume": "卷二百七十四",
        "no#": 33
    },
    {
        "title": "將赴行營勸客同醉",
        "author": "戴叔倫",
        "biography": "",
        "paragraphs": [
            "絲管霜天夜，煙塵淮水西。明朝上征去，相伴醉如泥。"
        ],
        "notes": [
            ""
        ],
        "volume": "卷二百七十四",
        "no#": 34
    },
    {
        "title": "夏夜江樓會別",
        "author": "戴叔倫",
        "biography": "",
        "paragraphs": [
            "不作十日別，煩君此相留。雨餘江上月，好醉竹間樓。"
        ],
        "notes": [
            ""
        ],
        "volume": "卷二百七十四",
        "no#": 35
    },
    {
        "title": "歲除日奉推事使牒追赴撫州辨對留別崔法曹陸大祝處士上人同賦人字口號",
        "author": "戴叔倫",
        "biography": "",
        "paragraphs": [
            "上國杳未到，流年忽複新。回車不自識，君定送何人。"
        ],
        "notes": [
            ""
        ],
        "volume": "卷二百七十四",
        "no#": 36
    },
    {
        "title": "江館會別",
        "author": "戴叔倫",
        "biography": "",
        "paragraphs": [
            "離亭一會宿，能有幾人同。莫以回車泣，前途不盡窮。"
        ],
        "notes": [
            ""
        ],
        "volume": "卷二百七十四",
        "no#": 37
    },
    {
        "title": "容州回逢陸三別",
        "author": "戴叔倫",
        "biography": "",
        "paragraphs": [
            "西南積水遠，老病喜生歸。此地故人別，空餘淚滿衣。"
        ],
        "notes": [
            ""
        ],
        "volume": "卷二百七十四",
        "no#": 38
    },
    {
        "title": "古意寄呈王侍郎",
        "author": "戴叔倫",
        "biography": "",
        "paragraphs": [
            "夜光貯懷袖，待報一顧恩。日向江湖老，此心誰為論。"
        ],
        "notes": [
            ""
        ],
        "volume": "卷二百七十四",
        "no#": 39
    },
    {
        "title": "送李大夫渡口阻風",
        "author": "戴叔倫",
        "biography": "",
        "paragraphs": [
            "浪息定何時，龍門到恐遲。輕舟不敢渡，空立望旌旗。"
        ],
        "notes": [
            ""
        ],
        "volume": "卷二百七十四",
        "no#": 40
    },
    {
        "title": "過三閭廟",
        "author": "戴叔倫",
        "biography": "",
        "paragraphs": [
            "沅湘流不盡，屈宋怨何深。日暮秋煙起，蕭蕭楓樹林。"
        ],
        "notes": [
            ""
        ],
        "volume": "卷二百七十四",
        "no#": 41
    },
    {
        "title": "泊湘口",
        "author": "戴叔倫",
        "biography": "",
        "paragraphs": [
            "湘山千嶺樹，桂水九秋波。露重猿聲絕，風清月色多。"
        ],
        "notes": [
            ""
        ],
        "volume": "卷二百七十四",
        "no#": 42
    },
    {
        "title": "游道林寺",
        "author": "戴叔倫",
        "biography": "",
        "paragraphs": [
            "佳山路不遠，俗侶到常稀。及此煙霞暮，相看複欲歸。"
        ],
        "notes": [
            ""
        ],
        "volume": "卷二百七十四",
        "no#": 43
    },
    {
        "title": "後宮曲",
        "author": "戴叔倫",
        "biography": "",
        "paragraphs": [
            "初入長門宮，謂言君戲妾。寧知秋風至，吹盡庭前葉。"
        ],
        "notes": [
            ""
        ],
        "volume": "卷二百七十四",
        "no#": 44
    },
    {
        "title": "新別離",
        "author": "戴叔倫",
        "biography": "",
        "paragraphs": [
            "手把杏花枝，未曾經別離。黃昏掩閨後，寂寞心自知。"
        ],
        "notes": [
            ""
        ],
        "volume": "卷二百七十四",
        "no#": 45
    },
    {
        "title": "夏日登鶴岩偶成",
        "author": "戴叔倫",
        "biography": "",
        "paragraphs": [
            "天風吹我上層岡，露灑長松六月涼。",
            "願借老僧雙白鶴，碧雲深處共翱翔。"
        ],
        "notes": [
            ""
        ],
        "volume": "卷二百七十四",
        "no#": 46
    },
    {
        "title": "題淨居寺",
        "author": "戴叔倫",
        "biography": "",
        "paragraphs": [
            "玉壺山下雲居寺，六百年來選佛場。",
            "滿地白雲關不住，石泉流出落花香。"
        ],
        "notes": [
            ""
        ],
        "volume": "卷二百七十四",
        "no#": 47
    },
    {
        "title": "昭君詞",
        "author": "戴叔倫",
        "biography": "",
        "paragraphs": [
            "漢家宮闕夢中歸，幾度氈房淚濕衣。",
            "惆悵不如邊雁影，秋風猶得向南飛。"
        ],
        "notes": [
            ""
        ],
        "volume": "卷二百七十四",
        "no#": 48
    },
    {
        "title": "織女詞",
        "author": "戴叔倫",
        "biography": "",
        "paragraphs": [
            "鳳梭停織鵲無音，夢憶仙郎夜夜心。",
            "難得相逢容易別，銀河爭似妾愁深。"
        ],
        "notes": [
            ""
        ],
        "volume": "卷二百七十四",
        "no#": 49
    },
    {
        "title": "塞上曲二首",
        "author": "戴叔倫",
        "biography": "",
        "paragraphs": [
            "軍門頻納受降書，一劍橫行萬里餘。",
            "漢祖謾誇婁敬策，卻將公主嫁單于。",
            "漢家旌幟滿陰山，不遣胡兒匹馬還。",
            "願得此身長報國，何須生入玉門關。"
        ],
        "notes": [
            ""
        ],
        "volume": "卷二百七十四",
        "no#": 50
    },
    {
        "title": "閨怨",
        "author": "戴叔倫",
        "biography": "",
        "paragraphs": [
            "看花無語淚如傾，多少春風怨別情。",
            "不識玉門關外路，夢中昨夜到邊城。"
        ],
        "notes": [
            ""
        ],
        "volume": "卷二百七十四",
        "no#": 51
    },
    {
        "title": "春怨",
        "author": "戴叔倫",
        "biography": "",
        "paragraphs": [
            "金鴨香消欲斷魂，梨花春雨掩重門。",
            "欲知別後相思意，回看羅衣積淚痕。"
        ],
        "notes": [
            ""
        ],
        "volume": "卷二百七十四",
        "no#": 52
    },
    {
        "title": "旅次寄湖南張郎中",
        "author": "戴叔倫",
        "biography": "",
        "paragraphs": [
            "閉門茅底偶為鄰，北阮那憐南阮貧。",
            "卻是梅花無世態，隔牆分送一枝春。"
        ],
        "notes": [
            ""
        ],
        "volume": "卷二百七十四",
        "no#": 53
    },
    {
        "title": "題友人山居",
        "author": "戴叔倫",
        "biography": "",
        "paragraphs": [
            "四郭青山處處同，客懷無計答秋風。",
            "數家茅屋清溪上，千樹蟬聲落日中。"
        ],
        "notes": [
            ""
        ],
        "volume": "卷二百七十四",
        "no#": 54
    },
    {
        "title": "別鄭谷",
        "author": "戴叔倫",
        "biography": "",
        "paragraphs": [
            "朝陽齋前桃李樹，手栽清蔭接比鄰。",
            "明年此地看花發，愁向東風憶故人。"
        ],
        "notes": [
            ""
        ],
        "volume": "卷二百七十四",
        "no#": 55
    },
    {
        "title": "贈鶴林上人",
        "author": "戴叔倫",
        "biography": "",
        "paragraphs": [
            "日日澗邊尋茯芩，岩扉常掩鳳山青。",
            "歸來掛衲高林下，自剪芭蕉寫佛經。"
        ],
        "notes": [
            ""
        ],
        "volume": "卷二百七十四",
        "no#": 56
    },
    {
        "title": "題稚川山水",
        "author": "戴叔倫",
        "biography": "",
        "paragraphs": [
            "松下茅亭五月涼，汀沙雲樹晚蒼蒼。",
            "行人無限秋風思，隔水青山似故鄉。"
        ],
        "notes": [
            ""
        ],
        "volume": "卷二百七十四",
        "no#": 57
    },
    {
        "title": "過柳溪道院",
        "author": "戴叔倫",
        "biography": "",
        "paragraphs": [
            "溪上誰家掩竹扉，鳥啼渾似惜春暉。",
            "日斜深巷無人跡，時見梨花片片飛。"
        ],
        "notes": [
            ""
        ],
        "volume": "卷二百七十四",
        "no#": 58
    },
    {
        "title": "荔枝",
        "author": "戴叔倫",
        "biography": "",
        "paragraphs": [
            "紅顆真珠誠可愛，白須太守亦何癡。",
            "十年結子知誰在，自向中庭種荔枝。"
        ],
        "notes": [
            ""
        ],
        "volume": "卷二百七十四",
        "no#": 59
    },
    {
        "title": "憶原上人",
        "author": "戴叔倫",
        "biography": "",
        "paragraphs": [
            "一兩棕鞋八尺藤，廣陵行遍又金陵。",
            "不知竹雨竹風夜，吟對秋山那寺燈。"
        ],
        "notes": [
            ""
        ],
        "volume": "卷二百七十四",
        "no#": 60
    },
    {
        "title": "閑思",
        "author": "戴叔倫",
        "biography": "",
        "paragraphs": [
            "伯勞東去鶴西還，雲總無心亦度山。",
            "何似嚴陵灘上客，一竿長伴白鷗閑。"
        ],
        "notes": [
            ""
        ],
        "volume": "卷二百七十四",
        "no#": 61
    },
    {
        "title": "蘭溪棹歌",
        "author": "戴叔倫",
        "biography": "",
        "paragraphs": [
            "涼月如眉掛柳灣，越中山色鏡中看。",
            "蘭溪三日桃花雨，半夜鯉魚來上灘。"
        ],
        "notes": [
            ""
        ],
        "volume": "卷二百七十四",
        "no#": 62
    },
    {
        "title": "蘇溪亭",
        "author": "戴叔倫",
        "biography": "",
        "paragraphs": [
            "蘇溪亭上草漫漫，誰倚東風十二闌。",
            "燕子不歸春事晚，一汀煙雨杏花寒。"
        ],
        "notes": [
            ""
        ],
        "volume": "卷二百七十四",
        "no#": 63
    },
    {
        "title": "敬酬陸山人二首",
        "author": "戴叔倫",
        "biography": "",
        "paragraphs": [
            "党議連誅不可聞，直臣高士去紛紛。",
            "當時漏奪無人問，出宰東陽笑殺君。",
            "由來海畔逐樵漁，奉詔因乘使者車。",
            "卻掌山中子男印，自看猶是舊潛夫。"
        ],
        "notes": [
            ""
        ],
        "volume": "卷二百七十四",
        "no#": 64
    },
    {
        "title": "答崔法曹賦四雪",
        "author": "戴叔倫",
        "biography": "",
        "paragraphs": [
            "楚僧躡雪來招隱，先訪高人積雪中。",
            "已別剡溪逢雪去，雪山修道與師同。"
        ],
        "notes": [
            ""
        ],
        "volume": "卷二百七十四",
        "no#": 65
    },
    {
        "title": "撫州被推昭雪答陸太祝三首",
        "author": "戴叔倫",
        "biography": "",
        "paragraphs": [
            "求理由來許便宜，漢朝龔遂不為疵。",
            "如今謗起翻成累，唯有新人子細知。",
            "貧交相愛果無疑，共向人間聽直詞。",
            "從古以來何限枉，慚知暗室不曾欺。",
            "春風旅館長庭蕪，俯首低眉一老夫。",
            "已對鐵冠窮事本，不知廷尉念冤無。"
        ],
        "notes": [
            ""
        ],
        "volume": "卷二百七十四",
        "no#": 66
    },
    {
        "title": "送獨孤cl還京",
        "author": "戴叔倫",
        "biography": "",
        "paragraphs": [
            "舉家相逐還鄉去，不向秋風怨別時。",
            "湖水兩重山萬里，定知行盡到京師。"
        ],
        "notes": [
            ""
        ],
        "volume": "卷二百七十四",
        "no#": 67
    },
    {
        "title": "臨流送顧東陽",
        "author": "戴叔倫",
        "biography": "",
        "paragraphs": [
            "海上獨歸慚不及，邑中遺愛定無雙。",
            "蘭橈起唱逐流去，卻恨山溪通外江。"
        ],
        "notes": [
            ""
        ],
        "volume": "卷二百七十四",
        "no#": 68
    },
    {
        "title": "行營送馬侍禦",
        "author": "戴叔倫",
        "biography": "",
        "paragraphs": [
            "萬里羽書來未絕，五關烽火晝仍傳。",
            "故人多病盡歸去，唯有劉楨不得眠。"
        ],
        "notes": [
            ""
        ],
        "volume": "卷二百七十四",
        "no#": 69
    },
    {
        "title": "送秦系",
        "author": "戴叔倫",
        "biography": "",
        "paragraphs": [
            "五都來往無舊業，一代公卿盡故人。",
            "不肯低頭受羈束，遠師溪上拂纓塵。"
        ],
        "notes": [
            ""
        ],
        "volume": "卷二百七十四",
        "no#": 70
    },
    {
        "title": "送裴判官回湖南",
        "author": "戴叔倫",
        "biography": "",
        "paragraphs": [
            "莫怕南風且盡歡，湘山多雨夏中寒。",
            "送君萬里不覺遠，此地曾為心鐵官。"
        ],
        "notes": [
            ""
        ],
        "volume": "卷二百七十四",
        "no#": 71
    },
    {
        "title": "再巡道永留別",
        "author": "戴叔倫",
        "biography": "",
        "paragraphs": [
            "鬢下初驚白髮時，更逢離別助秋悲。",
            "從今不學四方事，已共家人海上期。"
        ],
        "notes": [
            ""
        ],
        "volume": "卷二百七十四",
        "no#": 72
    },
    {
        "title": "別崔法曹",
        "author": "戴叔倫",
        "biography": "",
        "paragraphs": [
            "欲作別離西入秦，芝田棗徑往來頻。",
            "東湖此夕更留醉，逢著廬山學道人。"
        ],
        "notes": [
            ""
        ],
        "volume": "卷二百七十四",
        "no#": 73
    },
    {
        "title": "送蕭二",
        "author": "戴叔倫",
        "biography": "",
        "paragraphs": [
            "擬向田間老此身，寒郊怨別甚於春。",
            "又聞故里朋遊盡，到日知逢何處人。"
        ],
        "notes": [
            ""
        ],
        "volume": "卷二百七十四",
        "no#": 74
    },
    {
        "title": "湘川野望",
        "author": "戴叔倫",
        "biography": "",
        "paragraphs": [
            "懷王獨與佞人謀，聞道忠臣入亂流。",
            "今日登高望不見，楚雲湘水各悠悠。"
        ],
        "notes": [
            ""
        ],
        "volume": "卷二百七十四",
        "no#": 75
    },
    {
        "title": "將至道州寄李使君",
        "author": "戴叔倫",
        "biography": "",
        "paragraphs": [
            "九疑深路繞山回，木落天清猿晝哀。",
            "猶隔簫韶一峰在，遙傳五馬向東來。"
        ],
        "notes": [
            ""
        ],
        "volume": "卷二百七十四",
        "no#": 76
    },
    {
        "title": "與虞沔州謁藏真上人",
        "author": "戴叔倫",
        "biography": "",
        "paragraphs": [
            "故侯將我到山中，更上西峰見遠公。",
            "共問置心何處好，主人揮手指虛空。"
        ],
        "notes": [
            ""
        ],
        "volume": "卷二百七十四",
        "no#": 77
    },
    {
        "title": "題招隱寺",
        "author": "戴叔倫",
        "biography": "",
        "paragraphs": [
            "昨日臨川謝病還，求田問舍獨相關。",
            "宋時有井如今在，卻種胡麻不買山。"
        ],
        "notes": [
            ""
        ],
        "volume": "卷二百七十四",
        "no#": 78
    },
    {
        "title": "過珥瀆單老",
        "author": "戴叔倫",
        "biography": "",
        "paragraphs": [
            "毫末成圍海變田，單家依舊住溪邊。",
            "比來已向人間老，今日相過卻少年。"
        ],
        "notes": [
            ""
        ],
        "volume": "卷二百七十四",
        "no#": 79
    },
    {
        "title": "族兄各年八十餘見招游洞",
        "author": "戴叔倫",
        "biography": "",
        "paragraphs": [
            "鶴發婆娑鄉里親，相邀共看往年春。",
            "擬將兒女歸來住，且是茅山見老人。"
        ],
        "notes": [
            ""
        ],
        "volume": "卷二百七十四",
        "no#": 80
    },
    {
        "title": "登高回乘月尋僧",
        "author": "戴叔倫",
        "biography": "",
        "paragraphs": [
            "插鬢茱萸來未盡，共隨明月下沙堆。",
            "高緇寂寂不相問，醉客無端入定來。"
        ],
        "notes": [
            ""
        ],
        "volume": "卷二百七十四",
        "no#": 81
    },
    {
        "title": "贈殷亮",
        "author": "戴叔倫",
        "biography": "",
        "paragraphs": [
            "日日河邊見水流，傷春未已複悲秋。",
            "山中舊宅無人住，來往風塵共白頭。"
        ],
        "notes": [
            ""
        ],
        "volume": "卷二百七十四",
        "no#": 82
    },
    {
        "title": "夜發袁江寄李潁川劉侍禦",
        "author": "戴叔倫",
        "biography": "",
        "paragraphs": [
            "半夜回舟入楚鄉，月明山水共蒼蒼。",
            "孤猿更叫秋風裏，不是愁人亦斷腸。"
        ],
        "notes": [
            ""
        ],
        "volume": "卷二百七十四",
        "no#": 83
    },
    {
        "title": "對酒示申屠學士",
        "author": "戴叔倫",
        "biography": "",
        "paragraphs": [
            "三重江水萬重山，山裏春風度日閑。",
            "且向白雲求一醉，莫教愁夢到鄉關。"
        ],
        "notes": [
            ""
        ],
        "volume": "卷二百七十四",
        "no#": 84
    },
    {
        "title": "對月答袁明府",
        "author": "戴叔倫",
        "biography": "",
        "paragraphs": [
            "山下孤城月上遲，相留一醉本無期。",
            "明年此夕遊何處，縱有清光知對誰。"
        ],
        "notes": [
            ""
        ],
        "volume": "卷二百七十四",
        "no#": 85
    },
    {
        "title": "送前上饒嚴明府攝玉山",
        "author": "戴叔倫",
        "biography": "",
        "paragraphs": [
            "家在故林吳楚間，冰為溪水玉為山。",
            "更將舊政化鄰邑，遙見逋人相逐還。"
        ],
        "notes": [
            ""
        ],
        "volume": "卷二百七十四",
        "no#": 86
    },
    {
        "title": "聽歌回馬上贈崔法曹",
        "author": "戴叔倫",
        "biography": "",
        "paragraphs": [
            "秋風裏許杏花開，杏樹傍邊醉客來。",
            "共待夜深聽一曲，醒人騎馬斷腸回。"
        ],
        "notes": [
            ""
        ],
        "volume": "卷二百七十四",
        "no#": 87
    },
    {
        "title": "酬駱侍禦答詩",
        "author": "戴叔倫",
        "biography": "",
        "paragraphs": [
            "風傳畫閣空知曉，雨濕江城不見春。",
            "堆案繞床君莫怪，已經愁思古時人。"
        ],
        "notes": [
            ""
        ],
        "volume": "卷二百七十四",
        "no#": 88
    },
    {
        "title": "送孫直游郴州",
        "author": "戴叔倫",
        "biography": "",
        "paragraphs": [
            "孤舟上水過湘沅，桂嶺南枝花正繁。",
            "行客自知心有托，不聞驚浪與啼猿。"
        ],
        "notes": [
            ""
        ],
        "volume": "卷二百七十四",
        "no#": 89
    },
    {
        "title": "麓山寺會送尹秀才",
        "author": "戴叔倫",
        "biography": "",
        "paragraphs": [
            "湖上逢君亦不閑，暫將離別到深山。",
            "飄蓬驚鳥那自定，強欲相留雲樹間。"
        ],
        "notes": [
            ""
        ],
        "volume": "卷二百七十四",
        "no#": 90
    },
    {
        "title": "送董頲",
        "author": "戴叔倫",
        "biography": "",
        "paragraphs": [
            "霜雁群飛下楚田，羈人掩淚望秦天。",
            "君行江海無定所，別後相思何處邊。"
        ],
        "notes": [
            ""
        ],
        "volume": "卷二百七十四",
        "no#": 91
    },
    {
        "title": "別張員外",
        "author": "戴叔倫",
        "biography": "",
        "paragraphs": [
            "木葉紛紛湘水濱，此中何事往頻頻。",
            "臨風自笑歸時晚，更送浮雲逐故人。"
        ],
        "notes": [
            ""
        ],
        "volume": "卷二百七十四",
        "no#": 92
    },
    {
        "title": "送張評事",
        "author": "戴叔倫",
        "biography": "",
        "paragraphs": [
            "城郭喧喧爭送遠，危梁嫋嫋渡東津。",
            "楊花輾轉引征騎，莫怪山中多看人。"
        ],
        "notes": [
            ""
        ],
        "volume": "卷二百七十四",
        "no#": 93
    },
    {
        "title": "送呂少府",
        "author": "戴叔倫",
        "biography": "",
        "paragraphs": [
            "共醉流芳獨歸去，故園高士日相親。",
            "深山古路無楊柳，折取桐花寄遠人。"
        ],
        "notes": [
            ""
        ],
        "volume": "卷二百七十四",
        "no#": 94
    },
    {
        "title": "送人游嶺南",
        "author": "戴叔倫",
        "biography": "",
        "paragraphs": [
            "少別華陽萬里游，近南風景不曾秋。",
            "紅芳綠筍是行路，縱有啼猿聽卻幽。"
        ],
        "notes": [
            ""
        ],
        "volume": "卷二百七十四",
        "no#": 95
    },
    {
        "title": "妻亡後別妻弟",
        "author": "戴叔倫",
        "biography": "",
        "paragraphs": [
            "楊柳青青滿路垂，贈行惟折古松枝。",
            "停舟一對湘江哭，哭罷無言君自知。"
        ],
        "notes": [
            ""
        ],
        "volume": "卷二百七十四",
        "no#": 96
    },
    {
        "title": "和崔法曹建溪聞猿",
        "author": "戴叔倫",
        "biography": "",
        "paragraphs": [
            "曾向巫山峽裏行，羈猿一叫一回驚。",
            "聞道建溪腸欲斷，的知斷著第三聲。"
        ],
        "notes": [
            ""
        ],
        "volume": "卷二百七十四",
        "no#": 97
    },
    {
        "title": "湘南即事",
        "author": "戴叔倫",
        "biography": "",
        "paragraphs": [
            "盧橘花開楓葉衰，出門何處望京師。",
            "沅湘日夜東流去，不為愁人住少時。"
        ],
        "notes": [
            ""
        ],
        "volume": "卷二百七十四",
        "no#": 98
    },
    {
        "title": "代書寄京洛舊游",
        "author": "戴叔倫",
        "biography": "",
        "paragraphs": [
            "今年十月溫風起，湘水悠悠生白蘋。欲寄遠書還不敢，卻愁驚動故鄉人。"
        ],
        "notes": [
            ""
        ],
        "volume": "卷二百七十四",
        "no#": 99
    },
    {
        "title": "蘄州行營作",
        "author": "戴叔倫",
        "biography": "",
        "paragraphs": [
            "蘄水城西向北看，桃花落盡柳花殘。",
            "朱旗半卷山川小，白馬連嘶草樹寒。"
        ],
        "notes": [
            ""
        ],
        "volume": "卷二百七十四",
        "no#": 100
    },
    {
        "title": "題武當逸禪師蘭若",
        "author": "戴叔倫",
        "biography": "",
        "paragraphs": [
            "我身本似遠行客，況是亂時多病身。",
            "經山涉水向何處，羞見竹林禪定人。"
        ],
        "notes": [
            ""
        ],
        "volume": "卷二百七十四",
        "no#": 101
    },
    {
        "title": "穀城逢楊評事",
        "author": "戴叔倫",
        "biography": "",
        "paragraphs": [
            "遠自五陵獨竄身，築陽山中歸路新。",
            "橫流夜長不得渡，駐馬荒亭逢故人。"
        ],
        "notes": [
            ""
        ],
        "volume": "卷二百七十四",
        "no#": 102
    },
    {
        "title": "聽韓使君美人歌",
        "author": "戴叔倫",
        "biography": "",
        "paragraphs": [
            "仙人此夜忽淩波，更唱瑤台一遍歌。",
            "嫁與將軍天上住，人間可得再相過。"
        ],
        "notes": [
            ""
        ],
        "volume": "卷二百七十四",
        "no#": 103
    },
    {
        "title": "轉應詞",
        "author": "戴叔倫",
        "biography": "",
        "paragraphs": [
            "邊草，邊草，邊草盡來共老。山南山北雪晴，"
        ],
        "notes": [
            ""
        ],
        "volume": "卷二百七十四",
        "no#": 104
    },
    {
        "title": "精舍對雨",
        "author": "戴叔倫",
        "biography": "",
        "paragraphs": [
            "空門寂寂澹吾身，溪雨微微洗客塵。",
            "臥向白雲晴未盡，任他黃鳥醉芳春。"
        ],
        "notes": [
            ""
        ],
        "volume": "卷二百七十四",
        "no#": 105
    },
    {
        "title": "宿灌陽灘",
        "author": "戴叔倫",
        "biography": "",
        "paragraphs": [
            "十月江邊蘆葉飛，灌陽灘冷上舟遲。",
            "今朝未遇高風便，還與沙鷗宿水湄。"
        ],
        "notes": [
            ""
        ],
        "volume": "卷二百七十四",
        "no#": 106
    },
    {
        "title": "酬贈張眾甫",
        "author": "戴叔倫",
        "biography": "",
        "paragraphs": [
            "野人無本意，散木任天材。分向空山老，何言上苑來。",
            "迢遙千里道，依倚九層台。出處寧知命，輪轅豈自媒。",
            "更慚張處士，相與別蒿萊。"
        ],
        "notes": [
            ""
        ],
        "volume": "卷二百七十四",
        "no#": 107
    },
    {
        "title": "客舍秋懷呈駱正字士則",
        "author": "戴叔倫",
        "biography": "",
        "paragraphs": [
            "無言堪自喻，偶坐更相悲。木落驚年長，門閑惜草衰。",
            "買山猶未得，諫獵又非時。設被浮名系，歸休漸欲遲。"
        ],
        "notes": [
            ""
        ],
        "volume": "卷二百七十四",
        "no#": 108
    },
    {
        "title": "寄中書李舍人紓",
        "author": "戴叔倫",
        "biography": "",
        "paragraphs": [
            "萍翻蓬自卷，不共本心期。複入重城裏，頻看百草滋。",
            "水流歸思遠，花發長年悲。盡日春風起，無人見此時。"
        ],
        "notes": [
            ""
        ],
        "volume": "卷二百七十四",
        "no#": 109
    },
    {
        "title": "贈康老人洽",
        "author": "戴叔倫",
        "biography": "",
        "paragraphs": [
            "酒泉布衣舊才子，少小知名帝城裏。一篇飛入九重門，",
            "南鄰北裏日經過，處處淹留樂事多。不脫弊裘輕錦綺，",
            "暗將心事隔風塵，盡擲年光逐杯酒。青門幾度見春歸，",
            "繁霜入鬢何足論，舊國連天不知處。爾來倏忽五十年，",
            "百人會中一身在，被褐飲瓢終不改。陌頭車馬共營營，"
        ],
        "notes": [
            ""
        ],
        "volume": "卷二百七十四",
        "no#": 110
    },
    {
        "title": "暮春游長沙東湖贈辛兗州巢父二首",
        "author": "戴叔倫",
        "biography": "",
        "paragraphs": [
            "湘流分曲浦，繚繞古城東。岸轉千家合，林開一鏡空。",
            "人生無事少，心賞幾回同。且複忘羈束，悠悠落照中。",
            "回環路不盡，曆覽意彌新。古木佘田火，澄江蕩槳人。",
            "緩歌尋極浦，一醉送殘春。莫恨長沙遠，他年憶此辰。"
        ],
        "notes": [
            ""
        ],
        "volume": "卷二百七十四",
        "no#": 111
    },
    {
        "title": "同兗州張秀才過王侍禦參謀宅賦十韻",
        "author": "戴叔倫",
        "biography": "",
        "paragraphs": [
            "十年官不進，斂跡無怨咎。漂蕩海內遊，淹留楚鄉久。",
            "因參戎幕下，寄宅湘川口。翦竹開廣庭，瞻山敞虛牖。",
            "閑門早春至，陋巷新晴後。覆地落殘梅，和風嫋輕柳。",
            "逢迎車馬客，邀結風塵友。意愜時會文，夜長聊飲酒。",
            "秉心轉孤直，沈照隨可否。豈學屈大夫，憂慚對漁叟。"
        ],
        "notes": [
            ""
        ],
        "volume": "卷二百七十四",
        "no#": 112
    },
    {
        "title": "同辛兗州巢父虛副端岳相思獻酬之作因紓歸懷兼呈辛魏二院長楊長寧",
        "author": "戴叔倫",
        "biography": "",
        "paragraphs": [
            "暮角發高城，情人坐中起。臨觴不及醉，分散秋風裏。",
            "雖有明日期，離心若千里。前歡反惆悵，後會還如此。",
            "焉得夜淹留，一回終宴喜。羈遊複牽役，皆去重湖水。",
            "早晚泛歸舟，吾從數君子。"
        ],
        "notes": [
            ""
        ],
        "volume": "卷二百七十四",
        "no#": 113
    },
    {
        "title": "酬袁太祝長卿小湖村山居書懷見寄",
        "author": "戴叔倫",
        "biography": "",
        "paragraphs": [
            "背江居隙地，辭職作遺人。耕鑿資餘力，樵漁逐四鄰。",
            "麥秋桑葉大，梅雨稻田新。籬落栽山果，池塘養海鱗。",
            "放歌聊自足，幽思忽相親。餘亦歸休者，依君老此身。"
        ],
        "notes": [
            ""
        ],
        "volume": "卷二百七十四",
        "no#": 114
    },
    {
        "title": "送汶水王明府",
        "author": "戴叔倫",
        "biography": "",
        "paragraphs": [
            "何時別故鄉，歸去佩銅章。親族移家盡，閭閻百戰場。",
            "背關餘古木，近塞足風霜。遺老應相賀，知君不下堂。"
        ],
        "notes": [
            ""
        ],
        "volume": "卷二百七十四",
        "no#": 115
    },
    {
        "title": "奉同汴州李相公勉送郭布殿中出巡",
        "author": "戴叔倫",
        "biography": "",
        "paragraphs": [
            "軒車出東閣，都邑繞南河。馬首先春至，人心比歲和。",
            "省風傳隱恤，持法去煩苛。卻想埋輪者，論功此日多。"
        ],
        "notes": [
            ""
        ],
        "volume": "卷二百七十四",
        "no#": 116
    },
    {
        "title": "送東陽顧明府罷歸",
        "author": "戴叔倫",
        "biography": "",
        "paragraphs": [
            "祖帳臨鮫室，黎人擁鷁舟。坐藍高士去，繼組鄙夫留。",
            "白日落寒水，青楓繞曲洲。相看作離別，一倍不禁愁。"
        ],
        "notes": [
            ""
        ],
        "volume": "卷二百七十四",
        "no#": 117
    },
    {
        "title": "撫州對事後送外生宋垓歸饒州覲侍呈上姊夫",
        "author": "戴叔倫",
        "biography": "",
        "paragraphs": [
            "淮汴初喪亂，蔣山烽火起。與君隨親族，奔迸辭故里。",
            "京口附商客，海門正狂風。憂心不敢住，夜發驚浪中。",
            "雲開方見日，潮盡爐峰出。石壁轉棠陰，鄱陽寄茅室。",
            "淹留三十年，分種越人田。骨肉無半在，鄉園猶未旋。",
            "爾家習文藝，旁究天人際。父子自相傳，優遊聊卒歲。",
            "學成不求達，道勝那厭貧。時入閭巷醉，好是羲皇人。",
            "頃因物役牽，偶逐簪組輩。謗書喧朝市，撫己慚淺昧。",
            "世業大小禮，近通顏謝詩。念渠還領會，非敢獨為師。"
        ],
        "notes": [
            ""
        ],
        "volume": "卷二百七十四",
        "no#": 118
    },
    {
        "title": "永康孫明府頲秩滿將歸枉路訪別",
        "author": "戴叔倫",
        "biography": "",
        "paragraphs": [
            "門前水流咽，城下亂山多。非是還家路，寧知枉騎過。",
            "風煙複欲隔，悲笑屢相和。不學陶公醉，無因奈別何。"
        ],
        "notes": [
            ""
        ],
        "volume": "卷二百七十四",
        "no#": 119
    },
    {
        "title": "將赴湖南留別東陽舊僚兼示吏人",
        "author": "戴叔倫",
        "biography": "",
        "paragraphs": [
            "智力苦不足，黎甿殊未安。忽從新命去，複隔舊僚歡。",
            "曉路整車馬，離亭會衣冠。冰堅細流咽，燒盡亂峰寒。",
            "耆老相餞送，兒童亦悲酸。桐鄉寄生怨，欲話此情難。"
        ],
        "notes": [
            ""
        ],
        "volume": "卷二百七十四",
        "no#": 120
    },
    {
        "title": "撫州處士胡泛見送北回兩館至南昌縣界查溪蘭若別",
        "author": "戴叔倫",
        "biography": "",
        "paragraphs": [
            "移樽鋪山曲，祖帳查溪陰。鋪山即遠道，查溪非故林。",
            "淒然誦新詩，落淚沾素襟。郡政我何有，別情君獨深。",
            "禪庭古樹秋，宿雨清沉沉。揮袂千里遠，悲傷去住心。"
        ],
        "notes": [
            ""
        ],
        "volume": "卷二百七十四",
        "no#": 121
    },
    {
        "title": "將巡郴永途中作",
        "author": "戴叔倫",
        "biography": "",
        "paragraphs": [
            "行役留三楚，思歸又一春。自疑冠下發，聊此鏡中人。",
            "機息知名誤，形衰恨道貧。空將舊泉石，長與夢相親。"
        ],
        "notes": [
            ""
        ],
        "volume": "卷二百七十四",
        "no#": 122
    },
    {
        "title": "桂陽北嶺偶過野人所居，聊書即事呈王永州邕李道州圻",
        "author": "戴叔倫",
        "biography": "",
        "paragraphs": [
            "犬吠空山響，林深一徑存。隔雲尋板屋，渡水到柴門。",
            "日晝風煙靜，花明草樹繁。乍疑秦世客，漸識楚人言。",
            "不記逃鄉里，居然長子孫。種田燒險谷，汲井鑿高原。",
            "畦葉藏春雉，庭柯宿旅猿。嶺陰無瘴癘，地隙有蘭蓀。",
            "內戶均皮席，枯瓢沃野餐。遠心知自負，幽賞詎能論。",
            "轉步重崖合，瞻途落照昏。他時願攜手，莫比武陵源。"
        ],
        "notes": [
            ""
        ],
        "volume": "卷二百七十四",
        "no#": 123
    },
    {
        "title": "下鼻亭瀧行八十裏聊狀艱險，寄青苗鄭副端朔陽",
        "author": "戴叔倫",
        "biography": "",
        "paragraphs": [
            "瀧水天際來，鼻山地中坼。盤渦幾十處，疊溜皆千尺。",
            "直寫卷沈沙，驚翻沖絕壁。淙淙振崖谷，洶洶竟朝夕。",
            "人語不自聞，日光亂相射。艤舟始搖漾，舉棹旋奔激。",
            "既下同建瓴，半空方避石。前危苦未盡，後險何其迫。",
            "倏閃疾風雷，蒼皇蕩魂魄。因隨伏流出，忽與跳波隔。",
            "遠想欲回軒，豈茲還泛鷁。雲涯多候館，努力勤登曆。"
        ],
        "notes": [
            ""
        ],
        "volume": "卷二百七十四",
        "no#": 124
    },
    {
        "title": "少女生日感懷",
        "author": "戴叔倫",
        "biography": "",
        "paragraphs": [
            "五逢晬日今方見，置爾懷中自惘然。乍喜老身辭遠役，",
            "還有蔡家殘史籍，可能分與外人傳。"
        ],
        "notes": [
            ""
        ],
        "volume": "卷二百七十四",
        "no#": 125
    },
    {
        "title": "張評事涉秦居士系見訪郡齋，即同賦中字",
        "author": "戴叔倫",
        "biography": "",
        "paragraphs": [
            "軺車忽枉轍，郡府自生風。遣吏山禽在，開樽野客同。",
            "古牆抽臘筍，喬木颺春鴻。能賦傳幽思，清言盡至公。",
            "城欹殘照入，池曲大江通。此地人來少，相歡一醉中。"
        ],
        "notes": [
            ""
        ],
        "volume": "卷二百七十四",
        "no#": 126
    },
    {
        "title": "小雪",
        "author": "戴叔倫",
        "biography": "",
        "paragraphs": [
            "花雪隨風不厭看，更多還肯失林巒。",
            "愁人正在書窗下，一片飛來一片寒。"
        ],
        "notes": [
            ""
        ],
        "volume": "卷二百七十四",
        "no#": 127
    },
    {
        "title": "句",
        "author": "戴叔倫",
        "biography": "",
        "paragraphs": [
            "鄰里龍沙北。。",
            "麥秋桑葉大，梅雨稻田新。籬落栽山果，池塘養錦鱗。"
        ],
        "notes": [
            ""
        ],
        "volume": "卷二百七十四",
        "no#": 128
    }
]