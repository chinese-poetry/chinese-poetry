[
    {
        "title": "明冰篇",
        "author": "富嘉謨",
        "biography": "",
        "paragraphs": [
            "北陸蒼茫河海凝，南山闌幹晝夜冰，素彩峨峨明月升。",
            "深山窮穀不自見，安知采斫備嘉薦，陰房涸冱掩寒扇。",
            "陽春二月朝始暾，春光潭沱度千門，明冰時出禦至尊。",
            "彤庭赫赫九儀備，腰玉煌煌千官事，明冰畢賦周在位。",
            "憶昨沙漠寒風漲，昆侖長河冰始壯，漫汗崚嶒積亭障。",
            "嗈嗈鳴雁江上來，禁苑池台冰複開，搖青涵綠映樓臺。",
            "豳歌七月王風始，鑿冰藏用昭物軌，四時不忒千萬祀。"
        ],
        "notes": [
            ""
        ],
        "volume": "卷九十四",
        "no#": 1
    },
    {
        "title": "長門怨",
        "author": "吳少微",
        "biography": "",
        "paragraphs": [
            "月出映層城，孤圓上太清。君王眷愛歇，枕席涼風生。",
            "怨咽不能寢，踟躕步前楹。空階白露色，百草寒蟲鳴。",
            "念昔金房裏，猶嫌玉座輕。如何嬌所誤，長夜泣恩情。"
        ],
        "notes": [
            ""
        ],
        "volume": "卷九十四",
        "no#": 2
    },
    {
        "title": "和崔侍禦日用游開化寺閣",
        "author": "吳少微",
        "biography": "",
        "paragraphs": [
            "左憲多才雄，故人尤鷙鶚。護贈單于使，休軺太原郭。",
            "館次厭煩歊，清懷尋寂寞。西緣十裏餘，北上開化閣。",
            "初入雲樹間，冥蒙未昭廓。漸出欄榥外，萬里秋景焯。",
            "歲晏風落山，天寒水歸壑。覽物頌幽景，三乘動玄鑰。",
            "但敷利解言，永用忘昏著。"
        ],
        "notes": [
            ""
        ],
        "volume": "卷九十四",
        "no#": 3
    },
    {
        "title": "哭富嘉謨",
        "author": "吳少微",
        "biography": "",
        "paragraphs": [
            "吾友適不死，於戲社稷臣。直祿非造利，長懷大庇人。",
            "乃通承明籍，遘此敦牂春。藥厲其可畏，皇穹故匪仁。",
            "疇昔與夫子，孰雲異天倫。同病一相失，茫茫不重陳。",
            "子之文章在，其殆尼父新。鼓興斡河嶽，貞詞毒鬼神。",
            "可悲不可朽，車輤沒荒榛。聖主賢為寶，籲茲大國貧。"
        ],
        "notes": [
            ""
        ],
        "volume": "卷九十四",
        "no#": 4
    },
    {
        "title": "過漢故城",
        "author": "吳少微",
        "biography": "",
        "paragraphs": [
            "大漢昔未定，強秦猶擅場。中原逐鹿罷，高祖郁龍驤。",
            "經始謀帝座，茲焉壯未央。規模窺棟宇，表裏浚城隍。",
            "群後崇長樂，中朝增建章。句陳被蘭錡，樂府奏芝房。",
            "翡翠明珠帳，鴛鴦白玉堂。清晨寶鼎食，閑夜鬱金香。",
            "天馬來東道，佳人傾北方。何其赫隆盛，自謂寶靈長。",
            "歷數有時盡，哀平嗟不昌。冰堅成巨猾，火德遂頹綱。",
            "奧位匪虛校，貪天竟速亡。魂神籲社稷，豹虎鬥岩廊。",
            "金狄移灞岸，銅盤向洛陽。君王無處所，年代幾荒涼。",
            "宮闕誰家域，蓁蕪罥我裳。井田唯有草，海水變為桑。",
            "昔在高門內，於今岐路傍。餘基不可識，古墓列成行。",
            "狐兔驚魍魎，鴟鳥嚇獝狂。空城寒日晚，平野暮雲黃。",
            "烈烈樊青棘，蕭蕭吹白楊。千秋並萬歲，空使詠歌傷。"
        ],
        "notes": [
            ""
        ],
        "volume": "卷九十四",
        "no#": 5
    },
    {
        "title": "古意",
        "author": "吳少微",
        "biography": "",
        "paragraphs": [
            "洛陽芳樹向春開，洛陽女兒平旦來。流車走馬紛相催，",
            "北林朝日鏡明光，南國微風蘇合香。可憐窈窕女，",
            "歌終舞罷歡無極，樂往悲來長歎息。陽春白日不少留，",
            "如何年少忽遲暮，坐見明月與白露。明月白露夜已寒，"
        ],
        "notes": [
            ""
        ],
        "volume": "卷九十四",
        "no#": 6
    },
    {
        "title": "怨歌行",
        "author": "吳少微",
        "biography": "",
        "paragraphs": [
            "城南有怨婦，含情傍芳叢。自謂二八時，歌舞入漢宮。",
            "皇恩數流眄，承幸玉堂中。綠柏黃花催夜酒，",
            "君王厭德不忘新，況群豔冶紛來陳。是時別君不再見，",
            "綺窗蟲網氛塵色，文軒鶯對桃李顏。天王貴宮不貯老，",
            "小腰麗女奪人奇，金鞍少年曾不顧。",
            "歸來誰為夫，請謝西家婦，莫辭先醉解羅襦。"
        ],
        "notes": [
            ""
        ],
        "volume": "卷九十四",
        "no#": 7
    },
    {
        "title": "隴頭水",
        "author": "員半千",
        "biography": "",
        "paragraphs": [
            "路出金河道，山連玉塞門。旌旗雲裏度，楊柳曲中喧。",
            "喋血多壯膽，裹革無怯魂。嚴霜斂曙色，大明辭朝暾。",
            "塵銷營卒壘，沙靜都尉垣。霧卷白山出，風吹黃葉翻。",
            "將軍獻凱入，萬里絕河源。"
        ],
        "notes": [
            ""
        ],
        "volume": "卷九十四",
        "no#": 8
    },
    {
        "title": "隴右途中遭非語",
        "author": "員半千",
        "biography": "",
        "paragraphs": [
            "趙有兩毛遂，魯聞二曾參。慈母猶且惑，況在行路心。",
            "冠冕無醜士，賄賂成知己。名利我所無，清濁誰見理。",
            "敝服空逢春，緩帶不著身。出遊非懷璧，何憂乎忌人。",
            "正須自保愛，振衣出世塵。"
        ],
        "notes": [
            ""
        ],
        "volume": "卷九十四",
        "no#": 9
    },
    {
        "title": "儀坤廟樂章",
        "author": "員半千",
        "biography": "",
        "paragraphs": [
            "孝享雲畢，維徹有章。雲感玄羽，風淒素商。",
            "瞻望神座，祗戀匪遑。禮終樂闋，肅雍鏘鏘。"
        ],
        "notes": [
            ""
        ],
        "volume": "卷九十四",
        "no#": 10
    },
    {
        "title": "銅雀妓",
        "author": "王適",
        "biography": "",
        "paragraphs": [
            "日暮銅雀迥，秋深玉座清。蕭森松柏望，委郁綺羅情。",
            "君恩不再得，妾舞為誰輕。"
        ],
        "notes": [
            ""
        ],
        "volume": "卷九十四",
        "no#": 11
    },
    {
        "title": "蜀中言懷",
        "author": "王適",
        "biography": "",
        "paragraphs": [
            "獨坐年將暮，常懷志不通。有時須問影，無事卻書空。",
            "棄置如天外，平生似夢中。蓬心猶是客，華髮欲成翁。",
            "跡滯魂逾窘，情乖路轉窮。別離同夜月，愁思隔秋風。",
            "老少悲顏駟，盈虛悟翟公。時來不可問，何用求童蒙。"
        ],
        "notes": [
            ""
        ],
        "volume": "卷九十四",
        "no#": 12
    },
    {
        "title": "古別離",
        "author": "王適",
        "biography": "",
        "paragraphs": [
            "昔歲驚楊柳，高樓悲獨守。今年芳樹枝，孤棲怨別離。",
            "珠簾晝不卷，羅幔曉長垂。苦調琴先覺，愁容鏡獨知。",
            "頻年雁度無消息，罷卻鴛文何用織。夜還羅帳空有情，",
            "已能憔悴今如此，更複含情一待君。"
        ],
        "notes": [
            ""
        ],
        "volume": "卷九十四",
        "no#": 13
    },
    {
        "title": "江上有懷",
        "author": "王適",
        "biography": "",
        "paragraphs": [
            "湛湛江水見底清，荷花蓮子傍江生。採蓮將欲寄同心，",
            "海上雲盡月蒼蒼，萬里分輝滿洛陽。洛陽閨閣夜何央，",
            "應憐水宿洞庭子，今夕迢遙天一方。"
        ],
        "notes": [
            ""
        ],
        "volume": "卷九十四",
        "no#": 14
    },
    {
        "title": "江濱梅",
        "author": "王適",
        "biography": "",
        "paragraphs": [
            "忽見寒梅樹，開花漢水濱。不知春色早，疑是弄珠人。"
        ],
        "notes": [
            ""
        ],
        "volume": "卷九十四",
        "no#": 15
    },
    {
        "title": "臨水亭",
        "author": "閭丘均",
        "biography": "",
        "paragraphs": [
            "高館基曾山，微冪生花草。傍對野村樹，下臨車馬道。",
            "清朗悟心術，幽遐備瞻討。回合峰隱雲，聯綿渚縈島。",
            "氣似滄洲勝，風為青春好。相及盛年時，無令歎衰老。"
        ],
        "notes": [
            ""
        ],
        "volume": "卷九十四",
        "no#": 16
    },
    {
        "title": "長門怨",
        "author": "齊浣",
        "biography": "",
        "paragraphs": [
            "煢煢孤思逼，寂寂長門夜。妾妒亦知非，君恩那不借。",
            "攜琴就玉階，調悲聲未諧。將心托明月，流影入君懷。"
        ],
        "notes": [
            ""
        ],
        "volume": "卷九十四",
        "no#": 17
    },
    {
        "title": "長門怨",
        "author": "齊浣",
        "biography": "",
        "paragraphs": [
            "宮殿沉沉月欲分，昭陽更漏不堪聞。",
            "珊瑚枕上千行淚，不是思君是恨君。"
        ],
        "notes": [
            ""
        ],
        "volume": "卷九十四",
        "no#": 18
    },
    {
        "title": "儀坤廟樂章",
        "author": "祝欽明",
        "biography": "",
        "paragraphs": [
            "閟宮實實，清廟微微。降格無象，馨香有依。",
            "式昭纂慶，方融嗣徽。明禋是享，神保聿歸。"
        ],
        "notes": [
            ""
        ],
        "volume": "卷九十四",
        "no#": 19
    },
    {
        "title": "儀坤廟樂章",
        "author": "劉知幾",
        "biography": "",
        "paragraphs": [
            "妙算申帷幄，神謀出廟廷。兩階文物備，七德武功成。",
            "校獵長楊苑，屯軍細柳營。將軍獻凱入，歌舞溢重城。"
        ],
        "notes": [
            ""
        ],
        "volume": "卷九十四",
        "no#": 20
    },
    {
        "title": "儀坤廟樂章",
        "author": "胡雄",
        "biography": "",
        "paragraphs": [
            "送文迎武遞參差，一始一終光聖儀。",
            "四海生人歌有慶，千齡孝享肅無虧。"
        ],
        "notes": [
            ""
        ],
        "volume": "卷九十四",
        "no#": 21
    },
    {
        "title": "儀坤廟樂章",
        "author": "張齊賢",
        "biography": "",
        "paragraphs": [
            "祼圭既濯，郁鬯既陳。畫幕雲舉，黃流玉醇。",
            "儀充獻酌，禮盛眾禋。地察惟孝，愉焉饗親。"
        ],
        "notes": [
            ""
        ],
        "volume": "卷九十四",
        "no#": 22
    },
    {
        "title": "儀坤廟樂章",
        "author": "鄭善玉",
        "biography": "",
        "paragraphs": [
            "酌鬱既灌，取蕭方爇，籩豆靜器，簠簋芬飶。",
            "魚臘薦美，牲牷表絜。是戢是將，載迎載列。"
        ],
        "notes": [
            ""
        ],
        "volume": "卷九十四",
        "no#": 23
    },
    {
        "title": "儀坤廟樂章",
        "author": "丘悅",
        "biography": "",
        "paragraphs": [
            "孝哉我後，沖乎乃聖。道映重華，德輝文命。慕深視篋，"
        ],
        "notes": [
            ""
        ],
        "volume": "卷九十四",
        "no#": 24
    }
]