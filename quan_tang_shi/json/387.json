[
    {
        "title": "月蝕詩",
        "author": "盧仝",
        "biography": "",
        "paragraphs": [
            "新天子即位五年，歲次庚寅，斗柄插子，律調黃鐘。",
            "森森萬木夜僵立，寒氣贔屭頑無風。爛銀盤從海底出，",
            "初疑白蓮花，浮出龍王宮。八月十五夜，比並不可雙。",
            "此時怪事發，有物吞食來。輪如壯士斧斫壞，",
            "火龍珠，飛出腦，卻入蚌蛤胎。摧環破璧眼看盡，",
            "不料至神物，有此大狼狽。星如撒沙出，爭頭事光大。",
            "奴婢炷暗燈，掩菼如玳瑁。今夜吐焰長如虹，",
            "念此日月者，太陰太陽精。皇天要識物，日月乃化生。",
            "走天汲汲勞四體，與天作眼行光明。此眼不自保，",
            "又孔子師老子雲，五色令人目盲。吾恐天似人，",
            "恐是眶睫間，掩塞所化成。黃帝有二目，帝舜重瞳明。",
            "二帝懸四目，四海生光輝。吾不遇二帝，滉漭不可知。",
            "何故瞳子上，坐受蟲豸欺。長嗟白兔搗靈藥，",
            "憶昔堯為天，十日燒九州。金爍水銀流，玉煼丹砂焦。",
            "六合烘為窯，堯心增百憂。帝見堯心憂，",
            "撐腸拄肚礧傀如山丘，自可飽死更不偷。不獨填饑坑，",
            "嗚呼，人養虎，被虎齧。天媚蟆，被蟆瞎。乃知恩非類，",
            "上天不為臣立梯磴，臣血肉身，無由飛上天，揚天光。",
            "封詞付與小心風，颰排閶闔入紫宮。密邇玉幾前擘坼，",
            "西方攫虎立踦踦，斧為牙，鑿為齒。偷犧牲，食封豕。",
            "大蟆一臠，固當軟美。見似不見，是何道理。",
            "爪牙根天不念天，天若准擬錯准擬。北方寒龜被蛇縛，",
            "且當以其肉充臛，死殼沒信處，唯堪支床腳，",
            "支盧謫罰何災凶。土星與土性相背，反養福德生禍害。",
            "到人頭上死破敗，今夜月蝕安可會。太白真將軍，",
            "天唯兩眼失一眼，將軍何處行天兵。辰星任廷尉，",
            "環天二十八宿，磊磊尚書郎。整頓排班行，劍握他人將。",
            "一四太陽側，一四天市傍。操斧代大匠，兩手不怕傷。",
            "弧矢引滿反射人，天狼呀啄明煌煌。癡牛與騃女，",
            "此外盡掃除，堆積如山岡，贖我父母光。當時常星沒，",
            "災沴無有小大愈，安得引衰周，研核其可否。日分晝，"
        ],
        "notes": [
            ""
        ],
        "volume": "卷三百八十七",
        "no#": 1
    },
    {
        "title": "哭玉碑子",
        "author": "盧仝",
        "biography": "",
        "paragraphs": [
            "山有洞左頰，拾得玉碑子。其長一周尺，其闊一藥匕。",
            "顏色九秋天，棱角四面起。輕敲吐寒流，清悲動神鬼。",
            "稽首置手中，只似一片水。至文反無文，上帝應有以。",
            "予疑仙石靈，願以仙人比。心期香湯洗，歸送籙堂裏。",
            "頗奈窮相驢，行動如跛鱉。十裏五裏行，百蹶複千蹶。",
            "顏子不少夭，玉碑中路折。橫文尋龜兆，直理任瓦裂。",
            "劈竹不可合，破環永離別。向人如有情，似痛滴無血。",
            "勘鬥平地上，罅坼多齧缺。百見百傷心，不堪再提挈。",
            "怪哉堅貞姿，忽脆不堅固。矧曰人間人，安能保常度。",
            "敢問生物成，敗為有真素。為稟靈異氣，不得受穢汙。",
            "驢罪真不厚，驢生亦錯誤。更將前前行，複恐山神怒。",
            "白雲蓊閉嶺，高松吟古墓。置此忍其傷，驅驢下山路。"
        ],
        "notes": [
            ""
        ],
        "volume": "卷三百八十七",
        "no#": 2
    },
    {
        "title": "觀放魚歌",
        "author": "盧仝",
        "biography": "",
        "paragraphs": [
            "常州賢刺史，從諫議大夫除。天地好生物，",
            "命舟人，駕舫子，漾漾菰蒲。酒興引行處，正見漁人魚。",
            "刺史密會山客意，複念網羅嬰無辜。忽脫身上殷緋袍，",
            "老鯉變化頗神異，三十六鱗如抹朱。水苞弘窟有蛟鼉，",
            "亦憶清江使，橫遭乎餘且。聖神七十鑽，不及泥中鰍。",
            "哀哉托非賢，五臟生冤仇。若當刺史時，聖物保不囚。",
            "不疑且不蔔，二子安能諛。二子倘故諛，吾知心受誅。",
            "禮重一草木，易封稱中孚。又曰釣不綱，又曰遠庖廚。",
            "故仁人用心，刺史盡合符。昔魯公觀棠距箴，",
            "因說十千天子事，福力當與刺史俱。天雨曼陀羅花深沒膝，",
            "念魚承奉刺史仁，深僻處，遠遠遊。刺史官職小，"
        ],
        "notes": [
            ""
        ],
        "volume": "卷三百八十七",
        "no#": 3
    },
    {
        "title": "示添丁",
        "author": "盧仝",
        "biography": "",
        "paragraphs": [
            "春風苦不仁，呼逐馬蹄行人家。慚愧瘴氣卻憐我，",
            "父憐母惜摑不得，卻生癡笑令人嗟。宿舂連曉不成米，"
        ],
        "notes": [
            ""
        ],
        "volume": "卷三百八十七",
        "no#": 4
    },
    {
        "title": "寄男抱孫",
        "author": "盧仝",
        "biography": "",
        "paragraphs": [
            "別來三得書，書道違離久。書處甚粗殺，且喜見汝手。",
            "殷十七又報，汝文頗新有。別來才經年，囊盎未合鬥。",
            "當是汝母賢，日夕加訓誘。尚書當畢功，禮記速須剖。",
            "嘍羅兒讀書，何異摧枯朽。尋義低作聲，便可養年壽。",
            "莫學村學生，粗氣強叫吼。下學偷功夫，新宅鋤蔾莠。",
            "乘涼勸奴婢，園裏耨蔥韭。遠籬編榆棘，近眼栽桃柳。",
            "引水灌竹中，蒲池種蓮藕。撈漉蛙蟆腳，莫遣生科鬥。",
            "竹林吾最惜，新筍好看守。萬籜苞龍兒，攢迸溢林藪。",
            "吾眼恨不見，心腸痛如搊。宅錢都未還，債利日日厚。",
            "籜龍正稱冤，莫殺入汝口。丁寧囑託汝，汝活籜龍不。",
            "殷十七老儒，是汝父師友。傳讀有疑誤，輒告諮問取。",
            "兩手莫破拳，一吻莫飲酒。莫學捕鳩鴿，莫學打雞狗。",
            "小時無大傷，習性防已後。頑發苦惱人，汝母必不受。",
            "任汝惱弟妹，任汝惱姨舅。姨舅非吾親，弟妹多老醜。",
            "莫惱添丁郎，淚子作面垢。莫引添丁郎，赫赤日裏走。",
            "添丁郎小小，別吾來久久。脯脯不得吃，兄兄莫撚搜。",
            "他日吾歸來，家人若彈糾。一百放一下，打汝九十九。"
        ],
        "notes": [
            ""
        ],
        "volume": "卷三百八十七",
        "no#": 5
    },
    {
        "title": "自詠三首",
        "author": "盧仝",
        "biography": "",
        "paragraphs": [
            "為報玉川子，知君未是賢。低頭雖有地，仰面輒無天。",
            "骨肉清成瘦，萵蔓老覺膻。家書與心事，相伴過流年。",
            "盧子躘踵也，賢愚總莫驚。蚊虻當家口，草石是親情。",
            "萬卷堆胸朽，三光撮眼明。翻悲廣成子，閒氣說長生。",
            "物外無知己，人間一癖王。生涯身是夢，耽樂酒為鄉。",
            "日月黏髭須，雲山鎖肺腸。愚公只公是，不用謾驚張。"
        ],
        "notes": [
            ""
        ],
        "volume": "卷三百八十七",
        "no#": 6
    },
    {
        "title": "送王儲詹事西遊獻兵書",
        "author": "盧仝",
        "biography": "",
        "paragraphs": [
            "美酒撥醅酌，楊花飛盡時。落日長安道，方寸無人知。",
            "篋中制勝術，氣雄屈指算。半醉千殷勤，仰天一長歎。",
            "玉匣百煉劍，龜文又龍吼。抽贈王將軍，勿使虛白首。"
        ],
        "notes": [
            ""
        ],
        "volume": "卷三百八十七",
        "no#": 7
    },
    {
        "title": "送邵兵曹歸江南",
        "author": "盧仝",
        "biography": "",
        "paragraphs": [
            "春風楊柳陌，連騎醉離觴。千里遠山碧，一條歸路長。",
            "花開愁北渚，雲去渡南湘。東望濛濛處，煙波是故鄉。"
        ],
        "notes": [
            ""
        ],
        "volume": "卷三百八十七",
        "no#": 8
    },
    {
        "title": "寄外兄魏澈",
        "author": "盧仝",
        "biography": "",
        "paragraphs": [
            "何處堪惆悵，情親不得親。興寧樓上月，辜負酒家春。"
        ],
        "notes": [
            ""
        ],
        "volume": "卷三百八十七",
        "no#": 9
    },
    {
        "title": "喜逢鄭三游山",
        "author": "盧仝",
        "biography": "",
        "paragraphs": [
            "相逢之處花茸茸，石壁攢峰千萬重。",
            "他日期君何處好，寒流石上一株松。"
        ],
        "notes": [
            ""
        ],
        "volume": "卷三百八十七",
        "no#": 10
    },
    {
        "title": "卓女怨",
        "author": "盧仝",
        "biography": "",
        "paragraphs": [
            "妾本懷春女，春愁不自任。迷魂隨鳳客，嬌思入琴心。",
            "托援交情重，當壚酌意深。誰家有夫婿，作賦得黃金。"
        ],
        "notes": [
            ""
        ],
        "volume": "卷三百八十七",
        "no#": 11
    },
    {
        "title": "守歲二首",
        "author": "盧仝",
        "biography": "",
        "paragraphs": [
            "去年留不住，年來也任他。當壚一榼酒，爭奈兩年何。",
            "老來經節臘，樂事甚悠悠。不及兒童日，都盧不解愁。"
        ],
        "notes": [
            ""
        ],
        "volume": "卷三百八十七",
        "no#": 12
    },
    {
        "title": "新月",
        "author": "盧仝",
        "biography": "",
        "paragraphs": [
            "仙宮雲箔卷，露出玉簾鉤。清光無所贈，相憶鳳凰樓。"
        ],
        "notes": [
            ""
        ],
        "volume": "卷三百八十七",
        "no#": 13
    },
    {
        "title": "解悶",
        "author": "盧仝",
        "biography": "",
        "paragraphs": [
            "人生都幾日，一半是離憂。但有尊中物，從他萬事休。"
        ],
        "notes": [
            ""
        ],
        "volume": "卷三百八十七",
        "no#": 14
    },
    {
        "title": "揚子津",
        "author": "盧仝",
        "biography": "",
        "paragraphs": [
            "風卷魚龍暗楚關，白波沉卻海門山。",
            "鵬騰鼇倒且快性，地坼天開總是閑。"
        ],
        "notes": [
            ""
        ],
        "volume": "卷三百八十七",
        "no#": 15
    },
    {
        "title": "人日立春",
        "author": "盧仝",
        "biography": "",
        "paragraphs": [
            "春度春歸無限春，今朝方始覺成人。",
            "從今克己應猶及，顏與梅花俱自新。"
        ],
        "notes": [
            ""
        ],
        "volume": "卷三百八十七",
        "no#": 16
    },
    {
        "title": "送尉遲羽之歸宣州",
        "author": "盧仝",
        "biography": "",
        "paragraphs": [
            "君歸乎，君歸興不孤。謝脁澄江今夜月，也應憶著此山夫。"
        ],
        "notes": [
            ""
        ],
        "volume": "卷三百八十七",
        "no#": 17
    },
    {
        "title": "悲新年",
        "author": "盧仝",
        "biography": "",
        "paragraphs": [
            "新年何事最堪悲，病客遙聽百舌兒。",
            "太歲只游桃李徑，春風肯管歲寒枝。"
        ],
        "notes": [
            ""
        ],
        "volume": "卷三百八十七",
        "no#": 18
    },
    {
        "title": "憶酒寄劉侍郎",
        "author": "盧仝",
        "biography": "",
        "paragraphs": [
            "愛酒如偷蜜，憎醒似見刀。君為麹糵主，酒醴莫辭勞。"
        ],
        "notes": [
            ""
        ],
        "volume": "卷三百八十七",
        "no#": 19
    },
    {
        "title": "白鷺鷥",
        "author": "盧仝",
        "biography": "",
        "paragraphs": [
            "刻成片玉白鷺鷥，欲捉纖鱗心自急。",
            "翹足沙頭不得時，傍人不知謂閑立。"
        ],
        "notes": [
            ""
        ],
        "volume": "卷三百八十七",
        "no#": 20
    },
    {
        "title": "風中琴",
        "author": "盧仝",
        "biography": "",
        "paragraphs": [
            "五音六律十三徽，龍吟鶴響思庖羲。",
            "一彈流水一彈月，水月風生松樹枝。"
        ],
        "notes": [
            ""
        ],
        "volume": "卷三百八十七",
        "no#": 21
    },
    {
        "title": "感秋別怨",
        "author": "盧仝",
        "biography": "",
        "paragraphs": [
            "霜秋自斷魂，楚調怨離分。魄散瑤台月，心隨巫峽雲。",
            "蛾眉誰共畫，鳳曲不同聞。莫似湘妃淚，斑斑點翠裙。"
        ],
        "notes": [
            ""
        ],
        "volume": "卷三百八十七",
        "no#": 22
    },
    {
        "title": "新蟬",
        "author": "盧仝",
        "biography": "",
        "paragraphs": [
            "泉溜潛幽咽，琴鳴乍往還。長風翦不斷，還在樹枝間。"
        ],
        "notes": [
            ""
        ],
        "volume": "卷三百八十七",
        "no#": 23
    },
    {
        "title": "題褚遂良孫庭竹",
        "author": "盧仝",
        "biography": "",
        "paragraphs": [
            "負霜停雪舊根枝，龍笙鳳管君莫截。",
            "春風一番琴上來，搖碎金尊碧天月。"
        ],
        "notes": [
            ""
        ],
        "volume": "卷三百八十七",
        "no#": 24
    },
    {
        "title": "訪含曦上人",
        "author": "盧仝",
        "biography": "",
        "paragraphs": [
            "三入寺，曦未來。轆轤無人井百尺，渴心歸去生塵埃。"
        ],
        "notes": [
            ""
        ],
        "volume": "卷三百八十七",
        "no#": 25
    },
    {
        "title": "客淮南病",
        "author": "盧仝",
        "biography": "",
        "paragraphs": [
            "揚州蒸毒似燂湯，客病清枯鬢欲霜。",
            "且喜閉門無俗物，四肢安穩一張床。"
        ],
        "notes": [
            ""
        ],
        "volume": "卷三百八十七",
        "no#": 26
    },
    {
        "title": "村醉",
        "author": "盧仝",
        "biography": "",
        "paragraphs": [
            "昨夜村飲歸，健倒三四五。摩挲青莓苔，莫嗔驚著汝。"
        ],
        "notes": [
            ""
        ],
        "volume": "卷三百八十七",
        "no#": 27
    },
    {
        "title": "蕭宅二三子贈答詩二十首：客贈石",
        "author": "盧仝",
        "biography": "",
        "paragraphs": [
            "竹下青莎中，細長三四片。主人雖不歸，長見主人面。"
        ],
        "notes": [
            ""
        ],
        "volume": "卷三百八十七",
        "no#": 28
    },
    {
        "title": "蕭宅二三子贈答詩二十首：石讓竹",
        "author": "盧仝",
        "biography": "",
        "paragraphs": [
            "自顧撥不轉，何敢當主人。竹弟有清風，可以娛嘉賓。"
        ],
        "notes": [
            ""
        ],
        "volume": "卷三百八十七",
        "no#": 29
    },
    {
        "title": "蕭宅二三子贈答詩二十首：竹答客",
        "author": "盧仝",
        "biography": "",
        "paragraphs": [
            "竹弟謝石兄，清風非所任。隨分有蕭瑟，實無堅重心。"
        ],
        "notes": [
            ""
        ],
        "volume": "卷三百八十七",
        "no#": 30
    },
    {
        "title": "蕭宅二三子贈答詩二十首：石請客",
        "author": "盧仝",
        "biography": "",
        "paragraphs": [
            "竹弟雖讓客，不敢當客恩。自慚埋沒久，滿面蒼苔痕。"
        ],
        "notes": [
            ""
        ],
        "volume": "卷三百八十七",
        "no#": 31
    },
    {
        "title": "蕭宅二三子贈答詩二十首：客答石",
        "author": "盧仝",
        "biography": "",
        "paragraphs": [
            "遍索天地間，彼此最癡癖。主人幸未來，與君為莫逆。"
        ],
        "notes": [
            ""
        ],
        "volume": "卷三百八十七",
        "no#": 32
    },
    {
        "title": "蕭宅二三子贈答詩二十首：石答竹",
        "author": "盧仝",
        "biography": "",
        "paragraphs": [
            "石報孤竹君，此客甚高調。共我相共癡，不怕主人天下笑。",
            "我非蛺蝶兒，我非桃李枝。不要兒女撲，不要春風吹。",
            "苔蘚印我面，雨露皴我皮。此故不嫌我，突兀蒙相知。",
            "此客即西歸，我心徒依依。我欲隨客去，累重不解飛。",
            "知弟虛心亦待客，此客何以共報之。"
        ],
        "notes": [
            ""
        ],
        "volume": "卷三百八十七",
        "no#": 33
    },
    {
        "title": "蕭宅二三子贈答詩二十首：竹請客",
        "author": "盧仝",
        "biography": "",
        "paragraphs": [
            "我本泰山阿，避地到南國。主人欲移家，我亦要歸北。",
            "上客幸先歸，願托歸飛翼。唯將翛翛風，累路報恩德。"
        ],
        "notes": [
            ""
        ],
        "volume": "卷三百八十七",
        "no#": 34
    },
    {
        "title": "蕭宅二三子贈答詩二十首：客謝竹",
        "author": "盧仝",
        "biography": "",
        "paragraphs": [
            "揚州駁雜地，不辨龍蜥蜴。客身正乾枯，行處無膏澤。",
            "太山道不遠，相庇實無力。君若隨我行，必有煎茶厄。"
        ],
        "notes": [
            ""
        ],
        "volume": "卷三百八十七",
        "no#": 35
    },
    {
        "title": "蕭宅二三子贈答詩二十首：石請客",
        "author": "盧仝",
        "biography": "",
        "paragraphs": [
            "啟母是諸母，三十六峰是諸父。知君家近父母家，",
            "小人無以報君恩，使君池亭風月古。"
        ],
        "notes": [
            ""
        ],
        "volume": "卷三百八十七",
        "no#": 36
    },
    {
        "title": "蕭宅二三子贈答詩二十首：客謝石",
        "author": "盧仝",
        "biography": "",
        "paragraphs": [
            "我有水竹莊，甚近嵩之巔。是君歸休處，可以終天年。",
            "雖有提攜勞，不憂糧食錢。但恐主人心，疑我相釣竿。"
        ],
        "notes": [
            ""
        ],
        "volume": "卷三百八十七",
        "no#": 37
    },
    {
        "title": "蕭宅二三子贈答詩二十首：石再請客",
        "author": "盧仝",
        "biography": "",
        "paragraphs": [
            "主人若知我，應喜我結得君。主人不知我，",
            "可得杠壓我，使我頭不出。"
        ],
        "notes": [
            ""
        ],
        "volume": "卷三百八十七",
        "no#": 38
    },
    {
        "title": "蕭宅二三子贈答詩二十首：客許石",
        "author": "盧仝",
        "biography": "",
        "paragraphs": [
            "石公說道理，句句出凡格。相知貴知心，豈恨主為客。",
            "過須歸去來，旦晚上無厄。主人誠賢人，多應不相責。"
        ],
        "notes": [
            ""
        ],
        "volume": "卷三百八十七",
        "no#": 39
    },
    {
        "title": "蕭宅二三子贈答詩二十首：井請客",
        "author": "盧仝",
        "biography": "",
        "paragraphs": [
            "我生天地間，頗是往還數。已效炊爨勞，我亦不願住。",
            "君有造化力，在君一降顧。我願拔黃泉，輕舉隨君去。"
        ],
        "notes": [
            ""
        ],
        "volume": "卷三百八十七",
        "no#": 40
    },
    {
        "title": "蕭宅二三子贈答詩二十首：客謝井",
        "author": "盧仝",
        "biography": "",
        "paragraphs": [
            "改邑不改井，此是井卦辭。井公莫怪驚，說我成憨癡。",
            "我縱有神力，爭敢將公歸。揚州惡百姓，疑我卷地皮。"
        ],
        "notes": [
            ""
        ],
        "volume": "卷三百八十七",
        "no#": 41
    },
    {
        "title": "蕭宅二三子贈答詩二十首：馬蘭請客",
        "author": "盧仝",
        "biography": "",
        "paragraphs": [
            "蘭蘭是小草，不怕郎君罵。願得隨君行，暫到嵩山下。"
        ],
        "notes": [
            ""
        ],
        "volume": "卷三百八十七",
        "no#": 42
    },
    {
        "title": "蕭宅二三子贈答詩二十首：客請馬蘭",
        "author": "盧仝",
        "biography": "",
        "paragraphs": [
            "嵩山未必憐蘭蘭，蘭蘭已受郎君恩。",
            "不須刷帚跳蹤走，只擬蘭浪出其門。"
        ],
        "notes": [
            ""
        ],
        "volume": "卷三百八十七",
        "no#": 43
    },
    {
        "title": "蕭宅二三子贈答詩二十首：蛺蝶請客",
        "author": "盧仝",
        "biography": "",
        "paragraphs": [
            "粉末為四體，春風為生涯。願得紛飛去，與君為眼花。"
        ],
        "notes": [
            ""
        ],
        "volume": "卷三百八十七",
        "no#": 44
    },
    {
        "title": "蕭宅二三子贈答詩二十首：客答蛺蝶",
        "author": "盧仝",
        "biography": "",
        "paragraphs": [
            "君是輕薄子，莫窺君子腸。且須看雀兒，雀兒銜爾將。"
        ],
        "notes": [
            ""
        ],
        "volume": "卷三百八十七",
        "no#": 45
    },
    {
        "title": "蕭宅二三子贈答詩二十首：蝦蟆請客",
        "author": "盧仝",
        "biography": "",
        "paragraphs": [
            "凡有水竹處，我曹長先行。願君借我一勺水，"
        ],
        "notes": [
            ""
        ],
        "volume": "卷三百八十七",
        "no#": 46
    },
    {
        "title": "蕭宅二三子贈答詩二十首：客請蝦蟆",
        "author": "盧仝",
        "biography": "",
        "paragraphs": [
            "蝦蟆蟆，叩頭莫語人聞聲。揚州蝦蜆忽得便，"
        ],
        "notes": [
            ""
        ],
        "volume": "卷三百八十七",
        "no#": 47
    }
]