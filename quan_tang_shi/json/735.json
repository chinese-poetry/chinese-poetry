[
    {
        "title": "宮詞百首",
        "author": "和凝",
        "biography": "",
        "paragraphs": [
            "紫燎光銷大駕歸，禦樓初見赭黃衣。",
            "千聲鼓定將宣赦，竿上金雞翅欲飛。",
            "北闕晴分五鳳樓，嵩山秀色護神州。",
            "洛河自契千年運，更擬波中出九疇。",
            "中興殿上曉光融，一炷天香舞瑞風。",
            "百辟虔心齊稽首，捲簾遙見禦衣紅。",
            "日和風暖禦樓時，萬姓齊瞻八彩眉。",
            "瑞氣祥煙籠細仗，合門宣赦四方知。",
            "鳳吹鸞歌曉日明，豐年觀稼出神京。",
            "封人爭獻南山壽，五色雲中禦輦平。",
            "聖主臨軒待曉時，穿花宮漏正遲遲。",
            "雞人一唱乾坤曉，百辟分班儼羽儀。",
            "朦朧西月照池亭，初夜椒房掩畫屏。",
            "宮女相呼有何事，上樓同看老人星。",
            "紅泥椒殿綴珠璫，帳蹙金龍窣地長。",
            "紅獸慢然天色暖，鳳爐時複爇沈香。",
            "九重樓殿簇丹青，高柳含煙覆井亭。",
            "宮內不知今日幾，自來階下數堯蓂。",
            "寢殿香濃玉漏嚴，雲隨涼月下西南。",
            "帳前宮女低聲道，主上還應夢傅岩。",
            "繞殿鉤闌壓玉階，內人輕語憑蔥苔。",
            "皆言明主垂衣理，不假朱雲傍檻來。",
            "顢頇冰面瑩池心，風刮瑤階臘雪深。",
            "怪得宮中無獸炭，步搖釵是辟寒金。",
            "蘭殿春融自靘笙，玉顏風透象紗明。",
            "金簧如語鶯聲滑，可使雲和獨得名。",
            "蘭燭時將鳳髓添，寒星遙映夜光簾。",
            "龍樓露著鴛鴦瓦，誰近螭頭擲玉簽。",
            "玉甃蓮池春水準，小魚雙並錦鱗行。",
            "內中知是黃河樣，九曲今年徹底清。",
            "真珠簾外靜無塵，耿耿涼天景象新。",
            "金殿夜深銀燭晃，宮嬪來奏月重輪。",
            "魚犀月掌夜通頭，自著盤鶯錦臂鞲。",
            "多把沈檀配龍麝，宮中掌浸十香油。",
            "香雲雙颭玉蟬輕，侍從君王苑裏行。",
            "嘉瑞忽逢連理木，一時跪拜賀文明。",
            "金鸞雙立紫檀槽，暖殿無風韻自高。",
            "含笑試彈紅蕊調，君王宣賜酪櫻桃。",
            "斑簟如霞可殿鋪，更開新進瑞蓮圖。",
            "誰人築損珊瑚架，子細看時認瀝蘇。",
            "金盆初曉洗纖纖，銀鴨香焦特地添。",
            "出戶忽看春雪下，六宮齊卷水晶簾。",
            "暖金盤裏點酥山，擬望君王子細看。",
            "更向眉中分曉黛，岩邊染出碧琅玕。",
            "雲母屏前繡柱衣，龍床閑卷諫書幃。",
            "黃金檻外螭頭活，日照紅蘭露未晞。",
            "樓西殘月尚朧明，中禁雞人報曉聲。",
            "清旦司天臺進狀，夜來晴霽泰階平。",
            "纖轡摩軒響佩環，銀台門外集鴛鸞。",
            "三鐘五鼓祥煙斂，日照仙人捧露盤。",
            "司膳廚中也禁煙，春宮相對畫秋千。",
            "清明節日頒新火，蠟炬星飛下九天。",
            "宮木交芳色盡深，和風輕舞早鶯吟。",
            "侍臣不異東方朔，應喜仙桃滿禁林。",
            "貢橘香勻x0oh容，星光初滿小金籠。",
            "近臣押賜諸王宅，拜了方開敕字封。",
            "獻壽朝元欲偃戈，航深梯險競駢羅。",
            "若論萬國來朝日，比並塗山更較多。",
            "豔陽風景簇神州，杏蕊桃心照鳳樓。",
            "遙望青青河畔草，幾多歸馬與休牛。",
            "鑾輿觀稼晚方歸，日月旗中見禦衣。",
            "萬姓焚香惟頂禮，瑞雲隨傘入宮闈。",
            "宮庭皆應紫微垣，壯麗宸居顯至尊。",
            "赤子顒顒瞻父母，已將仁德比乾坤。",
            "三農皆已辟田疇，又見金門出土牛。",
            "塊雨條風符聖化，嘉禾看卻報新秋。",
            "進食門前水陸陳，大官齋潔貢時新。",
            "明君宵旰分甘處，便索金盤賜重臣。",
            "層台金碧惹紅霞，仙掌亭亭對月華。",
            "昨夜盤中甘露滿，婕妤爭去奏官家。",
            "水殿垂簾冷色凝，一床珍簟展春冰。",
            "才人侍立持團扇，金縷雙龍貼碧藤。",
            "香鴨煙輕爇水沈，雲鬟閑墜鳳犀簪。",
            "珠簾半卷開花雨，又見芭蕉展半心。",
            "鶯錦蟬羅撒麝臍，狻猊輕噴瑞煙迷。",
            "紅酥點得香山小，卷上珠簾日未西。",
            "錦褥花明滿殿鋪，宮娥分坐學樗蒲。",
            "欲教官馬沖關過，咒願纖纖早擲盧。",
            "小樓花簇鈿山低，金雉雙來蹋馬齊。",
            "誇向傍人能彩戲，朝來贏得鷺鷥犀。",
            "紅鬃白馬嫩龍飛，天廄供來入紫微。",
            "遙見玉階嘶不已，應緣認得赭黃衣。",
            "班定千牛立受宣，佩刀搢笏鳳墀前。",
            "一聲不坐祥雲合，鴛鷺依行拜兩邊。",
            "三殿香濃曉色來，祥鸞威鳳待門開。",
            "鏘金佩玉趨丹陛，總是和羹作礪才。",
            "兩番供奉打球時，鸞鳳分廂錦繡衣。",
            "虎驟龍騰宮殿響，驊騮爭趁一星飛。",
            "鳳池冰泮岸莎勻，柳眼花心雪裏新。",
            "都是九重和暖地，東風先報禁園春。",
            "紫氣氤氳滿帝都，映樓明月鎖金鋪。",
            "銀泥殿裏嫌紅燭，教近龍床著火珠。",
            "地衣初展瑞霞融，繡帽金鈴舞舜風。",
            "吹竹彈絲珠殿響，墜仙雙降五雲中。",
            "錦策勻鋪寒玉齊，星錘高運日通犀。",
            "鏗金曲罷春冰碎，跪拜君王粉面低。",
            "珠簾靜卷水亭涼，玉蕊風飄小檻香。",
            "幾處按歌齊入破，雙雙雛燕出宮牆。",
            "宮娥解禊豔陽時，鷁舸蘭橈滿鳳池。",
            "春水如藍垂柳醉，和風無力嫋金絲。",
            "白玉階前菊蕊香，金杯仙醞賞重陽。",
            "層台雲集梨園樂，獻壽聲聲祝萬康。",
            "天籟吟風社燕歸，渚蓮香老碧苔肥。",
            "夜來霜墜梧桐葉，諸殿平明進禦衣。",
            "爐爇香檀獸炭癡，真珠簾外雪花飛。",
            "六宮進酒堯眉壽，舞鳳盤龍滿禦衣。",
            "雲行風靜早秋天，競繞盆池蹋採蓮。",
            "罨畫披袍從窣地，更尋宮柳看鳴蟬。",
            "闌珊星斗綴珠光，七夕宮嬪乞巧忙。",
            "總上穿針樓上去，競看銀漢灑瓊漿。",
            "寶瑟淒鏘夜漏餘，玉階閑坐對蟾蜍。",
            "秋光寂曆銀河轉，已見宮花露滴疏。",
            "春風金嫋萬年枝，簇白團紅爛熳時。",
            "宮女競思游御苑，大家齊奏聖人知。",
            "幹文初見泰階平，日月常遵閣道行。",
            "昨夜仰觀垂象正，拱辰星宿轉分明。",
            "鏘鏘濟濟赴延英，漸近重瞳目轉明。",
            "君聖臣賢魚水契，鴻基須賀永清平。",
            "天廄驂騑集嫩龍，雪光相照曉嘶風。",
            "昂頭步步金鞍穩，掌扇花前禦路中。",
            "金吾細仗儼威儀，聖旨凝旒對遠夷。",
            "曉日曈曨瞻玉案，丁冬環佩滿彤墀。",
            "正旦垂旒禦八方，蠻夷無不奉梯航。",
            "群臣舞蹈稱觴處，雷動山呼萬歲長。",
            "聖主躬耕在籍田，公卿環衛待豐年。",
            "五風十雨餘糧在，金殿惟聞奏舜弦。",
            "聖日垂科委所司，英才咸喜遇明時。",
            "春官進榜鶯離穀，月殿香殘桂魄枝。",
            "天街香滿瑞雲生，紅傘凝空景日明。",
            "先遣五坊排獵騎，為民除害出神京。",
            "內宴初開錦繡攢，教坊齊奏萬年歡。",
            "簫韶響亮春雲合，日照堯階舞瑞鸞。",
            "視草詞臣直玉堂，對來新賜錦袍香。",
            "班資最在雲霄上，長是先迎日月光。",
            "玉殿朦朧散曉光，金龍高噴九天香。",
            "摵鞭聲定初開扇，百辟齊呼萬歲長。",
            "五色卿雲覆九重，香煙高舞禦爐中。",
            "含元殿裏行仁德，四海車書已混同。",
            "欲封丹詔紫泥香，朱篆龍文禦印光。",
            "汗渙絲綸出丹禁，便從天上鳳銜將。",
            "越溪姝麗入深宮，儉素皆持馬後風。",
            "盡道君王修聖德，不勞辭輦與當熊。",
            "早梅初向雪中明，風惹奇香粉蕊輕。",
            "誰道落花堪靧面，競來枝上采繁英。",
            "暖殿奇香馥綺羅，窗間初學繡金鵝。",
            "才經冬至陽生後，今日工夫一線多。",
            "金井澄泉玉液香，琉璃深殿自清涼。",
            "溫湯頭進瓜初熟，後至宮嬪未得嘗。",
            "繡闥雕甍列錦閨，珍奇惟待鳳凰棲。",
            "杏梁烜赫晴霞展，時見空虛墜燕泥。",
            "龍鳳金鞍軟玉鞭，雪花光照錦連幹。",
            "駕頭直指西郊去，曉日寒生講武天。",
            "戛雲樓上定風盤，雀躍猿跳總不難。",
            "要對君王逞輕捷，禦樓時擬上雞竿。",
            "停穩春衫窣地長，通天犀帶綴金章。",
            "近臣銜命離丹禁，高捧恩波灑萬方。",
            "垂黎玉押春簾卷，不夜珠樓曉鑒開。",
            "袍褲宮人走迎駕，東風吹送禦香來。",
            "金吾勘契自通官，樓上初聞唱刻閑。",
            "金殿香高初喚仗，數行鴛鷺各趨班。",
            "螺髻凝香曉黛濃，水精鸂鶒颭輕風。",
            "金釵斜戴宜春勝，萬歲千秋繞鬢紅。",
            "縷金團扇對纖絺，正是深宮捧日時。",
            "要對君王說幽意，低頭佯念婕妤詩。",
            "結金冠子學梳蟬，碾玉蜻蜓綴鬢偏。",
            "寢殿垂簾悄無事，試香閑立禦爐前。",
            "金馬詞臣夜受宣，授毫交直八花磚。",
            "白麻草了初呈進，稱旨絲綸下九天。",
            "平明光政便門開，已見忠臣早入來。",
            "自是樞機符造化，大羅天上曜三台。",
            "紅羅窗裏繡偏慵，嚲袖閑隈碧玉籠。",
            "蘭殿春晴鸚鵡睡，結條釵颭落花風。",
            "曉光初入右銀台，鴛鷺分班啟沃來。",
            "如水如魚何際會，盡言金鼎得鹽梅。",
            "立名金馬近堯階，儘是家傳八鬥才。",
            "麻尾尚猶龍字濕，便從天上鳳銜來。",
            "狻猊鎮角舞筵張，鸞鳳花分十六行。",
            "輕動玉纖歌遍慢，時時偷眼看君王。",
            "邊藩□宴賀休征，細仗初排舜日明。",
            "坐定兩軍呈百戲，樂臣低折賀升平。",
            "碧羅冠子簇香蓮，結勝雙銜利市錢。",
            "花下貪忙尋百草，不知遺卻蹙金蟬。",
            "蘭省初除傅粉郎，靜端霜簡入鴛行。",
            "明庭轉制渾無事，朝下空餘雞舌香。",
            "採訪寧遺草澤人，詔搜無不降蒲輪。",
            "集賢殿裏開爐冶，待把黃金鑄重臣。",
            "紅玉纖纖捧暖笙，絳唇呼吸引春鶯。",
            "霓裳曲罷君王笑，宜近前來與改名。",
            "繡額朱門插艾人，羞將角黍近香唇。",
            "平明朝下誇宣賜，五色香絲系臂新。",
            "芙蓉冠子水精簪，閑對君王理玉琴。",
            "鷺頸鶯唇勝仙子，步虛聲細象窗深。",
            "金馬門開侍從歸，禦香猶惹賜來衣。",
            "曉光滿院金魚冷，紅藥花擎宿露飛。",
            "便殿朝回卸玉簪，競來芳檻摘花心。",
            "風和難捉花中蝶，卻向窗間弄繡針。",
            "君王朝下未梳頭，長暈殘眉侍鑒樓。",
            "扼臂交光紅玉軟，起來重擬理箜篌。",
            "九重天上實難知，空遣微臣役夢思。",
            "葵藿一心期捧日，強搜狂斐擬宮詞。"
        ],
        "notes": [
            ""
        ],
        "volume": "卷七百三十五",
        "no#": 1
    },
    {
        "title": "漁父歌",
        "author": "和凝",
        "biography": "",
        "paragraphs": [
            "白芷汀寒立鷺鷥，蘋風輕剪浪花時。",
            "煙冪冪，日遲遲，香引芙蓉惹釣絲。"
        ],
        "notes": [
            ""
        ],
        "volume": "卷七百三十五",
        "no#": 2
    },
    {
        "title": "楊柳枝",
        "author": "和凝",
        "biography": "",
        "paragraphs": [
            "軟碧搖煙似送人，映花時把翠眉嚬。",
            "青青自是風流主，慢颭金絲待洛神。",
            "瑟瑟羅裙金縷腰，黛眉隈破未重描。",
            "醉來咬損新花子，拽住仙郎盡放嬌。",
            "鵲橋初就咽銀河，今夜仙郎自姓和。",
            "不是昔年攀桂樹，豈能月裏索姮娥。"
        ],
        "notes": [
            ""
        ],
        "volume": "卷七百三十五",
        "no#": 3
    },
    {
        "title": "解紅歌",
        "author": "和凝",
        "biography": "",
        "paragraphs": [
            "百戲罷，五音清，解紅一曲新教成。",
            "兩個瑤池小仙子，此時奪卻柘枝名。"
        ],
        "notes": [
            ""
        ],
        "volume": "卷七百三十五",
        "no#": 4
    },
    {
        "title": "題鷹獵兔畫",
        "author": "和凝",
        "biography": "",
        "paragraphs": [
            "雖是丹青物，沈吟亦可傷。君誇鷹眼疾，我憫兔心忙。",
            "豈動騷人興，惟增獵客狂。鮫綃百餘尺，爭及制衣裳。"
        ],
        "notes": [
            ""
        ],
        "volume": "卷七百三十五",
        "no#": 5
    },
    {
        "title": "醴泉院",
        "author": "和凝",
        "biography": "",
        "paragraphs": [
            "萬山嵐靄簇洋城，數處禪齋盡有名。古柏八株堆翠色，",
            "珍重支公每相勉，我於儒行也修行。"
        ],
        "notes": [
            ""
        ],
        "volume": "卷七百三十五",
        "no#": 6
    },
    {
        "title": "興勢觀",
        "author": "和凝",
        "biography": "",
        "paragraphs": [
            "山名興勢鎮梁洋，儼有真風福此方。瘦柏握盤籠殿紫，",
            "只向五千文字內，願成金骨住仙鄉。"
        ],
        "notes": [
            ""
        ],
        "volume": "卷七百三十五",
        "no#": 7
    },
    {
        "title": "洋川",
        "author": "和凝",
        "biography": "",
        "paragraphs": [
            "華夷圖上見洋川，知在青山綠水邊。",
            "官閑最好遊僧舍，江近應須買釣船。"
        ],
        "notes": [
            ""
        ],
        "volume": "卷七百三十五",
        "no#": 8
    },
    {
        "title": "句",
        "author": "和凝",
        "biography": "",
        "paragraphs": [
            "先生自舞琴。",
            "波上人如潘玉兒，掌中花似趙飛燕。（《採蓮曲》，"
        ],
        "notes": [
            ""
        ],
        "volume": "卷七百三十五",
        "no#": 9
    }
]