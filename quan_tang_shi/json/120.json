[
    {
        "title": "孤寢怨",
        "author": "崔珪",
        "biography": "",
        "paragraphs": [
            "征戍動經年，含情拂玳筵。花飛織錦處，月落擣衣邊。",
            "燈暗愁孤坐，床空怨獨眠。自君遼海去，玉匣閉春弦。"
        ],
        "notes": [
            ""
        ],
        "volume": "卷一百二十",
        "no#": 1
    },
    {
        "title": "題武陵草堂",
        "author": "楊浚",
        "biography": "",
        "paragraphs": [
            "草堂列仙樓，上在青山頂。戶外窺數峰，階前對雙井。",
            "雨來花盡濕，風度松初冷。登棧行不疲，入溪語彌靜。",
            "雲能去塵服，兼欲事金鼎。正直心所存，諂諛長自省。",
            "適知幽遁趣，已覺煩慮屏。更愛雲林間，吾將臥南潁。"
        ],
        "notes": [
            ""
        ],
        "volume": "卷一百二十",
        "no#": 2
    },
    {
        "title": "廣武懷古",
        "author": "楊浚",
        "biography": "",
        "paragraphs": [
            "河水城下流，登城望彌愜。海雲飛不斷，岸草綠相接。",
            "龍門無舊場，武牢有遺堞。扼喉兵易守，捫指計何捷。",
            "天奪項氏謀，卒成漢家業。鄉山遙可見，西顧淚盈睫。"
        ],
        "notes": [
            ""
        ],
        "volume": "卷一百二十",
        "no#": 3
    },
    {
        "title": "贈李郎中",
        "author": "楊浚",
        "biography": "",
        "paragraphs": [
            "仙郎早朝退，直省臥南軒。院竹自成賞，階庭寂不喧。",
            "焚香開後閣，起草閉前門。禮樂風流美，光華星位尊。",
            "榮兼朱紱貴，交乃布衣存。是日登龍客，無忘君子恩。"
        ],
        "notes": [
            ""
        ],
        "volume": "卷一百二十",
        "no#": 4
    },
    {
        "title": "詠王大娘戴竿",
        "author": "劉晏",
        "biography": "",
        "paragraphs": [
            "樓前百戲競爭新，唯有長竿妙入神。",
            "誰謂綺羅翻有力，猶自嫌輕更著人。"
        ],
        "notes": [
            ""
        ],
        "volume": "卷一百二十",
        "no#": 5
    },
    {
        "title": "享太廟樂章",
        "author": "劉晏",
        "biography": "",
        "paragraphs": [
            "漢祚惟永，神功中興。夙驅氛祲，天覆黎蒸。",
            "三光再朗，庶績其凝。重熙累葉，景命是膺。"
        ],
        "notes": [
            ""
        ],
        "volume": "卷一百二十",
        "no#": 6
    },
    {
        "title": "鴻門行",
        "author": "袁瓘",
        "biography": "",
        "paragraphs": [
            "少年買意氣，百金不辭費。學劍西入秦，結交北游魏。",
            "秦魏多豪人，與代亦殊倫。由來不相識，皆是暗相親。",
            "寶馬青絲轡，狐裘貂鼠服。晨過劇孟遊，暮投咸陽宿。",
            "然諾本云云，諸侯莫不聞。猶思百戰術，更逐李將軍。",
            "始從灞陵下，遙遙度朔野。北風聞楚歌，南庭見胡馬。",
            "胡馬秋正肥，相邀夜合圍。戰酣烽火滅，路斷救兵稀。",
            "白刃縱橫逼，黃塵飛不息。虜騎血灑衣，單于淚沾臆。",
            "獻凱雲台中，自言塞上雄。將軍行失勢，部曲遂無功。",
            "新人不如舊，舊人不相救。萬里長飄颻，十年計不就。",
            "棄置難重論，驅馬度鴻門。行看楚漢事，不覺風塵昏。",
            "寶劍中夜撫，悲歌聊自舞。此曲不可終，曲終淚如雨。"
        ],
        "notes": [
            ""
        ],
        "volume": "卷一百二十",
        "no#": 7
    },
    {
        "title": "惠文太子挽歌",
        "author": "袁瓘",
        "biography": "",
        "paragraphs": [
            "寒仗丹旄引，陰堂白日違。暗燈明象物，畫水濕靈衣。",
            "羽化淮王去，仙迎太子歸。空餘燕銜士，朝夕向陵飛。"
        ],
        "notes": [
            ""
        ],
        "volume": "卷一百二十",
        "no#": 8
    },
    {
        "title": "從軍行",
        "author": "李昂2",
        "biography": "",
        "paragraphs": [
            "漢家未得燕支山，征戍年年沙朔間。塞下長驅汗血馬，",
            "稽洛川邊胡騎來，漁陽戍裏烽煙起。長途羽檄何相望，",
            "幽陵異域風煙改，亭障連連古今在。夜聞鴻雁南渡河，",
            "玄漠雲平初合陣，西山月出聞鳴鏑。城南百戰多苦辛，",
            "楊葉樓中不寄書，蓮花劍上空流血。匈奴未滅不言家，",
            "天邊回望何悠悠，芳樹無人渡隴頭。春雲不變陽關雪，",
            "麾兵靜北垂，此日交河湄。欲令塞上無干戚，"
        ],
        "notes": [
            ""
        ],
        "volume": "卷一百二十",
        "no#": 9
    },
    {
        "title": "賦戚夫人楚舞歌",
        "author": "李昂2",
        "biography": "",
        "paragraphs": [
            "定陶城中是妾家，妾年二八顏如花。閨中歌舞未終曲，",
            "風花菡萏落轅門，雲雨裴回入行殿。日夕悠悠非舊鄉，",
            "相從顧恩不雇己，何異浮萍寄深水。逐戰曾迷只輪下，",
            "珠簾夕殿聞鐘磬，白日秋天憶鼓鼙。君王縱恣翻成誤，",
            "黃泉白骨不可報，雀釵翠羽從此辭。君楚歌兮妾楚舞，",
            "已見儲君歸惠帝，徒留愛子付周昌。"
        ],
        "notes": [
            ""
        ],
        "volume": "卷一百二十",
        "no#": 10
    },
    {
        "title": "句",
        "author": "李昂2",
        "biography": "",
        "paragraphs": [
            "耳臨清渭洗，心向白雲閑。"
        ],
        "notes": [
            ""
        ],
        "volume": "卷一百二十",
        "no#": 11
    },
    {
        "title": "夏晚初霽南省寓直用餘字",
        "author": "厙狄履溫",
        "biography": "",
        "paragraphs": [
            "薄宦因時泰，涼宵寓直初。沉沉仙閣閉，的的暗更徐。",
            "霽色連空上，炎氛入夜除。星回南斗落，月度北窗虛。",
            "待漏殘燈照，含芳襲氣餘。寐來冠不解，奏罷草仍書。",
            "幕府慚良策，明曹愧散樗。命輕徒有報，義重更難疏。",
            "燕廈欣成托，鵷行濫所如。晨趨當及早，複此戒朝車。"
        ],
        "notes": [
            ""
        ],
        "volume": "卷一百二十",
        "no#": 12
    },
    {
        "title": "同皇甫兵曹天官寺浴室新成招友人賞會",
        "author": "寇坦",
        "biography": "",
        "paragraphs": [
            "溫室歡初就，蘭交托勝因。共聽無漏法，兼濯有為塵。",
            "水潔三空性，香沾四大身。清心多善友，頌德慰同人。"
        ],
        "notes": [
            ""
        ],
        "volume": "卷一百二十",
        "no#": 13
    },
    {
        "title": "同張少府和厙狄員外夏晚初霽南省寓直時兼充節度判官之作",
        "author": "寇坦",
        "biography": "",
        "paragraphs": [
            "黃綬歸休日，仙郎複奏餘。晏居當夏晚，寓直會晴初。",
            "露散星文發，雲披水鏡虛。高才推獨唱，嘉會喜連茹。",
            "月色搖春闥，香煙靄暝廬。千門傳夜警，萬象照階除。",
            "少孺嘉能賦，文強閱賜書。兼曹謀未展，入幕志方攄。",
            "為奉靈台帛，恭先待漏車。貞標不可仰，空此樂樵漁。"
        ],
        "notes": [
            ""
        ],
        "volume": "卷一百二十",
        "no#": 14
    },
    {
        "title": "詠銅柱",
        "author": "李休烈",
        "biography": "",
        "paragraphs": [
            "天門街裏倒天樞，火急先須卸火珠。",
            "計合一條絲線挽，何勞兩縣索人夫。"
        ],
        "notes": [
            ""
        ],
        "volume": "卷一百二十",
        "no#": 15
    }
]