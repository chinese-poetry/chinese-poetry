[
    {
        "title": "奉和嚴中丞西城晚眺十韻",
        "author": "杜甫",
        "biography": "",
        "paragraphs": [
            "汲黯匡君切，廉頗出將頻。直詞才不世，雄略動如神。",
            "政簡移風速，詩清立意新。層城臨暇景，絕域望餘春。",
            "旗尾蛟龍會，樓頭燕雀馴。地平江動蜀，天闊樹浮秦。",
            "帝念深分閫，軍須遠算緡。花羅封蛺蝶，瑞錦送麒麟。",
            "辭第輸高義，觀圖憶古人。征南多興緒，事業闇相親。"
        ],
        "notes": [
            ""
        ],
        "volume": "卷二百二十七",
        "no#": 1
    },
    {
        "title": "嚴中丞枉駕見過",
        "author": "杜甫",
        "biography": "",
        "paragraphs": [
            "元戎小隊出郊坰，問柳尋花到野亭。川合東西瞻使節，",
            "寂寞江天雲霧裏，何人道有少微星。"
        ],
        "notes": [
            ""
        ],
        "volume": "卷二百二十七",
        "no#": 2
    },
    {
        "title": "廣州段功曹到得楊五長史譚書功曹卻歸聊寄此詩",
        "author": "杜甫",
        "biography": "",
        "paragraphs": [
            "衛青開幕府，楊僕將樓船。漢節梅花外，春城海水邊。",
            "銅梁書遠及，珠浦使將旋。貧病他鄉老，煩君萬里傳。"
        ],
        "notes": [
            ""
        ],
        "volume": "卷二百二十七",
        "no#": 3
    },
    {
        "title": "得廣州張判官叔卿書，使還，以詩代意",
        "author": "杜甫",
        "biography": "",
        "paragraphs": [
            "鄉關胡騎遠，宇宙蜀城偏。忽得炎州信，遙從月峽傳。",
            "雲深驃騎幕，夜隔孝廉船。卻寄雙愁眼，相思淚點懸。"
        ],
        "notes": [
            ""
        ],
        "volume": "卷二百二十七",
        "no#": 4
    },
    {
        "title": "送段功曹歸廣州",
        "author": "杜甫",
        "biography": "",
        "paragraphs": [
            "南海春天外，功曹幾月程。峽雲籠樹小，湖日落船明。",
            "交趾丹砂重，韶州白葛輕。幸君因旅客，時寄錦官城。"
        ],
        "notes": [
            ""
        ],
        "volume": "卷二百二十七",
        "no#": 5
    },
    {
        "title": "絕句漫興九首",
        "author": "杜甫",
        "biography": "",
        "paragraphs": [
            "眼見客愁愁不醒，無賴春色到江亭。",
            "即遣花開深造次，便覺鶯語太丁寧。",
            "手種桃李非無主，野老牆低還似家。",
            "恰似春風相欺得，夜來吹折數枝花。",
            "熟知茅齋絕低小，江上燕子故來頻。",
            "銜泥點汙琴書內，更接飛蟲打著人。",
            "二月已破三月來，漸老逢春能幾回。",
            "莫思身外無窮事，且盡生前有限杯。",
            "腸斷春江欲盡頭，杖藜徐步立芳洲。",
            "顛狂柳絮隨風去，輕薄桃花逐水流。",
            "懶慢無堪不出村，呼兒日在掩柴門。",
            "蒼苔濁酒林中靜，碧水春風野外昏。",
            "糝徑楊花鋪白氈，點溪荷葉疊青錢。",
            "筍根稚子無人見，沙上鳧雛傍母眠。",
            "舍西柔桑葉可拈，江畔細麥複纖纖。",
            "人生幾何春已夏，不放香醪如蜜甜。",
            "隔戶楊柳弱嫋嫋，恰似十五女兒腰。",
            "誰謂朝來不作意，狂風挽斷最長條。"
        ],
        "notes": [
            ""
        ],
        "volume": "卷二百二十七",
        "no#": 6
    },
    {
        "title": "江畔獨步尋花七絕句",
        "author": "杜甫",
        "biography": "",
        "paragraphs": [
            "江上被花惱不徹，無處告訴只顛狂。",
            "走覓南鄰愛酒伴，經旬出飲獨空床。",
            "稠花亂蕊畏江濱，行步欹危實怕春。",
            "詩酒尚堪驅使在，未須料理白頭人。",
            "江深竹靜兩三家，多事紅花映白花。",
            "報答春光知有處，應須美酒送生涯。",
            "東望少城花滿煙，百花高樓更可憐。",
            "誰能載酒開金盞，喚取佳人舞繡筵。",
            "黃師塔前江水東，春光懶困倚微風。",
            "桃花一簇開無主，可愛深紅愛淺紅。",
            "黃四娘家花滿蹊，千朵萬朵壓枝低。",
            "留連戲蝶時時舞，自在嬌鶯恰恰啼。",
            "不是愛花即肯死，只恐花盡老相催。",
            "繁枝容易紛紛落，嫩葉商量細細開。"
        ],
        "notes": [
            ""
        ],
        "volume": "卷二百二十七",
        "no#": 7
    },
    {
        "title": "三絕句",
        "author": "杜甫",
        "biography": "",
        "paragraphs": [
            "楸樹馨香倚釣磯，斬新花蕊未應飛。",
            "不如醉裏風吹盡，可忍醒時雨打稀。",
            "門外鸕鷀去不來，沙頭忽見眼相猜。",
            "自今已後知人意，一日須來一百回。",
            "無數春筍滿林生，柴門密掩斷人行。",
            "會須上番看成竹，客至從嗔不出迎。"
        ],
        "notes": [
            ""
        ],
        "volume": "卷二百二十七",
        "no#": 8
    },
    {
        "title": "戲為六絕句",
        "author": "杜甫",
        "biography": "",
        "paragraphs": [
            "庾信文章老更成，淩雲健筆意縱橫。",
            "今人嗤點流傳賦，不覺前賢畏後生。",
            "楊王盧駱當時體，輕薄為文哂未休。",
            "爾曹身與名俱滅，不廢江河萬古流。",
            "縱使盧王操翰墨，劣于漢魏近風騷。",
            "龍文虎脊皆君馭，曆塊過都見爾曹。",
            "才力應難誇數公，凡今誰是出群雄。",
            "或看翡翠蘭苕上，未掣鯨魚碧海中。",
            "不薄今人愛古人，清詞麗句必為鄰。",
            "竊攀屈宋宜方駕，恐與齊梁作後塵。",
            "未及前賢更勿疑，遞相祖述複先誰。",
            "別裁偽體親風雅，轉益多師是汝師。"
        ],
        "notes": [
            ""
        ],
        "volume": "卷二百二十七",
        "no#": 9
    },
    {
        "title": "江頭四詠：丁香",
        "author": "杜甫",
        "biography": "",
        "paragraphs": [
            "丁香體柔弱，亂結枝猶墊。細葉帶浮毛，疏花披素豔。",
            "深栽小齋後，庶近幽人占。晚墮蘭麝中，休懷粉身念。"
        ],
        "notes": [
            ""
        ],
        "volume": "卷二百二十七",
        "no#": 10
    },
    {
        "title": "江頭四詠：梔子",
        "author": "杜甫",
        "biography": "",
        "paragraphs": [
            "梔子比眾木，人間誠未多。于身色有用，與道氣傷和。",
            "紅取風霜實，青看雨露柯。無情移得汝，貴在映江波。"
        ],
        "notes": [
            ""
        ],
        "volume": "卷二百二十七",
        "no#": 11
    },
    {
        "title": "江頭四詠：鸂鶒",
        "author": "杜甫",
        "biography": "",
        "paragraphs": [
            "故使籠寬織，須知動損毛。看雲莫悵望，失水任呼號。",
            "六翮曾經剪，孤飛卒未高。且無鷹隼慮，留滯莫辭勞。"
        ],
        "notes": [
            ""
        ],
        "volume": "卷二百二十七",
        "no#": 12
    },
    {
        "title": "江頭四詠：花鴨",
        "author": "杜甫",
        "biography": "",
        "paragraphs": [
            "花鴨無泥滓，階前每緩行。羽毛知獨立，黑白太分明。",
            "不覺群心妒，休牽眾眼驚。稻粱沾汝在，作意莫先鳴。"
        ],
        "notes": [
            ""
        ],
        "volume": "卷二百二十七",
        "no#": 13
    },
    {
        "title": "畏人",
        "author": "杜甫",
        "biography": "",
        "paragraphs": [
            "早花隨處發，春鳥異方啼。萬里清江上，三年落日低。",
            "畏人成小築，褊性合幽棲。門徑從榛草，無心走馬蹄。"
        ],
        "notes": [
            ""
        ],
        "volume": "卷二百二十七",
        "no#": 14
    },
    {
        "title": "遠遊",
        "author": "杜甫",
        "biography": "",
        "paragraphs": [
            "賤子何人記，迷芳著處家。竹風連野色，江沫擁春沙。",
            "種藥扶衰病，吟詩解歎嗟。似聞胡騎走，失喜問京華。"
        ],
        "notes": [
            ""
        ],
        "volume": "卷二百二十七",
        "no#": 15
    },
    {
        "title": "野望",
        "author": "杜甫",
        "biography": "",
        "paragraphs": [
            "西山白雪三奇戍，南浦清江萬里橋。海內風塵諸弟隔，",
            "跨馬出郊時極目，不堪人事日蕭條。"
        ],
        "notes": [
            ""
        ],
        "volume": "卷二百二十七",
        "no#": 16
    },
    {
        "title": "官池春雁二首",
        "author": "杜甫",
        "biography": "",
        "paragraphs": [
            "自古稻粱多不足，至今鸂鶒亂為群。",
            "且休悵望看春水，更恐歸飛隔暮雲。",
            "青春欲盡急還鄉，紫塞甯論尚有霜。",
            "翅在雲天終不遠，力微矰繳絕須防。"
        ],
        "notes": [
            ""
        ],
        "volume": "卷二百二十七",
        "no#": 17
    },
    {
        "title": "水檻遣心二首",
        "author": "杜甫",
        "biography": "",
        "paragraphs": [
            "去郭軒楹敞，無村眺望賒。澄江平少岸，幽樹晚多花。",
            "細雨魚兒出，微風燕子斜。城中十萬戶，此地兩三家。",
            "蜀天常夜雨，江檻已朝晴。葉潤林塘密，衣幹枕席清。",
            "不堪祗老病，何得尚浮名。淺把涓涓酒，深憑送此生。"
        ],
        "notes": [
            ""
        ],
        "volume": "卷二百二十七",
        "no#": 18
    },
    {
        "title": "屏跡三首",
        "author": "杜甫",
        "biography": "",
        "paragraphs": [
            "用拙存吾道，幽居近物情。桑麻深雨露，燕雀半生成。",
            "村鼓時時急，漁舟個個輕。杖藜從白首，心跡喜雙清。",
            "晚起家何事，無營地轉幽。竹光團野色，舍影漾江流。",
            "失學從兒懶，長貧任婦愁。百年渾得醉，一月不梳頭。",
            "衰顏甘屏跡，幽事供高臥。鳥下竹根行，龜開萍葉過。",
            "年荒酒價乏，日並園蔬課。猶酌甘泉歌，歌長擊樽破。"
        ],
        "notes": [
            ""
        ],
        "volume": "卷二百二十七",
        "no#": 19
    },
    {
        "title": "奉酬嚴公寄題野亭之作",
        "author": "杜甫",
        "biography": "",
        "paragraphs": [
            "拾遺曾奏數行書，懶性從來水竹居。奉引濫騎沙苑馬，",
            "枉沐旌麾出城府，草茅無徑欲教鋤。"
        ],
        "notes": [
            ""
        ],
        "volume": "卷二百二十七",
        "no#": 20
    },
    {
        "title": "中丞嚴公雨中垂寄見憶一絕，奉答二絕",
        "author": "杜甫",
        "biography": "",
        "paragraphs": [
            "雨映行宮辱贈詩，元戎肯赴野人期。",
            "江邊老病雖無力，強擬晴天理釣絲。",
            "何日雨晴雲出溪，白沙青石先無泥。",
            "只須伐竹開荒徑，倚杖穿花聽馬嘶。"
        ],
        "notes": [
            ""
        ],
        "volume": "卷二百二十七",
        "no#": 21
    },
    {
        "title": "謝嚴中丞送青城山道士乳酒一瓶",
        "author": "杜甫",
        "biography": "",
        "paragraphs": [
            "山瓶乳酒下青雲，氣味濃香幸見分。",
            "鳴鞭走送憐漁父，洗盞開嘗對馬軍。"
        ],
        "notes": [
            ""
        ],
        "volume": "卷二百二十七",
        "no#": 22
    },
    {
        "title": "嚴公仲夏枉駕草堂，兼攜酒饌",
        "author": "杜甫",
        "biography": "",
        "paragraphs": [
            "竹裏行廚洗玉盤，花邊立馬簇金鞍。非關使者徵求急，",
            "看弄漁舟移白日，老農何有罄交歡。"
        ],
        "notes": [
            ""
        ],
        "volume": "卷二百二十七",
        "no#": 23
    },
    {
        "title": "嚴公廳宴，同詠蜀道畫圖",
        "author": "杜甫",
        "biography": "",
        "paragraphs": [
            "日臨公館靜，畫滿地圖雄。劍閣星橋北，松州雪嶺東。",
            "華夷山不斷，吳蜀水相通。興與煙霞會，清樽幸不空。"
        ],
        "notes": [
            ""
        ],
        "volume": "卷二百二十七",
        "no#": 24
    },
    {
        "title": "奉送嚴公入朝十韻",
        "author": "杜甫",
        "biography": "",
        "paragraphs": [
            "鼎湖瞻望遠，象闕憲章新。四海猶多難，中原憶舊臣。",
            "與時安反側，自昔有經綸。感激張天步，從容靜塞塵。",
            "南圖回羽翮，北極捧星辰。漏鼓還思晝，宮鶯罷囀春。",
            "空留玉帳術，愁殺錦城人。閣道通丹地，江潭隱白蘋。",
            "此生那老蜀，不死會歸秦。公若登臺輔，臨危莫愛身。"
        ],
        "notes": [
            ""
        ],
        "volume": "卷二百二十七",
        "no#": 25
    },
    {
        "title": "送嚴侍郎到綿州，同登杜使君江樓",
        "author": "杜甫",
        "biography": "",
        "paragraphs": [
            "野興每難盡，江樓延賞心。歸朝送使節，落景惜登臨。",
            "稍稍煙集渚，微微風動襟。重船依淺瀨，輕鳥度層陰。",
            "檻峻背幽谷，窗虛交茂林。燈光散遠近，月彩靜高深。",
            "城擁朝來客，天橫醉後參。窮途衰謝意，苦調短長吟。",
            "此會共能幾，諸孫賢至今。不勞朱戶閉，自待白河沉。"
        ],
        "notes": [
            ""
        ],
        "volume": "卷二百二十七",
        "no#": 26
    },
    {
        "title": "奉濟驛重送嚴公四韻",
        "author": "杜甫",
        "biography": "",
        "paragraphs": [
            "遠送從此別，青山空複情。幾時杯重把，昨夜月同行。",
            "列郡謳歌惜，三朝出入榮。江村獨歸處，寂寞養殘生。"
        ],
        "notes": [
            ""
        ],
        "volume": "卷二百二十七",
        "no#": 27
    },
    {
        "title": "送梓州李使君之任",
        "author": "杜甫",
        "biography": "",
        "paragraphs": [
            "籍甚黃丞相，能名自潁川。近看除刺史，還喜得吾賢。",
            "五馬何時到，雙魚會早傳。老思筇竹杖，冬要錦衾眠。",
            "不作臨岐恨，惟聽舉最先。火雲揮汗日，山驛醒心泉。",
            "遇害陳公殞，於今蜀道憐。君行射洪縣，為我一潸然。"
        ],
        "notes": [
            ""
        ],
        "volume": "卷二百二十七",
        "no#": 28
    },
    {
        "title": "巴西驛亭觀江漲，呈竇使君",
        "author": "杜甫",
        "biography": "",
        "paragraphs": [
            "宿雨南江漲，波濤亂遠峰。孤亭淩噴薄，萬井逼舂容。",
            "霄漢愁高鳥，泥沙困老龍。天邊同客舍，攜我豁心胸。"
        ],
        "notes": [
            ""
        ],
        "volume": "卷二百二十七",
        "no#": 29
    },
    {
        "title": "九日登梓州城",
        "author": "杜甫",
        "biography": "",
        "paragraphs": [
            "伊昔黃花酒，如今白髮翁。追歡筋力異，望遠歲時同。",
            "弟妹悲歌裏，朝廷醉眼中。兵戈與關塞，此日意無窮。"
        ],
        "notes": [
            ""
        ],
        "volume": "卷二百二十七",
        "no#": 30
    },
    {
        "title": "九日奉寄嚴大夫",
        "author": "杜甫",
        "biography": "",
        "paragraphs": [
            "九日應愁思，經時冒險艱。不眠持漢節，何路出巴山。",
            "小驛香醪嫩，重岩細菊斑。遙知簇鞍馬，回首白雲間。"
        ],
        "notes": [
            ""
        ],
        "volume": "卷二百二十七",
        "no#": 31
    },
    {
        "title": "黃草",
        "author": "杜甫",
        "biography": "",
        "paragraphs": [
            "黃草峽西船不歸，赤甲山下行人稀。秦中驛使無消息，",
            "莫愁劍閣終堪據，聞道松州已被圍。"
        ],
        "notes": [
            ""
        ],
        "volume": "卷二百二十七",
        "no#": 32
    },
    {
        "title": "懷舊",
        "author": "杜甫",
        "biography": "",
        "paragraphs": [
            "地下蘇司業，情親獨有君。那因喪亂後，便有死生分。",
            "老罷知明鏡，悲來望白雲。自從失詞伯，不復更論文。"
        ],
        "notes": [
            ""
        ],
        "volume": "卷二百二十七",
        "no#": 33
    },
    {
        "title": "所思",
        "author": "杜甫",
        "biography": "",
        "paragraphs": [
            "鄭老身仍竄，台州信所傳。為農山澗曲，臥病海雲邊。",
            "世已疏儒素，人猶乞酒錢。徒勞望牛鬥，無計劚龍泉。"
        ],
        "notes": [
            ""
        ],
        "volume": "卷二百二十七",
        "no#": 34
    },
    {
        "title": "不見",
        "author": "杜甫",
        "biography": "",
        "paragraphs": [
            "不見李生久，佯狂真可哀。世人皆欲殺，吾意獨憐才。",
            "敏捷詩千首，飄零酒一杯。匡山讀書處，頭白好歸來。"
        ],
        "notes": [
            ""
        ],
        "volume": "卷二百二十七",
        "no#": 35
    },
    {
        "title": "題玄武禪師屋壁",
        "author": "杜甫",
        "biography": "",
        "paragraphs": [
            "何年顧虎頭，滿壁畫瀛州。赤日石林氣，青天江海流。",
            "錫飛常近鶴，杯度不驚鷗。似得廬山路，真隨惠遠遊。"
        ],
        "notes": [
            ""
        ],
        "volume": "卷二百二十七",
        "no#": 36
    },
    {
        "title": "客夜",
        "author": "杜甫",
        "biography": "",
        "paragraphs": [
            "客睡何曾著，秋天不肯明。捲簾殘月影，高枕遠江聲。",
            "計拙無衣食，途窮仗友生。老妻書數紙，應悉未歸情。"
        ],
        "notes": [
            ""
        ],
        "volume": "卷二百二十七",
        "no#": 37
    },
    {
        "title": "客亭",
        "author": "杜甫",
        "biography": "",
        "paragraphs": [
            "秋窗猶曙色，落木更天風。日出寒山外，江流宿霧中。",
            "聖朝無棄物，老病已成翁。多少殘生事，飄零似轉蓬。"
        ],
        "notes": [
            ""
        ],
        "volume": "卷二百二十七",
        "no#": 38
    },
    {
        "title": "秋盡",
        "author": "杜甫",
        "biography": "",
        "paragraphs": [
            "秋盡東行且未回，茅齋寄在少城隈。籬邊老卻陶潛菊，",
            "不辭萬里長為客，懷抱何時得好開。"
        ],
        "notes": [
            ""
        ],
        "volume": "卷二百二十七",
        "no#": 39
    },
    {
        "title": "陪王侍禦宴通泉東山野亭",
        "author": "杜甫",
        "biography": "",
        "paragraphs": [
            "江水東流去，清樽日複斜。異方同宴賞，何處是京華。",
            "亭景臨山水，村煙對浦沙。狂歌過於勝，得醉即為家。"
        ],
        "notes": [
            ""
        ],
        "volume": "卷二百二十七",
        "no#": 40
    },
    {
        "title": "野望",
        "author": "杜甫",
        "biography": "",
        "paragraphs": [
            "金華山北涪水西，仲冬風日始淒淒。山連越巂蟠三蜀，",
            "射洪春酒寒仍綠，目極傷神誰為攜。"
        ],
        "notes": [
            ""
        ],
        "volume": "卷二百二十七",
        "no#": 41
    },
    {
        "title": "聞官軍收河南河北",
        "author": "杜甫",
        "biography": "",
        "paragraphs": [
            "劍外忽傳收薊北，初聞涕淚滿衣裳。卻看妻子愁何在，",
            "即從巴峽穿巫峽，便下襄陽向洛陽。"
        ],
        "notes": [
            ""
        ],
        "volume": "卷二百二十七",
        "no#": 42
    },
    {
        "title": "涪江泛舟送韋班歸京",
        "author": "杜甫",
        "biography": "",
        "paragraphs": [
            "追餞同舟日，傷春一水間。飄零為客久，衰老羨君還。",
            "花遠重重樹，雲輕處處山。天涯故人少，更益鬢毛斑。"
        ],
        "notes": [
            ""
        ],
        "volume": "卷二百二十七",
        "no#": 43
    },
    {
        "title": "春日梓州登樓二首",
        "author": "杜甫",
        "biography": "",
        "paragraphs": [
            "行路難如此，登樓望欲迷。身無卻少壯，跡有但羈棲。",
            "江水流城郭，春風入鼓鼙。雙雙新燕子，依舊已銜泥。",
            "天畔登樓眼，隨春入故園。戰場今始定，移柳更能存。",
            "厭蜀交遊冷，思吳勝事繁。應須理舟楫，長嘯下荊門。"
        ],
        "notes": [
            ""
        ],
        "volume": "卷二百二十七",
        "no#": 44
    },
    {
        "title": "郪城西原送李判官兄、武判官弟赴成都府",
        "author": "杜甫",
        "biography": "",
        "paragraphs": [
            "憑高送所親，久坐惜芳辰。遠水非無浪，他山自有春。",
            "野花隨處發，官柳著行新。天際傷愁別，離筵何太頻。"
        ],
        "notes": [
            ""
        ],
        "volume": "卷二百二十七",
        "no#": 45
    },
    {
        "title": "泛江送魏十八倉曹還京，因寄岑中允參、范郎中季明",
        "author": "杜甫",
        "biography": "",
        "paragraphs": [
            "遲日深春水，輕舟送別筵。帝鄉愁緒外，春色淚痕邊。",
            "見酒須相憶，將詩莫浪傳。若逢岑與範，為報各衰年。"
        ],
        "notes": [
            ""
        ],
        "volume": "卷二百二十七",
        "no#": 46
    },
    {
        "title": "送路六侍禦入朝",
        "author": "杜甫",
        "biography": "",
        "paragraphs": [
            "童稚情親四十年，中間消息兩茫然。更為後會知何地，",
            "劍南春色還無賴，觸忤愁人到酒邊。"
        ],
        "notes": [
            ""
        ],
        "volume": "卷二百二十七",
        "no#": 47
    },
    {
        "title": "泛江送客",
        "author": "杜甫",
        "biography": "",
        "paragraphs": [
            "二月頻送客，東津江欲平。煙花山際重，舟楫浪前輕。",
            "淚逐勸杯下，愁連吹笛生。離筵不隔日，那得易為情。"
        ],
        "notes": [
            ""
        ],
        "volume": "卷二百二十七",
        "no#": 48
    },
    {
        "title": "上牛頭寺",
        "author": "杜甫",
        "biography": "",
        "paragraphs": [
            "青山意不盡，袞袞上牛頭。無複能拘礙，真成浪出遊。",
            "花濃春寺靜，竹細野池幽。何處鶯啼切，移時獨未休。"
        ],
        "notes": [
            ""
        ],
        "volume": "卷二百二十七",
        "no#": 49
    },
    {
        "title": "望牛頭寺",
        "author": "杜甫",
        "biography": "",
        "paragraphs": [
            "牛頭見鶴林，梯逕繞幽深。春色浮山外，天河宿殿陰。",
            "傳燈無白日，布地有黃金。休作狂歌老，回看不住心。"
        ],
        "notes": [
            ""
        ],
        "volume": "卷二百二十七",
        "no#": 50
    },
    {
        "title": "上兜率寺",
        "author": "杜甫",
        "biography": "",
        "paragraphs": [
            "兜率知名寺，真如會法堂。江山有巴蜀，棟宇自齊梁。",
            "庾信哀雖久，何顒好不忘。白牛車遠近，且欲上慈航。"
        ],
        "notes": [
            ""
        ],
        "volume": "卷二百二十七",
        "no#": 51
    },
    {
        "title": "望兜率寺",
        "author": "杜甫",
        "biography": "",
        "paragraphs": [
            "樹密當山徑，江深隔寺門。霏霏雲氣重，閃閃浪花翻。",
            "不復知天大，空餘見佛尊。時應清盥罷，隨喜給孤園。"
        ],
        "notes": [
            ""
        ],
        "volume": "卷二百二十七",
        "no#": 52
    },
    {
        "title": "甘園",
        "author": "杜甫",
        "biography": "",
        "paragraphs": [
            "春日清江岸，千甘二頃園。青雲羞葉密，白雪避花繁。",
            "結子隨邊使，開筒近至尊。後於桃李熟，終得獻金門。"
        ],
        "notes": [
            ""
        ],
        "volume": "卷二百二十七",
        "no#": 53
    },
    {
        "title": "數陪李梓州泛江，有女樂在諸舫，戲為豔曲二首贈李",
        "author": "杜甫",
        "biography": "",
        "paragraphs": [
            "上客回空騎，佳人滿近船。江清歌扇底，野曠舞衣前。",
            "玉袖淩風並，金壺隱浪偏。競將明媚色，偷眼豔陽天。",
            "白日移歌袖，清霄近笛床。翠眉縈度曲，雲鬢儼分行。",
            "立馬千山暮，回舟一水香。使君自有婦，莫學野鴛鴦。"
        ],
        "notes": [
            ""
        ],
        "volume": "卷二百二十七",
        "no#": 54
    },
    {
        "title": "登牛頭山亭子",
        "author": "杜甫",
        "biography": "",
        "paragraphs": [
            "路出雙林外，亭窺萬井中。江城孤照日，山谷遠含風。",
            "兵革身將老，關河信不通。猶殘數行淚，忍對百花叢。"
        ],
        "notes": [
            ""
        ],
        "volume": "卷二百二十七",
        "no#": 55
    },
    {
        "title": "陪李梓州、王閬州、蘇遂州、李果州四使君登惠義寺",
        "author": "杜甫",
        "biography": "",
        "paragraphs": [
            "春日無人境，虛空不住天。鶯花隨世界，樓閣寄山巔。",
            "遲暮身何得，登臨意惘然。誰能解金印，瀟灑共安禪。"
        ],
        "notes": [
            ""
        ],
        "volume": "卷二百二十七",
        "no#": 56
    },
    {
        "title": "送何侍禦歸朝",
        "author": "杜甫",
        "biography": "",
        "paragraphs": [
            "舟楫諸侯餞，車輿使者歸。山花相映發，水鳥自孤飛。",
            "春日垂霜鬢，天隅把繡衣。故人從此去，寥落寸心違。"
        ],
        "notes": [
            ""
        ],
        "volume": "卷二百二十七",
        "no#": 57
    },
    {
        "title": "江亭送眉州辛別駕升之",
        "author": "杜甫",
        "biography": "",
        "paragraphs": [
            "柳影含雲幕，江波近酒壺。異方驚會面，終宴惜征途。",
            "沙晚低風蝶，天晴喜浴鳧。別離傷老大，意緒日荒蕪。"
        ],
        "notes": [
            ""
        ],
        "volume": "卷二百二十七",
        "no#": 58
    },
    {
        "title": "涪城縣香積寺官閣",
        "author": "杜甫",
        "biography": "",
        "paragraphs": [
            "寺下春江深不流，山腰官閣迥添愁。含風翠壁孤雲細，",
            "諸天合在藤蘿外，昏黑應須到上頭。"
        ],
        "notes": [
            ""
        ],
        "volume": "卷二百二十七",
        "no#": 59
    },
    {
        "title": "戲題寄上漢中王三首",
        "author": "杜甫",
        "biography": "",
        "paragraphs": [
            "西漢親王子，成都老客星。百年雙白鬢，一別五秋螢。",
            "忍斷杯中物，祗看座右銘。不能隨皂蓋，自醉逐浮萍。",
            "策杖時能出，王門異昔遊。已知嗟不起，未許醉相留。",
            "蜀酒濃無敵，江魚美可求。終思一酩酊，淨掃雁池頭。",
            "群盜無歸路，衰顏會遠方。尚憐詩警策，猶記酒顛狂。",
            "魯衛彌尊重，徐陳略喪亡。空餘枚叟在，應念早升堂。"
        ],
        "notes": [
            ""
        ],
        "volume": "卷二百二十七",
        "no#": 60
    },
    {
        "title": "陪章留後侍禦宴南樓",
        "author": "杜甫",
        "biography": "",
        "paragraphs": [
            "絕域長夏晚，茲樓清宴同。朝廷燒棧北，鼓角滿天東。",
            "屢食將軍第，仍騎禦史驄。本無丹灶術，那免白頭翁。",
            "寇盜狂歌外，形骸痛飲中。野雲低渡水，簷雨細隨風。",
            "出號江城黑，題詩蠟炬紅。此身醒複醉，不擬哭途窮。"
        ],
        "notes": [
            ""
        ],
        "volume": "卷二百二十七",
        "no#": 61
    },
    {
        "title": "臺上",
        "author": "杜甫",
        "biography": "",
        "paragraphs": [
            "改席台能迥，留門月複光。雲行遺暑濕，山谷進風涼。",
            "老去一杯足，誰憐屢舞長。何須把官燭，似惱鬢毛蒼。"
        ],
        "notes": [
            ""
        ],
        "volume": "卷二百二十七",
        "no#": 62
    },
    {
        "title": "送王十五判官扶侍還黔中",
        "author": "杜甫",
        "biography": "",
        "paragraphs": [
            "大家東征逐子回，風生洲渚錦帆開。青青竹筍迎船出，",
            "黔陽信使應稀少，莫怪頻頻勸酒杯。"
        ],
        "notes": [
            ""
        ],
        "volume": "卷二百二十七",
        "no#": 63
    },
    {
        "title": "《倦夜",
        "author": "杜甫",
        "biography": "",
        "paragraphs": [
            "竹涼侵臥內，野月滿庭隅。重露成涓滴，稀星乍有無。",
            "暗飛螢自照，水宿鳥相呼。萬事干戈裏，空悲清夜徂。"
        ],
        "notes": [
            ""
        ],
        "volume": "卷二百二十七",
        "no#": 64
    },
    {
        "title": "悲秋",
        "author": "杜甫",
        "biography": "",
        "paragraphs": [
            "涼風動萬里，群盜尚縱橫。家遠傳書日，秋來為客情。",
            "愁窺高鳥過，老逐眾人行。始欲投三峽，何由見兩京。"
        ],
        "notes": [
            ""
        ],
        "volume": "卷二百二十七",
        "no#": 65
    },
    {
        "title": "對雨",
        "author": "杜甫",
        "biography": "",
        "paragraphs": [
            "莽莽天涯雨，江邊獨立時。不愁巴道路，恐濕漢旌旗。",
            "雪嶺防秋急，繩橋戰勝遲。西戎甥舅禮，未敢背恩私。"
        ],
        "notes": [
            ""
        ],
        "volume": "卷二百二十七",
        "no#": 66
    },
    {
        "title": "警急",
        "author": "杜甫",
        "biography": "",
        "paragraphs": [
            "才名舊楚將，妙略擁兵機。玉壘雖傳檄，松州會解圍。",
            "和親知拙計，公主漫無歸。青海今誰得，西戎實飽飛。"
        ],
        "notes": [
            ""
        ],
        "volume": "卷二百二十七",
        "no#": 67
    },
    {
        "title": "王命",
        "author": "杜甫",
        "biography": "",
        "paragraphs": [
            "漢北豺狼滿，巴西道路難。血埋諸將甲，骨斷使臣鞍。",
            "牢落新燒棧，蒼茫舊築壇。深懷喻蜀意，慟哭望王官。"
        ],
        "notes": [
            ""
        ],
        "volume": "卷二百二十七",
        "no#": 68
    },
    {
        "title": "征夫",
        "author": "杜甫",
        "biography": "",
        "paragraphs": [
            "十室幾人在，千山空自多。路衢唯見哭，城市不聞歌。",
            "漂梗無安地，銜枚有荷戈。官軍未通蜀，吾道竟如何。"
        ],
        "notes": [
            ""
        ],
        "volume": "卷二百二十七",
        "no#": 69
    },
    {
        "title": "有感五首",
        "author": "杜甫",
        "biography": "",
        "paragraphs": [
            "將帥蒙恩澤，兵戈有歲年。至今勞聖主，可以報皇天。",
            "白骨新交戰，雲台舊拓邊。乘槎斷消息，無處覓張騫。",
            "幽薊餘蛇豕，乾坤尚虎狼。諸侯春不貢，使者日相望。",
            "慎勿吞青海，無勞問越裳。大君先息戰，歸馬華山陽。",
            "洛下舟車入，天中貢賦均。日聞紅粟腐，寒待翠華春。",
            "莫取金湯固，長令宇宙新。不過行儉德，盜賊本王臣。",
            "丹桂風霜急，青梧日夜凋。由來強幹地，未有不臣朝。",
            "受鉞親賢往，卑宮制詔遙。終依古封建，豈獨聽簫韶。",
            "盜滅人還亂，兵殘將自疑。登壇名絕假，報主爾何遲。",
            "領郡輒無色，之官皆有詞。願聞哀痛詔，端拱問瘡痍。"
        ],
        "notes": [
            ""
        ],
        "volume": "卷二百二十七",
        "no#": 70
    },
    {
        "title": "送元二適江左",
        "author": "杜甫",
        "biography": "",
        "paragraphs": [
            "亂後今相見，秋深複遠行。風塵為客日，江海送君情。",
            "晉室丹陽尹，公孫白帝城。經過自愛惜，取次莫論兵。"
        ],
        "notes": [
            ""
        ],
        "volume": "卷二百二十七",
        "no#": 71
    },
    {
        "title": "章梓州水亭",
        "author": "杜甫",
        "biography": "",
        "paragraphs": [
            "城晚通雲霧，亭深到芰荷。吏人橋外少，秋水席邊多。",
            "近屬淮王至，高門薊子過。荊州愛山簡，吾醉亦長歌。"
        ],
        "notes": [
            ""
        ],
        "volume": "卷二百二十七",
        "no#": 72
    },
    {
        "title": "玩月呈漢中王",
        "author": "杜甫",
        "biography": "",
        "paragraphs": [
            "夜深露氣清，江月滿江城。浮客轉危坐，歸舟應獨行。",
            "關山同一照，烏鵲自多驚。欲得淮王術，風吹暈已生。"
        ],
        "notes": [
            ""
        ],
        "volume": "卷二百二十七",
        "no#": 73
    },
    {
        "title": "戲作寄上漢中王二首",
        "author": "杜甫",
        "biography": "",
        "paragraphs": [
            "雲裏不聞雙雁過，掌中貪見一珠新。",
            "秋風嫋嫋吹江漢，只在他鄉何處人。",
            "謝安舟楫風還起，梁苑池台雪欲飛。",
            "杳杳東山攜漢妓，泠泠修竹待王歸。"
        ],
        "notes": [
            ""
        ],
        "volume": "卷二百二十七",
        "no#": 74
    },
    {
        "title": "投簡梓州幕府，兼簡韋十郎官",
        "author": "杜甫",
        "biography": "",
        "paragraphs": [
            "幕下郎官安穩無，從來不奉一行書。",
            "固知貧病人須棄，能使韋郎跡也疏。"
        ],
        "notes": [
            ""
        ],
        "volume": "卷二百二十七",
        "no#": 75
    },
    {
        "title": "登高",
        "author": "杜甫",
        "biography": "",
        "paragraphs": [
            "風急天高猿嘯哀，渚清沙白鳥飛回。無邊落木蕭蕭下，",
            "艱難苦恨繁霜鬢，潦倒新停濁酒杯。"
        ],
        "notes": [
            ""
        ],
        "volume": "卷二百二十七",
        "no#": 76
    },
    {
        "title": "九日",
        "author": "杜甫",
        "biography": "",
        "paragraphs": [
            "去年登高郪縣北，今日重在涪江濱。苦遭白髮不相放，",
            "酒闌卻憶十年事，腸斷驪山清路塵。"
        ],
        "notes": [
            ""
        ],
        "volume": "卷二百二十七",
        "no#": 77
    },
    {
        "title": "遣憤",
        "author": "杜甫",
        "biography": "",
        "paragraphs": [
            "聞道花門將，論功未盡歸。自從收帝裏，誰複總戎機。",
            "蜂蠆終懷毒，雷霆可震威。莫令鞭血地，再濕漢臣衣。"
        ],
        "notes": [
            ""
        ],
        "volume": "卷二百二十七",
        "no#": 78
    },
    {
        "title": "章梓州橘亭餞成都竇少尹",
        "author": "杜甫",
        "biography": "",
        "paragraphs": [
            "秋日野亭千橘香，玉盤錦席高雲涼。主人送客何所作，",
            "預傳籍籍新京尹，青史無勞數趙張。"
        ],
        "notes": [
            ""
        ],
        "volume": "卷二百二十七",
        "no#": 79
    },
    {
        "title": "送陵州路使君赴任",
        "author": "杜甫",
        "biography": "",
        "paragraphs": [
            "王室比多難，高官皆武臣。幽燕通使者，岳牧用詞人。",
            "國待賢良急，君當拔擢新。佩刀成氣象，行蓋出風塵。",
            "戰伐乾坤破，瘡痍府庫貧。眾僚宜潔白，萬役但平均。",
            "霄漢瞻佳士，泥途任此身。秋天正搖落，回首大江濱。"
        ],
        "notes": [
            ""
        ],
        "volume": "卷二百二十七",
        "no#": 80
    },
    {
        "title": "薄暮",
        "author": "杜甫",
        "biography": "",
        "paragraphs": [
            "江水長流地，山雲薄暮時。寒花隱亂草，宿鳥擇深枝。",
            "舊國見何日，高秋心苦悲。人生不再好，鬢髮白成絲。"
        ],
        "notes": [
            ""
        ],
        "volume": "卷二百二十七",
        "no#": 81
    },
    {
        "title": "西山三首",
        "author": "杜甫",
        "biography": "",
        "paragraphs": [
            "彝界荒山頂，蕃州積雪邊。築城依白帝，轉粟上青天。",
            "蜀將分旗鼓，羌兵助井泉。西戎背和好，殺氣日相纏。",
            "辛苦三城戍，長防萬里秋。煙塵侵火井，雨雪閉松州。",
            "風動將軍幕，天寒使者裘。漫山賊營壘，回首得無憂。",
            "子弟猶深入，關城未解圍。蠶崖鐵馬瘦，灌口米船稀。",
            "辯士安邊策，元戎決勝威。今朝烏鵲喜，欲報凱歌歸。"
        ],
        "notes": [
            ""
        ],
        "volume": "卷二百二十七",
        "no#": 82
    },
    {
        "title": "薄游",
        "author": "杜甫",
        "biography": "",
        "paragraphs": [
            "淅淅風生砌，團團日隱牆。遙空秋雁滅，半嶺暮雲長。",
            "病葉多先墜，寒花只暫香。巴城添淚眼，今夜複清光。"
        ],
        "notes": [
            ""
        ],
        "volume": "卷二百二十七",
        "no#": 83
    },
    {
        "title": "贈韋贊善別",
        "author": "杜甫",
        "biography": "",
        "paragraphs": [
            "扶病送君發，自憐猶不歸。只應盡客淚，複作掩荊扉。",
            "江漢故人少，音書從此稀。往還二十載，歲晚寸心違。"
        ],
        "notes": [
            ""
        ],
        "volume": "卷二百二十七",
        "no#": 84
    },
    {
        "title": "送李卿曄",
        "author": "杜甫",
        "biography": "",
        "paragraphs": [
            "王子思歸日，長安已亂兵。沾衣問行在，走馬向承明。",
            "暮景巴蜀僻，春風江漢清。晉山雖自棄，魏闕尚含情。"
        ],
        "notes": [
            ""
        ],
        "volume": "卷二百二十七",
        "no#": 85
    },
    {
        "title": "絕句",
        "author": "杜甫",
        "biography": "",
        "paragraphs": [
            "江邊踏青罷，回首見旌旗。風起春城暮，高樓鼓角悲。"
        ],
        "notes": [
            ""
        ],
        "volume": "卷二百二十七",
        "no#": 86
    },
    {
        "title": "城上",
        "author": "杜甫",
        "biography": "",
        "paragraphs": [
            "草滿巴西綠，空城白日長。風吹花片片，春動水茫茫。",
            "八駿隨天子，群臣從武皇。遙聞出巡守，早晚遍遐荒。"
        ],
        "notes": [
            ""
        ],
        "volume": "卷二百二十七",
        "no#": 87
    },
    {
        "title": "舍弟占歸草堂檢校聊示此詩",
        "author": "杜甫",
        "biography": "",
        "paragraphs": [
            "久客應吾道，相隨獨爾來。孰知江路近，頻為草堂回。",
            "鵝鴨宜長數，柴荊莫浪開。東林竹影薄，臘月更須栽。"
        ],
        "notes": [
            ""
        ],
        "volume": "卷二百二十七",
        "no#": 88
    }
]