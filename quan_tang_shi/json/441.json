[
    {
        "title": "夜入瞿唐峽",
        "author": "白居易",
        "biography": "",
        "paragraphs": [
            "瞿唐天下險，夜上信難哉。岸似雙屏合，天如匹帛開。",
            "逆風驚浪起，拔zB暗船來。欲識愁多少，高於灩澦堆。"
        ],
        "notes": [
            ""
        ],
        "volume": "卷四百四十一",
        "no#": 1
    },
    {
        "title": "初到忠州贈李六",
        "author": "白居易",
        "biography": "",
        "paragraphs": [
            "好在天涯李使君，江頭相見日黃昏。吏人生梗都如鹿，",
            "更無平地堪行處，虛受朱輪五馬恩。"
        ],
        "notes": [
            ""
        ],
        "volume": "卷四百四十一",
        "no#": 2
    },
    {
        "title": "郡齋暇日憶廬山草堂兼寄二林僧社三十韻多敘貶官已來出處之意",
        "author": "白居易",
        "biography": "",
        "paragraphs": [
            "諫諍知無補，遷移分所當。不堪匡聖主，只合事空王。",
            "龍象投新社，鵷鸞失故行。沉吟辭北闕，誘引向西方。",
            "便住雙林寺，仍開一草堂。平治行道路，安置坐禪床。",
            "手版支為枕，頭巾閣在牆。先生烏幾舄，居士白衣裳。",
            "竟歲何曾悶，終身不擬忙。滅除殘夢想，換盡舊心腸。",
            "世界多煩惱，形神久損傷。正從風鼓浪，轉作日銷霜。",
            "吾道尋知止，君恩偶未忘。忽蒙頒鳳詔，兼謝剖魚章。",
            "蓮靜方依水，葵枯重仰陽。三車猶夕會，五馬已晨裝。",
            "去似尋前世，來如別故鄉。眉低出鷲嶺，腳重下蛇岡。",
            "漸望廬山遠，彌愁峽路長。香爐峰隱隱，巴字水茫茫。",
            "瓢掛留庭樹，經收在屋樑。春拋紅藥圃，夏憶白蓮塘。",
            "唯擬捐塵事，將何答寵光。有期追永遠，無政繼龔黃。",
            "南國秋猶熱，西齋夜暫涼。閑吟四句偈，靜對一爐香。",
            "身老同丘井，心空是道場。覓僧為去伴，留俸作歸糧。",
            "為報山中侶，憑看竹下房。會應歸去在，松菊莫教荒。"
        ],
        "notes": [
            ""
        ],
        "volume": "卷四百四十一",
        "no#": 3
    },
    {
        "title": "贈康叟",
        "author": "白居易",
        "biography": "",
        "paragraphs": [
            "八十秦翁老不歸，南賓太守乞寒衣。",
            "再三憐汝非他意，天寶遺民見漸稀。"
        ],
        "notes": [
            ""
        ],
        "volume": "卷四百四十一",
        "no#": 4
    },
    {
        "title": "鸚鵡",
        "author": "白居易",
        "biography": "",
        "paragraphs": [
            "竟日語還默，中宵棲複驚。身囚緣彩翠，心苦為分明。",
            "暮起歸巢思，春多憶侶聲。誰能拆籠破，從放快飛鳴。"
        ],
        "notes": [
            ""
        ],
        "volume": "卷四百四十一",
        "no#": 5
    },
    {
        "title": "京使回累得南省諸公書因以長句詩寄謝蕭五劉二元八吳十一韋大陸郎中崔二十二牛二李七庾三十二李六李十楊三樊大楊十二員外",
        "author": "白居易",
        "biography": "",
        "paragraphs": [
            "雪壓泥埋未死身，每勞存問愧交親。浮萍飄泊三千里，",
            "瘴鄉得老猶為幸，豈敢傷嗟白髮新。"
        ],
        "notes": [
            ""
        ],
        "volume": "卷四百四十一",
        "no#": 6
    },
    {
        "title": "東城春意",
        "author": "白居易",
        "biography": "",
        "paragraphs": [
            "風軟雲不動，郡城東北隅。晚來春澹澹，天氣似京都。",
            "弦管隨宜有，杯觴不道無。其如親故遠，無可共歡娛。"
        ],
        "notes": [
            ""
        ],
        "volume": "卷四百四十一",
        "no#": 7
    },
    {
        "title": "木蓮樹生巴峽山谷間，巴民亦呼為黃心樹，大者高五丈，涉冬不凋，身如青楊，有白文，葉如桂，厚大無脊，花如蓮，香色豔膩皆同，獨房蕊有異。四月初始開，自開迨謝，僅二十日。忠州西北十里，有鳴玉谿，生者穠茂尤異。元和十四年夏，命道士母丘元志寫，惜其遐僻，因題三絕句云",
        "author": "白居易",
        "biography": "",
        "paragraphs": [
            "如折芙蓉栽旱地，似拋芍藥掛高枝。",
            "雲埋水隔無人識，唯有南賓太守知。",
            "紅似燕支膩如粉，傷心好物不須臾。",
            "山中風起無時節，明日重來得在無。",
            "已愁花落荒岩底，複恨根生亂石間。",
            "幾度欲移移不得，天教拋擲在深山。"
        ],
        "notes": [
            ""
        ],
        "volume": "卷四百四十一",
        "no#": 8
    },
    {
        "title": "種桃杏",
        "author": "白居易",
        "biography": "",
        "paragraphs": [
            "無論海角與天涯，大抵心安即是家。路遠誰能念鄉曲，"
        ],
        "notes": [
            ""
        ],
        "volume": "卷四百四十一",
        "no#": 9
    },
    {
        "title": "新秋",
        "author": "白居易",
        "biography": "",
        "paragraphs": [
            "二毛生鏡日，一葉落庭時。老去爭由我，愁來欲泥誰。",
            "空銷閑歲月，不見舊親知。唯弄扶床女，時時強展眉。"
        ],
        "notes": [
            ""
        ],
        "volume": "卷四百四十一",
        "no#": 10
    },
    {
        "title": "龍昌寺荷池",
        "author": "白居易",
        "biography": "",
        "paragraphs": [
            "冷碧新秋水，殘紅半破蓮。從來寥落意，不似此池邊。"
        ],
        "notes": [
            ""
        ],
        "volume": "卷四百四十一",
        "no#": 11
    },
    {
        "title": "聽竹枝贈李侍禦",
        "author": "白居易",
        "biography": "",
        "paragraphs": [
            "巴童巫女竹枝歌，懊惱何人怨咽多。",
            "暫聽遣君猶悵望，長聞教我複如何。"
        ],
        "notes": [
            ""
        ],
        "volume": "卷四百四十一",
        "no#": 12
    },
    {
        "title": "寄胡餅與楊萬州",
        "author": "白居易",
        "biography": "",
        "paragraphs": [
            "胡麻餅樣學京都，面脆油香新出爐。",
            "寄與饑饞楊大使，嘗看得似輔興無。"
        ],
        "notes": [
            ""
        ],
        "volume": "卷四百四十一",
        "no#": 13
    },
    {
        "title": "感櫻桃花，因招飲客",
        "author": "白居易",
        "biography": "",
        "paragraphs": [
            "櫻桃昨夜開如雪，鬢髮今年白似霜。漸覺花前成老醜，"
        ],
        "notes": [
            ""
        ],
        "volume": "卷四百四十一",
        "no#": 14
    },
    {
        "title": "東亭閑望",
        "author": "白居易",
        "biography": "",
        "paragraphs": [
            "東亭盡日坐，誰伴寂寥身。綠桂為佳客，紅蕉當美人。",
            "笑言雖不接，情狀似相親。不作悠悠想，如何度晚春。"
        ],
        "notes": [
            ""
        ],
        "volume": "卷四百四十一",
        "no#": 15
    },
    {
        "title": "畫木蓮花圖寄元郎中",
        "author": "白居易",
        "biography": "",
        "paragraphs": [
            "花房膩似紅蓮朵，豔色鮮如紫牡丹。",
            "唯有詩人能解愛，丹青寫出與君看。"
        ],
        "notes": [
            ""
        ],
        "volume": "卷四百四十一",
        "no#": 16
    },
    {
        "title": "和李澧州題韋開州經藏詩",
        "author": "白居易",
        "biography": "",
        "paragraphs": [
            "既悟蓮花藏，須遺貝葉書。菩提無處所，文字本空虛。",
            "觀指非知月，忘筌是得魚。聞君登彼岸，舍筏複何如。"
        ],
        "notes": [
            ""
        ],
        "volume": "卷四百四十一",
        "no#": 17
    },
    {
        "title": "九日題塗溪",
        "author": "白居易",
        "biography": "",
        "paragraphs": [
            "蕃草席鋪楓葉岸，竹枝歌送菊花杯。",
            "明年尚作南賓守，或可重陽更一來。"
        ],
        "notes": [
            ""
        ],
        "volume": "卷四百四十一",
        "no#": 18
    },
    {
        "title": "即事寄微之",
        "author": "白居易",
        "biography": "",
        "paragraphs": [
            "畬田澀米不耕鋤，旱地荒園少菜蔬。想念土風今若此，",
            "飽暖饑寒何足道，此身長短是空虛。"
        ],
        "notes": [
            ""
        ],
        "volume": "卷四百四十一",
        "no#": 19
    },
    {
        "title": "題郡中荔枝詩十八韻，兼寄萬州楊八使君",
        "author": "白居易",
        "biography": "",
        "paragraphs": [
            "奇果標南土，芳林對北堂。素華春漠漠，丹實夏煌煌。",
            "葉捧低垂戶，枝擎重壓牆。始因風弄色，漸與日爭光。",
            "夕訝條懸火，朝驚樹點妝。深于紅躑躅，大校白檳榔。",
            "星綴連心朵，珠排耀眼房。紫羅裁襯殼，白玉裹填瓤。",
            "早歲曾聞說，今朝始摘嘗。嚼疑天上味，嗅異世間香。",
            "潤勝蓮生水，鮮逾橘得霜。燕支掌中顆，甘露舌頭漿。",
            "物少尤珍重，天高苦渺茫。已教生暑月，又使阻遐方。",
            "粹液靈難駐，妍姿嫩易傷。近南光景熱，向北道途長。",
            "不得充王賦，無由寄帝鄉。唯君堪擲贈，面白似潘郎。"
        ],
        "notes": [
            ""
        ],
        "volume": "卷四百四十一",
        "no#": 20
    },
    {
        "title": "留北客",
        "author": "白居易",
        "biography": "",
        "paragraphs": [
            "峽外相逢遠，樽前一會難。即須分手別，且強展眉歡。",
            "楚袖蕭條舞，巴弦趣數彈。笙歌隨分有，莫作帝鄉看。"
        ],
        "notes": [
            ""
        ],
        "volume": "卷四百四十一",
        "no#": 21
    },
    {
        "title": "重寄荔枝與楊使君，時聞楊使君欲種植故有落句之戲",
        "author": "白居易",
        "biography": "",
        "paragraphs": [
            "摘來正帶淩晨露，寄去須憑下水船。映我緋衫渾不見，",
            "聞道萬州方欲種，愁君得吃是何年。"
        ],
        "notes": [
            ""
        ],
        "volume": "卷四百四十一",
        "no#": 22
    },
    {
        "title": "和萬州楊使君四絕句：競渡",
        "author": "白居易",
        "biography": "",
        "paragraphs": [
            "競渡相傳為汨羅，不能止遏意無他。",
            "自經放逐來憔悴，能校靈均死幾多。"
        ],
        "notes": [
            ""
        ],
        "volume": "卷四百四十一",
        "no#": 23
    },
    {
        "title": "和萬州楊使君四絕句：江邊草",
        "author": "白居易",
        "biography": "",
        "paragraphs": [
            "聞君澤畔傷春草，憶在天門街裏時。",
            "漠漠淒淒愁滿眼，就中惆悵是江蘺。"
        ],
        "notes": [
            ""
        ],
        "volume": "卷四百四十一",
        "no#": 24
    },
    {
        "title": "和萬州楊使君四絕句：嘉慶李",
        "author": "白居易",
        "biography": "",
        "paragraphs": [
            "東都綠李萬州栽，君手封題我手開。",
            "把得欲嘗先悵望，與渠同別故鄉來。"
        ],
        "notes": [
            ""
        ],
        "volume": "卷四百四十一",
        "no#": 25
    },
    {
        "title": "和萬州楊使君四絕句：白槿花",
        "author": "白居易",
        "biography": "",
        "paragraphs": [
            "秋蕣晚英無豔色，何因栽種在人家。",
            "使君自別羅敷面，爭解回頭愛白花。"
        ],
        "notes": [
            ""
        ],
        "volume": "卷四百四十一",
        "no#": 26
    },
    {
        "title": "和行簡望郡南山",
        "author": "白居易",
        "biography": "",
        "paragraphs": [
            "反照前山雲樹明，從君苦道似華清。",
            "試聽腸斷巴猿叫，早晚驪山有此聲。"
        ],
        "notes": [
            ""
        ],
        "volume": "卷四百四十一",
        "no#": 27
    },
    {
        "title": "種荔枝",
        "author": "白居易",
        "biography": "",
        "paragraphs": [
            "紅顆珍珠誠可愛，白須太守亦何癡。",
            "十年結子知誰在，自向庭中種荔枝。"
        ],
        "notes": [
            ""
        ],
        "volume": "卷四百四十一",
        "no#": 28
    },
    {
        "title": "陰雨",
        "author": "白居易",
        "biography": "",
        "paragraphs": [
            "嵐霧今朝重，江山此地深。灘聲秋更急，峽氣曉多陰。",
            "望闕雲遮眼，思鄉雨滴心。將何慰幽獨，賴此北窗琴。"
        ],
        "notes": [
            ""
        ],
        "volume": "卷四百四十一",
        "no#": 29
    },
    {
        "title": "送客歸京",
        "author": "白居易",
        "biography": "",
        "paragraphs": [
            "水陸四千里，何時歸到秦。舟辭三峽雨，馬入九衢塵。",
            "有酒留行客，無書寄貴人。唯憑遠傳語，好在曲江春。"
        ],
        "notes": [
            ""
        ],
        "volume": "卷四百四十一",
        "no#": 30
    },
    {
        "title": "送蕭處士游黔南",
        "author": "白居易",
        "biography": "",
        "paragraphs": [
            "能文好飲老蕭郎，身似浮雲鬢似霜。生計拋來詩是業，",
            "不醉黔中爭去得，磨圍山月正蒼蒼。"
        ],
        "notes": [
            ""
        ],
        "volume": "卷四百四十一",
        "no#": 31
    },
    {
        "title": "東樓醉",
        "author": "白居易",
        "biography": "",
        "paragraphs": [
            "天涯深峽無人地，歲暮窮陰欲夜天。",
            "不向東樓時一醉，如何擬過二三年。"
        ],
        "notes": [
            ""
        ],
        "volume": "卷四百四十一",
        "no#": 32
    },
    {
        "title": "寄微之",
        "author": "白居易",
        "biography": "",
        "paragraphs": [
            "高天默默物茫茫，各有來由致損傷。鸚為能言長剪翅，",
            "外物竟關身底事，謾排門戟系腰章。"
        ],
        "notes": [
            ""
        ],
        "volume": "卷四百四十一",
        "no#": 33
    },
    {
        "title": "東樓招客夜飲",
        "author": "白居易",
        "biography": "",
        "paragraphs": [
            "莫辭數數醉東樓，除醉無因破得愁。",
            "唯有綠樽紅燭下，暫時不似在忠州。"
        ],
        "notes": [
            ""
        ],
        "volume": "卷四百四十一",
        "no#": 34
    },
    {
        "title": "醉後戲題",
        "author": "白居易",
        "biography": "",
        "paragraphs": [
            "自知清冷似冬淩，每被人呼作律僧。",
            "今夜酒醺羅綺暖，被君融盡玉壺冰。"
        ],
        "notes": [
            ""
        ],
        "volume": "卷四百四十一",
        "no#": 35
    },
    {
        "title": "冬至夜",
        "author": "白居易",
        "biography": "",
        "paragraphs": [
            "老去襟懷常濩落，病來須鬢轉蒼浪。心灰不及爐中火，",
            "今宵始覺房櫳冷，坐索寒衣托孟光。"
        ],
        "notes": [
            ""
        ],
        "volume": "卷四百四十一",
        "no#": 36
    },
    {
        "title": "竹枝詞四首",
        "author": "白居易",
        "biography": "",
        "paragraphs": [
            "瞿唐峽口水煙低，白帝城頭月向西。",
            "唱到竹枝聲咽處，寒猿暗鳥一時啼。",
            "竹枝苦怨怨何人，夜靜山空歇又聞。",
            "蠻兒巴女齊聲唱，愁殺江樓病使君。",
            "巴東船舫上巴西，波面風生雨腳齊。",
            "水蓼冷花紅簇簇，江蘺濕葉碧淒淒。",
            "江畔誰人唱竹枝，前聲斷咽後聲遲。",
            "怪來調苦緣詞苦，多是通州司馬詩。"
        ],
        "notes": [
            ""
        ],
        "volume": "卷四百四十一",
        "no#": 37
    },
    {
        "title": "酬嚴中丞晚眺黔江見寄",
        "author": "白居易",
        "biography": "",
        "paragraphs": [
            "江水三回曲，愁人兩地情。磨圍山下色，明月峽中聲。",
            "晚後連天碧，秋來徹底清。臨流有新恨，照見白須生。"
        ],
        "notes": [
            ""
        ],
        "volume": "卷四百四十一",
        "no#": 38
    },
    {
        "title": "寄題楊萬州四望樓",
        "author": "白居易",
        "biography": "",
        "paragraphs": [
            "江上新樓名四望，東西南北水茫茫。",
            "無由得與君攜手，同憑欄幹一望鄉。"
        ],
        "notes": [
            ""
        ],
        "volume": "卷四百四十一",
        "no#": 39
    },
    {
        "title": "答楊使君登樓見憶",
        "author": "白居易",
        "biography": "",
        "paragraphs": [
            "忠萬樓中南北望，南州煙水北州雲。",
            "兩州何事偏相憶，各是籠禽作使君。"
        ],
        "notes": [
            ""
        ],
        "volume": "卷四百四十一",
        "no#": 40
    },
    {
        "title": "除夜",
        "author": "白居易",
        "biography": "",
        "paragraphs": [
            "歲暮紛多思，天涯渺未歸。老添新甲子，病減舊容輝。",
            "鄉國仍留念，功名已息機。明朝四十九，應轉悟前非。"
        ],
        "notes": [
            ""
        ],
        "volume": "卷四百四十一",
        "no#": 41
    },
    {
        "title": "聞雷",
        "author": "白居易",
        "biography": "",
        "paragraphs": [
            "瘴地風霜早，溫天氣候催。窮冬不見雪，正月已聞雷。",
            "震蟄蟲蛇出，驚枯草木開。空餘客方寸，依舊似寒灰。"
        ],
        "notes": [
            ""
        ],
        "volume": "卷四百四十一",
        "no#": 42
    },
    {
        "title": "春至",
        "author": "白居易",
        "biography": "",
        "paragraphs": [
            "若為南國春還至，爭向東樓日又長。白片落梅浮澗水，",
            "樂事漸無身漸老，從今始擬負風光。"
        ],
        "notes": [
            ""
        ],
        "volume": "卷四百四十一",
        "no#": 43
    },
    {
        "title": "感春",
        "author": "白居易",
        "biography": "",
        "paragraphs": [
            "巫峽中心郡，巴城四面春。草青臨水地，頭白見花人。",
            "憂喜皆心火，榮枯是眼塵。除非一杯酒，何物更關身。"
        ],
        "notes": [
            ""
        ],
        "volume": "卷四百四十一",
        "no#": 44
    },
    {
        "title": "春江",
        "author": "白居易",
        "biography": "",
        "paragraphs": [
            "炎涼昏曉苦推遷，不覺忠州已二年。閉閣只聽朝暮鼓，",
            "唯有春江看未厭，縈砂繞石淥潺湲。"
        ],
        "notes": [
            ""
        ],
        "volume": "卷四百四十一",
        "no#": 45
    },
    {
        "title": "題東樓前李使君所種櫻桃花",
        "author": "白居易",
        "biography": "",
        "paragraphs": [
            "身入青雲無見日，手栽紅樹又逢春。",
            "唯留花向樓前著，故故拋愁與後人。"
        ],
        "notes": [
            ""
        ],
        "volume": "卷四百四十一",
        "no#": 46
    },
    {
        "title": "巴水",
        "author": "白居易",
        "biography": "",
        "paragraphs": [
            "城下巴江水，春來似麹塵。軟沙如渭曲，斜岸憶天津。",
            "影蘸新黃柳，香浮小白蘋。臨流搔首坐，惆悵為何人。"
        ],
        "notes": [
            ""
        ],
        "volume": "卷四百四十一",
        "no#": 47
    },
    {
        "title": "野行",
        "author": "白居易",
        "biography": "",
        "paragraphs": [
            "草潤衫襟重，沙幹屐齒輕。仰頭聽鳥立，信腳望花行。",
            "暇日無公事，衰年有道情。浮生短於夢，夢裏莫營營。"
        ],
        "notes": [
            ""
        ],
        "volume": "卷四百四十一",
        "no#": 48
    },
    {
        "title": "送高侍禦使回，因寄楊八",
        "author": "白居易",
        "biography": "",
        "paragraphs": [
            "明月峽邊逢制使，黃茅岸上是忠州。",
            "到城莫說忠州惡，無益虛教楊八愁。"
        ],
        "notes": [
            ""
        ],
        "volume": "卷四百四十一",
        "no#": 49
    },
    {
        "title": "奉酬李相公見示絕句",
        "author": "白居易",
        "biography": "",
        "paragraphs": [
            "碧油幢下捧新詩，榮賤雖殊共一悲。",
            "涕淚滿襟君莫怪，甘泉侍從最多時。"
        ],
        "notes": [
            ""
        ],
        "volume": "卷四百四十一",
        "no#": 50
    },
    {
        "title": "喜山石榴花開",
        "author": "白居易",
        "biography": "",
        "paragraphs": [
            "忠州州裏今日花，廬山山頭去時樹。已憐根損斬新栽，",
            "但知爛熳恣情開，莫怕南賓桃李妒。"
        ],
        "notes": [
            ""
        ],
        "volume": "卷四百四十一",
        "no#": 51
    },
    {
        "title": "戲贈蕭處士、清禪師",
        "author": "白居易",
        "biography": "",
        "paragraphs": [
            "三杯嵬峨忘機客，百衲頭陀任運僧。",
            "又有放慵巴郡守，不營一事共騰騰。"
        ],
        "notes": [
            ""
        ],
        "volume": "卷四百四十一",
        "no#": 52
    },
    {
        "title": "錢虢州以三堂絕句見寄，因以本韻和之",
        "author": "白居易",
        "biography": "",
        "paragraphs": [
            "同事空王歲月深，相思遠寄定中吟。",
            "遙知清淨中和化，只用金剛三昧心。"
        ],
        "notes": [
            ""
        ],
        "volume": "卷四百四十一",
        "no#": 53
    },
    {
        "title": "三月三日",
        "author": "白居易",
        "biography": "",
        "paragraphs": [
            "暮春風景初三日，流世光陰半百年。",
            "欲作閒遊無好伴，半江惆悵卻回船。"
        ],
        "notes": [
            ""
        ],
        "volume": "卷四百四十一",
        "no#": 54
    },
    {
        "title": "寒食夜",
        "author": "白居易",
        "biography": "",
        "paragraphs": [
            "四十九年身老日，一百五夜月明天。",
            "抱膝思量何事在，癡男騃女喚秋千。"
        ],
        "notes": [
            ""
        ],
        "volume": "卷四百四十一",
        "no#": 55
    },
    {
        "title": "代州民問",
        "author": "白居易",
        "biography": "",
        "paragraphs": [
            "龍昌寺底開山路，巴子台前種柳林。",
            "官職家鄉都忘卻，誰人會得使君心。"
        ],
        "notes": [
            ""
        ],
        "volume": "卷四百四十一",
        "no#": 56
    },
    {
        "title": "答州民",
        "author": "白居易",
        "biography": "",
        "paragraphs": [
            "宦情鬥擻隨塵去，鄉思銷磨逐日無。",
            "唯擬騰騰作閒事，遮渠不道使君愚。"
        ],
        "notes": [
            ""
        ],
        "volume": "卷四百四十一",
        "no#": 57
    },
    {
        "title": "荔枝樓對酒",
        "author": "白居易",
        "biography": "",
        "paragraphs": [
            "荔枝新熟雞冠色，燒酒初開琥珀香。",
            "欲摘一枝傾一醆，西樓無客共誰嘗。"
        ],
        "notes": [
            ""
        ],
        "volume": "卷四百四十一",
        "no#": 58
    },
    {
        "title": "房家夜宴喜雪，戲贈主人",
        "author": "白居易",
        "biography": "",
        "paragraphs": [
            "風頭向夜利如刀，賴此溫爐軟錦袍。桑落氣熏珠翠暖，",
            "不醉遣儂爭散得，門前雪片似鵝毛。"
        ],
        "notes": [
            ""
        ],
        "volume": "卷四百四十一",
        "no#": 59
    },
    {
        "title": "醉後贈人",
        "author": "白居易",
        "biography": "",
        "paragraphs": [
            "香球趁拍回環匼，花醆拋巡取次飛。",
            "自入春來未同醉，那能夜去獨先歸。"
        ],
        "notes": [
            ""
        ],
        "volume": "卷四百四十一",
        "no#": 60
    },
    {
        "title": "初除尚書郎，脫刺史緋",
        "author": "白居易",
        "biography": "",
        "paragraphs": [
            "親賓相賀問何如，服色恩光盡反初。頭白喜拋黃草峽，",
            "無奈嬌癡三歲女，繞腰啼哭覓金魚。"
        ],
        "notes": [
            ""
        ],
        "volume": "卷四百四十一",
        "no#": 61
    },
    {
        "title": "留題開元寺上方",
        "author": "白居易",
        "biography": "",
        "paragraphs": [
            "東寺台閣好，上方風景清。數來猶未厭，長別豈無情。",
            "戀水多臨坐，辭花剩繞行。最憐新岸柳，手種未全成。"
        ],
        "notes": [
            ""
        ],
        "volume": "卷四百四十一",
        "no#": 62
    },
    {
        "title": "別種東坡花樹兩絕",
        "author": "白居易",
        "biography": "",
        "paragraphs": [
            "三年留滯在江城，草樹禽魚盡有情。",
            "何處殷勤重回首，東坡桃李種新成。",
            "花林好住莫憔悴，春至但知依舊春。",
            "樓上明年新太守，不妨還是愛花人。"
        ],
        "notes": [
            ""
        ],
        "volume": "卷四百四十一",
        "no#": 63
    },
    {
        "title": "別橋上竹",
        "author": "白居易",
        "biography": "",
        "paragraphs": [
            "穿橋迸竹不依行，恐礙行人被損傷。",
            "我去自慚遺愛少，不教君得似甘棠。"
        ],
        "notes": [
            ""
        ],
        "volume": "卷四百四十一",
        "no#": 64
    },
    {
        "title": "發白狗峽，次黃牛峽登高寺，卻望忠州",
        "author": "白居易",
        "biography": "",
        "paragraphs": [
            "白狗次黃牛，灘如竹節稠。路穿天地險，人續古今愁。",
            "忽見千花塔，因停一葉舟。畏途常迫促，靜境暫淹留。",
            "巴曲春全盡，巫陽雨半收。北歸雖引領，南望亦回頭。",
            "昔去悲殊俗，今來念舊遊。別僧山北寺，拋竹水西樓。",
            "郡樹花如雪，軍廚酒似油。時時大開口，自笑憶忠州。"
        ],
        "notes": [
            ""
        ],
        "volume": "卷四百四十一",
        "no#": 65
    },
    {
        "title": "棣華驛見楊八題夢兄弟詩",
        "author": "白居易",
        "biography": "",
        "paragraphs": [
            "遙聞旅宿夢兄弟，應為郵亭名棣華。",
            "名作棣華來早晚，自題詩後屬楊家。"
        ],
        "notes": [
            ""
        ],
        "volume": "卷四百四十一",
        "no#": 66
    },
    {
        "title": "商山路有感",
        "author": "白居易",
        "biography": "",
        "paragraphs": [
            "萬里路長在，六年身始歸。所經多舊館，大半主人非。"
        ],
        "notes": [
            ""
        ],
        "volume": "卷四百四十一",
        "no#": 67
    },
    {
        "title": "商山路驛桐樹，昔與微之前後題名處",
        "author": "白居易",
        "biography": "",
        "paragraphs": [
            "與君前後多遷謫，五度經過此路隅。",
            "笑問中庭老桐樹，這回歸去免來無。"
        ],
        "notes": [
            ""
        ],
        "volume": "卷四百四十一",
        "no#": 68
    },
    {
        "title": "惻惻吟",
        "author": "白居易",
        "biography": "",
        "paragraphs": [
            "惻惻複惻惻，逐臣返鄉國。前事難重論，少年不再得。",
            "泥塗絳老頭班白，炎瘴靈均面黎黑。六年不死卻歸來，"
        ],
        "notes": [
            ""
        ],
        "volume": "卷四百四十一",
        "no#": 69
    },
    {
        "title": "德宗皇帝挽歌詞四首",
        "author": "白居易",
        "biography": "",
        "paragraphs": [
            "執象宗玄祖，貽謀啟孝孫。文高柏梁殿，禮薄霸陵原。",
            "宮仗辭天闕，朝儀出國門。生成不可報，二十七年恩。",
            "虞帝南巡後，殷宗諒暗中。初辭鑄鼎地，已閉望仙宮。",
            "曉落當陵月，秋生滿旆風。前星承帝座，不使北辰空。",
            "業大承宗祖，功成付子孫。睿文詩播樂，遺訓史標言。",
            "節表中和德，方垂廣利恩。懸知千載後，理代數貞元。",
            "夢減三齡壽，哀延七月期。寢園愁望遠，宮仗哭行遲。",
            "雲日添寒慘，笳簫向晚悲。因山有遺詔，如葬漢文時。"
        ],
        "notes": [
            ""
        ],
        "volume": "卷四百四十一",
        "no#": 70
    },
    {
        "title": "昭德皇后挽歌詞",
        "author": "白居易",
        "biography": "",
        "paragraphs": [
            "仙去逍遙境，詩留窈窕章。春歸金屋少，夜入壽宮長。",
            "鳳引曾辭輦，蠶休昔采桑。陰靈何處感，沙麓月無光。"
        ],
        "notes": [
            ""
        ],
        "volume": "卷四百四十一",
        "no#": 71
    },
    {
        "title": "太平樂詞二首",
        "author": "白居易",
        "biography": "",
        "paragraphs": [
            "歲豐仍節儉，時泰更銷兵。聖念長如此，何憂不太平。",
            "湛露浮堯酒，熏風起舜歌。願同堯舜意，所樂在人和。"
        ],
        "notes": [
            ""
        ],
        "volume": "卷四百四十一",
        "no#": 72
    },
    {
        "title": "小曲新詞二首",
        "author": "白居易",
        "biography": "",
        "paragraphs": [
            "霽色鮮宮殿，秋聲脆管弦。聖明千歲樂，歲歲似今年。",
            "紅裾明月夜，碧簟早秋時。好向昭陽宿，天涼玉漏遲。"
        ],
        "notes": [
            ""
        ],
        "volume": "卷四百四十一",
        "no#": 73
    },
    {
        "title": "閨怨詞三首",
        "author": "白居易",
        "biography": "",
        "paragraphs": [
            "朝憎鶯百囀，夜妒燕雙棲。不慣經春別，誰知到曉啼。",
            "珠箔籠寒月，紗窗背曉燈。夜來巾上淚，一半是春冰。",
            "關山征戍遠，閨閣別離難。苦戰應憔悴，寒衣不要寬。"
        ],
        "notes": [
            ""
        ],
        "volume": "卷四百四十一",
        "no#": 74
    },
    {
        "title": "殘春曲",
        "author": "白居易",
        "biography": "",
        "paragraphs": [
            "禁苑殘鶯三四聲，景遲風慢暮春情。",
            "日西無事牆陰下，閑蹋宮花獨自行。"
        ],
        "notes": [
            ""
        ],
        "volume": "卷四百四十一",
        "no#": 75
    },
    {
        "title": "長安春",
        "author": "白居易",
        "biography": "",
        "paragraphs": [
            "青門柳枝軟無力，東風吹作黃金色。",
            "街東酒薄醉易醒，滿眼春愁銷不得。"
        ],
        "notes": [
            ""
        ],
        "volume": "卷四百四十一",
        "no#": 76
    },
    {
        "title": "長樂坡送人，賦得愁字",
        "author": "白居易",
        "biography": "",
        "paragraphs": [
            "行人南北分征路，流水東西接禦溝。",
            "終日坡前恨離別，謾名長樂是長愁。"
        ],
        "notes": [
            ""
        ],
        "volume": "卷四百四十一",
        "no#": 77
    },
    {
        "title": "獨眠吟二首",
        "author": "白居易",
        "biography": "",
        "paragraphs": [
            "夜長無睡起階前，寥落星河欲曙天。",
            "十五年來明月夜，何曾一夜不孤眠。",
            "獨眠客，夜夜可憐長寂寂。就中今夜最愁人，"
        ],
        "notes": [
            ""
        ],
        "volume": "卷四百四十一",
        "no#": 78
    },
    {
        "title": "期不至",
        "author": "白居易",
        "biography": "",
        "paragraphs": [
            "紅燭清樽久延佇，出門入門天欲曙。",
            "星稀月落竟不來，煙柳朧朧鵲飛去。"
        ],
        "notes": [
            ""
        ],
        "volume": "卷四百四十一",
        "no#": 79
    },
    {
        "title": "長洲苑",
        "author": "白居易",
        "biography": "",
        "paragraphs": [
            "春入長洲草又生，鷓鴣飛起少人行。",
            "年深不辨娃宮處，夜夜蘇台空月明。"
        ],
        "notes": [
            ""
        ],
        "volume": "卷四百四十一",
        "no#": 80
    },
    {
        "title": "憶江柳",
        "author": "白居易",
        "biography": "",
        "paragraphs": [
            "曾栽楊柳江南岸，一別江南兩度春。",
            "遙憶青青江岸上，不知攀折是何人。"
        ],
        "notes": [
            ""
        ],
        "volume": "卷四百四十一",
        "no#": 81
    },
    {
        "title": "南浦別",
        "author": "白居易",
        "biography": "",
        "paragraphs": [
            "南浦淒淒別，西風嫋嫋秋。一看腸一斷，好去莫回頭。"
        ],
        "notes": [
            ""
        ],
        "volume": "卷四百四十一",
        "no#": 82
    },
    {
        "title": "三年別",
        "author": "白居易",
        "biography": "",
        "paragraphs": [
            "悠悠一別已三年，相望相思明月天。",
            "腸斷青天望明月，別來三十六回圓。"
        ],
        "notes": [
            ""
        ],
        "volume": "卷四百四十一",
        "no#": 83
    },
    {
        "title": "傷春詞",
        "author": "白居易",
        "biography": "",
        "paragraphs": [
            "深淺簷花千萬枝，碧紗窗外囀黃鸝。",
            "殘妝含淚下簾坐，盡日傷春春不知。"
        ],
        "notes": [
            ""
        ],
        "volume": "卷四百四十一",
        "no#": 84
    },
    {
        "title": "後宮詞",
        "author": "白居易",
        "biography": "",
        "paragraphs": [
            "淚濕羅巾夢不成，夜深前殿按歌聲。",
            "紅顏未老恩先斷，斜倚熏籠坐到明。"
        ],
        "notes": [
            ""
        ],
        "volume": "卷四百四十一",
        "no#": 85
    }
]