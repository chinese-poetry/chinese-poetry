[
    {
        "title": "奉和郎中題仙岩瀑布十四韻",
        "author": "靈澈",
        "biography": "",
        "paragraphs": [
            "致閑在一郡，民安已三年。每懷貞士心，孫許猶差肩。",
            "采異百代後，得之古人前。捫險路坱圠，臨深聞潺湲。",
            "上有千歲樹，下飛百丈泉。清谷長雷雨，丹青凝霜煙。",
            "遙將大壑近，暗與方壺連。白石顏色寒，老藤花葉鮮。",
            "軒皇自茲去，喬木空依然。碧山東極海，明月高升天。",
            "平野生竹柏，雖遠地不偏。永願酬國恩，自將布金田。",
            "穆穆早朝人，英英丹陛賢。誰思滄洲意，方欲涉巨川。"
        ],
        "notes": [
            ""
        ],
        "volume": "卷八百八十八",
        "no#": 1
    },
    {
        "title": "過商山",
        "author": "貫休",
        "biography": "",
        "paragraphs": [
            "吟緣橫翠憶天臺，嘯狖啼猿見盡猜。四個老人何處去，",
            "天際峰峰盡堪住，紅塵中去大悠哉。"
        ],
        "notes": [
            ""
        ],
        "volume": "卷八百八十八",
        "no#": 2
    },
    {
        "title": "過西塞山",
        "author": "齊己",
        "biography": "",
        "paragraphs": [
            "空江平野流，風島葦颼颼。殘日銜西塞，孤帆向北洲。",
            "邊鴻渡漢口，楚樹出吳頭。終日高雲裏，身依片石休。"
        ],
        "notes": [
            ""
        ],
        "volume": "卷八百八十八",
        "no#": 3
    },
    {
        "title": "中秋月",
        "author": "可朋",
        "biography": "",
        "paragraphs": [
            "登樓仍喜此宵晴，圓魄才觀思便清。海面乍浮猶隱映，",
            "曾向洞庭湖上看，君山半霧水初平。"
        ],
        "notes": [
            ""
        ],
        "volume": "卷八百八十八",
        "no#": 4
    },
    {
        "title": "僧院泉",
        "author": "修睦",
        "biography": "",
        "paragraphs": [
            "澄澈照人膽，深山只一般。來難窮處所，心去助波瀾。",
            "砌曲夜聲苦，窗虛客夢闌。無心誰肯愛，時有老僧看。"
        ],
        "notes": [
            ""
        ],
        "volume": "卷八百八十八",
        "no#": 5
    },
    {
        "title": "題僧院泉",
        "author": "修睦",
        "biography": "",
        "paragraphs": [
            "何處雲根新布得，歸仍半日在煙蘿。莫輕竹引經窗小，",
            "從此無心戀滄海，滄海無風亦起波。"
        ],
        "notes": [
            ""
        ],
        "volume": "卷八百八十八",
        "no#": 6
    },
    {
        "title": "嶽上作",
        "author": "修睦",
        "biography": "",
        "paragraphs": [
            "始好步青苔，蟬聲且莫催。辛勤來到此，容易便言回。",
            "遠水月未上，四方雲正開。更堪逢道侶，特地話天臺。"
        ],
        "notes": [
            ""
        ],
        "volume": "卷八百八十八",
        "no#": 7
    },
    {
        "title": "望西山",
        "author": "修睦",
        "biography": "",
        "paragraphs": [
            "積翠異諸嶽，令人看莫休。有時經暮雨，獨得倚高樓。",
            "雲外僧應老，林間水正秋。到頭歸隱處，豈在問嵩丘。"
        ],
        "notes": [
            ""
        ],
        "volume": "卷八百八十八",
        "no#": 8
    },
    {
        "title": "題虎掊泉",
        "author": "修睦",
        "biography": "",
        "paragraphs": [
            "一自虎掊得，清聲四遠流。眾人憐爾處，長夜洗心頭。",
            "出穀花隨去，背岩猿下偷。林邊落江徼，風起雨翛翛。"
        ],
        "notes": [
            ""
        ],
        "volume": "卷八百八十八",
        "no#": 9
    },
    {
        "title": "松",
        "author": "修睦",
        "biography": "",
        "paragraphs": [
            "細韻颼颼入骨涼，影兼巢鶴過高牆。",
            "盤根一種依平地，自是梧桐不久長。"
        ],
        "notes": [
            ""
        ],
        "volume": "卷八百八十八",
        "no#": 10
    },
    {
        "title": "岳陽對柳",
        "author": "修睦",
        "biography": "",
        "paragraphs": [
            "誰此種秋色，令人看莫窮。正垂雲夢雨，不奈洞庭風。",
            "昔出長安道，獨游隋苑東。當時今日思，須信苦相同。"
        ],
        "notes": [
            ""
        ],
        "volume": "卷八百八十八",
        "no#": 11
    },
    {
        "title": "歸山吟",
        "author": "清豁",
        "biography": "",
        "paragraphs": [
            "聚如浮沫散如雲，聚不相將散不分。",
            "入郭當時君是我，歸山今日我非君。"
        ],
        "notes": [
            ""
        ],
        "volume": "卷八百八十八",
        "no#": 12
    },
    {
        "title": "遊倚帝山二首",
        "author": "吳筠",
        "biography": "",
        "paragraphs": [
            "山間非吾心，物表翼所托。振衣超煩滓，策杖追岑壑。",
            "絕地窮gK岈，造天究盤礴。邇臨煙霞積，逖睇宇宙廓。",
            "俯驚白雲湧，仰駭飛泉落。苔濃鮮翠屏，松古麗丹崿。",
            "目冀睹喬羨，心希馭龍鶴。乃知巢由情，豈伊猿鳥樂。",
            "茲山何獨秀，萬仞倚昊蒼。晨躋煙霞趾，夕憩靈仙場。",
            "俯觀海上月，坐弄浮雲翔。松風振雅音，桂露含晴光。",
            "不出六合外，超然萬累忘。信彼古來士，岩棲道彌彰。"
        ],
        "notes": [
            ""
        ],
        "volume": "卷八百八十八",
        "no#": 13
    },
    {
        "title": "翰林院望終南山",
        "author": "吳筠",
        "biography": "",
        "paragraphs": [
            "竊慕隱淪道，所歡岩穴居。誰言忝休命，遂入承明廬。",
            "物情不可易，幽中未嘗攄。幸見終南山，岧嶢淩太虛。",
            "青靄長不滅，白雲閑卷舒。悠然相探討，延望空躊躕。",
            "跡系心無極，神超興有餘。何當解維縶，永托逍遙墟。"
        ],
        "notes": [
            ""
        ],
        "volume": "卷八百八十八",
        "no#": 14
    },
    {
        "title": "秋日彭蠡湖中觀廬山",
        "author": "吳筠",
        "biography": "",
        "paragraphs": [
            "泛舟太湖上，回瞰茲山隈。萬頃滄波中，千峰鬱崔嵬。",
            "涼煙發爐嶠，秋日明帝台。絕巔淩大漠，懸流瀉昭回。",
            "穹崇石樑引，岈豁天門開。飛鳥屢隱見，白雲時往來。",
            "超然契清賞，目醉心悠哉。董氏出六合，王君升九垓。",
            "誰言曠遐祀，庶可相追陪。從此永棲托，拂衣謝浮埃。"
        ],
        "notes": [
            ""
        ],
        "volume": "卷八百八十八",
        "no#": 15
    },
    {
        "title": "秋日望倚帝山",
        "author": "吳筠",
        "biography": "",
        "paragraphs": [
            "楚服多奇山，靈表先倚帝。孤秀白雲裏，青冥何崇麗。",
            "秋天已晴朗，晚日更澄霽。遠峰列在目，杳與神襟契。",
            "倏忽遺世間，宛如再登詣。伊予抱斯志，代處人煙閉。",
            "何事牽俗網，悠然負芝桂。朅來從隱淪，式保羨門計。"
        ],
        "notes": [
            ""
        ],
        "volume": "卷八百八十八",
        "no#": 16
    },
    {
        "title": "薔薇花",
        "author": "李冶",
        "biography": "",
        "paragraphs": [
            "翠融紅綻渾無力，斜倚欄幹似詫人。深處最宜香惹蝶，",
            "最好淩晨和露看，碧紗窗外一枝新。"
        ],
        "notes": [
            ""
        ],
        "volume": "卷八百八十八",
        "no#": 17
    },
    {
        "title": "柳",
        "author": "李冶",
        "biography": "",
        "paragraphs": [
            "最愛纖纖曲水濱，夕陽移影過青蘋。東風又染一年綠，",
            "舞腰漸重煙光老，散作飛綿惹翠裀。"
        ],
        "notes": [
            ""
        ],
        "volume": "卷八百八十八",
        "no#": 18
    }
]