[
    {
        "author": "释普度",
        "paragraphs": [
            "雨涤炎威，秋云自在。",
            "一片两片拄杖头，或卷或舒林木外。",
            "白璧明珠，泥团土块。",
            "放去收来颗颗圆，填沟塞壑无人会。",
            "阿呵呵，六只骰子满盆红，有采无采，大家别赛。"
        ],
        "title": "偈颂一百二十三首  其六",
        "id": "38d2eec3-d36d-4a5d-bf5e-8aa85a147b77"
    },
    {
        "author": "释普度",
        "paragraphs": [
            "说禅说道，撒土撒沙，半山终不也随邪。",
            "重阳定在九月九，东篱何处无黄花。"
        ],
        "title": "偈颂一百二十三首  其七",
        "id": "8fef2331-911a-490a-8ea8-be537ba4017a"
    },
    {
        "author": "释普度",
        "paragraphs": [
            "龙门万仞，到者还稀。",
            "不犯清波，如何进步。"
        ],
        "title": "偈颂一百二十三首  其八",
        "id": "48004bdc-8553-46a0-9948-460de7d9341f"
    },
    {
        "author": "释普度",
        "paragraphs": [
            "前佛性命，後佛纪纲。",
            "开口即丧，闭口即错。",
            "瘥病不假馿驼药。"
        ],
        "title": "偈颂一百二十三首  其九",
        "id": "ca1693e6-3c21-4f04-b7f5-8e5aff3532e8"
    },
    {
        "author": "释普度",
        "paragraphs": [
            "毫末非轻，丘山非重。",
            "按佛祖云头，穿衲僧鼻孔，剖破方知无罅缝。"
        ],
        "title": "偈颂一百二十三首  其一○",
        "id": "e0a9a667-af33-4ee0-ae80-722e0752cd78"
    },
    {
        "author": "释普度",
        "paragraphs": [
            "破沙盆，没巴鼻，尽大地人扶持不起。",
            "玉山路上，荆棘参天。",
            "钟阜山前，清风匝地。",
            "擘破宝公面皮，德云无处回避。"
        ],
        "title": "偈颂一百二十三首  其一一",
        "id": "72a98e1e-26f0-4129-af7e-fb73d3f73f0e"
    },
    {
        "author": "释普度",
        "paragraphs": [
            "十五日已前，只许老胡知，不许老胡会。",
            "十五日已後，只许老胡会，不许老胡知。",
            "正当十五日，会不会，知不知。",
            "风细细，日迟迟。",
            "不惜黄金为弹子，牡丹花下打黄鹂。"
        ],
        "title": "偈颂一百二十三首  其一二",
        "id": "2b7168be-cee8-49f6-8198-31dd0c7ce11f"
    },
    {
        "author": "释普度",
        "paragraphs": [
            "大海扬尘，高源出水。",
            "狭路相逢，知心有几。",
            "明明玉鉴光中，浩浩烟波万里。",
            "鸑鷟擎头，金鳞摆尾。",
            "江北江南绝望时，一声霹雳清飙起。"
        ],
        "title": "偈颂一百二十三首  其一三",
        "id": "df6bc98b-0af3-4ba7-ab5e-b2fe658bb17b"
    },
    {
        "author": "释普度",
        "paragraphs": [
            "推不去，挽不来。",
            "南天台，北五台。",
            "大地寥寥兮何者当情，春风浩浩兮雨打莓苔。",
            "见成公案，不涉安排，岂在见桃花而後眼开。"
        ],
        "title": "偈颂一百二十三首  其一四",
        "id": "2eb4f494-ba0e-466b-ae20-1f0e6972ec73"
    },
    {
        "author": "释普度",
        "paragraphs": [
            "云收海山横，月印江天晓。",
            "扰扰红尘中，青春有多少。",
            "铁壁银山一拶开，落花流水空徘徊。"
        ],
        "title": "偈颂一百二十三首  其一五",
        "id": "336c40b2-f5be-491c-85ec-eb28a13aa021"
    },
    {
        "author": "释普度",
        "paragraphs": [
            "今朝五月五，诸方尽鸣皷。",
            "不说药病相治，便说书符呪士。",
            "金山伎俩既无，未免别行一路。",
            "日轮当午。"
        ],
        "title": "偈颂一百二十三首  其一六",
        "id": "2baec924-683e-497c-a446-388c90a94c82"
    },
    {
        "author": "释普度",
        "paragraphs": [
            "一见便见，一得永得。",
            "四边界至，故是分明。",
            "一寸笔头，万钧之力。",
            "三十年异苗飜茂，千万古中流伟绩。",
            "阿呵呵，知不知，青毡元是吾家物，好看金牛作舞时。"
        ],
        "title": "偈颂一百二十三首  其一七",
        "id": "5dab23da-3d43-4449-9e66-cdd0f5cf54fa"
    },
    {
        "author": "释普度",
        "paragraphs": [
            "火云影里一叶落，玉鉴光中便见秋。",
            "一任秋来又秋去，大江依旧向东流。",
            "无变易，有来由。",
            "塞鸿何处，白鹭沧洲。",
            "数声渔笛烟村晚，狼藉断霞闲钓舟。"
        ],
        "title": "偈颂一百二十三首  其一八",
        "id": "c663a720-9691-4249-852c-8282f2e84100"
    },
    {
        "author": "释普度",
        "paragraphs": [
            "雨洗炎威，秋磨霄汉。",
            "风传䆉稏香，鴈腹寒岩畔。",
            "位转功回木马嘶，劫外不须重借伴。"
        ],
        "title": "偈颂一百二十三首  其一九",
        "id": "2cb5b64b-692c-457b-af53-98c80b625075"
    },
    {
        "author": "释普度",
        "paragraphs": [
            "布袋头开天地大，翠岩眉毛在不在。",
            "一声鸿鴈海门秋，行人已在青山外。"
        ],
        "title": "偈颂一百二十三首  其二○",
        "id": "c2e65c16-207e-45c5-9af3-dcb0583849d0"
    },
    {
        "author": "释普度",
        "paragraphs": [
            "千说万说，不如亲见。",
            "有时怒涛衮底，有时水清月现。",
            "风飕飕冷啾啾，虽然旧阁闲田地，一度赢来方始休。"
        ],
        "title": "偈颂一百二十三首  其二一",
        "id": "1174b2c4-0e80-44ab-acf7-3d5c3e42efc0"
    },
    {
        "author": "释普度",
        "paragraphs": [
            "月冷天高，风号怒涛。",
            "提杀人剑，用活人刀。",
            "云淡淡寒江鴈影，山渺渺落日危巢。",
            "见成题目，眨上眉毛。",
            "万机顿罢归来，也是徒劳。"
        ],
        "title": "偈颂一百二十三首  其二二",
        "id": "645b57f1-f220-4a78-9a4b-6299d7801cac"
    },
    {
        "author": "释普度",
        "paragraphs": [
            "群阴剥尽，一阳来复。",
            "铁树花开，清香馥郁。",
            "眼皮开未开，枝南复枝北。",
            "凹凹凸凸破沙盆，何似镇州大萝卜。"
        ],
        "title": "偈颂一百二十三首  其二三",
        "id": "17a806e2-8814-414c-97bb-27c2c71347a3"
    },
    {
        "author": "释普度",
        "paragraphs": [
            "清明寒食节，韶光烂漫时。",
            "野花迷古迳，回首暮云低。",
            "纸钱飞处杜鹃啼，不是苦心人不知。"
        ],
        "title": "偈颂一百二十三首  其二四",
        "id": "57082776-a898-4930-8390-30bfccebb8fd"
    },
    {
        "author": "释普度",
        "paragraphs": [
            "说得一丈，不如行得一尺。",
            "行得一尺，不如离却一寸。",
            "山高分水深，青天分白日。"
        ],
        "title": "偈颂一百二十三首  其二五",
        "id": "13c93850-f517-42d1-a598-6de74c744c6e"
    },
    {
        "author": "释普度",
        "paragraphs": [
            "玉鉴光中，波澄月现。",
            "展屠龙手，提金刚剑。",
            "栗棘金圈一拶开，从君细嚼浑仑咽。",
            "有照有用，有舒有卷。",
            "杨岐消息未全灰，优昙华笑春风面。"
        ],
        "title": "偈颂一百二十三首  其二六",
        "id": "24b89338-fdfc-4dc9-b0ea-6673d8f00f97"
    },
    {
        "author": "释普度",
        "paragraphs": [
            "年年是好年，日日是好日。",
            "新年人看旧年人，旧年日是新年日。",
            "潮生涨旧痕，潮落石头出。",
            "万物有迁流，迁流无变易。",
            "有变易，上上大吉。"
        ],
        "title": "偈颂一百二十三首  其二七",
        "id": "2298725a-45a6-437c-ab40-23079aeb4531"
    },
    {
        "author": "释普度",
        "paragraphs": [
            "释迦老子弄精魂，死了依前似不曾。",
            "一树落花春过後，远山无限碧层层。"
        ],
        "title": "偈颂一百二十三首  其二八",
        "id": "5c353fb8-a576-469e-ab80-ea1d39a94630"
    },
    {
        "author": "释普度",
        "paragraphs": [
            "圆同太虚，无欠无余。",
            "良由取舍，所以不如。"
        ],
        "title": "偈颂一百二十三首  其二九",
        "id": "65b91b85-221a-4dfa-b440-bf25667b2837"
    },
    {
        "author": "释普度",
        "paragraphs": [
            "一夜江风搅玉尘，孤峰不白转精神。",
            "从空放下从空看，彻骨寒来有几人。"
        ],
        "title": "偈颂一百二十三首  其三○",
        "id": "d96c07a9-50d9-4e08-aabd-581cd5b5d309"
    },
    {
        "author": "释普度",
        "paragraphs": [
            "南北东西几路头，来来同载一扁舟。",
            "月明夜静沧浪里，一掣锦鳞随直钩。"
        ],
        "title": "偈颂一百二十三首  其三一",
        "id": "8f31f73f-6f9b-407d-8b6a-2e16380b1ae6"
    },
    {
        "author": "释普度",
        "paragraphs": [
            "智不到处，不妨道着。",
            "吸尽长江，冲开碧落。",
            "的的金圈栗棘，一一天花乳酪。",
            "杨岐消息俨然存，大用机前活卓卓。",
            "山僧合掌有分，诸人如何啖啄。",
            "玉鉴光中宇宙宽，双双放出辽天鹘。"
        ],
        "tags": [
            "长江"
        ],
        "title": "偈颂一百二十三首  其三二",
        "id": "7d9af990-f5a6-4ae5-b1bc-2b47245cc5c8"
    },
    {
        "author": "释普度",
        "paragraphs": [
            "山之高，水之深，非古亦非今。",
            "老胡打失一只履，葱岭那边无处寻。"
        ],
        "title": "偈颂一百二十三首  其三三",
        "id": "0a0af27d-b363-4397-bcfb-d6bba2812e7c"
    },
    {
        "author": "释普度",
        "paragraphs": [
            "风号寒，霜凛冽。",
            "屋浪崩腾，飞银撒雪。",
            "截流过者，未称全提。",
            "作死马医，暖气相接。",
            "倒腹倾肠一线通，月明不借芦花白。"
        ],
        "title": "偈颂一百二十三首  其三四",
        "id": "387d78ce-85e6-4b1e-b740-c942db0f20bc"
    },
    {
        "author": "释普度",
        "paragraphs": [
            "长长出不得，短短出不得。",
            "四大海不宽，藕丝窍不窄。",
            "非耳目之所到，非心意之所及。",
            "自西自东，自南自北。",
            "落霞与孤鹜齐飞，秋水共长天一色。"
        ],
        "title": "偈颂一百二十三首  其三五",
        "id": "a026f8a3-fb30-465b-a58c-539427ef8fb5"
    },
    {
        "author": "释普度",
        "paragraphs": [
            "烹佛炼祖，锻圣镕凡。",
            "杀活在手，宝剑光寒。",
            "意在星兮不在盘。"
        ],
        "title": "偈颂一百二十三首  其三六",
        "id": "95cf0d03-9053-48dc-9c86-0953ba412d8d"
    },
    {
        "author": "释普度",
        "paragraphs": [
            "古镜无光，当台自照。",
            "森罗绝影，觌面难逃。",
            "行不言之令，坐致太平。",
            "赞无为之化，六国晏清。",
            "天高地厚，水绿山青。",
            "山青青，水泠泠。",
            "湘西古渡夕阳明，岳足当檐开画屏。"
        ],
        "title": "偈颂一百二十三首  其三七",
        "id": "116fd954-7659-4402-9b23-4919aca534d7"
    },
    {
        "author": "释普度",
        "paragraphs": [
            "李白桃红，桃红李白。",
            "或雨或晴，或寒或热。"
        ],
        "title": "偈颂一百二十三首  其三八",
        "id": "4bdaa632-37ac-4466-b917-41d681361889"
    },
    {
        "author": "释普度",
        "paragraphs": [
            "白云高，滩水急。",
            "不动脚头，全身直入。"
        ],
        "title": "偈颂一百二十三首  其三九",
        "id": "51a476a8-b61b-4746-9957-2d5006aed915"
    },
    {
        "author": "释普度",
        "paragraphs": [
            "花簇簇，锦簇簇。",
            "吟不足，咏不足。",
            "的的无弦琴上曲。"
        ],
        "title": "偈颂一百二十三首  其四○",
        "id": "5a0fae8b-c5e3-49e7-a8e2-c5ba927b5e47"
    },
    {
        "author": "释普度",
        "paragraphs": [
            "大机圆应，大智无方。",
            "右左逢原，七穿八穴。",
            "万叠云山一抹过，十八滩头声浩浩。",
            "遇贵即贵，遇贱即贱。",
            "法随法行，法幢随处建立。",
            "要津把断，纵夺临时。",
            "风细细，日迟迟。",
            "四海浪平龙睡稳，九天云浄鹤高飞。"
        ],
        "title": "偈颂一百二十三首  其四一",
        "id": "e8ce8b7f-7280-43f4-bcf1-3123f06afcaa"
    },
    {
        "author": "释普度",
        "paragraphs": [
            "春风卷春雨，春树生春烟。",
            "作家相见不谈禅。",
            "天寒烧榾柮，云外煮清泉。",
            "更有一般风味在，从来附子出西川。"
        ],
        "title": "偈颂一百二十三首  其四二",
        "id": "0840bc55-c990-4748-bb47-5efe04c7cf2d"
    },
    {
        "author": "释普度",
        "paragraphs": [
            "西风萧萧急未急，塞鴈声声寒未寒。",
            "欲对黄花问时节，有谁同倚玉栏干。"
        ],
        "title": "偈颂一百二十三首  其四三",
        "id": "53c30aaf-6561-4245-8914-0d0004cfae14"
    },
    {
        "author": "释普度",
        "paragraphs": [
            "阶前黄叶两三片，门外白云千万重。",
            "寄语善财休斫额，德云不在妙高峰。"
        ],
        "title": "偈颂一百二十三首  其四四",
        "id": "236a954e-9c13-4a9c-9ab0-35c40b7bad3e"
    },
    {
        "author": "释普度",
        "paragraphs": [
            "麻三斤，干屎橛。",
            "不是五逆汉，此话凭谁说。"
        ],
        "title": "偈颂一百二十三首  其四五",
        "id": "7706e515-a86d-495a-b62f-8db0537f886f"
    },
    {
        "author": "释普度",
        "paragraphs": [
            "开口即错，闭口即哑。",
            "钉嘴铁舌，一时列下。",
            "碧玉盘，无缝罅。"
        ],
        "title": "偈颂一百二十三首  其四六",
        "id": "52a561da-2aea-42e6-b15f-e9ead77b244c"
    },
    {
        "author": "释普度",
        "paragraphs": [
            "笔头有眼主中主，号令无私公至公。",
            "妙用当机全杀活，一新佛祖旧家风。"
        ],
        "title": "偈颂一百二十三首  其四七",
        "id": "9d903de9-467f-40dc-9ef7-b7e315acdc39"
    },
    {
        "author": "释普度",
        "paragraphs": [
            "来何迟，去何速，十七日缘今已足。",
            "拄杖横担归去来，一笑出门山水绿。"
        ],
        "title": "偈颂一百二十三首  其四八",
        "id": "fcec0151-1ed3-4970-a544-020c26a758d8"
    },
    {
        "author": "释普度",
        "paragraphs": [
            "楼阁门开，了无回互。",
            "既是家里人，便请直入。"
        ],
        "title": "偈颂一百二十三首  其四九",
        "id": "a07bcb9f-3b51-450f-9955-bdf3d3cec8cf"
    },
    {
        "author": "释普度",
        "paragraphs": [
            "面皮上刮得霜，枯骨里敲出髓。",
            "转得身，吐得气。",
            "不是不是。"
        ],
        "title": "偈颂一百二十三首  其五○",
        "id": "bd6463b8-9f82-4460-8d47-d5eb9a7a657b"
    },
    {
        "author": "释普度",
        "paragraphs": [
            "宝塔层层面面开，当机一拶语如雷。",
            "信知恩大难酬处，一段风光遍九垓。"
        ],
        "title": "偈颂一百二十三首  其五一",
        "id": "11fa0789-ee25-42f1-b68f-ddd3cb879e74"
    },
    {
        "author": "释普度",
        "paragraphs": [
            "天书颁自九重来，万壑烟云尽豁开。",
            "竺土大仙灯灿烂，融融和气霭楼台。"
        ],
        "title": "偈颂一百二十三首  其五二",
        "id": "f391f8e4-84dc-4ef9-b1cc-e1c18e079b49"
    },
    {
        "author": "释普度",
        "paragraphs": [
            "落叶辞柯满竹扉。",
            "道道，何处寻。",
            "今即古，古即今。",
            "曹溪波浪如相似，无限平人被陆沈。"
        ],
        "title": "偈颂一百二十三首  其五三",
        "id": "a1e0fd16-22a8-4d0a-94d0-ada570108765"
    },
    {
        "author": "释普度",
        "paragraphs": [
            "长一线，一线长。",
            "眼闻耳见，不用商量。",
            "流水断桥梅破萼，枝南枝北一般春。"
        ],
        "title": "偈颂一百二十三首  其五四",
        "id": "9f617af9-0038-44b2-adb8-0c94709a389d"
    },
    {
        "author": "释普度",
        "paragraphs": [
            "妙德岩中宴坐时，释梵天王同赞喜。",
            "地摇六振雨花飞，一声霹雳清飙起。",
            "沧海头，青海尾。",
            "杨岐毒，种灵苗，殃害儿孙未已。"
        ],
        "title": "偈颂一百二十三首  其五五",
        "id": "c3023dce-47d5-4c62-b1b2-2c50804a7534"
    },
    {
        "author": "释普度",
        "paragraphs": [
            "手指天，脚踏地。",
            "目顾四方，真少儿戏。",
            "自言惟我独尊，天上人间诽诽。"
        ],
        "title": "偈颂一百二十三首  其五六",
        "id": "6d26145b-b08c-4e34-b665-02db0226d5bd"
    },
    {
        "author": "释普度",
        "paragraphs": [
            "正法眼，破沙盆。",
            "零敲碎打，不直分文。",
            "一一银山铁壁，一一电掣雷奔。"
        ],
        "title": "偈颂一百二十三首  其五七",
        "id": "a10138d8-7a17-4474-a9d0-0b8c0cd65f3e"
    },
    {
        "author": "释普度",
        "paragraphs": [
            "正觉山前，明星皎皎。",
            "夜半打失鼻孔，将谓一了便了。",
            "中竺看来，有些短处，不说也好。",
            "开得眼来天大哓。"
        ],
        "title": "偈颂一百二十三首  其五八",
        "id": "2a488f58-50c5-43c4-a6fc-a903b71ef341"
    },
    {
        "author": "释普度",
        "paragraphs": [
            "当初已是错投胎，鬼面神头相赚来。",
            "裂破虚空无罅缝，龟毛拂子舞三台。"
        ],
        "title": "偈颂一百二十三首  其五九",
        "id": "8c04d065-a078-4e2b-8b9f-d262eee54719"
    },
    {
        "author": "释普度",
        "paragraphs": [
            "垂垂白发老成魔，异类中行罪过多。",
            "业债既深偿未足，又拖犂杷出烟萝。"
        ],
        "title": "偈颂一百二十三首  其六○",
        "id": "6f4e99d8-5141-4ca2-8395-9eb8c6e0b520"
    },
    {
        "author": "释普度",
        "paragraphs": [
            "德合干坤御九天，祥光瑞气霭山川。",
            "当机觌面全提处，一会灵山又俨然。"
        ],
        "title": "偈颂一百二十三首  其六一",
        "id": "826ad183-bebf-49ef-b383-3d7c730795a8"
    },
    {
        "author": "释普度",
        "paragraphs": [
            "心王不妄动，六国一时通。",
            "罢拈三尺剑，休弄一张弓。"
        ],
        "title": "偈颂一百二十三首  其六二",
        "id": "0c637864-c64f-46cf-a82b-25f71025cec1"
    },
    {
        "author": "释普度",
        "paragraphs": [
            "虎岩岩下虎，咬人齿不露。",
            "踞地坐眈眈，南北无行路。",
            "翻身一掷更无踪，虚空拍掌须弥舞。",
            "万象森罗，一时痛苦。",
            "石人木人泪如雨。"
        ],
        "title": "偈颂一百二十三首  其六三",
        "id": "f8feaef2-f867-4666-8893-a93bea1b9abe"
    },
    {
        "author": "释普度",
        "paragraphs": [
            "兔马有角，牛羊无角。",
            "寸毫尺厘，天地寥廓。",
            "潘阆倒骑馿，攧杀黄番趠。"
        ],
        "title": "偈颂一百二十三首  其六四",
        "id": "f2a5a1ab-6e05-4484-908c-4337730322e8"
    },
    {
        "author": "释普度",
        "paragraphs": [
            "十五日已前，银山铁壁。",
            "十五日已後，铁壁银山。",
            "正当十五日，一尘不立天地宽，那知更有上头关。"
        ],
        "title": "偈颂一百二十三首  其六五",
        "id": "0e784c41-a894-4eeb-8330-d9992f5b0e5c"
    },
    {
        "author": "释普度",
        "paragraphs": [
            "祖师门下，讨甚巴鼻。",
            "东行西行，无是不是。",
            "忽然篱下菊花黄，此时决定是重阳。"
        ],
        "title": "偈颂一百二十三首  其六六",
        "id": "5f22386a-a12a-4a14-9454-72f1117a5b8e"
    },
    {
        "author": "释普度",
        "paragraphs": [
            "布袋头一结，百城消息绝。",
            "蜡人冰不冰，万里一条铁。",
            "珊瑚枝枝撑着月。"
        ],
        "title": "偈颂一百二十三首  其六七",
        "id": "4a7f12cf-00fb-4caa-a762-6d88ad4939ec"
    },
    {
        "author": "释普度",
        "paragraphs": [
            "一期九十日，铁壁复铁壁。",
            "四方八面来，只是跳不出。",
            "落霞与孤鹜齐飞，秋水共长天一色。"
        ],
        "title": "偈颂一百二十三首  其六八",
        "id": "aae64afb-267d-4350-bd23-2db8e1b62db7"
    },
    {
        "author": "释普度",
        "paragraphs": [
            "短棹轻帆，风恬浪静。",
            "溢目湖光镜样平，渔歌未起同谁听。",
            "万壑千岩，高低普应。",
            "狼藉断霞残照中，船头拨转都收尽。",
            "么朅提国，亲行此令。"
        ],
        "title": "偈颂一百二十三首  其六九",
        "id": "71cc6483-d1ea-456d-a4d3-0213366f4f6b"
    },
    {
        "author": "释普度",
        "paragraphs": [
            "八月二十五，洞山离查渡。",
            "咄哉老云门，多却末後句。",
            "桃花浪暖禹门高，霹雳一声烧尾去。"
        ],
        "title": "偈颂一百二十三首  其七○",
        "id": "4b66c70f-7142-488f-b7fe-ebbd9078af35"
    },
    {
        "author": "释普度",
        "paragraphs": [
            "老瞿昙，眼孔小。",
            "一星半星容不得，说迷说悟何时了。",
            "衲僧分上那有许多般，雪晴海阔千峰晓。"
        ],
        "title": "偈颂一百二十三首  其七一",
        "id": "95c4af54-ced0-44bb-91ee-028db6a92cd3"
    },
    {
        "author": "释普度",
        "paragraphs": [
            "达磨西来，只个不识。",
            "铁壁银山，挨拶不入。",
            "因甚分皮分髓，飞来峰高冷泉碧。"
        ],
        "title": "偈颂一百二十三首  其七二",
        "id": "2181fa60-0120-4fc6-9b93-bd3617f69800"
    },
    {
        "author": "释普度",
        "paragraphs": [
            "巍巍独坐大雄峰，万水千山列下风。",
            "相见不说奇特事，一声猿叫翠微中。"
        ],
        "title": "偈颂一百二十三首  其七三",
        "id": "0304aee0-2650-4189-b8a0-436731bc79c5"
    },
    {
        "author": "释普度",
        "paragraphs": [
            "不钉桃符，不悬艾虎。",
            "驾铁牛机，击涂毒皷。",
            "千妖百怪尽潜踪，灵鹫峰高日卓午。"
        ],
        "title": "偈颂一百二十三首  其七四",
        "id": "a1a4e093-5be9-45fb-adc4-0fba36bb0bed"
    },
    {
        "author": "释普度",
        "paragraphs": [
            "大机圆应，大用无方。",
            "扑碎破沙盆，灭却正法眼。",
            "要津把定，佛祖潜踪。",
            "正案傍提，百发百中。"
        ],
        "title": "偈颂一百二十三首  其七五",
        "id": "6e1c3661-7f05-4e3a-a553-7ac63e08c8c9"
    },
    {
        "author": "释普度",
        "paragraphs": [
            "八月九月，不寒不热。",
            "盘山掷剑挥空，正是个般时节。",
            "无古无今，无间无歇。",
            "痴云卷尽雨声收，千里万里一条铁。"
        ],
        "title": "偈颂一百二十三首  其七六",
        "id": "c258fca5-0de5-40a4-8e0e-f6e9994f38a8"
    },
    {
        "author": "释普度",
        "paragraphs": [
            "露滴滴，风凄凄。",
            "黄花香满路，何独在东篱。",
            "高低普应，步步相随。"
        ],
        "title": "偈颂一百二十三首  其七七",
        "id": "ec79ded7-1ce1-44b5-a5b5-cbdc3331c9b9"
    },
    {
        "author": "释普度",
        "paragraphs": [
            "落叶飘飘，秋江清浅。",
            "烈士相逢，干戈不展。",
            "言多去，道转远。"
        ],
        "title": "偈颂一百二十三首  其七八",
        "id": "c54c21bc-8a2b-42bf-97d5-ff4c6e9a07ae"
    },
    {
        "author": "释普度",
        "paragraphs": [
            "普天寒色，大地为炉。",
            "但见清风壁立，不知石烂松枯。",
            "丹霞烧木佛，因甚院主堕眉须。",
            "若无这些火种，讨甚碧眼老胡。"
        ],
        "title": "偈颂一百二十三首  其七九",
        "id": "b907eaaa-86b8-405e-a341-b65b4ea67534"
    },
    {
        "author": "释普度",
        "paragraphs": [
            "海门一夜波涛恶，玉麟攧折黄金角。",
            "鱼龙虾蟹尽潜，大悲千手难摸索。",
            "木马悲嘶，石人泪落。"
        ],
        "title": "偈颂一百二十三首  其八○",
        "id": "1bf76dba-90bc-4165-b749-92d5278ce626"
    },
    {
        "author": "释普度",
        "paragraphs": [
            "拔地凌霄峰，嵯峨倚寥泬。",
            "一夜天风忽吹折，木马悲嘶，石人哽咽。",
            "晓来云散谷风清，千古虚堂照明月。"
        ],
        "title": "偈颂一百二十三首  其八一",
        "id": "4a736c24-ecb7-4693-a37b-b228dad15d60"
    },
    {
        "author": "释普度",
        "paragraphs": [
            "东湖辊底怒涛，青山参天荆棘。",
            "两处狭路相逢，拶得渠侬上壁。",
            "恩难酬，怨难酬，热煮冷泉流水，浓点淡茶一瓯。"
        ],
        "title": "偈颂一百二十三首  其八二",
        "id": "ae8d01b2-f920-4caa-a64e-ed5dca5cf351"
    },
    {
        "author": "释普度",
        "paragraphs": [
            "有权有实，有照有用，些些鬼眼睛，临机要活弄。",
            "弄得活，没疏亲。",
            "谁知席帽下，都是旧时人。"
        ],
        "title": "偈颂一百二十三首  其八三",
        "id": "d8124216-08b0-410b-b9b7-5b049aa9045d"
    },
    {
        "author": "释普度",
        "paragraphs": [
            "声前一句，斗换星移。",
            "石火莫及，电光罔追。",
            "栗棘蓬当面掷，全刚剑信手挥。",
            "少林消息断，花绽不萌枝。"
        ],
        "title": "偈颂一百二十三首  其八四",
        "id": "c20ea659-d89d-41d7-8c5f-f2639c3b5b06"
    },
    {
        "author": "释普度",
        "paragraphs": [
            "一即三，三即一，达磨不曾离少室。",
            "父子虽亲妙不传，一花五叶成狼藉。",
            "海风吹起怒涛寒，截流过者脚不湿。",
            "道在中庸，梅香岩石。",
            "破沙盆子响玲珑，要在当人善抛掷。"
        ],
        "title": "偈颂一百二十三首  其八五",
        "id": "20b7bf9c-972d-4f29-a30d-af578c18de83"
    },
    {
        "author": "释普度",
        "paragraphs": [
            "文殊虽令善财采药，佛病祖病，未曾医着。",
            "灵隠病亦无，药亦无，赵州东壁挂葫芦。"
        ],
        "title": "偈颂一百二十三首  其八六",
        "id": "55bf490d-1e69-46d5-b254-367871a59d95"
    },
    {
        "author": "释普度",
        "paragraphs": [
            "二千年前，毗蓝园里。",
            "地动山摇，祸胎忽起。",
            "云门瞎棒打不死，後代儿孙空切齿。",
            "休切齿，杓柄短长，浇泼在你。"
        ],
        "title": "偈颂一百二十三首  其八七",
        "id": "98c48952-273a-4b5a-9a34-a142500fc479"
    },
    {
        "author": "释普度",
        "paragraphs": [
            "说禅说道易，成佛作祖难，突出门前大案山。",
            "成佛作祖易，说禅说道难，南海波斯念八还。",
            "也不难，也不易，衲僧敲处辽天鼻。"
        ],
        "title": "偈颂一百二十三首  其八八",
        "id": "1e839164-53ef-443e-acd4-f7371c797ba1"
    },
    {
        "author": "释普度",
        "paragraphs": [
            "昨夜毗岚撼山岳，七十二峯俱倒卓。",
            "太湖万顷涓滴无，黄叶乱飘星斗落。"
        ],
        "tags": [
            "太湖"
        ],
        "title": "偈颂一百二十三首  其八九",
        "id": "6d73dd5b-c9f2-4c6c-ae1e-e2dc8e66dc16"
    },
    {
        "author": "释普度",
        "paragraphs": [
            "开口不是禅，闭口不是道。",
            "只是个轮槌，拈来用恰好。",
            "一击天门开，万象俱靠倒。",
            "狭路忽相逢，拍掌呵呵笑。"
        ],
        "title": "偈颂一百二十三首  其九○",
        "id": "1e1fb93a-5c2b-4e49-be88-82984be5f876"
    },
    {
        "author": "释普度",
        "paragraphs": [
            "入荒田，出荒田，信手拈来颗颗圆。",
            "横三千，竖三千。",
            "虽曰眼底空花，直是明白洞然。"
        ],
        "title": "偈颂一百二十三首  其九一",
        "id": "eaf34cc5-b9ea-4b38-8e27-68816b161c5f"
    },
    {
        "author": "释普度",
        "paragraphs": [
            "岩头雪峤与钦山，共辙同途岂等闲。",
            "要识南台真白额，从来虎体一般斑。"
        ],
        "title": "偈颂一百二十三首  其九二",
        "id": "f2f29fe6-15f4-49b8-91fb-171ca82f642e"
    },
    {
        "author": "释普度",
        "paragraphs": [
            "妙喜黑竹篦，有背还有触。",
            "儿孙用得亲，通身是眼目。",
            "正令全提转辘辘，花簇簇，锦簇簇。",
            "直教佛祖亦头低，宇宙空来更有谁。"
        ],
        "title": "偈颂一百二十三首  其九三",
        "id": "73ee3715-1599-47f6-a898-e79f80389123"
    },
    {
        "author": "释普度",
        "paragraphs": [
            "拘尸那城有生灭，我此世界生灭无。",
            "桃红李白花时节，是处江山开画图。"
        ],
        "title": "偈颂一百二十三首  其九四",
        "id": "e2bd1419-da7c-4d57-90c8-4b30700cd57f"
    },
    {
        "author": "释普度",
        "paragraphs": [
            "用鈯斧子，非重非轻。",
            "拈起放下，肘後符灵。"
        ],
        "title": "偈颂一百二十三首  其九五",
        "id": "3f94ba19-24f9-41eb-ad37-30d992fe014c"
    },
    {
        "author": "释普度",
        "paragraphs": [
            "清明前，寒食後，花雨漫天云满岫。",
            "谁家小犊力未完，但知逐队随群走。",
            "阿呵呵，索头只在翁翁手。",
            "当机一掣掣断时，野犴便作师子吼。"
        ],
        "title": "偈颂一百二十三首  其九六",
        "id": "e6fe857f-ad46-499c-abe0-f3e16dcd06b1"
    },
    {
        "author": "释普度",
        "paragraphs": [
            "船来也到，陆来也到。",
            "船来陆来，红日杲杲。",
            "白云缺处烧痕青，春在少林元不老。"
        ],
        "title": "偈颂一百二十三首  其九七",
        "id": "133284cc-5f10-4608-b963-e1af9e1f2709"
    },
    {
        "author": "释普度",
        "paragraphs": [
            "结夏已十日，那事无消息。",
            "云在岭头闲，水流何太急。",
            "法法不隠藏，古今无朕迹。"
        ],
        "title": "偈颂一百二十三首  其九八",
        "id": "1c4de5bc-85e4-43e8-937a-06d47ae7a206"
    },
    {
        "author": "释普度",
        "paragraphs": [
            "秧入土，麦上场。",
            "丰年已兆，比屋盈仓。",
            "饥来吃饭，热来乘凉。",
            "东倒西擂，随缘遇方。",
            "更无余事可商量，夜来却被子规啼断肠。",
            "因甚如此，阎罗老子要饭钱。"
        ],
        "title": "偈颂一百二十三首  其九九",
        "id": "75f3c1e8-0006-4f42-9bc0-ddca71246d78"
    },
    {
        "author": "释普度",
        "paragraphs": [
            "见身无实是佛见，了心如幻是佛了。",
            "了得身心本性空，斯人与佛何殊别。",
            "坐底坐，立底立。",
            "触目遇缘，更非他物。"
        ],
        "title": "偈颂一百二十三首  其一○○",
        "id": "e78cbdc3-91a0-4403-b774-5201965ec8e8"
    },
    {
        "author": "释普度",
        "paragraphs": [
            "一佛出世，祥光布地。",
            "一念万年，寿山增翠。",
            "晓来风起满庭香，吹绽蟠桃三五蘂。"
        ],
        "title": "偈颂一百二十三首  其一○一",
        "id": "2ec1201f-8679-43f8-87aa-b5d350922b6c"
    },
    {
        "author": "释普度",
        "paragraphs": [
            "是法住法位，世间相常住。",
            "昨日大风潮，吹折山前树。",
            "云自向天飞，水流朝海去。"
        ],
        "title": "偈颂一百二十三首  其一○二",
        "id": "44a5d29e-5309-44e4-ad97-dfe043f83fe1"
    },
    {
        "author": "释普度",
        "paragraphs": [
            "用文武火，运恶钳锤。",
            "死学者偷心，开人天眼目。",
            "大用机前转辘辘，十分慈悲，十分恶毒。",
            "六踞名蓝兮一笑来归，青灯夜寒兮香风馥馥。"
        ],
        "title": "偈颂一百二十三首  其一○三",
        "id": "65dba894-110f-4941-9a06-085581d7d002"
    },
    {
        "author": "释普度",
        "paragraphs": [
            "山前一片闲田地，旷大劫来无界至。",
            "今朝恢复又归来，坐断脚头并脚尾。",
            "东也是，西也是，南北东西无不是。"
        ],
        "title": "偈颂一百二十三首  其一○四",
        "id": "143e2f5b-803b-4629-9d04-46aba57b7aba"
    },
    {
        "author": "释普度",
        "paragraphs": [
            "屋里有金，外头有秤。",
            "盐咸醋淡，斤两自定。",
            "自然左右逢原，管取拍拍是令。"
        ],
        "title": "偈颂一百二十三首  其一○五",
        "id": "7dbd8f22-99ea-4de3-8c80-d26e175b96cb"
    },
    {
        "author": "释普度",
        "paragraphs": [
            "八十翁翁辊绣球，谁知辊得意休休。",
            "如今逗到凌霄上，云自高飞水自流。"
        ],
        "title": "偈颂一百二十三首  其一○六",
        "id": "1d30c206-2bb0-4fd7-94b8-447b8b116715"
    },
    {
        "author": "释普度",
        "paragraphs": [
            "双双把手上高楼，唱拍相从各应酬。",
            "歌皷散时人尽醉，也无欢喜也无愁。"
        ],
        "title": "偈颂一百二十三首  其一○七",
        "id": "01948a16-a556-46e1-9288-f3995ee47885"
    },
    {
        "author": "释普度",
        "paragraphs": [
            "今朝七月十五，衲僧拄杖起舞。",
            "头顶西天，脚踏东土。",
            "游历百城，不移寸步。",
            "阿呵呵，白云绽处青山露。"
        ],
        "title": "偈颂一百二十三首  其一○八",
        "id": "3333df0f-d47c-4331-8344-034bab55a34d"
    },
    {
        "author": "释普度",
        "paragraphs": [
            "二大老，一人船行，一人步到。",
            "狭路相逢，掀眉一笑。"
        ],
        "title": "偈颂一百二十三首  其一○九",
        "id": "f846e657-5902-4351-b210-4eb872d4e6fb"
    },
    {
        "author": "释普度",
        "paragraphs": [
            "天无四壁，大地为炉。",
            "篱头吹觱栗，寒鴈一声孤。",
            "老胡若不渡江去，至今火种一星无。"
        ],
        "title": "偈颂一百二十三首  其一一○",
        "id": "a4082315-7e60-4d04-9adc-0645c55ef42f"
    },
    {
        "author": "释普度",
        "paragraphs": [
            "邬那青青处，山高云半垂。",
            "面面栽荆棘，游人到者稀。",
            "寥寥五十载，昨是今何非。",
            "太湖三万六千顷，月在波心说向谁。"
        ],
        "tags": [
            "太湖"
        ],
        "title": "偈颂一百二十三首  其一一一",
        "id": "9f5345e1-6f7e-4d3a-b8a3-7d01ef603065"
    },
    {
        "author": "释普度",
        "paragraphs": [
            "震法雷，击法皷。",
            "玉角金鳞，兴云吐雾。",
            "机前拶倒凌霄峰，大地撮来无寸土。",
            "杀活全提，平欺佛祖。"
        ],
        "title": "偈颂一百二十三首  其一一二",
        "id": "8482ffd2-cb02-4fb5-936a-dbf23f2183ea"
    },
    {
        "author": "释普度",
        "paragraphs": [
            "骄阳正酷火云飞，一雨霶𩃱彻四维。",
            "䆉稏吹香民已乐，山川草木亦光辉。"
        ],
        "title": "偈颂一百二十三首  其一一三",
        "id": "de2e6671-34df-4e2e-987f-28a6bf1434a0"
    },
    {
        "author": "释普度",
        "paragraphs": [
            "铁网漫漫面面开，百城几度去还来。",
            "二千年结知谁解，又着三文买草鞋。"
        ],
        "title": "偈颂一百二十三首  其一一四",
        "id": "0ef1a85d-7504-4c1c-8585-6ddfbc89a919"
    },
    {
        "author": "释普度",
        "paragraphs": [
            "佛法无人说，虽慧不能了。",
            "幸然平似镜，何用曲如钩。"
        ],
        "title": "偈颂一百二十三首  其一一五",
        "id": "99968163-87c3-4ad7-93e3-5d94124dc223"
    },
    {
        "author": "释普度",
        "paragraphs": [
            "时临秋九，不寒不热。",
            "瓦砾鸣秋蛩，茅檐挂残月。",
            "各自着便宜，正是好时节。"
        ],
        "title": "偈颂一百二十三首  其一一六",
        "id": "4e10eb33-7840-4019-84a4-66b158a25214"
    },
    {
        "author": "释普度",
        "paragraphs": [
            "一日三，三日九。",
            "只知暑往寒来，不觉躘蹱老朽。",
            "退一步，绝离微。",
            "百花开尽後，黄菊在东篱。"
        ],
        "title": "偈颂一百二十三首  其一一七",
        "id": "db6aec23-29d4-4022-9b2a-19cd6568b64b"
    },
    {
        "author": "释普度",
        "paragraphs": [
            "忆昔当年错访寻，被他用尽毒肝心。",
            "赚来赚到凌霄顶，火冷云寒恨转深。",
            "冤可解，不可结，必竟如今甚时节。",
            "打拳何似吃拳时，此理明明向谁说。",
            "旋汲龙渊万丈深，烂煮春茶飜白雪。"
        ],
        "title": "偈颂一百二十三首  其一一八",
        "id": "43d9b347-072b-4b0d-9473-e431fe9c529f"
    },
    {
        "author": "释普度",
        "paragraphs": [
            "径山一椀上元灯，不是攒花剪簇成。",
            "等闲拈起当阳挂，烁破诸方鬼眼睛。"
        ],
        "title": "偈颂一百二十三首  其一一九",
        "id": "122dc492-6a68-4866-8a73-50b99e00b918"
    },
    {
        "author": "释普度",
        "paragraphs": [
            "踏断洛阳桥，直上妙峰顶。",
            "拈得家传黑竹篦，搅动龙渊千尺井。",
            "四五处雷动风行，八九十春花月影。",
            "为人端的无情，独脱单提谁领。",
            "竹篦虽折典刑存，闻见犹能发深省。"
        ],
        "title": "偈颂一百二十三首  其一二○",
        "id": "3dfcce42-64c5-4572-b3ee-a7e543ba17ac"
    },
    {
        "author": "释普度",
        "paragraphs": [
            "声前一句，格外一机。",
            "不堕古今，宁存凡圣。",
            "妙高台上，玉鉴光中。",
            "日日安居，时时禁足。",
            "风恬浪静，海晏河清。",
            "长期短期，平等受用。",
            "阑干同倚不同倚，消得龙王多少风。"
        ],
        "title": "偈颂一百二十三首  其一二一",
        "id": "1af7f840-ef5e-4275-8c8a-6f445441cb9d"
    },
    {
        "author": "释普度",
        "paragraphs": [
            "学道先须有悟由，贼无种，相皷儱，还如曾斗快龙舟，碧眼胡僧笑不休。",
            "虽然旧阁闲田地，物见主，眼卓竖。",
            "一度赢来方始休，绿杨影里戴嵩牛。",
            "如是安居，如是禁足。",
            "知投身于火悉皆成火，似镕像为金莫不□□。"
        ],
        "title": "偈颂一百二十三首  其一二二",
        "id": "7a946353-ce0b-4da9-9888-dd81594a35b7"
    },
    {
        "author": "释普度",
        "paragraphs": [
            "今岁今宵尽，明年明日来。",
            "寒随一夜去，春逐五更回。"
        ],
        "title": "偈颂一百二十三首  其一二三",
        "id": "cc932085-4d67-4817-8a38-3bd9d6ca8b0b"
    },
    {
        "author": "释普度",
        "paragraphs": [
            "恩怨重重分未分，再来不见旧时人。",
            "娟娟宿鹭亭前月，忍照西风吹白苹。"
        ],
        "title": "悼天童晦岩和尚",
        "id": "9917ff0c-ce0a-43ea-aea1-d21815d3dab4"
    },
    {
        "author": "释普度",
        "paragraphs": [
            "文彩全彰拄杖头，吴山楚水兴悠悠。",
            "江声一夜催行色，踏断石桥方始休。"
        ],
        "title": "送文上人游台荡",
        "id": "c2d02718-89a2-435f-a823-b2a3355d9831"
    },
    {
        "author": "释普度",
        "paragraphs": [
            "清远溪边札寨时，春风簇簇露枪旗。",
            "谁知唤客吃茶处，万别千差一道归。"
        ],
        "title": "送森知客",
        "id": "7ba4f7de-c5b4-4e89-800f-c3e9f10121f4"
    },
    {
        "author": "释普度",
        "paragraphs": [
            "死生事大方行脚，彻骨贫穷未到家。",
            "一百十城回首处，大淮南畔有高沙。"
        ],
        "title": "送高邮友上人",
        "id": "279afd84-507e-47fd-9390-ba58b10ecdd9"
    },
    {
        "author": "释普度",
        "paragraphs": [
            "楖𣗖杖头悬日月，草鞋跟底带山川。",
            "逢人问着吾家事，灵鹫峰前是冷泉。"
        ],
        "title": "送云上人",
        "id": "5aed0e3a-0cc4-42f7-ac3b-9f43af957fd4"
    },
    {
        "author": "释普度",
        "paragraphs": [
            "鉴在机先已是迟，电光石火亦难追。",
            "鹫峰点着便回去，终不重安眼上眉。"
        ],
        "title": "送鉴上人",
        "id": "e797b92f-148e-4ded-b30f-32837795c18c"
    },
    {
        "author": "释普度",
        "paragraphs": [
            "吾道从来没正偏，就中达者便为先。",
            "花前一笑即回首，此去西川路八千。"
        ],
        "title": "送达州先上人",
        "id": "9de6a051-8d9c-42f6-be5d-39742a6ee820"
    },
    {
        "author": "释普度",
        "paragraphs": [
            "杨岐担子无轻重，上得肩时便着行。",
            "咬定牙关提正令，卷舒杀活任纵横。"
        ],
        "title": "付法衣与琼林侍者",
        "id": "fc66848f-df1a-4bf2-874d-86b4c9614f9c"
    },
    {
        "author": "释普度",
        "paragraphs": [
            "舌端异味已全抛，松竹烟云作淡交。",
            "有口不吞三世佛，一天风月任萧骚。"
        ],
        "title": "示食三白通庵主",
        "id": "69c6becd-4fef-4f08-b3ff-947eb627a703"
    },
    {
        "author": "释普度",
        "paragraphs": [
            "瘦坐清行合涧边，衲衣楚楚湿苍烟。",
            "春光尽逐杖黎去，留得暮山啼断猿。"
        ],
        "title": "送僧",
        "id": "984cef7e-e2ab-4210-9489-0c8ce2e63562"
    },
    {
        "author": "释普度",
        "paragraphs": [
            "参禅不是小因缘，立志当如铁石坚。",
            "百城靠倒无依倚，回首归来吃痛拳。"
        ],
        "title": "送小师淳志游方",
        "id": "e9c68c56-88b9-4572-b5ea-e469c46bfb6e"
    },
    {
        "author": "释普度",
        "paragraphs": [
            "一切尘中坚密身，尘尘顿现本来人。",
            "了知此外更无佛，野鸟山花别是春。"
        ],
        "title": "示倪居士",
        "id": "9cc38fd8-9612-4308-8b1f-2f0967b8a1ee"
    },
    {
        "author": "释普度",
        "paragraphs": [
            "参禅乃是丈夫事，良马从来不用鞭。",
            "六窗尽启干坤大，万里无云一片天。"
        ],
        "title": "示马路钤",
        "id": "d2b38275-4604-4b66-8828-47d79f855a68"
    },
    {
        "author": "释普度",
        "paragraphs": [
            "龙门浪里翻身出，凛凛风生气宇清。",
            "归到石桥君自看，杖头犹带怒涛声。"
        ],
        "title": "送僧归天台",
        "id": "8d644df2-3782-4677-9a4f-b0e2e25e8feb"
    },
    {
        "author": "释普度",
        "paragraphs": [
            "辊底怒涛千丈雪，转空明月一天秋。",
            "赠行莫道□□窖，历历君家拄杖头。"
        ],
        "title": "送楷维那",
        "id": "7aa63b56-3476-42a0-80c5-ea30db3be1bd"
    },
    {
        "author": "释普度",
        "paragraphs": [
            "粪埽堆头拾得来，花前不觉笑颜开。",
            "灵山写作送行句，留与丛林作祸胎。"
        ],
        "title": "送浄头道者",
        "id": "5e02b4d0-3562-4c90-9e5d-80f75c258472"
    },
    {
        "author": "释普度",
        "paragraphs": [
            "千丈岩垂云万叠，老龙高卧见还稀。",
            "子今决志攀鳞角，莫顾岩前雪浪飞。"
        ],
        "title": "送小师淳真参雪窦",
        "id": "905b910b-8481-4372-83c0-ea3a378acbdf"
    },
    {
        "author": "释普度",
        "paragraphs": [
            "我羡怡斋去又来，涧边无一点尘埃。",
            "高风凛凛照今古，有口不谈声似雷。"
        ],
        "title": "送怡斋周居士兼简汤东涧",
        "id": "73511acc-bbcd-400b-9913-de5b858bf48c"
    },
    {
        "author": "释普度",
        "paragraphs": [
            "见处分明得处亲，直于剑刃上翻身。",
            "连云栈阁重回首，已是昔人非昔人。"
        ],
        "title": "送见上人归剑州",
        "id": "db966173-04d2-40eb-b7da-9d4f1aefa9d7"
    },
    {
        "author": "释普度",
        "paragraphs": [
            "南山鳖鼻死多时，何苦崎岖要觅伊。",
            "无底篮儿收拾得，不妨挑取杖头归。"
        ],
        "title": "送僧之雪峰",
        "id": "10cb7abd-2a25-40c3-927f-384a39eb2d36"
    },
    {
        "author": "释普度",
        "paragraphs": [
            "常忆西湖处士家，疎枝冷蕊自横斜。",
            "精明一片当时事，只欠清香不欠华。"
        ],
        "tags": [
            "西湖"
        ],
        "title": "墨梅",
        "id": "cd84b7dd-3148-4144-9faa-8a189d837902"
    },
    {
        "author": "释普度",
        "paragraphs": [
            "此心未决应须决，决了而今更问谁。",
            "日用堂堂无向背，春山一任鹧鸪啼。"
        ],
        "title": "大疑",
        "id": "f327c7ae-f0fd-459c-bd25-c57c5dc0cfaf"
    },
    {
        "author": "释普度",
        "paragraphs": [
            "长江万里涌金鳌，屹立中流气势豪。",
            "直下放教根脚稳，任教八面起风涛。"
        ],
        "tags": [
            "长江"
        ],
        "title": "金山修砖岸",
        "id": "f53763e7-b59f-47c1-a33b-157452fac1c7"
    },
    {
        "author": "释普度",
        "paragraphs": [
            "分明印板脱将来，只为劳生眼未开。",
            "破一微尘翻得出，大千沙界起云雷。"
        ],
        "title": "印藏经",
        "id": "b47a1c98-a23d-477a-a2a2-af9a6fe1de50"
    },
    {
        "author": "释普度",
        "paragraphs": [
            "儿孙一代错商量，抖擞瞿昙烂肚肠。",
            "三昧火熏三毒火，家私那许外人扬。"
        ],
        "title": "焙经",
        "id": "25bb11de-ccd5-404b-81ef-9e39c90ae550"
    },
    {
        "author": "释普度",
        "paragraphs": [
            "短策轻囊称野情，憧憧何事过钱清。",
            "入门吃饭出门去，莫道沃洲山水青。"
        ],
        "title": "钱清接待",
        "id": "617efe7d-093f-45f6-af86-e1e7ce754162"
    },
    {
        "author": "释普度",
        "paragraphs": [
            "先生得道医牙齿，痛令不痛消弹指。",
            "饱饭吾今八十年，未尝咬着一粒米。"
        ],
        "title": "赠医牙道人",
        "id": "81234704-b1a7-451b-9e6a-808cecd3e07b"
    },
    {
        "author": "释普度",
        "paragraphs": [
            "点划纵横一脱新，之乎者也转精神。",
            "只于黑白分明处，验尽寻行数墨人。"
        ],
        "title": "碑匠",
        "id": "1fa68968-eeac-49c3-a5fd-454ceeb2b8bc"
    },
    {
        "author": "释普度",
        "paragraphs": [
            "工夫用处没蹻踦，心手相应合自知。",
            "毫发尽时消息尽，不妨眼上又安眉。"
        ],
        "title": "浄发",
        "id": "80656834-55c3-4b9b-b7ec-beae4d48a941"
    },
    {
        "author": "释普度",
        "paragraphs": [
            "万乘尊荣都弃了，六年雪岭受饥寒。",
            "明星一见便回首，到底依前被眼瞒。"
        ],
        "title": "出山相赞",
        "id": "7c61a611-2606-4b50-b021-00d18b4ad72c"
    },
    {
        "author": "释普度",
        "paragraphs": [
            "苦海横身一叶轻，黑风吹堕任纵横。",
            "要令险处人回首，月在补陀天际生。"
        ],
        "title": "观音赞",
        "id": "f45aaa74-f198-47b2-bccc-ff87164d9a2b"
    },
    {
        "author": "释普度",
        "paragraphs": [
            "神清风韵高，鬓绿云鬟小。",
            "赚尽好郎君，法华都诵了。",
            "到头姻娅不成双，金沙月影空相照。"
        ],
        "title": "马郎妇赞",
        "id": "94bc36ef-194a-4fa3-bdbf-5fd610dab698"
    },
    {
        "author": "释普度",
        "paragraphs": [
            "竺国太平思泛海，中华祸起向东来。",
            "当时不遇梁天子，只好深深掘地埋。"
        ],
        "title": "达磨赞二首  其一",
        "id": "bf595103-186f-4fbd-8a18-789e50ab64e8"
    },
    {
        "author": "释普度",
        "paragraphs": [
            "梁皇法令岂徒劳，滞货私通价转高。",
            "芦苇萧萧熊耳月，至今大地是波涛。"
        ],
        "title": "达磨赞二首  其二",
        "id": "31b6512d-9c42-4c5f-b16a-8f519f72e570"
    },
    {
        "author": "释普度",
        "paragraphs": [
            "剪刀拂尺，高挂金锡。",
            "卖狗悬羊，多虚少实。",
            "掉发武帝赶达磨过江，五叶一花，从此狼藉。",
            "稽首十二面观音，正面有谁识得，㘞。"
        ],
        "title": "宝公赞",
        "id": "d3418c1a-6c9a-4bb3-b533-b13d34e0b5c0"
    },
    {
        "author": "释普度",
        "paragraphs": [
            "兜率内宫不肯住，杖挑布袋红尘去。",
            "不知开口笑何人，待你下生人笑你。",
            "阿呵呵，宽着肚皮等着他。"
        ],
        "title": "布袋赞",
        "id": "d9b2fe3e-4cf2-4758-a49e-662cdeed03ec"
    },
    {
        "author": "释普度",
        "paragraphs": [
            "金华圣者无人识，相逢便讨猪头吃。",
            "回首还从旧路归，春风一阵香狼藉。"
        ],
        "title": "猪头和尚赞",
        "id": "7d25bd30-ef8a-489c-a0bf-ae7797545325"
    },
    {
        "author": "释普度",
        "paragraphs": [
            "不钓鲸鳌只捞蚬，得些滋味兴偏佳。",
            "拈来塞断娘生口，一段风光属当家。"
        ],
        "title": "蚬子赞",
        "id": "6eade0e3-38bb-4fbc-8ae9-c9057f7e535a"
    },
    {
        "author": "释普度",
        "paragraphs": [
            "没伎俩，爱吟诗。",
            "一句子，少人知。",
            "寥寥静听松风吹。"
        ],
        "title": "寒山赞",
        "id": "813c9f60-4beb-4dc7-8aef-d88a314066b1"
    },
    {
        "author": "释普度",
        "paragraphs": [
            "生扫箒，用得亲。",
            "休指注，枉辛勤。",
            "本来田地绝纤尘。"
        ],
        "title": "拾得赞",
        "id": "84ecb5f9-d889-41b7-a5a7-75ffc35e1587"
    },
    {
        "author": "释普度",
        "paragraphs": [
            "瓶内水，松下经。",
            "有人来问，觌面相呈。",
            "白云散尽秋天青。"
        ],
        "title": "药山赞",
        "id": "9d02fd42-50c7-4984-9133-ade130f6e5ee"
    },
    {
        "author": "释普度",
        "paragraphs": [
            "山窈窕，路羊肠。",
            "紫泥下诏，御墨犹香。",
            "报道我侬煨芋忙。"
        ],
        "title": "懒瓒赞",
        "id": "fc435be5-4256-4c20-a6e6-76b1d9a3a6ae"
    },
    {
        "author": "释普度",
        "paragraphs": [
            "担疏钞行脚，大负不平气。",
            "失脚到龙潭，未惬平生意。",
            "吹灭纸灯时，拶着娘生鼻。",
            "便将一炬火，烧却闲故纸。",
            "从兹愤愤觅冤雠，一条白棒掀天地。"
        ],
        "title": "德山赞",
        "id": "626a52bc-f1a5-4338-90b9-622631506be1"
    },
    {
        "author": "释普度",
        "paragraphs": [
            "黄蘗山头兀坐，开口咬着生铁。",
            "高安滩上飜身，也似掉棒打月。",
            "从兹便解，赤手白拈，以楔出楔。",
            "别别，无位真人干屎橛。"
        ],
        "title": "临济赞",
        "id": "852d6cf3-cf7e-4647-a072-f55e9a8dacb2"
    },
    {
        "author": "释普度",
        "paragraphs": [
            "荡荡慈风弥宇宙，滔滔辩泻四河清。",
            "毗卢海印全身佩，香拥优昙满帝城。"
        ],
        "title": "佛光法师赞",
        "id": "b9147f7f-1875-48e8-9738-0da6670ee8f3"
    },
    {
        "author": "释普度",
        "paragraphs": [
            "戏海狞龙，出山猛虎。",
            "眼盖干坤，气吞佛祖。",
            "严法令则滴水冰生，提向上则超今越古。",
            "九据名蓝，三奉诏旨。",
            "无愧当年面壁人，只是口门多一齿。"
        ],
        "title": "虚堂和尚赞",
        "id": "c0bac796-8f11-45de-890c-6304488ff0a6"
    },
    {
        "author": "释普度",
        "paragraphs": [
            "隠峰有女弟，我亦有女弟。",
            "虽然各自行，必竟同时至。",
            "花开花落觉城东，儿孙代代长相继。"
        ],
        "title": "觉城夏大师赞",
        "id": "dc0a6afd-bd46-4e19-8666-2593f573a2a0"
    },
    {
        "author": "释普度",
        "paragraphs": [
            "画得十分，且信一半。",
            "脚尾脚头，浑无畔岸。",
            "一点鬼眼睛，黑豆终难换。",
            "徐行缓步五峰头，一轮明月凌霄汉。"
        ],
        "title": "自赞",
        "id": "fbb162c3-dde3-4834-a4fa-021fea88a832"
    },
    {
        "author": "释普度",
        "paragraphs": [
            "渠侬面目，画则不似。",
            "只因伎俩全无，重负杨岐担子。",
            "棒喝机前，阿谁敢拟。",
            "横抛竖掷破沙盆，通玄峰顶清风起。"
        ],
        "title": "穹窿森长老请赞",
        "id": "be6b8803-2017-43a6-a897-eea4959f7a7c"
    },
    {
        "author": "释普度",
        "paragraphs": [
            "百丑千拙，无法可说。",
            "一个拳头，硬如生铁。",
            "放开则日耀扶桑，捏聚则干坤黯黑。",
            "冤家莫兴恶相从，正法眼藏瞎馿灭。"
        ],
        "title": "日本琼林侍者请赞",
        "id": "cc9ffc1a-8291-4d2c-9757-44be5407aad3"
    },
    {
        "author": "释普度",
        "paragraphs": [
            "工夫缜密，描画不及。",
            "正令全提，佛也不识。",
            "十分恶毒得人憎，付与破家五逆。"
        ],
        "title": "小师淳缜请赞",
        "id": "6b409eeb-98b0-45ff-9a20-40ad788b035b"
    },
    {
        "author": "释普度",
        "paragraphs": [
            "据坐胡床，风生万壑。",
            "无说而说，无作而作。",
            "声前的的有来源，必竟不留元字脚。"
        ],
        "title": "小师淳元请赞",
        "id": "e56651e8-c54e-4d75-9939-5a53dd5d98cd"
    },
    {
        "author": "释普度",
        "paragraphs": [
            "头白眉须白，胸中无点墨。",
            "说禅不入时样，一味点胸点肋。",
            "密意分明生汝边，何待当来问弥勒。"
        ],
        "title": "小师淳密请赞",
        "id": "92e0f49a-cf43-4120-8fb0-c991ba625173"
    },
    {
        "author": "释普度",
        "paragraphs": [
            "这汉酷毒，元无面目。",
            "描画难成，下笔则触。",
            "瞎衲僧正眼，灭老胡种族。",
            "殃害丛林卒未休，一时付与清江郁。"
        ],
        "title": "郁维那请赞",
        "id": "cf343a5f-a8ad-4e2b-8e6f-cb802de3ea8c"
    },
    {
        "author": "释普度",
        "paragraphs": [
            "面目可憎，胸中条直。",
            "勿彼勿此，何损何益。",
            "不将佛法当人情，一任破沙盆狼藉。"
        ],
        "title": "益侍者请赞",
        "id": "3a0b65e2-dc3b-4d63-8e73-133bcf324c67"
    },
    {
        "author": "释普度",
        "paragraphs": [
            "心直如弦，性急似箭。",
            "翻手覆手，日面月面。",
            "零敲碎打破沙盆，我见人见众生见寿者见。"
        ],
        "title": "寮前老郎请赞",
        "id": "546793cf-1818-4190-909b-ae93815db0b4"
    },
    {
        "author": "释普度",
        "paragraphs": [
            "八十二年，驾无底船。",
            "踏翻归去，明月一天。"
        ],
        "title": "辞世颂",
        "id": "46411224-92a1-4a91-844e-dc656df0dc08"
    },
    {
        "author": "释普度",
        "paragraphs": [
            "双林树下手摩胸，说有谈无恣脱空。",
            "若谓瞿昙曾入灭，错教啼鸟笑春风。"
        ],
        "title": "颂古一首",
        "id": "28e4c16d-5209-44be-886a-099be3b70fe6"
    },
    {
        "author": "释普度",
        "paragraphs": [
            "汲来崖瀑煮新茶，紫玉瓯中现瑞霞。",
            "到此豁然如梦觉，一天疏雨湿秋花。"
        ],
        "title": "和静照诗韵  其一",
        "id": "8c03ba46-1e57-4978-b2b5-6b3b678ec49d"
    },
    {
        "author": "释普度",
        "paragraphs": [
            "磵边云泠裛苍苔，木杪金灯午夜开。",
            "更问昙猷在何许，分明犹隔海门来。"
        ],
        "title": "和静照诗韵  其二",
        "id": "63703a0c-3674-43ea-9685-fae2e9e6c551"
    },
    {
        "author": "释智朋",
        "paragraphs": [
            "不立孤危，了无藏覆。",
            "掉臂因行，推门入臼。"
        ],
        "title": "偈颂一百六十九首  其一",
        "id": "2ad1a387-0a55-4fc2-bf11-42808f0b4b0b"
    },
    {
        "author": "释智朋",
        "paragraphs": [
            "佛身无为，不堕诸数。",
            "土块泥团，灯笼露柱。",
            "凤栖不在梧桐树。"
        ],
        "title": "偈颂一百六十九首  其二",
        "id": "aa4cf384-5fa9-4fa0-a773-8b1e29d0575c"
    },
    {
        "author": "释智朋",
        "paragraphs": [
            "北鬰单越，西瞿耶尼。",
            "有利无利，不离行市。"
        ],
        "title": "偈颂一百六十九首  其三",
        "id": "f83a1b25-e2c4-425f-87f3-258a21a8fea3"
    },
    {
        "author": "释智朋",
        "paragraphs": [
            "一灯分灯灯无尽，一处明处处齐透。",
            "闹浩浩中一法不舍，静悄悄处一尘不受。",
            "灯明如来，一场漏逗。"
        ],
        "title": "偈颂一百六十九首  其四",
        "id": "958b09ac-fdf9-4a22-bfc0-78ba021be4c1"
    },
    {
        "author": "释智朋",
        "paragraphs": [
            "事同一家，万别千差。",
            "云门餬餠，赵州吃茶。",
            "何似南山鳖鼻蛇。"
        ],
        "title": "偈颂一百六十九首  其五",
        "id": "8c1c0fd3-34d4-45d9-81da-c3b4617acabd"
    },
    {
        "author": "释智朋",
        "paragraphs": [
            "未举先知，未言先领。",
            "赵州无关，玄沙有岭。",
            "万别千差一印定。"
        ],
        "title": "偈颂一百六十九首  其六",
        "id": "b6e7763f-24d7-45ff-b1d4-b146ddc3d580"
    },
    {
        "author": "释智朋",
        "paragraphs": [
            "卒风暴雨，鼓荡无前。",
            "石裂崖崩，回避不及。",
            "总教丧尽生涯，方见时清道泰。",
            "功不浪施。"
        ],
        "title": "偈颂一百六十九首  其七",
        "id": "b9ea45a1-5dcb-443a-9bd2-623203a3d5d8"
    },
    {
        "author": "释智朋",
        "paragraphs": [
            "秋雨凄凄，秋云黯黯。",
            "修成八万四千斧，不比寻常三五圆。"
        ],
        "title": "偈颂一百六十九首  其八",
        "id": "486c04c0-0b2b-4a62-aa58-57dc7b3597e8"
    },
    {
        "author": "释智朋",
        "paragraphs": [
            "日卓午，夜半子。",
            "千门万户俱开，一声两声砧杵。",
            "流沙浪阔，葱岭无路，达磨何曾归去。"
        ],
        "title": "偈颂一百六十九首  其九",
        "id": "df80a464-7a8d-45e8-9b34-35292a87224b"
    },
    {
        "author": "释智朋",
        "paragraphs": [
            "大地皆冻锁，遍界热如火。",
            "时节不放过，衲僧多蹉过。",
            "不蹉过，深雪之中有一个。"
        ],
        "title": "偈颂一百六十九首  其一○",
        "id": "a0d17912-aeac-4b3e-a3c2-26aec54ab856"
    },
    {
        "author": "释智朋",
        "paragraphs": [
            "伶利衲僧，动无思算。",
            "合水和泥，田头地畔。",
            "构得完全，只得一半，穷坑难满。"
        ],
        "title": "偈颂一百六十九首  其一一",
        "id": "70183421-8436-4653-a6be-a478356768bf"
    },
    {
        "author": "释智朋",
        "paragraphs": [
            "楖𣗖木卷而曲，回天关转地轴。",
            "群阴时时剥尽，一阳日日来复。",
            "为甚罗汉山中冷门难向，不是苦心人不知。"
        ],
        "title": "偈颂一百六十九首  其一二",
        "id": "c9b2d60d-c23c-4bbf-a6d0-7be99a4fa9f6"
    },
    {
        "author": "释智朋",
        "paragraphs": [
            "全身坐在正觉山中，要行便行要用便用。",
            "明星现处路头通，十倍慈悲成脱空。"
        ],
        "title": "偈颂一百六十九首  其一三",
        "id": "5d9d0909-4a6a-40af-88f9-bbdf17bab840"
    },
    {
        "author": "释智朋",
        "paragraphs": [
            "旧岁昨宵去，新年今日来。",
            "灯笼与露柱，不觉笑咍咍。",
            "达磨面壁，云门念七。"
        ],
        "title": "偈颂一百六十九首  其一四",
        "id": "f41c77d7-d61f-4eda-b89a-5cf978c3d352"
    },
    {
        "author": "释智朋",
        "paragraphs": [
            "黄面老子性命，今日落在朋上座手里。",
            "扶起放倒，不为差事。"
        ],
        "title": "偈颂一百六十九首  其一五",
        "id": "8cb8c381-c1a8-4309-acb4-8320d0901bb3"
    },
    {
        "author": "释智朋",
        "paragraphs": [
            "达磨西来，卦文不识。",
            "胡卜乱卜，传至今日。",
            "佛日等是开个铺席，敢向朕兆未分已前。",
            "端平元年正月一。"
        ],
        "title": "偈颂一百六十九首  其一六",
        "id": "affe1f29-db37-469a-9b8d-684b4d24ee3d"
    },
    {
        "author": "释智朋",
        "paragraphs": [
            "桃花烂熳红，灵云眼中血。",
            "不是断肠人，此恨向谁说。"
        ],
        "title": "偈颂一百六十九首  其一七",
        "id": "b644ba71-5e5d-454d-b01a-8385798631d3"
    },
    {
        "author": "释智朋",
        "paragraphs": [
            "胞胎才出播殃尘，直至如今毒害人。",
            "一杓兰汤无限恨，腕头何止重千斤。"
        ],
        "title": "偈颂一百六十九首  其一八",
        "id": "8debf714-fc88-425d-8e85-11096770d058"
    },
    {
        "author": "释智朋",
        "paragraphs": [
            "禁足安居，一句直举。",
            "匝地普天，四月十五。"
        ],
        "title": "偈颂一百六十九首  其一九",
        "id": "df9e1717-a0b7-4dd2-a951-bee2679fcfd4"
    },
    {
        "author": "释智朋",
        "paragraphs": [
            "一叶落，天下秋。",
            "回避不及底眼睛突出，窥觑无门底南州北州。",
            "有来由处没来由。"
        ],
        "title": "偈颂一百六十九首  其二○",
        "id": "76dc747d-3813-437d-9a68-11afdbc6029c"
    },
    {
        "author": "释智朋",
        "paragraphs": [
            "冬不寒，腊後看。",
            "酸风刮地，冻破泥团。",
            "毗卢楼阁前，少林深雪里，谁知犹隔万重关。"
        ],
        "title": "偈颂一百六十九首  其二一",
        "id": "9362771c-a89e-4b31-acba-6b77b00f9aba"
    },
    {
        "author": "释智朋",
        "paragraphs": [
            "滞货无价，烂钱无索。",
            "咬定牙关，将错就错。",
            "天将以夫子为木铎。"
        ],
        "title": "偈颂一百六十九首  其二二",
        "id": "84e0d3a0-6072-4aa9-9274-e6b0da1d1376"
    },
    {
        "author": "释智朋",
        "paragraphs": [
            "提折脚铛，各出只手。",
            "释迦不先，弥勒不後。",
            "妙用临机，如盘珠走。",
            "鼓腹笑复歌，面南看北斗。"
        ],
        "title": "偈颂一百六十九首  其二三",
        "id": "2e0fb54e-5ecf-4d8d-804d-d527cc8fcd74"
    },
    {
        "author": "释智朋",
        "paragraphs": [
            "六载将身草里埋，当时有眼几曾开。",
            "果然见得明星现，未到门庭冷似灰。"
        ],
        "title": "偈颂一百六十九首  其二四",
        "id": "17715521-77c7-42af-87ac-cbfd19c2a026"
    },
    {
        "author": "释智朋",
        "paragraphs": [
            "坐底坐杀，立底立杀。",
            "不知谁是赤须胡，转身句子活鱍鱍。"
        ],
        "title": "偈颂一百六十九首  其二五",
        "id": "692ad558-3e60-4f51-a6a3-fade085d6a37"
    },
    {
        "author": "释智朋",
        "paragraphs": [
            "节届元宵气象新，笙歌竞奏汉宫春。",
            "满城灯火暄和气，车马往来人看人。"
        ],
        "title": "偈颂一百六十九首  其二六",
        "id": "68f6dd47-efe1-4caa-8090-7996aa6b4b1c"
    },
    {
        "author": "释智朋",
        "paragraphs": [
            "四十九年蹲坐处，无明荒草几多愁。",
            "一朝得意春风里，活却从前死路头。"
        ],
        "title": "偈颂一百六十九首  其二七",
        "id": "04f87d96-2007-47d8-a091-3e0031267a9b"
    },
    {
        "author": "释智朋",
        "paragraphs": [
            "黄檗棒头，马祖喝下。",
            "家家春风二三月，处处绿杨堪系马。"
        ],
        "title": "偈颂一百六十九首  其二八",
        "id": "48d41983-ffd3-43ca-aaa8-46a4ec240358"
    },
    {
        "author": "释智朋",
        "paragraphs": [
            "诸佛出世，标拍荒郊，达磨西来，冢添新土。",
            "保福今日，向拜扫无门处打开一路，冬至寒食一百五。"
        ],
        "title": "偈颂一百六十九首  其二九",
        "id": "9ed96e6a-f1f4-4ef8-9b38-54f53da83912"
    },
    {
        "author": "释智朋",
        "paragraphs": [
            "暮春初，修禊事。",
            "少长咸集，群贤毕至。",
            "数树松花，一溪流水。",
            "知惭愧底足以畅叙幽情，无摸索底正好顿张意气。"
        ],
        "title": "偈颂一百六十九首  其三○",
        "id": "d935bf2b-a43b-4119-8fec-3cc96c638847"
    },
    {
        "author": "释智朋",
        "paragraphs": [
            "不舍诸道法，而现凡夫事。",
            "万人游仰处高挂锦标，千波竞起时要须好手。",
            "还如曾斗快龙舟，一度赢来方始休。"
        ],
        "title": "偈颂一百六十九首  其三一",
        "id": "2060b798-fa41-4e3b-843a-54f87207bb3a"
    },
    {
        "author": "释智朋",
        "paragraphs": [
            "动弦别曲，落叶知秋。",
            "普天匝地，骑牛觅牛。"
        ],
        "title": "偈颂一百六十九首  其三二",
        "id": "6dcb8501-8297-4fec-bd8c-018f95a0b345"
    },
    {
        "author": "释智朋",
        "paragraphs": [
            "心月孤圆，光吞万像，起模画样。",
            "光非照境，境亦非存，收拾不上，光境俱亡。"
        ],
        "title": "偈颂一百六十九首  其三三",
        "id": "8d382133-3e7d-4e8f-8d08-40321f5eaeea"
    },
    {
        "author": "释智朋",
        "paragraphs": [
            "得力句子，全身担荷。",
            "水长船高，泥多佛大。",
            "西风鴈字新，东篱菊花老，四十九年谈不到。"
        ],
        "title": "偈颂一百六十九首  其三四",
        "id": "5db6e1bc-a181-4412-a933-80e30309f9cd"
    },
    {
        "author": "释智朋",
        "paragraphs": [
            "行路难，有何难。",
            "不见陶渊明，采菊东篱下，悠然见南山。",
            "彼此丈夫，莫受人瞒。"
        ],
        "title": "偈颂一百六十九首  其三五",
        "id": "8ae375f3-fbee-4dc0-9e87-5972b10ef6c6"
    },
    {
        "author": "释智朋",
        "paragraphs": [
            "多言丧道，多歧亡羊。",
            "浑无颗粒，别甑炊香。",
            "惊起暮天沙上雁，海门斜去两三行。"
        ],
        "title": "偈颂一百六十九首  其三六",
        "id": "e47b3834-5d3c-45a6-bebd-61f79d130e3e"
    },
    {
        "author": "释智朋",
        "paragraphs": [
            "一国之中，圣主最尊。",
            "四民之中，君恩最重。",
            "衲僧居四民之外，正当今日如何报恩。",
            "万年松顶拂云高。"
        ],
        "title": "偈颂一百六十九首  其三七",
        "id": "4c1c4927-ac4b-478c-9165-3e71b202fc9b"
    },
    {
        "author": "释智朋",
        "paragraphs": [
            "错步入雪山，茫茫谩寻讨。",
            "鬼眼忽撑开，草窠里蹲坐。",
            "见底是明星，悟底是什么。",
            "瞿昙瞿昙，未敢相保。"
        ],
        "title": "偈颂一百六十九首  其三八",
        "id": "b7a47e3a-181c-4d07-ac8f-306f25424cbb"
    },
    {
        "author": "释智朋",
        "paragraphs": [
            "天寒人，寒彻骨，迥无依倚。",
            "拳到踢到当机，贵得峥嵘。",
            "眼里无筋，韩獹逐块，皮下有血，杓卜虚声。"
        ],
        "title": "偈颂一百六十九首  其三九",
        "id": "2a783cfd-a220-46e7-bed4-4fd3964fe8b8"
    },
    {
        "author": "释智朋",
        "paragraphs": [
            "冻云垂野，掠地冲风。",
            "干坤把定，凡圣潜踪。",
            "堪笑神光曾断臂，至今埋在雪堆中。"
        ],
        "title": "偈颂一百六十九首  其四○",
        "id": "1ee04d9c-65a5-4c63-8d22-ffc4c2b59372"
    },
    {
        "author": "释智朋",
        "paragraphs": [
            "向上机，活人句。",
            "石火电光，葛藤露布。",
            "灵踪更在猿啼处。"
        ],
        "title": "偈颂一百六十九首  其四一",
        "id": "a644af8d-924e-4388-8f51-fd18aed94259"
    },
    {
        "author": "释智朋",
        "paragraphs": [
            "尘劫事，只如今。",
            "向这里瓦解冰销，如水入水，似金博金。",
            "未知年穷岁尽在，三年一闰。"
        ],
        "title": "偈颂一百六十九首  其四二",
        "id": "6fc5ea14-2f3b-4056-af56-1d0195b0047a"
    },
    {
        "author": "释智朋",
        "paragraphs": [
            "大无外，细无内。",
            "斗换星移，明珠绝颣。",
            "权实不到处，宾主历然时，佛祖无门着眼窥。"
        ],
        "title": "偈颂一百六十九首  其四三",
        "id": "f28b1b19-dcc4-410c-a6d6-b83a9b99b012"
    },
    {
        "author": "释智朋",
        "paragraphs": [
            "尘劫至今，堂堂丈夫。",
            "无毫发许，盖覆得渠。",
            "觅之转失，亲之转疏。",
            "不论圣凡，说甚贤愚。",
            "直饶放下屠刀，衲僧门下未敢相许。"
        ],
        "title": "偈颂一百六十九首  其四四",
        "id": "39e2cbf4-57dc-4a4e-823b-6060467dd2db"
    },
    {
        "author": "释智朋",
        "paragraphs": [
            "分明见彻，开口犹难，蓦过重关，转身无路。",
            "只这拙处，作么生去。",
            "不得有语，不得无语，发机须是千钧弩。"
        ],
        "title": "偈颂一百六十九首  其四五",
        "id": "77cbaafb-8639-460d-a79a-ae02c3425e2c"
    },
    {
        "author": "释智朋",
        "paragraphs": [
            "履践平实道路，倚门傍户。",
            "敲磕崄峻门庭，接响承虚。",
            "无师智，自然智。",
            "推倒大梅峰，一举九万里。",
            "保福缓缓向道，伏惟安置。"
        ],
        "title": "偈颂一百六十九首  其四六",
        "id": "17319e90-6266-4ab1-ae58-d3f6076a77b0"
    },
    {
        "author": "释智朋",
        "paragraphs": [
            "东开西闭，滞在门庭，左出右入，重添途辙。",
            "新香山有条活路，与诸人共行去也。"
        ],
        "title": "偈颂一百六十九首  其四七",
        "id": "c45aa0c1-3942-4a25-af1d-b3582f526d6d"
    },
    {
        "author": "释智朋",
        "paragraphs": [
            "礼自己佛，烧自己香。",
            "容颜甚奇妙，光明照十方。"
        ],
        "title": "偈颂一百六十九首  其四八",
        "id": "85efa6c0-49bd-4422-83a5-20cd4d86106c"
    },
    {
        "author": "释智朋",
        "paragraphs": [
            "老僧轩前黄菊花，不可胜数如恒沙。",
            "谁在画楼沽酒处，相邀来吃赵州茶。"
        ],
        "title": "偈颂一百六十九首  其四九",
        "id": "c1cddaab-b652-4d38-ba46-63f14dfcc3a8"
    },
    {
        "author": "释智朋",
        "paragraphs": [
            "雪山六载自欺瞒，耿耿明星碧汉间。",
            "开眼更无回避处，普天匝地黑漫漫。",
            "古今日月，古今星辰。",
            "若教频下泪，沧海也须干。"
        ],
        "title": "偈颂一百六十九首  其五○",
        "id": "5d701db3-8a61-41f7-b2ec-172ff0ac84cb"
    },
    {
        "author": "释智朋",
        "paragraphs": [
            "此大楼阁，无住无去。",
            "此楼阁门，无开无闭。",
            "作者同归，不劳弹指。"
        ],
        "title": "偈颂一百六十九首  其五一",
        "id": "69de2d0f-220a-49b8-a5fc-537c2787cf09"
    },
    {
        "author": "释智朋",
        "paragraphs": [
            "七佛前引，维摩後随。",
            "但知逐队随邪，脚跟何曾点地。"
        ],
        "title": "偈颂一百六十九首  其五二",
        "id": "ed55cf75-3345-4fdb-af87-48955fcfe5c0"
    },
    {
        "author": "释智朋",
        "paragraphs": [
            "雪窦与么说话，要瞒诸人则易，埋没诸人则难。",
            "出门见山水，入门见佛殿。"
        ],
        "title": "偈颂一百六十九首  其五三",
        "id": "24e7a816-17ec-467b-967c-f1d2cbc8b3bf"
    },
    {
        "author": "释智朋",
        "paragraphs": [
            "武帝高悬圣鉴，要见缁素分明。",
            "大士觌面当机，且非索盐奉马。",
            "检点将来，只知卖贵，不知卖贱，可惜武帝当时放过，随後好与一拶。",
            "非僧非道非俗，管取口干舌大。"
        ],
        "title": "偈颂一百六十九首  其五四",
        "id": "ecb652b5-9fae-4c78-9095-a127fbce6852"
    },
    {
        "author": "释智朋",
        "paragraphs": [
            "一不得向，二不得讨，廊下闲行，堂中打坐。",
            "眼里耳里，观世音，胡达磨，过。"
        ],
        "title": "偈颂一百六十九首  其五五",
        "id": "5a78adf3-f522-4841-818b-55bb41931072"
    },
    {
        "author": "释智朋",
        "paragraphs": [
            "握骊颔明珠，秉金刚宝剑，日日禁足安居，个个心空及第，犹是衲僧寻常行履。",
            "双林乍入院来，不敢背俗违时，下座且与诸人普同作礼。"
        ],
        "title": "偈颂一百六十九首  其五六",
        "id": "fbf0fa21-b2a5-458d-bb78-c4324ec099a8"
    },
    {
        "author": "释智朋",
        "paragraphs": [
            "悲愿海，四生海。",
            "出没卷舒，圆融自在。",
            "善慧大士来也，石火电光，且过一边。",
            "拟欲抬眸，龙华会里。"
        ],
        "title": "偈颂一百六十九首  其五七",
        "id": "5702c919-eb25-4917-94c9-291263e750f3"
    },
    {
        "author": "释智朋",
        "paragraphs": [
            "半夜三更，天昏地黑。",
            "赤肉团边，捉得个贼。",
            "正好朝打三千，暮打八百。"
        ],
        "title": "偈颂一百六十九首  其五八",
        "id": "45b53419-6dc2-4a81-bf79-8fa1334d8b68"
    },
    {
        "author": "释智朋",
        "paragraphs": [
            "天得中，星辰罗。",
            "地得中，阴阳和。",
            "衲僧得中，罢却干戈。",
            "随寒逐暑，徒自波波。",
            "一夏九十日，今日是中夏，诸人未举先和。",
            "因甚问着如何是汝心，却又不会，拄杖子到此，也不得无过。",
            "是汝诸人，还知痛痒么。"
        ],
        "title": "偈颂一百六十九首  其五九",
        "id": "767eafe9-7e95-4933-a500-6ea0c8ceef35"
    },
    {
        "author": "释智朋",
        "paragraphs": [
            "圣制安居处，凡夫路不同。",
            "过去不可得，现在不可得，未来不可得。",
            "掀翻毗卢楼阁，只在顷刻。",
            "天上无弥勒，地下无弥勒。"
        ],
        "title": "偈颂一百六十九首  其六○",
        "id": "a7c3bd66-1c69-44b5-adfa-00eebffb831c"
    },
    {
        "author": "释智朋",
        "paragraphs": [
            "老木成乔林，秋空见明月。",
            "芥子之中入正定，须弥山中从定出。",
            "过去佛，现在佛，未来佛，无物堪比伦，教我如何说。"
        ],
        "title": "偈颂一百六十九首  其六一",
        "id": "3bade99c-20be-46e7-a96e-e6155385da60"
    },
    {
        "author": "释智朋",
        "paragraphs": [
            "灵龟未兆之际，黑豆未芽已前，道得一句，盖地盖天，犹未是无师句自然句。",
            "秋风高，秋空阔，雪峰何曾桶底脱。"
        ],
        "title": "偈颂一百六十九首  其六二",
        "id": "4b9d5188-968b-4bca-acd0-da555c69ccbf"
    },
    {
        "author": "释智朋",
        "paragraphs": [
            "天上星，夜夜现。",
            "眼豁开，方始见。",
            "黄面瞿昙，脑後拔箭。"
        ],
        "title": "偈颂一百六十九首  其六三",
        "id": "7758fa95-6bb2-4a00-917f-29865f05f5a1"
    },
    {
        "author": "释智朋",
        "paragraphs": [
            "寒时寒杀，热时热杀。",
            "诸方普请寒暄。",
            "双林寒时热杀，热时寒杀。",
            "且非别换条贯，大士从来头戴冠。"
        ],
        "title": "偈颂一百六十九首  其六四",
        "id": "895f5067-730b-428c-b66b-ee24376cfb02"
    },
    {
        "author": "释智朋",
        "paragraphs": [
            "三界无安，犹如火宅。",
            "良医之门，愈多病人。",
            "傅大士打失鼻孔眼睛，至今寻讨不见。",
            "胡相公偏要向高高峰顶起殿，不管盐贵米贱。",
            "春风一阵来，花开三五片。",
            "达磨大师挨拶不入，忽携只履返西天。"
        ],
        "title": "偈颂一百六十九首  其六五",
        "id": "ad52c08c-cdb5-4624-afc2-1bd7f5cd0ba0"
    },
    {
        "author": "释智朋",
        "paragraphs": [
            "一处通，千处万处绝罗笼。",
            "青山常在，知识难逢。",
            "威音王已前，犹是坐家致仕。",
            "衲僧气宇如王，沩山笠子，志公拄杖。"
        ],
        "title": "偈颂一百六十九首  其六六",
        "id": "ffd40cde-24e6-42b5-a884-4bf7d0efb4a2"
    },
    {
        "author": "释智朋",
        "paragraphs": [
            "大海一沤，未发已前。",
            "坤六段，干三连。",
            "拟欲眨眼，馿年馿年。"
        ],
        "title": "偈颂一百六十九首  其六七",
        "id": "d4490c6c-e296-4e25-9a8b-5c91d2b08b1c"
    },
    {
        "author": "释智朋",
        "paragraphs": [
            "双林树下生，双林树下灭。",
            "生死不相关，彼此是途辙。"
        ],
        "title": "偈颂一百六十九首  其六八",
        "id": "da8b1f89-9de7-4909-aa35-fc79878a88a6"
    },
    {
        "author": "释智朋",
        "paragraphs": [
            "正旦令晨，物物咸新。",
            "衲僧应时纳佑，不是和光同尘。",
            "柏树子，麻三斤，死柴头上放阳春。"
        ],
        "title": "偈颂一百六十九首  其六九",
        "id": "0fac9bb4-84f8-48fb-8c04-f4ea34c7cbd5"
    },
    {
        "author": "释智朋",
        "paragraphs": [
            "一冬晴暖，梅花尽开。",
            "林下道人，折得一蓓两蓓。",
            "但见清香可爱，不知结调羹子未得，犹有雪在。"
        ],
        "title": "偈颂一百六十九首  其七○",
        "id": "a3274a25-6e2d-470e-97ae-0f1c92b9ccca"
    },
    {
        "author": "释智朋",
        "paragraphs": [
            "寂然不动，感而遂通，癞马系枯桩。",
            "寂而常动，不感而通，四方八面绝罗笼。",
            "不下禅床，一喝耳聋，不妨游戏人事海中。"
        ],
        "title": "偈颂一百六十九首  其七一",
        "id": "3db40bb3-02cf-4d80-a6f9-207879e04836"
    },
    {
        "author": "释智朋",
        "paragraphs": [
            "一切声是佛声，一切色是佛色。",
            "三分光阴二早过，普天匝地逐春忙。",
            "辜负春光，肠断春光。",
            "杏园啼百舌，谁醉在花傍。"
        ],
        "title": "偈颂一百六十九首  其七二",
        "id": "0b8e5999-98ee-497a-bcf0-930fee85aaa2"
    },
    {
        "author": "释智朋",
        "paragraphs": [
            "是药非药，信手拈来。",
            "杀人活人，风生八极。",
            "任是文殊维摩，也少这一服不得。"
        ],
        "title": "偈颂一百六十九首  其七三",
        "id": "658647d1-893d-4092-8db9-5499678466d7"
    },
    {
        "author": "释智朋",
        "paragraphs": [
            "兜率宫中把不定，松山山里借场开。",
            "普天匝地皆泥水，那更当生补处来。"
        ],
        "title": "偈颂一百六十九首  其七四",
        "id": "8a5741e8-beaa-452c-831a-f44803be8bae"
    },
    {
        "author": "释智朋",
        "paragraphs": [
            "头顶天，脚踏地。",
            "闻鼓声上来，减多少意气。",
            "他杀不如自杀，参他不如参己。",
            "森罗万像，是汝诸人知识。",
            "森罗万像，是汝诸人自己。",
            "堪笑嵩山破灶堕，既是泥土合成，又要破也堕也。"
        ],
        "title": "偈颂一百六十九首  其七五",
        "id": "5e6dbec1-9a37-49b8-a15e-ab4271508f0f"
    },
    {
        "author": "释智朋",
        "paragraphs": [
            "金圈栗蓬，炉鞴镕镕。",
            "吞得透得，钝铁顽铜，百丈徒夸三日聋。"
        ],
        "title": "偈颂一百六十九首  其七六",
        "id": "d8af45b9-84d6-444a-b031-076a09781c05"
    },
    {
        "author": "释智朋",
        "paragraphs": [
            "分皮分髓诳盲聋，污却嵩山熊耳峰。",
            "只履携归葱岭去，贼身何处不相逢。"
        ],
        "title": "偈颂一百六十九首  其七七",
        "id": "e29f80d5-9647-4b76-841e-1cd4557a9c48"
    },
    {
        "author": "释智朋",
        "paragraphs": [
            "透脱言诠，铁山横卧。",
            "截断言诠，通涂荒草。",
            "自小持斋今已老。"
        ],
        "title": "偈颂一百六十九首  其七八",
        "id": "0ce9f4b7-0205-4ae6-b35f-91390a91aa09"
    },
    {
        "author": "释智朋",
        "paragraphs": [
            "莺老花残，春事已过。",
            "明眼衲僧，多是蹉过。",
            "楝花信风，不肯放过。",
            "万户千门，一时俱过。",
            "筑着磕着，是谁之过。",
            "转换不得，也要验过。"
        ],
        "title": "偈颂一百六十九首  其七九",
        "id": "8e178942-3bdf-459d-9fb4-f221d9c95b22"
    },
    {
        "author": "释智朋",
        "paragraphs": [
            "杓柄人人入手来，莫随颠倒自沉埋。",
            "普天匝地无回互，黄面瞿昙出母胎。"
        ],
        "title": "偈颂一百六十九首  其八○",
        "id": "824ede82-f2f3-4a17-91b3-1be6aa58bae7"
    },
    {
        "author": "释智朋",
        "paragraphs": [
            "九日无白醪，饱餐黄栗糕。",
            "孤峰绝顶，两眼弥高。",
            "不觉不知，忽然帽落。",
            "秋风恶，秋风恶。"
        ],
        "title": "偈颂一百六十九首  其八一",
        "id": "9aa4d160-b6cb-4720-b117-74cb886b0937"
    },
    {
        "author": "释智朋",
        "paragraphs": [
            "碌碌复碌碌，良马白日足。",
            "咬定牙关，掀翻地轴。",
            "神不敢呵，鬼不敢哭。",
            "世尊入地狱，调达出地狱。"
        ],
        "title": "偈颂一百六十九首  其八二",
        "id": "9d89c5bb-12b4-429c-8e52-acc7b3188d6d"
    },
    {
        "author": "释智朋",
        "paragraphs": [
            "入无穷，出无尽。",
            "把定要津，头正尾正。"
        ],
        "title": "偈颂一百六十九首  其八三",
        "id": "670e693e-4c8e-49f4-bdf8-2e5ed241e72c"
    },
    {
        "author": "释智朋",
        "paragraphs": [
            "收则大地全收，展则大千俱覆。",
            "黄面瞿昙，隠身无路。"
        ],
        "title": "偈颂一百六十九首  其八四",
        "id": "d579706f-1f1d-4af9-b3ba-e25c963ece30"
    },
    {
        "author": "释智朋",
        "paragraphs": [
            "千圣顶𩕳打开，三涂地底把住。",
            "是汝诸人鼻孔，总在山僧手里，一时穿却。"
        ],
        "title": "偈颂一百六十九首  其八五",
        "id": "9fdf9cf6-c4b6-4cc4-b67a-978253e320be"
    },
    {
        "author": "释智朋",
        "paragraphs": [
            "金刚圈，栗棘蓬。",
            "识得衲僧公验，便是造化炉中。"
        ],
        "title": "偈颂一百六十九首  其八六",
        "id": "8e8c09ac-d88b-4e17-ba6e-acf5d8d8c778"
    },
    {
        "author": "释智朋",
        "paragraphs": [
            "前峨嵋峰，後碧玉盘。",
            "一字字，一句句，且非草本相瞒。"
        ],
        "title": "偈颂一百六十九首  其八七",
        "id": "9ca0bda0-f665-4f07-a268-abd3696cf3bb"
    },
    {
        "author": "释智朋",
        "paragraphs": [
            "坐断毗卢顶，不禀释迦文，且在下风。"
        ],
        "title": "偈颂一百六十九首  其八八",
        "id": "3be2f9a0-174e-4d38-b4f5-bdecaebf9628"
    },
    {
        "author": "释智朋",
        "paragraphs": [
            "雪窦头上锥，脚下札。",
            "拍拍是令，成就一切世界。"
        ],
        "title": "偈颂一百六十九首  其八九",
        "id": "a114734e-0a1a-484c-91b1-fd3bd3a03954"
    },
    {
        "author": "释智朋",
        "paragraphs": [
            "兴化打克宾，种谷不生豆。",
            "虽然费栽培，也要人知有。"
        ],
        "title": "偈颂一百六十九首  其九○",
        "id": "dbdfc6db-1562-4e96-8eca-a897be291f9e"
    },
    {
        "author": "释智朋",
        "paragraphs": [
            "悬崖撒手，藉草眠云，四方八面，移南作北。",
            "佛祖不历处，古今不到处，如何行履。",
            "三九二十七，篱头吹觱栗。"
        ],
        "title": "偈颂一百六十九首  其九一",
        "id": "dc9840a7-933d-433c-99c8-f8b5f153396c"
    },
    {
        "author": "释智朋",
        "paragraphs": [
            "旃檀林，狮子窟。",
            "蹲坐不得处，正好翻身，片片烟消时，方堪拈出。",
            "不是心，不是佛，明眼衲僧莫轻忽。"
        ],
        "title": "偈颂一百六十九首  其九二",
        "id": "4761f1e8-8218-48dd-a9a9-835b404769d8"
    },
    {
        "author": "释智朋",
        "paragraphs": [
            "吴宫烟冷水迢迢，当日齐腰雪未消。",
            "腊月今朝二十五，今朝未是拜年朝。"
        ],
        "title": "偈颂一百六十九首  其九三",
        "id": "820e0858-1d01-4d6b-a998-7596ef877b4e"
    },
    {
        "author": "释智朋",
        "paragraphs": [
            "岁之元，月之元，日之元。",
            "元正启祚，万汇发生。",
            "达磨西来，直指人心，见性成佛。",
            "一花开五叶，结果自然成。",
            "两段不同，收归上科。"
        ],
        "title": "偈颂一百六十九首  其九四",
        "id": "1d3f2eb1-d882-470b-957f-57aafe093782"
    },
    {
        "author": "释智朋",
        "paragraphs": [
            "坐一走七，横三竖四。",
            "大力量人，全身担负。",
            "普化铃铎，杨岐馿子。"
        ],
        "title": "偈颂一百六十九首  其九五",
        "id": "067f3bb9-4083-4898-a18c-4cb6e6471832"
    },
    {
        "author": "释智朋",
        "paragraphs": [
            "自古及今，灯灯相续。",
            "匝地普天，灯灯无间。",
            "助发实相义，今朝正月半。"
        ],
        "title": "偈颂一百六十九首  其九六",
        "id": "de21d9e5-1b2b-4ec7-bf50-58034a62562d"
    },
    {
        "author": "释智朋",
        "paragraphs": [
            "当年一曲脱空歌，急水滩头鸟作窠。",
            "知是翻誊经几手，没誵讹处有誵讹。"
        ],
        "title": "偈颂一百六十九首  其九七",
        "id": "fca4735f-4447-40a3-8ef4-89307f33b13e"
    },
    {
        "author": "释智朋",
        "paragraphs": [
            "寒则普天寒，热则普天热。",
            "透出寒暑关，何曾离窠窟。"
        ],
        "title": "偈颂一百六十九首  其九八",
        "id": "8ae9e387-3da9-46a0-a4be-bf075435b8e1"
    },
    {
        "author": "释智朋",
        "paragraphs": [
            "木落千岩，秋空如洗。",
            "向这里转得身去，可以移星换斗，转位回机。",
            "百尺竿头，纤尘不立。",
            "向这里进得一步，杀活纵擒，纵横自在。",
            "须弥无顶，沧海无底。"
        ],
        "title": "偈颂一百六十九首  其九九",
        "id": "bded7015-fe82-43bc-a429-7c30a6360a1e"
    },
    {
        "author": "释智朋",
        "paragraphs": [
            "迦叶三昧，阿难不知。",
            "闻名见面，剑去久矣。",
            "拽杷拖犂较後先，杨岐鼻孔没半边。"
        ],
        "title": "偈颂一百六十九首  其一○○",
        "id": "13f1b2dc-d208-499d-860f-8379f49a7ce2"
    },
    {
        "author": "释智朋",
        "paragraphs": [
            "人人自有光明在，看时不见暗昏昏。",
            "这个岂不是光明，一一闻见分明。"
        ],
        "title": "偈颂一百六十九首  其一○一",
        "id": "7ccf6fa5-31ca-4964-b92a-fbc08e6dd6e6"
    },
    {
        "author": "释智朋",
        "paragraphs": [
            "天地发祥，圣人诞降。",
            "恩沾四海，德被万邦。",
            "林下道人，坐则禅板蒲团，用则拄杖拂子，无非仰答圣恩。",
            "今日赞祝一句，又作么生，此心心外更无心。"
        ],
        "title": "偈颂一百六十九首  其一○二",
        "id": "7a8fd569-6b92-48fa-a0a6-a4ca317a6b9a"
    },
    {
        "author": "释智朋",
        "paragraphs": [
            "田库儿，甚奇怪。",
            "一下锄头，打破土块。",
            "尽大地老和尚，髑髅粉碎，坐一走七，圆融内外。",
            "青松下，明窗内，玉殿琼楼未为最。",
            "分毫定斤两。",
            "涓滴见沧海，拄杖子话在。"
        ],
        "title": "偈颂一百六十九首  其一○三",
        "id": "72e9d33c-0d36-45d6-94ed-76a5df4a7c6f"
    },
    {
        "author": "释智朋",
        "paragraphs": [
            "三转法轮于大千，其轮本来常清浄。",
            "平江出灯道地，诸人尽知灯明。",
            "如来在诸人眼里耳里，转如是轮。"
        ],
        "title": "偈颂一百六十九首  其一○四",
        "id": "dcb54621-bc8b-43fd-9e74-6b2f816ce918"
    },
    {
        "author": "释智朋",
        "paragraphs": [
            "虚空迸绽，山岳起舞。",
            "拔舌犂耕，罪恶俱露。"
        ],
        "title": "偈颂一百六十九首  其一○五",
        "id": "00af270e-c340-4ce5-912d-0db5a69f590a"
    },
    {
        "author": "释智朋",
        "paragraphs": [
            "真灵无功，功超造化。",
            "真圣无相，相包虚空。",
            "从权摄化，正按旁提。",
            "风行草偃，玉转珠回。",
            "使人人向这里饱食味法味，惭愧。"
        ],
        "title": "偈颂一百六十九首  其一○六",
        "id": "82bd6b10-f1c8-4f20-afd6-bb4583271df3"
    },
    {
        "author": "释智朋",
        "paragraphs": [
            "看楼打楼，东涌西没。",
            "入水入泥，穿皮透骨，十字街头石敢当。",
            "忽会转身句，便笑辽天鹘，达磨大师眼睛突。"
        ],
        "title": "偈颂一百六十九首  其一○七",
        "id": "29faef49-f7a1-46cc-98fe-51829caba2d5"
    },
    {
        "author": "释智朋",
        "paragraphs": [
            "无用之用，其用甚大。",
            "无功之功，其功甚博。",
            "自然如龙得水，似虎靠山，壶中春色异人间。"
        ],
        "title": "偈颂一百六十九首  其一○八",
        "id": "b0f4d957-4196-4678-a901-82b9519ff953"
    },
    {
        "author": "释智朋",
        "paragraphs": [
            "爰从耳门，圆照三昧。",
            "缘心自在，东倒西攂。",
            "异中现同，小中现大。",
            "只如不涉眼色耳声，甚处与他相见，婺机罗，川纸会。"
        ],
        "title": "偈颂一百六十九首  其一○九",
        "id": "50c4ec2f-c9af-4c89-a9da-f2c9f532a65f"
    },
    {
        "author": "释智朋",
        "paragraphs": [
            "伶俐衲僧，讨甚巴鼻。",
            "着脚处寸草不生，着眼时佛祖扫地。",
            "且道以何为据，不爱南山爱鳖鼻。"
        ],
        "title": "偈颂一百六十九首  其一一○",
        "id": "adf31919-fb7b-4675-8148-b0568d109559"
    },
    {
        "author": "释智朋",
        "paragraphs": [
            "毗蓝园里，活中觅死不可得。",
            "双林树下，死中觅活不可得。",
            "脑後一锥，是活是死。"
        ],
        "title": "偈颂一百六十九首  其一一一",
        "id": "9b433fc4-717f-48fa-b1fd-c80850b17dcd"
    },
    {
        "author": "释智朋",
        "paragraphs": [
            "南州北州，万绪千头。",
            "钓丝绞水，纸捻无油。",
            "鹤神飞上天，土宿骑黄牛。",
            "大海有十件奇特事，未曾说着。",
            "海底蓬尘起，千江水逆流。",
            "维摩丈室，有三万二千狮子座，收。"
        ],
        "title": "偈颂一百六十九首  其一一二",
        "id": "2281f17f-e0e6-4ea6-a048-e141b9cea3e3"
    },
    {
        "author": "释智朋",
        "paragraphs": [
            "放下身心，仁义礼智。",
            "黄面瞿昙，捞天摸地。",
            "四月十五，唤作结制，东行不见西行利。"
        ],
        "title": "偈颂一百六十九首  其一一三",
        "id": "66d1c2ab-0921-41d1-b2fe-22c765c96519"
    },
    {
        "author": "释智朋",
        "paragraphs": [
            "正不立玄，偏无所附。",
            "三十年异类中行，末後句月圆古渡。",
            "夜船拨转琉璃殿，白鸟飞宿无影树。"
        ],
        "title": "偈颂一百六十九首  其一一四",
        "id": "98a2ec55-a8f0-4a25-9f58-d4383a8c9a2c"
    },
    {
        "author": "释智朋",
        "paragraphs": [
            "肤寸生层云，已具弥漫势。",
            "尽瞩晴空目，且非烟雾比。",
            "首座行脚，首座来也，落在第二。",
            "看看，云行雨至。"
        ],
        "title": "偈颂一百六十九首  其一一五",
        "id": "9f3f9109-69a3-4265-973e-07e1bd835f92"
    },
    {
        "author": "释智朋",
        "paragraphs": [
            "孤峰顶上无出身路，十字街头亦无向背。",
            "临济老瞎秃，明州憨布袋。",
            "正令不行，东倒西攂。"
        ],
        "title": "偈颂一百六十九首  其一一六",
        "id": "63985d93-73fb-4b4b-a2f7-a4bd7bf3e077"
    },
    {
        "author": "释智朋",
        "paragraphs": [
            "平地起堆从古有，青天霹雳避犹难。",
            "杖头自有通方眼，风月一天非等闲。"
        ],
        "title": "偈颂一百六十九首  其一一七",
        "id": "00c95903-81fc-4866-8583-cc794d4f8d14"
    },
    {
        "author": "释智朋",
        "paragraphs": [
            "木骨金妆，似则也似。",
            "瞬目扬眉，西天此土。"
        ],
        "title": "偈颂一百六十九首  其一一八",
        "id": "80b38b5d-4f36-4325-b87d-60d92a29ce1c"
    },
    {
        "author": "释智朋",
        "paragraphs": [
            "倒卓须弥，揭翻大海。",
            "鱼龙变化，禽鸟欢呼。",
            "且放佛祖出头。"
        ],
        "title": "偈颂一百六十九首  其一一九",
        "id": "3906fcea-5b56-4a8e-97e0-45ee328a545f"
    },
    {
        "author": "释智朋",
        "paragraphs": [
            "象王行处，狐兔绝踪。",
            "水月现时，风云自异。"
        ],
        "title": "偈颂一百六十九首  其一二○",
        "id": "45072a0d-24d3-44fb-8150-3a76c7dd2970"
    },
    {
        "author": "释智朋",
        "paragraphs": [
            "齐进退，正纪纲。",
            "提向上事，建光明幢。"
        ],
        "title": "偈颂一百六十九首  其一二一",
        "id": "9fb37af0-4311-4417-86f8-73104a957fc5"
    },
    {
        "author": "释智朋",
        "paragraphs": [
            "大方无外，大圆无内。",
            "是凡是圣，同此安居。",
            "淈淈𣸩𣸩，瞒瞒盰盰，富不足而乐有余，是马何曾唤作馿。"
        ],
        "title": "偈颂一百六十九首  其一二二",
        "id": "9107c07b-b217-4253-940a-279f6329d173"
    },
    {
        "author": "释智朋",
        "paragraphs": [
            "立中就中，渗漏难尽。",
            "不见一法，始是半提。",
            "向上全提，诸佛诸祖。",
            "明不出，标不起。",
            "龙女献珠，狼藉浄地。"
        ],
        "title": "偈颂一百六十九首  其一二三",
        "id": "a5c9551a-573c-40c1-a6d3-4060d051d038"
    },
    {
        "author": "释智朋",
        "paragraphs": [
            "三处度夏，开拓封疆，眉毛在么，抱赃叫屈。",
            "柏山今夏，逢人不得错举。"
        ],
        "title": "偈颂一百六十九首  其一二四",
        "id": "0f5b0a3b-20e1-426d-bc7b-c35224ce93d9"
    },
    {
        "author": "释智朋",
        "paragraphs": [
            "三回四度，不曾入得径山门。",
            "万恨千愁，今日落在弟子手。",
            "只得欢喜忍受。"
        ],
        "title": "偈颂一百六十九首  其一二五",
        "id": "a494b30e-671e-4fd3-aa22-d0cd5f5c3644"
    },
    {
        "author": "释智朋",
        "paragraphs": [
            "旃檀林，无杂树。",
            "拈出片片皆香，收来枝枝显露。",
            "门头户底一等打开时如何，吃茶去。"
        ],
        "title": "偈颂一百六十九首  其一二六",
        "id": "34bbe22d-6ffa-4cc1-aa3a-6d873e077161"
    },
    {
        "author": "释智朋",
        "paragraphs": [
            "一月普现一切水，一切水月一月摄，从上佛祖不出这影子。",
            "只今雨暗干坤，月明如昼，衲僧眼目，瞒他一点不得。"
        ],
        "title": "偈颂一百六十九首  其一二七",
        "id": "ccad2c2f-e5c3-4bba-8889-648b17d3cd04"
    },
    {
        "author": "释智朋",
        "paragraphs": [
            "柏山高，秋风高。",
            "打失登山屐，吹落炙脂帽。",
            "应节应不及，登高登不到。"
        ],
        "title": "偈颂一百六十九首  其一二八",
        "id": "8906ce53-3453-4b21-be35-786293f91f59"
    },
    {
        "author": "释智朋",
        "paragraphs": [
            "造化寒暑，有来有往，衲僧火炉，有开有闭。",
            "寒暑往来，火炉开闭。",
            "非实非虚，非如非异。"
        ],
        "title": "偈颂一百六十九首  其一二九",
        "id": "0affd83d-a143-4671-a637-2283cde3baaa"
    },
    {
        "author": "释智朋",
        "paragraphs": [
            "散为器者，乃道之漓。",
            "适于变者，乃法之弊。",
            "衲僧家，如何是事事无碍底句。",
            "济北老秃兵，明州憨布袋。"
        ],
        "title": "偈颂一百六十九首  其一三○",
        "id": "220c9666-023a-4c08-bf78-f4aa288b75ef"
    },
    {
        "author": "释智朋",
        "paragraphs": [
            "人天眼目，渥洼真产。",
            "踏杀天下人，今古何曾间。",
            "马师不曾过去，衲僧自生隔远。",
            "不隔远，蜀旱不旱，蜀有彭汉。"
        ],
        "title": "偈颂一百六十九首  其一三一",
        "id": "257ba784-7c47-4f05-8c94-dd5265ef2cf9"
    },
    {
        "author": "释智朋",
        "paragraphs": [
            "依时及节，岁岁元正启祚。",
            "葭管灰飞，勾芒布令。",
            "春牛头黄，岁稔年康。"
        ],
        "title": "偈颂一百六十九首  其一三二",
        "id": "e94271d4-5ec9-4f8c-89ab-a0cb2a6ad047"
    },
    {
        "author": "释智朋",
        "paragraphs": [
            "衲僧相见，或彼或此。",
            "水出龙宫，云生岳坞。",
            "壁立千仞放行，合水和泥把住。",
            "仁义道中是第几句，举。"
        ],
        "title": "偈颂一百六十九首  其一三三",
        "id": "ef5d3bb5-9be3-4005-b876-a34d8eb8bb20"
    },
    {
        "author": "释智朋",
        "paragraphs": [
            "双林示灭诳何人，无际真空浄法身。",
            "活向春风里埋了，万年千载不成尘。"
        ],
        "title": "偈颂一百六十九首  其一三四",
        "id": "60984545-3eff-442c-b883-f576a969f958"
    },
    {
        "author": "释智朋",
        "paragraphs": [
            "爱圣憎凡，蜗牛上壁。",
            "凡圣情尽，独鹤下田。",
            "向外驰求，乡关转远。",
            "百尺竿头进得一步，脚跟下正好一锥。",
            "如是我闻，一时佛在。"
        ],
        "title": "偈颂一百六十九首  其一三五",
        "id": "12583c0a-423c-44c8-93c9-6601fe5f6518"
    },
    {
        "author": "释智朋",
        "paragraphs": [
            "罢拈金锡，七尺军前。",
            "今春看又过，何日是归年，辜负春山啼杜鹃。",
            "樊将军向补陀山上礼观音大士，不知不觉，在五台峨嵋见文殊普贤。"
        ],
        "title": "偈颂一百六十九首  其一三六",
        "id": "54e69221-c9cc-4734-b54c-eca5af0ff1ec"
    },
    {
        "author": "释智朋",
        "paragraphs": [
            "柏山小小丛林，安居九十日。",
            "五日不升堂，隔日不入室。",
            "与么承当去，已是拗曲作直。",
            "吹糠着米，无赃考贼。",
            "沛公斗智，项羽斗力。",
            "南无甚深般若波罗蜜。"
        ],
        "title": "偈颂一百六十九首  其一三七",
        "id": "b825afc7-7ca7-4c64-a30c-e4a81e89be88"
    },
    {
        "author": "释智朋",
        "paragraphs": [
            "护生杀生，遍界刀鎗。",
            "柏山结也如常，解也如常。",
            "如常恰似秋风至，无意凉人人自凉。"
        ],
        "title": "偈颂一百六十九首  其一三八",
        "id": "5cfa2ec6-d630-4ddb-b1de-eb5fff3323e7"
    },
    {
        "author": "释智朋",
        "paragraphs": [
            "草舍家风，少富多贫。",
            "牙根啮定，七纵八横。",
            "有炉无火烧杀人，有火无炉走杀人，说甚杨岐鬼眼睛。"
        ],
        "title": "偈颂一百六十九首  其一三九",
        "id": "2ca23733-f0c4-454d-985f-318bf8cf2a5b"
    },
    {
        "author": "释智朋",
        "paragraphs": [
            "黄檗归本位坐，陷虎机深。",
            "保寿打推出僧，钓鳌力巨。",
            "一举三山连，未称全提处。",
            "把断要津，辉腾今古。"
        ],
        "title": "偈颂一百六十九首  其一四○",
        "id": "0572643e-9f27-4759-afd3-cb91be85237d"
    },
    {
        "author": "释智朋",
        "paragraphs": [
            "人情浓厚道情微，道用人情世岂知。",
            "盐咸醋酸，阿谁不知。",
            "只要熟处放教生，生处放教熟。",
            "道用人情日久，自然打成一片。",
            "犹是蹲坐在浄地上，要得大方独步，柏山与你草鞋。"
        ],
        "title": "偈颂一百六十九首  其一四一",
        "id": "ab2f72a7-d119-4e10-826f-8ca8482cf976"
    },
    {
        "author": "释智朋",
        "paragraphs": [
            "七日来复，宫添一线。",
            "衲僧分上作么生，石笋抽条，冰河发焰。",
            "柏山拄杖子，放一头低，与你相见。"
        ],
        "title": "偈颂一百六十九首  其一四二",
        "id": "3150b91e-d213-44bf-8d63-00bf60459acc"
    },
    {
        "author": "释智朋",
        "paragraphs": [
            "雪山中，夜半子。",
            "眼见星，丑恶露。",
            "四十九年分疏不去，儿孙千古遭涂污，腊八年年是一度。"
        ],
        "title": "偈颂一百六十九首  其一四三",
        "id": "12c02384-69f4-41a1-a6ec-07626f74224b"
    },
    {
        "author": "释智朋",
        "paragraphs": [
            "一棒一喝，疾雷破山，一提一唱，崩空峭壁。",
            "诸佛傍观有分，诸祖拈掇不出。",
            "只如入已还闭。"
        ],
        "title": "偈颂一百六十九首  其一四四",
        "id": "0d56ab0e-53e6-407e-9207-4dab8eb40746"
    },
    {
        "author": "释智朋",
        "paragraphs": [
            "安居禁足，护生杀生。",
            "无依倚处，百匝千层。",
            "柏山手里有乌藤。"
        ],
        "title": "偈颂一百六十九首  其一四五",
        "id": "38e0e26c-9463-48fb-9870-a3a7501de579"
    },
    {
        "author": "释智朋",
        "paragraphs": [
            "不知月之大小，不管岁之余闰。",
            "黑牛卧死水，癞马系枯桩。",
            "三年一闰，五年载闰。",
            "衲僧须经得与么时节过，方可成自己岁功。"
        ],
        "title": "偈颂一百六十九首  其一四六",
        "id": "233324f1-180e-415f-832b-398f58e2b59b"
    },
    {
        "author": "释智朋",
        "paragraphs": [
            "门掩衰颓又暮春，这些病痛与谁陈。",
            "百城若有归来者，方见文殊一臂伸。"
        ],
        "title": "偈颂一百六十九首  其一四七",
        "id": "953605bb-e4d4-4825-b62e-37d9088d29da"
    },
    {
        "author": "释智朋",
        "paragraphs": [
            "如何望岱岳，仁心普周被。",
            "难与衲僧角，换却鬼眼睛。"
        ],
        "tags": [
            "泰山"
        ],
        "title": "偈颂一百六十九首  其一四八",
        "id": "421ea58c-bde7-42c2-9b94-d7c265621303"
    },
    {
        "author": "释智朋",
        "paragraphs": [
            "归源性无二，方便有多门。",
            "棒如雨点，喝似雷奔。",
            "衲僧门下，无着这破草鞋处，经律论又向什么科中收。",
            "移高就下，有个商量。",
            "白昼长，松风凉。"
        ],
        "title": "偈颂一百六十九首  其一四九",
        "id": "4dc1c7fc-8b60-4dae-bdbc-f24e7eb68fcc"
    },
    {
        "author": "释智朋",
        "paragraphs": [
            "火就燥，水流湿。",
            "问十答百，问一答十。",
            "达磨是甚老臊胡，临济未是白拈贼。",
            "今日为汝一划划断，且道既是冬瓜，为什么夏里吃。"
        ],
        "title": "偈颂一百六十九首  其一五○",
        "id": "7e691a7b-7ecb-42fe-a59d-89d9f37189e1"
    },
    {
        "author": "释智朋",
        "paragraphs": [
            "秋气澄清，秋空如镜。",
            "万籁沉寂，明月一轮。",
            "尽大地人彻晓竞观，不知昧却自己光明。"
        ],
        "title": "偈颂一百六十九首  其一五一",
        "id": "db8c5119-f924-4ed2-921f-7baa86c45e89"
    },
    {
        "author": "释智朋",
        "paragraphs": [
            "德山棒，临济喝，拗曲作直。",
            "云门餠，赵州茶，特地周遮。",
            "威音那畔，毫发不差，山中是处有黄花。"
        ],
        "title": "偈颂一百六十九首  其一五二",
        "id": "439c9886-4ec0-4db9-a7b0-5164254f2495"
    },
    {
        "author": "释智朋",
        "paragraphs": [
            "至尊至贵，无去无来。",
            "体若虚空，迥绝安排。"
        ],
        "title": "偈颂一百六十九首  其一五三",
        "id": "136268eb-df42-48f7-b084-792cc137ffe0"
    },
    {
        "author": "释智朋",
        "paragraphs": [
            "即心是佛，非心非佛。",
            "东涌西没，穿皮透骨。",
            "十字街头，孤峰绝顶，是离窠臼，不离窠臼。"
        ],
        "title": "偈颂一百六十九首  其一五四",
        "id": "b423d0e6-83b6-4a9d-87af-d756778b406d"
    },
    {
        "author": "释智朋",
        "paragraphs": [
            "丛林圣制，有解有结。",
            "透脱重关，红炉点雪。"
        ],
        "title": "偈颂一百六十九首  其一五五",
        "id": "af60aa78-59f2-45ea-94d5-3cb8a38c0b32"
    },
    {
        "author": "释智朋",
        "paragraphs": [
            "三脚馿，圣箭子。",
            "放行则大地全收，收来则千差一举。",
            "握土成金，握金成土。",
            "转如是轮，不可量数。"
        ],
        "title": "偈颂一百六十九首  其一五六",
        "id": "93c206f5-caf7-419f-9e91-9120c7cae0fd"
    },
    {
        "author": "释智朋",
        "paragraphs": [
            "秋云卷尽见晴空，瘦耸西湖千万峰。",
            "水鸟树林南宕寺，老胡曾未到其中。"
        ],
        "tags": [
            "西湖"
        ],
        "title": "偈颂一百六十九首  其一五七",
        "id": "3dfe392a-91b2-4177-a49c-c28baa0b80a8"
    },
    {
        "author": "释智朋",
        "paragraphs": [
            "贫到无锥，正好进步。",
            "王舍城中，有条活路。",
            "一声金锡，千门万户。",
            "全放全收，全宾全主。",
            "多宝如来，何曾过去。"
        ],
        "title": "偈颂一百六十九首  其一五八",
        "id": "435acfff-2487-46f8-bf1a-34918f5ae301"
    },
    {
        "author": "释智朋",
        "paragraphs": [
            "会则一似等闲，不会则千难万难。",
            "岂不见陶渊明采菊东篱下，悠然见南山。",
            "到这里转身有路，不妨入廛垂手。"
        ],
        "title": "偈颂一百六十九首  其一五九",
        "id": "f433a266-fc17-48b7-8a86-d397c59e0bb9"
    },
    {
        "author": "释智朋",
        "paragraphs": [
            "明头暗合绝安排，莫厌红尘拨不开。",
            "不见当年分庵主，一声江上侍郎来。"
        ],
        "title": "偈颂一百六十九首  其一六○",
        "id": "cfdeeadd-2f9f-48ba-89a9-fabb1a46fcd2"
    },
    {
        "author": "释智朋",
        "paragraphs": [
            "溪山虽异，云月是同。",
            "透脱声色，任自西东。",
            "十里西湖九里松。"
        ],
        "tags": [
            "西湖"
        ],
        "title": "偈颂一百六十九首  其一六一",
        "id": "3e9e87a6-c851-41bf-b8b8-213bc68d8f6d"
    },
    {
        "author": "释智朋",
        "paragraphs": [
            "把定干坤正此时，衲僧犹未副全提。",
            "普贤不顾弥天罪，甘自浑身陷铁围。"
        ],
        "title": "偈颂一百六十九首  其一六二",
        "id": "14a3fcd5-3375-46f2-8fdf-ea7e09ddd9e4"
    },
    {
        "author": "释智朋",
        "paragraphs": [
            "言之者失其真，知之者反其愚。",
            "有之者乖其性，无之者伤其躯。",
            "俊鹰摩霄，岂重云能碍。",
            "六马奔腾，岂朽索能系。",
            "如其不然，转身吐气。",
            "久雨不晴，云门道札。"
        ],
        "title": "偈颂一百六十九首  其一六三",
        "id": "67417b52-b581-4b54-b47d-1734196e35c6"
    },
    {
        "author": "释智朋",
        "paragraphs": [
            "信脚行，信口道，缺齿老胡，不是达磨。",
            "酸风刮地，泥团冻破，有什么过。"
        ],
        "title": "偈颂一百六十九首  其一六四",
        "id": "04a13775-5714-4ede-b1ba-a508742d942c"
    },
    {
        "author": "释智朋",
        "paragraphs": [
            "通身是病通身药，病去依前药自除。",
            "木落秋空山骨露，何须一默对文殊。"
        ],
        "title": "偈颂一百六十九首  其一六五",
        "id": "d6a7234e-690b-4969-9446-b05b6bdfb25f"
    },
    {
        "author": "释智朋",
        "paragraphs": [
            "夜半明星，打失眼睛。",
            "胡人多诈，未可全凭。",
            "遭他冤害，始报不平。"
        ],
        "title": "偈颂一百六十九首  其一六六",
        "id": "0215c2c0-0d37-4b23-b88f-7492cea208a4"
    },
    {
        "author": "释智朋",
        "paragraphs": [
            "西天此土，十万余程。",
            "胡言易会，汉语难明。"
        ],
        "title": "偈颂一百六十九首  其一六七",
        "id": "cc21d2c1-aef6-4a9c-acec-5c4319c422f4"
    },
    {
        "author": "释智朋",
        "paragraphs": [
            "桃花水，榆荚雨。",
            "一点忽来，千花竞吐。"
        ],
        "title": "偈颂一百六十九首  其一六八",
        "id": "f0c6001e-990f-46cc-bb6e-721bdabe13a2"
    },
    {
        "author": "释智朋",
        "paragraphs": [
            "头顶天，脚踏地。",
            "开口吃饭，鼻孔出气。",
            "死尽活，活尽死。",
            "百尺竿头更进一步，未梦见衲僧巴鼻。",
            "达磨迢迢西来，葱岭迢迢归去。"
        ],
        "title": "偈颂一百六十九首  其一六九",
        "id": "85b20899-3b92-4af0-a930-cad35d103c4c"
    },
    {
        "author": "释智朋",
        "paragraphs": [
            "白首儒生困路歧，残杯冷炙饱还饥。",
            "一朝得意春风里，便把馿儿作马骑。"
        ],
        "title": "偈颂一百六十九首  其一七○",
        "id": "815290e4-865e-454e-974f-54d995f0c5ae"
    },
    {
        "author": "释智朋",
        "paragraphs": [
            "烹金炉冷岁华更，此地曾经借路行。",
            "潮满沙头起寒雁，葛藤芽孽又重生。"
        ],
        "title": "天衣生缘",
        "id": "7ed342c6-032f-4b65-9275-d0aa3febbb18"
    },
    {
        "author": "释智朋",
        "paragraphs": [
            "稍硬风头早已乖，更归暖处自沉埋。",
            "翻令千古成踪迹，枉吃罗山白饭来。"
        ],
        "title": "拜明招塔",
        "id": "e18deb67-525f-4110-8ccd-4fb15d52ec92"
    },
    {
        "author": "释智朋",
        "paragraphs": [
            "一宿分明不易投，老拳要觅死冤雠。",
            "不应荒却娘生也，自是无人敢出头。"
        ],
        "title": "水庵生缘",
        "id": "2ea60042-387b-4dc2-9bb4-4598e021749d"
    },
    {
        "author": "释智朋",
        "paragraphs": [
            "如说而行炳日星，回澜一柱屹亭亭。",
            "湖边安得磨崖石，只刻尊僧篇作铭。"
        ],
        "title": "拜明教塔",
        "id": "a074499d-61ac-464b-9a0d-3c0285f9b636"
    },
    {
        "author": "释智朋",
        "paragraphs": [
            "当机突出鸭吞螺，奈此悬崖峭壁何。",
            "等是苏溪蹲坐处，且非苍桧影婆娑。"
        ],
        "title": "苏溪牧护坐禅岩",
        "id": "1a7fa8ba-d3d9-4169-b4ea-43e5038be35a"
    },
    {
        "author": "释智朋",
        "paragraphs": [
            "风幡影里眼麻迷，为是知音却不知。",
            "毕竟碍膺除未得，寒松千古替伤悲。"
        ],
        "title": "先罗汉塔",
        "id": "8783628a-57e5-42e8-ae2c-1fd3441f0412"
    },
    {
        "author": "释智朋",
        "paragraphs": [
            "石火电光中出没，崖崩石裂尚难酬。",
            "放行一步还知不，佛是西天老比丘。"
        ],
        "title": "佛迹",
        "id": "c95edb6d-32fa-497a-91fc-1d849a556edb"
    },
    {
        "author": "释智朋",
        "paragraphs": [
            "名与长江万古流，当时狼藉若为收。",
            "脚跟只为不点地，又涴桥边块石头。"
        ],
        "tags": [
            "长江"
        ],
        "title": "布袋脚迹石上现",
        "id": "33e8d002-8617-4c69-ba7e-283e3c96c47d"
    },
    {
        "author": "释智朋",
        "paragraphs": [
            "唐木犹存腹半空，苍崖苔是旧时封。",
            "云随十乘归伊洛，月照年年湖上峯。"
        ],
        "title": "韬光庵",
        "id": "9eb54b39-0890-43cd-a88e-a9f113943ce7"
    },
    {
        "author": "释智朋",
        "paragraphs": [
            "半生清苦衲无畦，惟有莎庭积雪知。",
            "眼带东南海色碧，莫和烟雨看峨眉。"
        ],
        "title": "灵叟归蜀",
        "id": "430a7ee5-19c0-43c0-87ef-d345718d06a3"
    },
    {
        "author": "释智朋",
        "paragraphs": [
            "粪火堆中不善藏，蹲鸱直透九重香。",
            "烟云深锁菁山坞，辄莫钟声送夕阳。"
        ],
        "title": "鄙翁住菁山庵",
        "id": "d27e95bb-9f13-4217-9255-2cdedfb3144f"
    },
    {
        "author": "释智朋",
        "paragraphs": [
            "到得安眠饱饭中，东西南北路头通。",
            "三更夜半鬼嫁祸，莫着岩头与雪峯。"
        ],
        "title": "鳌山接待",
        "id": "f4276183-a7ce-499d-8c15-3ca5e1047d6e"
    },
    {
        "author": "释智朋",
        "paragraphs": [
            "历观嘉泰与开禧，禅苑宗坛更有谁。",
            "修竹苍松凛寒色，一如问道冷泉时。"
        ],
        "title": "题谯庵",
        "id": "0902ffba-e424-4888-b968-3c78b3c2d9d8"
    },
    {
        "author": "释智朋",
        "paragraphs": [
            "瓦瓶破晓汲清泠，石鼎移来坏砌烹。",
            "万壑松风供一啜，自笼双袖水边行。"
        ],
        "title": "惠山煎茶",
        "id": "40c02c4d-2002-4e93-8d50-e60bad5e7b5a"
    },
    {
        "author": "释智朋",
        "paragraphs": [
            "此心未歇最关情，那更猿声入夜频。",
            "从此飞来峯下寺，又添多少断肠人。"
        ],
        "title": "灵隠得猿",
        "id": "15030d46-dd1e-4eaf-8be0-88638e28faba"
    },
    {
        "author": "释智朋",
        "paragraphs": [
            "峨眉山月古关情，流入渝江影倍清。",
            "尘尽光生湖海客，归来还与月争明。"
        ],
        "title": "鉴维那归蜀",
        "id": "9b10a8bc-5284-4423-8870-715a15f4092a"
    },
    {
        "author": "释智朋",
        "paragraphs": [
            "闻名见面不须论，枉到防风县外村。",
            "强半春光烟雨里，分明闭却柏山门。"
        ],
        "title": "与福上人",
        "id": "89e9abe2-726d-4e1e-b67f-4e7ac1b52173"
    },
    {
        "author": "释智朋",
        "paragraphs": [
            "觅诸方偈眼能乖，不把炊巾乱展开。",
            "知得一峯天下秀，元从西竺国飞来。"
        ],
        "title": "赠寿上人",
        "id": "17b10c09-b142-469d-bbb2-e50ece1addea"
    },
    {
        "author": "释智朋",
        "paragraphs": [
            "来从衡岳画图间，双眼无非向上看。",
            "放一头低相见去，方知玉几最高寒。"
        ],
        "title": "送璲上人",
        "id": "a8216b8f-7606-4b09-9452-eed7017fb492"
    },
    {
        "author": "释智朋",
        "paragraphs": [
            "老气如虹久屈蟠，把茅容易入深山。",
            "长庚未话先肠断，冷债如今要得还。"
        ],
        "title": "澓首座出世上雪窦",
        "id": "6b72d0e5-5fe4-4e13-972b-a6b31a7fdaf1"
    },
    {
        "author": "释智朋",
        "paragraphs": [
            "云团广佑尽愁城，未必心肝铁打成。",
            "话着石公山下事，定如猿叫第三声。"
        ],
        "tags": [
            "勉励",
            "送别"
        ],
        "title": "送焦山淇上人见广佑",
        "id": "894fe308-2c1c-4fbc-9a0d-a4c788b00a31"
    },
    {
        "author": "释智朋",
        "paragraphs": [
            "四十九盘飞鸟外，衲衣犹带宕云寒。",
            "豁开湖海烟波眼，枯木石头在鴈山。"
        ],
        "title": "送鴈宕庆藏主",
        "id": "a786bbde-c081-4c7a-b69e-45365c8cd751"
    },
    {
        "author": "释智朋",
        "paragraphs": [
            "西风吹雨满吴天，不犯竿丝一钓船。",
            "寂寞要贪香饵味，江湖浮动几蓑烟。"
        ],
        "title": "珙上人求",
        "id": "cd03262d-48e9-4385-ae68-74772a1247a9"
    },
    {
        "author": "释智朋",
        "paragraphs": [
            "先师公案强名模，不解深藏负累渠。",
            "是我杀人便偿命，如何年老解心孤。"
        ],
        "title": "了翁",
        "id": "b18f2894-3fb4-4015-b4e9-ea866b1614a4"
    },
    {
        "author": "释智朋",
        "paragraphs": [
            "不知经几劫尘侵，元本形模莫辨明。",
            "一片青铜销得尽，无揩磨处始光生。"
        ],
        "title": "古镜",
        "id": "be8686e0-7875-4b98-a06a-99e321721eab"
    },
    {
        "author": "释智朋",
        "paragraphs": [
            "六窗深闭大槐宫，一枕清风瞬息中。",
            "穷劫至今佛与祖，楼头知是几声钟。"
        ],
        "title": "梦宅",
        "id": "3f6a06ff-cbcb-41fc-b708-8bd9a923356c"
    },
    {
        "author": "释智朋",
        "paragraphs": [
            "虚空迸裂海干枯，人在沤花影里居。",
            "合眼黄昏开眼昼，月明何许上珊瑚。"
        ],
        "title": "幻庵",
        "id": "25d7f8c2-fee3-4b70-aa25-4d0f2279a6ce"
    },
    {
        "author": "释智朋",
        "paragraphs": [
            "道得更无心外法，首山有眼且无光。",
            "拍盲枷棒挥将去，匝地普天兴祸殃。"
        ],
        "title": "瞎翁",
        "id": "3cca68b9-4381-46eb-845b-ac82788ec942"
    },
    {
        "author": "释智朋",
        "paragraphs": [
            "片帆不是等闲开，冲破洪波白浪堆。",
            "眨上眉毛千万劫，有谁洗脚上船来。"
        ],
        "title": "古航",
        "id": "c42e08de-afd0-48f7-9730-b1b86022e63f"
    },
    {
        "author": "释智朋",
        "paragraphs": [
            "道尊宗翰玉亭亭，益固维城重典刑。",
            "八十手扶灵寿杖，咸瞻南极老人星。"
        ],
        "title": "寿秀王八十",
        "id": "1f7bce60-4fdf-4c61-8cc3-365a1d8c960a"
    },
    {
        "author": "释智朋",
        "paragraphs": [
            "文殊亲到见非亲，踪迹浑无碍塞人。",
            "一丈方方遮障了，如何弹击现全身。"
        ],
        "title": "隠室",
        "id": "26bd33df-c6ca-434d-9027-360f7f83cf80"
    },
    {
        "author": "释智朋",
        "paragraphs": [
            "子夜逾城，午夜见星。",
            "青天白日，大道不行。",
            "水泥脚下转深深，究竟何曾得道成。"
        ],
        "title": "出山相赞",
        "id": "9e56d13b-5be3-4600-9ed0-54d2079d3d2f"
    },
    {
        "author": "释智朋",
        "paragraphs": [
            "尽闻不住，业识忙忙。",
            "空所空灭，遍界难藏。",
            "特地经行往那方。"
        ],
        "title": "行道观音赞",
        "id": "afdb88da-2af1-49c8-85cb-a28beb419718"
    },
    {
        "author": "释智朋",
        "paragraphs": [
            "狮子国中，随类度生。",
            "盘石海潮，呵吼不停。",
            "要见真狮子儿，于斯观其音声。"
        ],
        "title": "狮子相观音赞",
        "id": "93d5dee2-1c9d-4fb7-9fd3-1ce7c1b84ba7"
    },
    {
        "author": "释智朋",
        "paragraphs": [
            "徒整春风两鬓垂，子规啼遍落花枝。",
            "龙门上客家家是，锦鲤携来卖与谁。"
        ],
        "title": "鱼篮观音赞",
        "id": "05c4f57f-c37d-4a38-81ca-94bbae1d40fa"
    },
    {
        "author": "释智朋",
        "paragraphs": [
            "十方圆明，应现非一。",
            "眼看浄瓶，坐盘陀石。",
            "杨枝入手时，一滴是一滴。"
        ],
        "title": "观音赞",
        "id": "22e92cf9-ee24-4af3-a886-5fbf56786b6a"
    },
    {
        "author": "释智朋",
        "paragraphs": [
            "剎海无数，分身遍普。",
            "莲华叶上，如日卓午。",
            "应作如是观，圆通二十五。"
        ],
        "title": "踏莲叶观音赞",
        "id": "eafef77e-95bc-4980-a2f1-4940202e0f29"
    },
    {
        "author": "释智朋",
        "paragraphs": [
            "拖布囊，握乌藤。",
            "街头市尾，不是闲行。"
        ],
        "title": "布袋和尚赞三首  其一",
        "id": "44cc509a-9036-454a-ae6b-1fa3d7da7d9f"
    },
    {
        "author": "释智朋",
        "paragraphs": [
            "靠布袋作梦，有甚惺惺处。",
            "若遇当行家，唤醒吃茶去。"
        ],
        "title": "布袋和尚赞三首  其二",
        "id": "bbbe76e7-de1a-4ba4-9c11-50b3eac21f05"
    },
    {
        "author": "释智朋",
        "paragraphs": [
            "一肩担荷非轻，是什么破落索。",
            "虽然顾後瞻前，不知打失楼阁。"
        ],
        "title": "布袋和尚赞三首  其三",
        "id": "7f469eff-7b3d-4ea3-b87a-c89aba8ab414"
    },
    {
        "author": "释智朋",
        "paragraphs": [
            "江水无极，茎芦可折。",
            "离了梁朝，未到魏阙。",
            "此恨波心向谁说。"
        ],
        "title": "渡芦达磨赞二首  其一",
        "id": "c1556ffa-e000-4de2-8019-f3698e9e50c7"
    },
    {
        "author": "释智朋",
        "paragraphs": [
            "破六宗邪，开五叶花。",
            "西天此土，地无朱砂。"
        ],
        "title": "渡芦达磨赞二首  其二",
        "id": "1791e254-61f6-4435-a7ba-b751bd91a850"
    },
    {
        "author": "释智朋",
        "paragraphs": [
            "跨猛虎去来，与寒拾来去。",
            "贼火不勘，自相讦露。",
            "谓是弥陀，有何凭据。"
        ],
        "title": "丰干赞",
        "id": "5188dd4c-d23b-47f1-b1b0-83e3802ebf00"
    },
    {
        "author": "释智朋",
        "paragraphs": [
            "五字忍饥吟，十年忘归路。",
            "着不着大笑，一场吐不出。",
            "相似底句，是真文殊。",
            "无二文殊，苏卢㗭唎，㗭唎苏卢。"
        ],
        "title": "寒山赞",
        "id": "30cdb7b4-9553-47aa-903b-4ee913c75f31"
    },
    {
        "author": "释智朋",
        "paragraphs": [
            "来无地头，去有踪迹。",
            "笑不省是什么意，扫不尽几多狼藉。",
            "苦海无边，行愿无边。",
            "唤作普贤，即非普贤。"
        ],
        "title": "拾得赞",
        "id": "71718f7e-3f13-49d5-b3d0-73b5bdcae6a3"
    },
    {
        "author": "释智朋",
        "paragraphs": [
            "放下苕帚，对坐岩穴。",
            "眼看不亭，口说不歇。",
            "想得峨眉五台，无此一天明月。"
        ],
        "title": "寒拾赞",
        "id": "79496ba2-8933-4eb3-a61e-78eda01a54f6"
    },
    {
        "author": "释智朋",
        "paragraphs": [
            "不是轻舟荡漾戏，一挠未展命如丝。",
            "双眸冏冏烟波外，伶利阇梨欲到时。"
        ],
        "title": "船子和尚赞",
        "id": "ffd521df-9ee2-4e0b-8f4d-246cb4c4675c"
    },
    {
        "author": "释智朋",
        "paragraphs": [
            "拾得明珠笑口开，谓言尘尽转尘埃。",
            "若无直下承当分，孤负馿儿一攧来。"
        ],
        "title": "郁山主赞",
        "id": "e17327b7-576c-41a9-b5d7-8261e8544750"
    },
    {
        "author": "释智朋",
        "paragraphs": [
            "江海归来知几年，却从牛背看风烟。",
            "十成一转倒跟语，万象终难举得全。"
        ],
        "title": "政黄牛赞",
        "id": "f0693fa4-02ac-483d-918f-20d452bfe575"
    },
    {
        "author": "释智朋",
        "paragraphs": [
            "褴襂衣，能多少。",
            "破不尽，补不了。",
            "新罗夜半日轮红，线路何曾穿得透。"
        ],
        "title": "朝阳穿破衲二首  其一",
        "id": "d84c86de-f7e2-47f1-86a1-c4fefb92b347"
    },
    {
        "author": "释智朋",
        "paragraphs": [
            "骨相寒，毳寒衲。",
            "不朝阳，难提掇。",
            "正与么时，大地火发。"
        ],
        "title": "朝阳穿破衲二首  其二",
        "id": "ec017da6-a783-470a-a48c-4e0a5fb6fc64"
    },
    {
        "author": "释智朋",
        "paragraphs": [
            "月在天，字在纸。",
            "于此经，了也未。",
            "口如鼻孔眼如眉，依前坐在光影里。"
        ],
        "title": "对月了残经二首  其一",
        "id": "8e0f830d-6629-41bf-a6db-73578ed85fce"
    },
    {
        "author": "释智朋",
        "paragraphs": [
            "心洞明，眼豁开。",
            "末後句，绝安排。",
            "未曾展卷，明月自来。"
        ],
        "title": "对月了残经二首  其二",
        "id": "2dd59e6a-b73a-45d8-98c9-4874024567b6"
    },
    {
        "author": "释智朋",
        "paragraphs": [
            "奋身铁色，飞崖倒戈，欠蹄少角。",
            "得聩翁之聪而震忽雷，乘云巢之云而撒巨雹。",
            "远若可亲，迩而愈邈。",
            "拈死柴头，煨文武火，而起龙宫之烈焰。",
            "以广长舌，谈真圣谛，而被天子之恩渥。",
            "或谓为密庵破庵，跳篱蓦墉之克家。",
            "岂知是修水黄梅，寒霜冷焰之超卓者也。"
        ],
        "title": "无准和尚赞",
        "id": "228dcfd5-02e2-477e-a19c-ea887b3731ae"
    },
    {
        "author": "释智朋",
        "paragraphs": [
            "担一字板，丧却生涯。",
            "见聩翁顶门有窍，识秘魔手里无叉。",
            "霹雳震惊，几蛰龙蛇。",
            "信手方圆，了无痕瑕。",
            "回垂天之云翼，念宝林之故家。",
            "扫狐兔陆梁之区，轻重输经界之际。",
            "俾梼阴永蔚，槁面生霞。",
            "若非铁树生花，安能如是耶。"
        ],
        "title": "大歇和尚赞",
        "id": "306e44dd-6d89-4485-a54f-39c71faf2677"
    },
    {
        "author": "释智朋",
        "paragraphs": [
            "难将得丧动天常，儋耳安然似玉堂。",
            "来往借书仍借笠，不知雨步瘴烟乡。"
        ],
        "title": "东坡赞",
        "id": "5a61273f-e5ca-4755-a77c-d03baa1d64ed"
    },
    {
        "author": "释智朋",
        "paragraphs": [
            "田园稔久已荒芜，归去来兮自荷锄。",
            "眼底悠然见无见，黄花岁岁状难如。"
        ],
        "title": "渊明赞",
        "id": "bee4be6f-5d9a-4285-bf3a-70a611e56901"
    },
    {
        "author": "释智朋",
        "paragraphs": [
            "丹成于太初之先，道济乎後地之极。",
            "负勋名阀阅之寄，忘生长富贵之习。",
            "时行时止，无固无必。",
            "操须弥之笔，亦难写此珪璋之质。"
        ],
        "title": "杨知府赞",
        "id": "c25c7fef-4e81-4b1c-b680-e3f0fdd64f0a"
    },
    {
        "author": "高斯得",
        "paragraphs": [
            "皇天列四运，懿兹暮春熙。",
            "和风着万物，观物令心怡。",
            "如何魏晋後，词人总凄凄。",
            "退之颇知道，及此尤伤悲。",
            "宁非遘淹留，叹老还嗟卑。",
            "哀乐缘外感，安能识天时。",
            "不见鲁中狂，陶然浴清沂。",
            "问渠乐何事，无言对春晖。",
            "人亡已千年，叹息将安归。"
        ],
        "title": "暮春即事",
        "id": "a0f3bca7-3559-49e9-8f49-58ef07dbcd31"
    },
    {
        "author": "高斯得",
        "paragraphs": [
            "狂客写孤愤，危词戁戁憸。",
            "秋岩露节角，春林扫秾纤。",
            "长铗剚横鳄，寸铁刳妖蟾。",
            "赤子临横草，苍生捐盖苫。",
            "无衣可自蔽，有突何由黔。",
            "冽泉浸苞稂，白露摧苍蒹。",
            "念此心怛怛，因之泪渐渐。",
            "谁能坐扪舌，聊欲一奋髯。",
            "百忧不易穷，千篇犹未餍。",
            "生气凛不惫，死灰惊复炎。",
            "敢云寡鹤唱，尚欲神龙潜。",
            "拾遗爱薛孟，谪仙重王阎。",
            "相邀共夜话，快读临风檐。",
            "更阑堲频折，乐极酒屡拈。",
            "国家正闲暇，上下方熙恬。",
            "贾谊枉流恸，桓侯笑针砭。",
            "无庸事吟讽，且复披湘缣。",
            "缅怀西方美，遐想虞庭佥。",
            "狂愚易构祸，讥刺徒招嫌。",
            "舌出躬是瘁，戏言心如惔。",
            "且当阮籍醉，莫待申屠箝。",
            "及今不自悔，明神将汝歼。",
            "之子七步才，时命三年淹。",
            "江湖久放浪，虀盐应饇恹。",
            "端如伏槛虎，更似缘竿鲇。",
            "匮藏玉有美，台馈金无兼。",
            "我欲引自近，寒盟应重燖。",
            "弁山蕨可茹，苕溪鲫堪黏。",
            "诺金虽未坠，许剑已可觇。",
            "从今但洗耳，水程报邮签。"
        ],
        "title": "次韵王秉纯投赠三十韵",
        "id": "af8b7a49-a41f-453b-9207-04fd789123a3"
    },
    {
        "author": "高斯得",
        "paragraphs": [
            "秋风吐商气，庭树慽以飞。",
            "美人悼时节，去意不可鞿。",
            "朋阴傲排荡，晨光弄熹微。",
            "灵修岂敢怨，浩荡终难依。",
            "岐分蹈一失，决此存亡机。",
            "僵株擢新稊，倏忽成十围。",
            "阳阸人所愿，苍天讵能违。",
            "蹇予于夫子，亮节深所希。",
            "取舍既共是，排拫亦同非。",
            "岂伊桐江上，裴回送将归。",
            "时危抱深感，人远伤遐睎。",
            "国家福未艾，祖宗临孔威。",
            "愿子崇明德，桑榆借光辉。"
        ],
        "title": "送徐景说归三衢",
        "id": "2fc6f32c-951f-4a27-add0-0f55e02306ac"
    },
    {
        "author": "高斯得",
        "paragraphs": [
            "莘郊投耒兴，六百奠殷祀。",
            "南阳辍耰出，汉业偾还起。",
            "圣贤忧世心，秋月照寒水。",
            "彼哉植杖徒，长往见见何庳。",
            "我读逸民传，初讶子陵志。",
            "赤符焰方张，注想资共理。",
            "掉头归深山，缪洗巢父耳。",
            "六经凛刀尺，云乎不斯畏。",
            "反覆史氏词，陵去良有以。",
            "维人验进德，必于师友试。",
            "历试犹夫人，成就安能伟。",
            "挽士亦既来，舍王宁得已。",
            "汉道汝不衡，先生可轻议。",
            "钓台千万篇，未有惬予意。",
            "赋诗题思耕，聊与发斯义。"
        ],
        "title": "思耕亭",
        "id": "4b644358-5230-4ce3-83f0-f13e995044f3"
    },
    {
        "author": "高斯得",
        "paragraphs": [
            "南国候伤早，东皇驾如驰。",
            "月正未强半，红紫皆离披。",
            "蜀花异凡品，作态能矜持。",
            "可怜多迫蹵，竟随羣卉移。",
            "如彼市门女，狼籍施臙脂。",
            "又如贱锦工，忙掷梭中丝。",
            "匆匆不耐看，欲速将何为。",
            "碧鸡有佳人，睡足晨妆迟。",
            "含姿自爱惜，肯受春风欺。",
            "思之不可见，感事肠生悲。"
        ],
        "title": "觞客海棠下以东坡诗红萼是乡人之句分韵予得丝字",
        "id": "94a6df52-7b9b-454e-a0ae-366995b3ae2c"
    },
    {
        "author": "高斯得",
        "paragraphs": [
            "园林非不佳，名字着难稳。",
            "稍与流俗异，讥呵来噂噂。",
            "我堂名温乐，窃慕涑水翁。",
            "我亭名五绿，又希午桥公。",
            "客来笑不已，诮我何其鄙。",
            "拳拳二相国，所爱人爵耳。",
            "闻之为一咍，争端自予开。",
            "嗟予信鄙矣，笑客亦愚哉。",
            "相诚吾所爱，何必裴与马。",
            "唐非无李卢，宋亦有章蔡。",
            "尔知相何物，是谓圣贤宅。",
            "士而不为此，何以下膏泽。",
            "孟轲出昼意，宣尼载质心。",
            "温岂独甘乐，裴非锢园林。",
            "二扁有深意，客讵窥其涘。",
            "吾言岂狂言，刀尺自孔氏。"
        ],
        "title": "为温乐堂五绿亭解嘲",
        "id": "c2486fde-7a2e-4dd0-9efe-9642678b6d40"
    },
    {
        "author": "高斯得",
        "paragraphs": [
            "逢人说爱山，谁何是真爱。",
            "苟无丘壑情，在眼犹不在。",
            "君看终南客，岂不卧兴对。",
            "奈何心自盲，坐失烟霞态。",
            "蔡侯故静者，肯与青山背。",
            "作堂老其间，列岫俨襟带。",
            "萝月散庭隅，白云屯户外。",
            "疏棂纳遥碧，平几挹横黛。",
            "青山信在兹，心镜两融会。",
            "岂效逋客徒，匿情绐松桧。",
            "咨余秉微尚，颇亦厌尘壒。",
            "幸君分半青，着我函丈对。"
        ],
        "title": "题黄岩蔡氏青在亭",
        "id": "e0da9436-2374-4787-bc0f-4ab29bfbee0d"
    },
    {
        "author": "高斯得",
        "paragraphs": [
            "巾山何亭亭，拔地蹲中城。",
            "苍龙擢双角，盘空斗孤撑。",
            "崇雉俨环抱，兼如在涤牲。",
            "有时霁雾搴，插我堂东荣。",
            "虽劳拄笏望，犹赊杖藜行。",
            "值兹阳和候，鲜晖吐新晴。",
            "摆去缠牵累，少畅窥临情。",
            "藉兰得胜引，共此酒一盛。",
            "咏余百忧集，乐极万感生。",
            "去国魂难招，怀人涕易盈。",
            "虽无丘壑姿，宿昔芥尘缨。",
            "寄言山中叟，未慕同幽贞。"
        ],
        "title": "游巾山得晴字",
        "id": "51703f07-e78a-4661-b34a-41911bb76b98"
    },
    {
        "author": "高斯得",
        "paragraphs": [
            "东南有华屋，结构清江濆。",
            "规橅百年远，庭宇无纤氛。",
            "前林蓺杞梓，後圃植兰荪。",
            "嘉宾日还往，门户生精魂。",
            "虽惭北第壮，犹能植干坤。",
            "主人遗後意，岂欲徒饱温。",
            "相期大此屋，传世垂无垠。",
            "人事一朝异，祖训成仇冤。",
            "奸隶窃其柄，良朋中路捐。",
            "殖货以自封，顾笑以为欢。",
            "耳目就聋塞，谁其与忠言。",
            "不念乃祖心，望尔椒聊蕃。",
            "感激当世事，家国初无分。",
            "宗子误置相，匪人转洪钧。",
            "瘅善树羣慝，痏国开乱原。",
            "权豪竞叨懫，赤子愁吟呻。",
            "我室既尽毁，大盗将起吞。",
            "藐焉虮虱臣，埋轮承误恩。",
            "睨冀不能击，狐狸加霆震。",
            "抚己方自恧，顾指为尤愆。",
            "百壬妄见猜，欲取棋枰翻。",
            "谁知孤臣心，但求王室安。",
            "举目百嫫中，莫若二子妍。",
            "愿识径畈径，更认存齐存。",
            "岁晚定三友，短羽追孤鶱。"
        ],
        "title": "次韵徐景说见寄并呈牟存叟",
        "id": "78775e8a-452b-4dbb-a9a2-b30473a5e211"
    },
    {
        "author": "高斯得",
        "paragraphs": [
            "维舟候新铉，薄言憩兹山。",
            "丛祠倚层阜，回阡俯澄湾。",
            "竚立心目瞿，白鹤悬榜颜。",
            "嘉名契旧隠，身疑堕其间。",
            "沓嶂森古木，荒涂翳枯菅。",
            "田空少鸿鴈，谷腥富豺獌。",
            "更怀山中人，骑鹤去不还。",
            "平生抱炯介，辀张困羣奸。",
            "徂谢易永久，十年閟松关。",
            "纷吾信虚薄，宿昔蒙砭顽。",
            "及兹落海峤，初心汩忧患。",
            "朅来因见召，感涕凄其潸。",
            "亦欲荫青茆，赏心谅难攀。",
            "孤愤竟何及，颠毛自令䰔。"
        ],
        "title": "迓杜丞相檥舟白鹤山下有感",
        "id": "46af1ce7-d56b-450a-8451-32e94a6509b5"
    },
    {
        "author": "高斯得",
        "paragraphs": [
            "顽云蔀鹤岭，积雪明龟溪。",
            "枌榆社已屋，斯焉卜幽栖。",
            "亦有好事人，除馆溪之西。",
            "门巷寄深窈，青山有攀跻。",
            "平生秉微尚，颇忻咏归兮。",
            "且可投吾簪，安能栖会稽。"
        ],
        "title": "龟溪即事五首  其一",
        "id": "64bd8178-d93c-4229-91ae-232b30d7105a"
    },
    {
        "author": "高斯得",
        "paragraphs": [
            "父兄吴下宅，师友苕溪矶。",
            "亦欲从之游，喣湿相因依。",
            "暌孤谅无乐，旅琐良可唏。",
            "古来遯世士，独立取众非。",
            "咨予匪能然，翼短难高飞。",
            "怀哉订顽翁，示我真指归。"
        ],
        "title": "龟溪即事五首  其二",
        "id": "5814c963-c3ba-4c25-ba2d-fc6e2e3857fd"
    },
    {
        "author": "高斯得",
        "paragraphs": [
            "王庭陟俊茂，三年虱其间。",
            "愚忠竟何补，积咎成丘山。",
            "媿彼海上沤，临机鴥其飜。",
            "昭□□□□，嗟嗟亦胡颜。",
            "汝今尚无觉，复倚荣辱关。",
            "晨门独何人，永。"
        ],
        "title": "龟溪即事五首  其三",
        "id": "ae559d3b-1f0c-4c2c-addf-12a3a123d2f0"
    },
    {
        "author": "高斯得",
        "paragraphs": [
            "二疏仕汉庭，才术相颉䀪。",
            "并传已云宠，同归更辉光。",
            "蹇予与季父，碔砆而琳琅。",
            "不才自宜汰，显斥庸何伤。",
            "处我嫌疑间，斯义安所当。",
            "潜圣讥邻酰，焉廋渠肺肠。"
        ],
        "title": "龟溪即事五首  其四",
        "id": "9bdc815f-644e-4ecf-bc20-f58df8fa8691"
    },
    {
        "author": "高斯得",
        "paragraphs": [
            "曩从太史氏，论次金匮书。",
            "龙兴渡江後，麐止今皇初。",
            "微辞记当时，只字宁敢虚。",
            "彼阿者谁子，顾欲私毁誉。",
            "阳秋记慕容，史记名山储。",
            "二子亦过计，人心焉可诬。"
        ],
        "title": "龟溪即事五首  其五",
        "id": "9526edeb-8644-412f-906f-f38d95591b59"
    },
    {
        "author": "高斯得",
        "paragraphs": [
            "分袂四百旬，盍簪三十日。",
            "君来一何迟，君去一何疾。",
            "题彼原上鸰，飞鸣不相失。",
            "奈何缘薄宦，参辰各方一。",
            "我须尽成丝，君紒纔如栗。",
            "人生几相见，岁月去如斥。",
            "两苏欠同归，二陆事堪栗。",
            "天伦盎中荠，富贵剑头蜜。",
            "崏下饶蹲鸱，吴中富仙朮。",
            "纵不死同丘，其可生异室。",
            "愿君解龟後，休汝毋他适。",
            "建邺水易滋，武昌鱼多乙。",
            "急来共藜羹，荫此青林密。",
            "春风棣华开，溪头望归鹢。"
        ],
        "title": "送不浮弟归金陵",
        "id": "2466989a-6f6f-45b3-b24d-e675d6dd68f8"
    },
    {
        "author": "高斯得",
        "paragraphs": [
            "咨余运颓侵，非复少年日。",
            "嵇康既习懒，长卿又婴疾。",
            "避客如避仇，俗子意多失。",
            "独于声气同，迹两心事一。",
            "粝饭盘菹芹，浊酒笾撰栗。",
            "家食虽清贫，尚有币余斥。",
            "每思世路巇，身不寒而栗。",
            "何如掩关卧，黑甜过崖蜜。",
            "觉来荷长纔，乐圃斸芝朮。",
            "末路值令弟，自远造余室。",
            "未久欲思归，依人似高适。",
            "飞飞羽差池，秋鴈避春乙。",
            "可怜陆士衡，呜咽送亲密。",
            "桡音转回塘，无由望文鹢。"
        ],
        "title": "不浮次韵予亦再赋",
        "id": "df5c7665-49be-43a2-90ac-d190272f8b45"
    },
    {
        "author": "高斯得",
        "paragraphs": [
            "岷峨秃如赭，江汉浊如泔。",
            "云何只隔夜，泼黛挼青蓝。",
            "得非气沆砀，祝融困西戡。",
            "秋风抗手谢，天公吾敢贪。",
            "此邦旧崛奇，神气虎眈眈。",
            "山为万仞高，水作千尺涵。",
            "尔来遽一变，风景殊不堪。",
            "月堕鸡不晨，露警鹤犹鼾。",
            "长毕绶若若，修缗府潭潭。",
            "坐令死瓦色，空蒙亘西南。",
            "划闻卷阿奏，翠凤鸣孤岚。",
            "尹氏谁敢指，家父独纵谈。",
            "三十六峰下，有此奇伟男。",
            "戛摩参井焰，刬磢山川惭。",
            "予方感嫠纬，耳此距跃三。",
            "作歌为贾勇，罪我如饴甘。"
        ],
        "title": "读谢章奏疏赋朝阳吟",
        "id": "a8d9ed6b-acfc-48fe-bf2f-8e81a0289630"
    },
    {
        "author": "高斯得",
        "paragraphs": [
            "劳牵迫吏道，僒若洪縻拘。",
            "九春回尘土，一迹园林无。",
            "直此休沐暇，偕我良知娱。",
            "残梅谢众卉，初柳荑僵株。",
            "四运巧相斥，流目悲荣枯。",
            "俯仰潺湲沫，恻耳弥惊吁。",
            "故山渺何在，漱石良辰徂。",
            "为邦岁已朞，宣城可归与。",
            "执柯勿睨视，州有达士模。"
        ],
        "title": "吏道",
        "id": "b689325b-2ebd-4ca9-8bb1-6bbd4eafa4a5"
    },
    {
        "author": "高斯得",
        "paragraphs": [
            "一从泉法乱，都野咸荒荒。",
            "片楮母偏重，无子相低昂。",
            "奸人窃其权，百物因大翔。",
            "握薪重寻桂，尺鱼贵河鲂。",
            "我闻辇毂下，鞅法牛毛详。",
            "物物揭成价，大字悬康庄。",
            "膴鲍榷公肆，餠师聚官场。",
            "市易祖嘉问，均输肖弘羊。",
            "罻罗四面布，摇手触刑章。",
            "哀哉今之人，逢时何不祥。",
            "谷斛八钱汉，米斗三钱唐。",
            "安得生其时，鼓腹咏太康。"
        ],
        "title": "物贵",
        "id": "77441994-534d-4276-acba-fbea7d1364c8"
    },
    {
        "author": "高斯得",
        "paragraphs": [
            "吾哀天宝後，刻剥穷锥刀。",
            "豆实不得吃，蕨卖输官曹。",
            "民生于斯时，生意如鸿毛。",
            "安知咸淳际，赤子滋嗸嗸。",
            "税租责三倍，田野晨号咷。",
            "柔桑稊未茁，调帛已骚骚。",
            "骄兵饫醲鲜，黎民窄糠糟。",
            "九关虎豹守，哀吁愁天高。"
        ],
        "title": "增赋",
        "id": "ab6121f3-055f-4865-86bb-3d96b8cff71e"
    },
    {
        "author": "高斯得",
        "paragraphs": [
            "我老与时忤，十年守穷空。",
            "衣食相驱迫，遂师田舍翁。",
            "每当春蚕起，不敢怠微躬。",
            "晨兴督家人，留心曲箔中。",
            "客寓无田园，专仰买桑供。",
            "岂谓桑陡贵，半路哀涂穷。",
            "三百变三千，十倍价何穹。",
            "家赀已典尽，厥费犹未充。",
            "乃知楮法坏，流毒刀兵同。",
            "苍天此何人，血面诉难通。",
            "弃蚕满坑谷，行当歌大东。",
            "预忧儿女曹，凛洌当严风。",
            "我穷何足道，四海关吾胸。",
            "赤子已露立，视天犹梦梦。"
        ],
        "title": "桑贵有感",
        "id": "e1eeca5d-72b5-44fa-8461-53ca0df31f2a"
    },
    {
        "author": "高斯得",
        "paragraphs": [
            "美哉豳郊道，风日清且熙。",
            "条桑纷冉冉，采蘩复祁祁。",
            "盛时不可再，乱世诚堪悲。",
            "守令既闇懦，凶黠何纷披。",
            "千林非无主，夺攘无孑遗。",
            "白刃斗原野，长乂守路垂。",
            "羸童拥树泣，弱隶空篮归。",
            "更怜贫家女，束手看蚕饥。",
            "尔蚕何不幸，生此叔季时。",
            "千筐与万箔，委弃如京坻。",
            "昔闻花门乱，倒麦折桑枝。",
            "幸无风尘警，气象胡尔为。",
            "天门万里远，吾君那得知。",
            "恨无古肤使，观风采吾诗。"
        ],
        "title": "劫桑叹",
        "id": "d2c49efb-f3cb-4318-85d4-4d57b7bb2479"
    },
    {
        "author": "高斯得",
        "paragraphs": [
            "卧疴连夏秋，尔来收药喜。",
            "羣腴久嚼蜡，今始甘鲂鲤。",
            "自非天矜怜，安得吉祥止。",
            "寄声问何如，感此远方弟。",
            "炯然忧爱心，谆谆见词旨。",
            "兼馈药笼珍，废疾居然起。",
            "末章悼飞蝗，布阵长千里。",
            "那知自北来，今亦徧苕水。",
            "公田吏如虎，收拾无滞穗。",
            "诉伤服大刑，遑哀室如毁。",
            "古来此乱国，赤子先遭弃。",
            "北桥千万仓，何翅敖洛峙。",
            "一粒不肯捐，肯念饥由己。",
            "谨勿传吾诗，隙间天蝼记。"
        ],
        "title": "次韵不浮问疾末章及蝗",
        "id": "1a531782-9663-4f0f-8ddb-c206953e84f1"
    },
    {
        "author": "高斯得",
        "paragraphs": [
            "我家雪山下，结茅几度秋。",
            "一朝劫火燎，身堕江南州。",
            "相逢芡雪君，感慨不能休。",
            "我今如丧狗，狂走长包羞。",
            "子幸成小筑，廊岩可夷犹。",
            "何不学孔明，草庐傲王侯。",
            "何不学袁安，高卧绝行辀。",
            "鹓鸾恍入梦，猿鹤凄生愁。",
            "逋客亮非然，谁其执怨仇。",
            "山茅自高洁，得雪逾清修。",
            "三白待君足，毋为垢氛留。"
        ],
        "title": "题钱可则芡雪庵",
        "id": "413bf7f5-284b-4b9e-ad3b-9dd3a841741c"
    },
    {
        "author": "高斯得",
        "paragraphs": [
            "世道日沦忽，涔泪夜中滋。",
            "客问子何伤，伤予士气痿。",
            "不见齐鲁哄，所争在糟醨。",
            "我吻燥已久，幸歌韩奕诗。",
            "若遭禁酒国，曹瞒尔何为。",
            "一鏖皋兰下，赤壁竟不支。",
            "虽云竟不支，主翁自怜之。",
            "骑虎不敢下，悲鸣亦可嗤。",
            "朝廷尽君子，拄撑頼公师。",
            "似此好局面，诸生愿扶持。",
            "尹京用老蔡，恐飜元佑规。",
            "斯言是耶非，识者当能知。",
            "哑钟悬清庙，瘖虎伏路垂。",
            "此而为君子，小人当谓谁。",
            "币轻物痛跃，赤子命一丝。",
            "尚曰此元佑，天乎欲谁欺。",
            "醪粲恩诚深，报复机诚危。",
            "独哀三百年，豢此终何裨。",
            "咸幡不复举，志士徒伤悲。"
        ],
        "title": "酒阑",
        "id": "a482f428-38e0-429d-bae1-e5cc0ff455c3"
    },
    {
        "author": "高斯得",
        "paragraphs": [
            "我辞相国归，遗我酒十器。",
            "拜受起潸然，为上有蜀字。",
            "狐狸之所嘷，种秫宁有地。",
            "得非父兄血，或是乡人泪。",
            "我饮不下咽，思广相国赐。",
            "愿得投岷江，咸使西南醉。"
        ],
        "title": "蜀酒",
        "id": "8f64151d-0971-4606-b904-053d762f8b49"
    },
    {
        "author": "高斯得",
        "paragraphs": [
            "玄晖东田游，明远东城历。",
            "深心慕尘轨，湖舷拟觞客。",
            "零雨或尼之，辍策骈兹席。",
            "霁虹带高岑，倾羲被回陌。",
            "良知共遐睎，数陪竹林七。",
            "境恬微尚惬，赏胜幽怀适。",
            "怀沙事千载，旧恨犹能辟。",
            "延首瞻楼颜，新愁渺难释。",
            "天问愧非才，且可浮大白。",
            "徙倚惊漏穷，晨宵挂东壁。"
        ],
        "title": "端午日觞客东湖遇雨移饮寿台楼分韵得壁字",
        "id": "c8df6d75-876e-4449-b32f-53d6986e0dfa"
    },
    {
        "author": "高斯得",
        "paragraphs": [
            "翰林纷万族，白鹤称善鸣。",
            "标榜在诗易，斯义渊然精。",
            "子今自羽客，复慕胎僊名。",
            "烟熅吐奇讯，警露争圆清。",
            "平皋播馨兰，广隰荫芳苓。",
            "于焉事飞薄，安得有恶声。",
            "聋俗讵知我，胡为枉撄情。",
            "帝乡阔万里，短羽无遐征。"
        ],
        "title": "赠道士刘友鹤",
        "id": "6c1f0295-ed3b-4e1c-a341-f556b800405c"
    },
    {
        "author": "高斯得",
        "paragraphs": [
            "我于咸淳际，偶读绍符编。",
            "昏气塞宇宙，临文深慨然。",
            "孽惇暴于虎，泰陵度如天。",
            "惇言一脱口，辄奉以周旋。",
            "啸呼尽顽凶，排斥咸忠贤。",
            "意偏覆辙蹈，时移善政还。",
            "济恶蔡元度，推波曾子宣。",
            "纪纲耳目地，悉以私人专。",
            "其间如商英，牙吻尤呀然。",
            "神灵不可测，党人得生全。",
            "矧乃崇观後，于邑更堪言。",
            "孝弟尧舜道，祸反阶中天。",
            "圣经岂误人，无乃说用燕。",
            "孤臣泪迸血，後来其监旃。"
        ],
        "title": "读哲宗长编",
        "id": "ee4d55f3-e1c4-49ea-a106-4467fc9cd48c"
    },
    {
        "author": "高斯得",
        "paragraphs": [
            "吾观唐虞时，辅佐多世胄。",
            "一时谋谟嘉，十世典刑旧。",
            "古道日以衰，象贤始不懋。",
            "近者梧桐鸣，多出芝兰秀。",
            "杜李倡其前，刘胡继其後。",
            "最後康乐公，卓出汉庭右。",
            "元气倚迓续，疵国资匡救。",
            "起予气为增，感事眉复皱。",
            "彼出进士科，视此一何陋。",
            "但贪一束刍，甘作三缄味。",
            "真堪为仆僮，尚敢矜廉茂。",
            "谁能持我诗，往为披怐瞀。"
        ],
        "title": "近者昌言多出诸贤之後有感一首",
        "id": "2e54f8c1-bb2a-4dca-8984-c767707e5d45"
    },
    {
        "author": "高斯得",
        "paragraphs": [
            "今朝出门去，路逢揶揄子。",
            "汝形何龙钟，汝色何顦顇。",
            "人皆钻当路，汝独钻故纸。",
            "故纸高泰山，不直一杯水。",
            "当路众所趋，汝独无一字。",
            "玉堂炳宫烛，金华曳丝履。",
            "珥笔立螭头，属车陪豹尾。",
            "世人共歆羡，汝乃独掩鼻。",
            "七十不回头，汝亦自苦耳。",
            "抗手谢少年，吾今将仕矣。"
        ],
        "tags": [
            "泰山"
        ],
        "title": "生日自嘲",
        "id": "a520dd21-07da-45a8-8f43-41f4adf38095"
    },
    {
        "author": "高斯得",
        "paragraphs": [
            "严风折繁圃，嘉卉难为香。",
            "坐令众芳林，直为萧艾乡。",
            "妖红与嫚紫，乘时斗新妆。",
            "梅生处扃外，皭然絅衣裳。",
            "独无摧折忧，一笑春洋洋。",
            "犹怀臭味感，苦口嗟难尝。",
            "风人妙托物，予德惭菲凉。",
            "坡公讵为役，涪翁可齐芳。",
            "尚此短兵接，当君阵堂堂。"
        ],
        "title": "次韵俞掞县尉见赠钓台赋梅",
        "id": "7f47f612-0100-482e-ab3e-3a31aaa0159d"
    },
    {
        "author": "高斯得",
        "paragraphs": [
            "韩公四十五，已赋齿落诗。",
            "呀然顿崩弛，存者皆浮危。",
            "我今恰半百，衰暮固其时。",
            "一齿阙当门，摵其秋叶飞。",
            "感兹生有涯，抚枕中夜悲。",
            "伊人未闻道，文与百世期。",
            "吾今食粟耳，将随野草萎。",
            "圣路千万里，加鞭犹可迟。"
        ],
        "title": "齿落",
        "id": "a352ee20-8c08-4f0e-85c5-4e81afba2cc9"
    },
    {
        "author": "高斯得",
        "paragraphs": [
            "平生闻父师，择术明诺谔。",
            "岂不依德言，其奈根器弱。",
            "昕庭开兽樽，坐听诸臣咋。",
            "谁其酌尝之，自牖勤纳约。",
            "维时鹤山翁，铁作元佑脚。",
            "振鬣一以鸣，万马立皆却。",
            "此老埋虎丘，自顷气何索。",
            "徽音阕不嗣，吾侪得无怍。",
            "偶从锋镝余，来被缨组缚。",
            "每怀季父风，自笑吾痹恶。",
            "十驾希乘黄，其敢自菲薄。",
            "啾啾竟何裨，有如丛间爵。",
            "那知桓将军，早已惮孙绰。",
            "鴥彼鞴上鹰，掣臂将汝攫。",
            "何不追冥鸿，幡然见几作。",
            "会逢故人刘，危言取眙愕。",
            "腥庮忌雕胡，薋菉妬芳若。",
            "遂仇作俑人，意欲屏医药。",
            "乐哉余不亭，闲身颇堪着。",
            "寒溪静可鉴，青山崒如削。",
            "未能及黎侯，且可栖晋鄂。",
            "凭谁共行藏，归语故山鹤。"
        ],
        "title": "次韵功远兄惠诗见劳",
        "id": "1e5b2cec-aa13-449f-99d9-e46b8560272a"
    },
    {
        "author": "高斯得",
        "paragraphs": [
            "天台招提薮，我常避其尘。",
            "夫岂无名缁，近腻终汗人。",
            "衲子来西州，见之独情亲。",
            "岂惟枌社意，亦喜丛林声。",
            "钦公惜我去，索赠良殷勤。",
            "子道我弗学，安能淑而身。",
            "虽然第一义，儒释曾何分。",
            "要踏石头路，须还铁脚根。"
        ],
        "title": "赠蜀僧钦师",
        "id": "a699eb11-d2be-447c-b403-fdadcfa89417"
    },
    {
        "author": "高斯得",
        "paragraphs": [
            "秋容满苕溪，天籁生菌阁。",
            "幽怀对萧辰，意味更冲泊。",
            "招朋倾一盛，相与慰牢落。",
            "抵掌谈世事，亦可资一噱。",
            "须臾白玉盘，高挂青绡幙。",
            "赏心与景会，喜极悲还作。",
            "渺然望西南，慨想旧猿鹤。",
            "岂无首丘情，归去事耕凿。",
            "奈何朝廷上，聚铁方铸错。",
            "弃置勿复道，洗盏更深酌。",
            "我老倦吟诗，无悰纪行乐。",
            "故人诗筒来，晨檐有鸣鹊。"
        ],
        "title": "次韵李通甫赋中秋",
        "id": "9adce7df-9cce-4d29-87ce-5f748b923467"
    },
    {
        "author": "高斯得",
        "paragraphs": [
            "自我识松涧，于今二十年。",
            "譬彼鸿与虬，薄霄而栖川。",
            "忆昔初见时，予客刘养源。",
            "邂逅一相遇，松涧称其贤。",
            "蹇予久骚屑，养源亦萧然。",
            "携家辇毂下，炊玉斗万钱。",
            "贷粟监河侯，盖为生事牵。",
            "访予苕之滨，欲学东方先。",
            "率然集吴地，求汲松涧泉。",
            "予谓子往矣，辙鳞今复鲜。",
            "杜陵送李君，南入黔中天。",
            "应为汧公醉，剩操云峤篇。"
        ],
        "title": "送刘养源游吴中",
        "id": "17b1654f-ab3d-4628-a0fc-95dca08bed1f"
    },
    {
        "author": "高斯得",
        "paragraphs": [
            "君居秣陵时，日夜书旁午。",
            "念我方投闲，远方同甘苦。",
            "别来日月长，如发不可数。",
            "弟兄两浮萍，功名一炊黍。",
            "相逢饮佳节，小慰情凄楚。",
            "东坡旧公案，君房妙言语。",
            "乃翁满腹书，一字不堪煮。",
            "晚岁膝上君，端能继华祖。",
            "我已困屠龙，君应思画虎。",
            "相期寸田耕，心亨无龃龉。"
        ],
        "title": "次韵不浮和东坡端午游真如寺",
        "id": "7f60efcb-a1ed-49c7-b021-1cd6bb1f8550"
    },
    {
        "author": "高斯得",
        "paragraphs": [
            "金陵帝王州，遗事多典午。",
            "我昔读其书，抚卷辄凄苦。",
            "一时豪杰士，错出可胜数。",
            "荣名既销歇，陈迹付离黍。",
            "惟有东山翁，于今尚翘楚。",
            "我欲一访之，千载同晤语。",
            "酒于白下酌，茗向钟山煮。",
            "北道有主人，载酒思出祖。",
            "但畏傍人讥，率野非兕虎。",
            "此事从昔然，非予独龃龉。"
        ],
        "title": "平生欲一游金陵而不得再用韵简不浮",
        "id": "2adc4e87-a7c9-47cd-8e14-d93f81433503"
    },
    {
        "author": "高斯得",
        "paragraphs": [
            "君如夏日槐，浓阴正亭午。",
            "我如秋渚莲，心老味加苦。",
            "卜居既未果，会面真堪数。",
            "二米同一稃，何时如秬黍。",
            "我今居异邦，一齐咻众楚。",
            "出门无所诣，欲话谁晤语。",
            "盍念荆同生，毋忧豆逢煮。",
            "急来共伏腊，相与续妣祖。",
            "昔人兄弟多，八龙及三虎。",
            "安有予二人，而堪长龃龉。"
        ],
        "title": "不浮欲卜居霅川而未决再用韵趣之",
        "id": "5bbdf8f2-f5b3-42b6-a4fd-198f65497d8c"
    },
    {
        "author": "高斯得",
        "paragraphs": [
            "自君摄富川，政声达王畿。",
            "乡邦大夫士，相率联书驰。",
            "欲控江州督，版授俾真为。",
            "羣来质于予，予则力止之。",
            "父兄本公论，彼反疑为私。",
            "诸公怅然去，未免方轮嗤。",
            "日者召书来，自言摄承朞。",
            "驽马恋短豆，或者能无讥。",
            "累牍上尚书，愿趣新侯来。",
            "白头分趋幕，不敢求旌麾。",
            "开书喜见面，与我同肝脾。",
            "高安别未久，德进兄嗟咨。",
            "我今亦复然，坡颍真吾师。",
            "虽无逍遥堂，迟君同赋诗。",
            "已扫安乐窝，扁舟早来归。"
        ],
        "title": "不浮弟摄兴国守书趣其归",
        "id": "acd9e217-74d3-4e91-a678-06817b9d91ed"
    },
    {
        "author": "高斯得",
        "paragraphs": [
            "东皇趣归旆，行色在陇麦。",
            "抚旧念易盈，感逝忧难释。",
            "谓春姑徐驱，为我咏今夕。",
            "天涯浩漫漫，迷路那可索。",
            "林芳坐自销，庭草已如积。",
            "南亭慨灵运，东园悲阮籍。",
            "咨余畏简书，无路追羣屐。",
            "故知凝睇处，惟见嵊尖碧。",
            "如邛欠宿愿，入越成误适。",
            "一笑命渌樽，人生匪金石。"
        ],
        "title": "次韵王深道领客登翠屏",
        "id": "2855328d-8457-4dcf-b4f9-7f7e1e1d13f7"
    },
    {
        "author": "高斯得",
        "paragraphs": [
            "灵区有异产，化国无潜珍。",
            "坡公论人物，我则赋奇清。",
            "壮哉此白水，谁其泻青冥。",
            "薶藏富媪啬，抉剔天公嗔。",
            "霹雳起神物，赑屃擘巨灵。",
            "阳山得瀑谷，永嘉頼斧斤。",
            "乃知出世事，须待开物人。",
            "倒悬讶瑶池，吹立惊沧溟。",
            "千穗落晓镜，万仞垂天绅。",
            "清寒入山骨，霏润沾人巾。",
            "麕麕为瘦爽，草木皆坚贞。",
            "臞仙挹瓢饮，俗士湔尘缨。",
            "度堂匪秩燕，筑馆先储英。",
            "函书静秩秩，子佩来瘽瘽。",
            "清风濂溪像，古柏文翁庭。",
            "从容讲道要，宛转余诗情。",
            "谪仙一派妙，休文八咏新。",
            "兹惟佳山水，我尝驻骐骃。",
            "平湖尚芜漫，绝境宜荆榛。",
            "按图重嘅叹，岁月今峥嵘。",
            "壮观夸好句，窘步欹丰擎。",
            "聊以赠我友，无庸寄山神。"
        ],
        "title": "题王茂悦郴州白水奇清园",
        "id": "32e9c8ec-ea9e-44f5-8793-a8fdee93d0ab"
    },
    {
        "author": "高斯得",
        "paragraphs": [
            "我昔天台游，偶得陈公像。",
            "以公谪是邦，祠堂悬真相。",
            "寻执宪于衡，复得刘元城。",
            "以公子孙寓，家传遗写真。",
            "揭之书室内，朝夕得晤对。",
            "焉能为之役，妄意他年配。",
            "刘公色贞坚，疾惇固宜然。",
            "陈公甚和易，排京乃敢言。",
            "惇京为腐草，二公长不老。",
            "汝其择于斯，庶以传不朽。"
        ],
        "title": "书室揭刘元城陈了斋像以自厉",
        "id": "11b99c14-09a0-4a82-b4da-fd097eee4b9e"
    },
    {
        "author": "高斯得",
        "paragraphs": [
            "我生天地间，自笑一疣物。",
            "燕蝠争晨暝，龙蠖安伸屈。",
            "三度侣黄冠，十载谢丹绂。",
            "无学陪旃厦，无才演纶綍。",
            "晨策恣幽探，午窗饶睡兀。",
            "平生正坐口，自使穷到骨。",
            "纷纷蝶争春，悄悄蟆啖月。",
            "从来彭泽琴，不胜昭阳羯。",
            "安有冷笑姿，可入艳阳节。",
            "积年几穴床，经旬不踰闑。",
            "时逐志和风，惯卧袁安雪。",
            "初无子公书，谁其项斯说。",
            "忽令管龙宫，传闻从鴈帛。",
            "还来弄香火，幸不废书册。",
            "偷闲容我辈，用世付时哲。",
            "鹏鷃各逍遥，何烦较优劣。"
        ],
        "title": "次韵詹丞贺得祠",
        "id": "2dc47bf3-21eb-4672-8e82-57f3737292f8"
    },
    {
        "author": "高斯得",
        "paragraphs": [
            "太师百僚长，历代皆有之。",
            "所用有贤否，邦以分安危。",
            "惟彼太公望，桓桓定周基。",
            "至于尹氏徒，宁逃小雅讥。",
            "汉唐姑勿论，我朝有元龟。",
            "潞公四朝老，德望镇华夷。",
            "咄哉京桧侂，言之可歔欷。",
            "近者扬王庭，举朝莫言非。",
            "太潞不可作，吾其谁与归。"
        ],
        "title": "感事",
        "id": "393edd82-fcf0-4d5a-a986-01d61ef79eb2"
    },
    {
        "author": "高斯得",
        "paragraphs": [
            "相公不入府，却走湖上宅。",
            "朝游庙堂上，暮作水云客。",
            "公府爵罗张，别墅车毂击。",
            "三日敛履朝，万楫戈船疾。",
            "畔官羲和诛，离局春秋责。",
            "主宽置不问，士佞那敢斥。",
            "倡优湛夜宴，台馆穷晨策。",
            "华堂枕千岩，幽龛通百尺。",
            "知非晋公洞，故是伯有窟。",
            "蘧蘧梦蝶飞，冉冉长蛇出。",
            "烦冤哭中夜，魑魅来白日。",
            "方期燕婉求，难拒幽明迫。",
            "天不相厥居，鬼乃瞰其室。",
            "不见霍氏亡，千妖日丛积。",
            "不见蔡京败，万怪无宁迹。",
            "持危岂颠坠，起秽宜荡涤。",
            "君看韩家园，斜阳空寂历。"
        ],
        "title": "鬼瞰吟",
        "id": "680b2726-3a07-4fea-a1da-c8532a998c74"
    },
    {
        "author": "高斯得",
        "paragraphs": [
            "山寺传好语，盈耳欢声腾。",
            "侧闻新天子，有意绥黎烝。",
            "金鸡肆大眚，民散蒙哀矜。",
            "诏书日夜下，合沓来凌兢。",
            "访落首鲐背，导谏延龟朋。",
            "讲习召遗席，轺车聘才能。",
            "官簿还故邸，孝思齐定陵。",
            "宛如春气至，顿释朝霜凝。",
            "神龙妙嘘云，妖狐疑听冰。",
            "维今万粃政，欲言何可胜。",
            "安得批肝血，排云叫觚棱。",
            "崇兰变成艾，春鸠化为鹰。",
            "贪夫野外贙，善类风中灯。",
            "百壬各自媚，两如偏见憎。",
            "盈庭苍玉佩，绝响朱弦绳。",
            "愿我圣明后，金台择先登。",
            "昭苏聩聩听，凌厉高高层。",
            "阴霾半夜驳，日月高衢升。",
            "吾侪老𤱶亩，鼓腹歌中兴。",
            "齿发已自料，息翅甘冥鹏。"
        ],
        "title": "次韵刘养源见寄二十韵",
        "id": "60b2ac3f-4cae-4756-8339-151bdddbe169"
    },
    {
        "author": "高斯得",
        "paragraphs": [
            "圣人戒要君，春秋罪同弒。",
            "推此无上心，将何所不至。",
            "近者凶相归，决烈谁能比。",
            "羣愚惑其迹，咸谓难夺志。",
            "老夫非圣人，固知决无是。",
            "或问何以知，答云非奥秘。",
            "岂有患失夫，能为勇退事。",
            "未闻介推归，留母以为质。",
            "府中俱荡析，般移到花卉。",
            "殿前卒二百，辇载填城市。",
            "都人尨其愚，家家失欢喜。",
            "讙言真不返，剥剥竞弹指。",
            "朝士独可怜，一朝失怙恃。",
            "联章乞还相，留莽无少异。",
            "天王虽圣明，勉徇非得已。",
            "御前金字牌，一日数十置。",
            "冠盖何纷纷，排日遣郎吏。",
            "端明奉玺书，侍郎传睿旨。",
            "师王袖亲批，祈恳流涕泗。",
            "相公卧愈坚，那肯东山起。",
            "陛下如迫臣，臣当还故里。",
            "羣使骇其言，连名奏天陛。",
            "安知夜半舟，已渡曹娥水。",
            "新亭候徒劳，刘裕已还第。",
            "狄青度昆仑，李愬擒元济。",
            "忍于君父前，用此军中诡。",
            "一劳可永逸，所欲已称遂。",
            "从今政事堂，深根且固蔕。",
            "愿已惬臧孙，专当踰季氏。",
            "上苍孔威神，那知从汝未。"
        ],
        "title": "要君",
        "id": "24eb8e68-e8cf-403b-ba4e-3e7ee7ed5fe3"
    },
    {
        "author": "高斯得",
        "paragraphs": [
            "五月出师时，老臣抱忧惧。",
            "端筴问詹尹，愿告吉凶故。",
            "卦得明夷终，惊愕不敢露。",
            "庸知三日後，日眚大可怖。",
            "天象与人占，真如相对语。",
            "师出无寸功，败书常踵路。",
            "世道复谁论，当局委而去。",
            "更令水中榆，袅袅擎盘露。",
            "秋风日以高，吾未得死所。",
            "援笔识蓍辞，泪血满襟素。"
        ],
        "title": "五月",
        "id": "29c58b2e-5c57-42d4-acf2-712c5325f2b0"
    },
    {
        "author": "高斯得",
        "paragraphs": [
            "延首浙河外，浮氛翳青天。",
            "下有豺与贙，纷其集中田。",
            "况复直岁祲，蒿莱莽连阡。",
            "民流入他郡，百里无人烟。",
            "咨予忝观风，七州命所悬。",
            "驻车问疾苦，入耳潸潸然。",
            "期令万苍黔，生意春无边。",
            "一网猎羣饕，其敢诿力绵。",
            "天王自圣明，凝旒蔽其前。",
            "曰此何罪辜，而诬饮贪泉。",
            "奉使既不称，还印归民编。",
            "南窗可笑傲，双溪恣流连。",
            "不贪金门步，不慕东壁躔。",
            "但愿紫皇寤，赤子逃烹煎。",
            "贤聚国脉壮，吏良民瘼痊。",
            "臣虽就九死，没齿无怨言。",
            "方子远投赠，厉我弥贞坚。",
            "枯木已无心，安能被朱弦。",
            "江水倘可楫，吾其剑西川。"
        ],
        "title": "次韵方泳道见寄",
        "id": "48c5aa25-49a3-4935-bb21-ffd812f96f4f"
    },
    {
        "author": "高斯得",
        "paragraphs": [
            "虚斋隠几坐，忧思来万端。",
            "我带旧盈骼，忽复数孔宽。",
            "追思昔迷复，驱驰困尘鞍。",
            "终蹈世涂险，衽席生泷滩。",
            "平生仗忠信，意若无惊湍。",
            "虽有被野罗，何篡凌风翰。",
            "嫠忧抱耿耿，进退良独难。",
            "亦欲纫蕙茝，殷勤奉所欢。",
            "终疑薛居州，一暴难胜寒。",
            "众阴日夜长，正气日以单。",
            "国枋落熏腐，民生困贪残。",
            "言路久榛棘，肉食咸空餐。",
            "蹇予宿嗜好，与世殊咸酸。",
            "柰何不自爱，当门植芳兰。",
            "故效五柳君，归求容膝安。",
            "我友在天末，洞我肠与肝。",
            "新诗妙镌发，字如汤铭盘。",
            "盍簪眇无因，东望慨其叹。",
            "遥闻病新愈，致我囊中丹。",
            "愿君强吞咀，百年永相看。"
        ],
        "title": "次韵王深道见寄",
        "id": "71e69960-be32-41f0-a842-2b725f024257"
    },
    {
        "author": "高斯得",
        "paragraphs": [
            "昔经屈原坂，寒湍下悲鸣。",
            "又渡汨罗江，洐记曾输诚。",
            "慨彼幽乱国，成此湘累名。",
            "雕胡不受腻，淆予膳膏腥。",
            "离骚二十五，往往言其清。",
            "招汝千载後，来乎不来灵。"
        ],
        "title": "次韵刘友鹤端午三首  其一",
        "id": "b0c740f8-2440-4b07-87c8-a921c478efee"
    },
    {
        "author": "高斯得",
        "paragraphs": [
            "桐江五月凉，波上抟层飔。",
            "伤屈念已怆，怀严濑逾滋。",
            "维彼不逢世，如斯良遇时。",
            "怀沙与钓濑，异节同光辉。",
            "故人去奚伤，宗国逃惧非。",
            "精义贵有质，圣远咨从谁。"
        ],
        "title": "次韵刘友鹤端午三首  其二",
        "id": "0c5e891a-d7f5-4e68-9d0a-45a80ad23f41"
    },
    {
        "author": "高斯得",
        "paragraphs": [
            "笺天欲移病，心与孤鹤飞。",
            "苔青弁峯秀，遥昔梦佳期。",
            "恬鳞慕深藻，倦翮怀安枝。",
            "焉能系浮名，翚翔辰升霏。",
            "已约东里伴，无烦北山移。",
            "他年倚磵门，望子蹁跹衣。"
        ],
        "title": "次韵刘友鹤端午三首  其三",
        "id": "de70b9cd-021b-4bd8-8c6a-c443bd4d9d2a"
    },
    {
        "author": "高斯得",
        "paragraphs": [
            "车中览书罢，举头失青山。",
            "五日无纤云，春晴固应悭。",
            "须臾骤雨过，忽已罗青鬟。",
            "天公自知我，所遇无不安。",
            "奈何苦相戏，晦明翻覆间。",
            "浮云虽暂收，未肯故山还。",
            "终当买不借，践此泥涂艰。"
        ],
        "title": "道中遇雨",
        "id": "5ddfab03-c466-4625-935f-0e3336bc447b"
    },
    {
        "author": "高斯得",
        "paragraphs": [
            "苍龙挂秋汉，凉风鼓吾袪。",
            "夜中不能寐，慷慨悲有余。",
            "美人背我去，山川渺盘纡。",
            "平生嵇叔夜，龙性不可拘。",
            "以兹直谅益，弱念咸刊除。",
            "四海岂无交，谁为真丈夫。",
            "温蜀本兄弟，不过姓氏殊。",
            "临分悄无言，执手空踟蹰。",
            "世事举目知，安能共沦胥。",
            "君理江介枻，我念苕滨庐。",
            "後会难前期，且复立斯须。",
            "努力崇明德，岁寒盟可渝。"
        ],
        "title": "送王深道赴荆门教授",
        "id": "9296382f-51f0-442b-a1be-9fe7a5249e21"
    },
    {
        "author": "高斯得",
        "paragraphs": [
            "维北有深涧，其中贮幽泉。",
            "兹泥不可滓，万境涵澄鲜。",
            "老人挹其流，浊世相周旋。",
            "清寒涤腴腻，八解不敢专。",
            "我来宿招提，踰月从金仙。",
            "解后涧濒老，笔力回百川。",
            "参寥一以去，诗宗久无传。",
            "阿师佩密印，绝後如光前。",
            "禅房竹色静，秋深暑将阑。",
            "双岩傥入梦，寄予白云篇。"
        ],
        "title": "次韵北涧禅师留别",
        "id": "2bda8625-96a0-4076-bd08-c08b16ea9633"
    },
    {
        "author": "高斯得",
        "paragraphs": [
            "三年三中秋，月作一样奇。",
            "清贫不设客，老倦不吟诗。",
            "今年更凄凉，儿孙锁秋闱。",
            "独坐南窗下，兀兀如孤罴。",
            "追思欢娱地，无如少壮时。",
            "尚记壬辰岁，鹤山靖州归。",
            "八月十五夜，月华散前墀。",
            "诸父秋山阁，羣从幽芳池。",
            "赋诗各分韵，醉墨纷淋漓。",
            "鹤山读我句，终夜相嗟咨。",
            "明朝操纸来，倾倒里中儿。",
            "一往三十载，坐念心生悲。",
            "前辈已雕谢，诸兄亦无遗。",
            "奇孤一身在，流落天之涯。",
            "明月如昨日，而我鬓成丝。",
            "天人固异分，何烦涕交颐。"
        ],
        "title": "中秋独坐有感",
        "id": "40ab4127-e01b-4294-99f7-7dad5469f800"
    },
    {
        "author": "高斯得",
        "paragraphs": [
            "西风涤残㶼，秋水静如滤。",
            "客心悲未央，感兹年芳去。",
            "聊携池上酌，相与豁烦虑。",
            "我殽楚以陈，曾未举前箸。",
            "延首视太清，飞娥已来御。",
            "屏翳虽放纷，不敢捩眼觑。",
            "清辉岂不佳，祇益畸人苦。",
            "故乡值良辰，辄与亲昵醵。",
            "转蓬随天风，异县不可据。",
            "明年看清光，那知又何处。"
        ],
        "title": "又中秋分韵得处字",
        "id": "424259d4-5fd0-49a3-a962-435b41087fca"
    },
    {
        "author": "高斯得",
        "paragraphs": [
            "苍苍大峩山，高标致青天。",
            "西江走其下，东井躔其颠。",
            "积此二仪气，钟为万古贤。",
            "粤从扬马来，作者接项肩。",
            "我家高阳氏，遂古已婵嫣。",
            "爰及开府公，世德乃昭宣。",
            "挺生六男子，如鳌海上连。",
            "逢时供世用，报国或躯捐。",
            "二季遇明主，皇极佐後先。",
            "英芬播家国，余辉照山川。",
            "咨予食旧德，一线千钧悬。",
            "结发日砻砥，植节图贞坚。",
            "龙飞四十春，先皇始招延。",
            "绛侯正骄主，答策聊相镌。",
            "无心得天下，人力何有焉。",
            "有司矜其愚，寘之龟列前。",
            "先人既死城，□遭祸愈挻。",
            "挈身归君父，叨沐登史筵。",
            "是时嘉熙末，大臣私自便。",
            "抗疏警其偷，侧目尤谗言。",
            "未几孽嵩来，当国恣且专。",
            "白发并相议，一斥踰三年。",
            "祁公俄入相，招我赤城边。",
            "公寻薨于位，游老司陶甄。",
            "蓄缩多畏忌，百壬闹煎煎。",
            "汲黯又妄发，羣厖益呀喧。",
            "卧家百余日，遂棹严滩船。",
            "偶乘浙东传，入手埋轮权。",
            "南床有妇翁，出柙流馋涎。",
            "劾章格不下，使者反归田。",
            "流落经七载，那复凌翔鹓。",
            "淳佑更化瑟，弓旌罗八缠。",
            "例叨赤车使，收召湘江壖。",
            "南宫甫踰月，遂玷蓬莱仙。",
            "仍侍玉皇案，兼操金匮篇。",
            "主恩海岳比，每欲输尘涓。",
            "谢吴对持铉，国势如舟偏。",
            "熏莸共一器，两党操戈鋋。",
            "予与赵徐辈，放逐纷联翩。",
            "吴公亦去相，国事堪潸然。",
            "荏苒兵难作，扰攘纷戈鋋。",
            "吴公再秉钧，首议贾生篇。",
            "诸梁尚当路，公愿竟以愆。",
            "亡何事大异，莱国冤南迁。",
            "国忠乱天经，党祸何连延。",
            "伤哉淳佑士，萧艾化兰荃。",
            "腰金空照地，噤如秋後蝉。",
            "嗟我亦何人，赵璧乃独全。",
            "挂舌坐林间，嫠忧耿无眠。",
            "一旦彗星出，应诏言数千。",
            "历数蔡京罪，请收贾充权。",
            "书遏不得上，龙髯已飞天。",
            "尚有闻戒集，秘之未敢传。",
            "其间朝阳吟，好事达湖弦。",
            "几欲齿奸鈇，终虞陨深渊。",
            "偃蹇踰十载，冰山尚顽坚。",
            "不学李拾遗，尽付酒家钱。",
            "不学杜拾遗，穷愁诗自传。",
            "圣涯浩无际，前路渺以绵。",
            "且复系寸景，终予犀革编。"
        ],
        "title": "自叙六十韵",
        "id": "98a2c681-47d7-48a7-8be7-1be8e1cd69d1"
    },
    {
        "author": "高斯得",
        "paragraphs": [
            "双池万荷花，姣好欺子都。",
            "秋风一披拂，槁悴如三闾。",
            "子有君子操，昔人所叹誉。",
            "奈何不自奋，俛仰悲荣枯。",
            "荷花不能言，请以意对吾。",
            "两间草木蕃，万象粲以舒。",
            "一从鶗鴂鸣，荃蕙首见疏。",
            "况我值末运，忽忽良辰徂。",
            "相随就衰叔，容色何能愉。",
            "抗手谢荷花，子诚志士模。",
            "婴肸悼季世，箕干感沦胥。",
            "舂陵大中正，所品良非虚。"
        ],
        "title": "池荷就衰有感",
        "id": "cdf413b1-0d0e-4030-8c62-a2cebdea07bb"
    },
    {
        "author": "高斯得",
        "paragraphs": [
            "秋日何烈烈，忧心在丘麻。",
            "老圃跬步间，无悰问黄花。",
            "及兹九九候，清樽畅幽遐。",
            "朋簪既肃穆，宴豆亦静嘉。",
            "风雨知萧辰，飒然掠窗纱。",
            "乔松助声势，轰豗掉狂车。",
            "萸囊顿精神，似与老守夸。",
            "渊明有三径，我独归无家。",
            "浮骖竟安适，伫立空咨嗟。"
        ],
        "title": "九日分韵得花字",
        "id": "cfc9a217-26c1-4196-9a4f-0d5c93d4787a"
    },
    {
        "author": "高斯得",
        "paragraphs": [
            "燕说谈古书，六籍无诗如。",
            "彼序鬼一车，毛郑贲其须。",
            "古今几大儒，亦复鼓应桴。",
            "历年二千余，耳目为所驱。",
            "卓哉紫阳朱，订顽砭其愚。",
            "俗说力扫除，沙沉得简珠。",
            "士惑真难祛，于今道犹孤。",
            "高叟一鄙夫，服膺与世殊。",
            "在天悬方诸，如闻叹起予。"
        ],
        "title": "学诗",
        "id": "96c17033-61c7-41c8-8206-051933d13309"
    },
    {
        "author": "高斯得",
        "paragraphs": [
            "问翁几何年，翁年七十余。",
            "尚作蠹书虫，嗟翁一何愚。",
            "旋增通典缺，旋修阜陵书。",
            "毫芒集阅尽，白编还卷舒。",
            "五诗讽被底，柳集诵日晡。",
            "玩物能丧志，圣贤言皦如。",
            "赋受有奇偏，谁能为耘锄。"
        ],
        "title": "读书",
        "id": "cabe1c17-7efc-40ff-b031-e76cb1db12c7"
    },
    {
        "author": "高斯得",
        "paragraphs": [
            "夜读荆轲传，掩卷喟然叹。",
            "结交天下士，贤哉太子丹。",
            "报秦一片心，秋莲孤剑寒。",
            "介绍田先生，得结荆卿欢。",
            "太子一语疑，先生甘自残。",
            "荆卿欲藉手，临事敢开口。",
            "走见樊于期，愿借将军首。",
            "将军搤擥言，念此固已久。",
            "得复平生雠，性命何足有。",
            "四雄英烈风，精诚凌白虹。",
            "函关初未入，气已吞祖龙。",
            "其事虽不就，简牍光无穷。",
            "奈何今之人，蹙缩如寒虫。"
        ],
        "title": "读荆轲传",
        "id": "b429e6c7-ecaa-4395-884f-40ab688017ab"
    },
    {
        "author": "高斯得",
        "paragraphs": [
            "四运相摧斥，秋容忽而改。",
            "英英晚节花，含霜发鲜彩。",
            "游子感萧辰，命侣登爽垲。",
            "湘山俨横陈，秀色如有待。",
            "独怜祝融峯，尽日埋叆叇。",
            "安得诛云师，吾将罪真宰。",
            "悠悠元亮心，千载宛如在。",
            "遥知把不盈，搔首终朝采。",
            "胜达不可追，迷涂谁堪悔。",
            "弃置勿复谈，且复浇磊磈。"
        ],
        "title": "九日会客面岳亭以采菊东篱下悠然见南山分韵得采字诗",
        "id": "0d85f6e2-4172-4c5f-bc38-4d5bafcb1ca7"
    },
    {
        "author": "高斯得",
        "paragraphs": [
            "渊明久闲居，欲酿苦无秫。",
            "萧条倚东篱，目断杯中物。",
            "可人王荆州，白衣来扣寂。",
            "高情属天云，于今照方策。",
            "我穷交旧绝，门外无行迹。",
            "旧时如海肠，辙鲋等枯涩。",
            "谁怜东溟臣，西江分一滴。",
            "嗟哉子立贤，肯念黄州客。",
            "清酒冬百壶，昔酒夏千石。",
            "陶然北窗下，但觉天地窄。",
            "东西高虽异，南北郑能一。",
            "感荷吾子德，酬报乏珪璧。",
            "但诵昌黎诗，以谢郑羣锡。"
        ],
        "title": "谢郑如晦饷酒诗",
        "id": "89ef0c69-1b9c-4a73-a1aa-795f2a4fd234"
    },
    {
        "author": "高斯得",
        "paragraphs": [
            "谢公晨策花崖登，杜陵早起开前林。",
            "徽之朝挹西山爽，退之晓望南山棱。",
            "古人看山自有候，个中意味谁探寻。",
            "林霏夕敛羣动息，泽气宵上英云蒸。",
            "不于此际毓神秀，安得向曙岚光凝。",
            "平生苦不识夜气，见山忽得邹人心。",
            "卷书默坐会有得，此岂文字能摹临。",
            "斯亭题扁有咀嚼，慎勿只遣供闲吟。",
            "直须齩破第一义，庶几山鬼逢知音。"
        ],
        "title": "题天台夏肯甫晓山亭诗",
        "id": "8bc9e443-fd37-4f65-8ea0-19e740aa6b06"
    },
    {
        "author": "高斯得",
        "paragraphs": [
            "三百年前茅屋歌，谁其继者茅斋铭。",
            "杜陵忧世何其切，鹤山观物何其精。",
            "两诗妙处均不朽，吾能合异融其真。",
            "绮栊雕宇贮豪士，此岂有意矜吾民。",
            "从来大庇天下手，乃在茅栋茨檐人。",
            "请君观铭验吾德，复来歌义充吾仁。",
            "庶几体用归一贯，二老可作当欣欣。"
        ],
        "title": "题赵致道茅斋",
        "id": "a76fc425-37ff-4905-9b93-2c6fa118e3c2"
    },
    {
        "author": "高斯得",
        "paragraphs": [
            "区中无由舒眼界，欲上云峰观九派。",
            "颇闻黄龙擅奇特，傥得窥临真一快。",
            "清苕一线仅委蛇，具区万顷何滂湃。",
            "又闻法华两招提，清旷夐绝人境隘。",
            "池光潋滟镜无台，山色清寒身不坏。",
            "石林幻出三玲珑，万虎千罴断雄怪。",
            "幽贞叶策天相之，梅雨初晴白日晒。",
            "州家幸肯借官船，亟馔鱼虾菹韮薤。",
            "奈何欲往竟不谐，徒羡诸公脱天械。",
            "归来争发古锦囊，令予伎痒如爬疥。",
            "嵇康本自不羁人，况复时屯方翮铩。",
            "终当于此结菁茅，庶可偿渠猿鹤债。"
        ],
        "title": "五月六日约诸友游北山舟已具而予偶不能出诸友和坡公法华寺诗亦赋一首",
        "id": "3199b221-502b-43c1-a906-2ba77f1b2410"
    },
    {
        "author": "高斯得",
        "paragraphs": [
            "昔披朝霞寻洞天，五峰矗汉高巑岏。",
            "灵君营魄去千岁，秋桂春萝空锁寒。",
            "古心未死不忍去，摇摇风纛空中悬。",
            "五年失脚堕时网，梦思重到无由缘。",
            "朅来出守山水郡，公余颇得穷幽偏。",
            "丹丘仙客旧心赏，骑鹤过之同晤言。",
            "诗妍青林华煜煜，气老幽涧松桓桓。",
            "问余君土信奇绝，孰与吾山多紫烟。",
            "桐江缗鱼炯志节，缑山笙鹤夸神仙。",
            "能衡铁炭识轻重，众山部娄真如拳。",
            "羽人闻此深领会，笑指双台催棹船。",
            "题诗莫作世间语，会有剜剔青苔看。"
        ],
        "title": "刘友鹤以诗赠别次韵送之",
        "id": "d8e3075a-20d9-4e5c-a16a-14875fc1bcda"
    },
    {
        "author": "高斯得",
        "paragraphs": [
            "大冬衍阳人久渴，井泥无泉百川竭。",
            "老天有意濡沫之，一夜幻成三尺雪。",
            "勿嘲见卵索时夜，在眼来牟疑彷佛。",
            "蹇予谁敢贪天功，片片无非后皇德。",
            "由来此物贵腊前，况复霏霙当畅月。",
            "坡公守颍足风流，坐看斜飞咏愁绝。",
            "明朝亦欲踵前规，试与诸君相暖热。"
        ],
        "title": "时雪应祷周子车和东坡所次柳子玉韵见贻用韵答赋",
        "id": "0187aef7-6cd2-4544-99b0-6a7570731613"
    },
    {
        "author": "高斯得",
        "paragraphs": [
            "君不见会稽太守第五伦，罢官潜去逃吏民。",
            "不知当时何所畏，乘船夜渡曹娥津。",
            "只缘惠爱入人髓，攀车叩马千万羣。",
            "使君若不行诡道，爱河浩渺难抽身。",
            "旧闻吴兴解郡绶，归路南指朝天京。",
            "尔来史项後先去，云何却出东城闉。",
            "横山伺候不知数，携壶挈榼相邀迎。",
            "使君自揣非寿我，西子不洁将污人。",
            "水军二百耀南路，三更一舸临湖门。",
            "会稽吴兴迹相似，谁知爱恶殊其情。",
            "畏匡戒薛圣贤有，岂比汝曹祇自焚。",
            "嗟哉後人亦监此，慎忽继踵成三人。",
            "从今要辨守贤否，只观去路东南分。"
        ],
        "title": "出其东门行",
        "id": "85dd6d08-4ad4-46ea-97b3-c9cb35e34e7e"
    },
    {
        "author": "高斯得",
        "paragraphs": [
            "往年上会稽，凌空禹穴曾得窥。",
            "今年浮沅湘，又见禹柏蹲山陂。",
            "茫茫禹迹遍天下，独此二物称神奇。",
            "凌云意气销铄尽，根心就化空存皮。",
            "樛柯入地枯不死，反更上擢青铜枝。",
            "被以九龙名，流传自何时。",
            "得非木宿苍龙精，储英萃异成雄奇。",
            "头角崔嵬讶撑拄，牙须磔裂相纷披。",
            "孔明庙柏信称古，上距何翅千年奇。",
            "杜陵品藻一何陋，遗落鼻祖收孙枝。",
            "诿云此地不身到，何由得集衡湘诗。",
            "呜呼，衡之山巍巍，湘之水弥弥。",
            "地气何太偏，独于草木乎钟之。",
            "柏兮手植自神禹，竹也种传由舜妃。",
            "谁能为天分此畀人物，庶几可使悍俗嚚风移。"
        ],
        "title": "禹柏行",
        "id": "4afbd204-9043-4fff-ae69-74c50d226bf7"
    },
    {
        "author": "高斯得",
        "paragraphs": [
            "舂陵太守真好奇，结茅肥遯湘江湄。",
            "三吾出意作新字，脱略苍籀遗冰斯。",
            "溪山于我本何有，占断不许傍人窥。",
            "人生天地远行客，恋身外物庸非痴。",
            "漫郎仙去五百载，名字永与兹山垂。",
            "要知忠义不磨处，虽不自与人与之。",
            "至今过者望卷石，森然魄动中兴碑。",
            "此公何用专壑鄙，世上宁有争墩儿。",
            "我来访古刜蓬藋，怅然不识亭台基。",
            "扫出蝉噪发斯义，元子可作然吾诗。"
        ],
        "title": "题浯溪寺",
        "id": "63c30110-5209-4347-9ed0-af7fbd1f3b59"
    },
    {
        "author": "高斯得",
        "paragraphs": [
            "黄花有鉴能品人，俗士往往遭眼白。",
            "独怜寂寞陶长官，到死同盟不相释。",
            "至今采采东篱诗，千载晶光犹陆离。",
            "獶人妙质久无记，羞对纷纷女曹儿。",
            "子今风尘走异县，故山举头不可见。",
            "奈何友此隠逸花，三嗅幽香意中恋。",
            "我闻瀛堧足隑州，梦生八翼飞秋秋。",
            "不须苦觅菊山句，晚节相期拂衣去。"
        ],
        "title": "次韵王深道寄题其弟敏道菊山",
        "id": "7837da91-dc4e-403e-a0ce-3f4d64e4bcec"
    },
    {
        "author": "高斯得",
        "paragraphs": [
            "老夫睡眼方昏花，梦中忽闻歌隶华。",
            "暮春逢此晴雨好，足慰飘零少陵老。",
            "知君重踏东华尘，先访雪堂老师兄。",
            "大篇铿鍧来扣寂，读之宛如花萼集。",
            "花残谁复倚栏干，黄鹤催归呼子安。",
            "此花当屈第一指，徐娘风情犹可喜。",
            "诗成共赋岂厌多，惠连何不偕羊何。",
            "古来难并良与美，报答春光一盛旨。",
            "勿云数见恐不鲜，勿忧相煎豆萁然。",
            "我今已信天行止，小冯当门乃吾意。",
            "一春花恼只颠狂，行乐最怕功名妨。",
            "杜牧寻春迟有悔，且须十日浇磊隗。"
        ],
        "title": "次韵不浮弟自金陵相过",
        "id": "341d8b0c-182d-4af1-81e0-2b89906bc0cf"
    },
    {
        "author": "高斯得",
        "paragraphs": [
            "神仙不求三朶花，颜色不求阴丽华。",
            "但愿时清风日好，娱此无裘痴钝老。",
            "花光云锦柳曲尘，买春不用孔方兄。",
            "止过寂寂还寂寂，有弟有弟远方集。",
            "客来我常为段干，长恐高卧惊袁安。",
            "踉锵开门门措指，为见阿同无量喜。",
            "阿同尔来新诗多，句法不减水部何。",
            "盎然醺人如酒美，梦回牙颊闻余旨。",
            "我诗端如食小鲜，间厕八珍徒赧然。",
            "掀髯浩歌不能止，酒酣一麾铁如意。",
            "高楼搥碎谪仙狂，茫茫宇宙隘而妨。",
            "手捋虎须终不悔，谪仙与我如龚隗。"
        ],
        "title": "再次韵",
        "id": "9f674916-fdc2-46b5-8de5-de7607dd9a27"
    },
    {
        "author": "高斯得",
        "paragraphs": [
            "男儿独立天地间，太华绝尖一何陗。",
            "子房不肯下萧曹，伯夷本自轻周召。",
            "往来舞袖拂云霄，醉里扁舟凌海峤。",
            "凤饥肯向鸡求餐，玉洁不与蝇同调。",
            "山高路断客来稀，日晏廛空臂争掉。",
            "穷涂李白友俗人，岁晚杜甫交年少。",
            "前门长揖後门关，当面论心背後笑。",
            "云门轻与凡耳弹，夜光莫怪儿童诮。",
            "君平世弃政自佳，老子知希渠所要。",
            "人间对面九疑峰，未许冲风鼓无窍。"
        ],
        "title": "绝交行",
        "id": "627a4d8b-9e3d-4ad4-bf18-7dd2b38f19df"
    },
    {
        "author": "高斯得",
        "paragraphs": [
            "自从为关以为暴，物价何止相倍蓰。",
            "人生衣食为大命，今已剿绝无余遗。",
            "真珠作襦锦作袴，白玉为饭金为糜。",
            "苍天苍天此何人，遘此大疾谁能医。",
            "无食吾欲食其肉，无衣吾欲寝其皮。",
            "谁能为我覆八溟，一洗世界无疮痍。",
            "丝麻粪土被天下，菽粟水火赒民饥。",
            "风后力牧不可起，吾辈碌碌安能追。"
        ],
        "title": "物贵日甚",
        "id": "f4381be6-6c85-4296-bea9-32ad75e2024d"
    },
    {
        "author": "高斯得",
        "paragraphs": [
            "千仞岗头孤凤飞，翰林万族惊且啼。",
            "桐江得树一栖息，足以慰我饥渴思。",
            "飘然径度烂柯去，再仪天陛来何时。",
            "子今追逐一何远，所期不负平生知。",
            "独惭托我非所任，泌水洋洋难疗饥。",
            "夜光明月要人识，而我何知和与隋。",
            "端人择友必有取，定交从此夫何疑。",
            "长安绿槐十二街，五都游客争奔驰。",
            "咄哉掉臂不肯住，来同圣路乘坚肥。",
            "嗟余旧学荒已久，安能扣击探玄机。",
            "世事举目已可知，淹留此土终何为。",
            "苕溪一曲搅归梦，与子共赋临流诗。"
        ],
        "title": "次韵徐景说赠安象祖",
        "id": "e49f504a-03a7-4376-9ce4-c94d8fefd1ff"
    },
    {
        "author": "高斯得",
        "paragraphs": [
            "咨余暮齿依蒲柳，见君无门惭九九。",
            "小臣久去孔鸾庭，太史曾供牛马走。",
            "忽闻妖彗出不虞，天子惊惶下手书。",
            "孤忠泣血悼危乱，有诏不应心何如。",
            "一阳剥尽羣阴长，四海八荒俱痛痒。",
            "充庭溢序岂无人，借问何人真挺鲠。",
            "老夫空忆陈王前，语戆惟惧人抄传。",
            "擒贼擒王真古语，肯于鸡肋安尊拳。",
            "相如虽乏三千牍，自谓一言能报国。",
            "此腰揕斧尚不辞，更问世间闲祸福。",
            "但愁蠖濩宸居深，司马门远终浮湛。",
            "德音秩秩犹在耳，罪言杀士俄相寻。",
            "权戚当朝底时节，不见朱云攀槛折。",
            "弗于要处箴膏肓，毛举万端何屑屑。",
            "友鹤仙人当暮秋，诗来开卷风飕飕。",
            "句法森严何所自，丈夫冠冕垂前旒。",
            "淡交如君真耐久，何不来同一杯酒。",
            "期君他日孟浩然，男儿事业无穷年。"
        ],
        "title": "次韵刘养源见寄",
        "id": "cf0aa5e3-03fd-430d-b563-bf56582963f4"
    },
    {
        "author": "高斯得",
        "paragraphs": [
            "社鼷屋鼠非难攻，我力如绵不能动。",
            "生令墨吏弥奋张，气涌如山高巃嵷。",
            "天王圣明侔日月，跂望丹霄眦几裂。",
            "孤忠耿耿达无路，独抱幽香分芜绝。",
            "诸偷恣睢方摇尾，忽报台州随逝水。",
            "人不代天天代人，造物明威乃如此。",
            "嗟予粗不愧守官，繄有承君镌志完。"
        ],
        "title": "次韵王深道见寄",
        "id": "4022cea3-b906-48ee-bb33-7d59972879f3"
    },
    {
        "author": "高斯得",
        "paragraphs": [
            "掀髯一笑天地间，八代文衰谁为起。",
            "夷陵丹砂空自光，中山老{兀夋}不可使。",
            "一从麦秀获麟台，二千余载无文字。",
            "谪仙岂无希圣心，谁其起予二三子。",
            "张君忽赠白云句，墨妙笔精真可喜。",
            "宗师奇涩费吟噍，三读方能得其意。",
            "奋髯苍鼠色无冤，吐气黑蛟云可致。",
            "恨子初筵我旅酬，妙处安能为摽指。",
            "惧遭掎摭不哦诗，畏触祸刑宁作史。",
            "翰林主人子墨卿，昔也同盟今趣异。",
            "不见当年圣德诗，犹被他人呼怪鬼。",
            "惭君问我乞余丸，安得锦囊出怀里。",
            "丈夫盖棺事始定，斯文固应付後死。",
            "试问涪翁余七言，松苓臭味固相似。"
        ],
        "title": "次韵张䇓见寄",
        "id": "18087264-f8f9-4a19-983e-6a2b25aac60d"
    },
    {
        "author": "高斯得",
        "paragraphs": [
            "杭州城西二月八，湖上处处笙歌发。",
            "行都士女出如云，骅骝塞路车联辖。",
            "龙舟竞渡数千艘，红旗绿棹纷相戞。",
            "有似昆明水战时，石鲸秋风动鳞甲。",
            "抽钗脱钏解佩环，匝岸游人争赏设。",
            "平章家住葛山下，丽服明妆四罗列。",
            "唤船催入里湖来，金钱百万标竿揭。",
            "倾湖坌至人相登，万众崩腾遭踏杀。",
            "府门一旦尸如山，生者呻吟肱髀折。",
            "西湖自是天下景，何况遨头古今压。",
            "一时死者何足道，且得嘉话传千叶。",
            "谏官御史门下士，九重天高谁敢说。",
            "溪翁聊尔作歌谣，谨勿传抄取黥刖。"
        ],
        "tags": [
            "西湖"
        ],
        "title": "西湖竞渡游人有蹂践之厄",
        "id": "1a92a848-b44f-40a1-9e5a-87812672216a"
    },
    {
        "author": "高斯得",
        "paragraphs": [
            "相公列屋芙蓉城，烟红露绿千娉婷。",
            "朝回迎笑拥前後，忽遭唾弃嫌膻腥。",
            "汝曹面作死瓦色，争似平康坊里人。",
            "连眉倒晕双鸦鬓，临春璧月阳台云。",
            "西湖喧天歌鼓闹，列坐长筵未狎宾。",
            "紫衣中使天上至，黄封百榼罗前庭。",
            "海螯江柱堆𡾋峞，猩唇熊白争鲜新。",
            "微哉何曾食万钱，陋矣杨家送八珍。",
            "酒酣自有娱客具，非丝非竹非歌声。",
            "呼卢一掷数百万，刘毅酸寒何足陈。",
            "此时相公眼生缬，平康一笑华堂春。",
            "鸡鸣钟动却归去，相公手自与金银。",
            "恩缠爱结无与比，何意一朝遭怒嗔。",
            "偶缘病起思破闷，亟遣花使传丁宁。",
            "谁知青鸟不解事，还报从人嬉水亭。",
            "立驱百骑捽而至，判司姓贾如弟兄。",
            "同游七吏俱簿录，一日得钱千万缗。",
            "大书明梏令湖曲，苏堤扫迹无蹄轮。",
            "风流宰相推第一，但恐稷契羞同伦。",
            "腥风霎霎塞宇宙，万年遗臭何时泯。",
            "要当壮士为一洗，我老无力覆八溟。"
        ],
        "tags": [
            "西湖"
        ],
        "title": "三丽人行",
        "id": "b3dd24e1-15a2-4f4a-9677-e92027ffc2b0"
    },
    {
        "author": "高斯得",
        "paragraphs": [
            "平生报国无才力，日夜只祈天雨粟。",
            "讵今岁事少差池，怪证谁云一而足。",
            "入春郡国多苦旱，起瞻四方何蹙蹙。",
            "陋邦愚守介其间，造物私之意何笃。",
            "桑蚕有岁麦有秋，十里欣欣人足欲。",
            "尔来勤雨纔浃旬，日日眼穿云石触。",
            "哀哉赤子命如线，亟吁苍穹求迓续。",
            "果然马上天瓢翻，谁谓龙公悭一掬。",
            "吾侪所学自孔氏，颇信此身兼位育。",
            "真能办得一寸心，勺水固知焦可沃。",
            "君诗信美嫌太夸，只恐流传辜自速。",
            "八荒延首待甘霖，傅说谁其踵芳躅。"
        ],
        "title": "次韵周子车喜雨",
        "id": "9153cd23-65a5-4644-a50f-e2cfd878f9e9"
    },
    {
        "author": "高斯得",
        "paragraphs": [
            "父兮儿饥母兮寒，缾中无粟囊无钱。",
            "天公何不知人苦，狞风裂肤雪塞户。",
            "我来日月虽未多，舛令已干天谴呵。",
            "医疮眼下尚无药，更有妙诀瘳沉疴。",
            "拔贫为富非不窘，坐视沟瘠吾何忍。",
            "长民要识天之天，此事前人固加谨。",
            "我仓我庾虽甚枵，且须倾空苏瘵凋。",
            "惭无大德与汝曹，聊以小惠为宽条。",
            "何时公私俱露积，慰我片片心事赤。",
            "圩丰食可接青黄，盗弭丸无探赤白。",
            "老夫藉手得归田，免讥取禾三百廛。",
            "君诗太夸不可传，吾恐闻者讥贪天。"
        ],
        "title": "次韵雪寒郡中粜米养源有赋",
        "id": "a3a931c7-8315-456e-9291-82af37809b03"
    },
    {
        "author": "高斯得",
        "paragraphs": [
            "夜灯读书史，摽然抚予胸。",
            "奇哉天下士，英雄见略同。",
            "子长叹息芈家事，谓势于人将有穷。",
            "谪仙作诗戒鲸鲵，亦云勿恃风涛之势如白龙。",
            "乃知世上夸毗子，控抟外物终成空。",
            "君不见寡大夫围初得楚，章华台前汗成雨。",
            "郑田周鼎哆然求，齐桓晋文何足数。",
            "一朝干溪万众溃，饥卧独枕涓人股。",
            "君不见夫差称霸会黄池，诸侯不敢捩眼窥。",
            "临盟争长莫敢拒，吴竟为先晋次之。",
            "中原甫归败笠泽，甬东百家悕可悲。",
            "君不见赵家主父尤雄强，吞灭代北如驱羊。",
            "诈称使者入秦地，威风惊倒秦昭王。",
            "暮年立子一失计，探鷇沙丘终饿亡。",
            "诵诗读史余，更披金匮书。",
            "章蔡与秦韩，往事尤可吁。",
            "惇欲族诛元佑人，荐福镵碑立诸京。",
            "绍兴五十三家桧掌股，庆元五十九人侂牙龈。",
            "章蔡投荒韩授首，秦亦奄奄泉下人。",
            "当时气势动山岳，如今一窖寒灰尘。",
            "後来视今犹视昔，哀哉踵路双辀倾。",
            "三书读罢灯亦暗，齁齁一枕东方明。"
        ],
        "title": "莫恃势行",
        "id": "4927f3b9-3603-4c24-8cd3-dc414b1b1126"
    },
    {
        "author": "高斯得",
        "paragraphs": [
            "危楼杰出清苕浒，一眺苍然尽平楚。",
            "倚栏兴尽兰桡举，时听长年作吴语。",
            "赵盾当权人共苦，白苹清风渺何处。",
            "人生得闲价无伍，天遣吾侪共休汝。",
            "公孙爱客茶屡煮，风味端能继桑苎。",
            "晚凉一巵荐菰黍，清唱时闻采莲女。",
            "纪兹胜践须燕许，好与留题镇烟屿。",
            "吾诗老去浑漫与，不畏传抄殚万楮。"
        ],
        "title": "次韵赵郎中泛舟之作",
        "id": "a8556001-9c22-4344-89d9-c8950f8e6f9e"
    },
    {
        "author": "高斯得",
        "paragraphs": [
            "舜为天子皋为士，瞽瞍杀人执而已。",
            "从来三尺天下平，析律二端真可鄙。",
            "近闻编局荡巢穴，尽取鼠辈尸诸市。",
            "布衣韦带三十余，笞配黥流动千里。",
            "独遗太学四五士，但以奸京法从事。",
            "秦相不重褒衣人，曷为忠恕而已矣。",
            "乃知能掉三寸舌，极恶穷凶犹可恃。",
            "大理得皋陶，汝曹应颡泚。"
        ],
        "title": "编局",
        "id": "de4c45b0-ec89-4917-878f-cfb456c9152f"
    },
    {
        "author": "高斯得",
        "paragraphs": [
            "噫呼嘻乐哉，咸淳三年之秋大有年。",
            "近自浙河东西江与淮，远及七闽二广连四川。",
            "黄云一望千万里，莫辨东西南北阡。",
            "瓯窭污邪满沟塍，秧马折轴担頳肩。",
            "天公更好事，十日不打雨。",
            "三边不动尘，穑人更何虑。",
            "自从田归官，百姓糟糠难。",
            "况复连年苦饥馑，草根木实为珍餐。",
            "嵯峨殍骨横千里，待得今年能者几。",
            "只道伸眉得一笑，酒肉淋漓浑舍喜。",
            "谁知一粒不入肠，总是公家主家米。",
            "夜闻东家邻，偃仰啼孤婢。",
            "我问汝为谁，答云无食无儿穷妇人。",
            "今年公田分司官吏恶，那有遗秉滞穗沾饥贫。",
            "大家京坁那复有，惜米如珠藏在囷。",
            "我闻唐家天子即位当四年，天下斗米惟三钱。",
            "我皇不减贞观主，相公亦如房杜贤。",
            "奈何米价百倍踰贞观，此病岂得无其源。",
            "呜呼噫嘻，我知之矣。",
            "自从买公田，丰年亦凶年。",
            "此何人哉，悠悠苍天。",
            "更有一事尤堪怪，欲说未说心先怕。",
            "今年处处皆有秋，何故天台大水独无一粒收。",
            "一粒不收犹自可，臣水王，君火囚，此事颇关宗社忧。",
            "书生守经论白黑，无乃将身豺贙投。"
        ],
        "title": "官田行",
        "id": "4bad3218-0f50-404d-bc2f-914ee5fa5e54"
    },
    {
        "author": "高斯得",
        "paragraphs": [
            "老翁关门贪睡味，朝廷近事到耳疎。",
            "朝起忽收故旧信，得此痛哭流涕书。",
            "书中所道果何事，人心天命关机枢。",
            "昔无叛民今已起，赤子至此谁之辜。",
            "公田下损而上益，楮法子废而母孤。",
            "三尺孤童尽知得，谁能暴虎编其须。",
            "朝阳一鸣百聩醒，幸哉仅有而绝无。",
            "三后在天甚神圣，佑此一脉皇基扶。",
            "我非庆历石守道，聊题数语昭羣愚。"
        ],
        "title": "读陆逵常簿奏篇喜而有赋",
        "id": "243b1980-4857-4990-9e84-388f58d3f2c7"
    },
    {
        "author": "高斯得",
        "paragraphs": [
            "日景何须土圭测，腊尽熙熙好春色。",
            "明眉翠柳弄精神，调舌珍禽破岑寂。",
            "叠嶂融融迟日丽，双溪涣涣层冰释。",
            "行看骑簇昭亭晓，还闻猿啸高斋夕。",
            "宛陵山泽纷纡余，尔来憔悴缘急符。",
            "安得春风百万斛，为散和气还郊墟。",
            "北帝回车已浸远，东皇布令应潜孚。",
            "原畴苏醒天雨玉，草木滋润渊生珠。",
            "我诗背城犹借一，吏气暂扫因元日。",
            "预忧簿领还压头，不得时陪竹林七。",
            "苕溪苇间舟延缘，白鱼朱橘不论钱。",
            "幽栖已入五更梦，早春顾渚何时煎。",
            "老师谨勿先抽单，苦嫌道院飕飕寒。",
            "吟编未载两觳觫，莫惜娉婷珠一斛。"
        ],
        "title": "和刘养源",
        "id": "266e991d-feaa-4c0c-b8f6-c6c2ee92c25a"
    },
    {
        "author": "高斯得",
        "paragraphs": [
            "君不见绥和天子在御世五春，画堂甲观寂寂空无人。",
            "岂无壮发类元帝，奈燕飞来啄皇孙。",
            "三星屡暗紫宫里，羣臣默默谁扣阍。",
            "忽闻县道上急变，乃是南昌梅子真。",
            "书言愿蚤建三统，以孔子後上继殷。",
            "存人自立乃周武，壅人自塞为亡秦。",
            "陛下若欲保继嗣，成汤不祀宜留神。",
            "子真先曾拄王凤，言不见省徒报闻。",
            "小臣读史每流涕，福于异代犹谆谆。",
            "而况交柯紫荆树，东枝顦顇西枝荣。",
            "有能建此第一义，本支百世何足云。",
            "我今那复效梅叟，聊欲全生吴市门。"
        ],
        "title": "读梅福传有感",
        "id": "08a1b633-7ccf-495f-bfb7-5b86b89337f6"
    },
    {
        "author": "高斯得",
        "paragraphs": [
            "咸淳七年正二月，天灾人异何稠叠。",
            "细推厥咎端有繇，孤臣未言先泣血。",
            "日当丙子月当寅，湖州毘山有妖孽。",
            "曹家产子威杀人，二首一身连骨节。",
            "左首似爹右似娘，浑舍惊走趾欲折。",
            "里胥不敢上其事，一州喧喧腾颊舌。",
            "从来天子天下首，二首之占何待说。",
            "我闻唐家仪凤年，的证端为今日设。",
            "泾州之民有生儿，异干同躯不容裂。",
            "是时武氏乘其夫，唐祚中微殆将灭。",
            "圣朝家法与唐异，四星在天循轨辙。",
            "咎在君阳非太阴，娲羿虽殊祸俱烈。",
            "人妖示变未三旬，二月天灾来不辍。",
            "粤从己亥至壬寅，据历雷声未当发。",
            "胡为砰訇震天鼓，四日四夜声不绝。",
            "上天威怒端有意，要使吾君用刚决。",
            "夏竦奸邪致天变，仁皇感悟真明哲。",
            "只凭霹雳一声雷，扫去有同汤沃雪。",
            "後来高庙遵故典，汤相罢归同一诀。",
            "奈何灾异过两朝，犹复留此大饕餮。",
            "二首之儿四日雷，占虽不同应无别。",
            "作诗会入五行传，谨勿流传取剠刖。"
        ],
        "title": "记二首儿四日雷二异",
        "id": "71f2cfe9-f9e8-4de2-8c59-063c98c666fd"
    },
    {
        "author": "高斯得",
        "paragraphs": [
            "君不见西汉初，永光年，当时鸡变祸连延。",
            "冠距名将尊已成，坐令戚里倾中天。",
            "那知千五百年後，咸淳之岁为续弦。",
            "黑鸡两翅生五距，食辄伤人万口传。",
            "家鸡尽缚向市卖，美味不敢登盘筵。",
            "皆云黑鸡乃癸酉，十二相属符昭然。",
            "生不于他独于翅，盖言羽翼爪距全。",
            "我欲攀龙报天公，无路可到明光宫。",
            "安得尸乡祝鸡翁，为我用术禳其凶。",
            "天子九九八十一万岁，免使真人白水还飞龙。"
        ],
        "title": "鸡祸诗",
        "id": "00c6d902-4edd-4c58-8c0c-c2c932bd8e36"
    },
    {
        "author": "高斯得",
        "paragraphs": [
            "方冬十月天炎蒸，雷公吼怒声凭凭。",
            "投壶玉女忽大笑，晦明倏烁来相乘。",
            "天方收声地藏蛰，激怒岂为阴所陵。",
            "圆苍寓意端有在，要使强臣生战兢。",
            "强臣闻之但一笑，小儿怖我终何能。",
            "白鸡巨浸九龄亚，青鼠妖星千道棱。",
            "我犹视尔为戏剧，此雷何啻虫薨薨。",
            "圣君小变亦知惧，奸臣大异那能惩。",
            "寄语天公停此小伎俩，只须一声霹雳王茂宏。"
        ],
        "title": "冬大雷电",
        "id": "5c3f32d6-288d-461a-82c1-07a91a9f0c45"
    },
    {
        "author": "高斯得",
        "paragraphs": [
            "岷峨老人白头哭，宇宙频年生意蹙。",
            "自从解绶远遁逃，日望君王戒危辱。",
            "幡然尽改乱亡事，斩新为辑和平福。",
            "丛祠猎去嘷夜狐，远岳收取鸣阳族。",
            "闳籍惟供永巷埽，窦梁总向高阁束。",
            "上方月进绝前蹊，污吏日攘行显僇。",
            "赋租时为率土蠲，恩泽尤当近畿足。",
            "圣心悔祸诚勇猛，天命何忧难迓续。",
            "老人静中揩眼看，时事转觉令心寒。",
            "旄头妖彗久不出，黔首剜肉殊未完。",
            "炎然凶渠气脉壮，莆婺奸党根株盘。",
            "小臣乘间肆邪论，众正盈庭徒坐观。",
            "北衙无人素为地，南徼何路能通天。",
            "首血淋漓谁困邓，头子勾追空忆韩。",
            "仪舜鸣周九苞凤，溢序盈庭五彩鸾。",
            "若为千载遭圣代，不肯一唳惊朝端。",
            "得非尽善遇尧舜，毋庸卖直同箕干。",
            "我闻屋漏知在下，君欲箸筹烦暂借。",
            "尺籍无粮创市田，告身易醉空酬价。",
            "膏腴已被公家夺，硗瘠复遭奸佃吓。",
            "积庾如京宁复得，羸胔盈沟谁为嘅。",
            "蚩尤兵革自久远，新莽王田徒扰害。",
            "哀鸿惨淡集中泽，饥虎咆哮行旷野。",
            "柯山一哄犹未平，苕水三贪尤可怕。",
            "罔民白撰肯蠲除，括税红由恣姑嘬。",
            "城门口嗅严酒搉，民屋寸量甚间架。",
            "瘠人封己信可诛，剥下媚上当何如。",
            "崔烈为公近日有，刘毅答诏今时无。",
            "民间已食乌昧草，天上犹积琼林储。",
            "小人长国但牟利，大学生财谁读书。",
            "民贫盗起已有兆，内敉外宁犹贡谀。",
            "纷纷谄子谅无责，挺挺诸贤何不图。",
            "芳草为萧晚节坏，嘉橘成枳中年渝。",
            "虞庭盛际枉者直，周室衰时哲亦愚。",
            "漳滨病叟愁谁语，杜曲诗翁恍如晤。",
            "最怜稷契许身愚，岂谓阴何用心苦。",
            "每篇必寓忧世怀，直笔宁愁当国忤。",
            "法律森严信殊绝，对属始终无龃龉。",
            "嗟予衰老才力弱，稽首名贤晨夕慕。",
            "忧来援笔偶成章，力戒负囊毋辄露。"
        ],
        "title": "孤愤吟四十韵",
        "id": "20d3d163-e271-4a3f-8a33-be10cb0c475e"
    },
    {
        "author": "高斯得",
        "paragraphs": [
            "宗臣一去今三年，玉堂诏许还坡仙。",
            "党魁久屈再征用，识与不识皆欢颜。",
            "先生出处固有道，诸公进说徒啾喧。",
            "或云时事正孔棘，百万生灵皆倒悬。",
            "公卿唯阿固权位，阉戚盘互拏金钱。",
            "三垂蹙蹙迫军垒，万口嗸嗸愁实田。",
            "南交黠寇谋斡腹，东海逆雏方聚船。",
            "奈何揖逊救焚溺，同姓体国宁其然。",
            "或云大老世模楷，晚节要同金石坚。",
            "不闻鸣犊反潜圣，况复白驹遗众贤。",
            "济川必待烝徒楫，倾否亦资茅茹连。",
            "试看醉翁门下士，当今谁者居清联。",
            "角巾支杖亟还里，览辉翔集毋轻前。",
            "我当静虑为折衷，咄此二议何其偏。",
            "卦爻时义各有当，圣贤出处无非天。",
            "五真应二泰可致，四不求初屯岂亨。",
            "要知君相诚与否，卓识谅已穷几先。",
            "苟能举国听夫子，虽不俟驾何尤焉。",
            "严风吹衣落闽土，幸与盟主相周旋。",
            "酒边抵掌谈世事，爱君忧国固拳拳。",
            "鸿飞遵渚望不及，中夜起坐徒烦煎。",
            "心乎爱矣思有助，斐然狂简成兹篇。"
        ],
        "title": "送庸斋赴召",
        "id": "5e10afc7-f1e4-46e5-bcb8-1fe1e8f5e98a"
    },
    {
        "author": "高斯得",
        "paragraphs": [
            "紫阳礼编甫尽卷，亟偿通典平生愿。",
            "增损温公鉴目成，要把二岩书贯穿。",
            "夜灯览彻六一文，眉山鉅集思重见。",
            "七书卷帙二千余，加我三年当阅徧。",
            "尔来两目渐眵昏，一一手钞宁敢倦。",
            "固知衰颓力不胜，其奈嗜好顽难变。",
            "又恐贪多或溺心，闭合时烧香一篆。"
        ],
        "title": "闲中读书次第",
        "id": "75fc37c7-70c5-4c34-aaa1-4a5f872dfe43"
    },
    {
        "author": "高斯得",
        "paragraphs": [
            "南楼幽帘虽粗适，犹嫌尘务妨闲逸。",
            "读书老圃四无人，啼鸟落花春寂寂。",
            "试垂修绠汲义泉，更把长纔斸玄窟。",
            "已无俗物败人意，犹有睡魔入吾室。",
            "且须时擎看山脰，不妨暂着穿花屐。",
            "君平身世两相弃，韩子老大百无益。",
            "但愿残生更几年，了我床头二三策。"
        ],
        "title": "园中读书",
        "id": "6b4a1c3c-1408-4794-9289-ed9f89d27452"
    },
    {
        "author": "高斯得",
        "paragraphs": [
            "墙拥千竿竹，帘萦一穗香。",
            "避暄情散朗，怀旧意悲凉。",
            "小簟琉璃色，新醅琥珀光。",
            "梦回闻剥啄，浑欲懒衣裳。"
        ],
        "tags": [
            "西湖"
        ],
        "title": "次韵养源避暑西湖",
        "id": "b87f98ef-4ece-40f5-a0af-0494a42febbf"
    },
    {
        "author": "高斯得",
        "paragraphs": [
            "霞峤诗人窟，夫君独擅场。",
            "太羹无厚味，嘉稷有真香。",
            "投老安蓬户，平生似草堂。",
            "遥知道机熟，尊酒百忧忘。"
        ],
        "title": "次韵戴石屏见寄",
        "id": "effe1353-ca9b-4174-9811-8a759f8b9b18"
    },
    {
        "author": "高斯得",
        "paragraphs": [
            "飒飒晨飙凛，萧萧暝色凄。",
            "拒霜城上下，衰柳岸东西。",
            "老去慵青简，忧来俯碧溪。",
            "饥乌谁教汝，故作傍人啼。"
        ],
        "title": "晚秋",
        "id": "a4a3b95d-cb99-45d0-b2a3-56087ab99d33"
    },
    {
        "author": "高斯得",
        "paragraphs": [
            "悲哉金氏志，未读涕先零。",
            "祖统他宗嗣，婺忧再世丁。",
            "天矜人一念，姑与妇三龄。",
            "幸有孙枝秀，翘然荫户庭。"
        ],
        "title": "江夫人挽诗",
        "id": "8e231971-d51d-4b49-8f39-31673b323321"
    },
    {
        "author": "高斯得",
        "paragraphs": [
            "老去增书癖，还遭病见磨。",
            "杜诗能止疟，周易解祛魔。",
            "不得青编伴，惟应白日过。",
            "坐多肤欲痹，时起眺清波。"
        ],
        "title": "病起二首  其一",
        "id": "fe37d7ca-e21e-474c-b0c7-905e3ce12e93"
    },
    {
        "author": "高斯得",
        "paragraphs": [
            "颒面惊权出，梳头感发稀。",
            "鹤饥从自瘦，骥老更求肥。",
            "萧索盘中馔，宽长身上衣。",
            "惟余酒未减，兴至羽觞飞。"
        ],
        "title": "病起二首  其二",
        "id": "de437a96-b547-4e52-a689-1b2e9a0115bf"
    },
    {
        "author": "高斯得",
        "paragraphs": [
            "珠纬躔奎後，坤文世载英。",
            "奇才冠元佑，大手擅端平。",
            "时事虽难并，词华略与京。",
            "自从双鸟寂，禁柳谩嘤鸣。"
        ],
        "title": "鹤林吴尚书挽诗二首  其一",
        "id": "11a8daf4-3a5a-4cc6-a544-79208883afa1"
    },
    {
        "author": "高斯得",
        "paragraphs": [
            "魁孽奸时论，词臣格诏除。",
            "承明俄罢直，光范肯驰书。",
            "东土淹灵运，南州哭仲舒。",
            "平生丞弼望，只此閟高墟。"
        ],
        "title": "鹤林吴尚书挽诗二首  其二",
        "id": "d313d9bd-a587-4d69-b028-7f0ec9a4da79"
    },
    {
        "author": "高斯得",
        "paragraphs": [
            "造化千年秀，皇家数世仁。",
            "功名光庆佑，人物辈干淳。",
            "荦荦旗常纪，睽睽鼎鼐新。",
            "憗留天不许，国步痛斯频。"
        ],
        "title": "吴参政挽诗三首  其一",
        "id": "bc5a3549-6433-4cf6-90e0-6290b4a7cc0d"
    },
    {
        "author": "高斯得",
        "paragraphs": [
            "中外踰三纪，勤劳备百为。",
            "韩公饱经济，杜杞困驱驰。",
            "风静千屯祲，春回数路饥。",
            "江淮与襄汉，何地不丰碑。"
        ],
        "title": "吴参政挽诗三首  其二",
        "id": "c0bd8a8d-4362-4aa8-8bf2-925329d5d1b5"
    },
    {
        "author": "高斯得",
        "paragraphs": [
            "念昔先君子，慈恩托下陈。",
            "嵇孤虽愿识，李御竟无因。",
            "赏遇肝肠照，书题骨肉亲。",
            "数行知己泪，西望几沾巾。"
        ],
        "title": "吴参政挽诗三首  其三",
        "id": "494e2ae9-95a9-4160-af30-70aadcd95f75"
    },
    {
        "author": "高斯得",
        "paragraphs": [
            "将返鸱夷棹，聊观古洞天。",
            "苍崖环谷口，圆峤结湖壖。",
            "大药渐无质，还丹莫浪传。",
            "具区如弱水，重到定何年。"
        ],
        "title": "题林屋洞天",
        "id": "9dfa6f33-50c3-44b5-986e-548af559b18b"
    },
    {
        "author": "高斯得",
        "paragraphs": [
            "读公淳宝疏，风节一何奇。",
            "凛凛戮丁刃，堂堂伐郑师。",
            "良医渠不使，倾厦故难支。",
            "不见陈攻蔡，当年亦右司。"
        ],
        "title": "陈枢密挽诗二首  其一",
        "id": "eb30ed33-8527-4661-a52d-51a05605592b"
    },
    {
        "author": "高斯得",
        "paragraphs": [
            "直道终难恃，平生一险夷。",
            "蛮溪憔悴日，公府笑谈时。",
            "来识鲁山面，空看有道碑。",
            "雉膏殊未食，付与宁馨儿。"
        ],
        "title": "陈枢密挽诗二首  其二",
        "id": "bc5a4f38-b0b0-4d50-8795-19034bf27aaf"
    },
    {
        "author": "高斯得",
        "paragraphs": [
            "晨炊出避寇，中夜尚伤弓。",
            "赤地眠枯秸，青天入短蓬。",
            "可怜穷白叟，所至聚黄童。",
            "老耳虽多聩，时闻话相公。"
        ],
        "title": "书事四首  其一",
        "id": "c162587a-78e1-4c57-9d57-9e9257f5feea"
    },
    {
        "author": "高斯得",
        "paragraphs": [
            "坎壈干坤志，苍茫宇宙身。",
            "十年犹铩翮，尺泽岂游鳞。",
            "汗简时钻蠹，斯文企获麟。",
            "但忧来日少，沧海阔无津。"
        ],
        "title": "书事四首  其二",
        "id": "31a86937-8d99-4e44-8b13-207dcdf715e6"
    },
    {
        "author": "高斯得",
        "paragraphs": [
            "不必翻金匮，何须校石渠。",
            "科条唐代典，刀尺汉人书。",
            "後世应知我，时人莫起予。",
            "祈天无厚望，更予十龄余。"
        ],
        "title": "书事四首  其三",
        "id": "951b977e-b511-4d7e-a494-781a7a3688eb"
    },
    {
        "author": "高斯得",
        "paragraphs": [
            "两月窜荆棘，愁生祇自怜。",
            "屈盘茅屋底，擎跽野人前。",
            "尽室踰百指，看囊无一钱。",
            "长安望不见，何日静戈鋋。"
        ],
        "title": "书事四首  其四",
        "id": "2de0e9f3-640c-471a-8a0b-f08288a3e068"
    },
    {
        "author": "高斯得",
        "paragraphs": [
            "年来得奇疾，彷佛似书淫。",
            "二史番休读，三诗梦觉吟。",
            "少时轻寸晷，老去惜分阴。",
            "只恐前生是，蓬山阁上蟫。"
        ],
        "title": "耽书",
        "id": "09f33cb0-3e01-4fb1-b8a8-4914d742c20f"
    },
    {
        "author": "高斯得",
        "paragraphs": [
            "此节知何节，悲欢发兴新。",
            "怀沙吊沉冢，高户庆长身。",
            "豪气今安在，忠魂死不泯。",
            "咏余增感慨，命酒慰沾巾。"
        ],
        "title": "端午小饮分韵得身字",
        "id": "071e044d-0437-472a-9893-cdcba5d75bf5"
    },
    {
        "author": "高斯得",
        "paragraphs": [
            "春日垂霜鬓，江村乱水中。",
            "偷生长避地，愁坐正书空。",
            "乞米烦佳客，应门试小童。",
            "布衾冷如铁，长夜岂堪终。"
        ],
        "title": "立春日集杜句  其一",
        "id": "bae7b9aa-d75b-4955-9bb3-655054286e89"
    },
    {
        "author": "高斯得",
        "paragraphs": [
            "早行石上水，泥泞苦相牵。",
            "盗贼浮生困，艰辛众目怜。",
            "囊空罄金错，米尽折花钿。",
            "更有伤心处，君臣豺虎边。"
        ],
        "title": "立春日集杜句  其二",
        "id": "4a93c814-8437-4ae9-89a4-7105e296f80c"
    },
    {
        "author": "高斯得",
        "paragraphs": [
            "硕德千人表，高风一世钦。",
            "师承文靖正，识拔秀岩深。",
            "奥学方前古，雄文独擅今。",
            "史筵新发轫，儒馆力抽簪。",
            "萧艾俄当路，蘅兰夐出林。",
            "螭头恩舄奕，豹尾步嵚崟。",
            "斮胫思全玉，围腰肯待金。",
            "绶甘辞若若，戟喜对森森。",
            "孽火遭千劫，谗波沸百壬。",
            "然脐机穽巧，拔眼计谋阴。",
            "诬诋渊衷监，成蠲宠命临。",
            "一麾犹偃蹇，三节又侵寻。",
            "听履星辰近，司纶雨露湛。",
            "世方期汲直，人已感迟任。",
            "披腹平生节，攀髯晚岁心。",
            "幅巾朝第就，遗服暮庭廞。",
            "书殿荣封冢，玄台閟在岑。",
            "鹤山初共被，苕水晚同襟。",
            "感旧须成雪，怀人涕作霖。",
            "元成负文采，端可嗣徽音。"
        ],
        "title": "存斋牟端明挽诗",
        "id": "88896b54-5139-4fa5-9872-dd2473bf86ba"
    },
    {
        "author": "高斯得",
        "paragraphs": [
            "有伟伦魁彦，风标九牧倾。",
            "直声同日揭，峻节与霜明。",
            "贺旅羞权隶，佳兵折寇萌。",
            "一麾人共惜，再入道弥贞。",
            "专对思尊主，涂归首正名。",
            "终然踈汲黯，谁复挽阳城。",
            "访落当元祀，干旄并两英。",
            "驲车方税鞅，局面已翻枰。",
            "不惮笺天苦，坚留出昼行。",
            "一言婴虎怒，八载与鸥盟。",
            "改瑟新元化，持枢赞国成。",
            "咎言方汹涌，悟主独和平。",
            "南谷撩归梦，东藩薄宦情。",
            "寒花馨晚节，潜颖谢浮荣。",
            "落落灵光殿，堂堂董相茔。",
            "国人歌辍杵，志士泪缘缨。",
            "隶也常尊孟，嗟哉未识荆。",
            "易名如得与，犹足慰平生。"
        ],
        "title": "邹枢密挽诗",
        "id": "038d4b02-3c83-408a-9200-1af8dce61e99"
    },
    {
        "author": "高斯得",
        "paragraphs": [
            "昔纂宁宗纪，名臣叹寂寥。",
            "鉅奸方枋国，多士谩盈朝。",
            "快读黄公传，如闻舜代韶。",
            "尽言醒众聩，独立耸清标。",
            "辨枉全张猛，持身简竖刁。",
            "要途方凛凛，归梦已摇摇。",
            "疏广还家勇，羲之入海遥。",
            "寒花矜晚节，老桧傲霜朝。",
            "迁史虽犹缺，邕碑亦孔昭。",
            "咨予无健笔，魂去若为招。"
        ],
        "title": "读天台侍郎黄公神道碑",
        "id": "d3ed41d4-0295-49cd-bac6-82134ec4448b"
    },
    {
        "author": "高斯得",
        "paragraphs": [
            "瑟瓒天资美，洪枢地胄华。",
            "安恬羞善宦，孝谨克承家。",
            "籀学耽奇古，文房好静嘉。",
            "颜瓢空不继，原粟散无涯。",
            "庭径长生草，山园妙识花。",
            "公门捐造请，内典却纷拏。",
            "留邸空陈迹，分麾付一嗟。",
            "阶兰芳欲尽，池草句谁夸。",
            "甚欲号森栢，其如叹系瓜。",
            "遥将万行泪，洒向夕阳斜。"
        ],
        "title": "奏院豫七弟挽诗",
        "id": "782c0690-aaeb-495a-bd1d-d306b1dfc3f1"
    },
    {
        "author": "高斯得",
        "paragraphs": [
            "山园有佳树，生处本同枝。",
            "客土何年异，孤根两处移。",
            "西栽种岭下，东植霅溪湄。",
            "君壮方逢世，吾衰久忤时。",
            "丘园甘寂寞，门户倚扶持。",
            "乘障能名着，参筹婉画奇。",
            "平生境虽顺，末路数终奇。",
            "屡厄枭鸣暴，仍遭马踶危。",
            "客魂翔寓里，旅榇出京师。",
            "鴈泽羁孤影，鸰原踯躅悲。",
            "殚予暮光景，恤汝众孤婺。",
            "临穴万行泪，九原知不知。"
        ],
        "title": "挽亡弟豫九制参诗",
        "id": "9466e8ea-67f2-4052-a1ed-880d976cdfe4"
    },
    {
        "author": "高斯得",
        "paragraphs": [
            "嘤嘤春咔沸青郊，老鹤翛然独在皋。",
            "澹沲和风眠五柳，冲融暖日醉三桃。",
            "尽输乐事归妍唱，肯把牢愁寄续骚。",
            "想得旧游时入梦，西堂春草未应薅。"
        ],
        "title": "溪亭春日二首  其一",
        "id": "949adf90-53dc-45e9-81df-6facebbf6b20"
    },
    {
        "author": "高斯得",
        "paragraphs": [
            "岂不怀归蜀道难，故来溪上税浮骖。",
            "新诗功次日迁九，潜圣仪刑昼接三。",
            "窗竹有情陪素隠，园花无頼恣红酣。",
            "要将云淡风轻句，参请宗门老晦庵。"
        ],
        "title": "溪亭春日二首  其二",
        "id": "11bb6674-d69d-44c6-b28d-9de90f29c78f"
    },
    {
        "author": "高斯得",
        "paragraphs": [
            "枌榆阴里植甘棠，民坐春风吏履霜。",
            "治粟久持肤使节，握兰归喷望郎香。",
            "去思应共湘江永，来谂谁云周道长。",
            "拖玉腰金君不羡，令名姱节看流芳。"
        ],
        "title": "送胡吏部赴阙  其一",
        "id": "dfcfeed5-e8ad-43fb-b7db-782b332450dc"
    },
    {
        "author": "高斯得",
        "paragraphs": [
            "郎省分携恰五朞，相逢一笑楚江碕。",
            "钓鱼山下人方到，回鴈峰头客已归。",
            "夜雨未厌挥麈柄，春风无奈趣鞍鞿。",
            "临岐但祝加餐饭，人物如今角宿稀。"
        ],
        "title": "送胡吏部赴阙  其二",
        "id": "89a8abcc-f2d1-4096-ae9c-27976aeb4823"
    },
    {
        "author": "高斯得",
        "paragraphs": [
            "鹤书夜下建溪南，拔尽乡英万口谈。",
            "帝阙伫听胪唱九，宾筵试咏鹿鸣三。",
            "身名虽待文章显，气质须从道义涵。",
            "海内如今人物眇，掀天事业要奇男。"
        ],
        "title": "建宁府鹿鸣宴诗",
        "id": "0b7c574d-08ab-4fa5-87ac-60f0c0e73c61"
    },
    {
        "author": "高斯得",
        "paragraphs": [
            "一眼高悬四海空，评诗谁出杜陵翁。",
            "紫鸾翠驳真难并，翡羽鲸鱼定孰雄。",
            "门外飞来清婉句，坛中报起寂寥风。",
            "锦囊已逐春风去，何日花前一醉同。"
        ],
        "title": "题张志山留稿",
        "id": "e1942eff-4410-489a-971c-19603d0a8552"
    },
    {
        "author": "高斯得",
        "paragraphs": [
            "井卦分明说劳农，周人田制寓其中。",
            "但令此念纯无已，可使吾民养不穷。",
            "数豆荒餐延野老，一篇腐语诲村童。",
            "尔忱不属知何补，谩道天公靳屡丰。"
        ],
        "title": "劝农有感三首  其一",
        "id": "fce6daaa-ee09-4044-b636-b736492de32a"
    },
    {
        "author": "高斯得",
        "paragraphs": [
            "三代兴甿法已精，田官众建日谆勤。",
            "一年一度情何简，于县于州责孰分。",
            "爱礼存羊斯仅可，卖刀买犊匪攸闻。",
            "周官千载何曾试，我欲重拈静楚氛。"
        ],
        "title": "劝农有感三首  其二",
        "id": "4c842ad2-6a23-47a9-a246-f3bcdfc4273b"
    },
    {
        "author": "高斯得",
        "paragraphs": [
            "衍漾春郊徧野畴，不堪回首剑南州。",
            "劝农官吏浑冠鹖，力穑丁夫总带牛。",
            "苦欲如邛嗟未得，自怜适越竟何求。",
            "春风万斛浓于酒，一与畸人荡许愁。"
        ],
        "title": "劝农有感三首  其三",
        "id": "01e00ea3-21ac-4c8e-8301-a34570441388"
    },
    {
        "author": "高斯得",
        "paragraphs": [
            "方向江湖拜散人，天王明圣尚哀臣。",
            "牵舟未得还三峡，乘传何堪使七闽。",
            "作牧幸逢青眼旧，论交宁叹白头新。",
            "却愁未税周原鞅，公已催归上要津。"
        ],
        "title": "次韵赵庸斋贺除闽漕",
        "id": "b6ade2f1-3fa1-412c-a293-00d6144969d6"
    },
    {
        "author": "高斯得",
        "paragraphs": [
            "苕滨衰白一羁人，五玷皇华遣使臣。",
            "已自无恩及南楚，那能有福散东闽。",
            "预忧刺史声名减，不称君侯佳句新。",
            "踏徧山川成底事，徒令沮溺笑知津。"
        ],
        "title": "庸斋再赋予亦再和",
        "id": "49b0602c-2661-490e-a689-069d3ed359e8"
    },
    {
        "author": "高斯得",
        "paragraphs": [
            "雨余久不眺寒城，平楚遥知一望清。",
            "老杜颇慵看白谷，大王惟爱写黄庭。",
            "剪裁花柳春刀尺，错综江山帝纬经。",
            "终待幅巾同远望，逃他天械与天刑。"
        ],
        "title": "次韵养源双溪阁野眺",
        "id": "e466378b-b9af-466b-86c7-6fbf421d0d7b"
    },
    {
        "author": "高斯得",
        "paragraphs": [
            "地褊难颁虎竹分，不妨六度作参卿。",
            "九江日落回君首，三树风吹动我情。",
            "此别不堪分袂苦，何时重听对床声。",
            "到官休道无来使，湓浦双鱼自可烹。"
        ],
        "title": "送不浮赴沿江制参二首  其一",
        "id": "e500341e-f4ac-4690-9075-677e925afcc3"
    },
    {
        "author": "高斯得",
        "paragraphs": [
            "缾中储粟苦无多，百口张颐剧雁鹅。",
            "王粲依刘宁得已，严公待甫定如何。",
            "且须省却痴儿事，只好长为醉後歌。",
            "瓜熟归来再相聚，阿兄犹自种阳坡。"
        ],
        "title": "送不浮赴沿江制参二首  其二",
        "id": "53440324-24db-4a48-8c82-fe8be8338c04"
    },
    {
        "author": "高斯得",
        "paragraphs": [
            "从来箕斗只虚名，石火光中了一生。",
            "寂寞九京薶子政，荒凉三径老渊明。",
            "我方遯世人争弃，君独忧时意未平。",
            "多谢相逢便如故，次山词气浩纵横。"
        ],
        "title": "次韵上饶温淳投赠",
        "id": "96e23df1-1d1e-4ad0-a9b6-6ef6b3b46ea1"
    },
    {
        "author": "高斯得",
        "paragraphs": [
            "已催四牡使騑归，江汉旋歌命召诗。",
            "借问仪庭集鸾凤，何如当道卧熊罴。",
            "柳迎士行成阴密，楼得元规发兴奇。",
            "少待边亭永清晏，却归簪笔侍龙墀。"
        ],
        "title": "送饶漕",
        "id": "74752ceb-4241-445e-ab94-9720067ef071"
    },
    {
        "author": "高斯得",
        "paragraphs": [
            "采玉探珠遍九围，先容分不到离奇。",
            "委心自信天行止，用世定惭道觉知。",
            "且可谩持东海钓，终期不负北山移。",
            "杜陵虽老心犹壮，盍与同寻蜀相祠。"
        ],
        "title": "次韵戴石屏见简二首  其一",
        "id": "df3b32a6-a6d6-41e4-9215-2bf2a66116f8"
    },
    {
        "author": "高斯得",
        "paragraphs": [
            "入东颇亦交名胜，安道闻孙更崛奇。",
            "明月清风能我共，高山流水只君知。",
            "遥怜把酒怀人处，正是登楼望远时。",
            "安得抽簪投海岸，相从朗诵快心诗。"
        ],
        "title": "次韵戴石屏见简二首  其二",
        "id": "39b4befc-5a86-42f8-9fe1-a1c09cc319a7"
    },
    {
        "author": "高斯得",
        "paragraphs": [
            "我读江湖夜雨编，西风搔首一凄然。",
            "如何经济二三策，仅见琳琅千万篇。",
            "小隠安能老丹峤，壮怀犹欲上青天。",
            "此行若与涪翁遇，定把诗家古印传。"
        ],
        "title": "送史深之入蜀",
        "id": "51b1277d-fabd-4689-b389-2e16c320e40d"
    },
    {
        "author": "高斯得",
        "paragraphs": [
            "白鹤山中熊豹姿，可怜营窟傍苕溪。",
            "无家那得还三蜀，寄迹堪嗤傅一齐。",
            "共诧合能扪斗柄，谁知堂不爱榱题。",
            "厦成人已辞骚国，何日同登醉似泥。"
        ],
        "title": "次韵施秀才新楼有赋",
        "id": "b710d75f-842e-43c5-b60e-f6d94fb888a8"
    },
    {
        "author": "高斯得",
        "paragraphs": [
            "尚记年时醉我宾，抽簪起舞坐生春。",
            "谁呼七七逡巡手，重现三三梦幻身。",
            "独乐园中老居士，沉香亭北谪仙人。",
            "吾今望此如蜂蚁，莫怪名花向我颦。"
        ],
        "title": "饮牡丹",
        "id": "54e3896c-5b96-4f7a-ac88-1f958f1adc9c"
    },
    {
        "author": "高斯得",
        "paragraphs": [
            "自叹吾生行且休，谁能长抱畏涂忧。",
            "三番自取刳肠害，百炼多成绕指柔。",
            "鞭凤笞鸾劳梦想，斗鸡走狗好沉浮。",
            "从今投劾归渔隠，手掬清波荡许愁。"
        ],
        "title": "夜坐有感",
        "id": "f7ab0cbc-d56f-4954-ae9f-cfc14d489bba"
    },
    {
        "author": "高斯得",
        "paragraphs": [
            "人在南山第几重，采薇端可继高踪。",
            "褰衣辟世锄三径，闭户求仁印五峰。",
            "周室如何废常隶，楚人犹听集夫容。",
            "大书元佑党魁传，今代岂无人姓龚。"
        ],
        "title": "次韵赵庸斋见寄",
        "id": "643e0b78-c87c-4234-8bf2-36e17c6a7766"
    },
    {
        "author": "高斯得",
        "paragraphs": [
            "烟雨凄迷主簿峰，伤心蕙帐十年空。",
            "梦魂吴蜀千山隔，归路湘江一水通。",
            "庄舄相看均是客，虞卿何事独嗟穷。",
            "天涯邂逅诚多幸，许挈诗囊入社中。"
        ],
        "title": "邓侍郎再和予亦再答",
        "id": "9816510e-96d3-4f0f-af49-0aaac39e2fcd"
    },
    {
        "author": "高斯得",
        "paragraphs": [
            "七年高卧霅溪滨，阅尽诸公上要津。",
            "共怪朝无书一字，宁知项有铁千觔。",
            "渊明肯仕义熙世，刘老要完元佑人。",
            "四壁新堂基已就，从今饱挹洞庭春。"
        ],
        "tags": [
            "洞庭湖"
        ],
        "title": "春日偶成",
        "id": "8f0fa920-4e5d-4144-a415-da02dac87c9f"
    },
    {
        "author": "高斯得",
        "paragraphs": [
            "故国名花夐不同，景阳机里织春风。",
            "莫将丽质惊丹卉，只把孤根托化工。"
        ],
        "title": "蜀锦亭",
        "id": "d005854e-aa6d-4fab-a2d2-c8ec34c8d786"
    },
    {
        "author": "高斯得",
        "paragraphs": [
            "桧侂当权十五年，始终只被一私缠。",
            "人心失尽天心怒，燎火炎炎故不然。"
        ],
        "title": "孤愤吟十三首  其一",
        "id": "c4bb4543-67ff-43df-8ff7-dfef34d04249"
    },
    {
        "author": "高斯得",
        "paragraphs": [
            "金缯私许北方盟，君父前头却隠情。",
            "今日祸胎从此始，罪浮孽桧与权京。"
        ],
        "title": "孤愤吟十三首  其二",
        "id": "1d84db25-13df-4ace-8a15-dbce99e97936"
    },
    {
        "author": "高斯得",
        "paragraphs": [
            "先帝方归盛德园，龙輴半夜浙江边。",
            "孤臣泣血无他请，愿把奸臣诉九天。"
        ],
        "title": "孤愤吟十三首  其三",
        "id": "5f55720e-52fd-46b8-8aaf-0208833d1e51"
    },
    {
        "author": "高斯得",
        "paragraphs": [
            "军功阁束万人多，兵部门前雀可罗。",
            "悍将武夫心失尽，可知弃甲与投戈。"
        ],
        "title": "孤愤吟十三首  其四",
        "id": "98bbdbfd-bb09-4aa3-a035-c3e7b5366f9d"
    },
    {
        "author": "高斯得",
        "paragraphs": [
            "国家元气是人材，稍露光芒尽力摧。",
            "今日举朝皆妇女，邦衡此语亦诚哉。"
        ],
        "title": "孤愤吟十三首  其五",
        "id": "feba7bf8-05db-4fe6-b1dd-96b85725ea5f"
    },
    {
        "author": "高斯得",
        "paragraphs": [
            "扫除学法啖诸生，精锐销磨直可坑。",
            "乞斩三奸亦人尔，汝曹何忍负斋黉。"
        ],
        "title": "孤愤吟十三首  其六",
        "id": "f155cf29-13c5-4368-a02e-0647ce761b90"
    },
    {
        "author": "高斯得",
        "paragraphs": [
            "无罪无辜窜逐人，几经大霈不沾恩。",
            "更将改正张罗网，结尽千千万万冤。"
        ],
        "title": "孤愤吟十三首  其七",
        "id": "5bf6ba8b-f4be-4ee3-a234-479cdf4cae4e"
    },
    {
        "author": "高斯得",
        "paragraphs": [
            "强买民田自噬肤，大家破尽为催租。",
            "几多怨气冲霄汉，天欲无诛可得乎。"
        ],
        "title": "孤愤吟十三首  其八",
        "id": "b6edecb1-a280-4572-b306-2f9359c8de35"
    },
    {
        "author": "高斯得",
        "paragraphs": [
            "督帐行趋建业东，壮哉迎敌气如虹。",
            "劝君猛舍一腔血，莫学檀公误乃翁。"
        ],
        "title": "孤愤吟十三首  其九",
        "id": "5bfccdeb-2a6b-43d9-9485-b9ee3f7d111c"
    },
    {
        "author": "高斯得",
        "paragraphs": [
            "乘桴颐浩元无策，进跸丰公妙达权。",
            "宁死老身终不去，太皇此语可回天。"
        ],
        "title": "孤愤吟十三首  其一○",
        "id": "8c1e8478-377b-42be-887a-5675514d8dbd"
    },
    {
        "author": "高斯得",
        "paragraphs": [
            "覆按山陵挈累行，金多季子橐赍轻。",
            "殿中御史尤堪戮，尽室逃归骇一城。"
        ],
        "title": "孤愤吟十三首  其一一",
        "id": "200f00fe-041b-4597-aad7-e28c14b3e651"
    },
    {
        "author": "高斯得",
        "paragraphs": [
            "囊封癸酉罄愚惷，第一亲征次守江。",
            "啼得血流无用处，自怜弱步要丰扛。"
        ],
        "title": "孤愤吟十三首  其一二",
        "id": "0c639d64-7245-4170-85c9-01a1934f8f67"
    },
    {
        "author": "高斯得",
        "paragraphs": [
            "阜录新书幸已成，名山藏去复传人。",
            "毋令十载编摩苦，竟与家书共厄秦。"
        ],
        "title": "孤愤吟十三首  其一三",
        "id": "fb0ea244-7afe-445c-a9ce-d4267be2096f"
    },
    {
        "author": "高斯得",
        "paragraphs": [
            "倾厦难将一木支，微垣累疏亦何为。",
            "凤凰本自翔千仞，不待区区夺我池。"
        ],
        "title": "闻杨元极去国",
        "id": "640a7398-a2b7-4fbf-bafd-8d2a3ca6f169"
    },
    {
        "author": "高斯得",
        "paragraphs": [
            "生世梅花是故知，相逢不负岁寒期。",
            "自从一点梢头白，看到青阴弄实时。"
        ],
        "title": "题爱梅亭",
        "id": "124fa492-1897-4051-ab5d-c4033eac90bf"
    },
    {
        "author": "高斯得",
        "paragraphs": [
            "霁月光风洒落人，与君同调故怜君。",
            "不须叹息知音少，後世岂无扬子云。"
        ],
        "title": "题同濂阁",
        "id": "b6a605f3-6f53-48e2-99b9-ca327f7fdb63"
    },
    {
        "author": "高斯得",
        "paragraphs": [
            "使君五马日边来，犹是当年逸骥才。",
            "汉竹光荣知妙简，召棠蔽芾喜重栽。",
            "试听孝肃传新令，竚看文清拜首台。",
            "盛事难逢须烂醉，楼头玉漏莫相催。"
        ],
        "title": "台州宴包知府乐语",
        "id": "54b41ca3-150e-4ae0-99fd-336bd91c0635"
    },
    {
        "author": "高斯得",
        "paragraphs": [
            "本意苕溪老钓蓬，乘轺来访玉仙翁。",
            "并游元自从迂叟，将漕何妨拜潞公。",
            "宿世神交双剑合，平生心事一樽同。",
            "干坤整顿须公等，夜掣铃绦紫禁风。"
        ],
        "title": "宴建宁知府赵尚书乐语",
        "id": "63f24462-4560-4321-8fab-327dc12f5069"
    },
    {
        "author": "高斯得",
        "paragraphs": [
            "幅巾支杖勇还乡，昨夜方开昼锦堂。",
            "司马高风倾国慕，韩公晚节袭人香。",
            "已忻绿野修初服，好为丹山酹一觞。",
            "卜夜莫嫌秋漏永，仙翁鹤骨尽康强。"
        ],
        "title": "建宁府宴徐意一知院乐语",
        "id": "dd94def3-4767-4fb7-93df-86606e502bdb"
    },
    {
        "author": "高斯得",
        "paragraphs": [
            "玉皇拔西珍，金节抚南服。",
            "雄棱折荒陬，祥飙扇寒谷。",
            "长孺振河内，相如谕巴蜀。",
            "唯昔垂鸿名，于今蹑遐躅。",
            "墨夫局一迹，赤子悬万目。",
            "周原重华遣，汉庭惬剸属。",
            "栖粱饱群鸿，复陂歌两鹄。",
            "钦哉使指将，俾尔民命续。",
            "宁虚独坐三，与布宽条六。",
            "岂伊于粤陋，独占京东福。",
            "盍朝翠云裘，重佩水苍玉。",
            "危枰活枯棋，骇浪安巨舳。",
            "儒登朝廷尊，贤聚功化速。",
            "匪惟密亲愿，兹谓苍生祝。",
            "攀援驷马车，惆怅骊驹曲。",
            "音尘慰寂蔑，炯介在明淑。",
            "赠言希古人，陈义诡流俗。",
            "谨毋千仓求，惟先百姓足。",
            "道学振考亭，文风倾岳麓。",
            "庶几七闽人，勿替千禩肃。"
        ],
        "title": "次魏明己表弟韵送刘长翁赴福建仓",
        "id": "5f7b8c99-ec17-4b36-8b5e-0738fe8c1b5d"
    },
    {
        "author": "谢奕修",
        "paragraphs": [
            "天竺呼猿未当奇，化工锼剔亦应疲。",
            "漫山尽是玲珑玉，却笑名园以假为。"
        ],
        "title": "群玉山留题",
        "id": "20a138c9-a01d-4dce-857e-8ec62b96682a"
    },
    {
        "author": "王谨礼",
        "paragraphs": [
            "低露下，深幕垂，月照孤琴空弦咽，宵泪谁怜此夜心。"
        ],
        "title": "琴歌",
        "id": "69a26c4d-aa4a-4ff6-b2ea-213936e6351a"
    },
    {
        "author": "王南一",
        "paragraphs": [
            "翠巘嵯峨插斗牛，仙家风景自清幽。",
            "从来此县传佳谶，就筑西湖占上流。",
            "层塔可梯升後进，五峰有路达前修。",
            "邦人接踵登科去，我亦京华共宦游。"
        ],
        "tags": [
            "西湖"
        ],
        "title": "西湖",
        "id": "f2cda083-60f3-4470-8d97-8b0584894c4c"
    },
    {
        "author": "丰茝",
        "paragraphs": [
            "西郊陪衮绣，云步入千山。",
            "行乐五星聚，浮生半日闲。",
            "寻棋枫叶下，载酒藕花间。",
            "谭笑长城在，何人敢度关。"
        ],
        "title": "阃相可翁先生偕王人有湖山游获侍坐先生有诗辄用韵",
        "id": "5d63ce54-e64f-479b-944c-98568f75db4a"
    },
    {
        "author": "缪蟾",
        "paragraphs": [
            "半恋家山半恋床，起来颠倒着衣裳。",
            "钟声远和鸡声杂，灯影斜侵剑影光。",
            "路崎岖兮凭竹杖，月朦胧处认梅香。",
            "功名苦我双关足，踏破前桥几板霜。"
        ],
        "title": "应举早行",
        "id": "cd7559ba-264a-495e-9fe0-14f558bcdc06"
    },
    {
        "author": "徐灼",
        "paragraphs": [
            "昔人来隐遯，兹山始得名。",
            "岩扃锁积翠，石罅流余清。",
            "花石今何在，菁茅久已生。",
            "为言唐贺老，千载有殊情。"
        ],
        "title": "贺山",
        "id": "46b4b4f3-c54d-4a49-9c67-5a34cca626f3"
    },
    {
        "author": "顾然",
        "paragraphs": [
            "清凉不着人间暑，三伏来游九锁山。",
            "箬底神丹末须问，平生宁有此时来。"
        ],
        "title": "大涤洞  其一",
        "id": "0e708bff-20a5-4c63-98df-0eaab885a6e4"
    },
    {
        "author": "顾然",
        "paragraphs": [
            "山头赤日炙手热，檐底鸣泉玉击枞。",
            "惭愧龙公作余戏，梦中浑认雨翻江。"
        ],
        "title": "大涤洞  其二",
        "id": "26a635e9-476a-4a94-a958-d4ba5f263c36"
    },
    {
        "author": "郑霖",
        "paragraphs": [
            "十年随牒访三高，不觉星星上鬓毛。",
            "尚忆齑盐形夜梦，聊因椒柏荐春醪。",
            "文盟再会知何日，臭味相投属我曹。",
            "总是虞庠旧培植，致君当不愧夔皋。"
        ],
        "title": "淳佑己酉月正人日春雨堂宴三学同舍即事",
        "id": "c00c1391-b51c-4585-adf1-081537fbcd2c"
    },
    {
        "author": "郑霖",
        "paragraphs": [
            "听得敷纶天上头，二星交会玉虹流。",
            "风生三路军容壮，春到双江喜气浮。",
            "谈笑预知传露布，劝酬只恐促更筹。",
            "会看印佩黄金斗，肯羡当年定远侯。"
        ],
        "title": "提刑曾宝章宴安抚陈侍郎乐语",
        "id": "7e6f4dd8-083b-4018-9316-ad00704e1dfc"
    },
    {
        "author": "郑霖",
        "paragraphs": [
            "恰好莺花一半春，福星相会赣江滨。",
            "丈人师吉符前谶，肤使心同扫旧尘。",
            "看剑引杯宜酩酊，轻裘缓带倍精神。",
            "从今浄洗天河甲，有诏催归两重臣。"
        ],
        "title": "安抚陈侍郎宴曾提刑乐语",
        "id": "fbca985f-0814-4135-b104-a361c9c8f420"
    },
    {
        "author": "郑霖",
        "paragraphs": [
            "使轺严戒鼓逢逢，熊轼颁春到此邦。",
            "炳炳福星临一道，融融爱日照横江。",
            "断霞秋日闲飞鹜，荒草寒烟不吠厖。",
            "台府交欢同一体，从今俗返古淳庞。"
        ],
        "title": "彭知军宴交代都运陈宝章乐语",
        "id": "c7672a79-5c9f-4384-b1be-883b69eafe15"
    },
    {
        "author": "郑霖",
        "paragraphs": [
            "两年风雨为民愁，那得偷闲物外游。",
            "谁谓秋鸿留爪甲，吴侬一稔展眉头。"
        ],
        "title": "赠无择老禅因观稼  其一",
        "id": "f6607942-6c69-4c72-bb9d-4f4f287ce30b"
    },
    {
        "author": "郑霖",
        "paragraphs": [
            "每谒祠堂憇虎邱，山僧煮茗雪花浮。",
            "陆泉便作曹溪会，引得清风话未休。"
        ],
        "title": "赠无择老禅因观稼  其二",
        "id": "4a17efd2-6a09-4eec-b5c8-39fc4e07f13f"
    },
    {
        "author": "郑霖",
        "paragraphs": [
            "属镂堪为後人伤，池溜清泉有恨长。",
            "不斩妖邪斩忠直，淡烟荒草鹿麋场。"
        ],
        "title": "剑池",
        "id": "e03f5f11-0ba3-4dd0-84bf-47d51723883d"
    },
    {
        "author": "郑霖",
        "paragraphs": [
            "县滩如沸鼎，玄馆足清幽。",
            "竹迳不留暑，莲池先借秋。",
            "学仙师有诀，恋禄我怀羞。",
            "安得双鳬舄，乘风八极游。"
        ],
        "title": "集仙纳凉",
        "id": "25d28285-0f07-4084-99de-920fe9ff3bb3"
    },
    {
        "author": "游清夫",
        "paragraphs": [
            "阅武堂前宿雨晴，柳营刁斗五更鸣。",
            "风生貔虎夸身健，日射旌旗照眼明。",
            "管领春光三月暮，雕镌诗句十分清。",
            "折冲樽俎今余事，自有胸中十万兵。"
        ],
        "title": "阅武喜晴和厉寺正韵",
        "id": "3193f2e0-da9c-4fb8-803e-3e5be0c9bcdc"
    },
    {
        "author": "戴逸卿",
        "paragraphs": [
            "邑事日填委，汩汩劳其生。",
            "揽衣登兹楼，便觉神思清。",
            "茂林鬰松桂，好山列檐楹。",
            "景物自潇洒，有酒谁共倾。",
            "故园隔苍岭，行当脱尘缨。"
        ],
        "title": "面香阁",
        "id": "4e43853f-fa2f-409b-a98d-c40b26d2d869"
    },
    {
        "author": "庄元戌",
        "paragraphs": [
            "亭当六月犹冰□，谷到三冬似焰吹。",
            "会得漫郎题品意，爱它冷暖不随时。"
        ],
        "title": "寒亭",
        "id": "c80ef8bd-ea3f-40d0-a52b-80481ac51eec"
    },
    {
        "author": "黄伯枢",
        "paragraphs": [
            "後车薏苡落谗人，珠贝文犀竟失真。",
            "马革裹尸犹不恨，何须胜瘴与轻身。"
        ],
        "title": "读马援传",
        "id": "df960d31-92dc-4b53-a662-be0f60b6da75"
    },
    {
        "author": "叶明",
        "paragraphs": [
            "衮衮诸公台省居，可怜无地着吾庐。",
            "前因本是四禅派，今日相追九老图。",
            "忧顾全闽曾倚重，诛锄遗孽岂容逋。",
            "兔葵燕麦玄都满，休忆桃霞映绿湖。"
        ],
        "title": "和陈子华武夷筑精舍",
        "id": "6137fafe-80dc-4787-b6b5-d587aafc8c52"
    },
    {
        "author": "叶明",
        "paragraphs": [
            "千百年来汉老郎，晓来灯火晚来香。",
            "庭前不用寻碑记，已载班书数十行。"
        ],
        "title": "题冯唐庙",
        "id": "77f7affd-4502-4442-89d6-c74d60666a25"
    },
    {
        "author": "林溥",
        "paragraphs": [
            "大造无私只一中，历公五任协民风。",
            "景星三出南台瑞，边驿千章北海忠。",
            "日映彤弓开岭北，龙翔沧海启江东。",
            "只因外补功名损，可恨车音万里空。"
        ],
        "title": "题合浦守袁梧像",
        "id": "bae17f3c-2c38-4b8c-bf06-4f86c9c37bd6"
    },
    {
        "author": "杨栋",
        "paragraphs": [
            "令君督来期，书邮日旁午。",
            "世事不足论，清游乃先务。",
            "朝朝叩禅关，复此得浄宇。",
            "浅斟琥珀浓，细嚼银丝缕。",
            "味隽问牛酥，轩高来燕乳。",
            "曲折溪屡横，尖圆峰可数。",
            "万顷喧桑田，一簇静松坞。",
            "由来镜中人，不殊草头露。",
            "越主朝汴宫，蜀客尽吴语。",
            "剥蚀浄土碑，荒残峡山路。",
            "桑梓如之何，谁能忘一顾。",
            "日询锦桥新，三叹清流俯。"
        ],
        "title": "浄土寺追和东坡韵",
        "id": "3f675b2b-7dce-4f9e-9723-a59fb8419f66"
    },
    {
        "author": "杨栋",
        "paragraphs": [
            "携手清苕去，高枫丹叶森。",
            "渔樵九锁曲，风雨一窗深。",
            "索酒贪山月，添衣怯洞阴。",
            "凤归天柱晓，楼阁有鸣琴。"
        ],
        "title": "游大涤栖真洞  其一",
        "id": "a111fe14-21ec-438c-86e7-3a4b325fba98"
    },
    {
        "author": "杨栋",
        "paragraphs": [
            "山峨来夹案，泉急自穿渠。",
            "密记东阳诀，高题上帝居。",
            "牙儿藏宝箧，山子走篮舆。",
            "曲折玑衡转，溪坳可结庐。"
        ],
        "title": "游大涤栖真洞  其二",
        "id": "0fa27e5c-c59c-421f-8215-332fa5f0091b"
    },
    {
        "author": "杨栋",
        "paragraphs": [
            "琼流鉴空，混沌一隙。",
            "紫霄柱下，清泉白石。"
        ],
        "title": "丁巳再游题蓬山堂泉石",
        "id": "88f80675-a0f7-4962-bbe6-4a9c35e03624"
    },
    {
        "author": "胡大成",
        "paragraphs": [
            "香宇依空结，虚轩傍水开。",
            "沙明鸿影度，迳静竹风来。",
            "午磬传清梵，晴花点绿苔。",
            "寥寥人境外，宴坐送余杯。"
        ],
        "title": "游龙光寺",
        "id": "43ea47bf-989f-4974-8e1d-f5ca8e55c3ca"
    },
    {
        "author": "赵密夫",
        "paragraphs": [
            "笋蕈初萌杞采纤，燃松自煮供亲严。",
            "人间玉食何曾鄙，自是山林滋味甜。"
        ],
        "title": "三脆面",
        "id": "3bf0d3e5-067b-494c-b52d-5bb884d39216"
    },
    {
        "author": "盛文韶",
        "paragraphs": [
            "翠羽啁啾夜，空山偃蹇时。",
            "看人多冷眼，出手尽高枝。",
            "香细巡檐得，寒深踏雪知。",
            "纷纷後来者，红紫莫矜奇。"
        ],
        "title": "梅花",
        "id": "bd418b1f-139f-4aba-8f1b-9fdd57263023"
    },
    {
        "author": "陈宗臣",
        "paragraphs": [
            "蔚蓝胜概世应稀，中有高人隠翠微。",
            "那日征书来古洞，恩光荣耀倍山辉。"
        ],
        "title": "题东洞",
        "id": "d51cb301-9a1f-411a-abb2-97c122164704"
    },
    {
        "author": "陈松龙",
        "paragraphs": [
            "移根千里入名园，酒晕红娇气欲昏。",
            "待得太真春睡醒，风光已不似开元。"
        ],
        "title": "海棠",
        "id": "52929c51-9c4e-4542-81b7-d943092c1772"
    },
    {
        "author": "陈松龙",
        "paragraphs": [
            "布叶敷条翠作围，自生芒刺护裳衣。",
            "莫嫌野兴难拘束，只伴春风亦见几。"
        ],
        "title": "酴醾",
        "id": "390c9f37-d3c4-4fd4-a2f5-cbad5c43fcac"
    },
    {
        "author": "陈松龙",
        "paragraphs": [
            "独羡为僧者，尘缘不到门。",
            "采薪松落子，移径竹生孙。",
            "古井汲云气，寒山招月魂。",
            "犹怜生死海，应□出前村。"
        ],
        "title": "赠庵僧",
        "id": "8da106ae-8562-4d41-a6e7-7563bd11c50a"
    },
    {
        "author": "陈松龙",
        "paragraphs": [
            "梨花春二月，杜宇夜三更。"
        ],
        "title": "句  其一",
        "id": "1217c5e3-c98d-4f5a-97ce-e874eafeb157"
    },
    {
        "author": "陈松龙",
        "paragraphs": [
            "庭暗梨花疑有月，堤晴杨柳自生烟。"
        ],
        "title": "句  其二",
        "id": "517d234a-5936-4f51-9372-94c0feaa8bdb"
    },
    {
        "author": "陈松龙",
        "paragraphs": [
            "荐菊明诗眼，看梅长道心。"
        ],
        "title": "句  其三",
        "id": "c84010c6-49a9-43cf-9cb6-a6e794c0e2b8"
    },
    {
        "author": "赵希{东彡}",
        "paragraphs": [
            "鸥聚情方洽，如何又别离。",
            "盍簪无甚乐，判袂觉凄其。",
            "有约常逾岁，相逢未有期。",
            "登临闲散处，怅望日轮西。"
        ],
        "title": "怀友李衜行",
        "id": "7ea3abdf-c3bb-419f-b9f8-89af3aac74bb"
    },
    {
        "author": "李景雷",
        "paragraphs": [
            "自笑冯唐老未侯，短衣匹马异乡游。",
            "卧闻破屋萧萧雨，坐听西风叶叶秋。",
            "邺下已非公干在，周南徒叹子长留。",
            "丈夫盖世英雄气，肯学世间儿女愁。"
        ],
        "title": "和宋伯仁韵",
        "id": "40096e57-03fc-40eb-bd0b-5b0486bae567"
    },
    {
        "author": "赵孟淳",
        "paragraphs": [
            "农夫怨，农夫怨，此怨非是怨年荒，此怨翻因年谷贱。",
            "终年辛苦不少懈，及到秋成拟偿债。",
            "谁知斛粟不百钱，利尚不偿本仍在。",
            "秋来露冷刈获时，早是朝来债又催。",
            "况兼荒政输官急，不管农夫垂泪泣。",
            "君王明哲洞无遗，此怨君王知不知。"
        ],
        "title": "谷",
        "id": "d542edd2-a836-4282-9755-d548063a2463"
    },
    {
        "author": "赵孟淳",
        "paragraphs": [
            "月底江山如昼好，楼中几席与秋清。",
            "剡藤不到高人手，一段风流可得成。"
        ],
        "title": "题高尚书夜山图二首  其一",
        "id": "cf0000a8-791b-4711-9b23-c75ea6e1be5b"
    },
    {
        "author": "赵孟淳",
        "paragraphs": [
            "江行山立月盘桓，有客无言楼上看。",
            "清兴肯随城漏尽，夜深风露恐高寒。"
        ],
        "title": "题高尚书夜山图二首  其二",
        "id": "d3ec4f0d-2bfe-43cd-9c7f-fde6bfb6c58b"
    },
    {
        "author": "赵孟淳",
        "paragraphs": [
            "滴粉挼酥晕几重，风前红雨一枝浓。",
            "世间是色皆为妄，除却夭桃单种松。"
        ],
        "title": "题桃",
        "id": "20e2957c-578f-4838-83fd-a29196b04cf2"
    },
    {
        "author": "赵孟淳",
        "paragraphs": [
            "雪意垂垂浸碧虚，香生一缕上琴书。",
            "何须百万西湖宅，遇有梅花便可居。"
        ],
        "tags": [
            "西湖"
        ],
        "title": "题梅",
        "id": "05deea2d-860a-436d-83c5-c36d82d63003"
    },
    {
        "author": "赵孟淳",
        "paragraphs": [
            "落花遇雨扫不去，败草经春刬又生。"
        ],
        "title": "句",
        "id": "601daa00-252f-49f6-b32d-9cd54664e504"
    },
    {
        "author": "熊与龢",
        "paragraphs": [
            "巍冠攒叠碧云花，坐阅山中几岁华。",
            "莫把金丹轻点化，正愁生死困安家。"
        ],
        "title": "唐玄宗铁像",
        "id": "4eb3c80a-21d6-41d0-8355-8aaf6c3d520a"
    },
    {
        "author": "熊与龢",
        "paragraphs": [
            "耳见何如得眼闻，山根磅礴极初分。",
            "浮沤起灭自潭影，大地晴阴空岭云。",
            "何处老人来听讲，他年少府有移文。",
            "由来清调须吾辈，幸不山王愧五君。"
        ],
        "title": "木平饲龙亭次韵方巨山",
        "id": "46e7a4ff-56d7-477e-a5f9-31bffb2c874c"
    },
    {
        "author": "赵时远",
        "paragraphs": [
            "莺去湖存事渺茫，梵宫占断水云乡。",
            "四围烟树浪涛阔，六月桥亭风露凉。",
            "远近征帆归别浦，高低渔网挂斜阳。",
            "翠微深处一声笛，惊起眠沙鸥鹭行。"
        ],
        "title": "莺脰湖",
        "id": "6ac68d92-685d-4b13-9806-17b0ebe7116b"
    },
    {
        "author": "赵时远",
        "paragraphs": [
            "午天云淡日迟迟，水面长条带影垂。",
            "不是纤腰浑不定，自缘无力受风吹。"
        ],
        "title": "四景诗和孙佥判颖叔韵 荻塘柳影",
        "id": "0401a302-ee52-4996-809e-677955fc038d"
    },
    {
        "author": "赵时远",
        "paragraphs": [
            "荷风细细晚生凉，暑气絪缊入座香。",
            "饮尽碧筒人笑语，花边惊起睡鸳鸯。"
        ],
        "title": "四景诗和孙佥判颖叔韵 禅院风荷",
        "id": "05df7723-f6d6-4f48-b837-3ef6af15d6d5"
    },
    {
        "author": "赵时远",
        "paragraphs": [
            "楼台两岸枕长流，落日行人竞檥舟。",
            "清夜湖光平似镜，冰轮冷浸玉壶秋。"
        ],
        "title": "四景诗和孙佥判颖叔韵 平湖秋月",
        "id": "80f39dda-f357-46f0-b381-fa9582131d52"
    },
    {
        "author": "赵时远",
        "paragraphs": [
            "敛尽同云放日晖，寒光凛凛透重衣。",
            "扁舟清晓寻溪转，髣髴王猷访戴归。"
        ],
        "title": "四景诗和孙佥判颖叔韵 仙矶晴雪",
        "id": "d8cec1fe-cd0b-4225-8fc1-c8351fa9f41a"
    },
    {
        "author": "李山节",
        "paragraphs": [
            "命委马嵬坡畔泥，惊魂飞上傲霜枝。",
            "西风落日东篱下，薄幸三郎知不知。"
        ],
        "title": "咏杨妃菊",
        "id": "daea11c0-0548-483e-9a2e-5c9c29a8f8b7"
    },
    {
        "author": "释绍嵩",
        "paragraphs": [
            "秋入长沙县，无人画得成。",
            "晚风轻浪叠，落日乱蛩鸣。",
            "一雨洗烦暑，千山指去程。",
            "回期谁可定，行乐且吾生。"
        ],
        "title": "发长沙",
        "id": "5435b59d-871a-4d1d-ad69-42a33f661ec9"
    },
    {
        "author": "释绍嵩",
        "paragraphs": [
            "稳泛一船东，生涯真转蓬。",
            "烟浮平野碧，波软夕阳红。",
            "浦树家家异，风光处处同。",
            "回看苍木杪，眼界入云中。"
        ],
        "title": "舟发清江",
        "id": "abd90a0d-6007-47c4-9586-97e29a538238"
    },
    {
        "author": "释绍嵩",
        "paragraphs": [
            "爱此栖心静，陶然度岁华。",
            "放慵真有味，化俗独无涯。",
            "隔沼连香芰，疎篱带晚花。",
            "细评清绝处，倚杖看蜂衙。"
        ],
        "title": "感山书事",
        "id": "eb522067-05be-43b0-a3aa-48d7e7f5eac0"
    },
    {
        "author": "释绍嵩",
        "paragraphs": [
            "动静非常态，此行风正秋。",
            "巉巉孤棹起，渺渺大江流。",
            "蝉噪日将落，烟生山欲浮。",
            "无心与时竞，吟凭钓鱼舟。"
        ],
        "title": "曲江解舟",
        "id": "fc882160-14d5-4451-8786-7087fe083bc8"
    },
    {
        "author": "释绍嵩",
        "paragraphs": [
            "不到兹亭久，轩窗眼界开。",
            "江流翻白浪，树影扫青苔。",
            "有鸟衔花出，无人送酒来。",
            "快然心自适，此地亦悠哉。"
        ],
        "title": "江亭小憩",
        "id": "0affbc8e-045b-437f-9031-92142d1d7087"
    },
    {
        "author": "释绍嵩",
        "paragraphs": [
            "合皁风烟外，残蝉送客愁。",
            "云连平地起，水带断槎流。",
            "树隠重重竹，江呈岸岸秋。",
            "晚来供望眼，微径杂归牛。"
        ],
        "title": "舟中口号",
        "id": "a0c1d4d4-0945-4a43-9a44-f9aac0aa797e"
    },
    {
        "author": "释绍嵩",
        "paragraphs": [
            "历历沿荒岸，初闻落日蝉。",
            "江花铺浅水，村馆复临川。",
            "径仄傍无地，峰回别有天。",
            "吾行吾自返，兹意与谁传。"
        ],
        "title": "临川道中",
        "id": "d279dbd1-5a18-4670-bbc2-6c6c9d34dda7"
    },
    {
        "author": "释绍嵩",
        "paragraphs": [
            "欲暮多覊思，客行悲故乡。",
            "背关余古木，落叶堕寒霜。",
            "驿树收残雨，柴门掩夕阳。",
            "此身南复北，双鬓易苍浪。"
        ],
        "title": "客思",
        "id": "5f81976e-52f3-4278-b265-0a0f297dba57"
    },
    {
        "author": "释绍嵩",
        "paragraphs": [
            "黄叶前朝寺，携朋上故基。",
            "近山烟外远，芳草露中衰。",
            "碛碛风吹面，霏霏雨散池。",
            "旅情何计是，排闷强裁诗。"
        ],
        "title": "游古寺次朋上人韵",
        "id": "66801abd-ada3-4a4c-a040-b8cafc45e17d"
    },
    {
        "author": "释绍嵩",
        "paragraphs": [
            "树势分孤垒，江流复旧痕。",
            "断桥斜取路，小径曲通村。",
            "山叠云霞际，林垂橘柚繁。",
            "个中有佳句，欲就已忘言。"
        ],
        "title": "旅次",
        "id": "c2ac2302-2993-479d-a09c-f404725880b6"
    },
    {
        "author": "释绍嵩",
        "paragraphs": [
            "旅泊依村树，高吟似得邻。",
            "斜风吹败叶，落日照行尘。",
            "扰扰成何事，飘飘任此身。",
            "客心君莫问，赢得鬓如银。"
        ],
        "title": "晚泊丫头岩",
        "id": "a5b2cc9f-031d-4521-b5e3-f5a376915d5a"
    },
    {
        "author": "释绍嵩",
        "paragraphs": [
            "饶水回回转，白云西复东。",
            "日斜喧急雨，天阔退飞鸿。",
            "薄暮沿西峡，隆寒正北风。",
            "兹行有胜事，未敢叹途穷。"
        ],
        "title": "道中即事",
        "id": "4f381f77-8d45-4b7b-86d2-544d01417577"
    },
    {
        "author": "释绍嵩",
        "paragraphs": [
            "客路雨连日，吾生良可嗟。",
            "萧萧打蓬急，脉脉受风斜。",
            "野望迷青草，江声走白沙。",
            "今宵何处宿，欹枕听鸣蛙。"
        ],
        "title": "舟中值雨",
        "id": "7e4976c4-506e-4f0c-84da-6c8db25bd68a"
    },
    {
        "author": "释绍嵩",
        "paragraphs": [
            "江上山头寺，阴阶竹扫苔。",
            "舟横渔唱晚，松暮鹤飞回。",
            "野渡花争发，春荷叶半开。",
            "嬉游不可极，留眼要重来。"
        ],
        "title": "题山寺",
        "id": "2ba15a0c-9cb2-424f-aa0e-4abbb8a70395"
    },
    {
        "author": "释绍嵩",
        "paragraphs": [
            "众岫耸寒色，长溪抱碧岑。",
            "波倾三峡急，树合四时阴。",
            "野寺江天豁，禅房花木深。",
            "幽帘宜永日，闲坐听春禽。"
        ],
        "title": "憩江寺",
        "id": "991457bc-04d8-4888-962a-16d1bd0fa8ba"
    },
    {
        "author": "释绍嵩",
        "paragraphs": [
            "地僻无宾侣，林疎露短篱。",
            "紫鳞冲晚浪，白鸟占闲池。",
            "柳色浓垂岸，桃花湿满枝。",
            "一僧年八十，邀我觅新诗。"
        ],
        "title": "题园庵",
        "id": "003568d1-29b1-497b-a15b-a0559ae1af81"
    },
    {
        "author": "释绍嵩",
        "paragraphs": [
            "弱柳垂江翠，惊湍拍岸浮。",
            "烟生山欲尽，春半水争流。",
            "棹倚袁宏渚，云凝庾信愁。",
            "艰难念时事，衰谢不能休。"
        ],
        "title": "江上",
        "id": "f513838c-ba42-4b23-b8d0-016cc4535753"
    },
    {
        "author": "释绍嵩",
        "paragraphs": [
            "孤锡依京寺，悠悠过一生。",
            "有山供杰句，无地可归耕。",
            "燕竞波中影，棋添局上声。",
            "流年衰此世，寂寞不胜情。"
        ],
        "title": "偶作",
        "id": "60fecb7b-2ce5-4578-9f0d-f6c8394fc5ae"
    },
    {
        "author": "释绍嵩",
        "paragraphs": [
            "宇宙双蓬鬓，升沉尽听他。",
            "僧居随处好，身事逐年多。",
            "异国逢佳节，流光等逝波。",
            "无谋长委命，言命欲如何。"
        ],
        "title": "言命",
        "id": "8e936462-23c0-42f8-9b6c-aa3ae3618f6f"
    },
    {
        "author": "释绍嵩",
        "paragraphs": [
            "古剎藏幽胜，山门九里松。",
            "飞空花片片，落涧水淙淙。",
            "叶积池边路，云生户外峰。",
            "几因留我宿，吟到五更钟。"
        ],
        "title": "题灵隠",
        "id": "156bacfe-2305-4c7c-9c15-7f4f2e087946"
    },
    {
        "author": "释绍嵩",
        "paragraphs": [
            "流落复蹉跎，生涯总几何。",
            "羁游故交少，归思夜深多。",
            "纵目怀青岛，遥天浸白波。",
            "谁令贪眺望，到处被诗磨。"
        ],
        "title": "野眺有感",
        "id": "9c255080-4418-40a5-9975-02ea88feea62"
    },
    {
        "author": "释绍嵩",
        "paragraphs": [
            "奔走倦尘埃，登临亦快哉。",
            "江城含变态，踪迹共徘徊。",
            "古殿桐阴合，秋山晚翠开。",
            "相逢吟未足，更拟上高台。"
        ],
        "title": "登城",
        "id": "a8720e03-2913-4dd2-90d1-e8024b3d590e"
    },
    {
        "author": "释绍嵩",
        "paragraphs": [
            "古岸侵烟出，沙冈拥地形。",
            "断桥人寂寂，竟日雨冥冥。",
            "丘壑胸中事，干坤水上萍。",
            "诗成何用好，聊以记飘零。"
        ],
        "title": "绍兴道中",
        "id": "e4a70898-6182-4b79-a3c9-7f891553f5f5"
    },
    {
        "author": "释绍嵩",
        "paragraphs": [
            "独自上孤舟，通宵浪打头。",
            "天风随断柳，江月值新秋。",
            "忽忽忘年老，忙忙泛夕流。",
            "此生成底事，谁不遣吾休。"
        ],
        "title": "夜泛有怀",
        "id": "92eed58a-4c21-463b-b2de-845285c0493d"
    },
    {
        "author": "释绍嵩",
        "paragraphs": [
            "十里寻幽寺，江山几路分。",
            "逢人问息耗，指路上高云。",
            "极浦明残雨，寒流叠细纹。",
            "野鸦无意绪，嘹唳傍溪濆。"
        ],
        "title": "天章道中",
        "id": "7b31a129-6837-41b3-8623-71a9ae9ba989"
    },
    {
        "author": "释绍嵩",
        "paragraphs": [
            "登寺寻盘道，那知是与非。",
            "冻泉依细石，寒日淡斜晖。",
            "村路飘黄落，山禽凌翠微。",
            "数声牛上笛，老泪欲沾衣。"
        ],
        "title": "登杖锡",
        "id": "95717d19-c495-48e1-8d3f-0c46f4c4e55d"
    },
    {
        "author": "释绍嵩",
        "paragraphs": [
            "此地人来少，凭栏兴莫穷。",
            "云萝难透日，乔木易高风。",
            "书满闲窗下，云生闭目中。",
            "焚香赋诗罢，顿悟众缘空。"
        ],
        "title": "游雪窦遣兴",
        "id": "5493dc91-bd16-47fb-80f0-cfb651775dfe"
    },
    {
        "author": "释绍嵩",
        "paragraphs": [
            "步步入山门，门前众水分。",
            "上潮吞海日，古庙聚寒云。",
            "树影中流见，秋涛隔岭闻。",
            "还应觅新句，不琢自成文。"
        ],
        "title": "题海智寺壁",
        "id": "75ea344c-a697-4c65-bf53-af09d45a6f80"
    },
    {
        "author": "释绍嵩",
        "paragraphs": [
            "山水寻吴越，搜奇事转新。",
            "松风知近寺，樯燕语留人。",
            "雨过闲田地，云饶落日春。",
            "登临独无语，泉石自相亲。"
        ],
        "title": "至保福精舍",
        "id": "4d83bae1-0306-4512-9049-b931d4b26be9"
    },
    {
        "author": "释绍嵩",
        "paragraphs": [
            "万里长为客，穷愁岂自宽。",
            "年衰发种种，幽集夜漫漫。",
            "风卷湖烟静，云收溪月寒。",
            "天涯少知遇，唯有醉江干。"
        ],
        "title": "客夜偶成",
        "id": "13cdb26e-86dd-468c-8650-95ae5fcc1962"
    },
    {
        "author": "释绍嵩",
        "paragraphs": [
            "沙晚低风蝶，汀烟入夜舟。",
            "日依平野没，月涌大江流。",
            "书懒聊遮眼，诗成自点头。",
            "此时临水叹，一倍不禁愁。"
        ],
        "title": "江上晚立",
        "id": "9a5f47b2-40fc-4cfb-ba5b-2a0d06059316"
    },
    {
        "author": "释绍嵩",
        "paragraphs": [
            "未厌长为客，孤舟趁夜行。",
            "不唯山水乐，颇觉梦魂清。",
            "风缓帆舒卷，云行月送迎。",
            "劳生谁独免，空复叹劳生。"
        ],
        "title": "丈亭登舟有感",
        "id": "2eb9bc7d-03cb-4900-b2d7-c2c15a330f76"
    },
    {
        "author": "释绍嵩",
        "paragraphs": [
            "此地是何乡，悬帆兴甚长。",
            "山光分首暮，草气入林香。",
            "断岭云归白，栖鸦噪日黄。",
            "他年重会面，玄鬓莫疑霜。"
        ],
        "title": "送别周上人",
        "id": "3514a1c9-b66c-4b35-8bab-fc0141407db4"
    },
    {
        "author": "释绍嵩",
        "paragraphs": [
            "日日西亭上，凭栏取次看。",
            "绕崖云惨惨，浥屦露团团。",
            "昼景委红叶，松香掩白檀。",
            "平生勋业意，开镜影相欢。"
        ],
        "title": "凤山西亭戏书",
        "id": "8d532055-4396-49c8-9654-6f7c04906404"
    },
    {
        "author": "释绍嵩",
        "paragraphs": [
            "百衲老空林，疎慵倦九箴。",
            "浮沉千古事，去住两乡心。",
            "绝顶无禅侣，忘言有匣琴。",
            "感多聊自遣，时复一闲吟。"
        ],
        "title": "山居遣兴",
        "id": "d94fd7eb-bfc7-4b6c-a9bd-a6659e102e4d"
    },
    {
        "author": "释绍嵩",
        "paragraphs": [
            "木叶落时节，湖山向晚晴。",
            "移床桥上坐，看客海边行。",
            "寂寂饶孤兴，悠悠送此生。",
            "遣愁聊觅句，那敢谓长城。"
        ],
        "title": "湖山堂晚坐",
        "id": "2a1aea28-9520-42ae-bcb3-e76f5b7580dd"
    },
    {
        "author": "释绍嵩",
        "paragraphs": [
            "屋在瀑泉西，看来眼转迷。",
            "松风清飒飒，秋日正凄凄。",
            "海鸟和涛望，山鼯隔水啼。",
            "何须更飞锡，祇此是曹溪。"
        ],
        "title": "游吉祥登棘庵别业",
        "id": "49fd029b-33d5-4c42-b1d4-2736013e524b"
    },
    {
        "author": "释绍嵩",
        "paragraphs": [
            "养拙甘沉默，萧条古寺间。",
            "中心无所媿，在世有余闲。",
            "梦钓鸥边雪，钟鸣枕上山。",
            "徘徊幽兴熟，何处不开颜。"
        ],
        "title": "写怀",
        "id": "45552ee2-c391-456c-8f97-09111c1df2ee"
    },
    {
        "author": "释绍嵩",
        "paragraphs": [
            "久欠游山债，因寻溪上村。",
            "风沙轻漠漠，烟树远昏昏。",
            "土甑封茶叶，石泉通竹根。",
            "榰筇聊小立，老子笑无言。"
        ],
        "title": "凤山即事",
        "id": "499fd277-c1c6-44ae-ba77-4188e9491060"
    },
    {
        "author": "释绍嵩",
        "paragraphs": [
            "旧邑浮航外，青山千万重。",
            "访僧舟北渡，归寺海西峰。",
            "薄薄云收日，微微雨洒松。",
            "可堪添客恨，闻打暮天钟。"
        ],
        "title": "寻访广福",
        "id": "5488cc71-b20a-4dfc-883b-33a8bcdefed9"
    },
    {
        "author": "释绍嵩",
        "paragraphs": [
            "杖屦寻春事，偷分暇日工。",
            "幽花欹照水，独树逈含风。",
            "路极阴溪里，桃开晓色中。",
            "一年春好处，分付少陵翁。"
        ],
        "title": "次韵王东之郊行",
        "id": "47370386-79db-4fd2-acc7-7bde23aec6bd"
    },
    {
        "author": "释绍嵩",
        "paragraphs": [
            "客子愁无柰，年来鬓已秋。",
            "尘埃自衮衮，勋业转悠悠。",
            "岛雾沉晴树，山鸡舞画楼。",
            "惠连有新作，一览病应休。"
        ],
        "title": "酬颜仲华",
        "id": "1bfc440c-49dc-4b63-b054-996a396e6f50"
    },
    {
        "author": "释绍嵩",
        "paragraphs": [
            "桑柘晴川口，林深一径存。",
            "披云登断岭，隔水见前村。",
            "春去花无迹，崖倾洞有门。",
            "郊行聊着眼，疑是武陵源。"
        ],
        "title": "郊行",
        "id": "0dbf7337-187f-4182-b0ed-ac90b53cd0d3"
    },
    {
        "author": "释绍嵩",
        "paragraphs": [
            "渡口水流急，凭栏凝睇劳。",
            "远山枫外淡，矮竹苣边高。",
            "古木丛青霭，鳊鱼噀白涛。",
            "幽闲无个事，痛饮读离骚。"
        ],
        "title": "代颜圣闻次韵即事",
        "id": "7fe2e23d-d0cf-4205-b470-518927f5066c"
    },
    {
        "author": "释绍嵩",
        "paragraphs": [
            "一身无定处，谁见寂寥心。",
            "始为江山静，徒云寒暑侵。",
            "少孤心易感，漂泊病难任。",
            "未遂长栖此，孤怀自不禁。"
        ],
        "title": "次韵梓上人  其一",
        "id": "9adfc00d-9d81-4e71-b7a8-d63b2bffd4de"
    },
    {
        "author": "释绍嵩",
        "paragraphs": [
            "江湖同避地，老眼不供愁。",
            "阅世临观美，出门聊散忧。",
            "渔盐桥上市，河汉岛前秋。",
            "奔走何时了，如今悟解不。"
        ],
        "title": "次韵梓上人  其二",
        "id": "569d7e02-3b03-46b8-b596-b8fee5f1b98c"
    },
    {
        "author": "释绍嵩",
        "paragraphs": [
            "驿路向山郭，江蓠满意馨。",
            "远云收海雨，独树隠沙汀。",
            "桑椹累累紫，杉栽处处青。",
            "夜投宝觉寺，重上竹西亭。"
        ],
        "title": "投宿宝觉精舍",
        "id": "b0ce183e-d2a1-4f27-a3a3-29abf6b1484b"
    },
    {
        "author": "释绍嵩",
        "paragraphs": [
            "解缆浙江头，真成汗漫游。",
            "山川元历历，云水自悠悠。",
            "举翮笼中鸟，归心水上鸥。",
            "夕阳谁共感，一鴈度南楼。"
        ],
        "title": "钱清解舟有感",
        "id": "e5a859af-dacd-4219-b07b-6cc38bc7e7d4"
    },
    {
        "author": "释绍嵩",
        "paragraphs": [
            "水鸟迎秋舫，红轮映曙霞。",
            "冥冥小江树，淡淡满枝花。",
            "碧草望中去，青山郭外斜。",
            "天涯重回首，回首重伤嗟。"
        ],
        "title": "萧山口占",
        "id": "8476a3b2-08bf-41d0-a5f2-29a61f7a809a"
    },
    {
        "author": "释绍嵩",
        "paragraphs": [
            "海涌银为郭，吴疆与越连。",
            "有山来枕上，无酒到愁边。",
            "烈烈寒风起，悠悠落日悬。",
            "孤舟未得济，少驻祖生鞭。"
        ],
        "title": "待舟西兴遣闷",
        "id": "4e15dc21-bf76-4f93-beca-43678857a7b5"
    },
    {
        "author": "释绍嵩",
        "paragraphs": [
            "玉历标人瑞，膺门鹗独先。",
            "风雷开盛旦，嵩岳降真贤。",
            "壁暗诗千首，官当岁九迁。",
            "得知眉寿永，何但八千年。"
        ],
        "title": "通判曾温伯生日  其一",
        "id": "64c0eda3-dcc4-4c9c-bfed-4700a40b001b"
    },
    {
        "author": "释绍嵩",
        "paragraphs": [
            "今代文章伯，长哦气吐虹。",
            "挥犀闻妙论，许国见深衷。",
            "美价方稀古，离骚继雅风。",
            "殷懃一双眼，看到火城红。"
        ],
        "title": "通判曾温伯生日  其二",
        "id": "d80503be-25b7-402b-9cf4-8094427dcc48"
    },
    {
        "author": "释绍嵩",
        "paragraphs": [
            "松盖环清韵，秋风倚杖前。",
            "栖毫思确论，击竹自忻然。",
            "高鸟翔云外，孤亭恰水边。",
            "幽居经宿雨，无处不潺湲。"
        ],
        "title": "书事",
        "id": "4b4d1de5-c185-4224-a6fa-0a2b5c51f3af"
    },
    {
        "author": "释绍嵩",
        "paragraphs": [
            "倚杖寒山暮，高杉韵细飔。",
            "归舟藏别浦，落日映荒陂。",
            "碧涧流红叶，黄猿领白儿。",
            "石桥南畔路，岑渚复幽奇。"
        ],
        "title": "咏道中所见",
        "id": "c5a53e84-5bba-473a-b4ba-7df64ddf72e1"
    },
    {
        "author": "释绍嵩",
        "paragraphs": [
            "莫恨征途远，题诗记独游。",
            "十年行路饱，万里此生浮。",
            "宇宙知何极，山川慰久留。",
            "倚栏哦五字，不觉散人愁。"
        ],
        "title": "憩灵隠写怀",
        "id": "6c155377-e601-4d62-b3c0-f17e5e69960d"
    },
    {
        "author": "释绍嵩",
        "paragraphs": [
            "触目成幽兴，诗吟十数篇。",
            "风倾竹上雪，鸟度水中天。",
            "急雨涔涔日，迎人小小船。",
            "更逢清管发，声到客愁边。"
        ],
        "tags": [
            "西湖"
        ],
        "title": "雪後复雨过西湖",
        "id": "9256b5dc-b3c4-440b-9f8c-1ceb471a5884"
    },
    {
        "author": "释绍嵩",
        "paragraphs": [
            "路僻闲行远，溪将罨画通。",
            "飞泉高泻月，细柳乱摇风。",
            "畎亩孤城外，山川暮霭中。",
            "旷然忘所在，心与白云空。"
        ],
        "title": "栖霞道中",
        "id": "81f95bdb-e1af-4df6-85d7-885d859af463"
    },
    {
        "author": "释绍嵩",
        "paragraphs": [
            "塔影挂清汉，分明雨後山。",
            "云寒湖贴贴，钱样菊斑斑。",
            "有水园林活，无风溪树闲。",
            "临流兴不尽，复自竹中还。"
        ],
        "title": "题白莲园亭",
        "id": "cf330daf-ea48-44d3-9170-6d7709fedba5"
    },
    {
        "author": "释绍嵩",
        "paragraphs": [
            "久客欣无事，扶衰上野航。",
            "回云覆阴谷，初日放晨光。",
            "杨柳千寻色，荷花一路香。",
            "西湖天下胜，谁与共平章。"
        ],
        "tags": [
            "西湖"
        ],
        "title": "泛湖",
        "id": "a788916f-a868-4a86-b4a1-b7f4e62b3f2b"
    },
    {
        "author": "释绍嵩",
        "paragraphs": [
            "二子依公子，南山度北山。",
            "兴随流水远，心逐片云闲。",
            "日月浮生外，牛羊落照间。",
            "殷懃华表鹤，飞去复飞还。"
        ],
        "title": "同粲湛二上人游北山",
        "id": "2eaf2b64-5f9b-4a00-a13d-0b0171d1ce83"
    },
    {
        "author": "释绍嵩",
        "paragraphs": [
            "万木已西风，千山景象通。",
            "岸拖秋草绿，日抹半山红。",
            "穴蚁苔痕静，诗人眼界空。",
            "水僊来往处，脉脉兴何穷。"
        ],
        "title": "秋日湖上憩水僊祠",
        "id": "3f1220f8-f175-4fec-9d9e-7aea691f5288"
    },
    {
        "author": "释绍嵩",
        "paragraphs": [
            "野步随吾意，无劳问是非。",
            "风莺移树啭，江燕引鶵飞。",
            "一径入寒竹，千峰驻晚晖。",
            "幽怀在天末，何要更忘机。"
        ],
        "title": "野步",
        "id": "9181169e-7442-4949-ba84-d4c2ed3bb7b6"
    },
    {
        "author": "释绍嵩",
        "paragraphs": [
            "天竺秋重入，翛然适此心。",
            "路寻流水远，门闭野云深。",
            "澹泞生真趣，幽闲且自任。",
            "残阳应更好，蝉合伴清吟。"
        ],
        "title": "游天竺",
        "id": "84d4d781-831d-4d3b-a641-cd2258710f67"
    },
    {
        "author": "释绍嵩",
        "paragraphs": [
            "自笑从来癖，平生断在诗。",
            "凫鹥共容与，魂梦亦清奇。",
            "古调俗不乐，衰容镜每知。",
            "机心吾岂有，休把运行推。"
        ],
        "title": "自笑",
        "id": "aefdf573-3a5c-41bb-aff2-a70db5880c93"
    },
    {
        "author": "释绍嵩",
        "paragraphs": [
            "出郭西湖近，贪看立又行。",
            "园林青气动，日夕白云生。",
            "映竹犬初吠，缘溪鹤自鸣。",
            "殷懃下天竺，泉石惬幽情。"
        ],
        "tags": [
            "西湖"
        ],
        "title": "天竺戏书",
        "id": "6c97f49e-a9ba-4d9b-b071-840e0b56d935"
    },
    {
        "author": "释绍嵩",
        "paragraphs": [
            "落日放船好，波恬尔许平。",
            "水光浮棹碧，山意入诗清。",
            "世路方行险，江人莫问程。",
            "顺流风更顺，飒飒片帆轻。"
        ],
        "title": "解舟  其一",
        "id": "7746a8fe-de7a-4d34-bab7-4044f85cc681"
    },
    {
        "author": "释绍嵩",
        "paragraphs": [
            "落日放船好，长河水接天。",
            "远林翻急吹，孤棹正悠然。",
            "风搅平云阵，波轻片雪连。",
            "前村鸦噪断，极目仰联翩。"
        ],
        "title": "解舟  其二",
        "id": "312f76eb-4d1c-48ad-a042-a26615e95ce1"
    },
    {
        "author": "释绍嵩",
        "paragraphs": [
            "绿草闲深院，繁花的的开。",
            "卷帘当白昼，辞洞恋青苔。",
            "燕掠平芜去，人从瀑布来。",
            "林间清话久，杜宇一声催。"
        ],
        "title": "游何山",
        "id": "f72d164d-02c3-4e9f-8603-01f521483d2d"
    },
    {
        "author": "释绍嵩",
        "paragraphs": [
            "寺忆新游处，江村日暮时。",
            "溪长石磊磊，天远草离离。",
            "塔院关松雪，山泉满路歧。",
            "那知岩下树，一一入吾诗。"
        ],
        "title": "忆游天衣",
        "id": "a3a63092-6ac2-499d-853f-e1333f6d6120"
    },
    {
        "author": "释绍嵩",
        "paragraphs": [
            "万壑初收雨，湖声正寂然。",
            "薄衣临积水，归鸟度平川。",
            "仙掌云边树，春风寺外船。",
            "诗成见新月，目极向遥天。"
        ],
        "title": "旅暮即事",
        "id": "e81457fc-06e3-4639-b08b-499236300137"
    },
    {
        "author": "释绍嵩",
        "paragraphs": [
            "逈碛沙衔日，荒溪众树分。",
            "行人随旅鴈，寻寺入幽云。",
            "远岫林间见，啼莺梦里闻。",
            "湖山虽不语，心绪已纷纷。"
        ],
        "title": "东山精舍戏书",
        "id": "455199b1-831b-498f-81ba-688941186146"
    },
    {
        "author": "释绍嵩",
        "paragraphs": [
            "古院无僧住，含情更惘然。",
            "绿苔欺破阁，白鸟没飞烟。",
            "壶隠迟迟日，筒分细细泉。",
            "栏干聊小凭，取次缀诗篇。"
        ],
        "title": "题浄众壶隠",
        "id": "2e208e6d-b7f7-4a8e-9e52-804c276a6af0"
    },
    {
        "author": "释绍嵩",
        "paragraphs": [
            "有客功名累，萧萧逐转蓬。",
            "丰城千里外，茅屋万山中。",
            "杨柳萦桥绿，秋梨绕地红。",
            "登临虽未并，谈笑会当同。"
        ],
        "title": "赠别张西叔之丰城",
        "id": "59112247-a61b-4f81-b347-cc6f894cc567"
    },
    {
        "author": "释绍嵩",
        "paragraphs": [
            "浙界残零处，相寻聊解颜。",
            "别桥连白石，移榻对青山。",
            "有恨春将晚，无机性自闲。",
            "天涯将野眼，时见一舟还。"
        ],
        "title": "酬敬上人",
        "id": "6c4d08af-fc3a-43d5-bb84-ad69967b8e25"
    },
    {
        "author": "释绍嵩",
        "paragraphs": [
            "小隠寄幽谷，登临翠色中。",
            "乱云低薄暮，片水静涵空。",
            "往往游西崦，依依向北风。",
            "清猿不可听，幽思更无穷。"
        ],
        "title": "游西崦",
        "id": "66398436-e6a6-46ce-8b89-b33933613c71"
    },
    {
        "author": "释绍嵩",
        "paragraphs": [
            "在路日已久，此心谁与论。",
            "一言知具眼，万里独消魂。",
            "辍棹丹枫浦，扶筇白水村。",
            "纵情犹未已，吟扣野僧门。"
        ],
        "title": "江上偶谒什上人",
        "id": "4c6aba10-d72a-46b3-a49d-59607bec8a43"
    },
    {
        "author": "释绍嵩",
        "paragraphs": [
            "投老诗成癖，愁生为客途。",
            "烟云长在目，山水暂游吴。",
            "远意极千里，归心寄九衢。",
            "一身仍更病，意绪日荒芜。"
        ],
        "title": "客次感怀",
        "id": "6ddb7de9-c189-4021-81e6-d6a1eaf54f58"
    },
    {
        "author": "释绍嵩",
        "paragraphs": [
            "残日住孤馆，虚廊遶几回。",
            "沙鸥背人去，江雨带潮来。",
            "古驿怪藤合，霜花错节开。",
            "时因念衰疾，独与暮猿哀。"
        ],
        "title": "即事",
        "id": "c06daa6c-9b6b-4c3e-9043-b91016b7808b"
    },
    {
        "author": "释绍嵩",
        "paragraphs": [
            "叹命无知己，吾徒却自宽。",
            "艰难为客惯，幽僻置身安。",
            "竟日霏微雨，空园浩荡寒。",
            "江山多胜境，到处得吟看。"
        ],
        "title": "叹命",
        "id": "4674b732-bea9-4423-90cd-8fec3f2493f9"
    },
    {
        "author": "释绍嵩",
        "paragraphs": [
            "幽径草初青，无人知地名。",
            "征鞍千里远，倚杖一江横。",
            "云重欲为雨，风和拗得晴。",
            "家家好春色，春色徧空明。"
        ],
        "title": "寓笔",
        "id": "96929943-0166-4f5e-8921-6c703b7c33c5"
    },
    {
        "author": "释绍嵩",
        "paragraphs": [
            "幽圃多清致，殊方此日欢。",
            "松风欹枕听，春草隔溪看。",
            "红入桃花嫩，青还玉宇宽。",
            "独游吾有意，终日凭栏干。"
        ],
        "title": "独游",
        "id": "9d596488-2cc5-4890-a5c0-2b422310a25f"
    },
    {
        "author": "释绍嵩",
        "paragraphs": [
            "地胜千山会，孤怀行转幽。",
            "归云带层巘，远岸送轻舟。",
            "绿树莺边合，清泉槛外流。",
            "雨余情更逸，端为故人留。"
        ],
        "title": "定慧别业次韵陈子中",
        "id": "1ccc5405-b3c7-43f5-b96a-bd3baa72e75d"
    },
    {
        "author": "释绍嵩",
        "paragraphs": [
            "抱瘵便秋晚，无言祗自知。",
            "是身多落寞，半世足飘离。",
            "静阅王维画，闲围李远棋。",
            "慨然叹时命，转觉命堪疑。"
        ],
        "title": "遣怀  其一",
        "id": "d3995382-5f60-42ee-95c5-3638079d7409"
    },
    {
        "author": "释绍嵩",
        "paragraphs": [
            "落拓无生计，放怀便所便。",
            "托心时散帙，即事偶成篇。",
            "此道欣逢泰，平生祗信缘。",
            "殷懃伴幽独，松亚小窗前。"
        ],
        "title": "遣怀  其二",
        "id": "1d7e4d98-584c-42cf-8cff-40567fc17959"
    },
    {
        "author": "释绍嵩",
        "paragraphs": [
            "学懒真成懒，龙钟志未酬。",
            "此生多轗轲，何处不迟留。",
            "勋业频看镜，寒盟得问鸥。",
            "羁愁难尽遣，愁尽自无愁。"
        ],
        "title": "遣怀  其三",
        "id": "20909458-d31d-4fd5-95dc-230ecfae8ad1"
    },
    {
        "author": "释绍嵩",
        "paragraphs": [
            "淹泊宁吾愿，年光送老来。",
            "只知闲说话，但觉旅怀开。",
            "此路方知己，唯天合是媒。",
            "冥搜无好语，也辱片云催。"
        ],
        "title": "遣怀  其四",
        "id": "114f1f77-22c6-41ad-b39b-74c04279d29c"
    },
    {
        "author": "释绍嵩",
        "paragraphs": [
            "漫浪真堪老，君应与我同。",
            "旅怀斜日後，闲步淡烟中。",
            "有分长为客，无劳问转蓬。",
            "不妨留滞好，悟取本来空。"
        ],
        "title": "与保宁西堂同客三塔因有感而作",
        "id": "29e29b95-ff5b-470e-b92c-645072abf302"
    },
    {
        "author": "释绍嵩",
        "paragraphs": [
            "吾事只如此，奔忙自作痴。",
            "买山犹未得，吊古却成悲。",
            "老去慵趋世，愁来独赋诗。",
            "浮生同是客，谁复问栖迟。"
        ],
        "title": "写怀寄湛上人  其一",
        "id": "c7a3dea1-6d26-41e4-bae7-53b9db6c8c19"
    },
    {
        "author": "释绍嵩",
        "paragraphs": [
            "寂寂相思际，遥焚一炷香。",
            "鴈飞云杳杳，笛引泪浪浪。",
            "明代谁招隠，穷游我自忙。",
            "他时解颜笑，宁免鬓毛苍。"
        ],
        "title": "写怀寄湛上人  其二",
        "id": "5033d234-15fa-497a-a23e-72be20c20e63"
    },
    {
        "author": "释绍嵩",
        "paragraphs": [
            "度岁不相见，别来春又春。",
            "纵横皆失计，谈笑亦何因。",
            "乡思盈愁望，形衰恨道贫。",
            "掩扉当太白，愿卜子为邻。"
        ],
        "title": "寄元藏主",
        "id": "887d7526-2f65-4639-ab62-120c4d7770ff"
    },
    {
        "author": "释绍嵩",
        "paragraphs": [
            "一老说淡话，志怀绝险艰。",
            "别离从阙下，游戏且人间。",
            "落羽羞言命，临岐强破颜。",
            "住山须鈯斧，此句急追还。"
        ],
        "title": "送别一西堂",
        "id": "cb68f3c4-6bd2-41bf-81ba-a2f1ee5d44f8"
    },
    {
        "author": "释绍嵩",
        "paragraphs": [
            "开径东湖上，千岩镜里看。",
            "与君频邂逅，此地久盘桓。",
            "柳影含云幕，桃花生暮寒。",
            "婆娑弄翰墨，清兴寄毫端。"
        ],
        "title": "次韵朋上人东湖精舍即事",
        "id": "dce01322-6b7a-4590-a30f-3c0bd07c8e53"
    },
    {
        "author": "释绍嵩",
        "paragraphs": [
            "落日生春色，桃花笑不休。",
            "鹤飞湖草迥，风止客帆收。",
            "树远天疑尽，江平水却流。",
            "愁来无处去，为子上高楼。"
        ],
        "title": "登楼次朋上人韵",
        "id": "3adae242-fb60-42fb-8c11-7f2c94634753"
    },
    {
        "author": "释绍嵩",
        "paragraphs": [
            "树色遥藏店，春风入皷鼙。",
            "行宫花漠漠，孤屿草萋萋。",
            "白鸟飞还立，黄莺歇又啼。",
            "诗成那用好，到处好诗题。"
        ],
        "tags": [
            "泰山"
        ],
        "title": "小憩东岳行宫戏题",
        "id": "c9706f43-6960-416c-94fd-2dfbf272beab"
    },
    {
        "author": "释绍嵩",
        "paragraphs": [
            "险尽途方坦，溪鸣锦幄傍。",
            "暝烟沉古道，幽草恋残阳。",
            "寂寂春将晚，迢迢日自长。",
            "东门因送客，行得汗如浆。"
        ],
        "title": "送客归戏书",
        "id": "1e6f8336-6ab3-429a-a668-61a25d305f16"
    },
    {
        "author": "释绍嵩",
        "paragraphs": [
            "散拙亦自遂，谁能泪堕巾。",
            "诗成聊疥壁，道在不嫌贫。",
            "老矣曾荣望，颓然只任真。",
            "拂衣从此去，四海作闲人。"
        ],
        "title": "答一老",
        "id": "5ef58af5-0910-40b3-8599-7d9f94fc019c"
    },
    {
        "author": "释绍嵩",
        "paragraphs": [
            "志业不得力，寂寥常掩关。",
            "交疎贫病里，老疾去留间。",
            "涉世心犹壮，经秋鬓自斑。",
            "平生怀古意，欲语泪先潸。"
        ],
        "title": "有感",
        "id": "160a3ff6-f076-49ef-9ee2-3f79203e4470"
    },
    {
        "author": "释绍嵩",
        "paragraphs": [
            "四海无拘系，飘然不可留。",
            "泄云分叠巘，落日满行舟。",
            "举世谋三窟，余生老一丘。",
            "对床清约在，後会必经秋。"
        ],
        "title": "送别永上人",
        "id": "f45d4d4b-a234-48ad-ab00-a8a949cf3303"
    },
    {
        "author": "释绍嵩",
        "paragraphs": [
            "万壑初收雨，鸦声唁客劳。",
            "溪寒鱼队散，秋静鸟行高。",
            "碧嶂前兼後，青猿断更号。",
            "卷帘双眼远，绕舍绿周遭。"
        ],
        "title": "翠萝亭书事",
        "id": "a910e5c5-c8ac-4638-bea4-675eb52015fa"
    },
    {
        "author": "释绍嵩",
        "paragraphs": [
            "二月春方好，登楼望欲迷。",
            "关情山簇簇，余思草萋萋。",
            "小浦依林曲，长天向水低。",
            "乡心正无限，恰恰一莺啼。"
        ],
        "title": "登楼",
        "id": "d314d8f8-720a-40f1-92ef-0dbe691d29ad"
    },
    {
        "author": "释绍嵩",
        "paragraphs": [
            "林下中餐後，登临思渺然。",
            "扪萝循鸟道，着屐到壶天。",
            "要地无闲日，新晴有乱蝉。",
            "主人贪贵达，灯火照青编。"
        ],
        "title": "至钱君瑞壶天因题云",
        "id": "c5a7d6b8-d840-4815-a2af-2d86b88a6026"
    },
    {
        "author": "释绍嵩",
        "paragraphs": [
            "两浙寻山徧，依俙三十秋。",
            "征尘添老色，藜杖赋归休。",
            "落叶随杯渡，残虹带夕收。",
            "不知从此去，能寄短书不。"
        ],
        "title": "赠别显上人",
        "id": "6470518f-ceeb-4fc2-9084-137af766b60a"
    },
    {
        "author": "释绍嵩",
        "paragraphs": [
            "绿暗连村柳，江平不见滩。",
            "日烘花气暖，岸曲水流寒。",
            "世路今逾窄，客心须自宽。",
            "悠悠片云质，溪上更蹒跚。"
        ],
        "title": "道中自遣",
        "id": "655bdbb4-bdb6-46d6-8ae1-737b75166609"
    },
    {
        "author": "释绍嵩",
        "paragraphs": [
            "索寞门长掩，图书是旧贫。",
            "无因从发药，有命懒谋身。",
            "寥落悲前事，英雄叹後尘。",
            "裁诗托幽思，幽思忽相亲。"
        ],
        "title": "走笔酬黎德夫",
        "id": "c21a1f55-5cd2-47b5-b5a2-760c8e2a1652"
    },
    {
        "author": "释绍嵩",
        "paragraphs": [
            "大节群公倡，儒科慕冉颜。",
            "远分天子命，长觉吏徒闲。",
            "秋入篇章里，川行翰墨间。",
            "壑舟今已矣，老泪为渠潸。"
        ],
        "title": "哭黄少府",
        "id": "1b0c9c17-9498-481c-9f25-40f0ab255c58"
    },
    {
        "author": "释绍嵩",
        "paragraphs": [
            "地僻春来静，孤山夕照余。",
            "深惭长者辙，新欠故人书。",
            "有酒招元亮，无人诵子虚。",
            "相从又相别，意绪各何如。"
        ],
        "title": "酬颜圣闻监税",
        "id": "072b4adc-19e7-4364-ac3d-a5a391e7a13a"
    },
    {
        "author": "释绍嵩",
        "paragraphs": [
            "四海刘居士，诗书论议深。",
            "苦吟天与性，醉卧月空沉。",
            "囊有壶公药，身无戚里心。",
            "高怀不我弃，他日重来寻。"
        ],
        "title": "赠刘信之",
        "id": "046e93a2-b485-45c8-b0f1-37650c3e826b"
    },
    {
        "author": "释绍嵩",
        "paragraphs": [
            "暖日熏杨柳，溪风为肃然。",
            "浣衣逢野水，拥锡上泷船。",
            "元是沧浪客，闲寻空谷泉。",
            "病来诗久废，喜此得终篇。"
        ],
        "title": "偶兴",
        "id": "ad9d85bd-fa42-4144-a312-3459945f5e3a"
    },
    {
        "author": "释绍嵩",
        "paragraphs": [
            "此客非常客，搜诗病入神。",
            "锦囊称具眼，文学老于身。",
            "机息知名误，家因守道贫。",
            "仍闻猿与鹤，与尔转相亲。"
        ],
        "title": "赠黄元吉",
        "id": "6c80b5af-eb74-4ce2-b085-0f15f646136d"
    },
    {
        "author": "释绍嵩",
        "paragraphs": [
            "北渚牵吟兴，何妨语夜阑。",
            "天宽云出谷，春至草生滩。",
            "练练长江静，骎骎半臂寒。",
            "老翁扶杖立，空对烂银盘。"
        ],
        "tags": [
            "长江"
        ],
        "title": "江上对月",
        "id": "b08061ff-626c-4d74-bc3e-a134f226b79f"
    },
    {
        "author": "释绍嵩",
        "paragraphs": [
            "古柏间松篁，山光接水光。",
            "园林春婉娩，云水日相佯。",
            "苒苒花明岸，稍稍竹过墙。",
            "冥搜得诗窟，台馆晓苍苍。"
        ],
        "title": "凤口寺",
        "id": "01736c2a-abbe-407a-9311-b1ecf9b5e09d"
    },
    {
        "author": "释绍嵩",
        "paragraphs": [
            "别业青山郭，人烟远更微。",
            "湿花随水泛，长瀑倚空飞。",
            "开箧收诗卷，凭轩对竹扉。",
            "淹留更一醉，应在醉中归。"
        ],
        "title": "游清老别业",
        "id": "58f5b81a-a067-48d2-b9df-66a5407ddee5"
    },
    {
        "author": "释绍嵩",
        "paragraphs": [
            "巡礼诸方徧，无心问世缘。",
            "东西南北路，一十二三年。",
            "夜色临城月，猿声隔树烟。",
            "坐来幽兴在，对景觅诗联。"
        ],
        "title": "遣怀",
        "id": "43d037a3-23da-499e-bb9c-617b5ade127c"
    },
    {
        "author": "释绍嵩",
        "paragraphs": [
            "酷爱山兼水，山重水又回。",
            "树围平野合，花逼艳阳开。",
            "习习和风至，冥冥细雨来。",
            "将行谁请住，留步小庭隈。"
        ],
        "title": "游光严精舍",
        "id": "67cbc74d-d5ca-411b-9363-3a2b58a62647"
    },
    {
        "author": "释绍嵩",
        "paragraphs": [
            "花露湿晴春，坐无车马尘。",
            "江流青草岸，波闪白龙鳞。",
            "往事如今日，知心似古人。",
            "殷懃听渔唱，闲趣自相亲。"
        ],
        "title": "憩江亭",
        "id": "5d3d2cb8-0d78-49b9-8ef1-bee0cf2599a0"
    },
    {
        "author": "释绍嵩",
        "paragraphs": [
            "小院无人夜，楼高月迥明。",
            "偈吟诸祖意，茶试老僧铛。",
            "门掩园林僻，窗虚笔砚轻。",
            "殷懃供一笑，一笑可怜生。"
        ],
        "title": "小院",
        "id": "3fbe7769-5c2a-4338-95ef-bb76d038f930"
    },
    {
        "author": "释绍嵩",
        "paragraphs": [
            "杖屦千崖表，江山故作妍。",
            "扪萝怀鸟道，踏石过溪泉。",
            "野湿禾中露，秋明树外天。",
            "白头何所恨，随处一欣然。"
        ],
        "title": "客中戏书  其一",
        "id": "a4e01cac-2163-49e7-bfe6-b44004022e72"
    },
    {
        "author": "释绍嵩",
        "paragraphs": [
            "远笛招幽响，无人竹扫墀。",
            "马嘶游寺客，鸦护落巢儿。",
            "日转槐阴暮，天高秋气悲。",
            "还应重风景，时作一篇诗。"
        ],
        "title": "客中戏书  其二",
        "id": "900abeb5-60de-48b5-acac-f13b19385069"
    },
    {
        "author": "释绍嵩",
        "paragraphs": [
            "径直夫何细，云山知几重。",
            "朱门均白屋，红叶间青松。",
            "野火烧冈草，残阳下远峰。",
            "伤心绕村落，倦客独携筇。"
        ],
        "title": "宝溪道中",
        "id": "043d6bd4-1e89-41c8-9278-a5a3f79f422a"
    },
    {
        "author": "释绍嵩",
        "paragraphs": [
            "寺在猿啼外，都无俗到来。",
            "岸花开且落，水鸟去仍回。",
            "果落方知熟，诗成未费才。",
            "逍遥此中意，老子兴悠哉。"
        ],
        "title": "寓山寺戏成",
        "id": "ec4c3333-6391-4da1-8119-da24514790cd"
    },
    {
        "author": "释绍嵩",
        "paragraphs": [
            "路入南云下，江回隔近村。",
            "水深风浩浩，山远雾昏昏。",
            "仰首羡飞鸟，流年只断魂。",
            "客心兼暮色，感恻复何言。"
        ],
        "title": "感恻",
        "id": "32938ba8-a7cc-4fdc-b5d8-804ef9e4adb6"
    },
    {
        "author": "释绍嵩",
        "paragraphs": [
            "松下中峰路，疎阴偃盖清。",
            "远云收海雨，数鴈过秋城。",
            "抚事心犹壮，卑栖气未平。",
            "近来唯此乐，高韵寄闲情。"
        ],
        "title": "和崇上人",
        "id": "60770aaf-442c-499a-8b38-49a5416da20c"
    },
    {
        "author": "释绍嵩",
        "paragraphs": [
            "此老殊清健，情忘发兴奇。",
            "异方惊会面，孤屿共题诗。",
            "聚散千江月，参差万里期。",
            "相看作离别，特地泪双垂。"
        ],
        "title": "赠别性老",
        "id": "6aa513a4-0b1d-4e84-9fb4-d453e61e55b3"
    },
    {
        "author": "释绍嵩",
        "paragraphs": [
            "碧涧寒侵屋，高林露气清。",
            "空窗闲月色，密竹动秋声。",
            "宴坐游三昧，邻谈喧五更。",
            "两亲今正老，此别不胜情。"
        ],
        "title": "秋夜忆亲庭有感",
        "id": "b33285f9-8e7f-41c2-b79a-37de9a7467d6"
    },
    {
        "author": "释绍嵩",
        "paragraphs": [
            "月淡犹明树，岩幽钟磬微。",
            "露滋三径草，寒入五更衣。",
            "栖托情何限，峥嵘岁且归。",
            "漱流今已矣，无限故山薇。"
        ],
        "title": "有怀",
        "id": "e6eddca7-f608-46a4-8602-586da0340dc8"
    },
    {
        "author": "释绍嵩",
        "paragraphs": [
            "得路到深寺，溪流镜样清。",
            "微芳缘岸落，荒竹过墙生。",
            "烘日浅深色，寒鸦断续声。",
            "我来无旧识，素抱与谁倾。"
        ],
        "title": "至禅居",
        "id": "e02beaf4-0231-4aa4-b47a-e6279991ab65"
    },
    {
        "author": "释绍嵩",
        "paragraphs": [
            "江上有微径，渔人四五家。",
            "野船明细火，宿鴈起圆沙。",
            "峡口闻猿夜，秋星见客槎。",
            "徘徊幽兴尽，更觉在天涯。"
        ],
        "title": "口占",
        "id": "ad97508a-2973-4b88-b368-5b466786dd6a"
    },
    {
        "author": "释绍嵩",
        "paragraphs": [
            "小阁称幽隠，群峰竞秀尖。",
            "村舂雨外急，秋色望中添。",
            "世事已黄发，忘情付黑甜。",
            "从渠造物巧，未怪老夫潜。"
        ],
        "title": "即笔",
        "id": "f5af5e58-1902-4cdd-bec0-5fba7214ff9b"
    },
    {
        "author": "释绍嵩",
        "paragraphs": [
            "独步时凝望，幽襟失所从。",
            "烟霞横眼界，天地醉心胸。",
            "泽国秋容老，人家水影重。",
            "行穷十里岭，回首兴何慵。"
        ],
        "title": "独步",
        "id": "8da6d075-55d1-403a-9b06-9496394a395f"
    },
    {
        "author": "释绍嵩",
        "paragraphs": [
            "振策出游眺，清吟竹影东。",
            "石门千仞断，秀水一篙通。",
            "郡阁烟光里，人家秋色中。",
            "乌衣多胜槩，老子柰途穷。"
        ],
        "title": "振策",
        "id": "26dde78e-62a7-4edb-a125-363e697645ab"
    },
    {
        "author": "释绍嵩",
        "paragraphs": [
            "宝剎触南箕，登临独立时。",
            "江山如有味，花柳更无私。",
            "已病身犹健，言归心尚迟。",
            "片云头上黑，真个解催诗。"
        ],
        "title": "游双径",
        "id": "a10b3c6e-8994-4df3-898e-b3925fb02c55"
    },
    {
        "author": "释绍嵩",
        "paragraphs": [
            "地僻人稀到，东郊自养蒙。",
            "山遥天接树，夜静竹藏风。",
            "岸柳含烟翠，江花脱晚红。",
            "诗应是游戏，吟啸不须工。"
        ],
        "title": "戏笔",
        "id": "d3d73db3-c7a5-4383-930b-0213c43a889b"
    },
    {
        "author": "释绍嵩",
        "paragraphs": [
            "雨罢春光润，云随落日移。",
            "莺花愁不觉，世路老方知。",
            "苔徧安禅石，根侵洗砚池。",
            "晚来风月好，倚杖独题诗。"
        ],
        "title": "雨罢",
        "id": "f4507399-e7a9-489f-9463-eeb02ef93d23"
    },
    {
        "author": "释绍嵩",
        "paragraphs": [
            "弄水春溪上，溪寒晚日红。",
            "舟行明鉴里，鸟度醉吟中。",
            "远岫千重耸，轻艘万派通。",
            "桃源在何处，笑语隔幽丛。"
        ],
        "title": "溪上",
        "id": "0fbd9021-9c5c-4338-bdab-d08e4dda3d89"
    },
    {
        "author": "释绍嵩",
        "paragraphs": [
            "午梦蛮花湿，吟看不忍休。",
            "白翻荞处雪，红压驿边楼。",
            "砌冷虫喧座，江澄水浴秋。",
            "看君有知己，铃阁想迟留。"
        ],
        "title": "次韵林仲山",
        "id": "be309002-809e-4f1c-aa4b-7b1c84cd1e32"
    },
    {
        "author": "释绍嵩",
        "paragraphs": [
            "四海欲行徧，心猿日渐驯。",
            "贫高一生行，衣故十年尘。",
            "如我如君者，无名无利身。",
            "殷懃讶此别，忍泪已沾巾。"
        ],
        "title": "赠别法仪",
        "id": "6ee8666c-75a3-40db-977c-b04ba40975c8"
    },
    {
        "author": "释绍嵩",
        "paragraphs": [
            "何处成吾道，深居绝送迎。",
            "竹扉常昼掩，野径得闲行。",
            "万壑树声满，千岩暑气清。",
            "相看两不厌，天际一山横。"
        ],
        "title": "山居即事  其一",
        "id": "a129b181-01b7-49a1-a4cb-812fcef55333"
    },
    {
        "author": "释绍嵩",
        "paragraphs": [
            "山色堆蓝重，风烟野外嘉。",
            "与闲为活计，祗者是生涯。",
            "虽有明时约，端无外物华。",
            "人生贵知足，此兴未应赊。"
        ],
        "title": "山居即事  其二",
        "id": "eb52e6b8-eb5f-4f41-9497-0205bb602177"
    },
    {
        "author": "释绍嵩",
        "paragraphs": [
            "气味闲中好，居疑与世分。",
            "销愁何用酒，娱意莫如文。",
            "穴暝云初上，山高日易曛。",
            "近来心更静，清绝洗妖氛。"
        ],
        "title": "山居即事  其三",
        "id": "cf24ed2f-26da-444c-90e8-b4867a0b023c"
    },
    {
        "author": "释绍嵩",
        "paragraphs": [
            "独坐空山里，闲寻物理幽。",
            "人情正苦暑，诗兴得高秋。",
            "衰谢多扶病，功名安足谋。",
            "自嗟疎野性，肯伴白云休。"
        ],
        "title": "山居即事  其四",
        "id": "4cef756b-9966-495c-a034-d9c3e2d7bad0"
    },
    {
        "author": "释绍嵩",
        "paragraphs": [
            "老去慵仍甚，幽欢良自如。",
            "性将时共背，身与世俱疎。",
            "水色含群动，秋容淡夕虚。",
            "惬心皆乐事，真作野人居。"
        ],
        "title": "山居即事  其五",
        "id": "e9a49af2-4806-47fa-b046-59de6c2a61fd"
    },
    {
        "author": "释绍嵩",
        "paragraphs": [
            "拂石翫林壑，凛然天欲秋。",
            "竹风连野色，舍影漾江流。",
            "碧嶂云初合，遥峰雨半收。",
            "山居自清绝，不梦世间游。"
        ],
        "title": "山居即事  其六",
        "id": "773451f6-3ee7-4748-a03e-3b3f5f1e6223"
    },
    {
        "author": "释绍嵩",
        "paragraphs": [
            "掩户闲欹枕，身心俱寂然。",
            "蹉跎已甘分，游息或谈玄。",
            "独得万古意，何劳百响煎。",
            "功名与世事，欲问即攀缘。"
        ],
        "title": "山居即事  其七",
        "id": "073fee0c-1c8a-4f0b-916b-76b4680ac28c"
    },
    {
        "author": "释绍嵩",
        "paragraphs": [
            "径转危峰逼，徧令两眼明。",
            "凉风吹咏思，幽竹送寒声。",
            "砧响家家急，溪阴寸寸生。",
            "含情不得语，拂石记闲名。"
        ],
        "title": "山居即事  其八",
        "id": "9ac68ec1-2d42-43d6-a5dd-d22b5256ea0c"
    },
    {
        "author": "释绍嵩",
        "paragraphs": [
            "病目书淫歇，熏炉炷麝煤。",
            "山将落日去，风带旧寒来。",
            "微霰疎还密，虚堂闭复开。",
            "无人语心事，永日坐徘徊。"
        ],
        "title": "山居即事  其九",
        "id": "9c475b4e-919b-49c2-a4fa-78236e4672bf"
    },
    {
        "author": "释绍嵩",
        "paragraphs": [
            "老罢休无頼，吟诗报答闲。",
            "圆扉长寂寂，腾口任{口颜}{口颜}。",
            "护塔云偏重，栖林鸟自还。",
            "荣枯不经意，何用密防奸。"
        ],
        "title": "山居即事  其一○",
        "id": "a644b410-628d-4a14-bfec-6400a110711e"
    },
    {
        "author": "释绍嵩",
        "paragraphs": [
            "独立柴荆外，孤吟四望频。",
            "晴山云罨画，深谷鸟声春。",
            "老觉文章退，闲知气味真。",
            "穷居那敢恨，虚白自为邻。"
        ],
        "title": "山居即事  其一一",
        "id": "056694cf-3dc4-4539-bcc3-bedf7e7ef30c"
    },
    {
        "author": "释绍嵩",
        "paragraphs": [
            "永日翛然坐，春风苦唤行。",
            "笋舆穿树色，竹坞度钟声。",
            "雨恶天光淡，山穷地势倾。",
            "苔矶清境里，花湿转分明。"
        ],
        "title": "山居即事  其一二",
        "id": "75846b52-0418-4f14-8759-21fe2f58f79e"
    },
    {
        "author": "释绍嵩",
        "paragraphs": [
            "此地真奇绝，何须屋万间。",
            "穿林邻虎穴，隔水是尘寰。",
            "保甲元无籍，讹邪自不关。",
            "安闲有深味，未敢负云山。"
        ],
        "title": "山居即事  其一三",
        "id": "8fb2b7f4-3870-42c3-9016-f6c0a8b3fb72"
    },
    {
        "author": "释绍嵩",
        "paragraphs": [
            "早晚无尘事，清心白日长。",
            "水烟通径草，冰玉入诗肠。",
            "远峤收残雨，空林挂夕阳。",
            "此时何限兴，幽鸟语如簧。"
        ],
        "title": "山居即事  其一四",
        "id": "ac686a18-4908-405c-a47e-5c043b61f113"
    },
    {
        "author": "释绍嵩",
        "paragraphs": [
            "碧树高岩底，柴门引径斜。",
            "采茶寻远涧，护药插新笆。",
            "澄水含斜汉，寒空散晚霞。",
            "寂寥无与晤，聊欲玩烟花。"
        ],
        "title": "山居即事  其一五",
        "id": "dce3f19d-2169-4734-9a06-36122e006a33"
    },
    {
        "author": "释绍嵩",
        "paragraphs": [
            "物色催年老，谁令眼界幽。",
            "不忧缘不动，无意亦无求。",
            "寂寞了闲事，迂疎却自由。",
            "功名今晚矣，萍梗任飘流。"
        ],
        "title": "山居即事  其一六",
        "id": "86e11362-4045-4ac5-9e4e-d2e44bd1e3d0"
    },
    {
        "author": "释绍嵩",
        "paragraphs": [
            "静境绝过从，昼门开更慵。",
            "荒林失轻雾，寒日下危峰。",
            "曳履寻花圃，搜诗到暮钟。",
            "谁言淹泊意，无酒为浇胸。"
        ],
        "title": "山居即事  其一七",
        "id": "a8c11027-538f-4c8b-bd98-0c0ad7157bb8"
    },
    {
        "author": "释绍嵩",
        "paragraphs": [
            "古屋茆茨小，寒林春自芳。",
            "坞深人不到，花落树犹香。",
            "事去青山在，闲知白日长。",
            "禅心真已静，笑失昔时狂。"
        ],
        "title": "山居即事  其一八",
        "id": "3af0058b-5985-496a-a939-b171380b5f73"
    },
    {
        "author": "释绍嵩",
        "paragraphs": [
            "雨後江山绿，蝉声若唤人。",
            "岩花随处发，官柳着行新。",
            "风月充三益，林泉是四邻。",
            "杖藜林下去，且作自由身。"
        ],
        "title": "山居即事  其一九",
        "id": "bf447989-9ce2-4e63-bc30-428a43be10db"
    },
    {
        "author": "释绍嵩",
        "paragraphs": [
            "衰落暗成病，如何不白头。",
            "百年长扰扰，万事祇悠悠。",
            "耕凿资余力，行藏独倚楼。",
            "却因虚淡极，忽觉此生浮。"
        ],
        "title": "山居即事  其二○",
        "id": "0bc07a2e-616a-40b1-b9a4-808e78283ca6"
    },
    {
        "author": "释绍嵩",
        "paragraphs": [
            "极浦遥山合翠微，周回秀色自清机。",
            "长江淡淡吞天去，白鸟翩翩接翅飞。",
            "屐齿苔痕犹故迹，露沙霜树映斜晖。",
            "牧童何处吹羌笛，吓得巢禽不敢归。"
        ],
        "tags": [
            "长江"
        ],
        "title": "列岫亭书事",
        "id": "06805d00-7f29-40f6-93ac-742108f79c63"
    },
    {
        "author": "释绍嵩",
        "paragraphs": [
            "路傍官河一带长，风帆沙鸟认微茫。",
            "人生行乐知能几，世事多虞只自伤。",
            "破衲卷云秋漠漠，淡烟斜日晚荒荒。",
            "不堪吟罢东回首，底处青山是故乡。"
        ],
        "title": "临川道中怅然有感因作遣情",
        "id": "ec9e7e0d-b89b-4db7-8e60-5587e01c2fd0"
    },
    {
        "author": "释绍嵩",
        "paragraphs": [
            "路曲山隈一径通，天开地辟幻金宫。",
            "溪桥袅袅穿黄落，鴈字联联写碧空。",
            "唤客不须嫌酒恶，昔贤何必哭途穷。",
            "生涯淡淡随缘过，休把行藏问化工。"
        ],
        "title": "疎山途次",
        "id": "cbd79550-696e-4af9-bfd5-08a3fbf156ac"
    },
    {
        "author": "释绍嵩",
        "paragraphs": [
            "仙境闲寻采药翁，笋舆乘兴得蒿蓬。",
            "山钟夜度空江水，窗户凉生薜荔风。",
            "断臂青猿啼玉笥，斜行白鸟入遥空。",
            "舍南有竹堪书字，借笔题诗却未工。"
        ],
        "title": "游信州僊岩",
        "id": "c4db82f8-6f41-433d-b5f0-73f1961435e7"
    },
    {
        "author": "释绍嵩",
        "paragraphs": [
            "饥食松花渴饮泉，寂寥芳草茂芊芊。",
            "岩边石室低临水，窟里阴云不上天。",
            "难与英雄论教化，等将身世付罤{罒全}。",
            "无由住得吟相伴，目送归鸿篱下眠。"
        ],
        "title": "赠李先辈",
        "id": "ced6ee90-37da-4e37-8699-4135380a982c"
    },
    {
        "author": "释绍嵩",
        "paragraphs": [
            "逦迤前冈压後冈，鸟鸣山馆客思乡。",
            "孤村树色昏残雨，满耳蛙声正夕阳。",
            "对酒已成千里客，怀人空结九回肠。",
            "平生忧患谙偿徧，回避红尘是所长。"
        ],
        "title": "走笔代颜西叔次途中即事之什",
        "id": "2ddd776c-f3c5-4b5e-839b-bf8b28fefc51"
    },
    {
        "author": "释绍嵩",
        "paragraphs": [
            "驿路穿林断复通，客程蛇绕乱山中。",
            "三杯软饱千林暝，万事从来一笑空。",
            "珍重故人相问意，自怜覊客尚飘蓬。",
            "江湖易有淹留兴，已许沧浪伴钓翁。"
        ],
        "title": "再代和通字韵",
        "id": "c1e38e3e-0250-4e42-b0bb-a9b0f9b72a3e"
    },
    {
        "author": "释绍嵩",
        "paragraphs": [
            "怪服先生众骇闻，卖刀买犊便耕耘。",
            "棋功过却杨玄宝，赋咏思齐郑广文。",
            "直为篇章非动众，忽携书剑远辞群。",
            "行行快趁风烟阔，得句不妨时策勋。"
        ],
        "title": "赠张炳",
        "id": "bd2dc111-1dfb-4fc5-bb2b-11322b93e982"
    },
    {
        "author": "释绍嵩",
        "paragraphs": [
            "兄弟将知大自强，南山雾里晦文章。",
            "睡轻可忍风敲竹，语妙何妨石作肠。",
            "碧瓦朱甍占肃爽，紫兰红药共凄凉。",
            "渔舟去後天将夕，月入波心碎夜光。"
        ],
        "title": "题德夫刘公江亭",
        "id": "54edbfbf-b0f8-49fc-a284-35082758c229"
    },
    {
        "author": "释绍嵩",
        "paragraphs": [
            "石路无尘竹径开，幽园寻胜独登台。",
            "桥边野水通渔路，城上秋山入酒杯。",
            "紫闼青云俱未遂，红颜白发递相催。",
            "悠悠兰渚动归思，归思临高不易裁。"
        ],
        "title": "代和韵",
        "id": "9615465c-9e37-4af6-abbb-e86e38f7e857"
    },
    {
        "author": "释绍嵩",
        "paragraphs": [
            "谁复知予懒是真，平生自信解甘贫。",
            "苦无名位高今世，为有烟霞伴此身。",
            "长掩柴荆避寒暑，犹将谈笑对风尘。",
            "只今那得王摩诘，状取江湖太古民。"
        ],
        "title": "偶成",
        "id": "b168c5ee-b79b-471c-995e-9b3278d6c43b"
    },
    {
        "author": "释绍嵩",
        "paragraphs": [
            "日色今朝分外明，湖光浩气共澄清。",
            "鸟啼绿树穿花影，水泛青山入古城。",
            "眼下见荣还见辱，病中嫌雨又嫌晴。",
            "衰迟自喜添诗学，三十年来掉臂行。"
        ],
        "title": "南山书怀",
        "id": "2cc8d487-6fd0-44a7-8281-b952377aae68"
    },
    {
        "author": "释绍嵩",
        "paragraphs": [
            "山引千岩翠作堆，钟鸣楼阁晚云开。",
            "鱼吹鉴面晕痕蹙，人过桥心倒影来。",
            "要听剧谈飞木屑，便期携手上春台。",
            "世间刚有东流水，一洗从前猿鹤哀。"
        ],
        "tags": [
            "西湖"
        ],
        "title": "西湖晚步偶成呈曾君举司户",
        "id": "27aea93b-65e6-415c-b310-b2719baf42ab"
    },
    {
        "author": "释绍嵩",
        "paragraphs": [
            "衣弊履穿不讳穷，篱门和竹夹西东。",
            "闲栖已合称高士，发兴真成继庾公。",
            "人世鹤归双鬓上，丹霄路在五言中。",
            "却须袖取经纶手，深入芦花作钓翁。"
        ],
        "title": "赠郎德父",
        "id": "dd2ae945-cf44-4fc5-af6e-4a4b0b619526"
    },
    {
        "author": "释绍嵩",
        "paragraphs": [
            "别後沧波路几迷，竹风松雨共凄凄。",
            "十年依旧双瞳碧，四海仍传一角犀。",
            "池上溶溶浮日暖，山中物物是诗题。",
            "先生莫道心如铁，可忍红英半着泥。"
        ],
        "title": "酬胡圣闻",
        "id": "b3134d0e-1aaf-4f2f-a6e8-97ba692a0c86"
    },
    {
        "author": "释绍嵩",
        "paragraphs": [
            "柳色葱葱官渡平，梨花吹雪度清明。",
            "山从海岸装吟景，寺倚云峰更晚晴。",
            "潮水忽生添野水，春城何忍作空城。",
            "黄莺久住浑相识，故作林间求友声。"
        ],
        "title": "绍兴即事",
        "id": "50b827dc-d528-4e4f-a08f-808c3582e1e9"
    },
    {
        "author": "释绍嵩",
        "paragraphs": [
            "苍岸古木霭烟萝，风俗犹闻晋永和。",
            "绿树碧檐相掩映，青鞋黄帽饱经过。",
            "还缘世遇兵戈闹，颇觉闲消日月多。",
            "盘礴幽窗觅诗处，月明天色白连河。"
        ],
        "title": "兰亭书事",
        "id": "2b463fe1-abc8-43cd-884c-4fc77c978bf6"
    },
    {
        "author": "释绍嵩",
        "paragraphs": [
            "上得孤城向晚春，其如衰病只伤神。",
            "鼠肝虫臂窥前辈，虹旆星车委後尘。",
            "两鬓已霜难讳老，一机何处定非真。",
            "愁来只有贤从事，千里相逢如故人。"
        ],
        "title": "代次登城之什",
        "id": "af5b85cf-990f-43cd-aab8-b8a2e7c277df"
    },
    {
        "author": "释绍嵩",
        "paragraphs": [
            "临溪柳带正依依，落絮因风特地飞。",
            "岛上断云垂极浦，城头初角送残晖。",
            "闲过绮陌寻高寺，谩遶清流欲浣衣。",
            "重到张公泊船处，家家扶得醉人归。"
        ],
        "title": "庆元道中",
        "id": "c49ccc0a-19b0-498f-a36f-807eca6ac1ee"
    },
    {
        "author": "释绍嵩",
        "paragraphs": [
            "晚凉闲步向江亭，山色偏于晚有情。",
            "彩索平时墙婉娩，飞花满眼句纵横。",
            "五峰遥拱千岩秀，四水萦纡十里程。",
            "鹊噪鸦啼俱喜色，望中浑恐是蓬瀛。"
        ],
        "title": "留题江亭",
        "id": "73939a83-cfcf-4fb6-9269-00a4541ecd0e"
    },
    {
        "author": "释绍嵩",
        "paragraphs": [
            "强半年光属苦辛，生涯如在旧山贫。",
            "江南江北闲为客，人去人来恨转新。",
            "节里且追千载事，胸中别作一家春。",
            "明年此会知谁健，不问苍生问鬼神。"
        ],
        "title": "答仲宽",
        "id": "12dc1f2a-59d4-4d83-a3aa-cf6a1fb8137e"
    },
    {
        "author": "释绍嵩",
        "paragraphs": [
            "岁月悠悠一梦中，荣枯消得几何功。",
            "宁为宇宙闲吟客，岂是江湖把钓翁。",
            "山口断云怜旧路，沙边微雨湿孤蓬。",
            "饭余鼓腹聊行乐，立尽疎帘落絮风。"
        ],
        "title": "和蒋自然",
        "id": "67dbfd2f-25dd-4f06-af1c-496ebb05f9af"
    },
    {
        "author": "释绍嵩",
        "paragraphs": [
            "五字研成举世传，醉吟朝夕在樊川。",
            "江南海北三千里，雨散云飞二十年。",
            "壁上尘黏蒲叶扇，镜中人入洞庭烟。",
            "倦游客子心无际，遐想星轺思惘然。"
        ],
        "tags": [
            "洞庭湖"
        ],
        "title": "重经故人旧居",
        "id": "493099e0-e931-44c0-b256-6a0e90f3265a"
    },
    {
        "author": "释绍嵩",
        "paragraphs": [
            "小葺茅茨紫翠间，门当宫道不曾关。",
            "剪裁风月聊堪醉，奔走尘寰出老颜。",
            "半局残棋消白昼，十年归梦满青山。",
            "江城今可徘徊处，莫怪频频此往还。"
        ],
        "title": "横翠亭书怀",
        "id": "06fc33d1-369d-4bc7-949b-007b96a307be"
    },
    {
        "author": "释绍嵩",
        "paragraphs": [
            "六尺枯藤了此生，青春作伴日同行。",
            "墙头花吐旧枝出，原上人侵落照耕。",
            "芳草似袍连径合，乱山如画带溪平。",
            "杜鹃知我归心急，啼了千声更万声。"
        ],
        "title": "安吉道中",
        "id": "29979414-7aff-4bbd-862c-afcbc76ef0ed"
    },
    {
        "author": "释绍嵩",
        "paragraphs": [
            "南北三年一解携，曾书蕉叶寄新题。",
            "知渠已富江山句，英誉自成桃李蹊。",
            "坡底诗人梅底醉，云间秋鴈水间栖。",
            "千岩万壑时相忆，迢递寻君梦不迷。"
        ],
        "title": "和自然",
        "id": "33e05432-b4af-418c-8b80-2c55461a75c2"
    },
    {
        "author": "释绍嵩",
        "paragraphs": [
            "一源淳朴鄮山川，一簇人家起暮烟。",
            "世乱不妨松偃蹇，客程依旧水潺湲。",
            "云横新塞遮秦甸，树荫澄江入野船。",
            "闻说函殽犹险在，为师怀想几凄然。"
        ],
        "title": "题印上人关外山水图",
        "id": "2d115874-bc14-4eab-878d-f1e8a6807a88"
    },
    {
        "author": "释绍嵩",
        "paragraphs": [
            "客里唯君数往还，笑谈终日尽君欢。",
            "敢将古道为吾事，已作归心即自宽。",
            "露草欲随霜草尽，泉声长带佩声寒。",
            "月生更爱栏干影，未厌殷懃达曙看。"
        ],
        "title": "和自然",
        "id": "7bf6c2df-b716-4da3-bdc8-76a44d1e599f"
    },
    {
        "author": "释绍嵩",
        "paragraphs": [
            "可要栖身向薜萝，闲门空掩半庭莎。",
            "天寒日暮游人少，花落僧禅覆地多。",
            "六尺屏风遮宴坐，数椽月屋爱岩阿。",
            "我今客气浑消尽，无奈千茎鬓雪何。"
        ],
        "title": "寓龙峰遣兴",
        "id": "66eeec85-700f-4d3d-a734-136cfbbac1e7"
    },
    {
        "author": "释绍嵩",
        "paragraphs": [
            "谁向云端着此亭，檐前树木映窗棂。",
            "野田流水溅溅白，芳草随人段段青。",
            "春服照尘连草色，云萝幽信寄茶经。",
            "史君领客周遭看，钟送遥帆落晚汀。"
        ],
        "title": "陪赵知府登桃岭山亭",
        "id": "dec294db-71db-4bff-9ce1-30c6e713bd42"
    },
    {
        "author": "释绍嵩",
        "paragraphs": [
            "青云直上路初通，白凤新词入圣聪。",
            "抵掌剧谈吾浪语，连城增价子何穷。",
            "共登小阁春风里，又解征帆落照中。",
            "此去优游益吟咏，公余无惜寄诗筒。"
        ],
        "title": "赠何知录",
        "id": "63e2e611-c250-4b8c-9a84-8a55c21dbf4e"
    },
    {
        "author": "释绍嵩",
        "paragraphs": [
            "客里无聊久合并，梦回南北昧平生。",
            "苦吟风月唯添病，独冒烟岚促去程。",
            "城外诸峰迎落照，花边白犬吠流莺。",
            "阮途未用嗟漂泊，自有孤云识此情。"
        ],
        "title": "客邸昼寝起而追程",
        "id": "d044d177-ba32-469c-aab8-45dcd53da72f"
    },
    {
        "author": "释绍嵩",
        "paragraphs": [
            "沉醉无期即是乡，暂偷闲卧老僧床。",
            "纵游籍草花垂酒，陈迹题诗蜗篆梁。",
            "故国山川皆梦寐，天涯形貌各昂藏。",
            "芭蕉叶上三更雨，一阵疎来一阵狂。"
        ],
        "title": "和曾俊臣",
        "id": "7dba7777-c763-4ff6-a671-84bb812bb37e"
    },
    {
        "author": "释绍嵩",
        "paragraphs": [
            "群峰当户晓岚晴，杨柳风和日听莺。",
            "郭外春山明锦绣，门前弱水即蓬瀛。",
            "期登野阁闲应甚，来惯幽禽近不惊。",
            "独凭栏干意难写，绿桑疎处哺牛鸣。"
        ],
        "title": "憩颜子予海山别业",
        "id": "b27749e5-bebf-4616-8878-3150dd0202e7"
    },
    {
        "author": "释绍嵩",
        "paragraphs": [
            "鸦啼古木乱云深，地带河声足水禽。",
            "檐雨滴秋残旅梦，夜堂疎磬发禅心。",
            "五年乳窦峰前路，十里尘媒溪上林。",
            "满目云山俱是乐，故人携客作幽寻。"
        ],
        "title": "鄮山道中答印上人游乳窦",
        "id": "1ce6d6a2-4437-45d4-9e2b-2bef63d8240c"
    },
    {
        "author": "释绍嵩",
        "paragraphs": [
            "海内艰难各饱更，鬓毛宁与化工争。",
            "春宵思极兰灯暗，晓角初吹客梦惊。",
            "壮思不逢韩吏部，绝交益媿孔方兄。",
            "到头诗卷须藏却，薄饭粗缯老此生。"
        ],
        "title": "春夜书怀",
        "id": "a6f1dc93-6c3f-4c95-86cc-864e153bb710"
    },
    {
        "author": "释绍嵩",
        "paragraphs": [
            "及瓜一笑上浮艎，孤淡无君得趣长。",
            "秋月春花入牙颊，锦机绣段出肝肠。",
            "诗题寺壁云根润，江送蓬婆雪汁香。",
            "丞相旧知为学苦，回轩应问石渠郎。"
        ],
        "title": "送黎主簿",
        "id": "b5aad412-efe1-401f-ba9f-4d9242369876"
    },
    {
        "author": "释绍嵩",
        "paragraphs": [
            "蓼花红淡苇条黄，洛岸秋晴夕照长。",
            "雪羽{礻离}褷立倒影，酒旗摇曳出疎篁。",
            "云边鴈断湖边月，圩上人牵水上航。",
            "输与能诗王主簿，每行吟得好篇章。"
        ],
        "title": "酬王主簿示道中所作",
        "id": "478c33ae-4a92-45ac-b4c6-45da7ee32d91"
    },
    {
        "author": "释绍嵩",
        "paragraphs": [
            "遍绕篱边日渐斜，尽无鸡犬有鸣鸦。",
            "风凋古木秋阴薄，烟琐西山暝色赊。",
            "题柱未期归蜀国，系船长得傍芦花。",
            "云林好处欲留脚，要趁新诗挽物华。"
        ],
        "title": "贻康兼善",
        "id": "24121044-382e-4f44-bd2f-63a81187296d"
    },
    {
        "author": "释绍嵩",
        "paragraphs": [
            "原下相逢便别离，故人特地为嗟咨。",
            "高滩落日光零乱，春水涵波绿渺弥。",
            "四壁一身长客梦，三年两作送君诗。",
            "紫垣名士推扬切，会向天庭振羽仪。"
        ],
        "title": "途次走笔送张明府之都城",
        "id": "8f09a5cf-02e9-49b1-bb82-dfe225dc5753"
    },
    {
        "author": "释绍嵩",
        "paragraphs": [
            "白苇黄茅路四通，芙蓉憔悴菊垂丛。",
            "川原缭绕浮云外，楼阁朦胧细雨中。",
            "蔽野吞村飘不住，重山复水去无穷。",
            "丘郎蜡屐能从我，一任此身同转蓬。"
        ],
        "title": "途次遇雨和丘德高",
        "id": "73b73775-6f6e-4f0a-a51e-df1d5bf0a59e"
    },
    {
        "author": "释绍嵩",
        "paragraphs": [
            "刘郎潇洒水为居，水碧山青画不如。",
            "绿竹可供公子钓，紫鳞时掣季膺鱼。",
            "幽寻胜事鸟窥牖，闲卧临窗燕拂书。",
            "触目韶华总诗本，放怀端与世情疎。"
        ],
        "title": "题刘唐臣新葺池亭",
        "id": "43adc8e5-077f-4d4f-814f-6c323ca34ce1"
    },
    {
        "author": "释绍嵩",
        "paragraphs": [
            "满庭松桂雨余天，病眼开时月正圆。",
            "罗列众星依木末，安排流水落檐前。",
            "倚松长啸宜疎拙，随处何妨且信缘。",
            "白发青灯两无语，瓣香深炷夜堂禅。"
        ],
        "title": "夜题",
        "id": "21e1cf82-ab79-4b8a-b702-2ffb97534d72"
    },
    {
        "author": "释绍嵩",
        "paragraphs": [
            "杏褪残花点碧轻，残花含恨脱红英。",
            "树连翠筱围春昼，风入青山送雨声。",
            "不办扁舟访安道，何妨莲社醉渊明。",
            "如公自是銮坡具，盍与吾君致太平。"
        ],
        "title": "次韵杨判院晚春",
        "id": "cd4fb3b2-1456-46bd-9f95-9b77343e0cfc"
    },
    {
        "author": "释绍嵩",
        "paragraphs": [
            "争渡行人簇晚沙，归舟天际暮云遮。",
            "波生野水鴈初下，竹映寒原日已斜。",
            "剩欲出门追笑语，可堪垂白各天涯。",
            "知公颇有奇章病，戏墨贻嘲栖暝鸦。"
        ],
        "title": "答朋上人",
        "id": "b7d6c2b9-2484-4002-9c43-212e04e33e90"
    },
    {
        "author": "释绍嵩",
        "paragraphs": [
            "二水奔奔鸣屋除，山川澄浄九秋余。",
            "故人相见自青眼，病叟中间已白须。",
            "风射破窗灯易灭，鹤归乔木月难呼。",
            "政须送与王摩诘，画我凭栏觅句图。"
        ],
        "title": "次韵朱国器秋夜之什",
        "id": "59d0f000-770a-4020-9715-82d8bffcd440"
    },
    {
        "author": "释绍嵩",
        "paragraphs": [
            "柳暗人家水拍堤，人家随处有柴扉。",
            "草中白道穿村去，门外黄尘扑面飞。",
            "返照未沉僧独往，暮山时见鸟双归。",
            "风从北户来披拂，暗递花香入客衣。"
        ],
        "title": "次韵曾俊臣即事",
        "id": "87175857-cf9c-4f26-814a-f2b7766c9ed0"
    },
    {
        "author": "释绍嵩",
        "paragraphs": [
            "午枕藜床梦忽惊，窦家园里有莺声。",
            "半生客路逢佳节，万瓦脚跟开化城。",
            "鸂鶒刷毛花荡漾，蒲萄上架月纵横。",
            "谁教并向此中见，清杀诗翁老不胜。"
        ],
        "title": "憩窦园因题池亭",
        "id": "26d97656-156e-4bd9-8420-58a409599d32"
    },
    {
        "author": "释绍嵩",
        "paragraphs": [
            "羡君潇洒有余清，霜翮摩霄万里情。",
            "冰雪照人徐孺子，篇章高体谢宣城。",
            "摇窗竹色留僧语，步野风寒散酒酲。",
            "明日岳阳楼上去，不妨谈笑又诗成。"
        ],
        "tags": [
            "岳阳楼"
        ],
        "title": "和陈尧臣",
        "id": "711eebca-dd88-4d42-a7ba-a5efe9cd6f30"
    },
    {
        "author": "释绍嵩",
        "paragraphs": [
            "未遂青云一挂科，科名成後竟如何。",
            "贫疑陋巷春偏少，学办痴龙艺最多。",
            "剩把文章鸣圣代，却思猿鸟共烟萝。",
            "高吟大醉三千首，他日阳春白雪歌。"
        ],
        "title": "赠闻人必大  其一",
        "id": "70426eef-a3e2-467f-973d-a2b40f6a8a0f"
    },
    {
        "author": "释绍嵩",
        "paragraphs": [
            "长日林皋独醉吟，久贫如得顾家金。",
            "属文想见翻新样，执卷犹闻惜寸阴。",
            "世上纷纷蛮与触，胸中历历古兼今。",
            "有时出纵风烟步，多谢携筇数访寻。"
        ],
        "title": "赠闻人必大  其二",
        "id": "071e1640-8007-41a6-9e8a-29dec158b2aa"
    },
    {
        "author": "释绍嵩",
        "paragraphs": [
            "偶来清赏曲江头，人自无言水自流。",
            "欲作新诗图画取，乱峰寒木更孤舟。"
        ],
        "title": "曲江野眺",
        "id": "d2e33a5c-8aa1-41cb-acee-4ededf5e877c"
    },
    {
        "author": "释绍嵩",
        "paragraphs": [
            "南昌城郭枕江烟，一苇鸣桹下渺然。",
            "惊起暮天沙上鴈，背人飞过北山前。"
        ],
        "title": "舟中书事",
        "id": "470a8a2d-9396-47f3-9bab-8f0f7bd00d04"
    },
    {
        "author": "释绍嵩",
        "paragraphs": [
            "中庭淡月照三更，环堵翛然表里清。",
            "深夜欲眠眠未得，一溪秋水枕边声。"
        ],
        "title": "宿山居",
        "id": "8593df98-3d37-4785-a0e7-abe5cdf24356"
    },
    {
        "author": "释绍嵩",
        "paragraphs": [
            "淅淅寒流涨浅沙，小桥通去路横斜。",
            "因寻野渡逢渔舍，夹路松开黄玉花。"
        ],
        "title": "仙嵓江口",
        "id": "755fed88-12b4-4e62-a718-b00663cd46ba"
    },
    {
        "author": "释绍嵩",
        "paragraphs": [
            "白云深处小桥横，流水涓涓古意生。",
            "多少升沉都不见，至今留得谢公名。"
        ],
        "title": "题谢公桥",
        "id": "898ec547-3c68-41d3-8b72-c5cbeb53f1b2"
    },
    {
        "author": "释绍嵩",
        "paragraphs": [
            "竹舆穿雨上疎山，寒涕垂颐独掩关。",
            "病客欲眠浑不寐，白猿啼在白云间。"
        ],
        "title": "宿疎山",
        "id": "7e193d3e-dd96-4a20-850e-d63e652b7cb2"
    },
    {
        "author": "释绍嵩",
        "paragraphs": [
            "吸江亭下雨初晴，中有樵夫跣足行。",
            "时作微吟清彻骨，兹游无乃太清生。"
        ],
        "title": "雨後登吸江亭",
        "id": "7d2cc474-0f09-44fd-99c9-43b2aa548874"
    },
    {
        "author": "释绍嵩",
        "paragraphs": [
            "竹间初拆半斜枝，正是周王二月时。",
            "竹映梅花花映竹，主人不剪要题诗。"
        ],
        "title": "次韵吴伯庸竹间梅花十绝  其一",
        "id": "660f6b09-ee1f-4911-99db-213e901c00ff"
    },
    {
        "author": "释绍嵩",
        "paragraphs": [
            "孤芳高节共亭亭，子细相看似有情。",
            "春色恼人眠不得，移床换枕到天明。"
        ],
        "title": "次韵吴伯庸竹间梅花十绝  其二",
        "id": "6bceb4ba-7906-444f-a921-c5e040f0d159"
    },
    {
        "author": "释绍嵩",
        "paragraphs": [
            "一川修竹映疎花，穿竹微吟路径斜。",
            "更好碧溪深院静，月和疎影上檐牙。"
        ],
        "title": "次韵吴伯庸竹间梅花十绝  其三",
        "id": "f88a0e57-9c54-4bf4-956f-f3f6d382421f"
    },
    {
        "author": "释绍嵩",
        "paragraphs": [
            "自读西湖处士诗，寻芳长恨见花迟。",
            "前程笑到山多处，竹里横斜一两枝。"
        ],
        "tags": [
            "西湖"
        ],
        "title": "次韵吴伯庸竹间梅花十绝  其四",
        "id": "ecbd97ca-8f21-48d5-a26f-c004f57177db"
    },
    {
        "author": "释绍嵩",
        "paragraphs": [
            "携茶时复过幽亭，寄目悠然上杳冥。",
            "好是园林争秀发，梅花白白竹青青。"
        ],
        "title": "次韵吴伯庸竹间梅花十绝  其五",
        "id": "893e5b25-2f5a-40cd-bdf2-cf9f31814512"
    },
    {
        "author": "释绍嵩",
        "paragraphs": [
            "雪引春归竹外梅，殷懃今日一时开。",
            "知音未出吴公子，长到花时把酒杯。"
        ],
        "title": "次韵吴伯庸竹间梅花十绝  其六",
        "id": "103fc186-7250-436c-bf6b-7d936c876a5f"
    },
    {
        "author": "释绍嵩",
        "paragraphs": [
            "池边梅映竹边池，皎月勾添光陆离。",
            "堪笑胡雏亦风味，从教横笛月中吹。"
        ],
        "title": "次韵吴伯庸竹间梅花十绝  其七",
        "id": "cf5bd163-b80c-42bd-889a-06ffa591ea87"
    },
    {
        "author": "释绍嵩",
        "paragraphs": [
            "一度春来一度新，夕阳花坞浄无尘。",
            "负暄孤坐松根石，细看横枝间绿筠。"
        ],
        "title": "次韵吴伯庸竹间梅花十绝  其八",
        "id": "3fbc35c1-ff13-4575-bf08-a18471641d5d"
    },
    {
        "author": "释绍嵩",
        "paragraphs": [
            "日移花影上帘钩，品格堪怜绝比俦。",
            "竹外一枝斜更好，眼明端为小迟留。"
        ],
        "title": "次韵吴伯庸竹间梅花十绝  其九",
        "id": "44855663-3016-4651-984b-dd4d6ec21f67"
    },
    {
        "author": "释绍嵩",
        "paragraphs": [
            "竹与梅花相并枝，月明还见影参差。",
            "捻梅细比新诗看，酷似梅花太瘦时。"
        ],
        "title": "次韵吴伯庸竹间梅花十绝  其一○",
        "id": "e2f12a1b-6604-4e47-9388-c3c228036e97"
    },
    {
        "author": "释绍嵩",
        "paragraphs": [
            "自挽狂澜制百川，致君何日不尧年。",
            "由来八座尚书贵，盛事骎骎海内传。"
        ],
        "title": "呈胡伯圆尚书  其一",
        "id": "4487eb41-e163-4931-b896-52e861212053"
    },
    {
        "author": "释绍嵩",
        "paragraphs": [
            "文章近日合双行，四海苍生耳已倾。",
            "地去秉钧余咫尺，不劳拟议话圆成。"
        ],
        "title": "呈胡伯圆尚书  其二",
        "id": "ae94b31c-c3a9-4d73-9266-f7f726962daf"
    },
    {
        "author": "释绍嵩",
        "paragraphs": [
            "韩李流芳独未泯，先生孤唱发阳春。",
            "惠能伎俩元无有，强到朱门谒近臣。"
        ],
        "title": "呈胡伯圆尚书  其三",
        "id": "2acd1879-3883-4f11-8f88-2dda9ff00df4"
    },
    {
        "author": "释绍嵩",
        "paragraphs": [
            "风流尽付小园春，浓麝分香入四邻。",
            "何事晚来微雨後，山花如绣草如茵。"
        ],
        "title": "春日",
        "id": "3cae3c8f-9a5d-4ae0-8d33-efde0d5e75d9"
    },
    {
        "author": "释绍嵩",
        "paragraphs": [
            "稠花乱蕊裹江滨，小雨疎疎向晚晴。",
            "逋客未能忘野兴，春来无处不闲行。"
        ],
        "title": "春日郊行  其一",
        "id": "849b9cd6-741d-497f-b626-60ddf0ebf355"
    },
    {
        "author": "释绍嵩",
        "paragraphs": [
            "城外春风满酒旗，吟怀长恨负芳时。",
            "东林夫子知予意，载我而今唱和诗。"
        ],
        "title": "春日郊行  其二",
        "id": "f8aaac7d-f8df-4aec-a533-81bc59913510"
    },
    {
        "author": "释绍嵩",
        "paragraphs": [
            "芳草斜铺翡翠茵，旧游如梦苦伤神。",
            "寒山带郭穿松路，柳絮梨花寂寂春。"
        ],
        "title": "春日郊行  其三",
        "id": "db53152d-3026-43e3-bdb5-a0aad2b592d3"
    },
    {
        "author": "释绍嵩",
        "paragraphs": [
            "春送人家入画屏，草香沙暖水云晴。",
            "凝眸不觉斜阳尽，闲恨闲愁触处生。"
        ],
        "title": "春日郊行  其四",
        "id": "fc445ad4-850d-4564-87a1-af9c82f7bb37"
    },
    {
        "author": "释绍嵩",
        "paragraphs": [
            "忽惊春色二分空，满地榆钱逐晓风。",
            "黄四娘家谁敢道，古来唯有杜陵翁。"
        ],
        "title": "春日郊行  其五",
        "id": "cd057269-1543-4f70-977d-e468382c5cfc"
    },
    {
        "author": "释绍嵩",
        "paragraphs": [
            "高竹重林接翠微，夕阳分手柘冈西。",
            "莫忧世事兼身事，且逐东风进杖藜。"
        ],
        "title": "春日郊行  其六",
        "id": "da2d60c9-6ac9-401d-99e1-35a5e7648ada"
    },
    {
        "author": "释绍嵩",
        "paragraphs": [
            "道是东风不世情，树头吹得叶冥冥。",
            "凭栏一笑斜阳里，贪看春山如许青。"
        ],
        "title": "野眺  其一",
        "id": "a105a14f-364f-441e-b4fa-f4d06ef3eee6"
    },
    {
        "author": "释绍嵩",
        "paragraphs": [
            "柳绕平湖绿映堤，堤边柳色更相宜。",
            "风来众绿一时动，不为愁人住少时。"
        ],
        "title": "野眺  其二",
        "id": "6e359263-9779-4845-aeb4-fabcea5313ee"
    },
    {
        "author": "释绍嵩",
        "paragraphs": [
            "一径寻村渡碧溪，山花红紫树高低。",
            "如今天下无鸣凤，说与春乌自在啼。"
        ],
        "title": "道中闻百舌",
        "id": "c55cec1b-5e30-44fd-9d43-c181e0a32bde"
    },
    {
        "author": "释绍嵩",
        "paragraphs": [
            "一生生计祇长贫，迹近群鸥意倍亲。",
            "旧喜读书今懒读，寒灰枯木仅堪伦。"
        ],
        "title": "遣意",
        "id": "053ddbd5-8a5c-4d30-bd75-0bfb86f64494"
    },
    {
        "author": "释绍嵩",
        "paragraphs": [
            "行尽孤山碧四围，春光和暖恰相宜。",
            "微风披拂香来去，正是群芳烂熳时。"
        ],
        "tags": [
            "西湖"
        ],
        "title": "同周湛二上人游西湖之北山天竺晚归得十绝  其一",
        "id": "ff5a01ac-46e8-4375-b3bd-1f0257d817d4"
    },
    {
        "author": "释绍嵩",
        "paragraphs": [
            "山如浓翠拥高鬟，石壁巉然不可攀。",
            "落日凤城佳气合，幻成一岛画图间。"
        ],
        "tags": [
            "西湖"
        ],
        "title": "同周湛二上人游西湖之北山天竺晚归得十绝  其二",
        "id": "dbfab159-6bac-4772-8234-eba6a4feea27"
    },
    {
        "author": "释绍嵩",
        "paragraphs": [
            "和靖先生坟已荒，三春花草殿余芳。",
            "栏干倚徧斜阳晚，户牖轩窗总是香。"
        ],
        "tags": [
            "西湖"
        ],
        "title": "同周湛二上人游西湖之北山天竺晚归得十绝  其三",
        "id": "b5af1b11-1737-4dc5-9198-4cc401ee3db1"
    },
    {
        "author": "释绍嵩",
        "paragraphs": [
            "山云收雨半川晴，匠出西湖作画屏。",
            "剩欲题诗写怀抱，可怜踪迹似流萍。"
        ],
        "tags": [
            "西湖"
        ],
        "title": "同周湛二上人游西湖之北山天竺晚归得十绝  其四",
        "id": "18d6a02d-944c-46ea-8937-d051cb627e6e"
    },
    {
        "author": "释绍嵩",
        "paragraphs": [
            "湖上山林画不如，眼明喜见晓光舒。",
            "等闲稚子来横钓，一度抬竿一个鱼。"
        ],
        "tags": [
            "西湖"
        ],
        "title": "同周湛二上人游西湖之北山天竺晚归得十绝  其五",
        "id": "fc4705de-2579-4118-836b-35354375c60b"
    },
    {
        "author": "释绍嵩",
        "paragraphs": [
            "闲来湖上立移时，独媿凭栏负碧漪。",
            "西寺木鱼东寺鼓，而今总入老夫诗。"
        ],
        "tags": [
            "西湖"
        ],
        "title": "同周湛二上人游西湖之北山天竺晚归得十绝  其六",
        "id": "5c8413d2-1158-4ec1-a298-14c118d3a7da"
    },
    {
        "author": "释绍嵩",
        "paragraphs": [
            "北山迤逦自苍然，万象鲜明禁火前。",
            "愁里有诗人不会，栏边㶁㶁响流泉。"
        ],
        "tags": [
            "西湖"
        ],
        "title": "同周湛二上人游西湖之北山天竺晚归得十绝  其七",
        "id": "4f8b0488-0507-42a0-8f20-44a75ebafde2"
    },
    {
        "author": "释绍嵩",
        "paragraphs": [
            "天竺横分景色宽，园林初日破朝寒。",
            "兴阑欲下山腰去，野径萦回路百盘。"
        ],
        "tags": [
            "西湖"
        ],
        "title": "同周湛二上人游西湖之北山天竺晚归得十绝  其八",
        "id": "97a32a13-a7d3-42df-b4eb-cfcc58bf96e6"
    },
    {
        "author": "释绍嵩",
        "paragraphs": [
            "幽剎寻春傍翠微，幡竿残日迥依依。",
            "西湖两岸千株柳，何似先教画取归。"
        ],
        "tags": [
            "西湖"
        ],
        "title": "同周湛二上人游西湖之北山天竺晚归得十绝  其九",
        "id": "045c7c06-d11e-499a-b4a5-a3f70f28e9fc"
    },
    {
        "author": "释绍嵩",
        "paragraphs": [
            "好是春风湖上亭，轩窗小憩俗尘清。",
            "湖山有意留侬款，杨柳飞花乱晚晴。"
        ],
        "tags": [
            "西湖"
        ],
        "title": "同周湛二上人游西湖之北山天竺晚归得十绝  其一○",
        "id": "223f5802-0f1e-4d00-a887-32ad12918f57"
    },
    {
        "author": "释绍嵩",
        "paragraphs": [
            "南屏寄傲且今年，况复相羊得自便。",
            "天下无人闲似我，闲中方寸阔于天。"
        ],
        "title": "坐夏浄慈戏书解嘲",
        "id": "ad1499da-fee4-4f2b-9cc5-3b9e4285fc2f"
    },
    {
        "author": "释绍嵩",
        "paragraphs": [
            "窈窕阶除天一方，隔帘时有芰荷香。",
            "老僧瀹茗供清兴，不负西湖五月凉。"
        ],
        "tags": [
            "西湖"
        ],
        "title": "憩南屏",
        "id": "e7f679eb-d4ae-49ce-9ffe-e3ee73795781"
    },
    {
        "author": "释绍嵩",
        "paragraphs": [
            "懒性如今成野人，苍颜白发不时新。",
            "自知潦倒无余事，乞取山林放旷身。"
        ],
        "title": "胡伯圆尚书以松山虚席力招补其阙辄辞以小诗遂获免",
        "id": "1d2045f8-94f4-4de7-a9cc-5013b313226d"
    },
    {
        "author": "释绍嵩",
        "paragraphs": [
            "杨柳斜牵一岸风，驿楼高倚夕阳东。",
            "无穷涧草纵横绿，入我香奁境界中。"
        ],
        "title": "散策  其一",
        "id": "d5a769fb-d4cb-4890-a602-b4a6a4fd9898"
    },
    {
        "author": "释绍嵩",
        "paragraphs": [
            "江上云亭霁景鲜，画屏展尽一山川。",
            "迟迟欲去犹回首，目尽孤烟白鸟边。"
        ],
        "title": "散策  其二",
        "id": "d35479c7-a0ef-49c5-924f-6ac6511a9b49"
    },
    {
        "author": "释绍嵩",
        "paragraphs": [
            "六月西湖锦绣乡，新诗满眼费平章。",
            "移舟水溅差差绿，吹面轻风与送香。"
        ],
        "tags": [
            "西湖"
        ],
        "title": "泛湖",
        "id": "c283b4ef-46d8-472f-a505-80546b36baf1"
    },
    {
        "author": "释绍嵩",
        "paragraphs": [
            "苏堤一带柳阴长，柳外西风特地狂。",
            "晚泊孤舟古祠下，自弹别鹤送斜阳。"
        ],
        "tags": [
            "西湖"
        ],
        "title": "西湖晚泛",
        "id": "e6493a26-b62a-4513-bb98-c80a79630e29"
    },
    {
        "author": "释绍嵩",
        "paragraphs": [
            "小舟夜宿越州城，卧看星河尽意明。",
            "漏鼓乍听连岸响，好风佳月总同盟。"
        ],
        "title": "宿绍兴",
        "id": "7adbac5a-94dc-4a20-95f3-15fb96e95e38"
    },
    {
        "author": "释绍嵩",
        "paragraphs": [
            "不到蓬莱又几时，且搘筇杖看云移。",
            "等闲遇事成歌咏，人道新诗胜旧诗。"
        ],
        "title": "再登蓬莱阁  其一",
        "id": "bccd8c18-bb3c-4e72-aec2-d263b684f461"
    },
    {
        "author": "释绍嵩",
        "paragraphs": [
            "野水弥漫绿涨川，乱云如兽出山前。",
            "天生一本徐熙画，全是蓬莱十月天。"
        ],
        "title": "再登蓬莱阁  其二",
        "id": "4f31fd6f-0bd0-4ac4-a318-310dd15ee687"
    },
    {
        "author": "释绍嵩",
        "paragraphs": [
            "日落相携上小舟，客程难尽水空流。",
            "潇潇细雨蓬初闭，万里一帆随白鸥。"
        ],
        "title": "钱清登舟",
        "id": "b41facfa-d17e-4749-b6b5-1403eddb92a8"
    },
    {
        "author": "释绍嵩",
        "paragraphs": [
            "浪迹悠然到海乡，人烟物景共苍苍。",
            "孤猿更发秋风里，頼有从前石作肠。"
        ],
        "title": "至昌国",
        "id": "ac0f2c72-9808-4346-9f40-6afbc828e7cb"
    },
    {
        "author": "释绍嵩",
        "paragraphs": [
            "盘陀石上少从容，秋色偏宜晚望中。",
            "欲赋胜游无杰句，独搔蓬鬓立西风。"
        ],
        "title": "登盘陀石",
        "id": "bd7ca6d9-4258-429e-ab25-41600bfce1cf"
    },
    {
        "author": "释绍嵩",
        "paragraphs": [
            "太白山头月欲低，鹊栖不稳绕枝飞。",
            "坐来客子浑忘倦，却听松声联翠微。"
        ],
        "title": "宿天童",
        "id": "3d0cebce-e9d2-44b8-bb69-2009fb6036b2"
    },
    {
        "author": "释绍嵩",
        "paragraphs": [
            "暖律还吹岭上梅，数枝先发日徘徊。",
            "苔封曲径无人到，付与春风自在开。"
        ],
        "title": "咏梅五十首呈史尚书  其一",
        "id": "4b3799b8-382c-45cb-9914-8553414b008e"
    },
    {
        "author": "释绍嵩",
        "paragraphs": [
            "白玉花头碧玉枝，茅檐竹坞两幽奇。",
            "从今日日须来看，看尽将开欲落时。"
        ],
        "title": "咏梅五十首呈史尚书  其二",
        "id": "152fb0b8-ecf2-47b6-8d5d-235ca7b0f890"
    },
    {
        "author": "释绍嵩",
        "paragraphs": [
            "手种疎梅已发妍，今年春色胜常年。",
            "一枝清峭临荒岸，输与渔人系钓船。"
        ],
        "title": "咏梅五十首呈史尚书  其三",
        "id": "72d606ee-562b-4c1c-9059-35a233dccc7f"
    },
    {
        "author": "释绍嵩",
        "paragraphs": [
            "绕树寻花得得来，摩挲苍石更徘徊。",
            "题诗未有惊人句，谩想华光写照才。"
        ],
        "title": "咏梅五十首呈史尚书  其四",
        "id": "24a5f338-c301-4760-94e6-a35f9c36e573"
    },
    {
        "author": "释绍嵩",
        "paragraphs": [
            "月榭风亭绕曲池，野梅千树压疎篱。",
            "暗香别有关情处，独倚栏干默自知。"
        ],
        "title": "咏梅五十首呈史尚书  其五",
        "id": "6be0afc7-f960-40ed-ad28-7b7647e48a03"
    },
    {
        "author": "释绍嵩",
        "paragraphs": [
            "竹外孤村坐见梅，直疑冰玉作根荄。",
            "青鞋自笑无覊束，不记登临日几回。"
        ],
        "title": "咏梅五十首呈史尚书  其六",
        "id": "29418a45-7ece-4dad-a1b7-db11a5090e10"
    },
    {
        "author": "释绍嵩",
        "paragraphs": [
            "曳履来登千仞峰，路分溪石夹烟丛。",
            "晚香消歇无寻处，尽在疎枝冷蕊中。"
        ],
        "title": "咏梅五十首呈史尚书  其七",
        "id": "b3f86366-8c48-474f-b05b-6fd781da574c"
    },
    {
        "author": "释绍嵩",
        "paragraphs": [
            "水际空明月正圆，看花候月思依然。",
            "暗香疎影浑无頼，绰约冰姿绝可怜。"
        ],
        "title": "咏梅五十首呈史尚书  其八",
        "id": "c2d8b780-6048-444e-8def-beec76cbf471"
    },
    {
        "author": "释绍嵩",
        "paragraphs": [
            "洞水悲鸣无歇时，人稀景静雪消迟。",
            "东风信有芳菲意，昨日梅花开一枝。"
        ],
        "title": "咏梅五十首呈史尚书  其九",
        "id": "ac9b973d-55c3-4cb8-8f98-908114069094"
    },
    {
        "author": "释绍嵩",
        "paragraphs": [
            "古寺高楼暮倚栏，小梅零落雪欺残。",
            "一枝带雨墙头出，乞与时人画里看。"
        ],
        "title": "咏梅五十首呈史尚书  其一○",
        "id": "85b0db9a-946e-4f13-a9dc-d1de5b614df7"
    },
    {
        "author": "释绍嵩",
        "paragraphs": [
            "即看青女夜飞霜，借与南枝作淡妆。",
            "露重冰清风日暖，人间一味有真香。"
        ],
        "title": "咏梅五十首呈史尚书  其一一",
        "id": "2831b37e-b75c-4d93-a277-23d0e9664200"
    },
    {
        "author": "释绍嵩",
        "paragraphs": [
            "再见山城石井边，幽姿高韵独翛然。",
            "要知不被梅花笑，更把前题改数联。"
        ],
        "title": "咏梅五十首呈史尚书  其一二",
        "id": "528d102c-978f-4736-8448-1a68766078c9"
    },
    {
        "author": "释绍嵩",
        "paragraphs": [
            "小寺鸦鸣日午时，无人同趣独支颐。",
            "殷勤为注铜缾水，只篸横斜一两枝。"
        ],
        "title": "咏梅五十首呈史尚书  其一三",
        "id": "c67f33bc-e8b5-4478-81c7-3b8f3bbb9001"
    },
    {
        "author": "释绍嵩",
        "paragraphs": [
            "积翠千层一径开，篮舆歇处见株梅。",
            "为君绕树须千匝，谩使诗肠日九回。"
        ],
        "title": "咏梅五十首呈史尚书  其一四",
        "id": "487d681e-ad19-4806-9b39-eff6f3c7f5ea"
    },
    {
        "author": "释绍嵩",
        "paragraphs": [
            "露裛幽花冷自香，此花尽更有商量。",
            "肌肤冰雪熏沉水，疎影寒光照野塘。"
        ],
        "title": "咏梅五十首呈史尚书  其一五",
        "id": "00db9d00-ed2f-42e4-b5ae-f1da3084df24"
    },
    {
        "author": "释绍嵩",
        "paragraphs": [
            "玉树交横雪後天，新诗吟得百余篇。",
            "邮筒不住如飞翼，送与襄阳孟浩然。"
        ],
        "title": "咏梅五十首呈史尚书  其一六",
        "id": "e75958bc-6e2b-40cf-8fd8-d226931ce54b"
    },
    {
        "author": "释绍嵩",
        "paragraphs": [
            "露冷霜干玉骨寒，异香盈鼻酷如兰。",
            "清癯偶入骚人眼，往往开窗尽日看。"
        ],
        "title": "咏梅五十首呈史尚书  其一七",
        "id": "0fa112c3-b743-4cf8-9ff8-bc6e6cbbf936"
    },
    {
        "author": "释绍嵩",
        "paragraphs": [
            "篱落寒梅三两枝，水沉为骨玉为肌。",
            "悬知此去长闲暇，看尽东风烂熳时。"
        ],
        "title": "咏梅五十首呈史尚书  其一八",
        "id": "11229173-5d1e-42e5-a6c8-0fc746364ab7"
    },
    {
        "author": "释绍嵩",
        "paragraphs": [
            "镂冰叠雪斗轻盈，碧瓦朱栏相照明。",
            "想得彭园富春色，数枝春色岂无情。"
        ],
        "title": "咏梅五十首呈史尚书  其一九",
        "id": "aab09c80-9ee3-4c7a-ab4b-72e84c1d06c8"
    },
    {
        "author": "释绍嵩",
        "paragraphs": [
            "夜起荆扉趁暗香，林间梅下卜斋房。",
            "寒窗安着清相向，清杀东坡锦绣肠。"
        ],
        "title": "咏梅五十首呈史尚书  其二○",
        "id": "3c85e283-3097-4a52-a038-6ad26f14f5ac"
    },
    {
        "author": "释绍嵩",
        "paragraphs": [
            "官梅一树小池头，绕着瑶芳看不休。",
            "为语邻舟莫吹笛，冰肌香骨未禁愁。"
        ],
        "title": "咏梅五十首呈史尚书  其二一",
        "id": "04f46402-a8f1-4166-8f6f-0b9d7150db9a"
    },
    {
        "author": "释绍嵩",
        "paragraphs": [
            "梅萼纔开已乱飞，清香时被好风吹。",
            "苦无疎影横斜句，空作主人惆怅诗。"
        ],
        "title": "咏梅五十首呈史尚书  其二二",
        "id": "cab3c673-3ed8-4269-bccf-9afadf996929"
    },
    {
        "author": "释绍嵩",
        "paragraphs": [
            "岁寒群物惨无光，只有江梅独自芳。",
            "倒拄乌藤乘逸兴，倚栏看处自商量。"
        ],
        "title": "咏梅五十首呈史尚书  其二三",
        "id": "d1a3764d-eb62-4155-9640-14a12544f33d"
    },
    {
        "author": "释绍嵩",
        "paragraphs": [
            "一树寒梅白玉条，傍岩隈石韵萧萧。",
            "诗孱无柰陈桥月，月照清香太易消。"
        ],
        "title": "咏梅五十首呈史尚书  其二四",
        "id": "97f5a509-745d-47ec-93bf-cc431be1690b"
    },
    {
        "author": "释绍嵩",
        "paragraphs": [
            "舍南舍北雪犹存，诚对东风问小园。",
            "一夜小园开似雪，暗香浮动月黄昏。"
        ],
        "title": "咏梅五十首呈史尚书  其二五",
        "id": "5b5e0578-295b-4658-a3b0-a8a2315c2f4c"
    },
    {
        "author": "释绍嵩",
        "paragraphs": [
            "衰草连天惨淡黄，梅兼白雪一时芳。",
            "谁知老子懒成癖，花落花开已两忘。"
        ],
        "title": "咏梅五十首呈史尚书  其二六",
        "id": "6ae268f1-af84-4ccc-84b2-18f58c90e3cb"
    },
    {
        "author": "释绍嵩",
        "paragraphs": [
            "梅花两树照春阴，花径吹香可细寻。",
            "疎影横斜水清浅，平生和靖最知音。"
        ],
        "title": "咏梅五十首呈史尚书  其二七",
        "id": "4140eaf9-2591-48ff-882c-08c9a56c1172"
    },
    {
        "author": "释绍嵩",
        "paragraphs": [
            "粲粲江南万玉妃，随宜领览到斜晖。",
            "一枝缟色分明好，自是行人折赠稀。"
        ],
        "title": "咏梅五十首呈史尚书  其二八",
        "id": "ceb374e9-8cb2-4789-a0f7-4baf0bec5071"
    },
    {
        "author": "释绍嵩",
        "paragraphs": [
            "乱点琼葩艳艳明，半粘残雪不胜清。",
            "春风十里梅花路，拄杖寻诗独自行。"
        ],
        "title": "咏梅五十首呈史尚书  其二九",
        "id": "8f492720-e939-4bd1-a113-c38e3670d118"
    },
    {
        "author": "释绍嵩",
        "paragraphs": [
            "叶气先传五岭梅，新冰削玉辟风开。",
            "花前独立无人会，一片异香天上来。"
        ],
        "title": "咏梅五十首呈史尚书  其三○",
        "id": "4842df8e-39d8-4c44-ad9b-da392bfa9235"
    },
    {
        "author": "释绍嵩",
        "paragraphs": [
            "隔水深深几树芳，巧如施粉妬何郎。",
            "好风领略知人意，时去时来管送香。"
        ],
        "title": "咏梅五十首呈史尚书  其三一",
        "id": "0efa3500-58bc-4f00-a44d-819542dc08a9"
    },
    {
        "author": "释绍嵩",
        "paragraphs": [
            "湖边春色十分深，恨满枝枝被雨淋。",
            "羌笛一声何处曲，等闲惊起故园心。"
        ],
        "title": "咏梅五十首呈史尚书  其三二",
        "id": "168bf885-d8d1-4d64-b421-958a1f4ea563"
    },
    {
        "author": "释绍嵩",
        "paragraphs": [
            "竹里梅花映白头，梅花欲动忆吾州。",
            "只今且为梅花醉，试问梅花可忍不。"
        ],
        "title": "咏梅五十首呈史尚书  其三三",
        "id": "f17c93da-c4b4-436e-b4bb-0a97d62a4f16"
    },
    {
        "author": "释绍嵩",
        "paragraphs": [
            "傲雪凌风太瘦生，静中无色自娉婷。",
            "何妨回施老摩诘，画我江行作小屏。"
        ],
        "title": "咏梅五十首呈史尚书  其三四",
        "id": "d2baa466-f287-4f42-9851-21ac7ac78314"
    },
    {
        "author": "释绍嵩",
        "paragraphs": [
            "洛阳三十六峰西，曾为梅花醉似泥。",
            "今日偶题题似着，屋檐斜入一枝低。"
        ],
        "title": "咏梅五十首呈史尚书  其三五",
        "id": "c319eedc-8790-4763-a277-889036b32c31"
    },
    {
        "author": "释绍嵩",
        "paragraphs": [
            "岸木萧疎野望宽，小楼西角剩凭栏。",
            "江边一树垂垂发，留与纷纷雪里看。"
        ],
        "title": "咏梅五十首呈史尚书  其三六",
        "id": "530cd136-cd01-42b3-93a6-fe63957c8f42"
    },
    {
        "author": "释绍嵩",
        "paragraphs": [
            "风饕雪虐长精神，冷叶疎花次第匀。",
            "今日含毫与题品，更无篇什写清新。"
        ],
        "title": "咏梅五十首呈史尚书  其三七",
        "id": "792961b9-ca93-436f-9e58-3fdaa09f5428"
    },
    {
        "author": "释绍嵩",
        "paragraphs": [
            "梅出稽山世少双，月中疎影暗中香。",
            "梦回彷佛三更後，卧见琼枝低压墙。"
        ],
        "title": "咏梅五十首呈史尚书  其三八",
        "id": "57eebf45-232c-4172-8472-ac093c2b4ee3"
    },
    {
        "author": "释绍嵩",
        "paragraphs": [
            "小瓶春色一枝斜，天下无双独此花。",
            "冰玉精神霜雪操，寂寥相对是仙家。"
        ],
        "title": "咏梅五十首呈史尚书  其三九",
        "id": "e09e600f-8d38-428c-85ba-4ee5f88a3a2c"
    },
    {
        "author": "释绍嵩",
        "paragraphs": [
            "一径萧萧松影低，寻花觅路忽成迷。",
            "诗材虽乏三千首，闻见随时入品题。"
        ],
        "title": "咏梅五十首呈史尚书  其四○",
        "id": "437d39c2-2520-45e0-91dd-ee605e7eeffa"
    },
    {
        "author": "释绍嵩",
        "paragraphs": [
            "风静寒塘花正开，直须冰雪作梯媒。",
            "时平不怕山荒寂，霜晓无人我独来。"
        ],
        "title": "咏梅五十首呈史尚书  其四一",
        "id": "6c6ec698-a1b8-4e6a-b268-ab59dbda975f"
    },
    {
        "author": "释绍嵩",
        "paragraphs": [
            "定回犹觉幻身轻，更着梅花巧尽情。",
            "月上栏干照孤影，一枝斜映小窗明。"
        ],
        "title": "咏梅五十首呈史尚书  其四二",
        "id": "2d28a3d4-663d-42b9-9e79-a04fa413fa81"
    },
    {
        "author": "释绍嵩",
        "paragraphs": [
            "瘦倚疎篁半出墙，天教春信到寒乡。",
            "老人终岁闭门坐，月下风前自在香。"
        ],
        "title": "咏梅五十首呈史尚书  其四三",
        "id": "286a65df-7bbc-46d9-87b2-2dfb51c198d6"
    },
    {
        "author": "释绍嵩",
        "paragraphs": [
            "不随桃李待春回，不待商量细细开。",
            "要识此花奇绝处，月明溪影乱毰毸。"
        ],
        "title": "咏梅五十首呈史尚书  其四四",
        "id": "7fa9ef2e-0372-4811-a307-0aaaafa07fe6"
    },
    {
        "author": "释绍嵩",
        "paragraphs": [
            "岸树低欹一雪余，此花风韵更清姝。",
            "江亭独倚栏干处，日影描窗作画图。"
        ],
        "title": "咏梅五十首呈史尚书  其四五",
        "id": "cd49a4db-ef26-466a-a6ff-b4cc006eb56d"
    },
    {
        "author": "释绍嵩",
        "paragraphs": [
            "郊原空阔浄无尘，且放千林自在春。",
            "借问梅花何处落，翠苔苍藓石磷磷。"
        ],
        "title": "咏梅五十首呈史尚书  其四六",
        "id": "85c4069e-4bf0-46d8-b486-267db9a48722"
    },
    {
        "author": "释绍嵩",
        "paragraphs": [
            "倚頼春风压众芳，枝枝灼灼烂生光。",
            "向来子美知如此，可是无心赋海棠。"
        ],
        "title": "咏梅五十首呈史尚书  其四七",
        "id": "380a46ef-cfa1-470a-81ff-00df90e488e5"
    },
    {
        "author": "释绍嵩",
        "paragraphs": [
            "春风并力着寒梅，一半先开笑未开。",
            "我亦悠然动清兴，欲题凡韵辄徘徊。"
        ],
        "title": "咏梅五十首呈史尚书  其四八",
        "id": "5291c2cd-757c-4a21-8b62-3b37317d4a36"
    },
    {
        "author": "释绍嵩",
        "paragraphs": [
            "木落霜空眼底宽，一枝相映竹丛寒。",
            "不须更觅吴州画，镜里云山且共看。"
        ],
        "title": "咏梅五十首呈史尚书  其四九",
        "id": "ae82e2a6-1822-4dc9-b297-805e59eeb872"
    },
    {
        "author": "释绍嵩",
        "paragraphs": [
            "独吟高阁对官梅，春色先从笔底回。",
            "诗到扬州定清绝，不才羞作等闲来。"
        ],
        "title": "咏梅五十首呈史尚书  其五○",
        "id": "4eee1d85-b61e-4839-9250-0a248f0707a6"
    },
    {
        "author": "释绍嵩",
        "paragraphs": [
            "天遣今年到五夫，琼田千里玉平铺。",
            "波中船舫来还去，载取烟云作画图。"
        ],
        "title": "雪中舟泊五夫",
        "id": "b8c538c2-cdd6-4ce2-aa2b-ffeaa7e64a65"
    },
    {
        "author": "释绍嵩",
        "paragraphs": [
            "春风相引与诗情，江上闲冲细雨行。",
            "最感横山山上塔，几回相送复相迎。"
        ],
        "title": "横山雨中戏作",
        "id": "1f922095-a1d7-4d7a-af81-3087e419a3eb"
    },
    {
        "author": "释绍嵩",
        "paragraphs": [
            "南浦东冈二月时，迸流穿树堕花随。",
            "春风掩映千门柳，多少长条拂地垂。"
        ],
        "title": "道中即事",
        "id": "465d0e16-0b79-47f7-8944-f37b1fa8608e"
    },
    {
        "author": "释绍嵩",
        "paragraphs": [
            "钱塘江上到桐庐，一带溪山画不如。",
            "对景由来诗句丽，夕阳无语淡烟初。"
        ],
        "tags": [
            "钱塘江"
        ],
        "title": "桐庐道中",
        "id": "0da64b6a-803a-4083-868e-366481956911"
    },
    {
        "author": "释绍嵩",
        "paragraphs": [
            "竹坞无尘水槛清，一更更尽到三更。",
            "杜鹃不管人残梦，雨外飞来头上声。"
        ],
        "title": "夜闻杜鹃",
        "id": "1245774a-44ff-481c-b4a7-01e7ef113552"
    },
    {
        "author": "释绍嵩",
        "paragraphs": [
            "芳草青青古渡头，扁舟几日为诗留。",
            "心闲对境浑无竞，寂寂长江万里流。"
        ],
        "tags": [
            "长江"
        ],
        "title": "舟中戏书  其一",
        "id": "7f1c1bf0-069c-4908-b41f-b3222e1b84be"
    },
    {
        "author": "释绍嵩",
        "paragraphs": [
            "十二峰前且系船，眼中百里旧山川。",
            "遥知此夕多情思，江月随人处处圆。"
        ],
        "title": "舟中戏书  其二",
        "id": "3e3499ad-099f-431c-9d50-0e7c2a9741ee"
    },
    {
        "author": "释绍嵩",
        "paragraphs": [
            "默默看云旋旋行，风光清美日华明。",
            "愁肠断处春何限，勾引诗人太瘦生。"
        ],
        "title": "郊行  其一",
        "id": "398f47d5-6c24-4459-b15c-84f19cf37880"
    },
    {
        "author": "释绍嵩",
        "paragraphs": [
            "花落江堤簇晓烟，游人柳外蹙秋千。",
            "直须分付丹青手，画出清明二月天。"
        ],
        "title": "郊行  其二",
        "id": "2bf0de62-fea6-4649-b309-012dacb16cd4"
    },
    {
        "author": "释绍嵩",
        "paragraphs": [
            "出门纵步细哦诗，正是山中多景时。",
            "顾我于兹诗有兴，流莺百啭最高枝。"
        ],
        "title": "郊行  其三",
        "id": "97412867-c696-47f0-818a-ce980b2fa837"
    },
    {
        "author": "释绍嵩",
        "paragraphs": [
            "万里春流绕钓矶，扁舟系柳向朱扉。",
            "悠然到此忘情处，默默无言对落晖。"
        ],
        "title": "舟泊严滩",
        "id": "07decc24-b35b-4529-a55b-e9cdae1a92d0"
    },
    {
        "author": "释绍嵩",
        "paragraphs": [
            "春岸波平汀草深，江云黯黯作愁阴。",
            "诗材眼界知多少，欲罢不能聊一吟。"
        ],
        "title": "江上",
        "id": "19445b1a-c917-4f1a-a798-c26c94eeb84c"
    },
    {
        "author": "释绍嵩",
        "paragraphs": [
            "桐庐江上晚潮生，帆挂秋风一信程。",
            "万里归船弄长笛，断肠重看白鸥盟。"
        ],
        "title": "桐庐理舟",
        "id": "cd7d4f53-add3-48a2-ac7a-3f18b029ac45"
    },
    {
        "author": "释绍嵩",
        "paragraphs": [
            "万仞峰头古道场，重来败叶带飞霜。",
            "感时偏动骚人兴，橘柚园篱近半黄。"
        ],
        "title": "再游道场",
        "id": "8fd87b0a-cb21-4337-867b-26adb7906561"
    },
    {
        "author": "释绍嵩",
        "paragraphs": [
            "放缆山溪一叶轻，树头半落半犹青。",
            "竹间飞下双鸂鶒，天作人间小画屏。"
        ],
        "title": "放舟戏书  其一",
        "id": "2caf0586-c7ea-4047-919c-6e0186cf030f"
    },
    {
        "author": "释绍嵩",
        "paragraphs": [
            "两岸萧萧芦荻秋，斜风细雨转船头。",
            "年来频作江湖梦，须向山阴上小舟。"
        ],
        "title": "放舟戏书  其二",
        "id": "917562d5-d516-41e3-8fa6-285e6719ac22"
    },
    {
        "author": "释绍嵩",
        "paragraphs": [
            "声采当年陆士龙，为官古雅少人同。",
            "柱天勋业须君了，更用文篇续国风。"
        ],
        "title": "见张明府  其一",
        "id": "9a892aba-f8a8-4d41-99d4-9ebfc235f784"
    },
    {
        "author": "释绍嵩",
        "paragraphs": [
            "善政忻闻老父评，甘棠不剪向来荣。",
            "伫看孤洁成三考，千古无人继盛名。"
        ],
        "title": "见张明府  其二",
        "id": "1fdfe521-7fdf-4da3-8d50-84a670731845"
    },
    {
        "author": "释绍嵩",
        "paragraphs": [
            "宏博自居韩柳前，素王妙道况亲传。",
            "圣朝未有徐州相，莫读当时归去篇。"
        ],
        "title": "见张明府  其三",
        "id": "a0fe3136-caa5-4b6a-9906-8e2b30c48957"
    },
    {
        "author": "释绍嵩",
        "paragraphs": [
            "雅淡天姿固可知，能除疾瘼似良医。",
            "道涂夸客无他语，道是征黄有近期。"
        ],
        "title": "见张明府  其四",
        "id": "7852b63b-532d-48ba-982f-823657446be8"
    },
    {
        "author": "释绍嵩",
        "paragraphs": [
            "江表人材独数公，南朝台阁是家风。",
            "景星但欲争先覩，还许从容广座中。"
        ],
        "title": "见张明府  其五",
        "id": "42d8b534-034e-4e1b-85b6-5c9965cc78a4"
    },
    {
        "author": "释绍嵩",
        "paragraphs": [
            "天下无双双井黄，妙龄联辔战文场。",
            "东南一尉臞仙外，请试君家肘後方。"
        ],
        "title": "贺黄少府受辟  其一",
        "id": "12c4d0a8-a2a5-4ac2-9279-2d112b73eef8"
    },
    {
        "author": "释绍嵩",
        "paragraphs": [
            "风流文采旧家声，玉麈高谈四座倾。",
            "他日亲知问官况，三年民戴尉曹清。"
        ],
        "title": "贺黄少府受辟  其二",
        "id": "d6b2124b-2156-4d97-a909-af092477454b"
    },
    {
        "author": "释绍嵩",
        "paragraphs": [
            "一鹗新收荐士书，从今价重百车渠。",
            "麒麟步舞开天上，会见含香近紫虚。"
        ],
        "title": "贺黄少府受辟  其三",
        "id": "4a801fce-1072-4ff8-bc05-bc654c92781d"
    },
    {
        "author": "释绍嵩",
        "paragraphs": [
            "江头杨柳曲尘姿，斜压渔家短短篱。",
            "日暖游丝飞絮落，和风得路合偏吹。"
        ],
        "title": "柳",
        "id": "d19a997b-8c6b-46bd-bcbf-656e05266637"
    },
    {
        "author": "释绍嵩",
        "paragraphs": [
            "乔木荒城古渡头，鸟啼花落水空流。",
            "从吾所好烟波上，祇在船中老便休。"
        ],
        "title": "舟中戏书",
        "id": "38c3fac1-8c6f-4b92-bcd3-e619b93fcbbc"
    },
    {
        "author": "释绍嵩",
        "paragraphs": [
            "茅屋周回松竹阴，依稀气象似山林。",
            "一窗风月生涯足，相与清名映古今。"
        ],
        "title": "题林唐臣别业",
        "id": "79b6f3de-7d6a-44e5-8625-d74e3285f040"
    },
    {
        "author": "释绍嵩",
        "paragraphs": [
            "春色都将付海棠，群仙会处锦屏张。",
            "约斋妙出春风手，子美无情为发扬。"
        ],
        "title": "游张园观海棠戏作",
        "id": "86bec7d2-2d00-43a9-b495-90ae1f003b1e"
    },
    {
        "author": "释绍嵩",
        "paragraphs": [
            "禹穴生云朝暮奇，青山断处夕阳垂。",
            "莺声政好还飞去，独倚枯筇无限时。"
        ],
        "title": "越上即事",
        "id": "89767013-74b1-498d-adc8-4eeb973cdf30"
    },
    {
        "author": "释绍嵩",
        "paragraphs": [
            "绿杨红杏满城春，杂树含芳让锦茵。",
            "天为吾皇宗社计，老君亲送石麒麟。"
        ],
        "title": "知府黄寺簿生日  其一",
        "id": "528fdedc-4fda-4e91-9ce4-f241a1bcf0ad"
    },
    {
        "author": "释绍嵩",
        "paragraphs": [
            "春来何事谪蓬瀛，自是山河应数生。",
            "尚父年龄子仪考，请君从此振朝缨。"
        ],
        "title": "知府黄寺簿生日  其二",
        "id": "eabb17df-59e8-4218-8a93-ef23002e55dc"
    },
    {
        "author": "释绍嵩",
        "paragraphs": [
            "文章士海已多传，供奉班中须此贤。",
            "美化事多难讽诵，自宜松鹤伴长年。"
        ],
        "title": "知府黄寺簿生日  其三",
        "id": "167bdc20-854a-4462-b8a9-1e6aefdd4e0e"
    },
    {
        "author": "释绍嵩",
        "paragraphs": [
            "器度风标合出尘，高贤应总贵全真。",
            "野僧何以伸谣咏，鹤算三千别有春。"
        ],
        "title": "知府黄寺簿生日  其四",
        "id": "957fcb70-eab4-450a-8a09-7b72f5094e5a"
    },
    {
        "author": "释绍嵩",
        "paragraphs": [
            "邦伯由来有令名，修持清苦振佳声。",
            "至尊仄席思耆旧，即看征黄侍紫清。"
        ],
        "title": "知府黄寺簿生日  其五",
        "id": "1b58af80-0a19-452c-96f7-ae3205fdfe28"
    },
    {
        "author": "释绍嵩",
        "paragraphs": [
            "笔端风雨发天悭，应有清名动九关。",
            "正直早年闻苦节，只今文翰许谁攀。"
        ],
        "title": "知府黄寺簿生日  其六",
        "id": "f3a55b53-e32d-4856-bcc2-ef441e9ae9e2"
    },
    {
        "author": "释绍嵩",
        "paragraphs": [
            "惠爱如春威似霜，家传活国有良方。",
            "平章风物诗无敌，玉唾银钩十万行。"
        ],
        "title": "知府黄寺簿生日  其七",
        "id": "29d0d102-42c7-4d44-88dc-dc90bcad3df9"
    },
    {
        "author": "释绍嵩",
        "paragraphs": [
            "从容此日见清规，玉佩琼琚杜拾遗。",
            "槜李转闻风教好，苍生从此得伸眉。"
        ],
        "title": "知府黄寺簿生日  其八",
        "id": "e6d64125-276f-4733-a636-92bd45f42c71"
    },
    {
        "author": "释绍嵩",
        "paragraphs": [
            "文星渐见射台星，仙籍高标第一名。",
            "为语邦人休眷恋，北门卧护要耆英。"
        ],
        "title": "知府黄寺簿生日  其九",
        "id": "4a77977d-5fe1-4cff-b316-8a0128d52556"
    },
    {
        "author": "释绍嵩",
        "paragraphs": [
            "自笑无机触事真，衰迟犹许望光尘。",
            "此邦若有诛茆地，乞借风波起涸鳞。"
        ],
        "title": "知府黄寺簿生日  其一○",
        "id": "ef7e6454-4fb4-4e67-b16c-675ec832e696"
    },
    {
        "author": "释绍嵩",
        "paragraphs": [
            "谷口残春黄鸟稀，野梅山杏暗芳菲。",
            "百千幽胜无人见，红白路花相杂飞。"
        ],
        "title": "口占",
        "id": "8eebc186-0ab5-4477-8b9b-095cea5c1e2a"
    },
    {
        "author": "释绍嵩",
        "paragraphs": [
            "三月西城淑景多，晓烟清露暗相和。",
            "晚钟未用催归客，闻道新亭更可过。"
        ],
        "title": "城西野行  其一",
        "id": "693e7794-1e0d-417a-8ba8-6b8121390f79"
    },
    {
        "author": "释绍嵩",
        "paragraphs": [
            "细草疎花自在春，悠悠烟水似天津。",
            "垂杨一径深深去，白鸟双飞不避人。"
        ],
        "title": "城西野行  其二",
        "id": "0d1abeb7-3f60-4540-9dcf-8936c2947133"
    },
    {
        "author": "释绍嵩",
        "paragraphs": [
            "飞花满眼句纵横，江上闲吟立又行。",
            "正是如今江上好，熏风尽日语流莺。"
        ],
        "title": "江上嬉行和永上人",
        "id": "b3357e67-29ee-4800-b660-bea45f173283"
    },
    {
        "author": "释绍嵩",
        "paragraphs": [
            "残骸已废自知休，少不愁穷老岂愁。",
            "坎止流行聊尔耳，一身随世作虚舟。"
        ],
        "title": "解嘲十绝呈浩西堂  其一",
        "id": "e4b62904-5ffe-45f3-8f3f-2679e7714823"
    },
    {
        "author": "释绍嵩",
        "paragraphs": [
            "世缘自觉逐时轻，可要王侯知姓名。",
            "未合白头今已白，知渠何事太忙生。"
        ],
        "title": "解嘲十绝呈浩西堂  其二",
        "id": "635c31e1-892f-4096-9667-b076c6cd16f8"
    },
    {
        "author": "释绍嵩",
        "paragraphs": [
            "江湖放浪未宁居，处世真同逐队鱼。",
            "但愿一生长若此，时清不问命何如。"
        ],
        "title": "解嘲十绝呈浩西堂  其三",
        "id": "503d8abe-9564-4b9e-88ac-5fec0222a078"
    },
    {
        "author": "释绍嵩",
        "paragraphs": [
            "可堪时序苦侵寻，留滞谁知此日心。",
            "万事转头如堕甑，忘怀未得是微吟。"
        ],
        "title": "解嘲十绝呈浩西堂  其四",
        "id": "164dcc3e-4cb8-40ae-92d4-acbf3ab298ea"
    },
    {
        "author": "释绍嵩",
        "paragraphs": [
            "中年养病只吟诗，心迹悬知两崛奇。",
            "莫笑吾侬躭此癖，镜中赢得鬓成丝。"
        ],
        "title": "解嘲十绝呈浩西堂  其五",
        "id": "e8e6f982-dcc3-4275-a5dd-b48771d34a1a"
    },
    {
        "author": "释绍嵩",
        "paragraphs": [
            "浩然南北与西东，自笑今为白发翁。",
            "毕竟浮生谩劳役，一场大梦到头空。"
        ],
        "title": "解嘲十绝呈浩西堂  其六",
        "id": "1c2afa9f-9c38-417b-b3b7-2e9a1a030899"
    },
    {
        "author": "释绍嵩",
        "paragraphs": [
            "𡼭巇世路九回肠，两鬓年深一镜霜。",
            "身事龙钟应是分，谁知贫乐异寻常。"
        ],
        "title": "解嘲十绝呈浩西堂  其七",
        "id": "f20249cf-4610-4d70-bfe7-70186fb0d096"
    },
    {
        "author": "释绍嵩",
        "paragraphs": [
            "不知经世竟如何，转看人情败意多。",
            "頼有好山供客眼，此生吾亦未蹉跎。"
        ],
        "title": "解嘲十绝呈浩西堂  其八",
        "id": "d6f9bab0-2b34-426d-a1c2-50f4a58a7588"
    },
    {
        "author": "释绍嵩",
        "paragraphs": [
            "杜门芳草与苍苔，况是囊无挑药财。",
            "莫汉劳生三十九，人间万事要寒灰。"
        ],
        "title": "解嘲十绝呈浩西堂  其九",
        "id": "453ace27-44ff-4c7a-a89e-74b728f0bd30"
    }
]