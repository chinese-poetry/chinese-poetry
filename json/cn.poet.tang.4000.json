[
    {
        "author": "陈嘉言",
        "paragraphs": [
            "公子申敬爱，携朋翫物华。",
            "人是平阳客，地即石崇家。",
            "水文生旧浦，风色满新花。",
            "日暮连归骑，长川照晚霞。"
        ],
        "title": "晦日宴高氏林亭",
        "id": "30a199ac-e508-46c2-b3ed-ecbcda4e4d81"
    },
    {
        "author": "陈嘉言",
        "paragraphs": [
            "高门引冠盖，下客抱支离。",
            "绮席珍羞满，文场翰藻摛。",
            "蓂华雕上月，柳色蔼春池。",
            "日斜归戚里，连骑勒金羁。"
        ],
        "title": "晦日重宴",
        "id": "d3098b52-2a7b-4e81-9afc-af4f6ed53817"
    },
    {
        "author": "陈嘉言",
        "paragraphs": [
            "今夜可怜春，河桥多丽人。",
            "宝马金为络，香车玉作轮。",
            "连手窥潘掾，分头看洛神。",
            "重城自不掩，出向小平津。"
        ],
        "title": "上元夜效小庾体",
        "id": "fb0abe69-b0e5-40d9-a852-5bddc6c38abf"
    },
    {
        "author": "周彦晖",
        "paragraphs": [
            "砌蓂收晦魄，津柳竞年华。",
            "既狎忘筌友，方淹投辖车。",
            "绮筵回舞雪，琼醑泛流霞。",
            "云低上天晚，丝雨带风斜。"
        ],
        "title": "晦日宴高氏林亭",
        "id": "d756f172-bcc6-4835-9efa-e3adc7c7d939"
    },
    {
        "author": "周彦晖",
        "paragraphs": [
            "春华归柳树，俯景落蓂枝。",
            "置驿铜街右，开筵玉浦陲。",
            "林烟含障密，竹雨带珠危。",
            "兴阑巾倒戴，山公下习池。"
        ],
        "title": "晦日重宴",
        "id": "bcb57f9c-5b88-42f7-8316-af64a2c96c8f"
    },
    {
        "author": "高峤",
        "paragraphs": [
            "飞观写春望，开宴坐汀沙。",
            "积溜含苔色，晴空荡日华。",
            "歌入平阳第，舞对石崇家。",
            "莫虑能骑马，投辖自停车。"
        ],
        "title": "晦日宴高氏林亭",
        "id": "da41a40c-8b63-4731-b03c-558d7cd45a96"
    },
    {
        "author": "高峤",
        "paragraphs": [
            "驾言寻凤侣，乘欢俯雁池。",
            "班荆逢旧识，斟桂喜深知。",
            "紫兰方出径，黄莺未啭枝。",
            "别有陶春日，青天云雾披。"
        ],
        "title": "晦日重宴",
        "id": "80b2953c-6047-49ee-88ee-d8d2b78aeb0c"
    },
    {
        "author": "刘友贤",
        "paragraphs": [
            "春来日渐赊，琴酒逐年华。",
            "欲向文通迳，先游武子家。",
            "池碧新流满，岩红落照斜。",
            "兴阑情未尽，步步惜风花。"
        ],
        "title": "晦日宴高氏林亭",
        "id": "f468053a-b4d5-48a8-ac27-b55ae8b8aeed"
    },
    {
        "author": "周思钧",
        "paragraphs": [
            "早春惊柳穟，初晦掩蓂华。",
            "骑出平阳里，筵开卫尉家。",
            "竹影含云密，池纹带雨斜。",
            "重惜林亭晚，上路满烟霞。"
        ],
        "title": "晦日宴高氏林亭",
        "id": "058bf120-30d8-44e1-9524-b4a78b2355f4"
    },
    {
        "author": "周思钧",
        "paragraphs": [
            "绮筵乘晦景，高宴下阳池。",
            "濯雨梅香散，含风柳色移。",
            "轻尘依扇落，流水入弦危。",
            "勿顾林亭晚，方欢云雾披。"
        ],
        "title": "晦日重宴",
        "id": "2b0cf16d-fcb1-4492-bb0a-cc771db42415"
    },
    {
        "author": "苏颋",
        "paragraphs": [
            "礼物斯具，乐章乃陈。",
            "谁其作主，皇考圣真。",
            "对越在天，圣明佐神。",
            "窅然汾上，厚泽如春。"
        ],
        "title": "祭汾阴乐章",
        "id": "d0924990-7f5e-4384-ad61-acae007f72f3"
    },
    {
        "author": "苏颋",
        "paragraphs": [
            "汉东不执象，河朔方鬬龙。",
            "夏灭渐宁乱，唐兴终奋庸。",
            "皇威正赫赫，兵气何匈匈。",
            "用武三川震，归淳六代醲。",
            "成皋覩王业，天下致人雍。",
            "即此巡于岱，曾孙受命封。"
        ],
        "title": "奉和圣制行次成皐途经先圣擒建德之所感而成诗应制",
        "id": "90ab168e-cf2f-4972-a5c6-70c8d5bca0e0"
    },
    {
        "author": "苏颋",
        "paragraphs": [
            "在昔尧舜禹，遗尘成典谟。",
            "圣皇东巡狩，况乃经此都。",
            "楼观纷迤逦，河山几萦纡。",
            "缅怀祖宗业，相继文武图。",
            "尚德既无险，观风谅有孚。",
            "岂如汾水上，箫鼓事游娱。"
        ],
        "title": "奉和圣制登蒲州逍遥楼应制",
        "id": "5a63ad8c-148a-46c0-8e0d-b52c32ca5b0c"
    },
    {
        "author": "苏颋",
        "paragraphs": [
            "隋运与天绝，生灵厌氛昏。",
            "圣期在宁乱，士马兴太原。",
            "立极万邦推，登庸四海尊。",
            "庆膺神武帝，业付皇曾孙。",
            "缅慕封唐道，追惟归沛魂。",
            "诏书感先义，典礼巡旧藩。",
            "高殿彩云合，春旗祥风翻。",
            "率西见汾水，奔北空塞垣。",
            "款曲童儿佐，依迟故老言。",
            "里颁慈惠赏，家受复除恩。",
            "下辇崇三教，建碑当九门。",
            "孝思敦至美，亿载奉开元。"
        ],
        "title": "奉和圣制过晋阳宫应制",
        "id": "3b0ef70c-ced6-49e9-a88e-4aef0f574f43"
    },
    {
        "author": "苏颋",
        "paragraphs": [
            "树德岂孤迈，降神良并出。",
            "伟兹廊庙桢，调彼盐梅实。",
            "正悦虞垂举，翻悲郑侨卒。",
            "同心不可忘，交臂何为失。",
            "清路荷前幸，明时称右弼。",
            "曾联野外游，尚记帷中密。",
            "新恸情莫遣，旧游词更述。",
            "空令还辱和，长叹知音日。"
        ],
        "title": "奉和姚令公温汤旧馆永怀故人卢公之作",
        "id": "1f2ccf48-722e-4c48-8ac0-f3c9a4662f00"
    },
    {
        "author": "苏颋",
        "paragraphs": [
            "朝上高楼上，俯见洛阳陌。",
            "摇荡吹花风，落英纷已积。",
            "美人不共此，芳好空所惜。",
            "揽镜尘网滋，当窗苔藓碧。",
            "缅怀在云汉，良愿暌枕席。",
            "翻似无见时，如何久为客。"
        ],
        "title": "和杜主簿春日有所思",
        "id": "a6cdc6ae-2328-4240-a0ea-4ea0812a7f2c"
    },
    {
        "author": "苏颋",
        "paragraphs": [
            "楚有章华台，遥遥云梦泽。",
            "复闻拥符传，及是收图籍。",
            "佳政在离人，能声寄侯伯。",
            "离怀朔风起，试望秋阴积。",
            "中路凄以寒，羣山霭将夕。",
            "伤心聊把袂，怊怅麒麟客。"
        ],
        "title": "饯郢州李使君",
        "id": "17c61854-cba7-4a56-969f-26c728cf5e60"
    },
    {
        "author": "苏颋",
        "paragraphs": [
            "永日奏文时，东风摇荡夕。",
            "浩然思乐事，翻复饯征客。",
            "淮水春流清，楚山暮云白。",
            "勿言行路远，所贵专城伯。"
        ],
        "title": "饯唐州高使君赴任",
        "id": "ae2f1f6f-6683-4d66-832f-ce7ec626d142"
    },
    {
        "author": "苏颋",
        "paragraphs": [
            "饮马胶川上，傍胶南趣密。",
            "林遥飞鸟迟，云去晴山出。",
            "落晖隐桑柘，秋原被花实。",
            "惨然游子寒，风露将萧瑟。"
        ],
        "title": "晓济胶川南入密界",
        "id": "2ee39294-5e69-4fbd-a697-f9c046f35808"
    },
    {
        "author": "苏颋",
        "paragraphs": [
            "暗发三泉山，穷秋听骚屑。",
            "北林夜鸣雨，南望晓成雪。",
            "祗咏北风凉，讵知南土热。",
            "沙溪忽沸渭，石道乍明灭。",
            "宛若银碛横，复如瑶台结。",
            "指程赋所恋，遇虞不遑歇。",
            "重纩濡莫解，悬旌冻犹揭。",
            "下奔泥栈榰，上觏云梯设。",
            "[搏]颊羸马顿，回眸惴人跌。",
            "憧憧往复还，心注思逾切。",
            "冉冉年将病，力困衰怠竭。",
            "天彭信方隅，地势诚斗绝。",
            "忝曳尚书履，叨兼使臣节。",
            "京坻有岁饶，亭障无边孽。",
            "归奏丹墀左，骞能俟来哲。"
        ],
        "title": "夜发三泉即事",
        "id": "fe1eeb16-6997-4a02-a38f-afaa462312dd"
    },
    {
        "author": "苏颋",
        "paragraphs": [
            "烦暑避蒸郁，居闲习高明。",
            "长风自远来，层阁有余清。",
            "散洒纳凉气，萧条遗世情。",
            "奈何夸大隐，终日系尘缨。"
        ],
        "title": "小园纳凉即事",
        "id": "79262d57-0081-46bb-891c-dd702fe98ba8"
    },
    {
        "author": "苏颋",
        "paragraphs": [
            "画舸疾如飞，遥遥泛夕晖。",
            "石黥吹浪隐，玉女步尘归。",
            "独有衔恩处，明珠在钓矶。"
        ],
        "title": "昆明池晏坐答王兵部珣三韵见示",
        "id": "8dc1017d-f8f9-43f8-b9a5-a5e3b52b0351"
    },
    {
        "author": "苏颋",
        "paragraphs": [
            "壮丽天之府，神明王者宅。",
            "大君乘飞龙，登彼复怀昔。",
            "圆阙朱光焰，横山翠微积。",
            "河汧流作表，县聚开成陌。",
            "即旧在皇家，维新具物华。",
            "云连所上居恒属，日更时中望不斜。",
            "三月沧池摇积水，万年青树缀新花。",
            "暴嬴国此尝图霸，霸业後仁先以诈。",
            "东破诸侯西入秦，咸阳北阪南渭津。",
            "诗书焚爇散学士，高阁奢踰娇美人。",
            "事往覆辀经远喻，春还按跸凭高赋。",
            "戎观爱力深惟省，越厌陈方何足务。",
            "清吹遥遥发帝台，宸文耿耿照天回。",
            "伯夷位事愚臣忝，喜奏声成凤鸟来。"
        ],
        "title": "奉和圣制春台望应制",
        "id": "9d609c55-0dae-4244-9c55-b52b32d3bd1a"
    },
    {
        "author": "苏颋",
        "paragraphs": [
            "君不见天津桥下东流水，南望龙门北朝市。",
            "杨柳青青宛地垂，桃红李白花参差。",
            "花参差，柳堪结，此时忆君心断绝。"
        ],
        "title": "长相思",
        "id": "ba3fa087-f937-4e13-a715-e3fa86225bd5"
    },
    {
        "author": "苏颋",
        "paragraphs": [
            "远游跻剑阁，长想属天台。",
            "万里隔三载，此邦余重来。",
            "音容旷不覩，梦寐殊悠哉。",
            "边郡饶藉藉，晚庭正回回。",
            "喜传上都封，因促傍吏开。",
            "向悟海盐客，已而梁木摧。",
            "变衣寝门外，挥涕少城隈。",
            "却记分明得，犹持委曲猜。",
            "师儒昔训奖，仲季时童孩。",
            "服义题书箧，邀欢泛酒杯。",
            "蹔令风雨散，仍迫岁时回。",
            "其道惟正直，其人信美偲。",
            "白头还作尉，黄绶固非才。",
            "可叹悬蛇疾，先贻问鵩灾。",
            "故乡闭穷壤，宿草生寒荄。",
            "零落九原去，蹉跎四序催。",
            "曩期冬赠橘，今哭夏成梅。",
            "执礼谁为赗，居常不徇财。",
            "北登嵔𡻱坂，东望姑苏台。",
            "天路本悬绝，江波复泝洄。",
            "念孤心易断，追往恨艰裁。",
            "不遂卿将伯，孰云陈与雷。",
            "吾衰亦如此，夫子复何哀。"
        ],
        "title": "蜀城哭台州乐安少府",
        "id": "519c3ae7-5ffa-41f9-b2a6-001e7d2b6dfb"
    },
    {
        "author": "苏颋",
        "paragraphs": [
            "晓入宜春苑，秾芳吐禁中。",
            "剪刀因裂素，妆粉为开红。",
            "彩异惊流雪，香饶点便风。",
            "裁成识天意，万物与花同。"
        ],
        "title": "立春日侍宴内出剪彩花应制",
        "id": "4fa0c22b-a7a2-4bed-aed2-b436bd5daf78"
    },
    {
        "author": "苏颋",
        "paragraphs": [
            "御道红旗出，芳园翠辇游。",
            "绕花开水殿，架竹起山楼。",
            "荷芰轻熏幄，鱼龙出负舟。",
            "宁知穆天子，空赋白云秋。"
        ],
        "title": "春日芙蓉园侍宴应制",
        "id": "61479e50-d043-4087-9210-ba372edd74e0"
    },
    {
        "author": "苏颋",
        "paragraphs": [
            "楼观空烟里，初年瑞雪过。",
            "苑花齐玉树，池水作银河。",
            "七日祥图启，千春御赏多。",
            "轻飞传彩胜，天上奉熏歌。"
        ],
        "title": "奉和圣制人日清晖阁宴羣臣遇雪应制",
        "id": "9ad7ac00-3e4f-4c29-ace7-aff39377ea36"
    },
    {
        "author": "苏颋",
        "paragraphs": [
            "灵媛乘秋发，仙装警夜催。",
            "月光窥欲渡，河色辨应来。",
            "机石天文写，针楼御赏开。",
            "窃观栖鸟至，疑向鹊桥回。"
        ],
        "title": "奉和七夕宴两仪殿应制",
        "id": "86d724ea-f6dc-4f4b-8343-39e155f5b21a"
    },
    {
        "author": "苏颋",
        "paragraphs": [
            "嘉会宜长日，高筵顺动时。",
            "晓光云外洗，晴色雨余滋。",
            "降鹤因韶德，吹花入御词。",
            "愿陪阳数节，亿万九秋期。"
        ],
        "title": "奉和九日幸临渭亭登高应制得时字",
        "id": "f8827ebc-e47d-455a-8613-c3ea71f88fa7"
    },
    {
        "author": "苏颋",
        "paragraphs": [
            "平明敞帝居，霰雪下凌虚。",
            "写月含珠缀，从风薄绮疏。",
            "年惊花絮早，春夜管弦初。",
            "已属云天外，欣承霈泽余。"
        ],
        "title": "游禁苑幸临渭亭遇雪应制",
        "id": "65a277a9-3b82-4b7a-838a-c4aa26155c8f"
    },
    {
        "author": "苏颋",
        "paragraphs": [
            "帝女出天津，和戎转罽轮。",
            "川经断肠望，地与析支邻。",
            "奏曲风嘶马，衔悲月伴人。",
            "旋知偃兵革，长是汉家亲。"
        ],
        "title": "奉和送金城公主适西蕃应制",
        "id": "0915a3d1-5af4-403b-a2c1-1872e5e40edd"
    },
    {
        "author": "苏颋",
        "paragraphs": [
            "仙跸御层氛，高高积翠分。",
            "岩声中谷应，天语半空闻。",
            "丰树连黄叶，函关入紫云。",
            "圣图恢宇县，歌赋小横汾。"
        ],
        "title": "奉和圣制登骊山高顶寓目应制",
        "id": "28c8f4bd-ab2e-4eff-89a2-f576e3f07c21"
    },
    {
        "author": "苏颋",
        "paragraphs": [
            "碧虚清吹下，蔼蔼入仙宫。",
            "松磴攀云绝，花源接涧空。",
            "受符邀羽使，传诀注香童。",
            "讵似闲居日，徒闻有顺风。"
        ],
        "title": "幸白鹿观应制",
        "id": "4e842aba-99c4-453a-9f01-57ebd48b37fe"
    },
    {
        "author": "苏颋",
        "paragraphs": [
            "洛邑通驰道，韩郊在属城。",
            "馆将花雨映，潭与竹声清。",
            "贤俊鸾栖棘，宾游马佩衡。",
            "愿言随狎鸟，从此濯吾缨。"
        ],
        "title": "题寿安王主簿池馆",
        "id": "94da5d2e-2dfb-4c37-b301-6fd888c2b46a"
    },
    {
        "author": "苏颋",
        "paragraphs": [
            "清道丰人望，乘时汉主游。",
            "恩晖随霰下，庆泽与云浮。",
            "泉暖惊银碛，花寒爱玉楼。",
            "鼎臣今有问，河伯且应留。"
        ],
        "title": "扈从温泉奉和姚令公喜雪",
        "id": "807b1a6b-4135-4f2d-8ab8-dd59e4cd8a88"
    },
    {
        "author": "苏颋",
        "paragraphs": [
            "鸣爵三农稔，勾龙百代神。",
            "运昌叨辅弼，时泰喜黎民。",
            "树缺池光近，云开日影新。",
            "生全应有地，长愿乐交亲。"
        ],
        "title": "秋社日崇让园宴得新字",
        "id": "d051f373-5d3a-4e30-8251-f2075e7be21f"
    },
    {
        "author": "苏颋",
        "paragraphs": [
            "南宫夙拜罢，东道昼游初。",
            "饮饯倾冠盖，传呼问里闾。",
            "树悲悬剑所，溪想钓璜余。",
            "明发辉光至，增荣驷马车。"
        ],
        "title": "奉和魏仆射秋日还乡有怀之作",
        "id": "cb85f47a-eeb7-4050-86c2-406673a49f9d"
    },
    {
        "author": "苏颋",
        "paragraphs": [
            "武[担]独苍然，坟山下玉泉。",
            "鳖灵时共尽，龙女事同迁。",
            "松柏衔哀处，幡花种福田。",
            "讵知留镜石，长与法轮圆。"
        ],
        "title": "武[担]山寺",
        "id": "aab0986c-763c-491e-bea2-a886fd7734ce"
    },
    {
        "author": "苏颋",
        "paragraphs": [
            "河尹政成期，为汾昔所推。",
            "不荣三入地，还美再临时。",
            "拥传云初合，闻莺日正迟。",
            "道傍多出饯，别有吏民思。"
        ],
        "title": "饯潞州陆长史再守汾州",
        "id": "6b86918e-abf0-4054-8971-7f20c434843f"
    },
    {
        "author": "苏颋",
        "paragraphs": [
            "茂礼雕龙昔，香名展骥初。",
            "水连南海涨，星拱北辰居。",
            "稍发仙人履，将题别驾舆。",
            "明年征拜入，荆玉不藏诸。"
        ],
        "title": "饯荆州崔司马",
        "id": "5bbdf15f-8b26-4b45-a853-1808fd830a70"
    },
    {
        "author": "苏颋",
        "paragraphs": [
            "陌上有光辉，披云向洛畿。",
            "赏来荣扈从，别至惜分飞。",
            "泉溜含风急，山烟带日微。",
            "茂曹今去矣，人物喜东归。"
        ],
        "title": "送吏部李侍郎东归得归字",
        "id": "4f5a747e-f805-4a32-936f-f41b11e561b0"
    },
    {
        "author": "苏颋",
        "paragraphs": [
            "汉室有英台，荀家宠俊才。",
            "九卿朝已入，三子暮同来。",
            "不授纶为草，还司鼎用梅。",
            "两京王者宅，驷马日应回。"
        ],
        "title": "送光禄姚卿还都",
        "id": "2b3dd1c8-9fe6-4f21-aeab-435e432ac5bd"
    },
    {
        "author": "苏颋",
        "paragraphs": [
            "闻道还沂上，因声寄洛滨。",
            "别时花欲尽，归处酒应春。",
            "聚散同行客，悲欢属故人。",
            "少年追乐地，遥赠一沾巾。"
        ],
        "title": "春晚送瑕丘田少府还任因寄洛中镜上人",
        "id": "1e534536-557a-4e3d-a0b0-67b23141b312"
    },
    {
        "author": "苏颋",
        "paragraphs": [
            "旧国才因地，当朝史命官。",
            "遗文征阙简，还思采芳兰。",
            "传发关门候，觞称邑里欢。",
            "早持京副入，旋伫洛书刊。"
        ],
        "title": "送贾起居奉使入洛取图书因便拜觐",
        "id": "a03f7eb5-f9e6-4298-8a54-f5cf9f65d477"
    },
    {
        "author": "苏颋",
        "paragraphs": [
            "朝闻讲艺余，晨省拜恩初。",
            "训胄尊庠序，荣亲耀里闾。",
            "朱丹华毂送，斑白绮筵舒。",
            "江上春流满，还应荐跃鱼。"
        ],
        "title": "送常侍舒公归觐",
        "id": "f0648fc4-6617-4e82-94d7-2390a914685a"
    },
    {
        "author": "苏颋",
        "paragraphs": [
            "危途晓未分，驱马傍江濆。",
            "滴滴泣花露，微微出岫云。",
            "松梢半吐月，萝翳渐移曛。",
            "旅客肠应断，吟猿更使闻。"
        ],
        "title": "兴州出行",
        "id": "40f282ed-ccad-4b94-9c7a-f8e4045148b5"
    },
    {
        "author": "苏颋",
        "paragraphs": [
            "海外秋鹰击，霜前旅雁归。",
            "边风思鞞鼓，落日惨旌麾。",
            "浦暗渔舟入，川长猎骑稀。",
            "客悲逢薄暮，况乃事戎机。"
        ],
        "title": "边秋薄暮",
        "id": "af75693d-cb7b-4e74-8e41-a66cb930fd94"
    },
    {
        "author": "苏颋",
        "paragraphs": [
            "传置远山蹊，龙钟蹴涧泥。",
            "片阴常作雨，微照已生霓。",
            "鬓髪愁氛换，心情险路迷。",
            "方知向蜀者，偏识子规啼。"
        ],
        "title": "晓发方骞驿",
        "id": "b419a2f7-bcdc-4387-8973-84546a1f62b0"
    },
    {
        "author": "苏颋",
        "paragraphs": [
            "三月松作花，春行日渐赊。",
            "竹障山鸟路，藤蔓野人家。",
            "透石飞梁下，寻云绝磴斜。",
            "此中谁与乐，挥涕语年华。"
        ],
        "title": "经三泉路作",
        "id": "7f094723-d83a-4c36-a327-dcfd96594b9e"
    },
    {
        "author": "苏颋",
        "paragraphs": [
            "彤管承师训，青圭备礼容。",
            "孟孙家代宠，元女国朝封。",
            "柔轨题贞顺，闲规赋肃雍。",
            "宁知落照尽，霜吹入悲松。"
        ],
        "title": "故高安大长公主挽词",
        "id": "d31bcf3f-9b75-4500-a914-bde28efb10b2"
    },
    {
        "author": "苏颋",
        "paragraphs": [
            "宠赠追胡广，亲临比贺循。",
            "几闻投剑客，多会服缌人。",
            "草闭坟将古，松阴地不春。",
            "二陵犹可望，存殁有忠臣。"
        ],
        "title": "赠司徒豆卢府君挽词",
        "id": "a5e7d553-f748-43f2-9589-d01507371bb2"
    },
    {
        "author": "苏颋",
        "paragraphs": [
            "阳翟疏丰构，临平演庆源。",
            "学筵尊授几，儒服宠乘轩。",
            "审谕留中密，开陈与上言。",
            "徂晖一不借，空有赐东园。"
        ],
        "title": "故右散骑常侍舒国公褚公挽词",
        "id": "12e0da1f-558e-4632-a50d-74c4cad68f4b"
    },
    {
        "author": "苏颋",
        "paragraphs": [
            "主第山门起灞川，宸游风景入初年。",
            "凤皇楼下交天仗，乌鹊桥头敞御筵。",
            "往往花间逢彩石，时时竹里见红泉。",
            "今朝扈跸平阳馆，不羡乘槎云汉边。"
        ],
        "title": "奉和初春幸太平公主南庄应制",
        "id": "93baa0bf-4a69-4c0e-9431-c0b06e4d490c"
    },
    {
        "author": "苏颋",
        "paragraphs": [
            "东望望春春可怜，更逢晴日柳含烟。",
            "宫中下见南山尽，城上平临北斗悬。",
            "细草徧承回辇处，轻花微落奉觞前。",
            "宸游对此欢无极，鸟咔声声入管弦。"
        ],
        "tags": [
            "歌颂",
            "春天",
            "宴会",
            "赞美"
        ],
        "title": "奉和春日幸望春宫应制",
        "id": "ba5e2fdc-3d12-4e3e-b73a-89b9c4393459"
    },
    {
        "author": "苏颋",
        "paragraphs": [
            "疏龙磴道切昭回，建凤旗门绕帝台。",
            "七叶仙蓂依月吐，千株御柳拂烟开。",
            "初年竞贴宜春胜，长命先浮献寿杯。",
            "是日皇灵知窃幸，羣心就捧大明来。"
        ],
        "title": "人日重宴大明宫恩赐彩缕人胜应制",
        "id": "08d15bf8-930d-4f71-93dc-dc0c4fd3febb"
    },
    {
        "author": "苏颋",
        "paragraphs": [
            "骎骎羽骑历城池，帝女楼台向晚披。",
            "雾洒旌旗云外出，风回岩岫雨中移。",
            "当轩半落天河水，绕径全低月树枝。",
            "箫鼓宸游陪宴日，和鸣双凤喜来仪。"
        ],
        "title": "侍宴安乐公主山庄应制",
        "id": "9d6bbaa2-2896-4921-a8de-ba8a965682b4"
    },
    {
        "author": "苏颋",
        "paragraphs": [
            "降鹤池前回步辇，栖鸾树杪出行宫。",
            "山光积翠遥疑逼，水态含青近若空直视天河垂象外，俯窥京室画图中。",
            "皇欢未使恩波极，日暮楼船更起风。"
        ],
        "title": "兴庆池侍宴应制",
        "id": "55580d53-8836-4f3c-bcfd-d8f96c576727"
    },
    {
        "author": "苏颋",
        "paragraphs": [
            "东岳封回宴洛京，西墉通晚会公卿。",
            "楼台绝胜宜春苑，灯火还同不夜城。",
            "正覩人间朝市乐，忽闻天上管弦声。",
            "酺来万舞羣臣醉，喜戴千年圣主明。"
        ],
        "tags": [
            "泰山"
        ],
        "title": "广达楼下夜侍酺宴应制",
        "id": "cb753059-30e7-4c32-8c89-88fe16a45eda"
    },
    {
        "author": "苏颋",
        "paragraphs": [
            "西京凤邸跃龙泉，佳气休光镇在天。",
            "轩后雾图今已得，秦王水剑昔常传。",
            "恩鱼不入昆明钓，瑞鹤长如太液仙。",
            "愿侍巡游同旧里，更闻箫鼓济楼船。"
        ],
        "title": "龙池乐章",
        "id": "4313e81d-cd01-467a-a3ef-9fa52d77517c"
    },
    {
        "author": "苏颋",
        "paragraphs": [
            "翠辇红旗出帝京，长杨鄠杜昔知名。",
            "云山一一看皆美，竹树萧萧画不成。",
            "羽骑将过持袂拂，香车欲度卷帘行。",
            "汉家曾草巡游赋，何似今来应圣明。"
        ],
        "title": "扈从鄠杜间奉呈刑部尚书舅崔黄门马常侍",
        "id": "365b7d0d-905e-4ea9-ac8e-2ed7f8fd8198"
    },
    {
        "author": "苏颋",
        "paragraphs": [
            "昔日尝闻公主第，今时变作列仙家。",
            "池傍坐客穿丛筱，树下游人扫落花。",
            "雨雪长疑向函谷，山泉直似到流沙。",
            "君还洛邑分明记，此处同来阅岁华。"
        ],
        "title": "景龙观送裴士曹",
        "id": "54aa2552-b98a-4db2-81b0-108ae32fa263"
    },
    {
        "author": "苏颋",
        "paragraphs": [
            "直省清华接建章，向来无事日犹长。",
            "花间燕子栖鳷鹊，竹下鹓雏绕凤皇。",
            "内史通宵承紫诰，中人落晚爱红妆。",
            "别离不惯无穷忆，莫误卿卿学太常。"
        ],
        "title": "春晚紫微省直寄内",
        "id": "f11dba11-b96d-45d6-9b7f-b02014f9e204"
    },
    {
        "author": "苏颋",
        "paragraphs": [
            "双流脉脉锦城开，追饯年年往复回。",
            "秪道歌谣迎半刺，徒闻礼数揖中台。",
            "黄莺急啭春风尽，斑马长嘶落景催。",
            "莫怆分飞岐路别，还当奏最掖垣来。"
        ],
        "title": "赠彭州权别驾",
        "id": "56711abb-01e3-4d70-9029-039eff2d7cf7"
    },
    {
        "author": "苏颋",
        "paragraphs": [
            "子推山上歌龙罢，定国门前结驷来。",
            "始覩元昆锵玉至，旋闻季子佩刀回。",
            "晴花处处因风起，御柳条条向日开。",
            "自有长筵欢不极，还将彩服咏南陔。"
        ],
        "title": "寒食宴于中舍别驾兄弟宅",
        "id": "0b7ee52d-3960-438f-9bbd-256316f881ed"
    },
    {
        "author": "苏颋",
        "paragraphs": [
            "蜀王望蜀旧台前，九日分明见一川。",
            "北料乡关方自此，南辞城郭复依然。",
            "青松系马攒岩畔，黄菊留人籍道边。",
            "自昔登临湮灭尽，独闻忠孝两能传。"
        ],
        "title": "九月九日望蜀台",
        "id": "c9fe5006-1e41-43ae-9e89-87af8b4a8e72"
    },
    {
        "author": "苏颋",
        "paragraphs": [
            "炎历事边陲，昆明始凿池。",
            "豫游光後圣，征战罢前规。",
            "霁色清珍宇，年芳入锦陂。",
            "御杯兰荐叶，仙仗柳交枝。",
            "二石分河泻，双珠代月移。",
            "微臣比翔泳，恩广自无涯。"
        ],
        "title": "奉和晦日幸昆明池应制",
        "id": "c59b1912-b88d-452b-8bf5-7b3a95b0acae"
    },
    {
        "author": "苏颋",
        "paragraphs": [
            "尚书列侯第，外戚近臣家。",
            "飞栋临青绮，回舆转翠华。",
            "日交当户树，泉漾满池花。",
            "圆顶图嵩石，方流拥魏沙。",
            "豫游今听履，侍从昔鸣笳。",
            "自有天文降，无劳访海槎。"
        ],
        "title": "奉和圣制幸礼部尚书窦希玠宅应制",
        "id": "fb2b4199-42cb-4eee-b932-10415d968fc8"
    },
    {
        "author": "苏颋",
        "paragraphs": [
            "摐金寒野霁，步玉晓山幽。",
            "帝幄期松子，臣庐访葛侯。",
            "百工征往梦，七圣扈来游。",
            "斗柄乘时转，台阶捧日留。",
            "树重岩籁合，泉迸水光浮。",
            "石径喧朝履，璜溪拥钓舟。",
            "恩如犯星夜，欢拟济河秋。",
            "不学尧年隐，空令傲许由。"
        ],
        "title": "奉和幸韦嗣立山庄应制",
        "id": "3bd5d5a6-1ada-4373-ab13-591df02ce060"
    },
    {
        "author": "苏颋",
        "paragraphs": [
            "肃肃金殿里，招贤固在兹。",
            "锵锵石渠内，序拜亦同时。",
            "宴锡欢谈道，文成贵说诗。",
            "用儒今作相，敦学旧为师。",
            "下际天光近，中来帝渥滋。",
            "国朝良史载，能事日论思。"
        ],
        "title": "奉和圣制送张说上集贤学士赐宴得兹字",
        "id": "ad745180-13c0-4169-8cda-0ced3fbc997f"
    },
    {
        "author": "苏颋",
        "paragraphs": [
            "朝望莲华岳，神心就日来。",
            "晴观五千仞，仙掌拓山开。",
            "受命金符叶，过祥玉瑞陪。",
            "雾披乘鹿见，云起驭龙回。",
            "偃树枝封雪，残碑石冐苔。",
            "圣皇惟道契，文字勒岩隈。"
        ],
        "tags": [
            "华山"
        ],
        "title": "奉和圣制途经华岳应制",
        "id": "e492e2c4-7708-4cef-bf2f-dfea76a4b675"
    },
    {
        "author": "苏颋",
        "paragraphs": [
            "河流无日夜，河上有神仙。",
            "辇路曾经此，坛场即宛然。",
            "下疑成洞穴，高若在空烟。",
            "善物遗方外，和光绕道边。",
            "事因周史得，言与汉王传。",
            "喜属膺期圣，邦家业又玄。"
        ],
        "title": "奉和圣制经河上公庙应制",
        "id": "de3bde44-ca15-4ad2-a27f-6b17e90a8503"
    },
    {
        "author": "苏颋",
        "paragraphs": [
            "雨施巡方罢，云从训俗回。",
            "密途汾水卫，清跸晋郊陪。",
            "寒着山边尽，春当日下来。",
            "御祠玄鸟应，仙仗绿杨开。",
            "作颂音传雅，观文色动台。",
            "更知西向乐，宸藻协盐梅。"
        ],
        "title": "奉和圣制答张说出雀鼠谷",
        "id": "5200f73a-f7ce-46d6-a3ab-d0c8d4c3e27b"
    },
    {
        "author": "苏颋",
        "paragraphs": [
            "乐游光地选，酺饮庆天从。",
            "座密千官盛，场开百戏容。",
            "绿塍际山尽，缇幕倚云重。",
            "下上花齐发，周回柳遍浓。",
            "夺晴纷剑履，喧听杂歌钟。",
            "日晚衔恩散，尧人倂可封。"
        ],
        "title": "奉和恩赐乐游园宴应制",
        "id": "af16bdfe-2ca4-411d-ad24-a7ac357266eb"
    },
    {
        "author": "苏颋",
        "paragraphs": [
            "露渥洒云霄，天官次斗杓。",
            "昆明四十里，空水极晴朝。",
            "雁似衔红叶，鲸疑喷海潮。",
            "翠山来彻底，白日去回标。",
            "泳广渔杈溢，浮深妓舫摇。",
            "饱恩皆醉止，合舞共歌尧。"
        ],
        "title": "恩制尚书省僚宴昆明池同用尧字",
        "id": "9c880c6d-5286-4bf3-a293-ed05633bbfde"
    },
    {
        "author": "苏颋",
        "paragraphs": [
            "北风吹早雁，日夕渡河飞。",
            "气冷胶应折，霜明草正腓。",
            "老臣帷幄筭，元宰庙堂机。",
            "饯饮回仙跸，临戎解御衣。",
            "军装乘晓发，师律候春归。",
            "方伫勋庸盛，天词降紫微。"
        ],
        "title": "奉和圣制幸望春宫送[朔方]大总管张仁亶",
        "id": "1e011e4f-6575-4716-8175-2ebf164df6c1"
    },
    {
        "author": "苏颋",
        "paragraphs": [
            "北山东入海，驰道上连天。",
            "顺动三光柱，登临万象悬。",
            "俛观河内邑，平指洛阳川。",
            "按跸夷关险，张旗亘井泉。",
            "晓岩中警柝，春事下搜田。",
            "德重周王问，歌轻汉后传。",
            "宸游铺令典，睿思起芳年。",
            "愿以封书奏，回銮禅肃然。"
        ],
        "title": "奉和圣制登太行山中言志应制",
        "id": "272d85a9-94b0-4804-9198-41d061854210"
    },
    {
        "author": "苏颋",
        "paragraphs": [
            "宝贤不遗俊，台阁尽鹓鸾。",
            "未若调人切，其如简帝难。",
            "上才膺出典，中旨念分官。",
            "特以专城贵，深惟列郡安。",
            "政行思务本，风靡属胜残。",
            "有令田知急，无分狱在宽。",
            "至言题睿札，殊渥洒仙翰。",
            "诏饯三台降，朝荣万国欢。",
            "举杯临水发，张乐拥桥观。",
            "式伫东封会，锵锵检玉坛。"
        ],
        "title": "奉和圣制漕桥东送新除岳牧",
        "id": "ed6c933e-4db0-45b9-baba-6994d97cd657"
    },
    {
        "author": "苏颋",
        "paragraphs": [
            "潞国临淄邸，天王别驾舆。",
            "出潜离隐际，小往大来初。",
            "东陆行春典，南阳即旧居。",
            "约川星罕驻，扶道日旗舒。",
            "云覆连行在，风回助扫除。",
            "木行城邑望，皋落土田疏。",
            "昔试邦兴后，今过俗徯予。",
            "示威宁校猎，崇让不陈鱼。",
            "府吏趋宸扆，乡耆捧帝车。",
            "帐倾三饮处，闲整六飞余。",
            "盛业铭汾鼎，昌期应洛书。",
            "愿陪歌赋末，留比蜀相如。"
        ],
        "title": "奉和圣制途次旧居应制",
        "id": "93d311bc-2861-4a45-81ed-85d07b55236d"
    },
    {
        "author": "苏颋",
        "paragraphs": [
            "帝迹奚其远，皇符之所崇。",
            "敬时尧务作，尽力禹称功。",
            "赫赫惟元后，经营自左冯。",
            "变芜秔稻实，流恶水泉通。",
            "国阜犹前豹，人疲讵昔熊。",
            "黄图巡沃野，清吹入离宫。",
            "是阅京坻富，仍观都邑雄。",
            "凭轩一何绮，积溜写晴空。",
            "礼节家安外，和平俗在中。",
            "见龙垂渭北，辞雁指河东。",
            "睿思方居镐，宸游若饮丰。",
            "宁夸子云从，秪为猎扶风。"
        ],
        "title": "奉和圣制至长春宫登楼望稼穑之作",
        "id": "26a4d85b-8ed4-4c17-b919-da5f41bbd8b5"
    },
    {
        "author": "苏颋",
        "paragraphs": [
            "重岩载看美，分塔起层标。",
            "蜀守经涂处，巴人作礼朝。",
            "地疑三界出，空是六尘销。",
            "卧石铺苍藓，行塍覆绿条。",
            "岁年书有记，非为学题桥。"
        ],
        "title": "利州北佛龛前重于去岁题处作",
        "id": "724a9d0c-014d-4994-81df-aea98fa83af3"
    },
    {
        "author": "苏颋",
        "paragraphs": [
            "结庐东城下，直望江南山。",
            "青霭远相接，白云来复还。",
            "拂筵红藓上，开幔绿条间。",
            "物应春偏好，情忘趣转闲。",
            "宪臣饶美度，联事惜徂颜。",
            "有酒空盈酌，高车不可攀。"
        ],
        "title": "闲园即事寄韦侍郎",
        "id": "099ec5b8-1b41-4c45-81f1-c673e9ce9e22"
    },
    {
        "author": "苏颋",
        "paragraphs": [
            "虹旗映绿荑，春仗汉丰西。",
            "侍跸浮清渭，扬舲降紫泥。",
            "近临钧石地，遥指钓璜溪。",
            "岸转帆飞疾，川平棹举齐。",
            "傅舟来是用，轩驭往应迷。",
            "兴阕菱歌动，沙洲乱夕鹥。"
        ],
        "title": "扈从温泉同紫微黄门羣公泛渭川得齐字",
        "id": "a75e85c5-a231-4575-a312-6b170f3fa3ad"
    },
    {
        "author": "苏颋",
        "paragraphs": [
            "劲虏欲南窥，扬兵护朔陲。",
            "赵尧宁易印，邓禹即分麾。",
            "野饯回三杰，军谋用六奇。",
            "云边愁出塞，日下怆临岐。",
            "拔剑行人舞，挥戈战马驰。",
            "明年麟阁上，充国画于斯。"
        ],
        "title": "饯赵尚书摄御史大夫赴朔方军",
        "id": "3da2e839-9417-462d-9c76-41208552f0a3"
    },
    {
        "author": "苏颋",
        "paragraphs": [
            "旌节指巴岷，年年行且巡。",
            "暮来青嶂宿，朝去绿江春。",
            "鱼贯梁缘马，猿奔树息人。",
            "邑祠犹是汉，溪道即名陈。",
            "旧史饶迁谪，恒情厌苦辛。",
            "宁知报恩者，天子一忠臣。"
        ],
        "title": "晓发兴州入陈平路",
        "id": "a91f7e21-a29e-4858-a43f-fe2b6599d29b"
    },
    {
        "author": "苏颋",
        "paragraphs": [
            "右地接龟沙，中朝任虎牙。",
            "然明方改俗，去病不为家。",
            "将礼登坛盛，军容出塞华。",
            "朔风摇汉鼓，边马思胡笳。",
            "旗合无邀正，冠危有触邪。",
            "当看劳还日，及此御沟花。"
        ],
        "title": "同饯阳将军兼源州都督御史中丞",
        "id": "f178e58c-a5f5-4d73-bd2f-d98d41204804"
    },
    {
        "author": "苏颋",
        "paragraphs": [
            "辇路岐山曲，储胥渭水湄。",
            "教成提将鼓，礼备植虞旗。",
            "不取从畋乐，先流去杀慈。",
            "舜韶同舞日，汤祝尽飞时。",
            "物应阳和施，人知雨露私。",
            "何如穆天子，七萃几劳师。"
        ],
        "title": "扈从凤泉和崔黄门喜恩旨解严罢围之作",
        "id": "53f759c4-6146-4875-b3c1-95d266ca4c0b"
    },
    {
        "author": "苏颋",
        "paragraphs": [
            "帘栊上夜钩，清列听更筹。",
            "忽共鸡枝老，还如骑省秋。",
            "循庭喜三入，对渚忆双游。",
            "紫绂名初拜，黄缣迹尚留。",
            "月舒当北幌，云赋直东楼。",
            "恩渥迷天施，童蒙慰我求。",
            "迟君台鼎节，闻义一承流。"
        ],
        "title": "秋夜寓直中书呈黄门舅",
        "id": "480b2056-f256-430e-abd4-80a36e93da35"
    },
    {
        "author": "苏颋",
        "paragraphs": [
            "独好中林隐，先期上月春。",
            "闲花傍户落，喧鸟逼檐驯。",
            "寂寞东坡叟，传呼北里人。",
            "在山琴易调，开瓮酒归醇。",
            "伫望应三接，弥留忽几旬。",
            "不疑丹火变，空负绿条新。",
            "鬬蚁闻常日，歌龙值此辰。",
            "其如众君子，嘉会阻清尘。"
        ],
        "title": "先是新昌小园期京兆尹一访兼郎官数子自顷沈痾年复一年兹愿不果率然成章",
        "id": "1487f6ef-f90d-400f-9ad0-8a9d88da3d64"
    },
    {
        "author": "苏颋",
        "paragraphs": [
            "怨暑时云谢，愆阳泽暂偏。",
            "鼎陈从祀日，钥动问刑年。",
            "绛服龙雩寝，玄冠马使旋。",
            "作霖期傅说，为旱听周宣。",
            "河岳阴符启，星辰暗檄传。",
            "浮凉吹景气，飞动洒空烟。",
            "飒飒将秋近，沈沈与暝连。",
            "分湍泾水石，合颖雍州田。",
            "德施超三五，文雄赋十千。",
            "及斯何以乐，明主敬人天。"
        ],
        "title": "奉和马常侍寺中之作",
        "id": "a165caa5-f3fe-4b51-accf-1f7db97acaef"
    },
    {
        "author": "苏颋",
        "paragraphs": [
            "二月韶春半，三空霁景初。",
            "献来应有受，灭尽竟无余。",
            "化迹传官寺，归诚谒梵居。",
            "殿堂花覆席，观阁柳垂疏。",
            "共命枝间鸟，长生水上鱼。",
            "问津窥彼岸，迷路得真车。",
            "行密幽关静，谈精俗态祛。",
            "稻麻欣所遇，蓬箨怆焉如。",
            "不驻秦京陌，还题蜀郡舆。",
            "爱离方自此，回望独踌躇。"
        ],
        "title": "慈恩寺二月半寓言",
        "id": "20c343cd-8de3-4ad3-af44-daf643332804"
    },
    {
        "author": "苏颋",
        "paragraphs": [
            "闻道降纶书，为邦建彩旟。",
            "政凭循吏往，才以贵卿除。",
            "词赋良无敌，声华蔼有余。",
            "荣承四岳後，请绝五天初。",
            "关路通秦壁，城池接晋墟。",
            "撰期行子赋，分典列侯居。",
            "别望喧追饯，离言系惨舒。",
            "平芜寒蛬乱，乔木夜蝉疎。",
            "寥泬秋先起，推移月向诸。",
            "旧交何以赠，客至待烹鱼。"
        ],
        "title": "饯泽州卢使君赴任",
        "id": "a0433bf7-1dbe-4210-806a-756115c8d7b8"
    },
    {
        "author": "苏颋",
        "paragraphs": [
            "京国自携手，同途欣解颐。",
            "情言正的的，春物宛迟迟。",
            "忽背雕戎役，旋瞻获宝祠。",
            "蜀城余出守，吴岳尔归思。",
            "欢惬更伤此，眷殷殊念兹。",
            "扬麾北林径，跂石南涧湄。",
            "中作壶觞饯，回添道路悲。",
            "数花临磴日，百草覆田时。",
            "有美同人意，无为行子辞。",
            "酣歌拔剑起，毋是答恩私。"
        ],
        "title": "陈仓别陇州司户李维深",
        "id": "a47d71c5-8702-4005-89aa-c9d0d59d22a2"
    },
    {
        "author": "苏颋",
        "paragraphs": [
            "戏藻嘉鱼乐，栖梧见凤飞。",
            "类从皆有召，声应乃无违。",
            "美价逢时出，奇才选众稀。",
            "避堂贻後政，扫第发前几。",
            "出曳仙人履，还熏侍女衣。",
            "省中何赫奕，庭际满芳菲。",
            "吏部端清鉴，丞郎肃紫机。",
            "会心歌咏是，回迹宴言非。",
            "北寺邻玄阙，南城写翠微。",
            "参差交隐见，髣髴接光辉。",
            "宾序尝柔德，刑孚已霁威。",
            "巨源林下契，不速自同归。"
        ],
        "title": "奉和崔尚书赠大理陆卿鸿胪刘卿见示之作",
        "id": "c4590f29-ee39-4a77-8a9a-ee7b2d5a93e4"
    },
    {
        "author": "苏颋",
        "paragraphs": [
            "奕奕轻车至，清晨朝未央。",
            "未央在霄极，中路视咸阳。",
            "委曲汉京近，周回秦塞长。",
            "日华动泾渭，天翠合岐梁。",
            "五丈旌旗色，百层枌橑光。",
            "东连归马地，南指鬬鸡场。",
            "晴壑照金戺，秋云含璧珰。",
            "由余窥霸国，萧相奉兴王。",
            "功役隐不见，颂声存复扬。",
            "权宜珍构绝，圣作宝图昌。",
            "在德期巢燧，居安法禹汤。",
            "冢卿才顺美，多士赋成章。",
            "价重三台俊，名超百郡良。",
            "焉知掖垣下，陈力自迷方。"
        ],
        "tags": [
            "终南山"
        ],
        "title": "敬和崔尚书大明朝堂雨後望终南山见示之作",
        "id": "e2f7d463-77d1-4621-99de-0bb7d75c04ad"
    },
    {
        "author": "苏颋",
        "paragraphs": [
            "恻矣南邻问，冥然东岱幽。",
            "里闬宁相杵，朝叹忽迁舟。",
            "君心惟伯仲，吾人复款游。",
            "对连时亦早，交喜岁纔周。",
            "序发扶阳赠，文因司寇酬。",
            "讵期危露尽，相续逝川流。",
            "卧疾无三吊，居闲有百忧。",
            "振风吟鼓夕，明月照帷秋。",
            "藓驳题诗馆，杨疎奏伎楼。",
            "共将歌笑叹，转为弟兄留。",
            "感物存如梦，观生去若浮。",
            "余非忘情者，雪涕报林丘。"
        ],
        "title": "夜闻故梓州韦使君明当引绋感而成章",
        "id": "4e16cfd7-779f-499d-8981-4c18bcb2f103"
    },
    {
        "author": "苏颋",
        "paragraphs": [
            "宸游经上苑，羽猎向闲田。",
            "狡兔初迷窟，纤骊讵着鞭。",
            "三驱仍百步，一发遂双连。",
            "影射含霜草，魂消向月弦。",
            "欢声动寒木，喜气满晴天。",
            "那似陈王意，空随乐府篇。"
        ],
        "title": "御箭连中双兔",
        "id": "cafb9d75-dac5-44e1-8cab-378fadc05fe0"
    },
    {
        "author": "苏颋",
        "paragraphs": [
            "在德何夷险，观风复往还。",
            "自能同善闭，中路可无关。"
        ],
        "title": "奉和圣制过潼津关",
        "id": "e82534a1-6ce6-4bc3-95d0-1dae1fd46926"
    },
    {
        "author": "苏颋",
        "paragraphs": [
            "玉关征戍久，空闺人独愁。",
            "寒露湿青苔，别来蓬鬓秋。"
        ],
        "title": "山鹧鸪词二首 一",
        "id": "073133f4-f34c-44ec-acb2-660756d928a1"
    },
    {
        "author": "苏颋",
        "paragraphs": [
            "人坐青楼晚，莺语百花时。",
            "愁多人易老，断肠君不知。"
        ],
        "title": "山鹧鸪词二首 二",
        "id": "06f70a3e-e6da-4a66-b6b9-bb42a35b51ed"
    },
    {
        "author": "苏颋",
        "paragraphs": [
            "北风吹白云，万里渡河汾。",
            "心绪逢摇落，秋声不可闻。"
        ],
        "tags": [
            "抒情",
            "秋天",
            "咏史"
        ],
        "title": "汾上惊秋",
        "id": "e1ba6888-e597-44f5-bd3d-bff5269c01ef"
    },
    {
        "author": "苏颋",
        "paragraphs": [
            "息燕归檐静，飞花落院闲。",
            "不愁愁自着，谁道忆乡关。"
        ],
        "title": "山驿闲卧即事",
        "id": "d64caa29-2d76-4651-a114-b97b4c9b4653"
    },
    {
        "author": "苏颋",
        "paragraphs": [
            "岁穷惟益老，春至却辞家。",
            "可惜东园树，无人也作花。"
        ],
        "title": "将赴益州题小园壁",
        "id": "af472b91-a1ce-4f19-8805-abb0874944b7"
    },
    {
        "author": "苏颋",
        "paragraphs": [
            "怀印喜将归，窥巢恋且依。",
            "自知栖不定，还欲向南飞。"
        ],
        "title": "咏礼部尚书厅後鹊",
        "id": "af3332e9-634d-45e6-a849-faf191b1b666"
    },
    {
        "author": "苏颋",
        "paragraphs": [
            "兔子死兰弹，持来挂竹竿。",
            "试将明镜照，何异月中看。"
        ],
        "title": "咏死兔",
        "id": "3e4e4695-e506-4cda-8fbb-b9bdf36e37c4"
    },
    {
        "author": "苏颋",
        "paragraphs": [
            "车如流水马如龙，仙使高台十二重。",
            "天上初移衡汉匹，可怜歌舞夜相从。"
        ],
        "title": "夜宴安乐公主新宅",
        "id": "c189fa3a-1dba-46dc-a331-5b3858244833"
    },
    {
        "author": "苏颋",
        "paragraphs": [
            "桃花灼灼有光辉，无数成蹊点更飞。",
            "为见芳林含笑待，遂同温树不言归。"
        ],
        "title": "侍宴桃花园咏桃花应制",
        "id": "b08a0438-59c1-465f-8726-137def260b0a"
    },
    {
        "author": "苏颋",
        "paragraphs": [
            "树色参差隐翠微，泉流百尺向空飞。",
            "传闻此处投竿住，遂使兹辰扈跸归。"
        ],
        "title": "奉和圣制幸韦嗣立庄应制",
        "id": "02e90122-c223-4ddd-aeca-44a4738a23e7"
    },
    {
        "author": "苏颋",
        "paragraphs": [
            "散骑金貂服彩衣，松花水上逐春归。",
            "悬知邑里遥相望，事主荣亲代所稀。"
        ],
        "title": "重送舒公",
        "id": "4bcf6a35-c030-4300-8456-c73468bed27b"
    },
    {
        "author": "苏颋",
        "paragraphs": [
            "飞埃结红雾，游盖飘青云。",
            "指如十挺墨，耳似两张匙。",
            "丑虽有足，甲不全身。",
            "见君无口，知伊少人。"
        ],
        "title": "句",
        "id": "960b0f7c-d350-46a9-a562-6f9c11924001"
    },
    {
        "author": "姜晞",
        "paragraphs": [
            "灵沼萦回邸第前，浴日涵春写曙天。",
            "始见龙台升凤阙，应如霄汉起神泉。",
            "石匮渚傍还启圣，桃李初生更有仙。",
            "欲化帝图从此受，正同河变一千年。"
        ],
        "title": "龙池篇",
        "id": "1968045e-1a76-4187-b179-c5d9f91e862a"
    },
    {
        "author": "姜皎",
        "paragraphs": [
            "龙池初出此龙山，常经此地谒龙颜。",
            "日日芙蓉生夏水，年年杨柳变春湾。",
            "尧坛宝匣余烟雾，舜海渔舟尚往还。",
            "愿似飘飖五云影，从来从去九天关。"
        ],
        "title": "龙池篇",
        "id": "fc0f58f9-78ac-4a46-960e-e062279aae09"
    },
    {
        "author": "蔡孚",
        "paragraphs": [
            "帝宅王家大道边，神马潜龙涌圣泉。",
            "昔日昔时经此地，看来看去渐成川。",
            "歌台舞榭宜正月，柳岸梅洲胜往年。",
            "莫疑波上春云少，祗为从龙直上天。"
        ],
        "title": "奉和圣制龙池篇",
        "id": "c07ae22d-3b74-4882-9ff9-2192cffa7cb8"
    },
    {
        "author": "蔡孚",
        "paragraphs": [
            "德阳宫北苑东头，云作高台月作楼。",
            "金锤玉蓥千金地，宝杖琱文七宝球。",
            "窦融一家三尚主，梁翼频封万户侯。",
            "容色由来荷恩顾，意气平生事侠游。",
            "共道用兵如断蔗，俱能走马入长楸。",
            "红鬣锦鬃风騄骥，黄络青丝电紫骝。",
            "奔星乱下花场里，初月飞来画杖头。",
            "自有长鸣须决胜，能驰迅走满先筹。",
            "薄暮汉宫愉乐罢，还归尧室晓垂旒。"
        ],
        "title": "打球篇",
        "id": "d6e774be-f813-4612-a0b9-fe0f06ce52df"
    },
    {
        "author": "徐晶",
        "paragraphs": [
            "秦王按剑怒，发卒戍龙沙。",
            "雄图尚未毕，海内已纷拏。",
            "黄尘暗天起，白日敛精华。",
            "唯见长城外，僵尸如乱麻。"
        ],
        "title": "阮公体",
        "id": "a4cbfbef-0ae9-4323-be18-1c0d2d6b1765"
    },
    {
        "author": "徐晶",
        "paragraphs": [
            "章奏中京罢，云泉别业归。",
            "拂琴铺野席，牵柳挂朝衣。",
            "翡翠巢书幌，鸳鸯立钓矶。",
            "幽栖可怜处，春事满林扉。"
        ],
        "title": "同蔡孚五亭咏",
        "id": "7ffe32aa-74ce-4b31-88c0-d968a9c25868"
    },
    {
        "author": "徐晶",
        "paragraphs": [
            "文史归休日，栖闲卧草亭。",
            "蔷薇一架紫，石竹数重青。",
            "垂露和仙药，烧香诵道经。",
            "莫将山水弄，持与世人听。"
        ],
        "title": "蔡起居山亭",
        "id": "7bf5474c-9599-4d70-a33e-d6b3762a8a92"
    },
    {
        "author": "徐晶",
        "paragraphs": [
            "故友汉中尉，请为西蜀吟。",
            "人家多种橘，风土爱弹琴。",
            "水向昆明阔，山连大夏深。",
            "理闲无别事，时寄一登临。"
        ],
        "title": "送友人尉蜀中",
        "id": "4a786eb7-31b2-40aa-aa3f-e3b4f413d20d"
    },
    {
        "author": "徐晶",
        "paragraphs": [
            "畴昔承余论，文章幸滥推。",
            "夜陪银汉赏，朝奉桂山词。",
            "梁邸调歌日，秦楼按舞时。",
            "登高频作赋，体物屡为诗。",
            "连骑长楸下，浮觞曲水湄。",
            "北堂留上客，南陌送佳期。",
            "忆昨陪临泛，于今阻宴私。",
            "再看冬雪满，三见夏花滋。",
            "都尉朝青阁，淮王侍紫墀。",
            "宁知倦游者，华髪老京师。"
        ],
        "title": "赠温驸马汝阳王",
        "id": "f2af7241-0327-4b95-8a7d-8b8ff273c259"
    },
    {
        "author": "张敬忠",
        "paragraphs": [
            "五原春色旧来迟，二月垂杨未挂丝。",
            "即今河畔冰开日，正是长安花落时。"
        ],
        "tags": [
            "春天",
            "边塞"
        ],
        "title": "边词",
        "id": "7019fd63-f6fd-4cd5-a2e5-671078b50111"
    },
    {
        "author": "张敬忠",
        "paragraphs": [
            "有意嫌兵部，专心望考功。",
            "谁知脚蹭蹬，几落省墙东。"
        ],
        "title": "戏咏",
        "id": "92b10870-5311-40de-9320-deff9ca2990e"
    },
    {
        "author": "史俊",
        "paragraphs": [
            "近郭城南山寺深，亭亭奇树出禅林。",
            "结根幽壑不知岁，耸干摩天凡几寻。",
            "翠色晚将岚气合，月光时有夜猨吟。",
            "经行绿叶望成盖，宴坐黄花长满襟。",
            "此木尝闻生豫章，今朝独秀在巴乡。",
            "凌霜不肯让松柏，作宇由来称栋梁。",
            "会待良工时一眄，应归法水作慈航。"
        ],
        "title": "题巴州光福寺楠木",
        "id": "21471a45-63f0-4f96-8ba7-3b9ac2a162a5"
    },
    {
        "author": "徐彦伯",
        "paragraphs": [
            "猗若清庙，肃肃荧荧。",
            "国荐严祀，坤兴淑灵。",
            "有几在室，有乐在庭。",
            "临兹孝享，百禄惟宁。"
        ],
        "title": "仪坤庙乐章 永和",
        "id": "74d13adc-024e-48c2-9a96-ebaf0bd5f1af"
    },
    {
        "author": "徐彦伯",
        "paragraphs": [
            "阴灵效祉，轩曜降精。",
            "祥符淑气，庆集柔明。",
            "瑶俎既列，雕桐发声。",
            "徽猷永远，比德皇英。"
        ],
        "title": "仪坤庙乐章 金奏",
        "id": "92f91dcc-2a26-4bc4-93ca-aa2d0811fe47"
    },
    {
        "author": "徐彦伯",
        "paragraphs": [
            "遥裔烟屿鸿，双影旦夕同。",
            "交翰倚沙月，和鸣弄江风。",
            "𦶜若茂芳序，君子从远戎。",
            "云生阴海没，花落春潭空。",
            "红泪掩促柱，锦衾罗熏笼。",
            "自伤琼草绿，讵惜铅粉红。",
            "裂帛附双燕，为予向辽东。"
        ],
        "title": "拟古三首 一",
        "id": "07392d27-cd64-4ece-81c2-bff93cec802f"
    },
    {
        "author": "徐彦伯",
        "paragraphs": [
            "读书三十载，驰骛周六经。",
            "儒衣干时主，忠策献阙廷。",
            "一朝奉休盼，从容厕羣英。",
            "束身趋建礼，秉笔坐承明。",
            "廨署相填噎，僚吏纷纵横。",
            "五日休澣时，屠苏绕玉屏。",
            "橘花覆北沼，桂树交西荣。",
            "树栖两鸳鸯，含春向我鸣。",
            "皎洁绮罗艳，便娟丝管清。",
            "扰扰天地间，出处各有情。",
            "何必岩石下，枯槁闲此生。"
        ],
        "title": "拟古三首 二",
        "id": "6f6cf477-56b1-4cae-98c1-6767f931f43c"
    },
    {
        "author": "徐彦伯",
        "paragraphs": [
            "颓光无淹晷，逝水有迅流。",
            "绿苔纷易歇，红颜不再求。",
            "歌笑当及春，无令壮志秋。",
            "弱年仕关辅，簃门豁御沟。",
            "敷愉东城际，婉娈南陌头。",
            "荷花娇绿水，杨叶暖青楼。",
            "中有绮罗人，可怜名莫愁。",
            "画屏绕金膝，珠帘悬玉钩。",
            "纤指调宝琴，泠泠哀且柔。",
            "赠君鸳鸯带，因以鹔鹴裘。",
            "窗晓吟日坐，闺夕秉烛游。",
            "无作北门客，咄咄怀百忧。"
        ],
        "title": "拟古三首 三",
        "id": "dcb153ef-db2d-4222-b72e-f762b9f6ef6d"
    },
    {
        "author": "徐彦伯",
        "paragraphs": [
            "女床閟灵鸟，文章世所希。",
            "巢君碧梧树，舞君青琐闱。",
            "或言凤池乐，抚翼更西飞。",
            "凤池环禁林，仙阁霭沈沈。",
            "璇题激流日，珠缀绵清阴。",
            "郁穆丝言重，荧煌台座深。",
            "风张丹戺翮，月弄紫庭音。",
            "众彩结不散，孤英跂莫寻。",
            "浩歌在西省，经传恣潜心。"
        ],
        "title": "赠刘舍人古意",
        "id": "66bce47c-a620-4325-a2d2-15d8f9029a65"
    },
    {
        "author": "徐彦伯",
        "paragraphs": [
            "闻有独往客，拂衣捐世心。",
            "结欣薄枉渚，撰念萦旧林。",
            "经亘去崖合，冥绵归壑深。",
            "琪树环碧彩，金潭生翠阴。",
            "沿洄弄沙榜，诡仄眺明岑。",
            "夕闻桂里猿，晓玩松上禽。",
            "杂佩蕴孤袖，琼敷缀双襟。",
            "我怀沧州想，懿尔白云吟。",
            "秉愿理方协，存期迹易寻。",
            "兹言庶不负，为报岩中琴。"
        ],
        "title": "和李适荅宋十一入崖口五渡见赠",
        "id": "23adc9b6-feae-46b8-bed7-dc3ff8cee505"
    },
    {
        "author": "徐彦伯",
        "paragraphs": [
            "雪暗穷海云，洒空纷似露。",
            "朔风吹故里，宛转玉阶树。",
            "孤妾调玉瑟，早寒生锦衿。",
            "况君张罗幕，愁坐北庭阴。"
        ],
        "title": "雪",
        "id": "a522ec36-b5d3-451d-9915-aa2aa033611e"
    },
    {
        "author": "徐彦伯",
        "paragraphs": [
            "大位天下宝，维贤国之镇。",
            "殷道微而在，受辛纂颓胤。",
            "山鸣鬼又哭，地裂川亦震。",
            "媟黩皆佞谀，虔刘尽英隽。",
            "孤卿帝叔父，特进贞而顺。",
            "玉床逾皜洁，铜柱方歊焮。",
            "奉国历三朝，观窍明一瞬。",
            "季代猖狂主，蓄怒提白刃。",
            "之子弥忠谠，愤然更勇进。",
            "抚膺誓陨越，知死故不恡。",
            "已矣竟剖心，哲妇亦同殉。",
            "骊龙暴双骨，太岳摧孤仞。",
            "周发次商郊，冤骸悲莫殣。",
            "锋剑剿遗孽，报复一何迅。",
            "驻罕歌淑灵，命徒对旅榇。",
            "自尔衔幽酷，于嗟流景骏。",
            "丘坟被宿莽，坛戺缘飞磷。",
            "贞观戒北征，维皇念忠信。",
            "荒坟护草木，刻桷吹煨烬。",
            "代远恩更崇，身颓名益振。",
            "帝词书乐石，国馔罗芳衅。",
            "伟哉烈士图，奇英千古徇。"
        ],
        "title": "比干墓",
        "id": "03d35693-84ca-4c7c-bf03-14c690229114"
    },
    {
        "author": "徐彦伯",
        "paragraphs": [
            "陇嶂萦紫气，金光赫氛氲。",
            "美人含遥霭，桃李芳自熏。",
            "图高黄鹤羽，宝夺骊龙羣。",
            "忽惊薤露曲，掩噎东山云。"
        ],
        "title": "题东山子李适碑阴二首 一",
        "id": "15a49db0-2593-4970-8c06-575793339ef5"
    },
    {
        "author": "徐彦伯",
        "paragraphs": [
            "回也寔夭折，贾生亦脆促。",
            "今复哀若人，危光迅风烛。",
            "夜台沦清镜，穷尘埋结绿。",
            "何以赠下泉，生刍唯一束。"
        ],
        "title": "题东山子李适碑阴二首 二",
        "id": "c506501a-0db9-4711-af71-ff9a4c843ab0"
    },
    {
        "author": "徐彦伯",
        "paragraphs": [
            "贞寂虑兮淮山幽，怜芳若兮{临/手}中洲。",
            "崩湍委咽日夜流，孤客危坐心自愁。",
            "矧鹤唳兮风晓，复猿鸣兮霜秋。",
            "熠耀飞兮蟋蟀吟，倚清瑟兮横凉琴。",
            "撷瑶芳兮吊楚水，弄琪树兮歌越岑。",
            "山碕礒兮隈曲，水涓涟兮洞汩。",
            "金光延起兮骤兴没，青苔竟兮绿苹歇。",
            "绿苹歇兮凋朱颜，美人寂历兮何时闲。",
            "君不见可怜桐柏上，丰茸桂树花满山。"
        ],
        "title": "淮亭吟",
        "id": "5d3d7e2a-a3e2-49a1-8715-885be099d975"
    },
    {
        "author": "徐彦伯",
        "paragraphs": [
            "玉花珍簟上，金缕画屏开。",
            "晓月怜筝柱，春风忆镜台。",
            "筝柱春风吹晓月，芳树落花朝暝歇。",
            "藁砧刀头未有期，攀条拭泪坐相思。"
        ],
        "title": "芳树",
        "id": "55378635-c0b2-4981-8ebd-984f701254f3"
    },
    {
        "author": "徐彦伯",
        "paragraphs": [
            "玉律藏冰候，彤阶飞雪时。",
            "日寒消不尽，风定舞还迟。",
            "琼树留宸瞩，璇花入睿词。",
            "悬知穆天子，黄竹谩言诗。"
        ],
        "title": "游禁苑幸临渭亭遇雪应制",
        "id": "27d55004-2190-445a-ae0d-93019399814c"
    },
    {
        "author": "徐彦伯",
        "paragraphs": [
            "凤扆怜箫曲，鸾闺念掌珍。",
            "羗庭遥筑馆，庙策重和亲。",
            "星转银河夕，花移玉树春。",
            "圣心凄送远，留跸望征尘。"
        ],
        "title": "奉和送金城公主适西蕃应制",
        "id": "639e344f-ab9d-4e52-9636-522c1a2ab6c7"
    },
    {
        "author": "徐彦伯",
        "paragraphs": [
            "凤舆乘八景，龟箓向三仙。",
            "日月移平地，云霞缀小天。",
            "金童擎紫药，玉女献青莲。",
            "花洞留宸赏，还旗绕夕烟。"
        ],
        "title": "幸白鹿观应制",
        "id": "b75f8ca4-73ec-42d4-946c-70114adf3cec"
    },
    {
        "author": "徐彦伯",
        "paragraphs": [
            "十月繁霜下，征人远凿空。",
            "云摇锦车节，海照角端弓。",
            "暗碛埋沙树，冲飙卷塞蓬。",
            "方随膜拜入，歌舞玉门中。"
        ],
        "title": "胡无人行",
        "id": "82d12488-6e3c-448a-8265-405aad907a9e"
    },
    {
        "author": "徐彦伯",
        "paragraphs": [
            "君恩忽断绝，妾思终未央。",
            "巾栉不可见，枕席空余香。",
            "窗暗网罗白，阶秋苔藓黄。",
            "应门寂已闭，流涕向昭阳。"
        ],
        "title": "倢伃",
        "id": "a49d9ba0-a3ca-44d1-84ae-0126e317b860"
    },
    {
        "author": "徐彦伯",
        "paragraphs": [
            "妾家越水边，摇艇入江烟。",
            "既觅同心侣，复采同心莲。",
            "折藕丝能脆，开花叶正圆。",
            "春歌弄明月，归棹落花前。"
        ],
        "title": "采莲曲",
        "id": "a679494b-8d44-46b1-a877-343aeeee8690"
    },
    {
        "author": "徐彦伯",
        "paragraphs": [
            "切切夜闺冷，微微孤烛然。",
            "玉盘红泪滴，金烬彩光圆。",
            "暖手缝轻素，嚬蛾续断弦。",
            "相思咽不语，回向锦屏眠。"
        ],
        "title": "孤烛叹",
        "id": "48449de7-a3f4-4bb8-8b50-3351b010728c"
    },
    {
        "author": "徐彦伯",
        "paragraphs": [
            "征客戍金微，愁闺独掩扉。",
            "尘埃生半榻，花絮落残机。",
            "褪暖蚕初卧，巢昏燕欲归。",
            "春风日向尽，衔涕作征衣。"
        ],
        "title": "闺怨",
        "id": "b17fa571-dc81-44c9-8dea-bf533a313f1f"
    },
    {
        "author": "徐彦伯",
        "paragraphs": [
            "香萼媚红滋，垂条萦绿丝。",
            "情人拂瑶袂，共惜此芳时。",
            "骕骦已踯躅，鸟隼方葳蕤。",
            "跂予望太守，流润及京师。"
        ],
        "title": "饯唐州高使君赴任",
        "id": "e140b170-2321-45b7-bc93-32fc6940583f"
    },
    {
        "author": "徐彦伯",
        "paragraphs": [
            "姬典歌时迈，虞篇记省方。",
            "何如黑帝月，玄览白云乡。",
            "翠仗萦船岸，明斾应萯阳。",
            "风摇花眊彩，雪艳宝戈芒。",
            "御陌开函次，离宫夹树行。",
            "桂枝笼騕褭，松叶覆堂皇。",
            "仙石含珠液，温池孕璧房。",
            "涌疑神瀵溢，澄若帝台浆。",
            "独沸流常热，潜蒸气转香。",
            "青坛环玉甃，红础铄金光。",
            "藻曜凝芳洁，葳蕤献淑祥。",
            "五龙归宝算，九鳸叶时康。",
            "同预华封老，中衢祝圣皇。"
        ],
        "title": "奉和幸新丰温泉宫应制",
        "id": "c28b4557-dc2e-4479-b5f0-c1c5918ac1ab"
    },
    {
        "author": "徐彦伯",
        "paragraphs": [
            "夕转清壶漏，晨惊长乐钟。",
            "逶迤纶禁客，假寐守铜龙。",
            "予亦趋三殿，肩随谒九重。",
            "繁珂接曙响，华剑比春容。",
            "相问韶光歇，弥怜芳意浓。",
            "愿言乘日旰，携手即云峰。"
        ],
        "title": "同韦舍人元旦早朝",
        "id": "7f6ae174-8f7a-46cc-acdf-b70ae2699fa9"
    },
    {
        "author": "徐彦伯",
        "paragraphs": [
            "鼎臣休澣隙，方外结遥心。",
            "别业青霞境，孤潭碧树林。",
            "每驰东墅策，遥弄北溪琴。",
            "帝眷纾时豫，台园赏岁阴。",
            "移銮明月沼，张组白云岑。",
            "御酒瑶觞落，仙坛竹径深。",
            "三光悬圣藻，五等冠朝簪。",
            "自昔皇恩感，咸言独自今。"
        ],
        "title": "侍宴韦嗣立山庄应制",
        "id": "f9219812-4991-4b67-bf28-6c03c5bc994f"
    },
    {
        "author": "徐彦伯",
        "paragraphs": [
            "特进三公下，台臣百揆先。",
            "孝图开寝石，祠主卜牲筵。",
            "恩级青纶赐，徂装紫橐悬。",
            "绸缪金鼎席，宴饯玉潢川。",
            "北斗分征路，东山起赠篇。",
            "乐池歌绿藻，梁苑藉红荃。",
            "骑转商岩日，旌摇关塞烟。",
            "庙堂须鲠议，锦节伫来旋。"
        ],
        "title": "送特进李峤入都祔庙",
        "id": "2db82ea8-264d-4ae4-b437-ae9e05f2a5d7"
    },
    {
        "author": "徐彦伯",
        "paragraphs": [
            "戍客戍清波，幽闺幽思多。",
            "暗梁闻语燕，夜烛见飞蛾。",
            "宝鸭藏脂粉，金屏缀绮罗。",
            "裁衣卷纹素，织锦度鸣梭。",
            "有使通西极，缄书寄北河。",
            "年光只恐尽，征战莫蹉跎。"
        ],
        "title": "春闺",
        "id": "f18a2a2d-2c0d-4a00-b5b8-4945581158d8"
    },
    {
        "author": "徐彦伯",
        "paragraphs": [
            "夹道传呼翊翠虬，天回日转御芳洲。",
            "青潭晓霭笼仙跸，红屿晴花隔彩旒。",
            "香溢金杯环广坐，声传妓舸匝中流。",
            "羣臣相庆嘉鱼乐，共哂横汾歌吹秋。"
        ],
        "title": "奉和兴庆池戏竞渡应制",
        "id": "1dc42e3d-3286-4aec-b555-83ba0533e4f6"
    },
    {
        "author": "徐彦伯",
        "paragraphs": [
            "千钟圣酒御筵披，六出祥英乱绕枝。",
            "即此神仙对琼圃，何烦辙迹向瑶池。"
        ],
        "title": "苑中遇雪应制",
        "id": "ec16ab9a-b715-4c53-91c9-35ac727bc649"
    },
    {
        "author": "徐彦伯",
        "paragraphs": [
            "晴风丽日满芳洲，柳色春筵祓锦流。",
            "皆言侍跸横汾宴，暂似乘槎天汉游。"
        ],
        "title": "上巳日祓禊渭滨应制",
        "id": "abc7e5a6-52ee-4d5d-a195-9241bfdfd7ed"
    },
    {
        "author": "徐彦伯",
        "paragraphs": [
            "凤楼开阖引明光，花酎连添醉益香。",
            "欲知帝女熏天贵，金柯玉柱夜成行。"
        ],
        "title": "夜宴安乐公主新宅应制",
        "id": "d0d51239-1f23-455b-bdbc-93f2d6112f4f"
    },
    {
        "author": "徐彦伯",
        "paragraphs": [
            "金溪碧水玉潭沙，凫舄翩翩弄日华。",
            "鬬鸡香陌行春倦，为摘东园桃李花。"
        ],
        "title": "饯唐永昌",
        "id": "b8ed863d-583e-48d0-9b65-d8fc9c142109"
    },
    {
        "author": "徐彦伯",
        "paragraphs": [
            "源水丛花无数开，丹跗红萼间青梅。",
            "从今结子三千岁，预喜仙游复摘来。"
        ],
        "title": "侍宴桃花园",
        "id": "1f7eeddb-acc8-4780-a3bb-384d09656150"
    },
    {
        "author": "徐彦伯",
        "paragraphs": [
            "碧淀红涔崿嶂间，淙嵌洑岨洊成湾。",
            "琪树琁娟花未落，银芝窋䆛露初还。",
            "八风行殿开仙牓，七景飞舆下石关。",
            "张茑席云平圃燕，焜煌金记蕴名山。"
        ],
        "title": "石淙",
        "id": "c7c2a9eb-2e80-433b-8b23-60b6269dc0ee"
    },
    {
        "author": "骆宾王",
        "paragraphs": [
            "日观邻全赵，星临俯旧吴。",
            "鬲津开巨浸，稽阜镇名都。",
            "紫云浮剑匣，青山孕宝符。",
            "封疆恢霸道，问鼎竞雄图。",
            "神光包四大，皇威震八区。",
            "风烟通地轴，星象正天枢。",
            "天枢限南北，地轴殊乡国。",
            "辟门通舜宾，比屋封尧德。",
            "言谢垂钩隐，来参负鼎职。",
            "天子不见知，羣公讵相识。",
            "未展从东骏，空戢图南翼。",
            "时命欲何言，抚膺长叹息。",
            "叹息将如何，游人意气多。",
            "白雪梁山曲，寒风易水歌。",
            "泣魏伤吴起，思赵切廉颇。",
            "凄断韩王剑，生死翟公罗。",
            "罗悲翟公意，剑负韩王气。",
            "骄饵去易论，忌途良可畏。",
            "夙昔怀江海，平生混泾渭。",
            "千载契风云，一言忘贱贵。",
            "去去访林泉，空谷有遗贤。",
            "言投爵里刺，来泛野人船。",
            "缔交君赠缟，投分我忘筌。",
            "成风郢匠斲，流水伯牙弦。",
            "牙弦忘道术，漳滨恣闲逸。",
            "聊安张蔚庐，讵扫陈蕃室。",
            "虚室狎招寻，敬爱混浮沈。",
            "一诺黄金信，三复白珪心。",
            "霜松贞雅节，月桂朗冲襟。",
            "灵台万顷浚，学府九流深。",
            "谈玄明毁璧，拾紫陋籝金。",
            "鹭涛开碧海，凤彩缀词林。",
            "林虚星华映，水澈霞光净。",
            "霞水两分红，川源四望通。",
            "雾卷天山静，烟销太史空。",
            "鸟声流向薄，蝶影乱芳丛。",
            "柳阴低椠水，荷气上熏风。",
            "风月芳菲节，物华纷可悦。",
            "将欢促席赏，遽尔又归别。",
            "积水带吴门，通波连禹穴。",
            "赠言虽欲尽，机心庶应绝。",
            "潘岳本自闲，梁鸿不因热。",
            "一瓢欣狎道，三月聊栖拙。",
            "栖拙隐金华，狎道访仙查。",
            "放旷愚公谷，消散野人家。",
            "一顷南山豆，五色东陵瓜。",
            "野衣裁薜叶，山酒酌藤花。",
            "白云离望远，青溪隐路赊。",
            "傥忆幽岩桂，犹冀折疎麻。"
        ],
        "title": "夏日游德州赠高四",
        "id": "fcfb061b-4209-4925-9ef1-65722bb56781"
    },
    {
        "author": "骆宾王",
        "paragraphs": [
            "井络双源浚，浔阳九派长。",
            "沦波通地穴，输委下归塘。",
            "别岛笼朝蜃，连洲拥夕涨。",
            "韫珠澄积润，让璧动浮光。",
            "浮光凝折水，积润疎圆沚。",
            "玉轮涵地开，剑阁连星起。",
            "风烟标迥秀，英灵信多美。",
            "怀德践遗芳，端操惭谋己。",
            "谋己谬观光，牵迹强凄惶。",
            "揆拙迷三省，劳生昧两忘。",
            "弹随空被笑，献楚自多伤。",
            "一朝殊默语，千里易炎凉。",
            "炎凉几迁贸，川陆疲臻凑。",
            "积水架吴涛，连山横楚岫。",
            "风月虽殊昔，星河犹是旧。",
            "姑苏望南浦，邯郸通北走。",
            "北走平生亲，南浦别离津。",
            "潇湘一超忽，洞庭多苦辛。",
            "秋江无绿芷，寒汀有白苹。",
            "采之将何遗，故人漳水滨。",
            "漳滨已辽远，江潭未旋返。",
            "为听短歌行，当想长洲苑。",
            "露金熏菊岸，风佩摇兰坂。",
            "蝉鸣稻叶秋，雁起芦花晚。",
            "晚秋云日明，亭皋风雾清。",
            "独负平生气，重牵摇落情。",
            "占星非聚德，梦月讵悬名。",
            "寂寥伤楚奏，凄断泣秦声。",
            "秦声怀旧里，楚奏悲无已。",
            "郢路少知音，丛台富奇士。",
            "温辉凌爱日，壮气惊寒水。",
            "一顾重风云，三冬足文史。",
            "文史盛纷纶，京洛多风尘。",
            "犹轻五车富，未重一囊贫。",
            "李仙非易托，苏鬼尚难因。",
            "不惜劳歌尽，谁为听阳春。"
        ],
        "tags": [
            "洞庭湖"
        ],
        "title": "在江南赠宋五之问",
        "id": "a55784a0-189c-4dc1-b2b2-a38c7dfa3368"
    },
    {
        "author": "骆宾王",
        "paragraphs": [
            "转蓬劳远役，披薜下田家。",
            "山形类九折，水势急三巴。",
            "悬梁接断岸，涩路拥崩查。",
            "雾岩沦晓魄，风溆涨寒沙。",
            "心迹一朝舛，关山万里赊。",
            "龙章徒表越，闽俗本殊华。",
            "旅行悲泛梗，离赠折疎麻。",
            "唯有寒潭菊，独似故园花。"
        ],
        "title": "晚憩田家",
        "id": "62834bab-7430-41b0-a6b9-1070182b62d6"
    },
    {
        "author": "骆宾王",
        "paragraphs": [
            "层岩远接天，绝岭上栖烟。",
            "松低轻盖偃，藤细弱丝悬。",
            "石明如挂镜，苔分似列钱。"
        ],
        "title": "出石门",
        "id": "ff47213a-4434-48cf-bce5-69b4fd8bd179"
    },
    {
        "author": "骆宾王",
        "paragraphs": [
            "陕西开胜壤，召南分沃畴。",
            "列树巢维鹊，平渚下雎鸠。",
            "憩棠疑勿剪，曳葛似攀樛。",
            "至今王化美，非独在隆周。"
        ],
        "title": "至分陕",
        "id": "841d4cbd-d032-459e-b133-0c86e92682e1"
    },
    {
        "author": "骆宾王",
        "paragraphs": [
            "旅思眇难裁，冲飙恨易哀。",
            "旷望洛川晚，飘飖瑞雪来。",
            "积彩明书幌，流韵绕琴台。",
            "色夺迎仙羽，花避犯霜梅。",
            "谢庭赏方逸，袁扉掩未开。",
            "高人傥有访，兴尽讵须回。"
        ],
        "title": "寓居洛滨对雪忆谢二",
        "id": "cd6611b2-fd72-4f3f-bc20-48f71b7995e5"
    },
    {
        "author": "骆宾王",
        "paragraphs": [
            "揽辔疲宵迈，驱马倦晨兴。",
            "既出封泥谷，还过避雨陵。",
            "山行明照上，溪宿密云蒸。",
            "登高徒欲赋，词殚独抚膺。"
        ],
        "title": "北眺舂陵",
        "id": "8a3e827d-061c-425a-8f3f-dba2fbb7af96"
    },
    {
        "author": "骆宾王",
        "paragraphs": [
            "暂屏嚣尘累，言寻物外情。",
            "致逸心逾默，神幽体自轻。",
            "浦夏荷香满，田秋麦气清。",
            "讵假沧浪上，将濯楚臣缨。"
        ],
        "title": "夏日游目聊作",
        "id": "9b627e8f-713c-479e-83ad-06dab7c3b064"
    },
    {
        "author": "骆宾王",
        "paragraphs": [
            "丽谯通四望，繁忧起万端。",
            "绮疏低晚魄，镂槛肃初寒。",
            "白云乡思远，黄图归路难。",
            "唯余西向笑，暂似当长安。"
        ],
        "title": "同崔驸马晓初登楼思京",
        "id": "15a0622c-0b94-4a23-9b6b-6ebe9e1bb573"
    },
    {
        "author": "骆宾王",
        "paragraphs": [
            "闲庭落景尽，疎帘夜月通。",
            "山灵响似应，水净望如空。",
            "栖枝犹绕鹊，遵渚未来鸿。",
            "可叹高楼妇，悲思杳难终。"
        ],
        "title": "月夜有怀简诸同病",
        "id": "81b62a42-8c52-4769-938d-158861184f1f"
    },
    {
        "author": "骆宾王",
        "paragraphs": [
            "薄宦三河道，自负十余年。",
            "不应惊若厉，秪为直如弦。",
            "坐历山川险，吁嗟陵谷迁。",
            "长吟空抱膝，短翮讵冲天。",
            "魂归沧海上，望断白云前。",
            "钓名劳拾紫，隐迹自谈玄。",
            "不学多能圣，徒思鸿宝仙。",
            "斯志良难已，此道岂徒然。",
            "嗟为刀笔吏，耻从绳墨牵。",
            "岐路情虽狎，人伦地本偏。",
            "长揖谢时事，独往访林泉。",
            "寄言二三子，生死不来旋。"
        ],
        "title": "叙寄员半千",
        "id": "e4ab4c8c-c363-4e55-9ab5-9d1dcdde1789"
    },
    {
        "author": "骆宾王",
        "paragraphs": [
            "三十二余罢，鬓是潘安仁。",
            "四十九仍入，年非朱买臣。",
            "纵横愁系越，坎壈倦游秦。",
            "出笼穷短翮，委辙涸枯鳞。",
            "穷经不沾用，弹铗欲谁申。",
            "天子未驱策，岁月几沈沦。",
            "轻生长慷慨，效死独殷勤。",
            "徒歌易水客，空老渭川人。",
            "一得视边塞，万里何苦辛。",
            "剑匣胡霜影，弓开汉月轮。",
            "金刀动秋色，铁骑想风尘。",
            "为国坚诚款，捐躯忘贱贫。",
            "勒功思比宪，决略暗欺陈。",
            "若不犯霜雪，虚掷玉京春。"
        ],
        "title": "咏怀古意上裴侍郎",
        "id": "2517adb9-f684-4ffb-a2f4-5fc261f7fe4c"
    },
    {
        "author": "骆宾王",
        "paragraphs": [
            "酌桂陶芳夜，披薜啸幽人。",
            "雅琴驯鲁雉，清歌落范尘。",
            "宿云低迥盖，残月上虚轮。",
            "幸此承恩洽，聊当故乡春。"
        ],
        "title": "春夜韦明府宅宴得春字",
        "id": "99c03343-3f55-457d-9f4d-d554f9c689b6"
    },
    {
        "author": "骆宾王",
        "paragraphs": [
            "西鄂该通理，南阳擅德音。",
            "玉巵浮藻丽，铜浑积思深。",
            "忽怀今日昔，非复昔时今。",
            "日落丰碑暗，风来古木吟。",
            "惟叹穷泉下，终郁羡鱼心。"
        ],
        "title": "过张平子墓",
        "id": "476087fe-881e-47af-a337-e324da7f2e4c"
    },
    {
        "author": "骆宾王",
        "paragraphs": [
            "君不见封狐雄虺自成羣，冯深负固结妖氛。",
            "玉玺分兵征恶少，金坛受律动将军。",
            "将军拥旄宣庙略，战士横行静夷落。",
            "长驱一息背铜梁，直指三巴登剑阁。",
            "阁道岧嶤起戍楼，剑门遥裔俯灵丘。",
            "邛关九折无平路，江水双源有急流。",
            "征役无期返，他乡岁华晚。",
            "杳杳丘陵出，苍苍林薄远。",
            "途危紫盖峰，路涩青泥坂。",
            "去去指哀牢，行行入不毛。",
            "绝壁千里险，连山四望高。",
            "中外分区宇，夷夏殊风土。",
            "交趾枕南荒，昆弥临北户。",
            "川原绕毒雾，溪谷多淫雨。",
            "行潦四时流，崩查千岁古。",
            "漂梗飞蓬不自安，扪藤引葛度危峦。",
            "昔时闻道从军乐，今日方知行路难。",
            "沧江绿水东流驶，炎洲丹徼南中地。",
            "南中南斗映星河，秦川秦塞阻烟波。",
            "三春边地风光少，五月泸中瘴疠多。",
            "朝驱疲斥候，夕息倦樵歌。",
            "向月弯繁弱，连星转太阿。",
            "重义轻生怀一顾，东伐西征凡几度。",
            "夜夜朝朝斑鬓新，年年岁岁戎衣故。",
            "灞城隅，滇池水。",
            "天雅望转积，地际行无已。",
            "徒觉炎凉节物非，不知关山千万里。",
            "弃置勿重陈，征行多苦辛。",
            "且悦清笳杨柳曲，讵忆芳园桃李人。",
            "绛节朱旗分白羽，丹心白刃酬明主。",
            "但令一被君王知，谁惮三边征战苦。",
            "行路难，几千端。",
            "无复归云凭短翰，空余望日想长安。"
        ],
        "title": "从军中行路难二首 一",
        "id": "f6537b9c-e947-4b5b-b906-372aa3e8b973"
    },
    {
        "author": "骆宾王",
        "paragraphs": [
            "君不见玉关尘色暗边庭，铜鞮杂虏寇长城。",
            "天子按剑征余勇，将军受脤事横行。",
            "七德龙韬开玉帐，千里鼍鼓垒金钲。",
            "阴山苦雾埋高垒，交河孤月照连营。",
            "连营去去无穷极，拥斾遥遥过绝国。",
            "阵云朝结晦天山，寒沙夕涨迷疎勒。",
            "龙鳞水上开鱼贯，马首山前振雕翼。",
            "长驱万里詟祈连，分麾三命武功宣。",
            "百发乌号遥碎柳，七尺龙文迥照莲。",
            "春来秋去移灰管，兰闺柳市芳尘断。",
            "雁门迢递尺书稀，鸳被相思双带缓。",
            "行路难，行路难，誓令氛祲静皋兰。",
            "但使封侯龙頟贵，讵随中妇凤楼寒。"
        ],
        "title": "从军中行路难二首 二",
        "id": "a1a4dc5e-9d1c-4ed8-8357-605d76f92f34"
    },
    {
        "author": "骆宾王",
        "paragraphs": [
            "山河千里国，城阙九重门。",
            "不覩皇居壮，安知天子尊。",
            "皇居帝里崤函谷，鹑野龙山侯甸服。",
            "五纬连影集星躔，八水分流横地轴。",
            "秦塞重关一百二，汉家离宫三十六。",
            "桂殿嵚岑对玉楼，椒房窈窕连金屋。",
            "三条九陌丽城隈，万户千门平旦开。",
            "复道斜通鳷鹊观，交衢直指凤皇台。",
            "剑履南宫入，簪缨北阙来。",
            "声名冠寰宇，文物象昭回。",
            "钩陈肃兰戺，璧沼浮槐市。",
            "铜羽应风回，金茎承露起。",
            "校文天禄阁，习战昆明水。",
            "朱邸抗平台，黄扉通戚里。",
            "平台戚里带崇墉，炊金馔玉待鸣钟。",
            "小堂绮帐三千户，大道青楼十二重。",
            "宝盖雕鞍金络马，兰窗绣柱玉盘龙。",
            "绣柱璇题粉壁映，锵金鸣玉王侯盛。",
            "王侯贵人多近臣，朝游北里暮南邻。",
            "陆贾分金将燕喜，陈遵投辖正留宾。",
            "赵李经过密，萧朱交结亲。",
            "丹凤朱城白日暮，青牛绀幰红尘度。",
            "侠客珠弹垂杨道，倡妇银钩采桑路。",
            "倡家桃李自芳菲，京华游侠盛轻肥。",
            "延年女弟双凤入，罗敷使君千骑归。",
            "同心结缕带，连理织成衣。",
            "春朝桂尊尊百味，秋夜兰灯灯九微。",
            "翠幌珠帘不独映，清歌宝瑟自相依。",
            "且论三万六千是，宁知四十九年非。",
            "古来荣利若浮云，人生倚伏信难分。",
            "始见田窦相移夺，俄闻卫霍有功勋。",
            "未厌金陵气，先开石椁文。",
            "朱门无复张公子，灞亭谁畏李将军。",
            "相顾百龄皆有待，居然万化咸应改。",
            "桂枝芳气已销亡，柏梁高宴今何在？春去春来苦自驰，争名争利徒尔为。",
            "久留郎署终难遇，空扫相门谁见知。",
            "当时一旦擅豪华，自言千载长骄奢。",
            "倏忽抟风生羽翼，须臾失浪委泥沙。",
            "黄雀徒巢桂，青门遂种瓜。",
            "黄金销铄素丝变，一贵一贱交情见。",
            "红颜宿昔白头新，脱粟布衣轻故人。",
            "故人有湮沦，新知无意气。",
            "灰死韩安国，罗伤翟廷尉。",
            "已矣哉，归去来。",
            "马卿辞蜀多文藻，扬雄仕汉乏良媒。",
            "三冬自矜诚足用，十年不调几邅回。",
            "汲黯薪逾积，孙弘阁未开。",
            "谁惜长沙傅，独负洛阳才。"
        ],
        "title": "帝京篇",
        "id": "1073d277-650a-4736-a248-952252e4e342"
    },
    {
        "author": "骆宾王",
        "paragraphs": [
            "少年重英侠，弱岁贱衣冠。",
            "既托寰中赏，方承膝下欢。",
            "遨游灞水曲，风月洛城端。",
            "且知无玉馔，谁肯逐金丸。",
            "金丸玉馔盛繁华，自言轻侮季伦家。",
            "五霸争驰千里马，三条竞骛七香车。",
            "掩映飞轩乘落照，参差步障引朝霞。",
            "池中旧水如悬镜，屋里新妆不让花。",
            "意气风云倏如昨，岁月春秋屡回薄。",
            "上苑频经柳絮飞，中园几见梅花落。",
            "当时门客今何在？畴昔交朋已疎索。",
            "莫教憔悴损容仪，会得高秋云雾廓。",
            "淹留坐帝乡，无事积炎凉。",
            "一朝披短褐，六载奉长廊。",
            "赋文惭昔马，执戟叹前扬。",
            "挥戈出武帐，荷笔入文昌。",
            "文昌隐隐皇城里，由来奕奕多才子。",
            "潘陆词锋骆驿飞，张曹翰苑纵横起。",
            "卿相未曾识，王侯宁见拟。",
            "垂钓甘成白首翁，负薪何处逢知己？判将运命赋穷通，从来奇舛任西东。",
            "不应永弃同刍狗，且复飘飖类转蓬。",
            "容鬓年年异，春华岁岁同。",
            "荣观未尽礼，徇主欲申功。",
            "脂车秣马辞乡国，萦辔西南使邛僰。",
            "玉垒铜梁不易攀，地角天涯眇难测。",
            "莺啭蝉吟有悲望，鸿来雁度无音息。",
            "阳关积雾万里昏，剑阁连山千种色。",
            "蜀路何悠悠，岷峯阻且修。",
            "回肠随九折，迸泪连双流。",
            "寒光千里暮，露气二江秋。",
            "长途看束马，平水且沈牛。",
            "华阳旧地标神制，石镜蛾眉真秀丽。",
            "诸葛才雄已号龙，公孙跃马轻称帝。",
            "五丁卓荦多奇力，四士英灵富文艺。",
            "云气横开八阵形，桥形遥分七星势。",
            "川平烟雾开，游戏锦城隈。",
            "墉高龟望出，水净雁文回。",
            "寻姝入酒肆，访客上琴台。",
            "不识金貂重，偏惜玉山颓。",
            "他乡冉冉消年月，帝里沈沈限城阙。",
            "不见猿声助客啼，唯闻旅思将花发。",
            "我家迢递关山里，关山迢递不可越。",
            "故园梅柳尚余春，来时勿使芳菲歇。",
            "解鞅欲言归，执袂怆多违。",
            "北梁俱握手，南浦共沾衣。",
            "别情伤去盖，离念惜徂辉。",
            "知音何所托，木落雁南飞。",
            "回来望平陆，春来酒应熟。",
            "相将菌阁卧青溪，且用藤杯泛黄菊。",
            "十年不调为贫贱，百日屡迁随倚伏。",
            "祗为须求负郭田，使我再干州县禄。",
            "百年郁郁少腾迁，万里遥遥入镜川。",
            "涘江拂潮冲白日，淮海长波接远天。",
            "丛竹凝朝露，孤山起暝烟。",
            "赖有边城月，常伴客旌悬。",
            "东南美箭称吴会，名都隐轸三江外。",
            "涂山执玉应昌期，曲水开襟重文会。",
            "仙镝流音鸣鹤岭，宝剑分辉落蛟濑。",
            "未看白马对芦刍，且觉浮云似车盖。",
            "江南节序多，文酒屡经过。",
            "共踏春江曲，俱唱采菱歌。",
            "舟移疑入镜，棹举若乘波。",
            "风光无限极，归檝碍池荷。",
            "眺听烟霞正流眄，即从王事归舻转。",
            "芝田花月屡裴回，金谷佳期重游衍。",
            "登高北望嗤梁叟，凭轼西征想潘掾。",
            "峯开华岳耸疑莲，水激龙门急如箭。",
            "人事谢光阴，俄遭霜露侵。",
            "偷存七尺影，分没九泉深。",
            "穷途行泣玉，愤路未藏金。",
            "茹荼空有叹，怀橘独伤心。",
            "年来岁去成销铄，怀抱心期渐寥落。",
            "挂冠裂冕已辞荣，南亩东皋事耕凿。",
            "宾阶客院常疏散，蓬径柴扉终寂寞。",
            "自有林泉堪隐栖，何必山中事丘壑。",
            "我住青门外，家临素浐滨。",
            "遥瞻丹凤阙，斜望黑龙津。",
            "荒衢通猎骑，穷巷抵樵轮。",
            "时有桃源客，来访竹林人。",
            "昨夜琴声奏悲调，旭旦含颦不成笑。",
            "果乘骢马发嚣书，复道郎官禀纶诰。",
            "冶长非罪曾缧绁，长孺然灰也经溺。",
            "高门有阅不图封，峻笔无闻敛敷妙。",
            "适离京兆谤，还从御史弹。",
            "炎威资夏景，平曲况秋翰。",
            "画地终难入，书空自不安。",
            "吹毛未可待，摇尾且求餐。",
            "丈夫坎壈多愁疾，契阔迍邅尽今日。",
            "慎罚宁凭两造辞，严科直挂三章律。",
            "邹衍衔悲系燕狱，李斯抱怨拘秦桎。",
            "不应白发顿成丝，直为黄沙暗如漆。",
            "紫禁终难呌，朱门不易排。",
            "惊魂闻叶落，危魄逐轮埋。",
            "霜威遥有厉，雪[枉]遂无阶。",
            "含冤欲谁道，饮气独居怀。",
            "忽闻驿使发关东，传道天波万里通。",
            "涸鳞去辙还游海，幽禽释网便翔空。",
            "舜泽尧曦方有极，谗言巧佞傥无穷。",
            "谁能局迹依三辅，会就商山访四翁。"
        ],
        "title": "畴昔篇",
        "id": "3f7a1d13-870a-40bf-8315-9ee29123659d"
    },
    {
        "author": "骆宾王",
        "paragraphs": [
            "迢迢芊路望芝田，眇眇函关恨蜀川。",
            "归云已落涪江外，还雁应过洛水瀍。",
            "洛水傍连帝城侧，帝宅层甍垂凤翼。",
            "铜驼路上柳千条，金谷园中花几色。",
            "柳叶园花处处新，洛阳桃李应芳春。",
            "妾向双流窥石镜，君住三川守玉人。",
            "此时离别那堪道，此日空床对芳沼。",
            "芳沼徒游比目鱼，幽径还生拔心艹。",
            "流风回雪傥便娟，骥子鱼文实可怜。",
            "掷果河阳君有分，货酒成都妾亦然。",
            "莫言贫贱无人重，莫言富贵应须种。",
            "绿珠犹得石崇怜，飞燕曾经汉皇宠。",
            "良人何处醉纵横？直如循默守空名。",
            "倒提新缣成慊慊，翻将故剑作平平。",
            "离前吉梦成兰兆，别後啼痕上竹生。",
            "别日分明相约束，已取宜家成诫勖。",
            "当时拟弄掌中珠，岂谓先摧庭际玉。",
            "悲鸣五里无人问，肠断三声谁为续。",
            "思君欲上望夫台，端居懒听将雏曲。",
            "沈沈落日向山低，檐前归燕并头栖。",
            "抱膝当窗看夕兔，侧耳空房听晓鸡。",
            "舞蝶临阶秪自舞，啼鸟逢人亦助啼。",
            "独坐伤孤枕，春来悲更甚。",
            "峨眉山上月如眉，濯锦江中霞似锦。",
            "锦字回文欲赠君，剑壁层峰自纠纷。",
            "平江淼淼分清浦，长路悠悠间白云。",
            "也知京洛多佳丽，也知山岫遥亏蔽。",
            "无那短封即疎索，不在长情守期契。",
            "传闻织女对牵牛，相望重河隔浅流。",
            "谁分迢迢经两岁，谁能脉脉待三秋。",
            "情知唾井终无理，情知覆水也难收。",
            "不复下山能借问，更向卢家字莫愁。"
        ],
        "title": "艳情代郭氏荅卢照邻",
        "id": "37dcb266-35d0-4cb3-9b17-89e33e8b78e7"
    },
    {
        "author": "骆宾王",
        "paragraphs": [
            "玄都五府风尘绝，碧海三山波浪深。",
            "桃实千年非易待，桑田一变已难寻。",
            "别有仙居对三市，金阙银宫相向起。",
            "台前镜影伴仙娥，楼上箫声随凤史。",
            "凤楼迢递绝尘埃，莺时物色正裴回。",
            "灵芝紫检参差长，仙桂丹花重叠开。",
            "双童绰约时游陟，三鸟联翩报消息。",
            "尽言真侣出遨游，传道风光无限极。",
            "轻花委砌惹裾香，残月窥窗觇幌色。",
            "个时无数倂妖妍，个里无穷总可怜。",
            "别有众中称黜帝，天上人间少流例。",
            "洛滨仙驾启遥源，淮浦灵津符远筮。",
            "自言少小慕幽玄，只言容易得神仙。",
            "佩中邀勒经时序，箫里寻思复几年。",
            "寻思许事真情变，二人容华识少选。",
            "漫道烧丹止七飞，空传化石曾三转。",
            "寄语天上弄机人，寄语河边值查客。",
            "乍可悤悤共百年，谁使遥遥期七夕。",
            "想知人意自相寻，果得深心共一心。",
            "一心一意无穷已，投漆投胶非足拟。",
            "只将羞涩当风流，持此相怜保终始。",
            "相怜相念倍相亲，一生一代一双人。",
            "不把丹心比玄石，惟将浊水况清尘。",
            "只言柱下留期信，好欲将心学松蕣。",
            "不能京兆画峨眉，翻向成都骋驺引。",
            "青牛紫气度灵关，尺素赩鳞去不还。",
            "连苔上砌无穷绿，修竹临坛几处斑。",
            "此时空床难独守，此日别离那可久。",
            "梅花如雪柳如丝，年去年来不自持。",
            "初言别在寒偏在，何悟春来春更思。",
            "春时物色无端绪，双枕孤眠谁分许。",
            "分念娇莺一种啼，生憎燕子千般语。",
            "朝云旭日照青楼，迟晖丽色满皇州。",
            "落花泛泛浮灵沼，垂柳长长拂御沟。",
            "御沟大道多奇赏，侠客妖容递来往。",
            "宝骑连花铁作钱，香轮骛水珠为网。",
            "香轮宝骑竞繁华，可怜今夜宿倡家。",
            "鹦鹉杯中浮竹叶，凤凰琴里落梅花。",
            "许辈多情偏送款，为问春花几时满。",
            "千回鸟信说众诸，百过莺啼说长短。",
            "长短众诸判不寻，千回百过浪关心。",
            "何曾举意西邻玉，未肯留情南陌金。",
            "南陌西邻咸自保，还辔归期须及早。",
            "为想三春狭斜路，莫辞九折邛关道。",
            "假令白里似长安，须使青牛学剑端。",
            "苹风入驭来应易，竹杖成龙去不难。",
            "龙飙去去无消息，鸾镜朝朝减容色。",
            "君心不记下山人，妾欲空期上林翼。",
            "上林三月鸿欲稀，华表千年鹤未归。",
            "不分淹留桑路待，秪应直取桂轮飞。"
        ],
        "title": "代女道士王灵妃赠道士李荣",
        "id": "f2aedb6a-3ea2-455f-94b5-0347dd126a21"
    },
    {
        "author": "骆宾王",
        "paragraphs": [
            "平生一顾重，意气溢三军。",
            "埜日分戈影，天星合剑文。",
            "弓弦抱汉月，马足践胡尘。",
            "不求生入塞，唯当死报君。"
        ],
        "title": "从军行",
        "id": "8469e6ef-1e50-41c1-869c-be8ca42efc7e"
    },
    {
        "author": "骆宾王",
        "paragraphs": [
            "敛容辞豹尾，缄恨度龙鳞。",
            "金钿明汉月，玉筯染胡尘。",
            "古镜菱花暗，愁眉柳叶颦。",
            "唯有清笳曲，时闻芳树春。"
        ],
        "title": "王昭君",
        "id": "24d8a8be-11d7-4b13-8e09-6e923f6486e1"
    },
    {
        "author": "骆宾王",
        "paragraphs": [
            "碧落澄秋景，玄门启曙关。",
            "人疑列御至，客似令威还。",
            "羽盖徒欣仰，云车未可攀。",
            "只应倾玉醴，时许寄颓颜。"
        ],
        "title": "于紫云观赠道士",
        "id": "227f5573-870b-4e59-88c5-3ee310ba87f6"
    },
    {
        "author": "骆宾王",
        "paragraphs": [
            "捧檄辞幽径，鸣榔下贵洲。",
            "惊涛疑跃马，积气似连牛。",
            "月迥寒沙净，风急夜江秋。",
            "不学浮云影，他乡空滞留。"
        ],
        "title": "渡瓜步江",
        "id": "48804762-1db7-43cb-b548-7fd9eb410d83"
    },
    {
        "author": "骆宾王",
        "paragraphs": [
            "睠然怀楚奏，怅矣背秦关。",
            "涸鳞惊照辙，坠羽怯虚弯。",
            "素服三川化，乌裘十上还。",
            "莫言无皓齿，时俗薄朱颜。"
        ],
        "title": "途中有怀",
        "id": "5996e4b6-e6be-400a-bff8-46efce32bac2"
    },
    {
        "author": "骆宾王",
        "paragraphs": [
            "行役忽离忧，复此怆分流。",
            "溅石回湍咽，萦丛曲涧幽。",
            "阴岩常结晦，宿莽竞含秋。",
            "况乃霜晨早，寒风入戍楼。"
        ],
        "title": "至分水戍",
        "id": "2fd24380-2a77-4f91-8821-a66aaa76655a"
    },
    {
        "author": "骆宾王",
        "paragraphs": [
            "归怀剩不安，促榜犯风澜。",
            "落宿含楼近，浮月带江寒。",
            "喜逐行前至，忧从望里宽。",
            "今夜南枝鹊，应无绕树难。"
        ],
        "title": "望乡夕泛",
        "id": "b1e35830-cf22-47cf-b558-966d41ac08b2"
    },
    {
        "author": "骆宾王",
        "paragraphs": [
            "天涯非日观，地屺望星楼。",
            "练光摇乱马，剑气上连牛。",
            "草湿姑苏夕，叶下洞庭秋。",
            "欲知凄断意，江上涉安流。"
        ],
        "tags": [
            "洞庭湖"
        ],
        "title": "久客临海有怀",
        "id": "72f740d8-ad52-4299-83a2-5a13f315a7f9"
    },
    {
        "author": "骆宾王",
        "paragraphs": [
            "游人自卫返，背客隔淮来。",
            "倾盖金兰合，忘筌玉叶开。",
            "繁花明日柳，疎蕊落风梅。",
            "将期重交态，时慰不然灰。"
        ],
        "title": "游兖部逢孔君自卫来欣然相遇若旧",
        "id": "67da108e-ffff-42a1-bfef-b8e1e6ee831e"
    },
    {
        "author": "骆宾王",
        "paragraphs": [
            "闲居寡言宴，独坐惨风尘。",
            "忽见严冬尽，方知列宿春。",
            "夜将寒色去，年共晓光新。",
            "耿耿他乡夕，无由展旧亲。"
        ],
        "title": "西京守岁",
        "id": "ff5c4d33-2b95-4ada-9b69-b04cc22a2835"
    },
    {
        "author": "骆宾王",
        "paragraphs": [
            "闻君招隐地，髣髴武陵春。",
            "缉芰知还楚，披榛似避秦。",
            "崩查年祀积，幽草岁时新。",
            "一谢沧浪水，安知有逸人。"
        ],
        "title": "同辛簿简仰酬思玄上人林泉四首 一",
        "id": "aee1d767-5c3a-4de7-b9c4-1b9c2958f1df"
    },
    {
        "author": "骆宾王",
        "paragraphs": [
            "芳晨临上月，幽赏狎中园。",
            "有蝶堪成梦，无羊可触藩。",
            "忘怀南涧藻，蠲思北堂萱。",
            "坐叹华滋歇，思君谁为言。"
        ],
        "title": "同辛簿简仰酬思玄上人林泉四首 二",
        "id": "7afdc3f0-ecdd-45fa-8f19-a9a918688460"
    },
    {
        "author": "骆宾王",
        "paragraphs": [
            "林泉恣探历，风景暂裴徊。",
            "客有迁莺处，人无结驷来。",
            "聚花如薄雪，沸水若轻雷。",
            "今日徒招隐，终知异凿坏。"
        ],
        "title": "同辛簿简仰酬思玄上人林泉四首 三",
        "id": "8ff002aa-1c25-4b7c-a2fa-909f2ef83bfd"
    },
    {
        "author": "骆宾王",
        "paragraphs": [
            "俗远风尘隔，春还初服迟。",
            "林疑中散地，人似上皇时。",
            "芳杜湘君曲，幽兰楚客词。",
            "山中有春草，长似寄相思。"
        ],
        "title": "同辛簿简仰酬思玄上人林泉四首 四",
        "id": "fd3d7d7d-478c-47bc-bf7f-8c9a4f5539c0"
    },
    {
        "author": "骆宾王",
        "paragraphs": [
            "青牛游华岳，赤马走吴宫。",
            "玉柱离鸿怨，金罍浮蚁空。",
            "日霁崤陵雨，尘起洛阳风。",
            "唯当玄度月，千里与君同。"
        ],
        "tags": [
            "华山"
        ],
        "title": "秋日饯陆道士陈文林",
        "id": "64957b56-388c-4e61-8cf3-b5f557b6b1bc"
    },
    {
        "author": "骆宾王",
        "paragraphs": [
            "边烽警榆塞，侠客度桑干。",
            "柳叶开银镝，桃花照玉鞍。",
            "满月临弓影，连星入剑端。",
            "不学燕丹客，空歌易水寒。"
        ],
        "tags": [
            "侠客",
            "送别"
        ],
        "title": "送郑少府入辽共赋侠客远从戎",
        "id": "227828e3-4cf2-4248-b96e-1343c0136578"
    },
    {
        "author": "骆宾王",
        "paragraphs": [
            "星楼望蜀道，月峡指吴门。",
            "万行流别泪，九折切惊魂。",
            "雪影含花落，云阴带叶昏。",
            "还愁三径晚，独对一清尊。"
        ],
        "title": "送费六还蜀",
        "id": "c0983351-34e7-4c47-a3a2-162d47616a54"
    },
    {
        "author": "骆宾王",
        "paragraphs": [
            "我留安豹隐，君去学鹏抟。",
            "岐路分襟易，风云促膝难。",
            "夕涨流波急，秋山落日寒。",
            "惟有思归引，凄断为君弹。"
        ],
        "title": "秋日送侯四得弹字",
        "id": "195b1741-f2ae-4a66-8eb2-6c9b38412364"
    },
    {
        "author": "骆宾王",
        "paragraphs": [
            "挂瓢余隐舜，负鼎尔干汤。",
            "竹叶离罇满，桃花别路长。",
            "低河耿秋色，落月抱寒光。",
            "素书如可嗣，幽谷竚宾行。"
        ],
        "title": "秋日送尹大赴京",
        "id": "e727d037-44cc-44bf-9909-732df0162e7a"
    },
    {
        "author": "骆宾王",
        "paragraphs": [
            "通庄抵旧里，沟水泣新知。",
            "断云飘易滞，连露积难披。",
            "素风啼迥堞，惊月绕疎枝。",
            "无力励短翰，轻举送长离。"
        ],
        "title": "秋夜送閰五还润州",
        "id": "e305ee57-72fc-42f3-9421-bd88d33157d0"
    },
    {
        "author": "骆宾王",
        "paragraphs": [
            "振衣游紫府，飞盖背青田。",
            "虚心恒警露，孤影尚凌烟。",
            "离歌凄妙曲，别操绕繁弦。",
            "在阴如可和，轻响会闻天。"
        ],
        "title": "送王明府参选赋得鹤",
        "id": "4a4c207d-d884-4123-b01c-90dd5f012dc9"
    },
    {
        "author": "骆宾王",
        "paragraphs": [
            "寂寥心事晚，摇落岁时秋。",
            "共此伤年髪，相看惜去留。",
            "当歌应破涕，哀命返穷愁。",
            "别後能相忆，东陵有故侯。"
        ],
        "title": "秋日送别",
        "id": "b9f4bd5f-2ecb-4a79-85b7-eaea498e7b86"
    },
    {
        "author": "骆宾王",
        "paragraphs": [
            "芳尊徒自满，别恨转难胜。",
            "客似游江岸，人疑上灞陵。",
            "寒更承夜永，凉景向秋澄。",
            "离心何以赠，自有玉壶冰。"
        ],
        "title": "别李峤得胜字",
        "id": "a907cd8f-d460-4840-8d8f-4efe8868d1c2"
    },
    {
        "author": "骆宾王",
        "paragraphs": [
            "淮沂泗水地，梁甫汶阳东。",
            "别路青骊远，离尊绿蚁空。",
            "柳寒凋密翠，棠晚落疎红。",
            "别後相思曲，凄断入琴风。"
        ],
        "title": "在衮州饯宋五之问",
        "id": "d152da55-3805-4d82-99b6-62c80cfd3ff0"
    },
    {
        "author": "骆宾王",
        "paragraphs": [
            "灵峰标胜境，神府枕通川。",
            "玉殿斜连汉，金堂迥架烟。",
            "断风疎晚竹，流水切危弦。",
            "别有青门外，空怀玄圃仙。"
        ],
        "title": "游灵公观",
        "id": "ee99fe2b-4060-4f60-bfec-7bc5e400ef74"
    },
    {
        "author": "骆宾王",
        "paragraphs": [
            "返照下层岑，物外狎招寻。",
            "兰径熏幽佩，槐庭落暗金。",
            "谷静风声彻，山空月色深。",
            "一遣樊笼累，唯余松桂心。"
        ],
        "title": "夏日游山家同夏少府",
        "id": "1e9a9657-fdec-466f-874b-e784efdfbde0"
    },
    {
        "author": "骆宾王",
        "paragraphs": [
            "展骥端居暇，登龙喜宴同。",
            "缔赏三清满，承欢六义通。",
            "野晦寒阴积，潭虚夕照空。",
            "顾惭非梦鸟，滥此厕雕虫。"
        ],
        "title": "初秋登王司马楼宴得同字",
        "id": "0cf317aa-b2c8-46c8-b445-2595beecbcc4"
    },
    {
        "author": "骆宾王",
        "paragraphs": [
            "千里风云契，一朝心赏同。",
            "意尽深交合，神灵俗累空。",
            "草带销寒翠，花枝发夜红。",
            "唯将澹若水，长揖古人风。"
        ],
        "title": "初秋于窦六郎宅宴",
        "id": "8a31f906-c8f6-43f0-919e-6f2c866ee2a1"
    },
    {
        "author": "骆宾王",
        "paragraphs": [
            "二三物外友，一百杖头钱。",
            "赏洽袁公地，情披乐令天。",
            "促席鸾觞满，当炉兽炭然。",
            "何须攀桂树，逢此自留连。"
        ],
        "title": "冬日宴",
        "id": "c38bac7c-df0a-4b01-bed7-e3988182cc51"
    },
    {
        "author": "骆宾王",
        "paragraphs": [
            "幸遇清明节，欣逢旧练人。",
            "刻花争脸态，写月竞眉新。",
            "晕罢空余月，诗成倂道春。",
            "谁知怀玉者，含响未吟晨。"
        ],
        "title": "镂鸡子",
        "id": "748e5fe1-9d6d-4f60-ae55-9b43beff357d"
    },
    {
        "author": "骆宾王",
        "paragraphs": [
            "美女出东邻，容与上天津。",
            "整衣香满路，移步袜生尘。",
            "水下看妆影，眉头画月新。",
            "寄言曹子建，个是洛川神。"
        ],
        "title": "咏美人在天津桥",
        "id": "3f8e4588-5318-4bbd-822e-366d6d2ae56a"
    },
    {
        "author": "骆宾王",
        "paragraphs": [
            "愿言游泗水，支离去二漳。",
            "道术君所笃，筌蹄余自忘。",
            "雪威侵竹冷，秋爽带池凉。",
            "欲验离襟切，岐路在他乡。"
        ],
        "title": "送宋五之问得凉字",
        "id": "d9a103f7-5097-442e-8f0c-ae0f6264197e"
    },
    {
        "author": "骆宾王",
        "paragraphs": [
            "独坐怀明发，长谣苦未安。",
            "自应迷北叟，谁肯问南冠。",
            "生死交情异，殷忧岁序阑。",
            "空余朝夕鸟，相伴夜啼寒。"
        ],
        "title": "宪台出絷寒夜有怀",
        "id": "4a83b3d1-fa75-4824-a38c-52c44c167dba"
    },
    {
        "author": "骆宾王",
        "paragraphs": [
            "开筵枕德水，辍棹舣仙舟。",
            "贝阙桃花浪，龙门竹箭流。",
            "当歌凄别曲，对酒泣离忧。",
            "还望青门外，空见白云浮。"
        ],
        "title": "送郭少府探得忧字",
        "id": "6b0a2038-5d84-46d5-aa5c-149260def8f5"
    },
    {
        "author": "骆宾王",
        "paragraphs": [
            "神交尚投漆，虚室罢游兰。",
            "网积窗文乱，苔深履迹残。",
            "雪明书帐冷，水静墨池寒。",
            "独此琴台夜，流水为谁弹。"
        ],
        "title": "冬日过故人任处士书斋",
        "id": "1fd56ed7-68df-4c22-8272-1c74fc0d83eb"
    },
    {
        "author": "骆宾王",
        "paragraphs": [
            "一丘余枕石，三越尔怀铅。",
            "离亭分鹤盖，别岸指龙川。",
            "露下蝉声断，寒来雁影连。",
            "如何沟水上，凄断听离弦。"
        ],
        "title": "送刘少府游越州",
        "id": "0abe4244-72e1-44ed-9b5b-538eaff9f813"
    },
    {
        "author": "骆宾王",
        "paragraphs": [
            "重岩抱危石，幽涧曳轻云。",
            "绕镇仙衣动，飘蓬羽盖分。",
            "锦色连花静，苔光带叶熏。",
            "讵知吴会影，长抱谷城文。"
        ],
        "title": "赋得白云抱幽石",
        "id": "7f480e7c-023b-4235-adce-365445c69b13"
    },
    {
        "author": "骆宾王",
        "paragraphs": [
            "千里年光静，四望春云生。",
            "椠日祥光举，疎云瑞叶轻。",
            "盖阴笼迥树，阵影抱危城。",
            "非将吴会远，飘荡帝乡情。"
        ],
        "title": "赋得春云处处生",
        "id": "e824450a-bcf5-46eb-b6d8-138bc17cf8a6"
    },
    {
        "author": "骆宾王",
        "paragraphs": [
            "西陆蝉声唱，南冠客思侵。",
            "那堪玄鬓影，来对白头吟。",
            "露重飞难进，风多响易沈。",
            "无人信高洁，谁为表予心。"
        ],
        "tags": [
            "唐诗三百首",
            "咏物",
            "咏物诗",
            "五言律诗"
        ],
        "title": "在岳咏蝉",
        "id": "c65539db-4e2b-4ce4-a22b-563b6ef3f4f1"
    },
    {
        "author": "骆宾王",
        "paragraphs": [
            "列名通地纪，疎派合天津。",
            "波随月色净，态逐桃花春。",
            "照霞如隐石，映柳似沈鳞。",
            "终当挹上善，属意澹交人。"
        ],
        "title": "咏水",
        "id": "944a609b-e752-4265-af6f-816adb90ffd1"
    },
    {
        "author": "骆宾王",
        "paragraphs": [
            "唼藻沧江远，衔卢紫塞长。",
            "雾深迷晓景，风急断秋行。",
            "阵照通宵月，书封几夜霜。",
            "无复能鸣分，空知愧稻粱。"
        ],
        "title": "同张二咏雁",
        "id": "73fe26a8-8070-4284-96c7-3ff1548c62dd"
    },
    {
        "author": "骆宾王",
        "paragraphs": [
            "龙云玉叶上，鹤雪瑞花新。",
            "影乱铜乌吹，光销玉马津。",
            "含辉明素篆，隐迹表祥轮。",
            "幽兰不可俪，徒自绕阳春。"
        ],
        "title": "咏雪",
        "id": "be8e645a-f12f-46fc-8cc9-b98104bc61be"
    },
    {
        "author": "骆宾王",
        "paragraphs": [
            "朔空曾纪历，带地旧疏泉。",
            "色泛临砀瑞，香流赴蜀仙。",
            "款交欣散玉，洽友悦沈钱。",
            "无复中山赏，空吟吴会篇。"
        ],
        "title": "咏云酒",
        "id": "e43c06f3-eab6-4d4b-af6f-77e66e3c24a9"
    },
    {
        "author": "骆宾王",
        "paragraphs": [
            "洛川流雅韵，秦道擅苛威。",
            "听歌梁上动，应律管中飞。",
            "光飘神女袜，影落羽人衣。",
            "愿言心未翳，终冀效轻微。"
        ],
        "title": "尘灰",
        "id": "155a4eeb-0d10-431f-8d1f-b4eaac313f61"
    },
    {
        "author": "骆宾王",
        "paragraphs": [
            "紫陌炎氛歇，青苹晚吹浮。",
            "乱竹摇疎影，萦池织细流。",
            "飘香曳舞袖，带粉泛妆楼。",
            "不分君恩绝，纨扇曲中秋。"
        ],
        "title": "秋晨同淄川毛司马秋九咏 秋风",
        "id": "59fcea3f-abe8-4110-afe5-fd776a6a5e15"
    },
    {
        "author": "骆宾王",
        "paragraphs": [
            "南陆铜浑改，西郊玉叶轻。",
            "泛斗瑶光动，临阳瑞色明。",
            "盖阴连凤阙，阵影翼龙城。",
            "讵知时不遇，空伤流滞情。"
        ],
        "title": "秋晨同淄川毛司马秋九咏 秋云",
        "id": "a33b29f9-73ac-4ad1-9977-45e876d86d67"
    },
    {
        "author": "骆宾王",
        "paragraphs": [
            "九秋行已暮，一枝聊暂安。",
            "隐榆非谏楚，噪柳异悲潘。",
            "分形妆薄鬓，镂影饰危冠。",
            "自怜疎影断，寒林夕吹寒。"
        ],
        "title": "秋晨同淄川毛司马秋九咏 秋蝉",
        "id": "568f6142-ff89-49f7-bfb8-91d32a1fa7f5"
    },
    {
        "author": "骆宾王",
        "paragraphs": [
            "玉关寒气早，金塘秋色归。",
            "泛掌光逾净，添荷滴尚微。",
            "变霜凝晓液，承月委圆辉。",
            "别有吴台上，应湿楚臣衣。"
        ],
        "title": "秋晨同淄川毛司马秋九咏 秋露",
        "id": "9ff128ba-2da9-4a60-8406-5845618b3b51"
    },
    {
        "author": "骆宾王",
        "paragraphs": [
            "云披玉绳净，月满镜轮圆。",
            "裛露珠晖冷，凌霜桂影寒。",
            "漏彩含疎薄，浮光漾急澜。",
            "西园徒自赏，南飞终未安。"
        ],
        "title": "秋晨同淄川毛司马秋九咏 秋月",
        "id": "ca0b81b7-cf97-49be-a00a-67a7759e9ad3"
    },
    {
        "author": "骆宾王",
        "paragraphs": [
            "贝阙寒流彻，玉轮秋浪清。",
            "图云锦色净，写月练花明。",
            "泛曲鹍弦动，随轩凤辖惊。",
            "唯当御沟上，凄断送归情。"
        ],
        "title": "秋晨同淄川毛司马秋九咏 秋水",
        "id": "fb82f7c9-4664-497a-8d25-242a0554db45"
    },
    {
        "author": "骆宾王",
        "paragraphs": [
            "玉虬分静夜，金萤照晚凉。",
            "含辉疑泛月，带火怯凌霜。",
            "散彩萦虚牖，飘花绕洞房。",
            "下帷如不倦，当解惜余光。"
        ],
        "title": "秋晨同淄川毛司马秋九咏 秋萤",
        "id": "aa3beea8-4ccb-4c00-95df-9f91dc2bf6d4"
    },
    {
        "author": "骆宾王",
        "paragraphs": [
            "擢秀三秋晚，开芳十步中。",
            "分黄俱笑日，含翠共摇风。",
            "碎影涵流动，浮香隔岸通。",
            "金翘徒可泛，玉斝竟谁同。"
        ],
        "title": "秋晨同淄川毛司马秋九咏 秋菊",
        "id": "06e80340-ed49-4ef7-aca0-1ad1a5e3ea09"
    },
    {
        "author": "骆宾王",
        "paragraphs": [
            "联翩辞海曲，遥曳指江干。",
            "阵去金河冷，书归玉塞寒。",
            "带月凌空易，迷烟逗浦难。",
            "何当同顾影，刷羽泛清澜。"
        ],
        "title": "秋晨同淄川毛司马秋九咏 秋雁",
        "id": "bd4de1aa-8aa1-4b0a-89e7-26ec3439ba57"
    },
    {
        "author": "骆宾王",
        "paragraphs": [
            "可叹浮生促，吁嗟此路难。",
            "丘陵一起恨，言笑几时欢。",
            "萧索郊埏晚，荒凉井径寒。",
            "谁当门下客，独见有任安。"
        ],
        "title": "乐大夫挽词五首 一",
        "id": "0c0987c9-5e9a-4795-8b0d-c82c278d366e"
    },
    {
        "author": "骆宾王",
        "paragraphs": [
            "蒿里谁家地，松门何代丘。",
            "百年三万日，一别几千秋。",
            "返照寒无影，穷泉冻不流。"
        ],
        "title": "乐大夫挽词五首 二",
        "id": "ffb568f8-71d7-4845-bc74-25802517f199"
    },
    {
        "author": "骆宾王",
        "paragraphs": [
            "昔去梅笳发，今来薤露晞。",
            "彤驺朝帝阙，丹旐背王畿。",
            "城郭犹疑是，原陵稍觉非。",
            "九原如可作，千载与谁归。"
        ],
        "title": "乐大夫挽词五首 三",
        "id": "cd5ffcfb-f1dc-499d-be47-a6fbf9a4eb70"
    },
    {
        "author": "骆宾王",
        "paragraphs": [
            "一旦先朝菌，千秋掩夜台。",
            "青乌新兆去，白马故人来。",
            "草露当春泣，松风向暮哀。",
            "宁知荒垄外，吊鹤自裴徊。"
        ],
        "title": "乐大夫挽词五首 四",
        "id": "487c871a-a858-4d49-9916-6685d9750cb3"
    },
    {
        "author": "骆宾王",
        "paragraphs": [
            "忽见泉台路，犹疑水镜悬。",
            "何如开白日，非复覩青天。",
            "华表迎千岁，幽扃送百年。",
            "独嗟流水引，长掩伯牙弦。"
        ],
        "title": "乐大夫挽词五首 五",
        "id": "836bfbf4-f0e3-4675-a896-5c597a37a54a"
    },
    {
        "author": "骆宾王",
        "paragraphs": [
            "百龄嗟倏忽，一旦向山阿。",
            "丹桂销已尽，青松哀更多。",
            "熏风虚听曲，薤露反成歌。",
            "自有藏舟处，谁怜隙驷过。"
        ],
        "title": "丹阳刺史挽词三首 一",
        "id": "ebf7ec3e-66a1-4f31-99a2-0419c946872f"
    },
    {
        "author": "骆宾王",
        "paragraphs": [
            "恻怆恒山羽，留连棣萼篇。",
            "佳城非旧日，京兆即新阡。",
            "城郭三千岁，丘陵几万年。",
            "唯余松柏垄，朝夕起寒烟。"
        ],
        "title": "丹阳刺史挽词三首 二",
        "id": "04c9c9c6-f4f1-4aef-bf58-9ae7d10a0a8d"
    },
    {
        "author": "骆宾王",
        "paragraphs": [
            "短歌三献曲，长夜九泉台。",
            "此室玄扃掩，何年白日开。",
            "荒郊疎古木，寒隧积陈荄。",
            "独此伤心地，松声薄暮来。"
        ],
        "title": "丹阳刺史挽词三首 三",
        "id": "28635bb6-7a75-4bb2-96f3-ea3b97a43b22"
    },
    {
        "author": "骆宾王",
        "paragraphs": [
            "征帆恣远寻，逶迤过称心。",
            "凝滞蘅𦶜岸，沿洄樝柚林。",
            "穿溆不厌曲，舣潭惟爱深。",
            "为乐凡几许，听取舟中琴。"
        ],
        "title": "称心寺",
        "id": "d7283c0f-95fa-4c73-95ff-9be77f0b20c6"
    },
    {
        "author": "骆宾王",
        "paragraphs": [
            "共寻招隐寺，初识戴颙家。",
            "还依旧泉壑，应改昔云霞。",
            "绿竹寒天笋，红蕉腊月花。",
            "金绳倘留客，为系日光斜。"
        ],
        "title": "陪润州薛司空丹徒桂明府游招隐寺",
        "id": "8938d82b-fdf4-46f4-8545-b3c58d4adce1"
    },
    {
        "author": "骆宾王",
        "paragraphs": [
            "写月涂黄罢，凌波拾翠通。",
            "镜花摇芰日，衣麝入荷风。",
            "叶密舟难荡，莲疎浦易空。",
            "凤媒羞自托，鸳翼恨难穷。",
            "秋帐灯华翠，倡楼粉色红。",
            "相思无别曲，倂在棹歌中。"
        ],
        "title": "棹歌行",
        "id": "8833fcd8-564e-4ee8-bcf5-c2fb4ab94718"
    },
    {
        "author": "骆宾王",
        "paragraphs": [
            "薄游倦千里，劳生负百年。",
            "未能槎上汉，讵肯剑游燕。",
            "白云照春海，青山横曙天。",
            "江涛让双璧，渭水掷三钱。",
            "坐惜风光晚，长歌独块然。"
        ],
        "title": "海曲书情",
        "id": "a9846044-c569-4ce0-b97c-6834d55d860c"
    },
    {
        "author": "骆宾王",
        "paragraphs": [
            "旅客春心断，边城夜望高。",
            "野楼疑海气，白鹭似江涛。",
            "结绶疲三入，承冠泣二毛。",
            "将飞怜弱羽，欲济乏轻舠。",
            "赖有阳春曲，穷愁且代劳。"
        ],
        "title": "蓬莱镇",
        "id": "b069ca02-e0bb-477b-aeef-5e6797c14d6e"
    },
    {
        "author": "骆宾王",
        "paragraphs": [
            "传闻叶县履，飞向洛阳城。",
            "驰道临层掖，津门对小平。",
            "霞残疑制锦，云度似飘缨。",
            "藻掞潘江澈，尘虚范甑清。",
            "讵怜冲斗气，犹向匣中鸣。"
        ],
        "title": "和李明府",
        "id": "d0843e83-f257-47ba-9a06-bc667c4be00d"
    },
    {
        "author": "骆宾王",
        "paragraphs": [
            "幽寻极幽壑，春望陟春台。",
            "云光栖断树，灵影入仙杯。",
            "古藤依格上，野径约山隈。",
            "落蘂飜风去，流莺满树来。",
            "兴阑荀御动，归路起浮埃。"
        ],
        "title": "春晚从李长史游开道林故山",
        "id": "17216691-40ea-465c-827a-d9170135fb87"
    },
    {
        "author": "骆宾王",
        "paragraphs": [
            "故人无与晤，安步陟山椒。",
            "野静连云卷，川明断雾销。",
            "灵岩闻晓籁，洞浦涨秋潮。",
            "三江归望断，千里故乡遥。",
            "劳歌徒自奏，客魂谁为招。"
        ],
        "title": "冬日野望",
        "id": "67810e04-93aa-4299-a636-8d2cb6041478"
    },
    {
        "author": "骆宾王",
        "paragraphs": [
            "千里寻归路，一苇乱平源。",
            "通波连马颊，迸水急龙门。",
            "照日荣光净，惊风瑞浪翻。",
            "棹唱临风断，樵讴入听喧。",
            "岸迥秋霞落，潭深夕雾繁。",
            "谁堪逝川上，日暮不归魂。"
        ],
        "tags": [
            "黄河"
        ],
        "title": "晚渡黄河",
        "id": "6e63dcbb-c6ad-4301-bc74-6a8fef7caa13"
    },
    {
        "author": "骆宾王",
        "paragraphs": [
            "金陵一超忽，玉烛几还周。",
            "露积吴台草，风入郢门楸。",
            "林虚宿断雾，磴险挂悬流。",
            "拾青非汉策，化缁类秦裘。",
            "牵迹犹多蹇，劳生未寡尤。",
            "独此他乡梦，空山明月秋。"
        ],
        "title": "宿山庄",
        "id": "3f4eae61-e877-4895-bb79-47537683f391"
    },
    {
        "author": "骆宾王",
        "paragraphs": [
            "忽上天山路，依然想物华。",
            "云疑上苑叶，雪似御沟花。",
            "行叹戎麾远，坐怜衣带赊。",
            "交河浮绝塞，弱水浸流沙。",
            "旅思徒漂梗，归期未及瓜。",
            "宁知心断绝，夜夜泣胡笳。"
        ],
        "tags": [
            "思乡",
            "惆怅",
            "边塞"
        ],
        "title": "晚度天山有怀京邑",
        "id": "bb23bc9b-af6c-4c70-a761-aa336ec1b5b4"
    },
    {
        "author": "骆宾王",
        "paragraphs": [
            "二庭归望断，万里客心愁。",
            "山路犹南属，河源自北流。",
            "晚风连朔气，新月照边秋。",
            "灶火通军壁，烽烟上戍楼。",
            "龙庭但苦战，燕颔会封侯。",
            "莫作兰山下，空令汉国羞。"
        ],
        "tags": [
            "战争",
            "爱国",
            "边塞",
            "思乡"
        ],
        "title": "夕次蒲类津",
        "id": "f254b2bd-8fd1-4e45-9107-321a7decdbaa"
    },
    {
        "author": "骆宾王",
        "paragraphs": [
            "长啸三春晚，端居百虑盈。",
            "未安胡蝶梦，遽切鲁禽情。",
            "别岛连寰海，离魂断戍城。",
            "流星疑伴使，低月似依营。",
            "怀禄宁期达，牵时匪狥名。",
            "艰虞行已远，时迹自相惊。"
        ],
        "title": "远使海曲春夜多怀",
        "id": "598f031a-bae2-46be-af96-21159764821b"
    },
    {
        "author": "骆宾王",
        "paragraphs": [
            "征夫怀远路，夙驾上危峦。",
            "薄烟横绝巘，轻冻涩回湍。",
            "野雾连空暗，山风入曙寒。",
            "帝城临灞涘，禹穴枕江干。",
            "橘性行应化，蓬心去不安。",
            "独掩穷途泪，长歌行路难。"
        ],
        "title": "早发诸暨",
        "id": "c70bd580-e561-4407-8aa9-368b8771aeaf"
    },
    {
        "author": "骆宾王",
        "paragraphs": [
            "九秋凉风肃，千里月华开。",
            "圆光随露湛，碎影逐波来。",
            "似霜明玉砌，如镜写珠胎。",
            "晚色依关近，边声杂吹哀。",
            "离居分照耀，怨绪共裴徊。",
            "自绕南飞羽，空忝北堂才。"
        ],
        "title": "望月有所思",
        "id": "81202d59-dad1-4a4c-917e-a9ee07931976"
    },
    {
        "author": "骆宾王",
        "paragraphs": [
            "日观分齐壤，星桥接蜀门。",
            "桃花嘶别路，竹叶泻离樽。",
            "夏老兰犹茂，秋深柳尚繁。",
            "雾销山望迥，风高野听喧。",
            "劳歌徒欲奏，赠别竟无言。",
            "唯有当秋月，空照野人园。"
        ],
        "title": "送吴七游蜀",
        "id": "4cf4b908-12be-4530-bee1-eab41765043e"
    },
    {
        "author": "骆宾王",
        "paragraphs": [
            "意气坐相亲，关河别故人。",
            "客似秦川上，歌疑易水滨。",
            "塞荒行辨玉，台远尚名轮。",
            "泄井怀边将，寻源重汉臣。",
            "上苑梅花早，御沟杨柳新。",
            "只应持此曲，别作边城春。"
        ],
        "title": "西行别东台详正学士",
        "id": "62a62768-402c-411a-a769-43e24dfcb171"
    },
    {
        "author": "骆宾王",
        "paragraphs": [
            "鸟旟陪访道，鹫岭狎栖真。",
            "四禅明静业，三空广胜因。",
            "祥河疎叠涧，慧日皎重轮。",
            "叶暗龙宫密，花明鹿苑春。",
            "雕谈筌奥旨，妙辩漱玄津。",
            "雅曲终难和，徒自奏巴人。"
        ],
        "title": "和王记室从赵王春日游陀山寺",
        "id": "f3be7897-9013-4ae9-98d7-e966a95177a7"
    },
    {
        "author": "骆宾王",
        "paragraphs": [
            "伏枕忧思深，拥膝独长吟。",
            "烹鲤无尺素，筌鱼劳寸心。",
            "疎麻空有折，芳桂湛无斟。",
            "广庭含夕气，闲宇澹虚阴。",
            "织虫垂夜砌，惊鸟栖暝林。",
            "驩娱百年促，羁病一生侵。",
            "讵堪孤月夜，流水入鸣琴。"
        ],
        "title": "夏日夜忆张二",
        "id": "3579f6bd-6a8a-45f4-b50e-250f3a516e72"
    },
    {
        "author": "骆宾王",
        "paragraphs": [
            "故乡眇千里，离忧积万端。",
            "鹑服长悲碎，蜗庐未卜安。",
            "富钩徒有想，贫铗为谁弹。",
            "柳秋风叶脆，荷晓露文团。",
            "晚金丛岸菊，余佩下幽兰。",
            "伐木伤心易，维桑归去难。",
            "独有孤明月，时照客庭寒。"
        ],
        "title": "寒夜独坐游子多怀简知己",
        "id": "fd39503a-7504-4ba4-98a8-ec70d3d37bfe"
    },
    {
        "author": "骆宾王",
        "paragraphs": [
            "蓬转俱行役，瓜时独未还。",
            "魂迷金阙路，望断玉门关。",
            "献凯多惭霍，论封几谢班。",
            "风尘催白首，岁月损红颜。",
            "落雁低秋塞，惊凫起暝湾。",
            "胡霜如剑锷，汉月似刀环。",
            "别後边庭树，相思几度攀。"
        ],
        "title": "在军中赠先还知己",
        "id": "4f1a311f-0c46-4957-ab49-5fa5f954205b"
    },
    {
        "author": "骆宾王",
        "paragraphs": [
            "乘马陟层阜，回首睇山川。",
            "攒峰衔宿雾，叠巘架寒烟。",
            "百重含翠色，一道落飞泉。",
            "香吹分岩桂，鲜云抱石莲。",
            "地偏心易远，致默体逾玄。",
            "得性虚游刃，忘言已弃筌。",
            "弹冠劳巧拙，结绶倦牵缠。",
            "不如从四皓，丘中鸣一弦。"
        ],
        "title": "秋日山行简梁大官",
        "id": "60e26fb8-c279-478d-8eab-35c8227ed575"
    },
    {
        "author": "骆宾王",
        "paragraphs": [
            "四运移阴律，三翼泛阳侯。",
            "荷香销晚夏，菊气入新秋。",
            "夜乌喧粉堞，宿雁下芦洲。",
            "海雾笼边徼，江风绕戍楼。",
            "转蓬惊别渚，徙橘怆离忧。",
            "魂飞灞陵岸，泪尽洞庭流。",
            "振影希鸿陆，逃名谢蚁丘。",
            "还嗟帝乡远，空望白云浮。"
        ],
        "tags": [
            "洞庭湖"
        ],
        "title": "晚泊江镇",
        "id": "57072cd6-42bf-457e-a71a-a298d2ac2ed9"
    },
    {
        "author": "骆宾王",
        "paragraphs": [
            "昔负千寻质，高临九仞峰。",
            "真心凌晚桂，劲节掩寒松。",
            "忽值风飙折，坐为波浪冲。",
            "摧残空有恨，拥肿遂无庸。",
            "渤海三千里，泥沙几万重。",
            "似舟飘不定，如梗泛何从。",
            "仙客终难托，良工岂易逢。",
            "徒怀万乘器，谁为一先容。"
        ],
        "title": "浮槎",
        "id": "09ec75e0-b22c-4272-b810-8c9aa455086c"
    },
    {
        "author": "骆宾王",
        "paragraphs": [
            "三秋倦行役，千里泛归潮。",
            "通波竹箭水，轻舸木兰桡。",
            "金堤连曲岸，贝阙影浮桥。",
            "水净千年近，星飞五老遥。",
            "叠花开宿浪，浮叶下凉飙。",
            "浦荷疎晚菂，津柳渍寒条。",
            "恓惶劳梗泛，凄断倦蓬飘。",
            "仙槎不可托，河上独长谣。"
        ],
        "title": "晚泊河曲",
        "id": "5d88b013-98f5-4fad-809f-efbd3c464b5b"
    },
    {
        "author": "骆宾王",
        "paragraphs": [
            "养蒙分四渎，习坎奠三荆。",
            "徙帝留余地，封王表旧城。",
            "岸昏涵蜃气，潮满应鸡声。",
            "洲迥连沙静，川虚积溜明。",
            "一朝从捧檄，千里倦悬旌。",
            "背流桐柏远，逗浦木兰轻。",
            "小山迷隐路，大块切劳生。",
            "唯有贞心在，独映寒潭清。"
        ],
        "title": "早发淮口望盱眙",
        "id": "7953f497-5684-4902-b730-6d7f312bef64"
    },
    {
        "author": "骆宾王",
        "paragraphs": [
            "紫塞流沙北，黄图灞水东。",
            "一朝辞俎豆，万里逐沙蓬。",
            "候月恒持满，寻源屡凿空。",
            "野昏边气合，烽迥戍烟通。",
            "膂力风尘倦，疆场岁月穷。",
            "河流控积石，山路远崆峒。",
            "壮志凌苍兕，精诚贯白虹。",
            "君恩如可报，龙剑有雌雄。"
        ],
        "title": "边城落日",
        "id": "874a0ca3-62ca-4c9f-976b-895b035ac3d6"
    },
    {
        "author": "骆宾王",
        "paragraphs": [
            "虏地寒胶折，边城夜柝闻。",
            "兵符关帝阙，天策动将军。",
            "塞静胡笳彻，沙明楚练分。",
            "风旗翻翼影，霜剑转龙文。",
            "白羽摇如月，青山断若云。",
            "烟疎疑卷幔，尘灭似销氛。",
            "投笔怀班业，临戎想顾勋。",
            "还应雪汉耻，持此报明君。"
        ],
        "title": "宿温城望军营",
        "id": "b60d6783-9c7a-4308-949d-8169ca25898c"
    },
    {
        "author": "骆宾王",
        "paragraphs": [
            "旧国千年尽，荒城四望通。",
            "云浮非隐帝，日举类游童。",
            "绮琴朝化洽，祥石夜论空。",
            "马去遥奔郑，蛇分近带丰。",
            "池文敛束水，竹影漏寒丛。",
            "园兔承行月，川禽避断风。",
            "故宋诚难定，从梁事未工。",
            "唯当过周客，独愧吴台空。"
        ],
        "title": "过故宋",
        "id": "cc08140a-3b05-47e4-9e8f-1dd7184b1516"
    },
    {
        "author": "骆宾王",
        "paragraphs": [
            "汉地行逾远，燕山去不穷。",
            "城荒犹筑怨，碣毁尚铭功。",
            "古戍烟尘满，边庭人事空。",
            "夜关明陇月，秋塞急胡风。",
            "倚伏良难定，荣枯岂易通。",
            "旅魂劳泛梗，离恨断征蓬。",
            "苏武封犹薄，崔骃宦不工。",
            "惟余北叟意，欲寄南飞鸿。"
        ],
        "title": "边夜有怀",
        "id": "c1e0678f-343a-4b68-9904-bff58a5ca0b4"
    },
    {
        "author": "骆宾王",
        "paragraphs": [
            "洛川真气上，重泉惠政融。",
            "含章光後烈，继武嗣前雄。",
            "与善良难验，生涯忽易穷。",
            "翔凫犹化履，狎雉尚驯童。",
            "钱满荒阶绿，尘浮虚帐红。",
            "夏余将宿草，秋近未惊蓬。",
            "烟晦泉门闭，日尽夜台空。",
            "谁堪孤陇外，独听白杨风。"
        ],
        "title": "伤祝阿王明府",
        "id": "7b856ebd-84aa-46c8-9ad9-049b81cbe86b"
    },
    {
        "author": "骆宾王",
        "paragraphs": [
            "化城分鸟堞，香阁俯龙川。",
            "复栋侵黄道，重檐架紫烟。",
            "铭书非晋代，壁画是梁年。",
            "霸略今何在，王宫尚岿然。",
            "二帝曾游圣，三卿是偶贤。",
            "因兹游胜侣，超彼托良缘。",
            "我出有为界，君登非想天。",
            "悠悠青旷里，荡荡白云前。",
            "今日经行处，曲音号盖烟。"
        ],
        "title": "四月八日题七级",
        "id": "2e2acb69-3721-407d-a65e-63418e4008d4"
    },
    {
        "author": "骆宾王",
        "paragraphs": [
            "霍第疏天府，潘园近帝台。",
            "调弦三妇至，置驿五侯来。",
            "尚想欢娱洽，吁嗟岁月催。",
            "金坛分上将，玉帐引瓌材。",
            "决胜鲸波静，腾谋鸟谷开。",
            "白云淮水外，紫陌灞陵隈。",
            "节变惊衰柳，笳繁思落梅。",
            "调神和玉烛，掞藻握珠胎。",
            "怅矣欣怀土，居然欲死灰。",
            "还因承雅曲，暂喜跃沈鳃。"
        ],
        "title": "和孙长史秋日卧病",
        "id": "194b29bc-7915-4130-bcbe-c034996b93ae"
    },
    {
        "author": "骆宾王",
        "paragraphs": [
            "彭山折坂外，井络少城隈。",
            "地是三巴俗，人非百里材。",
            "畏途君怅望，岐路我裴徊。",
            "心赏风烟隔，容华岁月催。",
            "遥遥分凤野，去去转龙媒。",
            "遗锦非前邑，鸣琴即旧台。",
            "剑门千仞起，石路五丁开。",
            "海客乘槎渡，仙童驭竹回。",
            "魂将离鹤远，思逐断猿哀。",
            "唯有双凫舄，飞去复飞来。"
        ],
        "title": "饯郑安阳入蜀",
        "id": "cf31adb3-7462-432c-a5c4-0478388ee49c"
    },
    {
        "author": "骆宾王",
        "paragraphs": [
            "少年识事浅，不知交道难。",
            "一言芬若桂，四海臭如兰。",
            "宝剑思存楚，金锤许报韩。",
            "虚心徒有托，循迹谅无端。",
            "太息关山险，吁嗟岁月阑。",
            "忘机殊会俗，守拙异怀安。",
            "阮籍空长啸，刘琨独未欢。",
            "十步庭芳敛，三秋陇月团。",
            "槐疎非尽意，松晚夜凌寒。",
            "悲调弦中急，穷愁醉里宽。",
            "莫将流水引，空向俗人弹。"
        ],
        "title": "咏怀",
        "id": "18f09ced-8f0d-433f-9c5b-8c6ab2031ad1"
    },
    {
        "author": "骆宾王",
        "paragraphs": [
            "年华开早律，霁色荡芳晨。",
            "城阙千门晓，山河四望春。",
            "御沟通太液，戚里对平津。",
            "宝瑟调中妇，金罍引上宾。",
            "剧谈推曼倩，惊坐揖陈遵。",
            "意气一言合，风期万里亲。",
            "自惟安直道，守拙忌因人。",
            "谈器非先木，图荣异後薪。",
            "揶揄惭路鬼，憔悴切波臣。",
            "玄草终疲汉，乌裘几滞秦。",
            "生涯无岁月，岐路有风尘。",
            "还嗟太行道，处处白头新。"
        ],
        "title": "春日离长安客中言怀",
        "id": "b480e85b-070f-477e-a2e0-072e207722f0"
    },
    {
        "author": "骆宾王",
        "paragraphs": [
            "维舟背楚服，振策下吴畿。",
            "盛德弘三让，雄图枕九围。",
            "黄池通霸迹，赤壁畅戎威。",
            "文物俄迁谢，英灵有盛衰。",
            "行叹鸱夷没，遽惜湛卢飞。",
            "地古烟尘暗，年深馆宇稀。",
            "山川四望是，人事一朝非。",
            "悬剑空留信，亡珠尚识机。",
            "郑风遥可托，关月眇难依。",
            "西北云逾滞，东南气转微。",
            "徒怀伯通隐，多谢买臣归。",
            "唯有荒台露，薄暮湿征衣。"
        ],
        "title": "夕次旧吴",
        "id": "69c96b89-d73a-4e21-ba84-ddd2c8e17f92"
    },
    {
        "author": "骆宾王",
        "paragraphs": [
            "促驾踰三水，长驱望五原。",
            "天阶分斗极，地理接楼烦。",
            "溪月明关陇，戎云聚塞垣。",
            "山川殊物候，风壤异凉喧。",
            "戍古秋尘合，沙寒宿雾繁。",
            "昔余迷学步，投迹忝词源。",
            "兰渚浮延阁，蓬山款禁园。",
            "彯缨陪绂冕，载笔偶玙璠。",
            "汲冢宁详蠹，秦牢讵辨冤。",
            "一朝从篚服，千里骛轻轩。",
            "乡梦随魂断，边声入听喧。",
            "南图终铩翮，北上遽催辕。",
            "吊影惭连茹，浮生倦触藩。",
            "数奇何以托，桃李自无言。"
        ],
        "title": "早秋出塞寄东台详正学士",
        "id": "d5934743-bc79-4911-9fdb-e6625d9aba1b"
    },
    {
        "author": "骆宾王",
        "paragraphs": [
            "昔岁逢杨意，观光贵楚材。",
            "穴疑丹凤起，场似白驹来。",
            "一命沦骄饵，三缄慎祸胎。",
            "不言劳倚伏，忽此遘邅回。",
            "骢马刑章峻，苍鹰狱吏猜。",
            "绝缣非易辨，疑璧果难裁。",
            "揆画惭周道，端忧滞夏台。",
            "生涯一灭裂，岐路几裴徊。",
            "青陆春芳动，黄沙旅思催。",
            "圆扉长寂寂，疎网尚恢恢。",
            "入穽先摇尾，迷津正曝腮。",
            "覆盆徒望日，蛰户未经雷。",
            "霜歇兰犹败，风多木屡摧。",
            "地幽蚕室闭，门静雀罗开。",
            "自悯秦冤痛，谁怜楚奏哀。",
            "汉阳穷鸟客，梁甫卧龙才。",
            "有气还冲斗，无时会凿坏。",
            "莫言韩长孺，长作不然灰。"
        ],
        "title": "幽絷书情通简知己",
        "id": "36dd309e-3630-4f6d-9bfe-1c0b5e534d61"
    },
    {
        "author": "骆宾王",
        "paragraphs": [
            "扰扰风尘地，遑遑名利途。",
            "盈虚一易舛，心迹两难俱。",
            "弱龄小山志，宁期大丈夫。",
            "九微光贲玉，千仞忽弹珠。",
            "棘寺游三礼，蓬山簉八儒。",
            "怀铅惭後进，投笔愿前驱。",
            "北走非通赵，西之似化胡。",
            "锦车朝促候，刁斗夜传呼。",
            "战士青丝络，将军黄石符。",
            "连星入宝剑，半月上雕弧。",
            "拜井开疎勒，鸣桴动密须。",
            "戎机习短蔗，祆祲静长榆。",
            "季月炎初尽，边亭草早枯。",
            "层阴笼古木，穷色变寒芜。",
            "海鹤声嘹唳，城乌尾毕逋。",
            "葭繁秋色引，桂满夕轮虚。",
            "行役风霜久，乡园梦想孤。",
            "灞池遥夏国，秦海望阳纡。",
            "沙塞三千里，京城十二衢。",
            "杨沟连凤阙，槐路拟鸿都。",
            "璧殿规宸象，金堤法斗枢。",
            "云浮西北盖，月照东南隅。",
            "宝帐垂连理，银床转辘轳。",
            "广筵留上客，丰馔引中厨。",
            "漏缓金徒箭，娇繁玉女壶。",
            "秋涛飞喻马，秋水泛仙舻。",
            "意气风云合，言忘道术趋。",
            "共矜名已泰，讵肯沫相濡。",
            "有志惭雕朽，无庸类散樗。",
            "关山暂超忽，形影叹艰虞。",
            "结网空知羡，图荣岂自诬。",
            "忘情同塞马，比德类宛驹。",
            "陇阪肝肠绝，阳关亭候迂。",
            "迷魂惊落雁，离恨断飞凫。",
            "春去荣华尽，年来岁月芜。",
            "边愁伤郢调，乡思绕吴歈。",
            "河气通中国，山途限外区。",
            "相思若可寄，冰泮有衔芦。"
        ],
        "title": "久戍边城有怀京邑",
        "id": "dabe664b-6a0c-428d-8823-ca5471fc8ef2"
    },
    {
        "author": "骆宾王",
        "paragraphs": [
            "城上风威冷，江中水气寒。",
            "戎衣何日定，歌舞入长安。"
        ],
        "tags": [
            "愤慨",
            "写景",
            "抒情",
            "秋天"
        ],
        "title": "在军登城楼",
        "id": "4aad284b-d25d-4776-bfe1-5bebc6ebe062"
    },
    {
        "author": "骆宾王",
        "paragraphs": [
            "此地别燕丹，壮士髪冲冠。",
            "昔时人已没，今日水犹寒。"
        ],
        "tags": [
            "隋・唐・五代",
            "送别",
            "地点",
            "咏史怀古"
        ],
        "title": "于易水送人",
        "id": "cc9a6bbc-8a05-4c89-a41c-74c271b6065b"
    },
    {
        "author": "骆宾王",
        "paragraphs": [
            "写月无芳桂，照日有花菱。",
            "不持光谢水，翻将影学冰。"
        ],
        "title": "咏镜",
        "id": "ccef7202-1a53-43fa-907c-462aa0e07525"
    },
    {
        "author": "骆宾王",
        "paragraphs": [
            "禀质非贪热，焦心岂惮熬。",
            "终知不自润，何处用脂膏。"
        ],
        "title": "挑灯杖",
        "id": "6fd37f32-04db-41de-895b-45202c59f88c"
    },
    {
        "author": "骆宾王",
        "paragraphs": [
            "凌波起罗袜，含风染素衣。",
            "别有知音调，闻歌应自飞。"
        ],
        "title": "咏尘",
        "id": "93fbc3f7-f7be-4276-bf47-08dd2dd2cc2b"
    },
    {
        "author": "骆宾王",
        "paragraphs": [
            "忌满光先缺，乘昏影暂流。",
            "既能明似镜，何用曲如钩。"
        ],
        "title": "翫初月",
        "id": "e3384767-fea6-41d4-9d35-11c4eb73f95f"
    },
    {
        "author": "骆宾王",
        "paragraphs": [
            "寒更承夜永，凉夕向秋澄。",
            "离心何以赠，自有玉壶冰。"
        ],
        "tags": [
            "离别"
        ],
        "title": "送别",
        "id": "6131d6e0-1ee4-42b8-848c-eb4744bbe385"
    },
    {
        "author": "骆宾王",
        "paragraphs": [
            "东西吴蜀关山远，鱼来雁去两难闻。",
            "莫怪常有千行泪，只为阳台一片云。"
        ],
        "title": "忆蜀地佳人",
        "id": "b19be5ca-d1d4-4844-8397-89b4df030477"
    },
    {
        "author": "骆宾王",
        "paragraphs": [
            "鹅，鹅，鹅，曲项向天歌。",
            "白毛浮绿水，红掌拨清波。"
        ],
        "tags": [
            "一年级上册",
            "咏物诗",
            "水",
            "咏物"
        ],
        "title": "咏鹅",
        "id": "b038a31d-5b14-42bc-bc8e-ce616ebb390d"
    },
    {
        "author": "武三思",
        "paragraphs": [
            "此地岩壑数千重，吾君驾鹤□乘龙。",
            "掩暎叶光含翡翠，参差石影带芙蓉。",
            "白日将移冲叠巘，玄云欲度碍高峰。",
            "对酒鸣琴追野趣，时闻清吹入长松。"
        ],
        "title": "奉和圣制夏日游石淙山",
        "id": "22de88cd-87c4-4892-bf6c-8f2b3cfecdee"
    },
    {
        "author": "武三思",
        "paragraphs": [
            "白鹤乘空何处来？青田紫盖本相依。",
            "缑山七月虽长去，辽水千年会忆归。",
            "缑山杳杳翔寥廓，辽水累累叹城郭。",
            "经随羽客步丹丘，曾逐仙人游碧落。",
            "迢迢碧落断氛埃，霞堂云阁几重开。",
            "欲寻东海黄金灶，仍向西山白玉台。",
            "九皋独唳方清切，五里惊羣俄断绝。",
            "月下分行似度云，风前扬影疑回雪。",
            "风前月下路漫漫，水宿云翔去几般。",
            "宛转能倾吴国市，裴回巧拂汉皇坛。",
            "琴中作曲从来易，鼓里传声有甚难。",
            "夜夜恒飞银汉曲，朝朝常饮玉池澜。",
            "别有闻箫出紫烟，还如化履上青天。",
            "霜毛忽控三神下，玉羽俄看二客旋。",
            "燕雀终迷横海志，蜉蝣岂识在阴年。",
            "莫言一举轻千里，为与三山送九仙。"
        ],
        "title": "仙鹤篇",
        "id": "03baef25-f668-4ca3-85b9-da900235eb6f"
    },
    {
        "author": "武三思",
        "paragraphs": [
            "登临开胜托，眺瞩尽良游。",
            "岩崿萦纡上，澄潭屈曲流。",
            "泛兰清兴洽，折桂野文遒。",
            "别後相思处，崎岖碧涧幽。"
        ],
        "title": "宴龙泓",
        "id": "1ab1bdbd-2f09-4776-b270-27340a1780b4"
    },
    {
        "author": "武三思",
        "paragraphs": [
            "彼木生何代，为槎复几年。",
            "欲乘银汉曲，先泛玉池边。",
            "拥溜根横岸，沈波影倒悬。",
            "无劳问蜀客，此处即高天。"
        ],
        "title": "凝碧池侍宴应制得出水槎",
        "id": "84e17f8c-056d-4f4a-945f-3cf140f88c4b"
    },
    {
        "author": "武三思",
        "paragraphs": [
            "年光开碧沼，云色敛青溪。",
            "冻解鱼方戏，风暄鸟欲啼。",
            "岩泉飞野鹤，石镜舞山鸡。",
            "柳发龙鳞出，松新麈尾齐。",
            "九韶从此验，三月定应迷。"
        ],
        "title": "奉和宴小山池赋得溪字应制",
        "id": "72b2a93e-276f-49a2-89b6-6d39744ebdad"
    },
    {
        "author": "武三思",
        "paragraphs": [
            "岩居多水石，野宅满风烟。",
            "本谓开三径，俄欣降九天。",
            "穿林移步辇，拂岸转行旃。",
            "凤竹初垂箨，龟河未吐莲。",
            "愿持山作寿，恒用劫为年。"
        ],
        "title": "奉和过梁王宅即目应制",
        "id": "ca4c0cfa-7fcb-4be5-b4c4-d77c7dfb3f65"
    },
    {
        "author": "武三思",
        "paragraphs": [
            "凤架临香地，龙舆上翠微。",
            "星宫含雨气，月殿抱春辉。",
            "碧涧长虹下，雕梁早燕归。",
            "云疑浮宝盖，石似拂天衣。",
            "露草侵阶长，风花遶席飞。",
            "日斜宸赏洽，清吹入重闱。"
        ],
        "title": "奉和春日游龙门应制",
        "id": "d441a467-c7a4-4a9b-8f4a-bcba626c16d8"
    },
    {
        "author": "武三思",
        "paragraphs": [
            "妙域三时殿，香岩七宝宫。",
            "金绳先界道，玉柄即谈空。",
            "喻筏知何极，传灯竟不穷。",
            "弥天高义远，初地胜因通。",
            "理诣归一处，心行不二中。",
            "有无双惑遣，真俗两缘同。",
            "摘叶疑焚翠，投花若散红。",
            "网珠遥映日，檐铎近吟风。",
            "定沼寒光素，禅枝暝色葱。",
            "愿随方便力，长冀释尘笼。"
        ],
        "title": "秋日于天中寺寻复礼上人",
        "id": "d547f652-9a67-484b-8dba-375f39461e1e"
    },
    {
        "author": "武三思",
        "paragraphs": [
            "云螭非易匹，月驷本难俦。"
        ],
        "title": "句",
        "id": "459d5ac2-2367-4ab4-817c-d6e9b21867e4"
    },
    {
        "author": "张易之",
        "paragraphs": [
            "六龙骧首晓骎骎，七圣陪轩集颍阴。",
            "千丈松萝交翠幕，一丘山水当鸣琴。",
            "青鸟白云王母使，垂藤断葛野人心。",
            "山中日暮幽岩下，泠然香吹落花深。"
        ],
        "title": "奉和圣制夏日游石淙山",
        "id": "36164dcf-cc54-4fbe-8a1c-010f4076b182"
    },
    {
        "author": "张易之",
        "paragraphs": [
            "逐赏平阳第，鸣笳上苑东。",
            "鸟吟千户竹，蝶舞百花丛。",
            "时攀小山桂，共挹大王风。",
            "坐客无劳起，秦箫曲未终。"
        ],
        "title": "侍从过公主南宅侍宴探得风字应制",
        "id": "942dd601-a3d6-47a6-b960-1efd6eddb24d"
    },
    {
        "author": "张易之",
        "paragraphs": [
            "侠客重恩光，骏马饰金装。",
            "瞥闻传羽檄，驰突救边荒。",
            "转战磨笄地，横行戴斗乡。",
            "将军占太白，小妇怨流黄。",
            "騕褭青丝骑，娉婷红粉妆。",
            "一春莺度曲，八月雁成行。",
            "谁堪坐秋思，罗袖拂空床。"
        ],
        "title": "出塞",
        "id": "5091b00a-4a76-456b-9623-f5b50eb1252e"
    },
    {
        "author": "张易之",
        "paragraphs": [
            "平明出御沟，解缆坐回舟。",
            "绿水澄明月，红罗结绮楼。",
            "弦歌争浦入，冠盖逐川流。",
            "白鱼臣作伴，相对舞王舟。"
        ],
        "title": "泛舟侍宴应制",
        "id": "b2864c4b-9c98-44f0-802a-490a8478304b"
    },
    {
        "author": "张昌宗",
        "paragraphs": [
            "云车遥裔三珠树，帐殿交阴八桂丛。",
            "磵险泉声疑度雨，川平桥势若晴虹。",
            "叔夜弹琴歌白雪，孙登长啸韵清风。",
            "即此陪欢游阆苑，无劳辛苦向崆峒。"
        ],
        "title": "奉和圣制夏日游石淙山",
        "id": "a44c9bf8-b76d-400b-8455-2d17c3af2d4a"
    },
    {
        "author": "张昌宗",
        "paragraphs": [
            "少年不识事，落魄游韩魏。",
            "珠轩流水车，玉勒浮云骑。",
            "纵横意不一，然诺心无二。",
            "白璧赠穰苴，黄金奉毛遂。",
            "妙舞飘龙管，清歌吟凤吹。",
            "三春小苑游，千日中山醉。",
            "直言身可沈，谁论名与利。",
            "依倚孟尝君，自知能市义。"
        ],
        "title": "少年行",
        "id": "86629c14-0fcf-4095-9206-7243637e8a31"
    },
    {
        "author": "张昌宗",
        "paragraphs": [
            "淮南有小山，嬴女隐其间。",
            "折桂芙蓉浦，吹箫明月湾。",
            "扇掩将雏曲，钗承堕马鬟。",
            "欢情本无限，莫掩洛城关。"
        ],
        "title": "太平公主山亭侍宴",
        "id": "56b786ad-a9ee-4453-991e-5f366bff798a"
    },
    {
        "author": "薛曜",
        "paragraphs": [
            "玉洞幽寻更是天，朱霞绿景镇韶年。",
            "飞花藉藉迷行路，啭鸟遥遥作管弦。",
            "雾隐长林成翠幄，风吹细雨即虹泉。",
            "此中碧酒恒参圣，浪道昆山别有仙。"
        ],
        "title": "奉和圣制夏日游石淙山",
        "id": "e4b0e58c-a5c6-4211-b86e-9e779ba63437"
    },
    {
        "author": "薛曜",
        "paragraphs": [
            "朔风扣羣木，严霜凋百草。",
            "借问月中人，安得长不老。"
        ],
        "title": "子夜冬歌",
        "id": "68f499d7-37a4-4d0f-9cec-7976c13e53e8"
    },
    {
        "author": "薛曜",
        "paragraphs": [
            "星精龙种竞腾骧，双眼黄金紫艳光。",
            "一朝逢遇升平代，伏皂衔图事帝王。",
            "我皇盛德苞六宇，俗泰时和虞石拊。",
            "昔闻九代有余名，今日百兽先来舞。",
            "钩陈周卫俨旌旄，钟镈陶匏声殷地。",
            "承云嘈囋骇日灵，调露铿鈜动天驷。",
            "奔尘飞箭若麟螭，蹑景追风忽见知。",
            "咀衔拉铁并权奇，被服雕章何陆离。",
            "紫玉鸣珂临宝镫，青丝彩络带金羁。",
            "随歌鼓而电惊，逐丸剑而飙驰。",
            "态聚𨄳还急，骄凝骤不移。",
            "光敌白日下，气拥绿烟垂。",
            "婉转盘跚殊未已，悬空步骤红尘起。",
            "惊凫翔鹭不堪俦，矫凤回鸾那足拟。",
            "蘅垂桂褭香氛氲，长鸣汗血尽浮云。",
            "不辞辛苦来东道，祗为箫韶朝夕闻。",
            "阊阖间，玉台侧，承恩煦兮生光色。",
            "鸾锵锵，车翼翼，备国容兮为戎饰。",
            "充云翘兮天子庭，荷日用兮情无极。",
            "吉良乘兮一千岁，神是得兮天地期。",
            "大易占云南山寿，䟃𧽼共乐圣明时。"
        ],
        "title": "舞马篇",
        "id": "f903c883-52c3-4871-b133-abdbccff5360"
    },
    {
        "author": "薛曜",
        "paragraphs": [
            "重关钟漏通，夕敞凤皇宫。",
            "双阙祥烟里，千门明月中。",
            "酒杯浮湛露，歌曲唱风流。",
            "侍臣咸醉止，恒惭恩遇崇。"
        ],
        "title": "正夜侍宴应诏",
        "id": "e9f22d13-9972-49eb-9895-f5282431c96c"
    },
    {
        "author": "薛曜",
        "paragraphs": [
            "洛阳陌上多离别，蓬莱山下足波潮。",
            "碧海桑田何处在？笙歌一听一遥遥。"
        ],
        "title": "送道士入天台",
        "id": "699f7536-1aab-43d2-bdef-4dc1658197be"
    },
    {
        "author": "杨敬述",
        "paragraphs": [
            "山中别有神仙地，屈曲幽深碧涧垂。",
            "岩前暂驻黄金辇，席上还飞白玉巵。",
            "远近风泉俱合杂，高低云石共参差。",
            "林壑偏能留睿赏，长天莫遽下丹曦。"
        ],
        "title": "奉和圣制夏日游石淙山",
        "id": "b1565b0d-731a-459c-ad6e-b88afffb7832"
    },
    {
        "author": "于季子",
        "paragraphs": [
            "九旗云布临嵩室，万骑星陈集颍川。",
            "瑞液含滋登禹膳，飞流荐响入虞弦。",
            "山扉野径朝花积，帐殿帷宫夏叶连。",
            "微臣献寿迎千寿，愿奉尧年倚万年。"
        ],
        "title": "奉和圣制夏日游石淙山",
        "id": "51a98c2e-ca0d-4d77-82f6-2c10adc4aeae"
    },
    {
        "author": "于季子",
        "paragraphs": [
            "瑞云千里映，祥辉四望新。",
            "随风乱鸟翅，泛水结鱼鳞。",
            "布叶疑临夏，开花讵待春。",
            "愿得承嘉景，无令掩桂轮。"
        ],
        "title": "咏云",
        "id": "0d795435-6662-4bc1-ad09-a94080bfe33a"
    },
    {
        "author": "于季子",
        "paragraphs": [
            "卉草诚幽贱，枯朽绝因依。",
            "忽逢借羽翼，不觉生光辉。",
            "直念恩华重，长嗟报効微。",
            "方思助日月，为许愿曾飞。"
        ],
        "title": "咏萤",
        "id": "6c3b82b5-0a24-441f-8add-e5c75179794d"
    },
    {
        "author": "于季子",
        "paragraphs": [
            "梓泽年光往复来，杜霸游人去不回。",
            "若非载笔登麟阁，定是吹箫伴凤台。",
            "路傍桃李花犹嫩，波上芙蕖叶未开。",
            "分明寄语长安道，莫教留滞洛阳才。"
        ],
        "title": "早春洛阳荅杜审言",
        "id": "3d4703aa-4250-441a-9ee5-2cc12fb24172"
    },
    {
        "author": "于季子",
        "paragraphs": [
            "北伐虽全赵，东归不王秦。",
            "空歌拔山力，羞作渡江人。"
        ],
        "title": "咏项羽",
        "id": "d8abe5f3-34ae-4547-a239-bb4702616074"
    },
    {
        "author": "于季子",
        "paragraphs": [
            "百战方夷项，三章且代秦。",
            "功归萧相国，气尽戚夫人。"
        ],
        "title": "咏汉高祖",
        "id": "3cac9992-e0ef-4f2b-80c5-f0324df74d74"
    },
    {
        "author": "于季子",
        "paragraphs": [
            "万里人南去，三春雁北飞。",
            "不知何岁月？得与尔同归。"
        ],
        "tags": [
            "咏物诗",
            "思乡",
            "咏物"
        ],
        "title": "南行别弟",
        "id": "6cab8d79-a3be-4aed-bb77-f95c280982fc"
    },
    {
        "author": "乔知之",
        "paragraphs": [
            "婀娜当轩树，䒠茸倚兰殿。",
            "叶艳九春华，香摇五明扇。",
            "余花鸟弄尽，新叶虫书徧。",
            "零落心自知，芳菲君不见。"
        ],
        "title": "长信宫中树",
        "id": "8c6cccf1-5d2e-451f-830f-33327a652461"
    },
    {
        "author": "乔知之",
        "paragraphs": [
            "妾身本薄命，轻弃城南隅。",
            "庭前厌芍药，山上采蘼芜。",
            "春风罥纨袖，零露湿罗襦。",
            "羞将憔悴日，提笼逢故夫。"
        ],
        "title": "下山逢故夫",
        "id": "2e93af1d-9385-458d-809d-8589ac15ae3e"
    },
    {
        "author": "乔知之",
        "paragraphs": [
            "巫山十二峰，参差互隐见。",
            "浔阳几千里，周览忽已徧。",
            "想像神女姿，摘芳共珍荐。",
            "楚云何逶迤，红树日葱蒨。",
            "楚云没湘源，红树断荆门。",
            "郢路不可见，况复夜闻猨。"
        ],
        "title": "巫山高",
        "id": "be65f9a4-d8ad-4161-ae02-fb8d6eeaea69"
    },
    {
        "author": "乔知之",
        "paragraphs": [
            "妾本丛台右，君在鴈门陲。",
            "悠悠淇水曲，彩燕入桑枝。",
            "不因媒结好，本以容相知。",
            "容谢君应去，情移会有离。",
            "还君结缕带，归妾识成诗。",
            "此物虽轻贱，不用使人嗤。"
        ],
        "title": "弃妾篇",
        "id": "21e40b25-da95-4352-84a4-142e54f65062"
    },
    {
        "author": "乔知之",
        "paragraphs": [
            "胡天夜清迥，孤云独飘扬。",
            "遥裔出鴈关，逶迤含晶光。",
            "阴陵久裴回，幽都无多阳。",
            "初寒冻巨海，杀气流大荒。",
            "朔马饮寒冰，行子履胡霜。",
            "路有从役倦，卧死黄沙场。",
            "羁旅因相依，恸之泪沾裳。",
            "由来从军行，赏存不赏亡。",
            "亡者诚已矣，徒令存者伤。"
        ],
        "title": "苦寒行",
        "id": "625e49c0-43ec-4636-91f1-03eb749ad9d6"
    },
    {
        "author": "乔知之",
        "paragraphs": [
            "南庭结白露，北风扫黄叶。",
            "此时鸿鴈来，惊鸣催思妾。",
            "曲房理针线，平砧捣文练。",
            "鸳绮裁易成，龙乡信难见。",
            "窈窕九重闺，寂寞十年啼。",
            "纱窗白云宿，罗幌月光栖。",
            "云月隐微微，夜上流黄机。",
            "玉霜冻珠履，金吹薄罗衣。",
            "汉家已得地，君去将何事。",
            "宛转结蚕书，寂寥无鴈使。",
            "生平荷恩信，本为荣华进。",
            "况复落红颜，蝉声催绿鬓。"
        ],
        "title": "从军行",
        "id": "87c9d22c-64a8-4cc6-a4a2-e89a2cad02cf"
    },
    {
        "author": "乔知之",
        "paragraphs": [
            "惸惸孤形影，悄悄独游心。",
            "以此从王事，常与子同衾。",
            "别离三河间，征战二庭深。",
            "胡天夜雨霜，胡鴈晨南翔。",
            "节物感离居，同衾违故乡。",
            "南归日将远，北方尚蓬飘。",
            "孟秋七月时，相送出外郊。",
            "海风吹凉木，边声响梢梢。",
            "勤役千万里，将临五十年。",
            "心事为谁道，抽琴歌坐筵。",
            "一弹再三叹，宾御泪潺湲。",
            "送君竟此曲，从兹长绝弦。"
        ],
        "title": "拟古赠陈子昂",
        "id": "340d98e9-d8ec-4e7d-9a23-cce3bc41ee92"
    },
    {
        "author": "乔知之",
        "paragraphs": [
            "共君结新婚，岁寒心未卜。",
            "相与游春园，各随情所逐。",
            "君爱菖蒲花，妾感苦寒竹。",
            "菖花多艳姿，寒竹有贞叶。",
            "此时妾比君，君心不如妾。",
            "簪玉步河堤，妖韶援绿荑。",
            "凫鴈将子游，莺燕从双栖。",
            "君念春光好，妾向春光啼。",
            "君时不得意，弃妾还金闺。",
            "结言本同心，悲欢何未齐。",
            "怨咽前致辞，愿得申所悲。",
            "人间丈夫易，世路妇难为。",
            "始如经天月，终若流星驰。",
            "天月相终始，流星无定期。",
            "长信佳丽人，失意非蛾眉。",
            "庐江小吏妇，非关织作迟。",
            "本愿长相对，今已长相思。",
            "复有游宦子，结援从梁陈。",
            "燕居崇三朝，去来历九春。",
            "誓心妾终始，蚕桑奉所亲。",
            "归愿未克从，黄金赠路人。",
            "洁妇怀明义，从泛河之津。",
            "于今千万年，谁当问水滨。",
            "更忆娼家楼，夫婿事封侯。",
            "去时恩灼灼，去罢心悠悠。",
            "不怜妾岁[晏]，十载陇西头。",
            "以兹常惕惕，百虑恒盈积。",
            "由来共结褵，几人同匪石。",
            "故岁雕梁燕，双去今来只。",
            "今日玉庭梅，朝红暮成碧。",
            "碧荣始芬敷，黄叶已淅沥。",
            "何用念芳春，芳春有流易。",
            "何用重欢娱，欢娱俄戚戚。",
            "家本巫山阳，归去路何长。",
            "叙言情未尽，采菉已盈筐。",
            "桑榆日及景，物色盈高冈。",
            "下有碧流水，上有丹桂香。",
            "桂花不须折，碧流清且洁。",
            "赠君比芳菲，爱惠常不歇。",
            "赠君比潺湲，相思无断绝。",
            "妾有秦家镜，宝匣装珠玑。",
            "鉴来年二八，不记易阴晖。",
            "妾无光寂寂，委照影依依。",
            "今日持为赠，相识莫相违。"
        ],
        "title": "定情篇",
        "id": "ec4bfedf-b0a4-4958-9ba9-6c5dc25a3add"
    },
    {
        "author": "乔知之",
        "paragraphs": [
            "石家金谷重新声，明珠十斛买娉婷。",
            "此日可怜君自许，此时可喜得人情。",
            "君家闺阁不曾难，常将歌舞借人看。",
            "意气雄豪非分理，骄矜势力横相干。",
            "辞君去君终不忍，徒劳掩袂伤铅粉。",
            "百年离别在高楼，一旦红颜为君尽。"
        ],
        "title": "绿珠篇",
        "id": "f2005e3a-aac5-4459-8045-8b7e770f34f1"
    },
    {
        "author": "乔知之",
        "paragraphs": [
            "妾家巫山隔汉川，君度南庭向胡苑。",
            "高楼迢遰想金天，河汉昭回更怆然。",
            "夜如何其夜未央，闲花照月愁洞房。",
            "自矜夫婿胜王昌，三十曾作侍中郎。",
            "一从流落戍渔阳，怀哉万恨结中肠。",
            "南山幂幂兔丝花，北陵青青女萝树。",
            "由来花叶同一根，今日枝条分两处。",
            "三星差池光照灼，北斗西指秋云薄。",
            "茎枯花谢枝憔悴，香销色尽花零落。",
            "美人长叹艳容萎，含情收取摧折枝。",
            "调丝独弹声未移，感君行坐星岁迟。",
            "闺中宛转今若斯，谁能为报征人知。"
        ],
        "title": "和李侍郎古意",
        "id": "5b622f0d-7563-4e59-9b01-cc69147ac4e2"
    },
    {
        "author": "乔知之",
        "paragraphs": [
            "石榴酒，葡萄浆，兰桂芳，茱萸香。",
            "愿君驻金鞍，暂此共年芳。",
            "愿君解罗襦，一醉同匡床。",
            "文君正新寡，结念在歌倡。",
            "昨宵绮帐迎韩寿，今朝罗袖引潘郎。",
            "莫吹羌笛惊邻里，不用琵琶喧洞房。",
            "且歌新夜曲，莫弄楚明光。",
            "此曲怨且艳，哀音断人肠。"
        ],
        "title": "倡女行",
        "id": "b8c5c4ae-6682-48d7-8a67-bf15e0181c90"
    },
    {
        "author": "乔知之",
        "paragraphs": [
            "喷玉长鸣西北来，自言当代是龙媒。",
            "万里铁关行入贡，九重金阙为君开。",
            "蹀躞朝驰过上苑，䟃𧽼暝走发章台。",
            "玉勒金鞍荷装饰，路傍观者无穷极。",
            "小山桂树比权奇，上林桃花况颜色。",
            "忽闻天将出龙沙，汉主持将驾鼓车。",
            "去去山川劳日夜，遥遥关塞断烟霞。",
            "山川关塞十年征，汗血流离赴月营。",
            "肌肤销远道，膂力尽长城。",
            "长城日夕苦风霜，中有连年百战场。",
            "摇珂啮勒金羁尽，争锋足顿铁菱伤。",
            "垂耳罢轻赍，弃置在寒溪。",
            "大宛蒲海北，滇壑隽崖西。",
            "沙平留缓步，路远闇频嘶。",
            "从来力尽君须弃，何必寻途我已迷。",
            "岁岁年年奔远道，朝朝暮暮催疲老。",
            "扣冰晨饮黄河源，拂雪夜食天山草。",
            "楚水澶溪征战事，吴塞乌江辛苦地。",
            "持来报主不辞劳，宿昔立功非重利。",
            "丹心素节本无求，长鸣向君君不留。",
            "祗应澶漫归田里，万里低昂任生死。",
            "君王倘若不见遗，白骨黄金犹可市。"
        ],
        "tags": [
            "黄河"
        ],
        "title": "羸骏篇",
        "id": "dd5ac002-dc5f-491d-b8b1-c4e6fd09d31a"
    },
    {
        "author": "乔知之",
        "paragraphs": [
            "金阁惜分香，铅华不重妆。",
            "空余歌舞地，犹是为君王。",
            "哀弦调已绝，艳曲不须长。",
            "共看西陵暮，秋烟起白杨。"
        ],
        "title": "铜雀妓",
        "id": "dbf9c280-2c3d-458f-b189-8019915f597f"
    },
    {
        "author": "乔知之",
        "paragraphs": [
            "紫禁肃晴氛，朱楼落晓云。",
            "豫游龙驾转，天乐凤箫闻。",
            "竹外仙亭出，花间辇路分。",
            "微臣一何幸，词赋奉明君。"
        ],
        "title": "侍宴应制得分字",
        "id": "6aa46acf-2a22-4559-868f-9f31d7259563"
    },
    {
        "author": "乔知之",
        "paragraphs": [
            "年光陌上发，香辇禁中游。",
            "草绿鸳鸯殿，花红翡翠楼。",
            "天杯承露酌，仙管杂风流。",
            "今日陪欢豫，皇恩不可酬。"
        ],
        "title": "梨园亭子侍宴",
        "id": "2f6e99ce-4cfd-4740-a2cf-de2717d46c6a"
    },
    {
        "author": "乔知之",
        "paragraphs": [
            "自昔重为郎，伊人练国章。",
            "三旬登建礼，五夜直明光。",
            "墨草尚书奏，衣飘侍御香。",
            "开轩竹气静，拂簟蕙风凉。",
            "晓漏离阊阖，鸣钟出未央。",
            "从来宿台上，天子贵文强。"
        ],
        "title": "和苏员外寓直",
        "id": "77828789-8bb8-4b4c-b6b0-4bc3db6e4bc6"
    },
    {
        "author": "乔知之",
        "paragraphs": [
            "生死久离居，凄凉历旧庐。",
            "叹兹三径断，不践十年余。",
            "古木巢禽合，荒庭爱客疎。",
            "匣留弹罢剑，床积读残书。",
            "玉没终无像，兰言强问虚。",
            "平生不得意，泉路复何如。"
        ],
        "title": "哭故人",
        "id": "8b740c39-e58f-4831-b5da-29be6fb4d1ab"
    },
    {
        "author": "乔知之",
        "paragraphs": [
            "可怜濯濯春杨柳，攀折将来就纤手。",
            "妾容与此同盛衰，何必君恩能独久。"
        ],
        "title": "折杨柳",
        "id": "192b781a-ddfa-42f7-bda0-de181dc59d39"
    },
    {
        "author": "乔侃",
        "paragraphs": [
            "仆本多悲者，年来不悟春。",
            "登高一游目，始觉柳条新。",
            "杜陵犹识汉，桃源不辨秦。",
            "蹔若升云雾，还似出嚣尘。",
            "赖得烟霞气，淹留攀桂人。"
        ],
        "title": "人日登高",
        "id": "40574096-1599-41ea-8388-00ffbd043b00"
    },
    {
        "author": "乔备",
        "paragraphs": [
            "沙场三万里，猛将五千兵。",
            "旌断冰溪戍，笳吹铁关城。",
            "阴云暮下雪，寒日昼无晶。",
            "直为怀恩苦，谁知边塞情。"
        ],
        "title": "出塞",
        "id": "fe00ac4c-7b96-4129-800a-28952ad69f65"
    },
    {
        "author": "乔备",
        "paragraphs": [
            "秋入长门殿，木落洞房虚。",
            "妾思宵徒静，君恩日更疎。",
            "坠露清金阁，流萤点玉除。",
            "还将闺里恨，遥问马相如。"
        ],
        "title": "长门怨",
        "id": "6403a5d8-e1fd-48e8-9ee7-375b162dc62c"
    },
    {
        "author": "刘希夷",
        "paragraphs": [
            "将军辟辕门，耿介当风立。",
            "诸将欲言事，逡巡不敢入。",
            "剑气射云天，鼓声振原隰。",
            "黄尘塞路起，走马追兵急。",
            "弯弓从此去，飞箭如雨集。",
            "截围一百里，斩首五千级。",
            "代马流血死，胡人抱鞍泣。",
            "古来养甲兵，有事常讨袭。",
            "乘我庙堂运，坐使干戈戢。",
            "献凯归京师，军容何翕习。"
        ],
        "title": "将军行",
        "id": "c7a99df2-5e23-45d7-a9c6-283277760654"
    },
    {
        "author": "刘希夷",
        "paragraphs": [
            "秋天风飒飒，羣胡马行疾。",
            "严城昼不开，伏兵暗相失。",
            "天子庙堂拜，将军凶门出。",
            "纷纷伊洛道，戎马几万匹。",
            "军门压黄河，兵气冲白日。",
            "平生怀仗剑，慷慨即投笔。",
            "南登汉月孤，北走代云密。",
            "近取韩彭计，早知孙吴术。",
            "丈夫清万里，谁能扫一室。"
        ],
        "tags": [
            "黄河"
        ],
        "title": "从军行",
        "id": "f72f7516-3859-484d-9984-bab0438b736e"
    },
    {
        "author": "刘希夷",
        "paragraphs": [
            "春女颜如玉，怨歌阳春曲。",
            "巫山春树红，沅湘春草绿。",
            "自怜妖艳姿，妆成独见时。",
            "愁心伴杨柳，春尽乱如丝。",
            "目极千余里，悠悠春江水。",
            "频想玉关人，愁卧金闺里。",
            "尚言春花落，不知秋风起。",
            "娇爱犹未终，悲凉从此始。",
            "忆昔楚王宫，玉楼妆粉红。",
            "纤腰弄明月，长袖舞春风。",
            "容华委西山，光阴不可还。",
            "桑林变东海，富贵今何在？寄言桃李容，胡为闺合重。",
            "但看楚王墓，唯有数株松。"
        ],
        "title": "春女行",
        "id": "ba5d84f0-cb26-4687-b1c9-c708e7dae9d8"
    },
    {
        "author": "刘希夷",
        "paragraphs": [
            "蚕月桑叶青，莺时柳花白。",
            "澹艳烟雨姿，敷芬阳春陌。",
            "如何秋风起，零落从此始。",
            "独有南涧松，不叹东流水。",
            "玄阴天地冥，皓雪朝夜零。",
            "岂不罹寒暑，为君留青青。",
            "青青好颜色，落落任孤直。",
            "羣树遥相望，众草不敢逼。",
            "灵龟卜真隐，仙鸟宜栖息。",
            "耻受秦帝封，愿言唐侯食。",
            "寒山夜月明，山冷气清清。",
            "凄兮归凤集，吹之作琴声。",
            "松子卧仙岑，寂听疑野心。",
            "清泠有真曲，樵采无知音。",
            "美人何时来？幽径委绿苔。",
            "吁嗟深涧底，弃捐广厦材。"
        ],
        "title": "孤松篇",
        "id": "e2adcb31-928f-4481-8207-fada8940a00f"
    },
    {
        "author": "刘希夷",
        "paragraphs": [
            "月出嵩山东，月明山益空。",
            "山人爱清景，散髪卧秋风。",
            "风止夜何清，独夜草虫鸣。",
            "仙人不可见，乘月近吹笙。",
            "绛唇吸灵气，玉指调真声。",
            "真声是何曲，三山鸾鹤情。",
            "昔去落尘俗，愿言闻此曲。",
            "今来卧嵩岑，何幸承幽音。",
            "神仙乐吾事，笙歌铭夙心。"
        ],
        "title": "嵩岳闻笙",
        "id": "bd58a01b-8e6f-435a-a7a8-3843c83e0ece"
    },
    {
        "author": "刘希夷",
        "paragraphs": [
            "独坐秋阴生，悲来从所适。",
            "行见汝阳潭，飞萝蒙水石。",
            "悬瓢木叶上，风吹何历历。",
            "幽人不耐烦，振衣步闲寂。",
            "回流清见底，金沙覆银砾。",
            "错落非一文，空胧几千尺。",
            "鱼鳞可怜紫，鸭毛自然碧。",
            "吟咏秋水篇，渺然忘损益。",
            "秋水随形影，清浊混心迹。",
            "岁暮归去来，东山余宿昔。"
        ],
        "title": "秋日题汝阳潭壁",
        "id": "128b7cf2-1333-4e85-bd06-cd9b2f472aab"
    },
    {
        "author": "刘希夷",
        "paragraphs": [
            "杨柳送行人，青青西入秦。",
            "谁家采桑女，楼上不胜春。",
            "盈盈灞水曲，步步春芳绿。",
            "红脸耀明珠，绛唇含白玉。",
            "回首渭桥东，遥怜春色同。",
            "青丝娇落日，缃绮弄春风。",
            "携笼长叹息，逶迟恋春色。",
            "看花若有情，倚树疑无力。",
            "薄暮思悠悠，使君南陌头。",
            "相逢不相识，归去梦青楼。"
        ],
        "title": "采桑",
        "id": "e61f13a4-8f37-4c7d-b4d6-693001f9925b"
    },
    {
        "author": "刘希夷",
        "paragraphs": [
            "舂陵气初发，渐台首未传。",
            "列营百万众，持国十八年。",
            "运开朱旗後，道合赤符先。",
            "宛城剑鸣匣，昆阳镝应弦。",
            "犷兽血涂地，巨人声沸天。",
            "长驱过北赵，短兵出南燕。",
            "太守迎门外，王郎死道边。",
            "升坛九城陌，端拱千秋年。",
            "朝廷方雀跃，剑佩几联翩。",
            "至德刑四海，神仪翳九泉。",
            "宗子行旧邑，恭闻清庙篇。",
            "君容穆而圣，臣像俨犹贤。",
            "攒木承危柱，疎萝挂朽椽。",
            "祠庭巢鸟啄，祭器网虫缘。",
            "怀古江山在，惟新历数迁。",
            "空余今夜月，长似旧时悬。"
        ],
        "title": "谒汉世祖庙",
        "id": "973f20b5-ae5e-406a-b4e8-2c3ba92ed895"
    },
    {
        "author": "刘希夷",
        "paragraphs": [
            "巫山幽阴地，神女艳阳年。",
            "襄王伺容色，落日望悠然。",
            "归来高唐夜，金釭焰青烟。",
            "颓想卧瑶席，梦魂何翩翩。",
            "摇落殊未已，荣华倏徂迁。",
            "愁思潇湘浦，悲凉云梦田。",
            "猿啼秋风夜，鴈飞明月天。",
            "巴歌不可听，听此益潺湲。"
        ],
        "title": "巫山怀古",
        "id": "16d007eb-e119-499d-aa10-77c6524727ec"
    },
    {
        "author": "刘希夷",
        "paragraphs": [
            "归去嵩山道，烟花覆青草。",
            "草绿山无尘，山青杨柳春。",
            "日暮松声合，空歌思杀人。"
        ],
        "title": "归山",
        "id": "d9ed2a27-6c6b-46d7-b41c-1df254a6e6f2"
    },
    {
        "author": "刘希夷",
        "paragraphs": [
            "珠帘的晓光，玉颜艳春彩。",
            "林间鸟鸣唤，户外花相待。",
            "花鸟惜芳菲，鸟鸣花乱飞。",
            "人今伴花鸟，日暮不能归。",
            "池月怜歌扇，山云爱舞衣。",
            "佳期杨柳陌，携手莫相违。"
        ],
        "title": "代闺人春日",
        "id": "865f621d-c2f6-48f3-a8ca-5a6dbb46c507"
    },
    {
        "author": "刘希夷",
        "paragraphs": [
            "蜀土遶水竹，吴天积风霜。",
            "穷览通表里，气色何苍苍。",
            "旧国有年代，青楼思艳妆。",
            "古人无岁月，白骨冥丘荒。",
            "寂历弹琴地，幽流读书堂。",
            "玄龟埋卜室，彩凤灭词场。",
            "阵图一一在，栢树双双行。",
            "鬼神清汉庙，鸟雀参秦仓。",
            "叹世已多感，怀心益自伤。",
            "赖蒙灵丘境，时当明月光。"
        ],
        "title": "蜀城怀古",
        "id": "8b5d15f2-8429-49ca-9708-e1b20ece4504"
    },
    {
        "author": "刘希夷",
        "paragraphs": [
            "萋萋春草绿，悲歌牧征马。",
            "行见白头翁，坐泣青竹下。",
            "感叹前问之，赠予辛苦词。",
            "岁月移今古，山河更盛衰。",
            "晋家都洛滨，朝廷多近臣。",
            "词赋归潘岳，繁华称季伦。",
            "梓泽春草菲，河阳乱华飞。",
            "绿珠不可夺，白首同所归。",
            "高楼倏冥灭，茂林久摧折。",
            "昔时歌舞台，今成狐兔穴。",
            "人事互消亡，世路多悲伤。",
            "北邙是吾宅，东岳为吾乡。",
            "君看北邙道，髑髅萦蔓草。",
            "芳□□□□，□□□□□。",
            "碑茔或半存，荆棘敛幽魂。",
            "挥涕弃之去，不忍闻此言。"
        ],
        "tags": [
            "泰山"
        ],
        "title": "洛川怀古",
        "id": "232f945b-61d2-4c44-a382-efa15de48831"
    },
    {
        "author": "刘希夷",
        "paragraphs": [
            "山树落梅花，飞落野人家。",
            "野人何所有，满瓮阳春酒。",
            "携酒上春台，行歌伴落梅。",
            "醉罢卧明月，乘梦游天台。"
        ],
        "title": "春日行歌",
        "id": "26340e1c-ac83-497e-910e-281647d85a2d"
    },
    {
        "author": "刘希夷",
        "paragraphs": [
            "暮宿南洲草，晨行北岸林。",
            "日悬沧海阔，水隔洞庭深。",
            "烟景无留意，风波有异浔。",
            "岁游难极目，春戏易为心。",
            "朝夕无荣遇，芳菲已满襟。"
        ],
        "tags": [
            "洞庭湖"
        ],
        "title": "江南曲八首 一",
        "id": "48809356-a51f-40dd-bb2d-ce803947f2dc"
    },
    {
        "author": "刘希夷",
        "paragraphs": [
            "艳唱潮初落，江花露未晞。",
            "春洲惊翡翠，朱服弄芳菲。",
            "画舫烟中浅，青阳日际微。",
            "锦帆冲浪湿，罗袖拂行衣。",
            "含情罢所采，相叹惜流晖。"
        ],
        "title": "江南曲八首 二",
        "id": "fb70e8de-52d5-4728-a097-63c50fbee3b8"
    },
    {
        "author": "刘希夷",
        "paragraphs": [
            "君为陇西客，妾遇江南春。",
            "朝游含灵果，夕采弄风苹。",
            "果气时不歇，苹花日自新。",
            "以此江南物，持赠陇西人。",
            "空盈万里怀，欲赠竟无因。"
        ],
        "title": "江南曲八首 三",
        "id": "39e859bf-e12e-485d-a4e8-d0d560c5ec21"
    },
    {
        "author": "刘希夷",
        "paragraphs": [
            "皓如楚江月，霭若吴岫云。",
            "波中自皎镜，山上亦氤氲。",
            "明月留照妾，轻云持赠君。",
            "山川各离散，光气乃殊分。",
            "天涯一为别，江北不相闻。"
        ],
        "title": "江南曲八首 四",
        "id": "3be9142f-2262-4efa-be9a-91d29ca77981"
    },
    {
        "author": "刘希夷",
        "paragraphs": [
            "舣舟乘潮去，风帆振早凉。",
            "潮平见楚甸，天际望维扬。",
            "洄泝经千里，烟波接两乡。",
            "云明江屿出，日照海流长。",
            "此中逢岁[晏]，浦树落花芳。"
        ],
        "title": "江南曲八首 五",
        "id": "5bde1ef7-e93d-4dd5-bfbd-dc16c137b440"
    },
    {
        "author": "刘希夷",
        "paragraphs": [
            "暮春三月晴，维扬吴楚城。",
            "城临大江汜，回映洞浦清。",
            "晴云曲金阁，珠楼碧烟里。",
            "月明芳树羣鸟飞，风过长林杂花起。",
            "可怜离别谁家子，于此一至情何已。"
        ],
        "title": "江南曲八首 六",
        "id": "77e1c53d-c15a-4a29-9a22-4a2e2859855d"
    },
    {
        "author": "刘希夷",
        "paragraphs": [
            "北堂红草盛䒠茸，南湖碧水照芙蓉。",
            "朝游暮起金花尽，渐觉罗裳珠露浓。",
            "自惜妍华三五岁，已叹关山千万重。",
            "人情一去无还日，欲赠怀芳怨不逢。"
        ],
        "title": "江南曲八首 七",
        "id": "906bf983-de04-4551-b6dd-5d090a524a8c"
    },
    {
        "author": "刘希夷",
        "paragraphs": [
            "忆昔江南年盛时，平生怨在长洲曲。",
            "冠盖星繁江水上，冲风摽落洞庭渌。",
            "落花两袖红纷纷，朝霞高阁洗晴云。",
            "谁言此处婵娟子，珠玉为心以奉君。"
        ],
        "tags": [
            "洞庭湖"
        ],
        "title": "江南曲八首 八",
        "id": "70a2b682-8acd-4362-97e9-7bf9b4e0f834"
    },
    {
        "author": "刘希夷",
        "paragraphs": [
            "秋天瑟瑟夜漫漫，夜白风清玉露漙。",
            "燕山游子衣裳薄，秦地佳人闺阁寒。",
            "欲向楼中萦楚练，还来机上裂齐纨。",
            "揽红袖兮愁徙倚，盼青砧兮怅盘桓。",
            "盘桓徙倚夜已久，萤火双飞入帘牖。",
            "西北风来吹细腰，东南月上浮纤手。",
            "此时秋月可怜明，此时秋风别有情。",
            "君看月下参差影，为听莎间断续声。",
            "绛河转兮青云晓，飞鸟鸣兮行人少。",
            "攒眉缉缕思纷纷，对影穿针魂悄悄。",
            "闻道还家未有期，谁怜登陇不胜悲。",
            "梦见形容亦旧日，为许裁缝改昔时。",
            "缄书远寄交河曲，须及明年春草绿。",
            "莫言衣上有斑斑，只为思君泪相续。"
        ],
        "title": "捣衣篇",
        "id": "6c0c6f83-70ad-415d-8afd-61ee109a9a93"
    },
    {
        "author": "刘希夷",
        "paragraphs": [
            "天津桥下阳春水，天津桥上繁华子。",
            "马声回合青云外，人影动摇绿波里。",
            "绿波荡漾玉为砂，青云离披锦作霞。",
            "可怜杨柳伤心树，可怜桃李断肠花。",
            "此日遨游邀美女，此时歌舞入娼家。",
            "娼家美女郁金香，飞来飞去公子傍。",
            "的的珠帘白日映，娥娥玉颜红粉妆。",
            "花际裴回双蛱蝶，池边顾步两鸳鸯。",
            "倾国倾城汉武帝，为云为雨楚襄王。",
            "古来容光人所羡，况复今日遥相见。",
            "愿作轻罗着细腰，愿为明镜分娇面。",
            "与君相向转相亲，与君双栖共一身。",
            "愿作贞松千岁古，谁论芳槿一朝新。",
            "百年同谢西山日，千秋万古北邙尘。"
        ],
        "title": "公子行",
        "id": "63d7cd25-b545-481e-8495-8332854f47e7"
    },
    {
        "author": "刘希夷",
        "paragraphs": [
            "洛阳城东桃李花，飞来飞去落谁家。",
            "洛阳女儿好颜色，坐见落花长叹息。",
            "今年花落颜色改，明年花开复谁在。",
            "已见松柏摧为薪，更闻桑田变成海。",
            "古人无复洛城东，今人还对落花风。",
            "年年岁岁花相似，岁岁年年人不同。",
            "寄言全盛红颜子，应怜半死白头翁。",
            "此翁白头真可怜，伊昔红颜美少年。",
            "公子王孙芳树下，清歌妙舞落花前。",
            "光禄池台开锦绣，将军楼阁画神仙。",
            "一朝卧病无相识，三春行乐在谁边。",
            "宛转蛾眉能几时，须臾鹤髪乱如丝。",
            "但看古来歌舞地，惟有黄昏鸟雀悲。"
        ],
        "tags": [
            "青春",
            "花",
            "写花",
            "相和歌辞",
            "感伤"
        ],
        "title": "代悲白头吟",
        "id": "18a05868-c889-4fc4-b835-b97f83e18ec6"
    },
    {
        "author": "刘希夷",
        "paragraphs": [
            "鸾镜晓含春，蛾眉向影嚬。",
            "开□衣裳破，那堪粉黛新。",
            "春还洛阳道，为忆春阶草。",
            "杨叶未能攀，梅花待君扫。",
            "今朝喜鹊傍人飞，应是狂夫走马归。",
            "遥想行歌共游乐，迎前含笑着春衣。"
        ],
        "title": "代秦女赠行人",
        "id": "fd02e272-f109-4e8d-ad3d-266581d3b286"
    },
    {
        "author": "刘希夷",
        "paragraphs": [
            "清洛浮桥南渡头，天晶万里散华洲。",
            "晴看石濑光无数，晓入寒潭浸不流。",
            "微云一点曙烟起，南陌憧憧遍行子。",
            "欲将此意与君论，复道秦关尚千里。"
        ],
        "title": "洛中晴月送殷四入关",
        "id": "530ee513-c67b-4265-9416-bdd137545c4f"
    },
    {
        "author": "刘希夷",
        "paragraphs": [
            "将军陷虏围，边务息戎机。",
            "霜雪交河尽，旌旗入塞飞。",
            "晓光随马度，春色伴人归。",
            "课绩朝明主，临轩拜武威。"
        ],
        "title": "入塞",
        "id": "baff64d7-4897-4299-b03c-700f301bd255"
    },
    {
        "author": "刘希夷",
        "paragraphs": [
            "青楼挂明镜，临照不胜悲。",
            "白发今如此，人生能几时。",
            "秋风下山路，明月上春期。",
            "叹息君恩尽，容颜不可思。"
        ],
        "title": "览镜",
        "id": "c7e3d1ad-b195-4540-90e6-37795c589e9e"
    },
    {
        "author": "刘希夷",
        "paragraphs": [
            "佳人眠洞房，回首见垂杨。",
            "寒尽鸳鸯被，春生玳瑁床。",
            "庭阴幕青霭，帘影散红芳。",
            "寄语同心伴，迎春且薄妆。"
        ],
        "title": "晚春",
        "id": "65ff0552-4213-4edd-bc94-b7e70888f5ce"
    },
    {
        "author": "刘希夷",
        "paragraphs": [
            "日暮秋风起，关山断别情。",
            "泪随黄叶下，愁向绿樽生。",
            "野路归骖转，河洲宿鸟惊。",
            "宾游宽旅宴，王事促严程。"
        ],
        "title": "送友人之新丰",
        "id": "78b77857-c252-4c50-92bd-f57b928279fe"
    },
    {
        "author": "刘希夷",
        "paragraphs": [
            "鸿鹄振羽翮，翻飞入帝乡。",
            "朝鸣集银树，暝宿下金塘。",
            "日月天门近，风烟夜路长。",
            "自怜穷浦鴈，岁岁不随阳。"
        ],
        "title": "饯李秀才赴举",
        "id": "6f9d2877-a8da-4d84-a00c-a39925f523ba"
    },
    {
        "author": "刘希夷",
        "paragraphs": [
            "江南成久客，门馆日萧条。",
            "惟有图书在，多伤鬓髪凋。",
            "诸生陪讲诵，稚子给渔樵。",
            "隐室寒灯净，空阶落叶飘。",
            "沧洲自有趣，谁道隐须招。"
        ],
        "title": "夜集张諲所居",
        "id": "8770df95-5fd5-4c31-bbed-84673c44bf0d"
    },
    {
        "author": "刘希夷",
        "paragraphs": [
            "酒熟人须饮，春还鬓已秋。",
            "愿逢千日醉，得缓百年忧。",
            "旧里多青草，新知尽白头。",
            "风前灯易灭，川上月难留。",
            "卒卒周姬旦，栖栖鲁孔丘。",
            "平生能几日，不及且遨游。"
        ],
        "title": "故园置酒",
        "id": "04b25c1a-99ee-47af-9293-8c97360fd8a7"
    },
    {
        "author": "刘希夷",
        "paragraphs": [
            "旅馆何年废，征夫此日过。",
            "途穷人自哭，春至鸟还歌。",
            "行路新知少，荒田古径多。",
            "池篁覆丹谷，坟树遶清波。",
            "日照蓬阴转，风微野气和。",
            "伤心不可去，回首怨如何。"
        ],
        "title": "晚憩南阳旅馆",
        "id": "91716c18-5b2d-48a2-a931-a2235491a32d"
    },
    {
        "author": "陈子昂",
        "paragraphs": [
            "昆仑元气，实生庆云。",
            "大人作矣，五色氤氲。",
            "昔在帝妫，南风既熏。",
            "丛芳烂熳，郁郁纷纷。",
            "旷矣千祀，庆云来止。",
            "玉叶金柯，祚我天子。",
            "非我天子，庆云谁昌。",
            "非我圣母，庆云谁光。",
            "庆云光矣，周道昌矣。",
            "九万八千，天授皇年。"
        ],
        "title": "庆云章",
        "id": "adb7b5ad-2563-408b-ba48-dc181ce10a8b"
    },
    {
        "author": "陈子昂",
        "paragraphs": [
            "微月生西海，幽阳始代升。",
            "圆光正东满，阴魂已朝凝。",
            "太极生天地，三元更废兴。",
            "至精谅斯在，三五谁能征。"
        ],
        "title": "感遇诗三十八首 一",
        "id": "bb031d03-9ba9-46fb-917c-a031de89c0e0"
    },
    {
        "author": "陈子昂",
        "paragraphs": [
            "兰若生春夏，芊蔚何青青。",
            "幽独空林色，朱蕤冒紫茎。",
            "迟迟白日晚，袅袅秋风生。",
            "岁华尽摇落，芳意竟何成。"
        ],
        "title": "感遇诗三十八首 二",
        "id": "813e4c17-280a-4b7f-929e-ade3aea6615f"
    },
    {
        "author": "陈子昂",
        "paragraphs": [
            "苍苍丁零塞，今古缅荒途。",
            "亭堠何摧兀，暴骨无全躯。",
            "黄沙幕南起，白日隐西隅。",
            "汉甲三十万，曾以事匈奴。",
            "但见沙场死，谁怜塞上孤。"
        ],
        "title": "感遇诗三十八首 三",
        "id": "ccdfb12e-2b17-46dd-b76b-fcb3fd9c1df8"
    },
    {
        "author": "陈子昂",
        "paragraphs": [
            "乐羊为魏将，食子殉军功。",
            "骨肉且相薄，他人安得忠。",
            "吾闻中山相，乃属放麑翁。",
            "孤兽犹不忍，况以奉君终。"
        ],
        "title": "感遇诗三十八首 四",
        "id": "b5018154-99a3-4b60-a73f-6f2c020d3026"
    },
    {
        "author": "陈子昂",
        "paragraphs": [
            "市人矜巧智，于道若童蒙。",
            "倾夺相夸侈，不知身所终。",
            "曷见玄真子，观世玉壶中。",
            "窅然遗天地，乘化入无穷。"
        ],
        "title": "感遇诗三十八首 五",
        "id": "96def3fd-c079-48be-a7b0-61c98b158751"
    },
    {
        "author": "陈子昂",
        "paragraphs": [
            "吾观龙变化，乃知至阳精。",
            "石林何冥密，幽洞无留行。",
            "古之得仙道，信与元化幷。",
            "玄感非象识，谁能测沈冥。",
            "世人拘目见，酣酒笑丹经。",
            "昆仑有瑶树，安得采其英。"
        ],
        "title": "感遇诗三十八首 六",
        "id": "35a0467d-7ae0-4322-8f0b-4933fa5a358c"
    },
    {
        "author": "陈子昂",
        "paragraphs": [
            "白日每不归，青阳时暮矣。",
            "茫茫吾何思，林卧观无始。",
            "众芳委时晦，鶗鴂鸣悲耳。",
            "鸿荒古已颓，谁识巢居子。"
        ],
        "title": "感遇诗三十八首 七",
        "id": "a5e07e0f-d8b4-41ce-8fc6-40dbff5ff6f9"
    },
    {
        "author": "陈子昂",
        "paragraphs": [
            "吾观昆仑化，日月沦洞冥。",
            "精魄相交会，天壤以罗生。",
            "仲尼推太极，老聃贵窈冥。",
            "西方金仙子，崇义乃无明。",
            "空色皆寂灭，缘业定何成。",
            "名教信纷藉，死生俱未停。"
        ],
        "title": "感遇诗三十八首 八",
        "id": "993937e9-e699-4105-b851-30f0c081a142"
    },
    {
        "author": "陈子昂",
        "paragraphs": [
            "圣人秘元命，惧世乱其真。",
            "如何嵩公辈，诙谲误时人。",
            "先天诚为美，阶乱祸谁因。",
            "长城备胡寇，嬴祸发其亲。",
            "赤精既迷汉，子年何救秦。",
            "去去桃李花，多言死如麻。"
        ],
        "title": "感遇诗三十八首 九",
        "id": "9791cbe9-4036-4c6b-95ed-656f2afc2e1b"
    },
    {
        "author": "陈子昂",
        "paragraphs": [
            "深居观元化，悱然争朵颐。",
            "谗说相啖食，利害纷㘈㘈。",
            "便便夸毘子，荣耀更相持。",
            "务光让天下，商贾竞刀锥。",
            "已矣行采芝，万世同一时。"
        ],
        "title": "感遇诗三十八首 十",
        "id": "4bb8a1b3-116e-4376-ad2c-2e2851ef7b9a"
    },
    {
        "author": "陈子昂",
        "paragraphs": [
            "吾爱鬼谷子，青溪无垢氛。",
            "囊括经世道，遗身在白云。",
            "七雄方龙鬬，天下久无君。",
            "浮荣不足贵，遵养晦时文。",
            "舒可弥宇宙，卷之不盈分。",
            "岂徒山木寿，空与麋鹿羣。"
        ],
        "title": "感遇诗三十八首 十一",
        "id": "b6f95606-1644-4604-aa41-9236c8aff802"
    },
    {
        "author": "陈子昂",
        "paragraphs": [
            "呦呦南山鹿，罹罟以媒和。",
            "招摇青桂树，幽蠹亦成科。",
            "世情甘近习，荣耀纷如何。",
            "怨憎未相复，亲爱生祸罗。",
            "瑶台倾巧笑，玉杯殒双蛾。",
            "谁见枯城蘖，青青成斧柯。"
        ],
        "title": "感遇诗三十八首 十二",
        "id": "46c4857c-2d99-433f-9814-4958dee37b34"
    },
    {
        "author": "陈子昂",
        "paragraphs": [
            "林居病时久，水木澹孤清。",
            "闲卧观物化，悠悠念无生。",
            "青春始萌达，朱火已满盈。",
            "徂落方自此，感叹何时平。"
        ],
        "title": "感遇诗三十八首 十三",
        "id": "056991fb-c566-4e84-a542-9fe39ec434f4"
    },
    {
        "author": "陈子昂",
        "paragraphs": [
            "临岐泣世道，天命良悠悠。",
            "昔日殷王子，玉马遂朝周。",
            "宝鼎沦伊谷，瑶台成古丘。",
            "西山伤遗老，东陵有故侯。"
        ],
        "title": "感遇诗三十八首 十四",
        "id": "16be7346-e99d-4633-b2a6-241ccb74ca37"
    },
    {
        "author": "陈子昂",
        "paragraphs": [
            "贵人难得意，赏爱在须臾。",
            "莫以心如玉，探他明月珠。",
            "昔称夭桃子，今为舂市徒。",
            "鸱鸮悲东国，麋鹿泣姑苏。",
            "谁见鸱夷子，扁舟去五湖。"
        ],
        "title": "感遇诗三十八首 十五",
        "id": "c1e33779-9055-47f0-81bd-5f426ac8b973"
    },
    {
        "author": "陈子昂",
        "paragraphs": [
            "圣人去已久，公道缅良难。",
            "蚩蚩夸毘子，尧禹以为谩。",
            "骄荣贵工巧，势利迭相干。",
            "燕王尊乐毅，分国愿同欢。",
            "鲁连让齐爵，遗组去邯郸。",
            "伊人信往矣，感激为谁叹。"
        ],
        "title": "感遇诗三十八首 十六",
        "id": "364ee260-96ec-4e74-979b-32c80c990221"
    },
    {
        "author": "陈子昂",
        "paragraphs": [
            "幽居观天运，悠悠念羣生。",
            "终古代兴没，豪圣莫能争。",
            "三季沦周赧，七雄灭秦嬴。",
            "复闻赤精子，提剑入咸京。",
            "炎光既无象，晋虏复纵横。",
            "尧禹道已昧，昏虐势方行。",
            "岂无当世雄，天道与胡兵。",
            "咄咄安可言，时醉而未醒。",
            "仲尼溺东鲁，伯阳遁西溟。",
            "大运自古来，旅人胡叹哉。"
        ],
        "title": "感遇诗三十八首 十七",
        "id": "9ed6ec42-d293-4c71-ad8a-20cca19915ef"
    },
    {
        "author": "陈子昂",
        "paragraphs": [
            "逶迤势已久，骨鲠道斯穷。",
            "岂无感激者，时俗颓此风。",
            "灌园何其鄙，皎皎于陵中。",
            "世道不相容，嗟嗟张长公。"
        ],
        "title": "感遇诗三十八首 十八",
        "id": "83724c68-655e-4d34-9190-46c957dd5cbe"
    },
    {
        "author": "陈子昂",
        "paragraphs": [
            "圣人不利己，忧济在元元。",
            "黄屋非尧意，瑶台安可论。",
            "吾闻西方化，清净道弥敦。",
            "奈何穷金玉，雕刻以为尊。",
            "云构山林尽，瑶图珠翠烦。",
            "鬼工尚未可，人力安能存。",
            "夸愚适增累，矜智道逾昏。"
        ],
        "tags": [
            "隋・唐・五代",
            "议论",
            "咏史怀古",
            "讽刺"
        ],
        "title": "感遇诗三十八首 十九",
        "id": "d4028319-c3b7-4542-93fa-5b45440058c1"
    },
    {
        "author": "陈子昂",
        "paragraphs": [
            "玄天幽且默，羣议曷嗤嗤。",
            "圣人教犹在，世运久陵夷。",
            "一绳将何系？忧醉不能持。",
            "去去行采芝，勿为尘所欺。"
        ],
        "title": "感遇诗三十八首 二十",
        "id": "9b7aa6ce-fd41-40c7-bd5b-cda1eb3a7b9f"
    },
    {
        "author": "陈子昂",
        "paragraphs": [
            "蜻蛉游天地，与世本无患。",
            "飞飞未能止，黄雀来相干。",
            "穰侯富秦宠，金石比交欢。",
            "出入咸阳里，诸侯莫敢言。",
            "宁知山东客，激怒秦王肝。",
            "布衣取丞相，千载为辛酸。"
        ],
        "title": "感遇诗三十八首 二十一",
        "id": "8061b8a8-5483-4707-ac47-91370377239d"
    },
    {
        "author": "陈子昂",
        "paragraphs": [
            "微霜知岁晏，斧柯始青青。",
            "况乃金天夕，浩露沾羣英。",
            "登山望宇宙，白日已西暝。",
            "云海方荡潏，孤鳞安得宁。"
        ],
        "title": "感遇诗三十八首 二十二",
        "id": "d9aebc27-e033-4186-bd86-a8a57cf9a9de"
    },
    {
        "author": "陈子昂",
        "paragraphs": [
            "翡翠巢南海，雄雌珠树林。",
            "何知美人意，骄爱比黄金。",
            "杀身炎州里，委羽玉堂阴。",
            "旖旎光首饰，葳蕤烂锦衾。",
            "岂不在遐远，虞罗忽见寻。",
            "多材信为累，叹息此珍禽。"
        ],
        "title": "感遇诗三十八首 二十三",
        "id": "03aa639d-0376-49da-aede-eca417244862"
    },
    {
        "author": "陈子昂",
        "paragraphs": [
            "挈瓶者谁子，姣服当青春。",
            "三五明月满，盈盈不自珍。",
            "高堂委金玉，微缕悬千钧。",
            "如何负公鼎，被敓笑时人。"
        ],
        "title": "感遇诗三十八首 二十四",
        "id": "64cb21e9-3cef-4923-a647-12cd22882279"
    },
    {
        "author": "陈子昂",
        "paragraphs": [
            "玄蝉号白露，兹岁已蹉跎。",
            "羣物从大化，孤英将奈何？瑶台有青鸟，远食玉山禾。",
            "昆仑见玄凤，岂复虞云罗。"
        ],
        "title": "感遇诗三十八首 二十五",
        "id": "f21f3856-bffc-42dc-94ae-f115ce424d82"
    },
    {
        "author": "陈子昂",
        "paragraphs": [
            "荒哉穆天子，好与白云期。",
            "宫女多怨旷，层城闭蛾眉。",
            "日耽瑶池乐，岂伤桃李时。",
            "青苔空萎绝，白发生罗帷。"
        ],
        "title": "感遇诗三十八首 二十六",
        "id": "f7c5742a-ee23-4525-980d-7ca6c75270c1"
    },
    {
        "author": "陈子昂",
        "paragraphs": [
            "朝发宜都渚，浩然思故乡。",
            "故乡不可见，路隔巫山阳。",
            "巫山彩云没，高丘正微茫。",
            "伫立望已久，涕落沾衣裳。",
            "岂兹越乡感，忆昔楚襄王。",
            "朝云无处所，荆国亦沦亡。"
        ],
        "title": "感遇诗三十八首 二十七",
        "id": "a57f92e6-bbe4-4e84-b826-6c674992c5b0"
    },
    {
        "author": "陈子昂",
        "paragraphs": [
            "昔日章华宴，荆王乐荒淫。",
            "霓旌翠羽盖，射兕云梦林。",
            "朅来高唐观，怅望云阳岑。",
            "雄图今何在？黄雀空哀吟。"
        ],
        "title": "感遇诗三十八首 二十八",
        "id": "a49874e5-df2b-4261-b092-4a30cdf0663a"
    },
    {
        "author": "陈子昂",
        "paragraphs": [
            "丁亥岁云暮，西山事甲兵。",
            "赢粮匝邛道，荷戟争羗城。",
            "严冬阴风劲，穷岫泄云生。",
            "昏噎无昼夜，羽檄复相惊。",
            "拳局竞万仞，崩危走九冥。",
            "籍籍峰壑里，哀哀冰雪行。",
            "圣人御宇宙，闻道泰阶平。",
            "肉食谋何失，藜藿缅纵横。"
        ],
        "title": "感遇诗三十八首 二十九",
        "id": "9ab6fb82-2158-4a2a-9ebb-88a8b5927246"
    },
    {
        "author": "陈子昂",
        "paragraphs": [
            "可怜瑶台树，灼灼佳人姿。",
            "碧华映朱实，攀折青春时。",
            "岂不盛光宠，荣君白玉墀。",
            "但恨红芳歇，凋伤感所思。"
        ],
        "title": "感遇诗三十八首 三十",
        "id": "24d98247-7ed3-421e-82b7-8442cf1125bc"
    },
    {
        "author": "陈子昂",
        "paragraphs": [
            "朅来豪游子，势利祸之门。",
            "如何兰膏叹，感激自生冤。",
            "众趋明所避，时弃道犹存。",
            "云渊既已失，罗网与谁论。",
            "箕山有高节，湘水有清源。",
            "唯应白鸥鸟，可为洗心言。"
        ],
        "title": "感遇诗三十八首 三十一",
        "id": "45485010-1065-4afa-8ab2-13158115bfbe"
    },
    {
        "author": "陈子昂",
        "paragraphs": [
            "索居犹几日，炎夏忽然衰。",
            "阳彩皆阴翳，亲友尽暌违。",
            "登山望不见，涕泣久涟洏。",
            "宿梦感颜色，若与白云期。",
            "马上骄豪子，驱逐正蚩蚩。"
        ],
        "title": "感遇诗三十八首 三十二",
        "id": "0a08f964-d36e-482c-b11d-b83485d3cdbb"
    },
    {
        "author": "陈子昂",
        "paragraphs": [
            "金鼎合神丹，世人将见欺。",
            "飞飞骑羊子，胡乃在峨眉。",
            "变化固幽类，芳菲能几时。",
            "疲痾苦沦世，忧痗日侵淄。",
            "眷然顾幽褐，白云空涕洟。"
        ],
        "title": "感遇诗三十八首 三十三",
        "id": "2d40fe2f-d6fa-4ac0-b831-791da1ed9e48"
    },
    {
        "author": "陈子昂",
        "paragraphs": [
            "朔风吹海树，萧条边已秋。",
            "亭上谁家子，哀哀明月楼。",
            "自言幽燕客，结发事远游。",
            "赤丸杀公吏，白刃报私雠。",
            "避雠至海上，被役此边州。",
            "故乡三千里，辽水复悠悠。",
            "每愤胡兵入，常为汉国羞。",
            "何知七十战，白首未封侯。"
        ],
        "title": "感遇诗三十八首 三十四",
        "id": "f37f8a2e-4acd-40ae-8294-04dd22581cdd"
    },
    {
        "author": "陈子昂",
        "paragraphs": [
            "本为贵公子，平生实爱才。",
            "感时思报国，拔剑起蒿莱。",
            "西驰丁零塞，北上单于台。",
            "登山见千里，怀古心悠哉。",
            "谁言未忘祸，磨灭成尘埃。"
        ],
        "title": "感遇诗三十八首 三十五",
        "id": "9dc7d672-2be6-4bc3-b162-2914c8ff3264"
    },
    {
        "author": "陈子昂",
        "paragraphs": [
            "浩然坐何慕，吾蜀有峨眉。",
            "念与楚狂子，悠悠白云期。",
            "时哉悲不会，涕泣久涟洏。",
            "梦登绥山穴，南采巫山芝。",
            "探元观羣化，遗世从云螭。",
            "婉变时永矣，感悟不见之。"
        ],
        "title": "感遇诗三十八首 三十六",
        "id": "a3e0c03f-0eb4-46f8-bb5c-18af10d98263"
    },
    {
        "author": "陈子昂",
        "paragraphs": [
            "朝入云中郡，北望单于台。",
            "胡秦何密迩，沙朔气雄哉。",
            "藉藉天骄子，猖狂已复来。",
            "塞垣无名将，亭堠空崔嵬。",
            "咄嗟吾何叹，边人涂草莱。"
        ],
        "title": "感遇诗三十八首 三十七",
        "id": "103974bc-643c-4de0-a44e-7b0486f72387"
    },
    {
        "author": "陈子昂",
        "paragraphs": [
            "仲尼探元化，幽鸿顺阳和。",
            "大运自盈缩，春秋递来过。",
            "盲飙忽号怒，万物相纷劘。",
            "溟海皆震荡，孤凤其如何。"
        ],
        "title": "感遇诗三十八首 三十八",
        "id": "ced57707-edca-47b8-a69f-60c22685e87e"
    },
    {
        "author": "陈子昂",
        "paragraphs": [
            "鸱夷双白玉，此玉有缁磷。",
            "悬之千金价，举世莫知真。",
            "丹青非异色，轻重有殊伦。",
            "勿信玉工言，徒悲荆国人。"
        ],
        "title": "观荆玉篇",
        "id": "ef5c637d-04bf-4ff8-9d4b-a0b2e6a97001"
    },
    {
        "author": "陈子昂",
        "paragraphs": [
            "飞飞鸳鸯鸟，举翼相蔽亏。",
            "俱来绿潭里，共向白云涯。",
            "音容相眷恋，羽翮两逶迤。",
            "苹萍戏春渚，霜霰遶寒池。",
            "浦沙连岸净，汀树拂潭垂。",
            "年年此游翫，岁岁来追随。",
            "凤凰起丹穴，独向梧桐枝。",
            "鸿雁来紫塞，空忆稻粱肥。",
            "乌啼倦依托，鹤鸣伤别离。",
            "岂若此双禽，飞翻不异林。",
            "刷尾青江浦，交颈紫山岑。",
            "文章负奇色，和鸣多好音。",
            "闻有鸳鸯绮，复有鸳鸯衾。",
            "持为美人赠，勖此故交心。"
        ],
        "title": "鸳鸯篇",
        "id": "b504905f-507a-447e-9f7d-8d7f1181eb2d"
    },
    {
        "author": "陈子昂",
        "paragraphs": [
            "龙种生南岳，孤翠郁亭亭。",
            "峰岭上崇崒，烟雨下微冥。",
            "夜闻鼯鼠呌，昼聒泉鹤声。",
            "春风正淡荡，白露已清泠。",
            "哀响激金奏，密色滋玉英。",
            "岁寒霜雪苦，含彩独青青。",
            "岂不厌凝洌，羞比春木荣。",
            "春木有荣歇，此节无凋零。",
            "始愿与金石，终古保坚贞。",
            "不意伶伦子，吹之学凤鸣。",
            "遂偶云和瑟，张乐奏天庭。",
            "妙曲方千变，箫韶亦九成。",
            "信蒙雕斲美，常愿事仙灵。",
            "驱驰翠虬驾，伊郁紫鸾笙。",
            "结交嬴台女，吟弄升天行。",
            "携手登白日，远游戏赤城。",
            "低昂玄鹤舞，断续彩云生。",
            "永随众仙逝，三山游玉京。"
        ],
        "tags": [
            "衡山"
        ],
        "title": "与东方左史虬修竹篇",
        "id": "e3b3ebe1-ee79-410d-820a-a10cbcc3a990"
    },
    {
        "author": "陈子昂",
        "paragraphs": [
            "北登蓟丘望，求古轩辕台。",
            "应龙已不见，牧马空黄埃。",
            "尚想广成子，遗迹白云隈。"
        ],
        "title": "蓟丘览古赠卢居士藏用七首 轩辕台",
        "id": "b3ae934e-62e3-4fa6-97b7-7dfbf1859e69"
    },
    {
        "author": "陈子昂",
        "paragraphs": [
            "南登碣石坂，遥望黄金台。",
            "丘陵尽乔木，昭王安在哉。",
            "霸图怅已矣，驱马复归来。"
        ],
        "tags": [
            "隋・唐・五代",
            "怀古"
        ],
        "title": "蓟丘览古赠卢居士藏用七首 燕昭王",
        "id": "b4b0e3f4-b442-400b-8b22-38ad077e0eb7"
    },
    {
        "author": "陈子昂",
        "paragraphs": [
            "王道已沦昧，战国竞贪兵。",
            "乐生何感激，仗义下齐城。",
            "雄图竟中夭，遗叹寄阿衡。"
        ],
        "title": "蓟丘览古赠卢居士藏用七首 乐生",
        "id": "5c8bc3ce-65da-4e0e-95f3-fab8d8e3d8b3"
    },
    {
        "author": "陈子昂",
        "paragraphs": [
            "秦王日无道，太子怨亦深。",
            "一闻田光义，匕首赠千金。",
            "其事虽不立，千载为伤心。"
        ],
        "title": "蓟丘览古赠卢居士藏用七首 燕太子",
        "id": "5255d81f-b504-4cdd-9e06-1d46f46e8108"
    },
    {
        "author": "陈子昂",
        "paragraphs": [
            "自古皆有死，狥义良独稀。",
            "奈何燕太子，尚使田生疑。",
            "伏剑诚已矣，感我涕沾衣。"
        ],
        "title": "蓟丘览古赠卢居士藏用七首 田光先生",
        "id": "a43e2d3f-22d9-4918-89e6-e415e78da015"
    },
    {
        "author": "陈子昂",
        "paragraphs": [
            "大运沦三代，天人罕有窥。",
            "邹子何寥廓，漫说九瀛垂。",
            "兴亡已千载，今也则无推。"
        ],
        "title": "蓟丘览古赠卢居士藏用七首 邹衍",
        "id": "a69d5e93-b16e-479f-a1b0-88c8df11cf2d"
    },
    {
        "author": "陈子昂",
        "paragraphs": [
            "逢时独为贵，历代非无才。",
            "隗君亦何幸，遂起黄金台。"
        ],
        "title": "蓟丘览古赠卢居士藏用七首 郭隗",
        "id": "564115e5-bb0b-4769-8e50-f5b8377a1561"
    },
    {
        "author": "陈子昂",
        "paragraphs": [
            "葳蕤苍梧凤，嘹唳白露蝉。",
            "羽翰本非匹，结交何独全。",
            "昔君事胡马，余得奉戎旃。",
            "携手向沙塞，关河缅幽燕。",
            "芳岁几阳止，白日屡徂迁。",
            "功业云台薄，平生玉佩捐。",
            "叹此南归日，犹闻北戍边。",
            "代水不可涉，巴江亦潺湲。",
            "揽衣度函谷，衔涕望秦川。",
            "蜀门自兹始，云山方浩然。"
        ],
        "title": "西还至散关答乔补阙知之",
        "id": "aa7cc16e-1a5a-4c62-9e33-8e1977d03932"
    },
    {
        "author": "陈子昂",
        "paragraphs": [
            "峡口大漠南，横绝界中国。",
            "丛石何纷糺，赤山复翕赩。",
            "远望多众容，逼之无异色。",
            "崔崒乍孤断，逶迤屡回直。",
            "信关胡马冲，亦距汉边塞。",
            "岂依河山险，将顺休明德。",
            "物壮诚有衰，势雄良易极。",
            "逦迤忽而尽，泱漭平不息。",
            "之子黄金躯，如何此荒域。",
            "云台盛多士，待君丹墀侧。"
        ],
        "title": "度峡口山赠乔补阙知之王二无竞",
        "id": "fd8f273b-c73a-43f1-8d47-7f33dd88c9f5"
    },
    {
        "author": "陈子昂",
        "paragraphs": [
            "闻君东山意，宿昔紫芝荣。",
            "沧洲今何在？华髪旅边城。",
            "还汉功既薄，逐胡策未行。",
            "徒嗟白日暮，坐对黄云生。",
            "桂枝芳欲晚，薏苡谤谁明。",
            "无为空自老，含叹负生平。"
        ],
        "title": "题居延古城赠乔十二知之",
        "id": "88c67a5e-4918-4804-b302-fcf3851dfaeb"
    },
    {
        "author": "陈子昂",
        "paragraphs": [
            "回中[烽]火入，塞上追兵起。",
            "此时边朔寒，登陇思君子。",
            "东顾望汉京，南山云雾里。"
        ],
        "title": "赠赵六贞固二首 一",
        "id": "85cdce99-a4ec-4656-826f-e2c462f398ab"
    },
    {
        "author": "陈子昂",
        "paragraphs": [
            "赤螭媚其彩，婉娈苍梧泉。",
            "昔者琅琊子，躬耕亦慨然。",
            "美人岂遐旷，之子乃前贤。",
            "良辰在何许，白日屡颓迁。",
            "道心固微密，神用无留连。",
            "舒可弥宇宙，揽之不盈拳。",
            "蓬莱久芜没，金石徒精坚。",
            "良宝委短褐，闲琴独婵娟。"
        ],
        "title": "赠赵六贞固二首 二",
        "id": "e3020ff2-706e-46b0-bd06-e3c24a3f14be"
    },
    {
        "author": "陈子昂",
        "paragraphs": [
            "汉家失中策，胡马屡南驱。",
            "闻诏安边使，曾是故人谟。",
            "废书怅怀古，负剑许良图。",
            "出关岁方晏，乘障日多虞。",
            "虏入白登道，烽交紫塞途。",
            "连兵屯北地，清野备东胡。",
            "边城方晏闭，斥堠始昭苏。",
            "复闻韩长孺，辛苦事匈奴。",
            "雨雪颜容改，纵横才位孤。",
            "空怀老臣策，未获赵军租。",
            "但蒙魏侯重，不受谤书诬。",
            "当取金人祭，还歌凯入都。"
        ],
        "title": "答韩使同在边",
        "id": "27fed33a-9147-49c8-abaa-8b1ed24acc0d"
    },
    {
        "author": "陈子昂",
        "paragraphs": [
            "南星中大火，将子涉清淇。",
            "西林改微月，征斾空自持。",
            "碧潭去已远，瑶华折遗谁。",
            "若问辽阳戍，悠悠天际旗。"
        ],
        "title": "征东至淇门答宋十一参军之问",
        "id": "41346e48-f881-4c5c-bfd1-035098fc2a35"
    },
    {
        "author": "陈子昂",
        "paragraphs": [
            "平生白云志，早爱赤松游。",
            "事亲恨未立，从宦此中州。",
            "主人亦何问，旅客非悠悠。",
            "方谒明天子，清宴奉良筹。",
            "再取连城璧，三陟平津侯。",
            "不然拂衣去，归从海上鸥。",
            "宁随当代子，倾侧且沈浮。"
        ],
        "title": "答洛阳主人",
        "id": "f499c1aa-a05e-4f24-b637-37d1de936769"
    },
    {
        "author": "陈子昂",
        "paragraphs": [
            "皎皎白林秋，微微翠山静。",
            "禅居感物变，独坐开轩屏。",
            "风泉夜声杂，月露宵光冷。",
            "多谢忘机人，尘忧未能整。"
        ],
        "tags": [
            "秋天",
            "写景",
            "赠答",
            "晚上"
        ],
        "title": "酬晖上人秋夜山亭有赠",
        "id": "e1620671-e4e3-4866-b52f-ce4a04107fa5"
    },
    {
        "author": "陈子昂",
        "paragraphs": [
            "昨夜银河畔，星文犯遥汉。",
            "今朝紫气新，物色果逢真。",
            "言从天上落，乃是地仙人。",
            "白璧疑冤楚，乌裘似入秦。",
            "摧藏多古意，历览备艰辛。",
            "乐广云虽覩，夷吾风未春。",
            "凤歌空有问，龙性讵能驯。",
            "宝剑终应出，骊珠会见珍。",
            "未及冯公老，何惊孺子贫。",
            "青云傥可致，北海忆孙宾。"
        ],
        "title": "酬李参军崇嗣旅馆见赠",
        "id": "33ed3eeb-86a6-4b77-9fc3-7f4dc78c241e"
    },
    {
        "author": "陈子昂",
        "paragraphs": [
            "闻道白云居，窈窕青莲宇。",
            "岩泉万丈流，树石千年古。",
            "林卧对轩窗，山阴满庭户。",
            "方释尘事劳，从君袭兰杜。"
        ],
        "title": "酬晖上人夏日林泉",
        "id": "4369b3bc-36be-45b7-95ea-3793ce68dad3"
    },
    {
        "author": "陈子昂",
        "paragraphs": [
            "晓霁望嵩丘，白云半岩足。",
            "氛氲涵翠微，宛如嬴台曲。",
            "故人昔所尚，幽琴歌断续。",
            "变化竟无常，人琴遂两亡。",
            "白云失处所，梦想暧容光。",
            "畴昔疑缘业，儒道两相妨。",
            "前期许幽报，迨此尚茫茫。",
            "晤言既已失，感叹情何一。",
            "始忆携手期，云台与峨眉。",
            "达兼济天下，穷独善其时。",
            "诸君推管乐，之子慕巢夷。",
            "奈何苍生望，卒为黄绶欺。",
            "铭鼎功未立，山林事亦微。",
            "抚孤一流恸，怀旧日暌违。",
            "卢子尚高节，终南卧松雪。",
            "宋侯逢圣君，骖驭游青云。",
            "而我独蹭蹬，语默道犹屯。",
            "征戍在辽阳，蹉跎草再黄。",
            "丹丘恨不及，白露已苍苍。",
            "远闻山阳赋，感涕下沾裳。"
        ],
        "title": "同宋参军之问梦赵六赠卢陈二子之作",
        "id": "f00d5956-f824-4533-bd3a-9e7f99018575"
    },
    {
        "author": "陈子昂",
        "paragraphs": [
            "平生闻高义，书剑百夫雄。",
            "言登青云去，非此白头翁。",
            "胡兵屯塞下，汉骑属云中。",
            "君为白马将，腰佩骍角弓。",
            "单于不敢射，天子伫深功。",
            "蜀山余方隐，良会何时同。"
        ],
        "title": "送别出塞",
        "id": "fcf3dd81-c835-406b-a18d-8be09208ed3d"
    },
    {
        "author": "陈子昂",
        "paragraphs": [
            "东山宿昔意，北征非我心。",
            "孤负平生愿，感涕下沾襟。",
            "暮登蓟楼上，永望燕山岑。",
            "辽海方漫漫，胡沙飞且深。",
            "峨眉杳如梦，仙子曷由寻。",
            "击剑起叹息，白日忽西沈。",
            "闻君洛阳使，因子寄南音。"
        ],
        "title": "登蓟丘楼送贾兵曹入都",
        "id": "11ed5ca2-c7e5-4dbb-a7b5-dcc556b2b04b"
    },
    {
        "author": "陈子昂",
        "paragraphs": [
            "四十九变化，一十三死生。",
            "翕忽玄黄里，驱驰风雨情。",
            "是非纷妄作，宠辱坐相惊。",
            "至人独幽鉴，窈窕随昏明。",
            "咫尺山河道，轩窗日月庭。",
            "别离焉足问，悲乐固能幷。",
            "我辈何为尔，栖皇犹未平。",
            "金台可攀陟，宝界绝将迎。",
            "户牖观天地，阶基上杳冥。",
            "自超三界乐，安知万里征。",
            "中国要荒内，人寰宇宙荣。",
            "弦望如朝夕，宁嗟蜀道行。"
        ],
        "title": "夏日晖上人房别李参军崇嗣",
        "id": "159c0352-851d-4b1d-816f-282e339a46fa"
    },
    {
        "author": "陈子昂",
        "paragraphs": [
            "幽寂旷日遥，林园转清密。",
            "疲疴澹无豫，独坐泛瑶瑟。",
            "怀挟万古情，忧虞百年疾。",
            "绵绵多滞念，忽忽每如失。",
            "缅想赤松游，高寻白云逸。",
            "荣吝始都丧，幽人遂贞吉。",
            "图书纷满床，山水蔼盈室。",
            "宿昔心所尚，平生自兹毕。",
            "愿言谁见知，梵筵有同术。",
            "八月高秋晚，凉风正萧瑟。"
        ],
        "title": "秋园卧病呈晖上人",
        "id": "52e3a479-7c70-4400-9bf9-693905bb9d97"
    },
    {
        "author": "陈子昂",
        "paragraphs": [
            "平生倦游者，观化久无穷。",
            "复来登此国，临望与君同。",
            "坐见秦兵垒，遥闻赵将雄。",
            "武安君何在，长平事已空。",
            "且歌玄云曲，御酒舞熏风。",
            "勿使青衿子，嗟尔白头翁。"
        ],
        "title": "登泽州城北楼燕",
        "id": "792eb9a6-3452-4a3d-a8f2-d44b2d832482"
    },
    {
        "author": "陈子昂",
        "paragraphs": [
            "山图之白云兮，若巫山之高丘。",
            "纷羣翠之鸿溶，又似蓬瀛海水之周流。",
            "信夫人之好道，爱云山以幽求。"
        ],
        "title": "山水粉图",
        "id": "e21385b2-4aaa-44ba-b18d-ab5f9682713a"
    },
    {
        "author": "陈子昂",
        "paragraphs": [
            "嘉锦筵之珍树兮，错众彩之氛氲。",
            "状瑶台之微月，点巫山之朝云。",
            "青春兮不可逢，况蕙色之增芬。",
            "结芳意而谁赏，怨绝世之无闻。",
            "红荣碧艳坐看歇，素华流年不待君。",
            "故吾思昆仑之琪树，厌桃李之缤纷。"
        ],
        "title": "彩树歌",
        "id": "0c7aaa18-d2ee-4533-ba92-fc1a0dc790ea"
    },
    {
        "author": "陈子昂",
        "paragraphs": [
            "感阳春兮生碧草之油油，怀宇宙以伤远，登高台而写忧。",
            "迟美人兮不见，恐青岁之遂遒。",
            "从毕公以酣饮，寄林塘而一留。",
            "采芳荪于北渚，忆桂树于南州。",
            "何云木之美丽，而池馆之崇幽。",
            "星台秀士，月旦诸子。",
            "嘉青鸟之辰，迎火龙之始。",
            "挟宝书与瑶瑟，芳蕙华而兰靡。",
            "乃掩白苹，藉绿芷。",
            "酒既醉，乐未已。",
            "击青钟，歌渌水。",
            "怨青春之萎绝，赠瑶台之旖旎。",
            "愿一见而道意，结众芳之绸缪。",
            "曷余情之荡漾，瞩青云以增愁。",
            "怅三山之飞鹤，忆海上之白鸥。",
            "重曰：羣仙去兮青春颓，岁华歇兮黄鸟哀。",
            "富贵荣乐几时兮，朱宫碧堂生青苔，白云兮归来。"
        ],
        "title": "春台引",
        "id": "0b09e4b4-3d7e-4cdf-b91e-c2d50ec14e5f"
    },
    {
        "author": "陈子昂",
        "paragraphs": [
            "前不见古人，後不见来者。",
            "念天地之悠悠，独怆然而涕下。"
        ],
        "tags": [
            "唐诗三百首",
            "隋・唐・五代",
            "八年级下册(课外)",
            "伤怀",
            "初中古诗",
            "七言古诗"
        ],
        "title": "登幽州台歌",
        "id": "c244a5b4-0ed0-48fe-8694-95309acac184"
    },
    {
        "author": "陈子昂",
        "paragraphs": [
            "独幽默以三月兮，深林潜居。",
            "时岁忽兮，孤愤遐吟。",
            "谁知我心，孺子孺子，其可与理分。"
        ],
        "title": "喜马参军相遇醉歌",
        "id": "ff6e2546-b554-46b4-bf15-a3d455a6e375"
    },
    {
        "author": "陈子昂",
        "paragraphs": [
            "遥遥去巫峡，望望下章台。",
            "巴国山川尽，荆门烟雾开。",
            "城分苍野外，树断白云隈。",
            "今日狂歌客，谁知入楚来。"
        ],
        "title": "度荆门望楚",
        "id": "4649fe31-583d-4ce4-a615-f8b3d21cd6f2"
    },
    {
        "author": "陈子昂",
        "paragraphs": [
            "故乡杳无际，日暮且孤征。",
            "川原迷旧国，道路入边城。",
            "野戍荒烟断，深山古木平。",
            "如何此时恨，噭噭夜猿鸣。"
        ],
        "tags": [
            "思乡",
            "寓情于景"
        ],
        "title": "晚次乐乡县",
        "id": "b59f38cf-5ad0-456c-8da8-4df0536f8290"
    },
    {
        "author": "陈子昂",
        "paragraphs": [
            "钟梵经行罢，香林坐入禅。",
            "岩庭交杂树，石濑泻鸣泉。",
            "水月心方寂，云霞思独玄。",
            "宁知人世里，疲病得攀缘。"
        ],
        "title": "同王员外雨後登开元寺南楼因酬晖上人独坐山亭有赠",
        "id": "9e45dcf4-2c6d-4fed-b4c2-319251e80563"
    },
    {
        "author": "陈子昂",
        "paragraphs": [
            "平生白云意，疲薾愧为雄。",
            "君王谬殊宠，旌节此从戎。",
            "挼绳当系虏，单马岂邀功。",
            "孤剑将何托，长谣塞上风。"
        ],
        "title": "东征答朝臣相送",
        "id": "6aa56aaa-9f6c-4754-8124-2d5343927ef1"
    },
    {
        "author": "陈子昂",
        "paragraphs": [
            "古壁仙人画，丹青尚有文。",
            "独舞纷如雪，孤飞暧似云。",
            "自矜彩色重，宁忆故池羣。",
            "江海联翩翼，长鸣谁复闻。"
        ],
        "tags": [
            "咏物诗",
            "咏物"
        ],
        "title": "咏主人壁上画鹤寄乔主簿崔着作",
        "id": "f564368f-34c5-4519-9656-8e2291f3b619"
    },
    {
        "author": "陈子昂",
        "paragraphs": [
            "边地无芳树，莺声忽听新。",
            "间关如有意，愁绝若怀人。",
            "明妃失汉宠，蔡女没胡尘。",
            "坐闻应落泪，况忆故园春。"
        ],
        "title": "居延海树闻莺同作",
        "id": "3e5a260f-9d71-435f-b293-5b875a36b0fa"
    },
    {
        "author": "陈子昂",
        "paragraphs": [
            "灼灼青春仲，悠悠白日升。",
            "声容何足恃，荣吝坐相矜。",
            "愿与金庭会，将待玉书征。",
            "还丹应有术，烟驾共君乘。"
        ],
        "title": "题李三书斋",
        "id": "be041e20-6457-4a08-aeed-f318b3025324"
    },
    {
        "author": "陈子昂",
        "paragraphs": [
            "匈奴犹未灭，魏绛复从戎。",
            "怅别三河道，言追六郡雄。",
            "雁山横代北，狐塞接云中。",
            "勿使燕然上，惟留汉将功。"
        ],
        "tags": [
            "豪放",
            "爱国",
            "送别"
        ],
        "title": "送魏大从军",
        "id": "edf8dcc9-e351-4348-9de9-465401d15de7"
    },
    {
        "author": "陈子昂",
        "paragraphs": [
            "禺山金碧路，此地饶英灵。",
            "送君一为别，凄断故乡情。",
            "片云生极浦，斜日隐离亭。",
            "坐看征骑没，惟见远山青。"
        ],
        "title": "送殷大入蜀",
        "id": "6e1cc583-7d7b-429d-bfda-f88f696001ec"
    },
    {
        "author": "陈子昂",
        "paragraphs": [
            "别馆分周国，归骖入汉京。",
            "地连函谷塞，川接广阳城。",
            "望迥楼台出，途遥烟雾生。",
            "莫言长落羽，贫贱一交情。"
        ],
        "title": "落第西还别刘祭酒高明府",
        "id": "aafc4eea-04f2-43c0-b0b7-356194b8ef04"
    },
    {
        "author": "陈子昂",
        "paragraphs": [
            "转蓬方不定，落羽自惊弦。",
            "山水一为别，欢娱复几年。",
            "离亭暗风雨，征路入云烟。",
            "还因北山迳，归守东陂田。"
        ],
        "title": "落第西还别魏四懔",
        "id": "07965c4e-274f-448f-b259-770fd9479727"
    },
    {
        "author": "陈子昂",
        "paragraphs": [
            "故人洞庭去，杨柳春风生。",
            "相送河洲晚，苍茫别思盈。",
            "白苹已堪把，绿芷复含荣。",
            "江南多桂树，归客赠生平。"
        ],
        "tags": [
            "洞庭湖"
        ],
        "title": "送客",
        "id": "84790fee-2ec6-4e29-b63c-7c34a62bb647"
    },
    {
        "author": "陈子昂",
        "paragraphs": [
            "银烛吐青烟，金樽对绮筵。",
            "离堂思琴瑟，别路遶山川。",
            "明月隐高树，长河没晓天。",
            "悠悠洛阳道，此会在何年。"
        ],
        "tags": [
            "离别",
            "宴饮",
            "相思"
        ],
        "title": "春夜别友人二首 一",
        "id": "8f2c0609-680d-41b8-ac33-d377d0ece8f5"
    },
    {
        "author": "陈子昂",
        "paragraphs": [
            "紫塞白云断，青春明月初。",
            "对此芳樽夜，离忧怅有余。",
            "清冷花露满，滴沥檐宇虚。",
            "怀君欲何赠，愿上大臣书。"
        ],
        "tags": [
            "离别",
            "友人",
            "愁绪",
            "写景"
        ],
        "title": "春夜别友人二首 二",
        "id": "cddc4453-683b-4476-8447-569bf85c15c2"
    },
    {
        "author": "陈子昂",
        "paragraphs": [
            "楚江复为客，征棹方悠悠。",
            "故人悯追送，置酒此南洲。",
            "平生亦何恨，夙昔在林丘。",
            "违此乡山别，长谣去国愁。"
        ],
        "title": "遂州南江别乡曲故人",
        "id": "a5d6804d-5f10-4cbe-b54d-b9ad12c6910a"
    },
    {
        "author": "陈子昂",
        "paragraphs": [
            "宝剑千金买，平生未许人。",
            "怀君万里别，持赠结交亲。",
            "孤松宜晚岁，众木爱芳春。",
            "已矣将何道，无令白首新。"
        ],
        "tags": [
            "高尚",
            "抒情",
            "写人",
            "赞美",
            "品格",
            "愤懑"
        ],
        "title": "送东莱王学士无竞",
        "id": "fe399c82-1a77-41b8-8275-c9ab0f62aa39"
    },
    {
        "author": "陈子昂",
        "paragraphs": [
            "负书犹在汉，怀策未闻秦。",
            "复此穷秋日，芳樽别故人。",
            "黄金装屡尽，白首契逾新。",
            "空羡双凫舄，俱飞向玉轮。"
        ],
        "title": "送梁李二明府",
        "id": "167422ef-6ad8-4fc5-ac5e-7ae43dd60491"
    },
    {
        "author": "陈子昂",
        "paragraphs": [
            "阳山淫雾雨，之子慎攀登。",
            "羗笮多珍宝，人言有爱憎。",
            "欲酬明主惠，当尽使臣能。",
            "勿以王阳道，迢递畏崚嶒。"
        ],
        "title": "送魏兵曹使嶲州得登字",
        "id": "043898cb-8c03-4452-abc4-0044ab6d69c0"
    },
    {
        "author": "陈子昂",
        "paragraphs": [
            "金天方肃杀，白露始专征。",
            "王师非乐战，之子慎佳兵。",
            "海气侵南部，边风扫北平。",
            "莫卖卢龙塞，归邀麟阁名。"
        ],
        "tags": [
            "友人",
            "送别",
            "劝诫"
        ],
        "title": "送着作佐郎崔融等从梁王东征",
        "id": "5f024768-7d7f-49d4-90c3-004541ece6e1"
    },
    {
        "author": "陈子昂",
        "paragraphs": [
            "黄鹤烟云去，青江琴酒同。",
            "离帆方楚越，沟水复西东。",
            "芙蓉生夏浦，杨柳送春风。",
            "明日相思处，应对菊花丛。"
        ],
        "title": "春晦饯陶七于江南同用风字",
        "id": "e1383682-eae8-4a2e-b529-fdc760dff4ef"
    },
    {
        "author": "陈子昂",
        "paragraphs": [
            "谢病南山下，幽卧不知春。",
            "使星入东井，云是故交亲。",
            "惠风吹宝瑟，微月忆清真。",
            "凭轩一留醉，江海寄情人。"
        ],
        "title": "喜遇冀侍御珪崔司议泰之二使",
        "id": "309ab392-7ff3-4f0a-a294-340f2e3f9dad"
    },
    {
        "author": "陈子昂",
        "paragraphs": [
            "蓟楼望燕国，负剑喜兹登。",
            "清规子方奏，单戟我无能。",
            "仲冬边风急，云汉复霜棱。",
            "慷慨竟何道，西南恨失朋。"
        ],
        "title": "登蓟城西北楼送崔着作融入都",
        "id": "e5cb6407-7b81-4293-b304-3b5d33f89056"
    },
    {
        "author": "陈子昂",
        "paragraphs": [
            "美人挟赵瑟，微月在西轩。",
            "寂寞夜何久，殷勤玉指繁。",
            "清光委衾枕，遥思属湘沅。",
            "空帘隔星汉，犹梦感精魂。"
        ],
        "title": "月夜有怀",
        "id": "a73f37fb-0d50-4144-9775-f2646e14373d"
    },
    {
        "author": "陈子昂",
        "paragraphs": [
            "山水开精舍，琴歌列梵筵。",
            "人疑白楼赏，地似竹林禅。",
            "对户池光乱，交轩岩翠连。",
            "色空今已寂，乘月弄澄泉。"
        ],
        "title": "夏日游晖上人房",
        "id": "f2e0553c-9b06-4284-ad2d-fa905c0d60cc"
    },
    {
        "author": "陈子昂",
        "paragraphs": [
            "白玉仙台古，丹丘别望遥。",
            "山川乱云日，楼榭入烟霄。",
            "鹤舞千年树，虹飞百尺桥。",
            "还疑赤松子，天路坐相邀。"
        ],
        "title": "春日登金华观",
        "id": "e2592592-68d0-44db-8f57-bff9a4bef624"
    },
    {
        "author": "陈子昂",
        "paragraphs": [
            "金门有遗世，鼎实恣和邦。",
            "默语谁能识，琴樽寄北窗。",
            "子牟恋魏阙，渔父爱沧江。",
            "良时信同此，岁晚迹难双。"
        ],
        "title": "羣公集毕氏林亭",
        "id": "51a6da3f-0fff-4bff-8b96-04a5f61bcf29"
    },
    {
        "author": "陈子昂",
        "paragraphs": [
            "人生固有命，天道信无言。",
            "青绳一相点，白璧遂成冤。",
            "请室闲逾邃，幽庭春未暄。",
            "寄谢韩安国，何惊狱吏尊。"
        ],
        "title": "宴胡楚真禁所",
        "id": "bbc2c7e5-49f1-4d76-b79b-fe59babad367"
    },
    {
        "author": "陈子昂",
        "paragraphs": [
            "昔时幽径里，荣耀杂春丛。",
            "今来玉墀上，销歇畏秋风。",
            "细叶犹含绿，鲜花未吐红。",
            "忘忧谁见赏，空此北堂中。"
        ],
        "title": "魏氏园林人赋一物得秋亭萱草",
        "id": "8779ed36-367b-4eac-9238-d6de7d789d5f"
    },
    {
        "author": "陈子昂",
        "paragraphs": [
            "寻春游上路，追宴入山家。",
            "主第簪缨满，皇州景望华。",
            "玉池初吐溜，珠树始开花。",
            "欢娱方未极，林阁散余霞。"
        ],
        "title": "晦日宴高氏林亭",
        "id": "d089e270-7c9d-4cbf-811a-5b84c7a2dc7c"
    },
    {
        "author": "陈子昂",
        "paragraphs": [
            "公子好追随，爱客不知疲。",
            "象筵开玉馔，翠羽饰金巵。",
            "此时高宴所，讵减习家池。"
        ],
        "title": "晦日重宴高氏林亭",
        "id": "902a1310-1b42-4d91-acea-152d386e8504"
    },
    {
        "author": "陈子昂",
        "paragraphs": [
            "三五月华新，遨游逐上春。",
            "相邀洛城曲，追宴小平津。",
            "楼上看珠妓，车中见玉人。",
            "芳宵殊未极，随意守灯轮。"
        ],
        "title": "上元夜效小庾体",
        "id": "2955b0c3-7e1d-4ffb-aaac-01619e09266f"
    },
    {
        "author": "陈子昂",
        "paragraphs": [
            "圣人信恭己，天命允昭回。",
            "苍极神功被，青云秘箓开。",
            "垂衣受金册，张乐宴瑶台。",
            "云凤休征满，鱼龙杂戏来。",
            "崇恩踰五日，惠泽畅三才。",
            "玉帛羣臣醉，徽章缛礼该。",
            "方覩升中禅，言观拜洛回。",
            "微臣固多幸，敢上万年杯。"
        ],
        "title": "洛城观酺应制",
        "id": "94e277fe-052a-45b1-b5b6-d0a337f31ff6"
    },
    {
        "author": "陈子昂",
        "paragraphs": [
            "大君忘自我，应运居紫宸。",
            "揖让期明辟，讴歌且顺人。",
            "轩宫帝图盛，皇极礼容申。",
            "南面朝万国，东堂会百神。",
            "云陛旗常满，天庭玉帛陈。",
            "钟石和睿思，雷雨被深仁。",
            "承平信娱乐，王业本艰辛。",
            "愿罢瑶池宴，来观农扈春。",
            "卑宫昭夏德，尊老睦尧亲。",
            "微臣敢拜手，歌舞颂维新。"
        ],
        "title": "奉和皇帝上礼抚事述怀应制",
        "id": "fecaefd1-4271-4114-ab80-bddd81bd5886"
    },
    {
        "author": "陈子昂",
        "paragraphs": [
            "游人献书去，薄暮返灵台。",
            "传道寻仙友，青囊卖卜来。",
            "闻莺忽相访，题凤久裴回。",
            "石髓空盈握，金经秘不开。",
            "还疑缝掖子，复似洛阳才。"
        ],
        "title": "酬田逸人游岩见寻不遇题隐居里壁",
        "id": "36d4d9d7-31e7-473d-98be-9f049add404d"
    },
    {
        "author": "陈子昂",
        "paragraphs": [
            "日落沧江晚，停桡问土风。",
            "城临巴子国，台没汉王宫。",
            "荒服任周甸，深山尚禹功。",
            "岩悬青壁断，地险碧流通。",
            "古木生云际，孤帆出雾中。",
            "川途去无限，客思坐何穷。"
        ],
        "tags": [
            "爱国",
            "怀古",
            "写景",
            "抒情",
            "地方",
            "感慨"
        ],
        "title": "白帝城怀古",
        "id": "a82d7998-836d-419e-90b6-cfda7568d8af"
    },
    {
        "author": "陈子昂",
        "paragraphs": [
            "秣马临荒甸，登高览旧都。",
            "犹悲堕泪碣，尚想卧龙图。",
            "城邑遥分楚，山川半入吴。",
            "丘陵徒自出，贤圣几凋枯。",
            "野树苍烟断，津楼晚气孤。",
            "谁知万里客，怀古正踌蹰。"
        ],
        "tags": [
            "抒情",
            "登高",
            "怀古"
        ],
        "title": "岘山怀古",
        "id": "a6ca35ce-c68f-491a-8455-cafd4dc421ed"
    },
    {
        "author": "陈子昂",
        "paragraphs": [
            "的的明月水，啾啾寒夜猿。",
            "客思浩方乱，洲浦寂无喧。",
            "忆作千金子，宁知九逝魂。",
            "虚闻事朱阙，结绶骛华轩。",
            "委别高堂爱，窥觎明主恩。",
            "今成转蓬去，叹息复何言。"
        ],
        "title": "宿空舲峡青树邨浦",
        "id": "373d9a22-c9c0-4b03-b44f-32364e8a0eeb"
    },
    {
        "author": "陈子昂",
        "paragraphs": [
            "沿流辞北渚，结缆宿南洲。",
            "合岸昏初夕，回塘暗不流。",
            "卧闻塞鸿断，坐听峡猿愁。",
            "沙浦明如月，汀葭晦若秋。",
            "不及能鸣雁，徒思海上鸥。",
            "天河殊未晓，沧海信悠悠。"
        ],
        "title": "宿襄河驿浦",
        "id": "38b8f8b9-fa3b-4388-b2d6-49e42a1cb796"
    },
    {
        "author": "陈子昂",
        "paragraphs": [
            "少学纵横术，游楚复游燕。",
            "栖遑长委命，富贵未知天。",
            "闻道沈冥客，青囊有秘篇。",
            "九宫探万象，三算极重玄。",
            "愿奉唐生诀，将知跃马年。",
            "非同墨翟问，空滞杀龙川。"
        ],
        "title": "赠严仓曹乞推命录",
        "id": "9fe27593-d067-4479-8a8c-7eec5ede7e92"
    },
    {
        "author": "陈子昂",
        "paragraphs": [
            "忽闻天上将，关塞重横行。",
            "始返楼兰国，还向朔方城。",
            "黄金装战马，白羽集神兵。",
            "星月开天阵，山川列地营。",
            "晚风吹画角，春色耀飞旌。",
            "宁知班定远，犹是一书生。"
        ],
        "tags": [
            "送别",
            "将军",
            "豪迈",
            "赞美"
        ],
        "title": "和陆明府赠将军重出塞",
        "id": "8f5789d8-49a7-44eb-8957-09443c891107"
    },
    {
        "author": "陈子昂",
        "paragraphs": [
            "昨夜沧江别，言乖天汉游。",
            "宁期此相遇，尚接武陵洲。",
            "结绶还逢育，衔杯且对刘。",
            "波潭一弥弥，临望几悠悠。",
            "山水丹青杂，烟云紫翠浮。",
            "终愧神仙友，来接野人舟。"
        ],
        "title": "江上暂别萧四刘三旋欣接遇",
        "id": "9b21246a-746d-4d0a-b438-7e55eb793ca8"
    },
    {
        "author": "陈子昂",
        "paragraphs": [
            "輶轩凤皇使，林薮鹖鸡冠。",
            "江湖一相许，云雾坐交欢。",
            "兴尽崔亭伯，言忘释道安。",
            "林光稍欲暮，岁物已将阑。",
            "古树苍烟断，虚亭白露寒。",
            "瑶琴山水曲，今日为君弹。"
        ],
        "title": "秋日遇荆州府崔兵曹使宴",
        "id": "36a0e625-bdbe-4bae-bf49-d4db36e135db"
    },
    {
        "author": "陈子昂",
        "paragraphs": [
            "世上无名子，人间岁月赊。",
            "纵横策已弃，寂寞道为家。",
            "卧病谁能问，闲居空物华。",
            "犹忆灵台友，栖真隐太霞。",
            "还丹奔日御，却老饵云芽。",
            "宁知白社客，不厌青门瓜。"
        ],
        "title": "卧病家园",
        "id": "1fdfef2c-bb0e-49eb-9d3e-a06bfd49b8d0"
    },
    {
        "author": "陈子昂",
        "paragraphs": [
            "摘兰藉芳月，祓宴坐回汀。",
            "泛滟清流满，葳蕤白芷生。",
            "金弦挥赵瑟，玉指弄秦筝。",
            "岩榭风光媚，郊园春树平。",
            "烟花飞御道，罗绮照昆明。",
            "日落红尘合，车马乱纵横。"
        ],
        "title": "于长史山池三日曲水宴",
        "id": "b6537bdd-3490-4a1c-a5f2-bf6be6c2c55b"
    },
    {
        "author": "陈子昂",
        "paragraphs": [
            "江潭共为客，洲浦独迷津。",
            "思积芳庭树，心断白眉人。",
            "同衾成楚越，别岛类胡秦。",
            "林岸随天转，云峰逐望新。",
            "遥遥终不见，默默坐含嚬。",
            "念别疑三月，经游未一旬。",
            "孤舟多逸兴，谁共尔为邻。"
        ],
        "title": "合州津口别舍弟至东阳峡步趂不及眷然有忆作以示之",
        "id": "08e9f33f-c0dd-4c3e-a5af-e71c9e56cb07"
    },
    {
        "author": "陈子昂",
        "paragraphs": [
            "空蒙岩雨霁，烂熳晓云归。",
            "啸旅乘明发，奔桡骛断矶。",
            "苍茫林岫转，络绎涨涛飞。",
            "远岸孤烟出，遥峰曙日微。",
            "前瞻未能眴，坐望已相依。",
            "曲直多今古，经过失是非。",
            "还期方浩浩，征思日騑騑。",
            "寄谢千金子，江海事多违。"
        ],
        "title": "万州晓发放舟乘涨还寄蜀中亲朋",
        "id": "33887bff-a836-4320-8f96-f9f4d34e34c2"
    },
    {
        "author": "陈子昂",
        "paragraphs": [
            "肃徒歌伐木，骛檝漾轻舟。",
            "靡迤随回水，潺湲泝浅流。",
            "烟沙分两岸，露岛夹双洲。",
            "古树连云密，交峰入浪浮。",
            "岩潭相映媚，溪谷屡环周。",
            "路迥光逾逼，山深兴转幽。",
            "麕鼯寒思晚，猿鸟暮声秋。",
            "誓息兰台策，将从桂树游。",
            "因书谢亲爱，千岁觅蓬丘。"
        ],
        "title": "入峭峡安居溪伐木溪源幽邃林岭相映有奇致焉",
        "id": "33678a13-152a-423c-ac13-c1f3b2164c88"
    },
    {
        "author": "陈子昂",
        "paragraphs": [
            "东岩初解缆，南浦遂离羣。",
            "出没同洲岛，沿洄异渚濆。",
            "风烟犹可望，歌笑浩难闻。",
            "路转青山合，峰回白日曛。",
            "奔涛上漫漫，积水下沄沄。",
            "倏忽犹疑及，差池复两分。",
            "离离间远树，蔼蔼没遥氛。",
            "地上巴陵道，星连牛斗文。",
            "孤狖啼寒月，哀鸿呌断云。",
            "仙舟不可见，摇思坐氛氲。"
        ],
        "title": "入东阳峡与李明府舟前後不相及",
        "id": "23f73293-7bd0-420d-bbc8-d66b53abddef"
    },
    {
        "author": "陈子昂",
        "paragraphs": [
            "生涯良浩浩，天命固谆谆。",
            "闻道神仙尉，怀德遂为邻。",
            "畴昔逢尧日，衣冠仕汉辰。",
            "交游纷若凤，词翰宛如麟。",
            "太息劳黄绶，长思谒紫宸。",
            "金兰徒有契，玉树已埋尘。",
            "把臂虽无托，平生固亦亲。",
            "援琴一流涕，旧馆几沾巾。",
            "杳杳泉中夜，悠悠世上春。",
            "幽明长隔此，歌哭为何人。"
        ],
        "title": "同旻上人伤寿安傅少府",
        "id": "af5ef458-310a-449a-9d31-6175f68beafb"
    },
    {
        "author": "陈子昂",
        "paragraphs": [
            "寂寥守寒巷，幽独卧空林。",
            "松竹生虚白，阶庭横古今。",
            "郁蒸炎夏晚，栋宇閟清阴。",
            "轩窗交紫霭，檐户对苍岑。",
            "凤蕴仙人箓，鸾歌素女琴。",
            "忘机委人代，闭牖察天心。",
            "蛱蝶怜红药，蜻蜓爱碧浔。",
            "坐观万象化，方见百年侵。",
            "扰扰将何息，青青长苦吟。",
            "愿随白云驾，龙鹤相招寻。"
        ],
        "title": "南山家园林木交映盛夏五月幽然清凉独坐思远率成十韵",
        "id": "1388d7d7-5fd7-4b17-8adb-ea66d045dea9"
    },
    {
        "author": "陈子昂",
        "paragraphs": [
            "孟秋首归路，仲月旅边亭。",
            "闻道兰山战，相邀在井陉。",
            "屡鬬关月满，三捷虏云平。",
            "汉军追北地，胡骑走南庭。",
            "君为幕中士，畴昔好言兵。",
            "白虎锋应出，青龙阵几成。",
            "披图见丞相，按节入咸京。",
            "宁知玉门道，翻作陇西行。",
            "北海朱旄落，东归白露生。",
            "纵横未得意，寂寞寡相迎。",
            "负剑空叹息，苍茫登古城。"
        ],
        "title": "还至张掖古城闻东军告捷赠韦五虚己",
        "id": "3c8b680e-ed52-4e35-ab8a-cf675c2e6c4e"
    },
    {
        "author": "陈子昂",
        "paragraphs": [
            "汉庭荣巧宦，云阁薄边功。",
            "可怜骢马使，白首为谁雄。"
        ],
        "title": "题祀山烽树赠乔十二侍御",
        "id": "ae094f36-9ed9-4687-b926-72e3053f2484"
    },
    {
        "author": "陈子昂",
        "paragraphs": [
            "故乡今日友，欢会坐应同。",
            "宁知巴峡路，辛苦石尤风。"
        ],
        "title": "初入峡苦风寄故乡亲友",
        "id": "c361c97a-f3e4-40f7-8b50-0bc236efcf10"
    },
    {
        "author": "陈子昂",
        "paragraphs": [
            "望苑长为客，商山遂不归。",
            "谁怜北陵井，未息汉阴机。"
        ],
        "title": "题田洗马游岩桔槔",
        "id": "3e5a9ae0-5a39-478a-9a85-98edaafd321f"
    },
    {
        "author": "陈子昂",
        "paragraphs": [
            "白云苍梧来，氛氲万里色。",
            "闻君太平世，栖泊灵台侧。"
        ],
        "title": "古意题徐令壁",
        "id": "ae67aa0c-09f7-479a-839c-7bd635d6ff48"
    },
    {
        "author": "陈子昂",
        "paragraphs": [
            "有道君匡国，无闷余在林。",
            "白云峨眉上，岁晚来相寻。"
        ],
        "title": "赠别冀侍御崔司议",
        "id": "aacccb99-3312-4253-a2a4-3099992eaa2c"
    },
    {
        "author": "陈子昂",
        "paragraphs": [
            "暮春嘉月，上巳芳辰。",
            "羣公禊饮，于洛之滨。",
            "奕奕车骑，粲粲都人。",
            "连帷竞野，袨服缛津。",
            "青郊树密，翠渚萍新。",
            "今我不乐，含意□申。"
        ],
        "title": "三月三日宴王明府山亭",
        "id": "0b5ba9aa-1472-44a9-bbb2-6ef28427df63"
    },
    {
        "author": "张说",
        "paragraphs": [
            "挹泰坛，紫泰清。",
            "受天命，报天成。",
            "竦皇心，荐乐声。",
            "志上达，歌下迎。"
        ],
        "tags": [
            "泰山"
        ],
        "title": "唐封泰山乐章 豫和六首 一",
        "id": "ce8e3003-0741-4a1d-94ee-761086827b5d"
    },
    {
        "author": "张说",
        "paragraphs": [
            "亿上帝，临下庭。",
            "骑日月，陪列星。",
            "嘉视信，大糦声。",
            "澹神心，醉皇灵。"
        ],
        "tags": [
            "泰山"
        ],
        "title": "唐封泰山乐章 豫和六首 二",
        "id": "091e047c-9f70-40c9-a30c-b578c8416fa3"
    },
    {
        "author": "张说",
        "paragraphs": [
            "相百辟，贡八荒。",
            "九歌叙，万舞翔。",
            "肃振振，铿皇皇。",
            "帝欣欣，福穰穰。"
        ],
        "tags": [
            "泰山"
        ],
        "title": "唐封泰山乐章 豫和六首 三",
        "id": "1a7e9ebf-3577-41dd-af76-0b172828bc4b"
    },
    {
        "author": "张说",
        "paragraphs": [
            "高在上，道光明。",
            "物资始，德难名。",
            "承眷命，牧苍生。",
            "寰宇谧，泰阶平。"
        ],
        "tags": [
            "泰山"
        ],
        "title": "唐封泰山乐章 豫和六首 四",
        "id": "dd168ba5-e055-4c6d-aadb-42870f80391c"
    },
    {
        "author": "张说",
        "paragraphs": [
            "天道无亲，至诚与邻。",
            "山川遍礼，宫征惟新。",
            "玉帛非盛，聪明会真。",
            "正斯一德，通乎百神。"
        ],
        "tags": [
            "泰山"
        ],
        "title": "唐封泰山乐章 豫和六首 五",
        "id": "0525e3ad-b2cd-448a-8432-a3d9cff1639b"
    },
    {
        "author": "张说",
        "paragraphs": [
            "享帝享亲，维孝维圣。",
            "缉熙懿德，敷扬成命。",
            "华夷志同，笙镛礼盛。",
            "明灵降止，感此诚敬。"
        ],
        "tags": [
            "泰山"
        ],
        "title": "唐封泰山乐章 豫和六首 六",
        "id": "2aa4faf5-71fb-4721-a191-4bb415b7ee8a"
    },
    {
        "author": "张说",
        "paragraphs": [
            "孝敬中发，和容外彰。",
            "腾华照宇，如升太阳。",
            "贞璧就奠，玄灵垂光。",
            "礼乐具举，济济洋洋。"
        ],
        "tags": [
            "泰山"
        ],
        "title": "唐封泰山乐章 太和",
        "id": "440b840d-d9d0-419b-8e03-aca8a10fbcb9"
    },
    {
        "author": "张说",
        "paragraphs": [
            "奠祖配天，承天享帝。",
            "百灵咸秩，四海来祭。",
            "植我苍璧，布我玄制。",
            "华日裴回，神烟容裔。"
        ],
        "tags": [
            "泰山"
        ],
        "title": "唐封泰山乐章 肃和",
        "id": "67f4029f-9090-4253-9544-2e90df171abd"
    },
    {
        "author": "张说",
        "paragraphs": [
            "俎豆有馥，粢盛絜丰。",
            "亦有和羹，既戒既平。",
            "鼓钟管磬，肃唱和鸣。",
            "皇皇我祖，来我思成。"
        ],
        "tags": [
            "泰山"
        ],
        "title": "唐封泰山乐章 雍和",
        "id": "d3846ed3-9fe0-4c1c-b225-3ff1917b059c"
    },
    {
        "author": "张说",
        "paragraphs": [
            "烝烝我后，享献惟寅。",
            "躬酌郁鬯，跪奠明神。",
            "孝莫孝乎，配上帝亲。",
            "敬莫敬乎，教天下臣。"
        ],
        "tags": [
            "泰山"
        ],
        "title": "唐封泰山乐章 寿和",
        "id": "6b773a93-eddb-44b8-a00e-82cd2dfe4af5"
    },
    {
        "author": "张说",
        "paragraphs": [
            "皇祖严配，配享皇天。",
            "皇皇降嘏，天子万年。"
        ],
        "tags": [
            "泰山"
        ],
        "title": "唐封泰山乐章 寿和",
        "id": "0f55cac7-8e74-4692-97de-a67d0c443c66"
    },
    {
        "author": "张说",
        "paragraphs": [
            "六钟翕协六变成，八佾徜徉八风生。",
            "乐九[韶]兮[人神]感，美七德兮天地清。"
        ],
        "tags": [
            "泰山"
        ],
        "title": "唐封泰山乐章 舒和",
        "id": "92a18743-c88d-4cd3-b654-b82b0cada99e"
    },
    {
        "author": "张说",
        "paragraphs": [
            "烈祖顺三灵，文宗威四海。",
            "黄钺诛羣盗，朱旗扫多罪。",
            "戢兵天下安，约法人心改。",
            "大哉干羽意，常见风云在。"
        ],
        "tags": [
            "泰山"
        ],
        "title": "唐封泰山乐章 凯和",
        "id": "7b53b6fe-49aa-4ca3-a09a-f5c053543b79"
    },
    {
        "author": "张说",
        "paragraphs": [
            "礼乐终，[烟]燎上。",
            "怀灵惠，结皇想。",
            "归风疾，回风爽。",
            "百[福]来，众神往。"
        ],
        "tags": [
            "泰山"
        ],
        "title": "唐封泰山乐章 豫和",
        "id": "f4bc9ca4-dab8-40de-b76c-29ab3e6640e7"
    },
    {
        "author": "张说",
        "paragraphs": [
            "肃九室，谐八音。",
            "歌皇慕，动神心。",
            "礼宿设，乐妙寻。",
            "声明备，祼奠临。"
        ],
        "title": "唐享太庙乐章 永和三首 一",
        "id": "78df6ed3-3b15-4e1a-b8e9-8da3e0ac95bc"
    },
    {
        "author": "张说",
        "paragraphs": [
            "律迓气，音入玄。",
            "依玉几，御黼筵。",
            "聆忾息，僾周旋。",
            "九韶徧，百福传。"
        ],
        "title": "唐享太庙乐章 永和三首 二",
        "id": "5a50afa2-92f0-4ff8-8da7-0bed702c39fc"
    },
    {
        "author": "张说",
        "paragraphs": [
            "信工祝，永颂声。",
            "来祖考，听和平。",
            "相百辟，贡九瀛。",
            "神休委，帝孝成。"
        ],
        "title": "唐享太庙乐章 永和三首 三",
        "id": "a1497c90-e83d-4b81-a5c7-d38c361e08b7"
    },
    {
        "author": "张说",
        "paragraphs": [
            "时文圣后，清庙肃邕。",
            "致诚勤荐，在貌思恭。",
            "玉节肆夏，金锵五钟。",
            "绳绳云步，穆穆天容。"
        ],
        "title": "唐享太庙乐章 太和",
        "id": "e8203ddb-a0d5-49ef-9fea-721a17b09491"
    },
    {
        "author": "张说",
        "paragraphs": [
            "天子享孝，工歌溥将。",
            "射祼郁鬯，乃焚膋芗。",
            "臭以达旨，声以求阳。",
            "奉时烝尝，永代不忘。"
        ],
        "title": "唐享太庙乐章 肃和",
        "id": "01c5f01f-b1a6-457e-b288-1ba08ccb2c13"
    },
    {
        "author": "张说",
        "paragraphs": [
            "在涤嘉豢，丽碑敬牲。",
            "角握之牝，色纯之骍。",
            "火传阳燧，水溉阴精。",
            "太公胖俎，傅说和羹。"
        ],
        "title": "唐享太庙乐章 雍和二首 一",
        "id": "5106cdbd-2fb3-42d0-ac9f-bb393416b4c4"
    },
    {
        "author": "张说",
        "paragraphs": [
            "俎豆有馥，齐盛絜丰。",
            "亦有和羹，既戒既平。",
            "鼓钟管磬，肃唱和鸣。",
            "皇皇后祖，来我思成。"
        ],
        "title": "唐享太庙乐章 雍和二首 二",
        "id": "d2396a68-1853-4969-a3c9-42666a157f39"
    },
    {
        "author": "张说",
        "paragraphs": [
            "圣谟九德，真言五千。",
            "庆集昌胄，符开帝先。",
            "高文杖钺，克配彼天。",
            "三宗握镜，六合涣燃。",
            "帝其承祀，率礼罔愆。",
            "图书雾出，日月清悬。",
            "舞形德类，咏谂功传。",
            "黄龙蜿蟺，彩云蹁跹。",
            "五行气顺，八佾风宣。",
            "介此百禄，于皇万年。"
        ],
        "title": "唐享太庙乐章 文舞",
        "id": "cb0ce32f-de5e-450c-a271-242f7c87f48d"
    },
    {
        "author": "张说",
        "paragraphs": [
            "肃肃艺祖，滔滔浚源。",
            "有雄玉剑，作镇金门。",
            "玄王贻绪，后稷谋孙。",
            "肇禋九庙，四海来尊。"
        ],
        "title": "唐享太庙乐章 光大舞",
        "id": "7a2700d9-5ff7-4535-b1fc-2154886f28a2"
    },
    {
        "author": "张说",
        "paragraphs": [
            "具礼崇德，备乐承风。",
            "魏推幢主，周赠司空。",
            "不行而至，无成有终。",
            "神兴王业，天归帝功。"
        ],
        "title": "唐享太庙乐章 长发舞",
        "id": "c7322d88-e16c-4607-8649-e22e65d52f4a"
    },
    {
        "author": "张说",
        "paragraphs": [
            "于赫元命，权舆帝文。",
            "天齐八柱，地半三分。",
            "宗庙观德，笙镛乐勋。",
            "封唐之兆，成天下君。"
        ],
        "title": "唐享太庙乐章 大政舞",
        "id": "ea9e6eea-ced2-4495-b994-358bc3de1956"
    },
    {
        "author": "张说",
        "paragraphs": [
            "帝舞季历，龙圣生昌。",
            "后歌有蟜，胎炎孕黄。",
            "天地合德，日月齐光。",
            "肃雍孝享，祚我万方。"
        ],
        "title": "唐享太庙乐章 大成舞",
        "id": "85404b91-989a-4bb9-967a-4903d7a8fa97"
    },
    {
        "author": "张说",
        "paragraphs": [
            "赤精乱德，四海困穷。",
            "黄旗举义，三灵会同。",
            "早望春雨，云披大风。",
            "溥天来祭，高祖之功。"
        ],
        "title": "唐享太庙乐章 大明舞",
        "id": "0b032d71-6e53-4f6a-ad71-786202a0b486"
    },
    {
        "author": "张说",
        "paragraphs": [
            "皇合一德，朝宗百神。",
            "削平天地，大拯生人。",
            "上帝配食，单于入臣。",
            "戎歌陈武，晔晔震震。"
        ],
        "title": "唐享太庙乐章 崇德舞",
        "id": "221980c0-157e-4ab7-9286-c5c09463a723"
    },
    {
        "author": "张说",
        "paragraphs": [
            "高皇迈道，端拱无为。",
            "化怀獯鬻，兵[戢]句骊。",
            "礼尊封禅，乐盘来仪。",
            "合位娲后，同称伏羲。"
        ],
        "title": "唐享太庙乐章 钧天舞",
        "id": "88b5df22-c75a-4f22-a228-fba21d052255"
    },
    {
        "author": "张说",
        "paragraphs": [
            "退居江水，郁起丹陵。",
            "礼物还旧，朝章中兴。",
            "龙图友及，骏命恭膺。",
            "鸣球香瓒，大糦是承。"
        ],
        "title": "唐享太庙乐章 大和舞",
        "id": "1f8b24bd-ff95-4886-bde5-c1e36b266441"
    },
    {
        "author": "张说",
        "paragraphs": [
            "景云霏烂，告我帝符。",
            "噫帝冲德，与天为徒。",
            "笙镛遥远，俎豆虚无。",
            "春秋孝献，回复此都。"
        ],
        "title": "唐享太庙乐章 景云舞",
        "id": "eb9ea81a-58f9-4e82-b85f-b44498660479"
    },
    {
        "author": "张说",
        "paragraphs": [
            "备礼用乐，崇亲致尊。",
            "诚通慈降，敬彻爱存。",
            "献怀称寿，啐感承恩。",
            "皇帝孝德，子孙千亿。",
            "大包天域，长亘不极。"
        ],
        "title": "唐享太庙乐章 福和",
        "id": "b5a55fbd-d955-430f-9bd8-bef7a99193c0"
    },
    {
        "author": "张说",
        "paragraphs": [
            "六钟翕协六变成，八佾徜徉八风生。",
            "乐九韶兮人神感，美七德兮天地清。"
        ],
        "title": "唐享太庙乐章 舒和",
        "id": "bfa136c9-c472-4095-a172-fd4b9a02dbd4"
    },
    {
        "author": "张说",
        "paragraphs": [
            "瑟彼瑶爵，亚维上公。",
            "室如屏气，门不容躬。",
            "礼殷其本，乐执其中。",
            "圣皇永慕，天地幽通。"
        ],
        "title": "唐享太庙乐章 凯安三首 一",
        "id": "aeefef60-1b6d-4747-9fbb-8b77371a13b2"
    },
    {
        "author": "张说",
        "paragraphs": [
            "礼匝三献，乐徧九成。",
            "降循轩陛，仰欷皇情。",
            "福与仁合，德因孝明。",
            "百年神畏，四海风行。"
        ],
        "title": "唐享太庙乐章 凯安三首 二",
        "id": "1a034e87-1c87-46fb-9c17-a06294a4dce3"
    },
    {
        "author": "张说",
        "paragraphs": [
            "总总干戚，填填鼓钟。",
            "奋扬增气，坐作为容。",
            "离若鸷鸟，合如战龙。",
            "万方观德，肃肃邕邕。"
        ],
        "title": "唐享太庙乐章 凯安三首 三",
        "id": "d7421548-22b1-454e-a9e5-5da5fd63969b"
    },
    {
        "author": "张说",
        "paragraphs": [
            "止笙磬，撤豆笾。",
            "廓无响，窅入玄。",
            "主在室，神在天。",
            "情余慕，礼罔愆。",
            "喜黍稷，屡丰年。"
        ],
        "title": "唐享太庙乐章 登歌",
        "id": "13720122-7d30-4270-9f0f-39d418fe79d9"
    },
    {
        "author": "张说",
        "paragraphs": [
            "眇嘉乐，授灵爽。",
            "感若来，思如往。",
            "休气散，回风上。",
            "返寂寞，还惚恍。",
            "怀灵驾，结空想。"
        ],
        "title": "唐享太庙乐章 永和",
        "id": "28c59869-f23c-418f-a160-6d639f355efe"
    },
    {
        "author": "张说",
        "paragraphs": [
            "文明遍禹迹，鳏寡达尧心。",
            "正在亲人守，能令王泽深。",
            "朝廷多秀士，镕炼比精金。",
            "犀节同分命，熊轩各外临。",
            "圣主赋新诗，穆若听熏琴。",
            "先言教为本，次言则是钦。",
            "三时农不夺，午夜犬无侵。",
            "愿使天宇内，品物遂浮沈。",
            "寄情羣飞鹤，千里一扬音。",
            "共蹑华胥梦，龚黄安足寻。"
        ],
        "title": "奉和圣制赐诸州刺史应制以题坐右",
        "id": "f6eb43b4-b342-47c0-bd80-2df868433752"
    },
    {
        "author": "张说",
        "paragraphs": [
            "至德临天下，劳情遍九围。",
            "念兹人去本，蓬转将何依。",
            "外避征戍数，内伤亲党稀。",
            "嗟不逢明盛，胡能照隐微。",
            "柏台简行李，兰殿锡朝衣。",
            "别曲动秋风，恩令生春辉。",
            "使出四海安，诏下万心归。",
            "怍非夔龙佐，徒歌鸿雁飞。"
        ],
        "title": "奉和圣制送宇文融安辑户口应制",
        "id": "b21219b7-bbc9-426d-910f-85568464d646"
    },
    {
        "author": "张说",
        "paragraphs": [
            "太原俗尚武，高皇初奋庸。",
            "星轩三晋躔，土乐二尧封。",
            "北风遂举鹏，西河亦上龙。",
            "至德起王业，继明赖人雍。",
            "六合启昌期，再兴广圣踪。",
            "传呼大驾来，文物如云从。",
            "连营火百里，纵观人千重。",
            "翠华渡汾水，白日临崒峰。",
            "枌榆恩赏洽，桑梓旧情恭。",
            "往运感不追，清时惜难逢。",
            "诗发尊祖心，颂刊盛德容。",
            "愿君及春事，回舆绥万邦。"
        ],
        "title": "奉和圣制过晋阳宫应制",
        "id": "34ca1da0-47bf-446b-b974-00e47f499580"
    },
    {
        "author": "张说",
        "paragraphs": [
            "夏氏阶隋乱，自言河朔雄。",
            "王师进谷水，兵气临山东。",
            "前扫成皋阵，却下洛阳宫。",
            "义合帝图起，威加天宇同。",
            "轩台百年外，虞典一巡中。",
            "战龙思王业，倚马赋神功。"
        ],
        "title": "奉和圣制行次成皋应制",
        "id": "50ee99f4-7a07-44e7-aaa1-7c038667e972"
    },
    {
        "author": "张说",
        "paragraphs": [
            "瑞雪带寒风，寒风入阴管。",
            "阴管方凝闭，寒风复凄断。",
            "宫似瑶林匝，庭如月华满。",
            "正赓挟纩词，非近温汤暖。"
        ],
        "title": "奉和圣制温汤对雪应制",
        "id": "7e2ee9bd-bf98-4c40-9ac0-e63b5c683089"
    },
    {
        "author": "张说",
        "paragraphs": [
            "文教资武功，郊畋阅邦政。",
            "不知仁育久，徒看禽兽盛。",
            "夜霰氛埃灭，朝日山川净。",
            "绰仗飞走繁，抨弦筋角劲。",
            "帝射参神道，龙驰合人性。",
            "五豝连一发，百中皆先命。",
            "勇爵均万夫，雄图罗七圣。",
            "星为吉符老，雪作丰年庆。",
            "喜听行猎诗，威神入军令。"
        ],
        "title": "奉和圣制义成校猎喜雪应制",
        "id": "340fd0e0-4205-45e9-99aa-b32a3dc7c003"
    },
    {
        "author": "张说",
        "paragraphs": [
            "今日清明宴，佳境惜芳菲。",
            "摇扬花杂下，娇啭莺乱飞。",
            "绿渚传歌榜，红桥度舞旗。",
            "和风偏应律，细雨不沾衣。",
            "承恩如改火，春去春来归。"
        ],
        "title": "清明日诏宴宁王山池赋得飞字",
        "id": "877edc30-59cc-4593-acc8-94b2080ef52d"
    },
    {
        "author": "张说",
        "paragraphs": [
            "何许承恩宴，山亭风日好。",
            "绿嫩鸣鹤洲，阴秾鬬鸡道。",
            "果思夏来茂，花嫌春去早。",
            "行乐无限时，皇情及芳草。"
        ],
        "title": "四月十三日诏宴宁王亭子赋得好字",
        "id": "e9170257-f685-45b7-b69e-7b39d3d6f1a7"
    },
    {
        "author": "张说",
        "paragraphs": [
            "东第乘余兴，南园宴清洛。",
            "文学引邹枚，歌钟陈卫霍。",
            "风高大夫树，露下将军药。",
            "待闻出塞还，丹青上麟阁。"
        ],
        "title": "药园宴武辂沙将军赋得洛字",
        "id": "3d34dd2e-ac91-419f-985b-74bdb893bcad"
    },
    {
        "author": "张说",
        "paragraphs": [
            "虎殿成鸿业，猿岩题凤赋。",
            "既荷大君恩，还蒙小山遇。",
            "秋吹迎弦管，凉云生竹树。",
            "共惜朱邸欢，无辞洛城暮。"
        ],
        "title": "修书院学士奉敕宴梁王宅赋得树字",
        "id": "a77e00fb-854a-4ec7-86ab-3d53653b1073"
    },
    {
        "author": "张说",
        "paragraphs": [
            "岁晏关雍空，风急河谓冰。",
            "薄游羁物役，微尚惬远凭。",
            "旅馆月宿永，闭扃云思兴。",
            "伊人美修夜，朋酒惠来称。",
            "交谈既清雅，琴吹亦凄凝。",
            "不逢君蹇涸，幽意长郁蒸。"
        ],
        "title": "夕宴房主簿舍",
        "id": "30700331-9b75-4911-8ea3-556546092bf9"
    },
    {
        "author": "张说",
        "paragraphs": [
            "方秀美盘游，频年降天罕。",
            "水共伊川接，山将阙门断。",
            "捧日照恩华，攀云引疲散。",
            "野宿霜入帐，孤衾寒不暖。",
            "静闻宫漏疎，卧视庭月满。",
            "开炉命温酎，中夜发清管。",
            "风送关山长，气遒星岁短。",
            "寓言情思惬，适兴真意坦。",
            "寰中病羁挂，方外嫌纵诞。",
            "愿君乐盛时，无嗟带纕缓。"
        ],
        "title": "行从方秀川与刘评事文同宿",
        "id": "5c9e5b55-7849-42cc-bd06-bab68a6a02e2"
    },
    {
        "author": "张说",
        "paragraphs": [
            "犬戎废东献，汉使驰西极。",
            "长策问酋渠，猜阻自夷殛。",
            "容髪徂边岁，旌裘敝海色。",
            "五年一见家，妻子不相识。",
            "武库兵犹动，金方事未息。",
            "远图待才智，苦节输筋力。",
            "脱刀赠分手，书带加餐食。",
            "知君万里侯，立功在异域。"
        ],
        "title": "送郭大夫元振再使吐蕃",
        "id": "d1ec6ab6-a121-437c-a042-ef5622aa23fe"
    },
    {
        "author": "张说",
        "paragraphs": [
            "汉郡接胡庭，幽幷对烽垒。",
            "旌旗按部曲，文武惟卿士。",
            "薛公善筹画，李相威边鄙。",
            "中冀分两河，长城各万里。",
            "藉马黄花塞，搜兵白狼水。",
            "胜敌在安人，为君汗青史。"
        ],
        "title": "送李侍郎逈秀薛长史季昶同赋得水字",
        "id": "15009be4-4070-4c22-ad6a-d9d5c21c26bc"
    },
    {
        "author": "张说",
        "paragraphs": [
            "王子不事俗，高驾眇难追。",
            "茅土非屑盼，倾城无乐资。",
            "宴坐深林中，三世同一时。",
            "皎皎独往心，不为尘网欺。",
            "朅来已复去，今去何来思。",
            "回首谢同行，勤会安请期。"
        ],
        "title": "别平一师",
        "id": "e5deb0bb-355f-40dc-bf23-a876b34ba77a"
    },
    {
        "author": "张说",
        "paragraphs": [
            "同居洛阳陌，经日懒相求。",
            "及尔江湖去，言别怅悠悠。",
            "楚云眇羁翼，海月倦行舟。",
            "爱而不可见，徒嗟芳岁流。"
        ],
        "title": "送王光庭",
        "id": "ca7ec325-7949-47d7-8b60-c927f68e3fdb"
    },
    {
        "author": "张说",
        "paragraphs": [
            "竹径女萝蹊，莲洲文石堤。",
            "静深人俗断，寻玩往还迷。",
            "碧潭秀初月，素林惊夕栖。",
            "褰幌纳蟾影，理琴听猿啼。",
            "佳辰改宿昔，胜寄坐暌携。",
            "长怀赏心爱，如玉复如珪。"
        ],
        "title": "新都南亭送郭元振卢崇道",
        "id": "bba1de99-5c14-49e8-bd7e-5ca50fd96480"
    },
    {
        "author": "张说",
        "paragraphs": [
            "我闻西汉日，四老南山幽。",
            "长歌紫芝秀，高卧白云浮。",
            "朝野光尘绝，榛芜年貌秋。",
            "一朝驱驷马，连辔入龙楼。",
            "昔遯高皇去，今从太子游。",
            "行藏惟圣节，福祸在人谋。",
            "卒能匡惠帝，岂不赖留侯。",
            "事随年代远，名与图籍留。",
            "平生钦淳德，慷慨景前修。",
            "蜯蛤伺阴兔，蛟龙望斗牛。",
            "无嗟异飞伏，同气幸相求。"
        ],
        "title": "赠崔公",
        "id": "055b7091-3c96-42e7-8131-72193bbd970f"
    },
    {
        "author": "张说",
        "paragraphs": [
            "湘东股肱守，心与帝乡期。",
            "舟楫中途蹇，风波复来思。",
            "嘉我常联翼，金貂侍玉墀。",
            "迹参前马圣，名缀鬻熊师。",
            "寒暑一何速，山川远间之。",
            "宁知洞庭上，独得平生时。",
            "精意微绝简，从权讨妙棋。",
            "林壑为予请，纷霭发华滋。",
            "流赏忽已散，惊帆杳难追。",
            "送君在南浦，侘傺投此词。"
        ],
        "tags": [
            "洞庭湖"
        ],
        "title": "赠赵公",
        "id": "90849769-bd57-4dcd-aac8-14d3efdb4a31"
    },
    {
        "author": "张说",
        "paragraphs": [
            "禄放迹异端，偏荒事同蹇。",
            "苟忘风波累，俱会云壑践。",
            "险式压西湖，侨庐对南岘。",
            "夜楼江月入，朝幌山云卷。",
            "山势远涛连，江途斜汉转。",
            "坐啸予多暇，行吟子独善。",
            "并辔躧郊郭，方舟玩游演。",
            "虚声万籁分，水色千里辨。",
            "不知岸阴谢，再见春露泫。",
            "绿壤发欣颜，华年助虫篆。",
            "上世时难接，古人情可选。",
            "泊渚烦为媒，多才怨成褊。",
            "长沙鵩作赋，任道可知浅。",
            "请从三已心，荣辱两都遣。"
        ],
        "tags": [
            "西湖"
        ],
        "title": "赠赵侍御",
        "id": "58dcb426-0643-4090-adff-bc33c1476d72"
    },
    {
        "author": "张说",
        "paragraphs": [
            "结庐桐竹下，室迩人相深。",
            "接垣分竹径，隔户共桐阴。",
            "落花朝满岸，明月夜披林。",
            "竹有龙鸣管，桐留凤舞琴。",
            "奇声与高节，非吾谁赏心。"
        ],
        "title": "答李伯鱼桐竹",
        "id": "c29980e0-a410-4a84-bf9e-476be5c29468"
    },
    {
        "author": "张说",
        "paragraphs": [
            "共君春种瓜，本期清夏暑。",
            "瓜成人已去，失望将谁语。",
            "裛露摘香园，感味怀心许。",
            "偶逢西风便，因之寄鄂渚。"
        ],
        "title": "寄姚司马",
        "id": "6081c046-007a-4535-bb3f-fb9ff6e4e1de"
    },
    {
        "author": "张说",
        "paragraphs": [
            "婀娜金闺树，离披野田草。",
            "虽殊两地荣，幸共三春好。",
            "花殊鸟飞处，叶镂虫行道。",
            "真心独感人，惆怅令人老。"
        ],
        "title": "代书答姜七崔九",
        "id": "79bd177a-d96f-49f6-8156-50e27e57a656"
    },
    {
        "author": "张说",
        "paragraphs": [
            "一雁雪上飞，值我衡阳道。",
            "口衔离别字，远寄当归草。",
            "目想春来迟，心惊寒去早。",
            "忆乡乘羽翮，慕侣盈怀抱。",
            "零落答故人，将随江树老。"
        ],
        "title": "代书寄吉十一",
        "id": "c44f4181-060a-4ff0-ada9-2f31ee0b13ac"
    },
    {
        "author": "张说",
        "paragraphs": [
            "孤雁东飞来，寄我纹与素。",
            "纹足经三象，素当综羣务。",
            "远见故人心，一言重千金。",
            "答之彩毛翰，继以瑶华音。",
            "岁寒众木改，松柏心常在。"
        ],
        "title": "代书寄薛四",
        "id": "74f3b22d-2d02-449e-9d27-e56931c39796"
    },
    {
        "author": "张说",
        "paragraphs": [
            "我行春三月，山中百花开。",
            "披林入峭蒨，攀磴陟崔嵬。",
            "白云半峰起，清江出峡来。",
            "谁知高深意，缅邈心幽哉。"
        ],
        "title": "过蜀道山",
        "id": "312f898d-94e3-4ce0-983f-fca1ef82a5fe"
    },
    {
        "author": "张说",
        "paragraphs": [
            "云埃夜澄廓，山日晓晴鲜。",
            "叶落苍江岸，鸿飞白露天。",
            "磷磷含水石，幂幂覆林烟。",
            "客心久无绪，秋风殊未然。"
        ],
        "title": "蜀路二首 一",
        "id": "17294113-e63d-4282-9cd3-6a5732aa9cb0"
    },
    {
        "author": "张说",
        "paragraphs": [
            "徭蜀时未改，别家乡念盈。",
            "忆昨出门日，春风发鲜荣。",
            "及兹旋辕地，秋风满路生。",
            "昏晓思魏阙，梦寐还秦京。",
            "秦京开朱第，魏阙垂紫缨。",
            "幽独玄虚阁，不闻人马声。",
            "艺业为君重，名位为君轻。",
            "玉琴知调苦，宝镜对胆清。",
            "鹰饥常啄腥，凤饥亦待琼。",
            "于君自有属，物外岂能轻。"
        ],
        "title": "蜀路二首 二",
        "id": "017ca3d7-c762-4c97-90bd-8327c8ef5b7a"
    },
    {
        "author": "张说",
        "paragraphs": [
            "眇眇葭萌道，苍苍褒斜谷。",
            "烟壑争晦深，云山共重复。",
            "古来风尘子，同眩望乡目。",
            "芸阁有儒生，轺车倦驰逐。",
            "青春客岷岭，白露摇江服。",
            "岁月镇羁孤，山川俄反覆。",
            "鱼游恋深水，鸟迁恋乔木。",
            "如何别亲爱，坐去文章国。",
            "蟋蟀鸣户庭，蟏蛸网琴筑。"
        ],
        "title": "再使蜀道",
        "id": "63559e35-7d6f-4430-9752-ac1faef055b4"
    },
    {
        "author": "张说",
        "paragraphs": [
            "雾敛江早明，星翻汉将没。",
            "卧闻峡猿响，起视榜人发。",
            "倚棹攀岸筱，凭船弄波月。",
            "水宿厌洲渚，晨光屡挥忽。",
            "林泽来不穷，烟波去无歇。",
            "结思笙竽里，摇情游侠窟。",
            "年貌不暂留，欢愉及玄髪。",
            "云涓恋山海，禽马怀燕越。",
            "自非行役人，安知慕城阙。"
        ],
        "title": "江路忆郡",
        "id": "4c02a617-dfae-4fed-85d4-cf38043b7000"
    },
    {
        "author": "张说",
        "paragraphs": [
            "旧国多陵墓，荒凉无岁年。",
            "汹涌蔽平冈，汩若波涛连。",
            "上世千金子，潜卧九重泉。",
            "松柏剪无余，碑记灭罔传。",
            "葬于不毛地，咸谓楚先贤。",
            "事尽情可识，使人心怅然。"
        ],
        "title": "过汉南城叹古坟",
        "id": "f1e6d6cf-5bbc-4ecd-ba74-01f2bdeb7248"
    },
    {
        "author": "张说",
        "paragraphs": [
            "夕次阮公台，啸歌临爽垲。",
            "高名安足赖，故物今皆改。",
            "吾兄昔兹邑，遗爱称贤宰。",
            "桑中雉未飞，屋上乌犹在。",
            "途逢旧甿吏，城有同僚寀。",
            "望尘远见迎，拂馆来欣待。",
            "慈惠留千室，友于存四海。",
            "始知鲁卫间，优劣相悬倍。"
        ],
        "title": "至尉氏",
        "id": "8292b6f2-089b-43e5-af27-784fdd4c099b"
    },
    {
        "author": "张说",
        "paragraphs": [
            "高名出汉阴，禅阁跨香岑。",
            "众山既围绕，长川复回临。",
            "云峰晓灵变，风木夜虚吟。",
            "碧湫龙池满，苍松虎径深。",
            "旧知青岩意，偏入杳冥心。",
            "何由侣飞锡，从此脱朝簪。"
        ],
        "title": "襄州景空寺题融上人兰若",
        "id": "76b2da4c-4588-4df1-a9ce-b222824566fc"
    },
    {
        "author": "张说",
        "paragraphs": [
            "抚剑空余勇，弯弧遂无力。",
            "老去事如何，据鞍长叹息。",
            "故交索将尽，後进稀相识。",
            "独怜半死心，尚有寒松直。"
        ],
        "title": "巡边在河北作",
        "id": "76ca9f2e-682c-42c4-8b77-7c508b08923c"
    },
    {
        "author": "张说",
        "paragraphs": [
            "乘桴入南海，海旷不可临。",
            "茫茫失方面，混混如凝阴。",
            "云山相出没，天地互浮沈。",
            "万里无涯际，云何测广深。",
            "潮波自盈缩，安得会虚心。"
        ],
        "title": "入海二首 一",
        "id": "1439acb0-0c50-4fe6-84da-b89457995c2d"
    },
    {
        "author": "张说",
        "paragraphs": [
            "海上三神山，逍遥集众仙。",
            "灵心岂不同，变化无常全。",
            "龙伯如人类，一钓两鳌连。",
            "金台此沦没，玉真时播迁。",
            "问子劳何事，江上泣经年。",
            "隰中生红草，所美非美然。"
        ],
        "title": "入海二首 二",
        "id": "05f5cc4b-4a84-45c9-84f7-f9bb03313bed"
    },
    {
        "author": "张说",
        "paragraphs": [
            "尝怀谢公咏，山水陶嘉月。",
            "及此年事衰，徒看众花发。",
            "观鱼乐何在，听鸟情都歇。",
            "星汉流不停，蓬莱去难越。",
            "邺中秋麦秀，淇上春云没。",
            "日见尘物空，如何静心阙。"
        ],
        "title": "相州山池作",
        "id": "cc556445-c706-48b8-9962-8e235a8952d4"
    },
    {
        "author": "张说",
        "paragraphs": [
            "夜梦云阙间，从容簪履列。",
            "朝游洞庭上，缅望京华绝。",
            "潦收江未清，火退山更热。",
            "重欷视欲醉，懵满气如噎。",
            "器留鱼鳖腥，衣点蚊虻血。",
            "髪白思益壮，心玄用弥拙。",
            "冠剑日苔藓，琴书坐废撤。",
            "唯有报恩字，刻意长不灭。"
        ],
        "tags": [
            "洞庭湖"
        ],
        "title": "岳州作",
        "id": "7898a7c7-680e-4346-ab88-e49773b1bb31"
    },
    {
        "author": "张说",
        "paragraphs": [
            "山郡不沟郭，荒居无翳壅。",
            "爱人忠主利，善守闭为勇。",
            "苟非小勤瘁，安得期逸宠。",
            "版筑恐土疎，襄城嫌役重。",
            "藩栅聊可固，筠篁近易奉。",
            "差池截浦沙，缭绕缘隈垄。",
            "矗似长云亘，森如高戟耸。",
            "预绝豺狼忧，知免牛羊恐。",
            "闾里宽矫步，榛丛恣踏踵。",
            "始果游处心，终日成闲拱。"
        ],
        "title": "岳州行郡竹篱",
        "id": "f59f3db1-a16f-4f8b-bbd4-2efd8381f6ee"
    },
    {
        "author": "张说",
        "paragraphs": [
            "缅邈洞庭岫，葱蒙水雾色。",
            "宛在太湖中，可望不可即。",
            "剖竹守穷渚，开门对奇域。",
            "城池自絷笼，缨绶为徽纆。",
            "靡日不思往，经时始愿克。",
            "飞棹越溟波，维舟恣攀陟。",
            "䆗窱入云步，崎岖倚松息。",
            "岩坛有鹤过，壁字无人识。",
            "滴石香乳溜，垂崖灵草植。",
            "玩幽轻雾阻，讨异忘曛逼。",
            "寒沙际水平，霜树笼烟直。",
            "空宫闻莫覩，地道窥难测。",
            "此处学金丹，何人生羽翼。",
            "谁传九光要，几拜三仙职。",
            "紫气徒想像，清潭长眇默。",
            "霓裳若有来，觏我云峰侧。"
        ],
        "tags": [
            "太湖",
            "洞庭湖"
        ],
        "title": "游洞庭湖湘",
        "id": "c80d0a74-4216-4d8d-bd22-5ea0c0f80da6"
    },
    {
        "author": "张说",
        "paragraphs": [
            "楚老游山寺，提携观画壁。",
            "扬袂指辟支，睩眄相鬬阋。",
            "险哉透撞儿，千金赌一掷。",
            "成败身自受，傍人那叹息。"
        ],
        "title": "㴩湖山寺",
        "id": "a2593aea-05b8-4084-8c9a-2ee94666b503"
    },
    {
        "author": "张说",
        "paragraphs": [
            "西泛平湖尽，参差入乱山。",
            "东瞻岳阳郡，汗漫太虚间。",
            "窘步同行乐，遒文互屡看。",
            "山戍上云桂，江亭临水关。",
            "川途倏忽间，风景依如昨。",
            "湘浦未赐环，荆门犹主诺。"
        ],
        "title": "出湖寄赵冬曦",
        "id": "4a122ff7-9cd2-4a88-a56e-903bcb04d374"
    },
    {
        "author": "张说",
        "paragraphs": [
            "山水佳新霁，南楼玩初旭。",
            "夜来枝半红，雨後洲全绿。",
            "四运相终始，万形纷代续。",
            "适临青草湖，再变黄莺曲。",
            "地穴穿东武，江流下西蜀。",
            "歌闻枉渚邅，舞见长沙促。",
            "心阻意徒驰，神和生自足。",
            "白髪悲上春，知常谢先欲。"
        ],
        "title": "岳阳早霁南楼",
        "id": "10a33e04-a84e-4026-ba8f-a90d76a57370"
    },
    {
        "author": "张说",
        "paragraphs": [
            "囷轮江上山，近在华容县。",
            "常涉巴丘首，天晴遥可见。",
            "佳游屡前诺，芳月愆幽眷。",
            "及此符守移，欢言临道便。",
            "既携赏心客，复有送行掾。",
            "竹径入阴窅，松萝上空蒨。",
            "草共林一色，云与峰万变。",
            "探窥石门断，缘越沙涧转。",
            "两山势争雄，峰巘相顾眄。",
            "药妙灵仙宝，境华岩壑选。",
            "清都西渊绝，金地东敞宴。",
            "池果接园畦，风烟迩台殿。",
            "高寻去石顶，旷览天宇遍。",
            "千山纷满目，百川豁对面。",
            "骑来云气迎，人去鸟声恋。",
            "长揖桃源士，举世同企羡。"
        ],
        "title": "岳阳石门墨山二山相连有禅堂观天下绝境",
        "id": "e5e1f77b-4c7a-48a7-a9e6-3dcfa180614f"
    },
    {
        "author": "张说",
        "paragraphs": [
            "坐啸人事闲，佳游野情发。",
            "山门送落照，湖口升微月。",
            "林寻猿狖居，水戏鼋鼍穴。",
            "朔风吹飞雁，芳草亦云歇。"
        ],
        "title": "和尹懋秋夜游㴩湖",
        "id": "361a5653-9ee7-4b32-a978-c8e6db62ada6"
    },
    {
        "author": "张说",
        "paragraphs": [
            "齐公生人表，逈天闻鹤唳。",
            "清论早揣摩，玄心晚超诣。",
            "入相廊庙静，出军沙漠霁。",
            "见深吕禄忧，举後陈平计。",
            "甘心除君恶，足以报先帝。"
        ],
        "title": "五君咏五首 魏齐公元忠",
        "id": "e8357820-f27b-43b5-afa8-49b4cedc8fcd"
    },
    {
        "author": "张说",
        "paragraphs": [
            "许公信国桢，克美具瞻情。",
            "百事资朝问，三章广世程。",
            "处高心不有，临节自为名。",
            "朱户传新戟，青松拱旧茔。",
            "凄凉丞相府，余庆在玄成。"
        ],
        "title": "五君咏五首 苏许公瓌",
        "id": "1a40eebd-96b4-4237-b027-4cae2004a6b3"
    },
    {
        "author": "张说",
        "paragraphs": [
            "李公实神敏，才华乃天授。",
            "睦亲何用心，处贵不忘旧。",
            "故事遵台阁，新诗冠宇宙。",
            "在人忠所奉，恶我诚将宥。",
            "南浦去莫归，嗟嗟蔑孙秀。"
        ],
        "title": "五君咏五首 李赵公峤",
        "id": "a33908b4-132e-4ba6-ba47-47e8f1eff7a6"
    },
    {
        "author": "张说",
        "paragraphs": [
            "代公举鹏翼，悬飞摩海雾。",
            "志康天地屯，适与云雷遇。",
            "兴丧一言决，安危万心注。",
            "大勋书王府，舛命沦江路。",
            "势倾北夏门，哀靡东平树。"
        ],
        "title": "五君咏五首 郭代公元振",
        "id": "bae92855-1fd2-456c-8629-8196e08c3bb2"
    },
    {
        "author": "张说",
        "paragraphs": [
            "耿公山岳秀，才杰心亦妙。",
            "鸷鸟峻标立，哀玉扣清调。",
            "协赞休明启，恩华日月照。",
            "何意瑶台云，风吹落江徼。",
            "湘流下浔阳，洒泪一投吊。"
        ],
        "title": "五君咏五首 赵耿公彦昭",
        "id": "9a386a8b-1b68-4f67-b803-3ef00e53e0e1"
    },
    {
        "author": "张说",
        "paragraphs": [
            "每上襄阳楼，遥望龙山树。",
            "郁茀吐冈岭，微蒙在烟雾。",
            "下车岁已成，饰马闲余步。",
            "苦霜裛野草，爱日扬江煦。",
            "云对石上塔，风吹松下路。",
            "禅室宴三空，神祠同六趣。",
            "儿童共戏嚯，猿鸟相惊顾。",
            "南识桓公台，北望先贤墓。",
            "世上人何在，时闻心不住。",
            "但传无尽灯，可使有情悟。"
        ],
        "title": "游龙山静胜寺",
        "id": "ddbe3a60-c682-4fb0-b8ce-0fdfec2771de"
    },
    {
        "author": "张说",
        "paragraphs": [
            "旧说江陵观，初疑神化来。",
            "空山结云阁，绮靡随风回。",
            "奈何任一柱，斯焉容众材。",
            "奇功非长世，今余草露台。"
        ],
        "title": "一柱观",
        "id": "657d18af-6eb4-4ba2-80ce-7cdc1799c2fd"
    },
    {
        "author": "张说",
        "paragraphs": [
            "楚国所以霸，樊姬有力焉。",
            "不怀沈尹禄，谁谙叔敖贤。",
            "万化茫无在，孤坟独岿然。",
            "北分阳台陌，南识郢城阡。",
            "漠漠渚宫树，苍苍云梦田。",
            "登高形胜出，访古令名传。",
            "自我来符守，因君树蕙荃。",
            "诗书将变俗，絺纩忽弥年。",
            "志阐三折後，愁值二毛前。",
            "伫立帝京路，遥心寄此篇。"
        ],
        "title": "登九里台是樊姬墓",
        "id": "2bbffd2b-2798-4ee4-a6e8-cdc7c4a397eb"
    },
    {
        "author": "张说",
        "paragraphs": [
            "咿嚘不可信，以此败怀王。",
            "客死峣关路，返葬岐江阳。",
            "啼狖抱山月，饥狐猎野霜。",
            "一闻怀沙事，千载尽悲凉。"
        ],
        "title": "过怀王墓",
        "id": "3082e5bf-5125-4d43-915c-1d7d2bf68124"
    },
    {
        "author": "张说",
        "paragraphs": [
            "多雨绝尘事，寥寥入太玄。",
            "城阴疎复合，檐滴断还连。",
            "念我劳造化，从来五十年。",
            "误将心徇物，近得还自然。",
            "闲居草木侍，虚室鬼神怜。",
            "有时进美酒，有时泛清弦。",
            "声真不世识，心醉岂言诠。"
        ],
        "title": "闻雨",
        "id": "5dcf5826-9304-4226-b3ed-dc7b8441915d"
    },
    {
        "author": "张说",
        "paragraphs": [
            "怀哉四壁时，未有五都价。",
            "百金谁见许，斗酒难为贳。",
            "落花生芳春，孤月皎清夜。",
            "复逢利交客，题户遥相谢。"
        ],
        "title": "夜坐",
        "id": "5e191ee2-2b77-42ef-b87f-c3bb7b5fce7c"
    },
    {
        "author": "张说",
        "paragraphs": [
            "夜卧闻夜钟，夜静山更响。",
            "霜风吹寒月，䆗窱虚中上。",
            "前声既舂容，後声复晃荡。",
            "听之如可见，寻之定无像。",
            "信知本际空，徒挂生灭想。"
        ],
        "title": "山夜闻钟",
        "id": "c5d3a2e5-947b-4eba-85c9-5e49f43d3555"
    },
    {
        "author": "张说",
        "paragraphs": [
            "塞上绵应折，江南草可结。",
            "欲持梅岭花，远竞榆关雪。",
            "日月无他照，山川何顿别。",
            "苟齐两地心，天问将安说。"
        ],
        "title": "冬日见牧牛人担青草归",
        "id": "2cb7d9eb-2369-4396-b3c3-3c548d8794c0"
    },
    {
        "author": "张说",
        "paragraphs": [
            "宝镜如明月，出自秦宫样。",
            "隐起双蟠龙，衔珠俨相向。",
            "常恐君不察，匣中委清量。",
            "积翳掩菱花，虚心蔽尘状。",
            "倘蒙罗袖拂，光生玉台上。"
        ],
        "title": "咏镜",
        "id": "dc2a3e30-d72c-4a8c-a301-96569da934fb"
    },
    {
        "author": "张说",
        "paragraphs": [
            "美酒酌悬瓢，真淳好相映。",
            "蜗房卷堕首，鹤颈抽长柄。",
            "雅色素而黄，虚心轻且劲。",
            "岂无雕刻者，贵此成天性。"
        ],
        "tags": [
            "咏物诗",
            "咏物"
        ],
        "title": "咏瓢",
        "id": "80a30e12-c8ac-4c7c-b944-ce1dfc63bee4"
    },
    {
        "author": "张说",
        "paragraphs": [
            "抱熏心常焦，举斾心常摇。",
            "天长地自久，欢乐能几朝。",
            "君看西陵树，歌舞为谁娇。"
        ],
        "title": "杂诗四首 一",
        "id": "b8282e05-ec11-4727-8d44-a4672dbdfcc3"
    },
    {
        "author": "张说",
        "paragraphs": [
            "山闲苦积雨，木落悲时遽。",
            "赏心凡几人，良辰在何处？触石满堂侈，洒我终夕虑。",
            "客鸟怀主人，衔花未能去。",
            "剖珠贵分明，琢玉思坚贞。",
            "要君意如此，终始莫相轻。"
        ],
        "title": "杂诗四首 二",
        "id": "6676180c-9b9d-445d-9d5d-8f2ff0c33e64"
    },
    {
        "author": "张说",
        "paragraphs": [
            "问子青霞意，何事留朱轩。",
            "自言心远俗，未始迹辞喧。",
            "过蒙良时幸，侧息吏途烦。",
            "簪缨非宿好，文史弃前言。",
            "夕卧北窗下，梦归南山园。",
            "白云惭幽谷，清风愧泉源。",
            "十年兹赏废，佳期今复存。",
            "挂冠谢朝侣，星驾别君门。"
        ],
        "title": "杂诗四首 三",
        "id": "916ae490-eeab-4edd-b5a0-d536cdc7ad23"
    },
    {
        "author": "张说",
        "paragraphs": [
            "默念羣疑起，玄通百虑清。",
            "初心灭阳艳，复见湛虚明。",
            "悟灭心非尽，求虚见後生。",
            "应将无住法，修到不成名。"
        ],
        "title": "杂诗四首 四",
        "id": "1a46aec5-3803-4201-8a36-846c9ebe322b"
    },
    {
        "author": "张说",
        "paragraphs": [
            "宿怀终南意，及此语云峰。",
            "夜闻竹涧静，晓望林岭重。",
            "春烟生古石，时鸟戏幽松。",
            "岂无山中赏，但畏心莫从。"
        ],
        "title": "和张监游终南",
        "id": "a1242e5b-90ef-4695-9465-4cc397a9da17"
    },
    {
        "author": "张说",
        "paragraphs": [
            "昔闻陈仲子，守义辞三公。",
            "身赁妻织屦，乐亦在其中。",
            "岂无穷贱苦，羞与倾巧同。",
            "长白临河上，于陵入济东。",
            "我行吊遗迹，感叹古泉空。"
        ],
        "title": "古泉驿",
        "id": "652a7480-573a-4c70-8677-0f61c119258c"
    },
    {
        "author": "张说",
        "paragraphs": [
            "尊师厌尘去，精魄知何明。",
            "形气不复生，弟子空伤情。",
            "济北神如在，淮南药未成。",
            "共期终莫遂，寥落两无成。"
        ],
        "title": "河上公",
        "id": "3727470f-9fc9-4e4d-a691-d085e8409404"
    },
    {
        "author": "张说",
        "paragraphs": [
            "上阳柳色唤春归，临渭桃花拂水飞。",
            "总为朝廷巡幸去，顿教京洛少光辉。",
            "昨从分陕山南口，驰道依依渐花柳。",
            "入关正投寒食前，还京遂落清明後。",
            "路上天心重豫游，御前恩赐特风流。",
            "便幕那能镂鸡子，行宫善巧帖毛球。",
            "渭桥南渡花如扑，麦陇青青断人目。",
            "汉家行树直新丰，秦地骊山抱温谷。",
            "香池春溜水初平，预欢浴日照京城。",
            "今岁随宜过寒食，明年陪宴作清明。"
        ],
        "title": "奉和圣制初入秦川路寒食应制",
        "id": "490ecb5d-a36a-4da8-a551-995f68a8f781"
    },
    {
        "author": "张说",
        "paragraphs": [
            "旧传南海出灵禽，时乐名闻不可寻。",
            "形貌乍同鹦鹉类，精神别禀凤皇心。",
            "千年待圣方轻举，万里呈才无伴侣。",
            "红茸糅绣好毛衣，清泠讴鸦好言语。",
            "内人试取御衣牵，啄手暝声不许前。",
            "心愿阳乌恒保日，志嫌阴鹤欲凌天。",
            "天情玩讶良无已，察图果见祥经里。",
            "本持符瑞验明王，还用文章比君子。",
            "自怜弱羽讵堪珍，喜共华篇来示人。",
            "人见嘤嘤报恩鸟，多惭碌碌具官臣。"
        ],
        "title": "时乐鸟篇",
        "id": "d32edeb8-6be5-4eb3-8be8-caa63f7eb089"
    },
    {
        "author": "张说",
        "paragraphs": [
            "青宫朱邸翊皇闱，玉叶琼蕤发紫微。",
            "姬姜本来舅甥国，卜筮俱道凤皇飞。",
            "星昴殷冬献吉日，夭桃秾李遥相匹。",
            "鸾车凤传王子来，龙楼月殿天孙出。",
            "平台火树连上阳，紫炬红轮十二行。",
            "丹炉飞铁驰炎焰，炎霞烁电吐明光。",
            "绿軿绀幰纷如雾，节鼓清笳前启路。",
            "城隅靡靡稍东还，桥上鳞鳞转南渡。",
            "五方观者聚中京，四合尘烟涨洛城。",
            "商女香车珠结网，天人宝马玉繁缨。",
            "百壶渌酒千斤肉，大道连延障锦轴。",
            "先祝圣人寿万年，复祷宜家承百禄。",
            "珊瑚刻盘青玉尊，因之假道入梁园。",
            "梁园山竹凝云汉，仰望高楼在天半。",
            "翠幕兰堂苏合熏，珠帘挂户水波纹。",
            "别起芙蓉织成帐，金镂鸳鸯两相向。",
            "罽茵饰地承琱履，花烛分阶移锦帐。",
            "织女西垂隐烛台，双童连缕合欢杯。",
            "蔼蔼绮庭嫔从列，娥娥红粉扇中开。",
            "黄金两印双花绶，富贵婚姻古无有。",
            "清歌棠棣美王姬，流化邦人正夫妇。"
        ],
        "title": "安乐郡主花烛行",
        "id": "020271e2-92e8-4e27-a788-9a32dbef1fd6"
    },
    {
        "author": "张说",
        "paragraphs": [
            "何处送客洛桥头，洛水泛泛中行舟。",
            "可怜河树叶萎蕤，关关河鸟声相思。",
            "街鼓喧喧日将夕，去棹归轩两相迫。"
        ],
        "title": "离会曲",
        "id": "4298afa3-c537-4947-9430-68f5a2348abb"
    },
    {
        "author": "张说",
        "paragraphs": [
            "君不见魏武草创争天禄，羣雄睚眦相驰逐。",
            "昼携壮士破坚阵，夜接词人赋华屋。",
            "都邑缭绕西山阳，桑榆汗漫漳河曲。",
            "城郭为虚人代改，但有西园明月在。",
            "邺傍高冢多贵臣，娥眉𥊑睩共灰尘。",
            "试上铜台歌舞处，唯有秋风愁杀人。"
        ],
        "tags": [
            "隋・唐・五代",
            "咏史怀古"
        ],
        "title": "邺都引",
        "id": "af126201-9a4d-428b-bd37-7e951d5eae31"
    },
    {
        "author": "张说",
        "paragraphs": [
            "珂马朝归连万石，矟门洞启亲迎客。",
            "北堂珍重琥珀酒，庭前列肆茱萸席。",
            "长袖迟回意绪多，清商缓转[目]腾波。",
            "旧传比翼侯家舞，新出将雏主第歌。",
            "汉家绛灌余兵气，晋代浮虚安足贵。",
            "正逢天下金镜清，偏加日饮醇醪意。",
            "谁复遨游不复归，闲庭莫畏不芳菲。",
            "会待城南春色至，竟将花柳拂罗衣。"
        ],
        "title": "城南亭作",
        "id": "bc42d018-5e64-4501-be9b-0fa22cd98573"
    },
    {
        "author": "张说",
        "paragraphs": [
            "江南湖水咽山川，春江溢入共湖连。",
            "气色纷沦横罩海，波涛鼓怒上漫天。",
            "鳞宗壳族嬉为府，弋叟罛师利焉聚。",
            "欹帆侧柁弄风口，赴险临深绕湾浦。",
            "一湾一浦怅邅回，千曲千溠怳迷哉。",
            "乍见灵妃含笑往，复闻游女怨歌来。",
            "暑来寒往运洄洑，潭生水落移陵谷。",
            "云间坠翮散泥沙，波上浮查栖树木。",
            "昨暮飞霜下北津，今朝行雁度南滨。",
            "处处沟洚清源竭，年年旧苇白头新。",
            "天地盈虚尚难保，人间倚伏何须道。",
            "秋月皛皛泛澄澜，冬景青青步纤草。",
            "念君宿昔观物变，安得踌蹰不衰老。"
        ],
        "title": "同赵侍御干湖作",
        "id": "1616dac6-2614-4e48-a757-43d7ff1ad31b"
    },
    {
        "author": "张说",
        "paragraphs": [
            "去年六月西河西，今年六月北河北。",
            "沙场碛路何为尔，重气轻生知许国。",
            "人生在世能几时，壮年征战髪如丝。",
            "会待安边报明主，作颂封山也未迟。"
        ],
        "title": "巡边在河北作",
        "id": "b47d109f-2493-47bf-8dbe-442c5edb625f"
    },
    {
        "author": "张说",
        "paragraphs": [
            "十五红妆侍绮楼，朝承握槊夜藏钩。",
            "君臣一意金门宠，兄弟双飞玉殿游。",
            "宁知宿昔恩华乐，变作潇湘离别愁。",
            "地湿莓苔生舞袖，江声怨叹入箜篌。",
            "自怜京兆双眉妩，会待南来五马留。"
        ],
        "title": "赠崔二安平公乐世词",
        "id": "1519da86-7f1b-4f2b-8f2d-43b1def6ebe6"
    },
    {
        "author": "张说",
        "paragraphs": [
            "凤哉凤哉！啄琅玕。",
            "饮瑶池，栖昆仑之山哉。",
            "中国有圣人，感和气。",
            "飞来飞来，自歌自舞。",
            "先王册府，麒鳞之台。",
            "羇雌众雏故山曲，其鸣喈喈。",
            "其鸣喈喈，欲往衔之歘去来。",
            "去别鸾凤心徘徊，明年阿阁梧桐花叶开。",
            "羣飞凤归来，羣飞凤归来。"
        ],
        "title": "送尹补阙元凯琴歌",
        "id": "38bd00a3-d714-42b6-900b-6927d205d0e5"
    },
    {
        "author": "张说",
        "paragraphs": [
            "怀玉泉，恋仁者，寂灭真心不可见。",
            "空留影塔嵩岩下，宝王四海转千轮。",
            "金昙百粒送分身，山中二月娑罗会。",
            "虚呗遥遥愁思人，我念过去微尘劫。",
            "与子禅门同正法，虽在神仙兰省间。",
            "常持清净莲花叶，来亦好，去亦好。",
            "了观车行马不移，当见菩提离烦恼。"
        ],
        "title": "送考功武员外学士使嵩山署舍利塔",
        "id": "1db523ba-e9d5-4ff6-be82-eb84617d064a"
    },
    {
        "author": "张说",
        "paragraphs": [
            "清都众木总荣芬，传道孤松最出羣。",
            "名接天庭长景色，气连宫阙借氛氲。",
            "悬池的的停华露，偃盖重重拂瑞云。",
            "不借流膏助仙鼎，愿将桢干捧明君。",
            "莫比冥灵楚南树，朽老江边代不闻。"
        ],
        "title": "遥同蔡起居偃松篇",
        "id": "e4460d2c-7917-4469-8b05-9c74d892acc2"
    },
    {
        "author": "张说",
        "paragraphs": [
            "寒山上半空，临眺尽寰中。",
            "是日巡游处，晴光远近同。",
            "川明分渭水，树暗辨新丰。",
            "岩壑清音暮，天歌起大风。"
        ],
        "title": "奉和圣制登骊山瞩眺应制",
        "id": "9c849dec-be6c-4ac3-a4e0-f1630382f983"
    },
    {
        "author": "张说",
        "paragraphs": [
            "洞府寒山曲，天游日旰回。",
            "披云看石镜，拂雪上金台。",
            "竹径龙骖下，松庭鹤辔来。",
            "双童还献药，五色耀仙材。"
        ],
        "title": "奉和圣制幸白鹿观应制",
        "id": "d34e11c4-2cd3-4bba-aa49-a7c7cbd2b263"
    },
    {
        "author": "张说",
        "paragraphs": [
            "青海和亲日，潢星出降时。",
            "戎王子壻宠，汉国舅家慈。",
            "春野开离燕，云天起别词。",
            "空弹马上曲，讵减凤楼思。"
        ],
        "title": "奉和圣制送金城公主适西蕃应制",
        "id": "e768ab09-3e55-4536-bbbf-7056e742df09"
    },
    {
        "author": "张说",
        "paragraphs": [
            "翼翼宸恩永，煌煌福地开。",
            "离光升宝殿，震气绕香台。",
            "上界幡花合，中天伎乐来。",
            "愿君无量寿，仙乐屡徘徊。"
        ],
        "title": "奉和同皇太子过慈恩寺应制二首 一",
        "id": "6af6e859-f802-42c8-bbe6-3b4a7c29c6ed"
    },
    {
        "author": "张说",
        "paragraphs": [
            "朗朗神居峻，轩轩瑞象威。",
            "圣君成愿果，太子拂天衣。",
            "至乐三灵会，深仁四皓归。",
            "还闻涡水曲，更绕白云飞。"
        ],
        "title": "奉和同皇太子过慈恩寺应制二首 二",
        "id": "59d4c272-ef65-45c4-828a-cd6d774c044e"
    },
    {
        "author": "张说",
        "paragraphs": [
            "梁王池馆好，晓日凤楼通。",
            "竹町罗千卫，兰筵降两宫。",
            "清歌芳树下，妙舞落花中。",
            "臣觉筵中听，还如大国风。"
        ],
        "title": "侍宴武三思山第应制赋得风字",
        "id": "4f44d4ff-b703-48b0-b9c1-33cb0ee89291"
    },
    {
        "author": "张说",
        "paragraphs": [
            "进酒忘忧观，箫韶喜降临。",
            "帝尧敦族礼，王季友兄心。",
            "竹院龙鸣笛，梧宫凤遶林。",
            "大风将小雅，一字尽千金。"
        ],
        "title": "奉和圣制过宁王宅应制",
        "id": "de32b002-29b2-40b4-a0bc-d5f8c6bed778"
    },
    {
        "author": "张说",
        "paragraphs": [
            "绿竹初成苑，丹砂欲化金。",
            "乘龙与骖凤，歌吹满山林。",
            "爽气凝情逈，寒光映浦深。",
            "忘忧题此观，为乐赏同心。"
        ],
        "title": "奉和圣制同玉真公主过大哥山池题石壁应制",
        "id": "33036605-ce3a-4a5c-b40d-b46716dbbad4"
    },
    {
        "author": "张说",
        "paragraphs": [
            "宝镜颁神节，凝规写圣情。",
            "千秋题作字，长寿带为名。",
            "月向天边下，花从日里生。",
            "不承悬象意，谁辨照心明。"
        ],
        "title": "奉和圣制赐王公千秋镜应制",
        "id": "6407377d-1574-4304-99f6-789b048ae451"
    },
    {
        "author": "张说",
        "paragraphs": [
            "孔圣家邹鲁，儒风蔼典坟。",
            "龙骖回旧宅，凤德咏余芬。",
            "入室神如在，升堂乐似闻。",
            "悬知一王法，今日待明君。"
        ],
        "title": "奉和圣制经邹鲁祭孔子应制",
        "id": "f47ce43e-7f0e-48fa-b586-da5ba8b68fc8"
    },
    {
        "author": "张说",
        "paragraphs": [
            "回銮青岳观，帐殿紫烟峰。",
            "仙路迎三鸟，云衢驻两龙。",
            "园林看化塔，坛墠识余封。",
            "山外闻箫管，还如天上逢。"
        ],
        "title": "侍宴蘘荷亭应制",
        "id": "75055ddf-124c-4628-9ee3-75914bc7dea1"
    },
    {
        "author": "张说",
        "paragraphs": [
            "千行发御柳，一叶下仙筇。",
            "青浦宸游至，朱城佳气浓。",
            "云霞交暮色，草树喜春容。",
            "蔼蔼天旗转，清笳入九重。"
        ],
        "title": "侍宴浐水赋得浓字",
        "id": "26b90d94-8519-4966-9993-2808a4dc2f24"
    },
    {
        "author": "张说",
        "paragraphs": [
            "青气含春雨，知从岱岳来。",
            "行云避师出，洒雨待车回。",
            "厌浥尘清道，空蒙柳映台。",
            "最宜三五夜，晴月九重开。"
        ],
        "tags": [
            "泰山"
        ],
        "title": "奉和圣制同刘晃喜雨应制",
        "id": "98b9c819-c287-4a62-b844-f08172081922"
    },
    {
        "author": "张说",
        "paragraphs": [
            "今岁好拖钩，横衔敞御楼。",
            "长绳系日住，贯索挽河流。",
            "鬬力频催鼓，争都更上筹。",
            "春来百种戏，天意在宜秋。"
        ],
        "title": "奉和圣制观拔河俗戏应制",
        "id": "747c9605-90bf-4d94-ad6c-ad75a674f482"
    },
    {
        "author": "张说",
        "paragraphs": [
            "周召尝分陕，诗书空复传。",
            "何如万乘睠，追赏二南篇。",
            "郡带洪河侧，宫临大道边。",
            "洛城将日近，佳气满山川。"
        ],
        "title": "奉和圣制途次陕州应制",
        "id": "81c35fe3-c3aa-41d9-ab4f-b2dcc6b588cf"
    },
    {
        "author": "张说",
        "paragraphs": [
            "寒更玉漏催，晓色御前开。",
            "泱漭云阴积，氤氲风雪回。",
            "山知银作瓮，宫见璧成台。",
            "欲验丰年象，飘摇仙藻来。"
        ],
        "title": "奉和圣制野次喜雪应制",
        "id": "09003398-8839-4c09-a6ce-a5730b4e1838"
    },
    {
        "author": "张说",
        "paragraphs": [
            "温谷媚新丰，骊山横半空。",
            "汤池熏水殿，翠木暖烟宫。",
            "起疾逾仙药，无私合圣功。",
            "始知尧舜德，心与万人同。"
        ],
        "title": "奉和圣制温泉言志应制",
        "id": "5c3a45f6-f45a-4e0a-a8a4-aabfba6ac1de"
    },
    {
        "author": "张说",
        "paragraphs": [
            "仲秋金帝起，五日土行昭。",
            "瑞表壬寅露，光传甲子宵。",
            "阴风吹大泽，梦日照昌朝。",
            "不独华封老，千年喜祝尧。"
        ],
        "title": "皇帝降诞日集贤殿赐宴",
        "id": "731f0cd1-37cc-40e9-bd76-b2c75ff08f00"
    },
    {
        "author": "张说",
        "paragraphs": [
            "堂邑山林美，朝恩晦日游。",
            "园亭含淑气，竹树遶春流。",
            "舞席千花妓，歌船五彩楼。",
            "羣欢与王泽，岁岁满皇州。"
        ],
        "title": "晦日诏宴永穆公主亭子赋得流字",
        "id": "632a1b6e-2fbe-487e-9648-e79134ff15f4"
    },
    {
        "author": "张说",
        "paragraphs": [
            "东壁图书府，西园翰墨林。",
            "诵诗闻国政，讲易见天心。",
            "位窃和羹重，恩叨醉酒深。",
            "缓歌春兴曲，情竭为知音。"
        ],
        "title": "恩制赐食于丽正殿书院宴赋得林字",
        "id": "408d5a1a-2138-4212-9d31-8f86d17d38b1"
    },
    {
        "author": "张说",
        "paragraphs": [
            "陇首名公石，来承圣札归。",
            "鱼龙生意态，钩剑动铓辉。",
            "字得神明保，词惭少女徽。",
            "谁家羽林将，又逐凤书飞。"
        ],
        "title": "羽林恩召观御书王太尉碑",
        "id": "56f2a004-7042-4a89-9cda-c9e238b1cc5b"
    },
    {
        "author": "张说",
        "paragraphs": [
            "重华升宝历，轩帝眇闲居。",
            "政成天子孝，俗返上皇初。",
            "忘味因观乐，欢心寄合酺。",
            "自怜疲马意，恋恋主恩余。"
        ],
        "title": "东都酺宴四首 一",
        "id": "18b9bb50-2d2a-46be-bff0-31d7061c0399"
    },
    {
        "author": "张说",
        "paragraphs": [
            "朱城尘曀灭，翠幕景情开。",
            "震震灵鼍起，翔翔舞凤来。",
            "雕盘装草树，绮乘结楼台。",
            "共喜光华日，酣歌捧玉杯。"
        ],
        "title": "东都酺宴四首 二",
        "id": "73298021-0132-4783-806e-fe1e8eb036fc"
    },
    {
        "author": "张说",
        "paragraphs": [
            "晓月调金阙，朝暾对玉盘。",
            "争驰羣鸟散，鬬伎百花团。",
            "遇圣人知幸，承恩物自欢。",
            "洛桥将举烛，醉舞拂归鞍。"
        ],
        "title": "东都酺宴四首 三",
        "id": "db1ed665-4598-4165-a6ed-c2c027ef6fe8"
    },
    {
        "author": "张说",
        "paragraphs": [
            "恺宴惟今席，余欢殊未穷。",
            "入云歌袅袅，向日伎丛丛。",
            "驶管催酣兴，留关待曲终。",
            "长安若为乐，应与万方同。"
        ],
        "title": "东都酺宴四首 四",
        "id": "b6e88877-e4fb-4912-a6d4-c3c9ca45e84d"
    },
    {
        "author": "张说",
        "paragraphs": [
            "金坛启曙闱，真气肃微微。",
            "落月衔仙窦，初霞拂羽衣。",
            "香随龙节下，云逐凤箫飞。",
            "暂住蓬莱戏，千年始一归。"
        ],
        "title": "道家四首奉敕撰 一",
        "id": "97d8ec10-5701-49f4-911d-e0bf0ff0b179"
    },
    {
        "author": "张说",
        "paragraphs": [
            "窈窕流精观，深沈紫翠庭。",
            "金奁调上药，宝案读仙经。",
            "作赋看神雨，乘槎辨客星。",
            "秪应谢人俗，轻举托云軿。"
        ],
        "title": "道家四首奉敕撰 二",
        "id": "8b52608e-68e4-4ff7-aca2-f385ac7eb4cc"
    },
    {
        "author": "张说",
        "paragraphs": [
            "金炉承道诀，玉牒启玄机。",
            "云逐笙歌度，星流宫殿飞。",
            "乘风嬉浩荡，窥月弄光辉。",
            "唯有三山鹤，应同千载归。"
        ],
        "title": "道家四首奉敕撰 三",
        "id": "1b1933b1-1971-4c5a-b8c7-c9fcd9531464"
    },
    {
        "author": "张说",
        "paragraphs": [
            "道记开中箓，真官表上清。",
            "焚香三鸟至，炼药九仙成。",
            "天上灵书下，空中妙伎迎。",
            "迎来出烟雾，渺渺戏蓬瀛。"
        ],
        "title": "道家四首奉敕撰 四",
        "id": "1fe376a0-6337-4ef8-b2ba-7f8d80ecc10b"
    },
    {
        "author": "张说",
        "paragraphs": [
            "西掖持醇酒，东山就白云。",
            "开轩绿池映，命席紫兰芬。",
            "舞度花为伴，莺来管作羣。",
            "太平多乐事，春物共氛氲。"
        ],
        "title": "凤楼寻胜地",
        "id": "6a9b373c-d05e-40bb-9723-4e79166c8557"
    },
    {
        "author": "张说",
        "paragraphs": [
            "凉风吹夜雨，萧瑟动寒林。",
            "正有高堂宴，能忘迟暮心。",
            "军中宜剑舞，塞上重笳音。",
            "不作边城将，谁知恩遇深。"
        ],
        "tags": [
            "写景",
            "边塞"
        ],
        "title": "幽州夜饮",
        "id": "57cb7c60-6ef4-4ba3-be91-13b1a5a9c3d5"
    },
    {
        "author": "张说",
        "paragraphs": [
            "窈窕留清馆，虚徐步晚阴。",
            "水连伊阙近，树接夏阳深。",
            "柳蔓怜垂拂，藤梢爱上寻。",
            "讶君轩盖侣，非复俗人心。"
        ],
        "title": "崔礼部园亭得深字",
        "id": "b26d418d-e816-4ef1-bfeb-5266aa57eb74"
    },
    {
        "author": "张说",
        "paragraphs": [
            "凤吹遥将断，龙旗送欲还。",
            "倾都邀节使，传酌缓离颜。",
            "春碛沙连海，秋城月对关。",
            "和戎因赏魏，定远莫辞班。"
        ],
        "title": "送郑大夫惟忠从公主入蕃",
        "id": "2274cb47-305e-49bb-90c3-2f7d45153bdd"
    },
    {
        "author": "张说",
        "paragraphs": [
            "东山怀卧理，南省怅悲翁。",
            "共见前途促，何知後会同。",
            "莫轻一筵宴，明日半成空。",
            "况尔新离阙，思归迷梦中。"
        ],
        "title": "送崔二长史日知赴潞州",
        "id": "42417af2-2744-4dc2-9f2b-f1f2579009d3"
    },
    {
        "author": "张说",
        "paragraphs": [
            "畴昔同声友，骞飞出凤池。",
            "风云一荡薄，日月屡参差。",
            "此别黄叶下，前期安可知。",
            "谁怜楚南树，不为岁寒移。"
        ],
        "title": "同贺八送兖公赴荆州",
        "id": "a6eaa0da-11c3-44cf-9234-36e91ea5d8a8"
    },
    {
        "author": "张说",
        "paragraphs": [
            "常时好闲独，朋旧少相过。",
            "及尔宣风去，方嗟别日多。",
            "淮流春晼晚，江海路蹉跎。",
            "百岁屡分散，欢言复几何。"
        ],
        "title": "饯唐州高使君",
        "id": "43da0758-7295-4538-aa20-35af9e371ee3"
    },
    {
        "author": "张说",
        "paragraphs": [
            "将星移北洛，神雨避东京。",
            "为负刚肠誉，还追强项名。",
            "白云向伊阙，黄叶散昆明。",
            "多谢弦歌宰，稀闻桴鼓声。"
        ],
        "title": "送王晙自羽林赴永昌令",
        "id": "4caa7c43-48aa-47ab-8d24-941e2db79553"
    },
    {
        "author": "张说",
        "paragraphs": [
            "闻道长岑令，奋翼宰旅门。",
            "长安东陌上，送客满朱轩。",
            "琴爵留佳境，山池借好园。",
            "兹游恨不见，别後缀离言。"
        ],
        "title": "同王仆射山亭饯岑广武羲得言字",
        "id": "46adbad6-193a-4a69-bd5e-f0252646b181"
    },
    {
        "author": "张说",
        "paragraphs": [
            "河朔人无岁，荆南义廪开。",
            "将兴泛舟役，必仗济川才。",
            "夜月临江浦，春云历楚台。",
            "调饥坐相望，绣服几时回。"
        ],
        "title": "送任御史江南发粮以赈河北百姓",
        "id": "9322de4f-e476-4bc0-909a-a2b8736211c3"
    },
    {
        "author": "张说",
        "paragraphs": [
            "汉掖通沙塞，边兵护草腓。",
            "将行司马令，助以铁冠威。",
            "白露鹰初下，黄尘骑欲飞。",
            "明年春酒熟，留酌二星归。"
        ],
        "title": "送王尚一严嶷二侍御赴司马都督军",
        "id": "35ea4a2f-60f9-445b-ad9e-c54c15b11ca9"
    },
    {
        "author": "张说",
        "paragraphs": [
            "斗酒贻朋爱，踌蹰出御沟。",
            "依然四牡别，更想八龙游。",
            "密亲仕燕冀，连年迩寇雠。",
            "因君阅河朔，垂泪语幽州。"
        ],
        "title": "送李问政河北简兵",
        "id": "847ecb84-d347-4e13-a810-528db3163dfd"
    },
    {
        "author": "张说",
        "paragraphs": [
            "青组言从史，鸿都忽见求。",
            "款言人向老，饮别岁方秋。",
            "髣髴长安陌，平生是旧游。",
            "何时复相遇，宛在水中流。"
        ],
        "title": "送薛植入京",
        "id": "2d80cf61-ce91-4f3c-9c49-01ef44427e14"
    },
    {
        "author": "张说",
        "paragraphs": [
            "数步圆塘水，双鸿戢羽仪。",
            "一飞乔木上，一返故林垂。",
            "澹泊含秋景，虚明抱夜规。",
            "无因留绝翰，云海意差池。"
        ],
        "title": "相州前池别许郑二判官景先神力",
        "id": "57b351f8-4e44-4109-9e3f-47464b6c740f"
    },
    {
        "author": "张说",
        "paragraphs": [
            "丝管清且哀，一曲倾一杯。",
            "气将然诺重，心向友朋开。",
            "古木无生意，寒云若死灰。",
            "赠君芳杜草，为植建章台。"
        ],
        "title": "岳州宴别潭州王熊二首 一",
        "id": "b169d271-062d-4ba5-b8e4-e8a620a6f804"
    },
    {
        "author": "张说",
        "paragraphs": [
            "缙云连省阁，沟水遽西东。",
            "然诺心犹在，荣华岁不同。",
            "孤城临楚塞，远树入秦宫。",
            "谁念三千里，江潭一老翁。"
        ],
        "title": "岳州宴别潭州王熊二首 二",
        "id": "9b51df46-0dc4-4f8a-b960-cf66c4a3adec"
    },
    {
        "author": "张说",
        "paragraphs": [
            "孤城抱大江，节使往朝宗。",
            "果是台中旧，依然水上逢。",
            "京华遥比日，疲老飒如冬。",
            "窃羡能言鸟，衔恩向九重。"
        ],
        "title": "广州萧都督入朝过岳州宴饯得冬字",
        "id": "3f848ccb-ab8f-4b0d-8492-9241874c340f"
    },
    {
        "author": "张说",
        "paragraphs": [
            "和玉悲无已，长沙宦不成。",
            "天从扇枕愿，人遂倚门情。",
            "方外怀司马，江东忆步兵。",
            "问君栖泊处，空岭夜猿惊。"
        ],
        "title": "岳州别姚司马绍之制许归侍",
        "id": "35484a7d-55ec-479c-a90e-31084ead58a2"
    },
    {
        "author": "张说",
        "paragraphs": [
            "送客之江上，其人美且才。",
            "风波万里阔，故旧十年来。",
            "剑拔蛟随断，弓张鸟自摧。",
            "阳桥书落落，驿马定先回。"
        ],
        "title": "送岳州李十从军桂州",
        "id": "da7d6df5-d65e-4a4b-ba4c-f86f19e929a6"
    },
    {
        "author": "张说",
        "paragraphs": [
            "昔滥貂蝉长，同承雨露霏。",
            "今参鱼鳖守，望美洞庭归。",
            "浦树悬秋影，江云烧落辉。",
            "离魂似征帆，恒往帝乡飞。"
        ],
        "tags": [
            "洞庭湖"
        ],
        "title": "岳州别赵国公王十一琚入朝",
        "id": "b9ccaa26-8551-45a7-a699-c78736e20720"
    },
    {
        "author": "张说",
        "paragraphs": [
            "离筵非燕喜，别酒正销魂。",
            "念汝犹童孺，嗟予隔远藩。",
            "津亭拔心草，江路断肠猿。",
            "他日将何见，愁来独倚门。"
        ],
        "title": "岳州别子均",
        "id": "30f5195f-65b7-410f-973a-6cdb95070def"
    },
    {
        "author": "张说",
        "paragraphs": [
            "异壤同羁窜，途中喜共过。",
            "愁多时举酒，劳罢或长歌。",
            "南海风潮壮，西江瘴疠多。",
            "于焉复分手，此别伤如何。"
        ],
        "title": "端州别高六戬",
        "id": "e755ba23-405e-42fa-afbe-a514a2b9b807"
    },
    {
        "author": "张说",
        "paragraphs": [
            "老亲依北海，贱子弃南荒。",
            "有泪皆成血，无声不断肠。",
            "此中逢故友，彼地送还乡。",
            "愿作枫林叶，随君度洛阳。"
        ],
        "title": "南中别蒋五岑向青州",
        "id": "91ab2824-2a44-4aaf-9ae2-5df8dbc96753"
    },
    {
        "author": "张说",
        "paragraphs": [
            "二年共游处，一旦各西东。",
            "请君聊驻马，看我转征蓬。",
            "画鹢愁南海，离驹思北风。",
            "何时似春雁，双入上林中。"
        ],
        "title": "南中别陈七李十",
        "id": "e9732735-65bf-471f-bdb0-2fd5a4a765b7"
    },
    {
        "author": "张说",
        "paragraphs": [
            "握手与君别，歧路赠一言。",
            "曹卿礼公子，楚媪馈王孙。",
            "倏尔生六翮，翻飞戾九门。",
            "常怀客鸟意，会答主人恩。"
        ],
        "title": "南中别王陵成崇",
        "id": "9134a60e-1366-424b-baa3-634f3ddbbd52"
    },
    {
        "author": "张说",
        "paragraphs": [
            "秋雁逢春返，流人何日归？将余去国泪，洒子入乡衣。",
            "饥狖啼相聚，愁猿喘更飞。",
            "南中不可问，书此示京畿。"
        ],
        "title": "岭南送使",
        "id": "b8a3e739-43a9-4425-b2d1-0d8350ba852b"
    },
    {
        "author": "张说",
        "paragraphs": [
            "惠好交情重，辛勤世事多。",
            "荆南久为别，蓟北远来过。",
            "寄目云中鸟，留欢酒上歌。",
            "影移春复间，迟暮两如何。"
        ],
        "title": "幽州别阴长河行先",
        "id": "5b15384f-f05f-4b0e-a131-af5e4162d3a4"
    },
    {
        "author": "张说",
        "paragraphs": [
            "江如晓天净，石似暮霞张。",
            "征帆一流览，宛若巫山阳。",
            "楚客思归路，秦人谪异乡。",
            "猿鸣孤月夜，再使泪沾裳。"
        ],
        "title": "和朱使欣道峡似巫山之作",
        "id": "f8665b35-36e5-4230-9d54-234c61e341a0"
    },
    {
        "author": "张说",
        "paragraphs": [
            "南土多为寇，西江尽畏途。",
            "山行阻篁竹，水宿碍萑蒲。",
            "使越才应有，征蛮力岂无。",
            "空传人赠剑，不见虎衔珠。"
        ],
        "title": "和朱使欣二首 一",
        "id": "83214349-d778-44de-9f0f-5b3d627ebad3"
    },
    {
        "author": "张说",
        "paragraphs": [
            "江势连山远，天涯此夜愁。",
            "霜空极天静，寒月带江流。",
            "思起南征棹，文高北望楼。",
            "自怜如坠叶，泛泛侣仙舟。"
        ],
        "title": "和朱使欣二首 二",
        "id": "0362b9af-d549-4eaf-8361-0f2f531ee392"
    },
    {
        "author": "张说",
        "paragraphs": [
            "兰成追宋玉，旧宅偶词人。",
            "笔涌江山气，文骄云雨神。",
            "包胥非救楚，随会反留秦。",
            "独有东阳守，来嗟古树春。"
        ],
        "title": "过庾信宅",
        "id": "9fae120f-15c9-4eef-82a9-f7ca563e06a1"
    },
    {
        "author": "张说",
        "paragraphs": [
            "旅窜南方远，传闻北使来。",
            "旧庭知玉树，合浦识珠胎。",
            "白发因愁改，丹心托梦回。",
            "皇恩若再造，为忆不然灰。"
        ],
        "title": "卢巴驿闻张御史张判官欲到不得待留赠之",
        "id": "05133f97-474d-4030-91f6-fdc78b04afcc"
    },
    {
        "author": "张说",
        "paragraphs": [
            "北极辞明代，南溟宅放臣。",
            "丹诚由义尽，白发带愁新。",
            "鸟坠炎洲气，花飞洛水春。",
            "平生歌舞席，谁忆不归人。"
        ],
        "title": "南中赠高六戬",
        "id": "66c5487f-370a-4f0b-8395-ce185814ac2a"
    },
    {
        "author": "张说",
        "paragraphs": [
            "山城丰日暇，闭户见天心。",
            "东旷迎朝色，西楼引夕阴。",
            "书观千载近，学静二毛深。",
            "忽有南风至，吹君堂上琴。"
        ],
        "title": "岳州山城",
        "id": "c5033e04-6379-4c84-a7ad-6a387748cee9"
    },
    {
        "author": "张说",
        "paragraphs": [
            "㴩湖佳可游，既近复能幽。",
            "林里栖精舍，山间转去舟。",
            "雁飞江月冷，猿啸野风秋。",
            "不是迷乡客，寻奇处处留。"
        ],
        "title": "和尹懋秋夜游㴩湖",
        "id": "0bc309e8-0d5f-462b-ae8a-30f4d2801bbc"
    },
    {
        "author": "张说",
        "paragraphs": [
            "危楼泻洞湖，积水照城隅。",
            "命驾邀渔火，通家引凤雏。",
            "山晴红蘂匝，洲晓绿苗铺。",
            "举目思乡县，春光定不殊。"
        ],
        "title": "与赵冬曦尹懋子均登南楼",
        "id": "d5181d49-2b38-40ca-8f28-2a1b3c02810d"
    },
    {
        "author": "张说",
        "paragraphs": [
            "湖上奇峰积，山中芳树春。",
            "何知绝世境，来遇赏心人。",
            "清旧岩前乐，呦嘤鸟兽驯。",
            "静言观听里，万法自成轮。"
        ],
        "title": "游㴩湖上寺",
        "id": "367e8d94-9363-42df-8d87-3d4f2a20898b"
    },
    {
        "author": "张说",
        "paragraphs": [
            "晦日嫌春浅，江浦看湔衣。",
            "道傍花欲合，枝上鸟犹稀。",
            "共忆浮桥晚，无人不醉归。",
            "寄书题此日，雁过洛阳飞。"
        ],
        "title": "晦日",
        "id": "0d490872-2d79-4a7e-98c2-c444c94cb7cf"
    },
    {
        "author": "张说",
        "paragraphs": [
            "西楚茱萸节，南淮戏马台。",
            "宁知沅水上，复有菊花杯。",
            "亭帐凭高出，亲朋自远来。",
            "短歌将急景，同使兴情催。"
        ],
        "title": "湘州九日城北亭子",
        "id": "ae708f30-8b96-4973-9d9c-f674eb603572"
    },
    {
        "author": "张说",
        "paragraphs": [
            "昔日接㒿倒，今我葛巾翻。",
            "宿酒何时醒，形骸不复存。",
            "忽闻有嘉客，躧步出闲门。",
            "桃花春径满，误识武陵源。"
        ],
        "title": "翻着葛巾呈赵尹",
        "id": "44d2e0d8-114b-4364-9c08-6372c05deb75"
    },
    {
        "author": "张说",
        "paragraphs": [
            "忽惊石榴树，远出渡江来。",
            "戏问芭蕉叶，何愁心不开。",
            "微霜拂宫桂，凄吹扫庭槐。",
            "荣盛更如此，惭君独见哀。"
        ],
        "title": "戏题草树",
        "id": "d6aed324-262c-4917-a86c-d9defc45ad3e"
    },
    {
        "author": "张说",
        "paragraphs": [
            "亚相本时英，归来复国桢。",
            "朝推长孺直，野慕隐之清。",
            "传节还闽嶂，皇华入汉京。",
            "宁思江上老，岁[晏]独无成。"
        ],
        "title": "岳州赠广平公宋大夫",
        "id": "56354da7-a86d-4fff-b5e6-68ee489e3ae6"
    },
    {
        "author": "张说",
        "paragraphs": [
            "富贵还乡国，光华满旧林。",
            "秋风树不静，君子叹何深。",
            "故老空悬剑，邻交日散金。",
            "众芳摇落尽，独有岁寒心。"
        ],
        "title": "和魏仆射还乡",
        "id": "380f90d8-c49d-4796-b4eb-9325ec1ae51a"
    },
    {
        "author": "张说",
        "paragraphs": [
            "日御临双阙，天街俨百神。",
            "雷兹作解气，岁复建寅春。",
            "喜候开星驿，欢声发市人。",
            "金环能作赋，来入管弦声。"
        ],
        "title": "和张监观赦",
        "id": "02fc6b63-398c-4824-b91d-88e95d3900cb"
    },
    {
        "author": "张说",
        "paragraphs": [
            "世上求真客，天台去不还。",
            "传闻有仙要，梦寐在兹山。",
            "朱阙青霞断，瑶堂紫月闲。",
            "何时枉飞鹤，笙吹接人间。"
        ],
        "title": "寄天台司马道士",
        "id": "0f9a37b3-d2f3-4cab-82ec-42cbdf9009d2"
    },
    {
        "author": "张说",
        "paragraphs": [
            "天明江雾歇，洲浦棹歌来。",
            "绿水逶迤去，青山相向开。",
            "城临蜀帝祀，云接楚王台。",
            "旧知巫山上，游子共徘徊。"
        ],
        "title": "下江南向夔州",
        "id": "0a9887e7-a451-4c8a-958f-e6fb492b059d"
    },
    {
        "author": "张说",
        "paragraphs": [
            "旧馆分江日，凄然望落晖。",
            "相逢传旅食，临别换征衣。",
            "昔记山川是，今伤人代非。",
            "往来皆此路，生死不同归。"
        ],
        "title": "还至端州驿前与高六别处",
        "id": "9c2ee474-431f-4932-b0a0-8d2eca3e3c5b"
    },
    {
        "author": "张说",
        "paragraphs": [
            "春色沅湘尽，三年客始回。",
            "夏云随北帆，同日过江来。",
            "水漫荆门出，山平郢路开。",
            "比肩羊叔子，千载岂无才。"
        ],
        "title": "四月一日过江赴荆州",
        "id": "633b6184-f88c-45d4-9d7a-0a73a584c4f2"
    },
    {
        "author": "张说",
        "paragraphs": [
            "人务南亭少，风烟北院多。",
            "山花迷径路，池水拂藤萝。",
            "萍散鱼时跃，林幽鸟任歌。",
            "悠然白云意，乘兴抱琴过。"
        ],
        "title": "湘州北亭",
        "id": "1758b317-c423-47ff-9925-1aca2c0018a9"
    },
    {
        "author": "张说",
        "paragraphs": [
            "巫山云雨峡，湘水洞庭波。",
            "九辨人犹摈，三秋鴈始过。",
            "旃裘吴地尽，髫荐楚言多。",
            "不果朝宗愿，其如江汉何。"
        ],
        "tags": [
            "洞庭湖"
        ],
        "title": "荆州亭入朝",
        "id": "831d51fb-3169-467e-b8f8-5010bf9d0aa6"
    },
    {
        "author": "张说",
        "paragraphs": [
            "除夜清樽满，寒庭燎火多。",
            "舞衣连臂拂，醉坐合声歌。",
            "至乐都忘我，冥心自委和。",
            "今年只如此，来岁知如何。"
        ],
        "title": "岳州守岁",
        "id": "80d7b7e6-9fc1-489b-9c46-a72cb9868fdb"
    },
    {
        "author": "张说",
        "paragraphs": [
            "仙浦生罗袜，神京染素衣。",
            "裨山期益峻，照日幸增辉。",
            "夕伴龙媒合，朝游凤辇归。",
            "独怜范甑下，思绕画梁飞。"
        ],
        "title": "咏尘",
        "id": "10a46b89-ddd7-4e66-8ad4-acf1e2bca7d4"
    },
    {
        "author": "张说",
        "paragraphs": [
            "婚礼知无贺，承家叹有辉。",
            "亲迎骥子跃，吉兆凤雏飞。",
            "温席开华扇，梁门换褧衣。",
            "遥思桃李日，应赋采苹归。"
        ],
        "title": "阙题",
        "id": "716debdd-daf8-4993-9547-7b88ff246619"
    },
    {
        "author": "张说",
        "paragraphs": [
            "旅泊青山夜，荒庭白露秋。",
            "洞房悬月影，高枕听江流。",
            "猿响寒岩树，萤飞古驿楼。",
            "他乡对摇落，倂觉起离忧。"
        ],
        "title": "深渡驿",
        "id": "ddd610ff-0140-4d56-978f-2b14de7f1ce6"
    },
    {
        "author": "张说",
        "paragraphs": [
            "碣馆英灵在，瑶山美谥尊。",
            "剪桐悲曩戏，攻玉怆新恩。",
            "宫仗传驰道，朝衣送国门。",
            "千秋谷门外，明月照西园。"
        ],
        "title": "惠文太子挽歌二首 一",
        "id": "f30037f0-0219-46eb-a376-2143c22cf226"
    },
    {
        "author": "张说",
        "paragraphs": [
            "梁国深文雅，淮王爱道仙。",
            "帝欢同宴日，神夺上宾年。",
            "旒旐飞行树，帷宫宿野烟。",
            "指言君爱弟，挥泪满山川。"
        ],
        "title": "惠文太子挽歌二首 二",
        "id": "d85f2427-bdca-4033-8bbf-b4cf2debc7b4"
    },
    {
        "author": "张说",
        "paragraphs": [
            "西华三公族，东闱五可才。",
            "玉环初受庆，金玦反逢灾。",
            "桂殿花空落，桐园月自开。",
            "朝云将暮雨，长绕望思台。"
        ],
        "title": "节义太子杨妃挽歌二首 一",
        "id": "99e401c1-6bb0-42fb-accc-789d8445dd89"
    },
    {
        "author": "张说",
        "paragraphs": [
            "昔日三朝路，逶迤四望车。",
            "绣腰长命绮，隐髻连枝花。",
            "今春戾园树，索然无岁华。",
            "共伤千载後，惟号一王家。"
        ],
        "title": "节义太子杨妃挽歌二首 二",
        "id": "4f4a4baf-acda-4286-9b8e-3442a2208daf"
    },
    {
        "author": "张说",
        "paragraphs": [
            "五瑞分王国，双珠映后家。",
            "文飞书上凤，武结笥中蛇。",
            "出豫荣前马，回鸾丧後车。",
            "衮衣将锡命，泉路有光华。"
        ],
        "title": "韦谯公挽歌二首 一",
        "id": "9fe43f0a-2fae-408e-ba7f-a28867154a48"
    },
    {
        "author": "张说",
        "paragraphs": [
            "国骋双骐骥，庭仪两凤皇。",
            "将星连相位，玉树伴金乡。",
            "歌舞侯家艳，轩裘戚里光。",
            "安知杜陵下，碑版已相望。"
        ],
        "title": "韦谯公挽歌二首 二",
        "id": "2f02e3d7-6f8b-449b-b638-6ca1ebdb645a"
    },
    {
        "author": "张说",
        "paragraphs": [
            "王宰丹青化，春卿礼乐才。",
            "缁衣传旧职，华衮赠新哀。",
            "路泣羣官送，山嘶驷马回。",
            "佳辰无白日，宾阁有青苔。"
        ],
        "title": "右丞相苏公挽歌二首 一",
        "id": "25f360d9-fbcf-4ef8-b887-44f20f394df6"
    },
    {
        "author": "张说",
        "paragraphs": [
            "门歌出野田，冠带寝穷泉。",
            "万事皆身外，平生尚目前。",
            "西垣紫泥綍，东岳白云篇。",
            "自惜同声处，从今遂绝弦。"
        ],
        "title": "右丞相苏公挽歌二首 二",
        "id": "99a9936c-251a-4570-869c-d27d9ccde5d5"
    },
    {
        "author": "张说",
        "paragraphs": [
            "相宅隆坤宝，承家占海封。",
            "庭中男执雁，门外女乘龙。",
            "鸣玉游三省，摐金侍九重。",
            "一朝宾客散，留剑在青松。"
        ],
        "title": "崔尚书挽词",
        "id": "2985672d-34c2-4224-9006-61772e1f5b7d"
    },
    {
        "author": "张说",
        "paragraphs": [
            "才美临淄北，名高淮海东。",
            "羽仪三省遍，渔猎五车通。",
            "玉殿孤新榜，珠英落旧丛。"
        ],
        "title": "右侍郎集贤院学士徐公挽词二首 一",
        "id": "1d4ffa6b-ecd0-4c9a-82c0-464dae572bfa"
    },
    {
        "author": "张说",
        "paragraphs": [
            "叹息书林友，才华天下选。",
            "并赋三阳宫，集诗集贤殿。",
            "具物衣如在，咄嗟长不见。",
            "既哀薤露词，岂忘平生眷。"
        ],
        "title": "右侍郎集贤院学士徐公挽词二首 二",
        "id": "289a1980-a537-48ab-bd28-8f16368277bc"
    },
    {
        "author": "张说",
        "paragraphs": [
            "海岱英灵气，胶庠礼乐资。",
            "风流满天下，人物擅京师。",
            "疾起扬雄赋，魂游谢客诗。",
            "从今好文主，遗恨不同时。"
        ],
        "title": "崔司业挽歌二首 一",
        "id": "dd4f7b09-d23a-46b6-90f9-c6c1dd2ceb48"
    },
    {
        "author": "张说",
        "paragraphs": [
            "象设存华馆，威仪下墓田。",
            "凤池伤旧草，麟史泣遗编。",
            "帷盖墟烟没，干旌陇日悬。",
            "古来埋玉树，流恨满山川。"
        ],
        "title": "崔司业挽歌二首 二",
        "id": "71b62c64-fd71-4f74-af58-7fdc4bd8a035"
    },
    {
        "author": "张说",
        "paragraphs": [
            "锦帐为郎日，金门待诏时。",
            "杨宫先上赋，柏殿几连诗。",
            "瞬息琴歌断，凄凉箫挽悲。",
            "那堪霸陵岸，回首望京师。"
        ],
        "title": "李工部挽歌三首 一",
        "id": "3804fdf5-85f5-447b-8637-abb3630009f2"
    },
    {
        "author": "张说",
        "paragraphs": [
            "宅兆西陵上，平生雅志从。",
            "城临丹阙近，山望白云重。",
            "会葬知元伯，看碑识蔡邕。",
            "无由接神理，挥涕向青松。"
        ],
        "title": "李工部挽歌三首 二",
        "id": "6e4061d4-62c7-4d83-a110-62c949eb5be6"
    },
    {
        "author": "张说",
        "paragraphs": [
            "常时好宾客，永日对弦歌。",
            "是日归泉下，伤心无奈何。",
            "墓庭人已散，祭处鸟来过。",
            "碑石生苔藓，荣名岂复多。"
        ],
        "title": "李工部挽歌三首 三",
        "id": "7fce41df-6ee8-4dae-b8e6-846a6a7651a1"
    },
    {
        "author": "张说",
        "paragraphs": [
            "忠鲠难为事，平生尽畏途。",
            "如弦心自直，秀木势恒孤。",
            "诏葬南陵道，神游北斗枢。",
            "贵门传万石，余庆在双珠。"
        ],
        "title": "赠工部尚书冯公挽歌三首 一",
        "id": "e0a82f01-5e36-40d9-a73c-da9112eaffe3"
    },
    {
        "author": "张说",
        "paragraphs": [
            "爵位题龙旐，威仪出凤城。",
            "路傍人泣送，门外马嘶迎。",
            "万事非吾有，千悲是世情。",
            "昔焉称夏日，今也谥冬卿。"
        ],
        "title": "赠工部尚书冯公挽歌三首 二",
        "id": "ac6a73d5-8d2a-47a2-8c79-99359b13ce5b"
    },
    {
        "author": "张说",
        "paragraphs": [
            "窅然长夜台，举世可哀哉。",
            "泉户一朝闭，松风四面来。",
            "石碑填驳藓，珠服聚尘埃。",
            "谁言辽东鹤，千年往复回。"
        ],
        "title": "赠工部尚书冯公挽歌三首 三",
        "id": "436eb066-ab58-4779-bb03-7919b4f66201"
    },
    {
        "author": "张说",
        "paragraphs": [
            "蒲密遥千载，鸣琴始一追。",
            "公卿传世范，仁义续灵基。",
            "不待南游禄，何先北帝期。",
            "玉棺从此闭，金鼎代相欺。"
        ],
        "title": "徐高御挽歌",
        "id": "39148525-f5ba-45a7-a457-f2a67bbd5ffe"
    },
    {
        "author": "张说",
        "paragraphs": [
            "别馆芳菲上苑东，飞花澹荡御筵红。",
            "城临渭水天河静，阙对南山雨露通。",
            "绕殿流莺凡几树，当蹊乱蝶许多丛。",
            "春园既醉心和乐，共识皇恩造化同。"
        ],
        "title": "奉和圣制春日幸望春宫应制",
        "id": "be118625-70d0-41ac-a76d-b4811a9208cb"
    },
    {
        "author": "张说",
        "paragraphs": [
            "灵池月满直城隈，黻帐天临御路开。",
            "东沼初阳疑吐出，南山晓翠若浮来。",
            "鱼龙百戏纷容与，凫鹢双舟较泝洄。",
            "愿似金堤青草馥，长承瑶水白云杯。"
        ],
        "title": "侍宴隆庆池应制",
        "id": "e5dee431-e8d1-49ce-ba8f-5ce10b4af5e7"
    },
    {
        "author": "张说",
        "paragraphs": [
            "禁林艳裔发青阳，春望逍遥出画堂。",
            "雨洗亭皋千亩绿，风吹梅李一园香。",
            "鹤飞不去随青管，鱼跃翻来入彩航。",
            "睿赏欢承天保定，遒文更覩日重光。"
        ],
        "title": "奉和圣制春日出苑应制",
        "id": "6bf840dc-3998-4f70-aecc-033e36f0f619"
    },
    {
        "author": "张说",
        "paragraphs": [
            "温泉启蛰气氛氲，渭浦归鸿日数羣。",
            "骑仗联联环北极，鸣笳步步引南熏。",
            "松间彩殿笼佳气，山上朱旗绕瑞云。",
            "不知远梦华胥国，何如亲奉帝尧君。"
        ],
        "title": "扈从温泉宫献诗",
        "id": "dbc7d36b-792f-44e1-9e97-cad3f39947b7"
    },
    {
        "author": "张说",
        "paragraphs": [
            "凤皇楼下对天泉，鹦鹉洲中匝管弦。",
            "旧识平阳佳丽地，今逢上巳盛明年。",
            "舟将水动千寻日，幕共林横两岸烟。",
            "不降玉人观禊饮，谁令醉舞拂宾筵。"
        ],
        "title": "三月三日诏宴定昆池宫庄赋得筵字",
        "id": "7986eede-077b-4351-8589-a8ceb6b7104e"
    },
    {
        "author": "张说",
        "paragraphs": [
            "三阳丽景早芳辰，四序嘉园物候新。",
            "梅花百般障行路，垂柳千条暗回津。",
            "鸟惊直为飞风叶，鱼跃都由怯岸人。",
            "唯愿圣主南山寿，何愁不赏万年春。"
        ],
        "title": "先天应令",
        "id": "8b8aca24-fba7-4b5b-8f05-97a9f0e4eb0f"
    },
    {
        "author": "张说",
        "paragraphs": [
            "金天诞圣千秋节，玉醴还分万寿觞。",
            "试听紫骝歌乐府，何如騄骥舞华冈。",
            "连鶱势出鱼龙变，躞蹀骄生鸟兽行。",
            "岁岁相传指树日，翩翩来伴庆云翔。"
        ],
        "title": "舞马千秋万岁乐府词三首 一",
        "id": "d2f1b1a1-703e-42fa-9754-35a1c8f2fb7b"
    },
    {
        "author": "张说",
        "paragraphs": [
            "圣皇至德与天齐，天马来仪自海西。",
            "腕足徐行拜两膝，繁骄不进踏千蹄。",
            "髬髵奋鬣时蹲踏，鼓怒骧身忽上跻。",
            "更有衔杯终宴曲，垂头掉尾醉如泥。"
        ],
        "title": "舞马千秋万岁乐府词三首 二",
        "id": "546c301e-b8a4-4333-9b5e-20bc82180d86"
    },
    {
        "author": "张说",
        "paragraphs": [
            "远听明君爱逸才，玉鞭金翅引龙媒。",
            "不因兹白人间有，定是飞黄天上来。",
            "影弄日华相照耀，喷含云色且裴徊。",
            "莫言阙下桃花舞，别有河中兰叶开。"
        ],
        "title": "舞马千秋万岁乐府词三首 三",
        "id": "904f6a28-a66b-4a94-850a-1d9f03f65ab1"
    },
    {
        "author": "张说",
        "paragraphs": [
            "江上春来早可观，巧将春物妬余寒。",
            "水苔共绕留乌石，花鸟争开鬬鸭栏。",
            "佩胜芳辰日渐暖，然灯美夜月初圆。",
            "意随北雁云飞去，直待南州蕙草残。"
        ],
        "title": "同赵侍御巴陵早春作",
        "id": "796b97c1-a1bf-4fb7-bd0e-b48141358668"
    },
    {
        "author": "张说",
        "paragraphs": [
            "空山寂历道心生，虚谷迢遥野鸟声。",
            "禅室从来尘外赏，香台岂是世中情。",
            "云间东岭千寻出，树里南湖一片明。",
            "若使巢由知此意，不将萝薜易簪缨。"
        ],
        "title": "㴩湖山寺",
        "id": "cf457d67-27e9-41b1-9fb0-27cf241502c6"
    },
    {
        "author": "张说",
        "paragraphs": [
            "去岁荆南梅似雪，今年蓟北雪如梅。",
            "共知人事何常定，且喜年华去复来。",
            "边镇戍歌连夜动，京城燎火彻明开。",
            "遥遥西向长安日，愿上南山寿一杯。"
        ],
        "title": "幽州新岁作",
        "id": "406985ef-4d98-470b-8ff4-93a9335892ca"
    },
    {
        "author": "张说",
        "paragraphs": [
            "寒灰飞玉管，汤井驻金舆。",
            "既得方明相，还寻大隗居。",
            "悬泉珠贯下，列帐锦屏舒。",
            "骑远林逾密，笳繁谷自虚。",
            "门旗堑复磴，殿幕裹通渠。",
            "舞凤迎公主，雕龙赋婕妤。",
            "地幽天赏洽，酒乐御筵初。",
            "菲才叨侍从，连藻媿应徐。"
        ],
        "title": "扈从幸韦嗣立山庄应制",
        "id": "24f05767-bc92-4dfb-8abb-59c60be53882"
    },
    {
        "author": "张说",
        "paragraphs": [
            "圣德与天同，封峦欲报功。",
            "诏书期日下，灵感应时通。",
            "触石云呈瑞，含花雪告丰。",
            "积如沙照月，散似面从风。",
            "舞集仙台上，歌流帝乐中。",
            "遥知百神喜，洒路待行宫。"
        ],
        "title": "奉和圣制喜雪应制",
        "id": "5550ac21-e186-4317-ae8f-7bd85c4a2ccc"
    },
    {
        "author": "张说",
        "paragraphs": [
            "寒食春过半，花秾鸟复娇。",
            "从来禁火日，会接清明朝。",
            "鬬敌鸡殊胜，争球马绝调。",
            "晴空数云点，香树百风摇。",
            "改木迎新燧，封田表旧烧。",
            "皇情爱嘉节，传曲与箫韶。"
        ],
        "title": "奉和圣制寒食作应制",
        "id": "3156c1e6-f199-45fb-b87b-37cfefaf84e1"
    },
    {
        "author": "张说",
        "paragraphs": [
            "圣情留曩镇，佳气翊兴王。",
            "增戟雄都府，高车转太常。",
            "川横八练阔，山带五龙长。",
            "连帅初恩命，天人旧纪纲。",
            "饯涂飞御藻，阖境自生光。",
            "明主征循吏，何年下凤皇。"
        ],
        "title": "奉和圣制赐崔日知往潞州应制",
        "id": "aa6f5d77-cfd5-420f-a6fa-1d0a5cc4fa1b"
    },
    {
        "author": "张说",
        "paragraphs": [
            "圣政惟稽古，宾门引上才。",
            "坊因购书立，殿为集贤开。",
            "髦彦星辰下，仙章日月回。",
            "字如龙负出，韵是凤衔来。",
            "庭柳余春驻，宫莺早夏催。",
            "喜承芸阁宴，幸奉柏梁杯。"
        ],
        "title": "春晚侍宴丽正殿探得开字",
        "id": "0408bd50-a69b-4161-b507-70bc87699e38"
    },
    {
        "author": "张说",
        "paragraphs": [
            "万心翘乐宴，三舍缓昌时。",
            "山接夏云险，台留春日迟。",
            "节移芳未歇，兴隔赏仍追。",
            "醉後传嘉惠，楼前舞圣慈。",
            "皇恩与时合，天意若人期。",
            "故发前旬雨，新垂湛露诗。"
        ],
        "title": "奉和圣制花蕚楼下宴应制",
        "id": "5441029e-e14b-4109-9ec1-8245c15d8b0f"
    },
    {
        "author": "张说",
        "paragraphs": [
            "蒲坂横临晋，华芝晓望秦。",
            "关城雄地险，桥路扼天津。",
            "楼映行宫日，堤含宫树春。",
            "黄云随宝鼎，紫气逐真人。",
            "东咏唐虞迹，西观周汉尘。",
            "山河非国宝，明主爱忠臣。"
        ],
        "title": "奉和圣制度蒲关应制",
        "id": "c4929ef3-9b06-4638-a965-b76109edd2f6"
    },
    {
        "author": "张说",
        "paragraphs": [
            "西岳镇皇京，中峰入太清。",
            "玉銮重岭应，缇[骑]薄云迎。",
            "霁日悬高掌，寒空类削成。",
            "轩游会神处，汉幸望仙情。",
            "旧庙青林古，新碑绿字生。",
            "羣臣愿封岱，还驾勒鸿名。"
        ],
        "tags": [
            "华山"
        ],
        "title": "奉和圣制途经华岳应制",
        "id": "21cc6cd3-4c8a-4aa1-bd43-4e827ab52e42"
    },
    {
        "author": "张说",
        "paragraphs": [
            "牛斗三分国，龙骧一统年。",
            "智高宁受制，风急肯回船。",
            "有策擒吴嚭，无言让范宣。",
            "援孤因势屈，功重为谗偏。",
            "旧迹灰尘散，枯坟故老传。",
            "百代逢明主，何辞死道边。"
        ],
        "title": "奉和圣制过王浚墓应制",
        "id": "bac5c501-71e2-4249-90b3-3f1923527877"
    },
    {
        "author": "张说",
        "paragraphs": [
            "河上无名老，知非汉代人。",
            "先探道德要，留待圣明辰。",
            "玄妙为天下，清虚用谷神。",
            "化将和气一，风与太初邻。",
            "灵庙观遗像，仙歌入至真。",
            "皇心齐万物，何处不同尘。"
        ],
        "title": "奉和圣制经河上公庙应制",
        "id": "34afa291-66ce-4c8f-8ad6-94e64adb721c"
    },
    {
        "author": "张说",
        "paragraphs": [
            "周狩闻岐礼，秦都辨雍名。",
            "献禽天子孝，存老圣皇情。",
            "温润宜冬幸，游畋乐岁成。",
            "汤云出水殿，暖气入山营。",
            "坎意无私洁，干心称物平。",
            "帝歌流乐府，溪谷也增荣。"
        ],
        "title": "奉和圣制幸凤汤泉应制",
        "id": "8a0fe809-af8c-48c6-b28d-fd5613e48125"
    },
    {
        "author": "张说",
        "paragraphs": [
            "汉苑佳游地，轩庭近侍臣。",
            "共持荣幸日，来赏艳阳春。",
            "馔玉颁王篚，摐金下帝钧。",
            "池台草色徧，宫观柳条新。",
            "花绶光连榻，朱颜畅饮醇。",
            "圣朝多乐事，天意每随人。"
        ],
        "title": "恩赐乐游园宴",
        "id": "ab02dc3e-1178-4cc6-b8dd-025035177173"
    },
    {
        "author": "张说",
        "paragraphs": [
            "乐游形胜地，表里望郊宫。",
            "北阙连天顶，南山对掌中。",
            "皇恩贷芳月，旬宴美成功。",
            "鱼戏芙蓉水，莺啼杨柳风。",
            "春光看欲暮，天泽恋无穷。",
            "长袖招斜日，留光待曲终。"
        ],
        "title": "三月二十日诏宴乐游园赋得风字",
        "id": "ac0456de-cb76-4033-81a3-6a5df94c3dd2"
    },
    {
        "author": "张说",
        "paragraphs": [
            "侍帝金华讲，千龄道固稀。",
            "位将贤士设，书共学徒归。",
            "首命深燕隗，通经浅汉韦。",
            "列筵荣赐食，送客愧儒衣。",
            "贺燕窥檐下，迁莺入殿飞。",
            "欲知朝野庆，文教日光辉。"
        ],
        "title": "赴集贤院学士上赐宴应制得辉字",
        "id": "48b333cc-6dd5-4809-bd21-81ab59b81716"
    },
    {
        "author": "张说",
        "paragraphs": [
            "小暑夏弦应，徽音商管初。",
            "愿赍长命缕，来续大恩余。",
            "三殿褰珠箔，羣官上玉除。",
            "助阳尝麦彘，顺节进龟鱼。",
            "甘露垂天酒，芝花捧御书。",
            "合丹同蝘蜓，灰骨共蟾蜍。",
            "今日伤蛇意，衔珠遂阙如。"
        ],
        "title": "端午三殿侍宴应制探得鱼字",
        "id": "66978161-9cb0-4c2b-8c0b-1f86394c4ce9"
    },
    {
        "author": "张说",
        "paragraphs": [
            "千龄逢启圣，万域共来威。",
            "庆接郊禋後，酺承农事稀。",
            "御楼横广路，天乐下重闱。",
            "鸾凤调歌曲，虹霓动舞衣。",
            "合声云上聚，连步月中归。",
            "物覩恩无外，神和道入微。",
            "镐京陪乐饮，柏殿奉文飞。",
            "徒竭秋云影，何资春日晖。"
        ],
        "title": "奉和圣制春中兴庆宫酺宴应制",
        "id": "6872be3d-cd6b-4609-b54a-e481006f6cf6"
    },
    {
        "author": "张说",
        "paragraphs": [
            "五德生王者，千龄启圣人。",
            "赤光来照夜，黄云上覆晨。",
            "海县衔恩久，朝章献舞新。",
            "高居帝座出，夹道众官陈。",
            "槊杖洗清景，磬管凝秋旻。",
            "珠囊含瑞露，金镜抱仙轮。",
            "何岁无乡饮，何田不报神。",
            "熏歌与名节，传代幸羣臣。"
        ],
        "title": "奉和圣制千秋节宴应制",
        "id": "92eb245c-24b2-4d9b-ae54-3482880121f0"
    },
    {
        "author": "张说",
        "paragraphs": [
            "六龙鸣玉銮，九折步云端。",
            "河络南浮近，山经北上难。",
            "羽仪映松雪，戈甲带春寒。",
            "百谷晨笳动，千岩晓仗攒。",
            "皇心感韶节，敷藻念人安。",
            "既立省方馆，复建礼神坛。",
            "扈跸参天老，承荣忝夏官。",
            "长勤百年意，思见一胜残。"
        ],
        "title": "奉和圣制太行山中言志应制",
        "id": "d0eeec37-c3fc-4537-911b-3cf28df7ebaf"
    },
    {
        "author": "张说",
        "paragraphs": [
            "大块镕羣品，经生偶圣时。",
            "猥承三事命，虚忝百僚师。",
            "右揆谋华硕，前星傅重资。",
            "连骞求旧礼，滥典乐贤诗。",
            "赐釜同荣拜，摐金宴宰司。",
            "菊花吹御酒，兰叶捧天词。",
            "宝历休明盛，颓年晷漏衰。",
            "少留青史笔，未敢赤松期。"
        ],
        "title": "奉和御制与宋璟源干曜同日上官命宴东堂赐诗应制",
        "id": "0a31d196-ce21-429e-8779-20a2b779cffe"
    },
    {
        "author": "张说",
        "paragraphs": [
            "汉武横汾日，周王宴镐年。",
            "何如造区夏，复此睦亲贤。",
            "巢凤新成阁，飞龙旧跃泉。",
            "棣华歌尚在，桐叶戏仍传。",
            "禁籞氛埃隔，平台景物连。",
            "圣慈良有裕，王道固无偏。",
            "问俗兆人阜，观风五教宣。",
            "献图开益地，张乐奏钧天。",
            "侍酒衢樽满，询刍谏鼓悬。",
            "永言形友爱，万国共周旋。"
        ],
        "title": "奉和圣制暇日与兄弟同游兴庆宫作应制",
        "id": "9cb69c41-9772-4ca3-895d-1cba459143f4"
    },
    {
        "author": "张说",
        "paragraphs": [
            "六月歌周雅，三边遣夏卿。",
            "欲施攻战法，先作简稽行。",
            "礼乐知谋帅，春秋识用兵。",
            "一劳堪定国，万里即长城。",
            "策有和戎利，威传破虏名。",
            "军前雨洒道，楼上月临营。",
            "别藻瑶华降，同衣锦襮荣。",
            "关山由义近，戎马为恩轻。",
            "丝竹路傍散，风云马上生。",
            "朝廷谓吉甫，邦国望君平。"
        ],
        "title": "奉和圣制送王晙巡边应制",
        "id": "bc82492a-347d-4f10-a71e-a6352b980dd8"
    },
    {
        "author": "张说",
        "paragraphs": [
            "礼乐逢明主，韬钤用老臣。",
            "恭凭神武策，远御鬼方人。",
            "供帐荣恩饯，山川喜诏巡。",
            "天文日月丽，朝赋管弦新。",
            "幼志传三略，衰材谢六钧。",
            "胆由忠作伴，心固道为邻。",
            "汉保河南地，胡清塞北尘。",
            "连年大军後，不日小康辰。",
            "剑舞轻离别，歌酣忘苦辛。",
            "从来思博望，许国不谋身。"
        ],
        "title": "将赴朔方军应制",
        "id": "1cbf7e5a-61ed-4f6e-b9c0-7b58a2c066d1"
    },
    {
        "author": "张说",
        "paragraphs": [
            "葱郁兴王郡，殷忧启圣图。",
            "周成会西土，汉武幸南都。",
            "岁卜銮舆迈，农祠鴈政敷。",
            "武威棱外域，文教靡中区。",
            "警跸干戈捧，朝宗万玉趋。",
            "旧藩人事革，新化国容殊。",
            "壁有真龙画，庭余鸣凤梧。",
            "丛觞祝尧寿，合鼎献汤厨。",
            "阳乐寒初变，春恩蛰更苏。",
            "三耆颁命服，五稔复田输。",
            "君赋大风起，人歌湛露濡。",
            "从臣观玉叶，方愿纪灵符。"
        ],
        "title": "奉和圣制爰因巡省途次旧居应制",
        "id": "2a2e5449-302c-4739-932b-407dc9f89bc5"
    },
    {
        "author": "张说",
        "paragraphs": [
            "冬狩美秦正，新丰乐汉行。",
            "星陈玄武阁，月对羽林营。",
            "寒木罗霜仗，空山响夜更。",
            "恩深灵液暖，节劲古松贞。",
            "文武皆王事，输心不为名。"
        ],
        "title": "宿直温泉宫羽林献诗",
        "id": "873123a2-3936-4271-8564-43d88d124a5b"
    },
    {
        "author": "张说",
        "paragraphs": [
            "射观通玄阙，兵栏辟御筵。",
            "雕弧月半上，画的晕重圆。",
            "羿后神幽赞，灵王法暗传。",
            "贯心精四返，饮羽妙三联。",
            "雪鹤来衔箭，星麟下集弦。",
            "一逢军宴洽，万庆武功宣。"
        ],
        "title": "玄武门侍射",
        "id": "aec65055-96a1-418f-a7e6-ad6fcfc0630a"
    },
    {
        "author": "张说",
        "paragraphs": [
            "豫动三灵赞，时巡四海威。",
            "陕关凌曙出，平路半春归。",
            "霍镇迎云罕，汾河送羽旗。",
            "山南柳半密，谷北草全稀。",
            "迟日宜华盖，和风入袷衣。",
            "上林千里近，应见百花飞。"
        ],
        "title": "扈从南出雀鼠谷",
        "id": "595957c3-e3a1-475c-a24e-6bdfee3569de"
    },
    {
        "author": "张说",
        "paragraphs": [
            "离亭拂御沟，别曲舞船楼。",
            "诏饯朝廷牧，符分海县忧。",
            "股肱还入郡，父母更临州。",
            "扇逐仁风传，车随霖雨流。",
            "恩光水上溢，荣色柳间浮。",
            "预待羣方最，三公不远求。"
        ],
        "title": "洛桥北亭诏饯诸刺史",
        "id": "83ecf712-eb17-4d6c-9240-b7f4856e725e"
    },
    {
        "author": "张说",
        "paragraphs": [
            "尧舜传天下，同心致太平。",
            "吾君内举圣，远合至公情。",
            "锡命承丕业，崇亲享大名。",
            "二天资广运，两曜益齐明。",
            "道畅昆虫乐，恩深朽蠹荣。",
            "皇舆久西幸，留镇在东京。",
            "合宴千官入，分曹百戏呈。",
            "乐来嫌景遽，酒着讶寒轻。",
            "喜气连云阁，欢呼动洛城。",
            "人间知几代，今日见河清。"
        ],
        "title": "东都酺宴",
        "id": "6aa8dde6-7163-4287-b30e-2bacd113924d"
    },
    {
        "author": "张说",
        "paragraphs": [
            "石涧泉虚落，松崖路曲回。",
            "闻君北溪下，想像南山隈。",
            "近念鼎湖别，遥思云嶂陪。",
            "不同奇觏往，空覩斯文来。",
            "岁後寒初变，春前芳未开。",
            "黄蕤袅岸柳，紫蕚折村梅。",
            "尽室兹游玩，盈门几乐哉。",
            "嗟留洛阳陌，梦诣建章台。",
            "野失巢由性，朝非元凯才。",
            "布怀钦远迹，幽意日尘埃。"
        ],
        "title": "奉酬韦祭酒嗣立偶游龙门北溪忽怀骊山别业呈诸留守之作",
        "id": "1cae151d-99d7-4a50-a9f2-0d142c7f5a61"
    },
    {
        "author": "张说",
        "paragraphs": [
            "闻君汤井至，潇洒憇郊林。",
            "拂曙携清赏，披云觏绿岑。",
            "欢言游览意，款曲望归心。",
            "是日期佳客，同山忽异寻。",
            "桃花迂路转，杨柳间门深。",
            "泛舟伊水涨，系马香树阴。",
            "繁弦弄水族，娇吹狎沙禽。",
            "春满汀色媚，景斜岚气侵。",
            "怀仁殊未远，重德匪专临。",
            "来藻敷幽思，连词报所钦。"
        ],
        "title": "奉酬韦祭酒自汤还都经龙门北溪庄见贻之作",
        "id": "ec7fe3b3-c036-4fa2-82e4-e5a015475df3"
    },
    {
        "author": "张说",
        "paragraphs": [
            "徐陈尝并作，枚马亦同时。",
            "各负当朝誉，俱承明主私。",
            "夫君迈前侣，观国骋奇姿。",
            "山似鸣威凤，泉如出宝龟。",
            "才雄子云笔，学广仲舒帷。",
            "紫绶拂三寺，朱门临九逵。",
            "昔我含香日，联尔缙云司。",
            "朝携兰省步，夕退竹林期。",
            "中路一分手，数载来何迟。",
            "求友还相得，羣英复在兹。",
            "留台少人务，方驾递寻追。",
            "涉玩怀同赏，沾芳忆共持。",
            "迎宾南涧饮，载妓东城嬉。",
            "春郊绿亩秀，秋涧白云滋。",
            "名画披人物，良书讨滞疑。",
            "兴来光不惜，欢往迹如遗。",
            "岁晏罢行乐，层城间所思。",
            "夜魂灯处厌，朝髪镜前衰。",
            "忽枉崔骃什，兼流韦孟词。",
            "曲高弥寡和，主善代为师。",
            "齐戒观华玉，留连叹色丝。",
            "终惭起予者，何足与言诗。"
        ],
        "title": "酬崔光禄冬日述怀赠答",
        "id": "cc52f325-9edf-4fe3-ad7a-6261535df837"
    },
    {
        "author": "张说",
        "paragraphs": [
            "水竹幽闲地，簪缨近侍臣。",
            "雍容乘暇日，潇洒出嚣尘。",
            "树对思朋鸟，池深入养鳞。",
            "管弦高逐吹，歌舞妙含春。",
            "老子叨专席，欢邀隔缙绅。",
            "此中情不浅，遥寄赏心人。"
        ],
        "title": "同刘给事城南宴集",
        "id": "da06a8dc-4ab5-452f-8722-b3598aa961eb"
    },
    {
        "author": "张说",
        "paragraphs": [
            "温谷寒林薄，羣游乐事多。",
            "佳人蹀骏马，乘月夜相过。",
            "秀色然红黛，娇香发绮罗。",
            "镜前鸾对舞，琴里凤传歌。",
            "妬宠倾新意，衔恩奈老何。",
            "为君留上客，欢笑敛双蛾。"
        ],
        "title": "温泉冯刘二监客舍观妓",
        "id": "a5383bba-c471-4356-855c-86d8e484de01"
    },
    {
        "author": "张说",
        "paragraphs": [
            "万类春皆乐，徂颜独不怡。",
            "年来人更老，花发意先衰。",
            "乳鹊穿坛画，巢蜂触网丝。",
            "平生美容色，宿昔影中疑。",
            "远道何由梦，同心在者谁。",
            "西风欲谁语，悯默遂无词。"
        ],
        "title": "寄许八",
        "id": "1a591aab-55b1-42d4-b988-5d97e6765026"
    },
    {
        "author": "张说",
        "paragraphs": [
            "都邑羣方首，商泉旧俗讹。",
            "变风须恺悌，成化伫弦歌。",
            "畴昔珪璋友，雍容文雅多。",
            "振缨游省闼，锵玉宰京河。",
            "别曲鸾初下，行轩雉尚过。",
            "百壶非饯意，流咏在人和。"
        ],
        "title": "送苏合宫颋",
        "id": "e335dccd-55a2-4885-8c2a-baf7553ce7aa"
    },
    {
        "author": "张说",
        "paragraphs": [
            "书阁移年岁，文明难复辞。",
            "欢言冬雪满，恨别夏云滋。",
            "外尹方为政，高明自不欺。",
            "老人骖驭往，童子狎雏嬉。",
            "日茂西河俗，寂寥东观期。",
            "遥怀秀才令，京洛见新诗。"
        ],
        "title": "送乔安邑备",
        "id": "67c119ce-2f92-439d-b771-c0d91f2224f0"
    },
    {
        "author": "张说",
        "paragraphs": [
            "虏地河冰合，边城备此时。",
            "兵连紫塞路，将举白云司。",
            "提剑荣中贵，衔珠盛出师。",
            "日华光组练，风色焰旌旗。",
            "投笔尊前起，横戈马上辞。",
            "梅花吹别引，杨柳赋归诗。"
        ],
        "title": "送赵二尚书彦昭北伐",
        "id": "2a0f3ede-d7f5-4f17-8a82-5cdb15699ada"
    },
    {
        "author": "张说",
        "paragraphs": [
            "燕人同窜越，万里自相哀。",
            "影响无期会，江山此地来。",
            "暮年伤泛梗，累日慰寒灰。",
            "潮水东南落，浮云西北回。",
            "俱看石门远，倚棹两悲哉。"
        ],
        "title": "石门别杨六钦望",
        "id": "3634f7ff-333d-49cf-a3d8-509be0fc8ea0"
    },
    {
        "author": "张说",
        "paragraphs": [
            "传闻合浦叶，曾向洛阳飞。",
            "何日南风至，还随北使归。",
            "红颜渡岭歇，白首对秋衰。",
            "高歌何由见，层堂不可违。",
            "谁怜炎海曲，泪尽血沾衣。"
        ],
        "title": "南中送北使二首 一",
        "id": "2b4d3049-52ed-4354-a03d-8e01c9a2ca54"
    },
    {
        "author": "张说",
        "paragraphs": [
            "待罪居重译，穷愁暮雨秋。",
            "山临鬼门路，城绕瘴江流。",
            "人事今如此，生涯尚可求。",
            "逢君入乡县，传我念京周。",
            "别恨归途远，离言暮景遒。",
            "夷歌翻下泪，芦酒未消愁。",
            "闻有胡兵急，深怀汉国羞。",
            "和亲先是诈，款塞果为雠。",
            "释系应分爵，蠲徒几复侯。",
            "廉颇诚未老，孙叔宜无谋。",
            "若道冯唐事，皇恩尚可收。"
        ],
        "title": "南中送北使二首 二",
        "id": "798dd3aa-d668-407d-af17-9bc0c998ec6a"
    },
    {
        "author": "张说",
        "paragraphs": [
            "绝镇功难立，悬军命匪轻。",
            "复承迁相後，弥重任贤情。",
            "将起神仙地，才称礼乐英。",
            "长心堪系虏，短语足论兵。",
            "日授休门法，星教置阵名。",
            "龙泉恩已着，燕颔相终成。",
            "月窟穷天远，河源入塞清。",
            "老天操别翰，承旨颂升平。"
        ],
        "title": "送赵顺直郎中赴安西副大都督",
        "id": "863e2d68-af9b-41ce-a110-ba80ee8a2bc0"
    },
    {
        "author": "张说",
        "paragraphs": [
            "求友殊损益，行道异穷申。",
            "缀我平生气，吐赠薄游人。",
            "结恩事明主，忍爱远辞亲。",
            "色丽成都俗，膏腴蜀水滨。",
            "如何从宦子，坚白共缁磷。",
            "日月千龄旦，河山万族春。",
            "怀铅书瑞府，横草事边尘。",
            "不及安人吏，能令王化淳。"
        ],
        "title": "送宋休远之蜀任",
        "id": "a5b2259e-8988-4ec4-8bd1-31e12a2a6c2d"
    },
    {
        "author": "张说",
        "paragraphs": [
            "远莅长沙渚，欣逢贾谊才。",
            "江山疲应接，风日复晴开。",
            "江树云间断，湘山水上来。",
            "近洲朝鹭集，古戍夜猿哀。",
            "岸杼含苍捄，河蒲秀紫台。",
            "月余偏地赏，心尽故人杯。",
            "自我违京洛，嗟君此泝洄。",
            "容华因别老，交旧与年颓。",
            "梦见长安陌，朝宗实盛哉。"
        ],
        "title": "岳州别梁六入朝",
        "id": "7093fd5c-e451-48e4-b4ff-f462c22a8f17"
    },
    {
        "author": "张说",
        "paragraphs": [
            "城外宵钟敛，闺中曙火残。",
            "朝光曜庭雪，宿冻聚池寒。",
            "正色临厅事，疑词定笔端。",
            "除苛囹圄息，伐枳吏人宽。",
            "河内功犹浅，淮阳疾未安。",
            "镜中星髪变，顿使世情阑。"
        ],
        "title": "相州冬日早衙",
        "id": "dc9f8eae-15d1-4281-9c51-9f5b69f576e4"
    },
    {
        "author": "张说",
        "paragraphs": [
            "水国何辽旷，风波遂极天。",
            "西江三纪合，南浦二湖连。",
            "危堞临清境，烦忧暂豁然。",
            "九围观掌内，万象阅眸前。",
            "日去长沙渚，山横云梦田。",
            "汀葭变秋色，津树入寒烟。",
            "潜穴探灵诡，浮生揖圣仙。",
            "至今人不见，迹灭事空传。"
        ],
        "title": "岳州西城",
        "id": "4bc82e62-b5ca-4442-b12f-559b3425b1d4"
    },
    {
        "author": "张说",
        "paragraphs": [
            "画作飞凫艇，双双竞拂流。",
            "低装山色变，急棹水华浮。",
            "土尚三闾俗，江传二女游。",
            "齐歌迎孟姥，独舞送阳侯。",
            "鼓发南湖溠，标争西驿楼。",
            "并驱常诧速，非畏日光遒。"
        ],
        "title": "岳州观竞渡",
        "id": "141c2c9c-d642-4188-b7fc-0939eceed0e8"
    },
    {
        "author": "张说",
        "paragraphs": [
            "留侯封万户，园令寿千金。",
            "本为成王业，初由赋上林。",
            "繁荣安足恃，霜露递相寻。",
            "鸟哭楚山外，猿啼湘水阴。",
            "梦中城阙近，天畔海云深。",
            "空对忘忧酌，离忧不去心。"
        ],
        "title": "对酒行巴陵作",
        "id": "192c44aa-ba73-4533-8289-991da168a7ba"
    },
    {
        "author": "张说",
        "paragraphs": [
            "杞梓滞江滨，光华向日新。",
            "难兄金作友，媚子玉为人。",
            "山水含秋兴，池亭借善邻。",
            "檐松风送静，院竹鸟来驯。",
            "翠斝吹黄菊，琱盘鲙紫鳞。",
            "缓歌将醉舞，为拂绣衣尘。"
        ],
        "title": "岳州宴姚绍之",
        "id": "ca7a85bf-1dd4-47a5-87b6-010e77b5b017"
    },
    {
        "author": "张说",
        "paragraphs": [
            "摇落长年叹，蹉跎远宦心。",
            "北风嘶代马，南浦宿阳禽。",
            "佳此黄花酌，酣余白首吟。",
            "凉云霾楚望，蒙雨蔽荆岑。",
            "登眺思清景，谁将眷浊阴。",
            "钓歌出江雾，樵唱入山林。",
            "鱼以嘉名采，木为美材侵。",
            "大道由中悟，逍遥匪外寻。",
            "参佐多君子，词华妙赏音。",
            "留题洞庭观，望古意何深。"
        ],
        "tags": [
            "洞庭湖"
        ],
        "title": "岳州九日宴道观西阁",
        "id": "d1b80b56-eedc-418a-aeb2-30ed70563622"
    },
    {
        "author": "张说",
        "paragraphs": [
            "水国生秋草，离居再及瓜。",
            "山川临洞穴，风日望长沙。",
            "物土南州异，关河北信赊。",
            "日昏闻怪鸟，地热见修虵。",
            "远人梦归路，瘦马嘶去家。",
            "正有江潭月，徘徊恋九华。"
        ],
        "title": "岳州作",
        "id": "f1f01288-1b08-48a8-8a82-2ef23fac71b7"
    },
    {
        "author": "张说",
        "paragraphs": [
            "平湖晓望分，仙峤气氛氲。",
            "鼓枻乘清渚，寻峰弄白云。",
            "江寒天一色，日静水重纹。",
            "树坐参猿啸，沙行入鹭羣。",
            "缘源斑筱密，罥径绿萝纷。",
            "洞穴传虚应，枫林觉自熏。",
            "双童有灵药，愿取献明君。"
        ],
        "tags": [
            "洞庭湖"
        ],
        "title": "游洞庭湖",
        "id": "362ff17d-e5ce-45cb-b273-c23651772264"
    },
    {
        "author": "张说",
        "paragraphs": [
            "日出洞庭水，春山挂断霞。",
            "江涔相映发，卉木共纷华。",
            "湘戍南浮阔，荆关北望赊。",
            "湖阴窥魍魉，丘势辨巴蛇。",
            "岛户巢为馆，渔人艇作家。",
            "自怜心问景，三岁客长沙。"
        ],
        "tags": [
            "洞庭湖"
        ],
        "title": "巴丘春作",
        "id": "0133ca9a-89ec-4317-87c0-4f9ab2af8ee4"
    },
    {
        "author": "张说",
        "paragraphs": [
            "炎洲苦三伏，永日卧孤城。",
            "赖此闲庭夜，萧条夜月明。",
            "独歌还太息，幽感见余声。",
            "江近鹤时呌，山深猿屡鸣。",
            "息心观有欲，弃知返无名。",
            "五十知天命，吾其达此生。"
        ],
        "title": "岳州夜坐",
        "id": "80dc2409-d246-45b6-a2ed-85e575ab7bdf"
    },
    {
        "author": "张说",
        "paragraphs": [
            "念别㴩湖去，浮舟更一临。",
            "千峰出浪险，万木抱烟深。",
            "南郡延恩渥，东山恋宿心。",
            "露花香欲醉，时鸟啭余音。",
            "涉趣皆留赏，无奇不徧寻。",
            "莫言山水间，幽意在鸣琴。"
        ],
        "title": "别㴩湖",
        "id": "fb99e167-6931-4251-9270-0b0bf5616302"
    },
    {
        "author": "张说",
        "paragraphs": [
            "尔家叹穷鸟，吾族赋归田。",
            "莫道荣枯异，同嗟世网牵。",
            "黄陵浮汨渚，青草会湘川。",
            "去国逾三岁，兹山老二年。",
            "寒鸮鸣舍下，昏虎卧篱前。",
            "客泪堪斑竹，离亭欲赠荃。",
            "放言久无次，触兴感成篇。"
        ],
        "title": "伯奴边见归田赋因投赵侍御",
        "id": "a1f2c713-612e-4d82-8dd7-8c8d2804ea5a"
    },
    {
        "author": "张说",
        "paragraphs": [
            "流落经荒外，逍遥此梵宫。",
            "云峰吐月白，石壁淡烟红。",
            "宝塔灵仙涌，悬龛造化功。",
            "天香涵竹气，虚呗引松风。",
            "檐牖飞花入，廊房激水通。",
            "猿鸣知谷静，鱼戏辨江空。",
            "静默将何贵，惟应心境同。"
        ],
        "title": "清远江峡山寺",
        "id": "642951c0-7c42-4816-b704-bed74f385bd9"
    },
    {
        "author": "张说",
        "paragraphs": [
            "东北春风至，飘飘带雨来。",
            "拂黄先变柳，点素早惊梅。",
            "树蔼悬书阁，烟含作赋台。",
            "河鱼未上冻，江蛰已闻雷。",
            "美人宵梦着，金屏曙不开。",
            "无缘一启齿，空酌万年杯。"
        ],
        "title": "春雨早雷",
        "id": "9786bece-644a-42cc-9835-826a4ba3af3c"
    },
    {
        "author": "张说",
        "paragraphs": [
            "穷冬万花匝，永夜百忧攒。",
            "危戍临江火，空斋入雨寒。",
            "断猿知屡别，嘶鴈觉虚弹。",
            "心对炉灰死，颜随庭树残。",
            "旧恩怀未报，倾胆镜中看。"
        ],
        "title": "闻雨",
        "id": "ac03285d-80c4-472f-8d6e-959166125761"
    },
    {
        "author": "张说",
        "paragraphs": [
            "陈焦心息尽，死意不期生。",
            "何幸光华旦，流人归上京。",
            "愁将网共解，服与代俱明。",
            "复是三阶正，还逢四海平。",
            "谁能定礼乐，为国着功成。"
        ],
        "title": "赦归在道中作",
        "id": "120201c1-1410-4a74-9e69-72d689f979de"
    },
    {
        "author": "张说",
        "paragraphs": [
            "东汉兴唐历，南河复禹谋。",
            "宁知瘴疠地，生入帝皇州。",
            "雷雨苏虫蛰，春阳放鷽鸠。",
            "洄沿炎海畔，登降闽山陬。",
            "岭路分中夏，川源得上流。",
            "见花便独笑，看草即忘忧。",
            "自始居重译，天星已再周。",
            "乡关绝归望，亲戚不相求。",
            "弃杖枯还植，穷鳞涸更浮。",
            "道消黄鹤去，运启白驹留。",
            "江妾晨炊黍，津童夜棹舟。",
            "盛明良可遇，莫後洛城游。"
        ],
        "title": "喜度岭",
        "id": "4ca392e5-dfb8-4386-921c-0b6dc6abf9a0"
    },
    {
        "author": "张说",
        "paragraphs": [
            "天德平无外，关门东复西。",
            "不将千里隔，何用一丸泥。"
        ],
        "title": "奉和圣制潼关口号应制",
        "id": "079ce365-2d9b-4ca8-a8d0-6610c9552857"
    },
    {
        "author": "张说",
        "paragraphs": [
            "乐奏天恩满，杯来秋兴高。",
            "更蒙萧相国，对席饮醇醪。"
        ],
        "title": "奉萧令嵩酒幷诗",
        "id": "6748a93d-2047-4c93-a2bf-b0a63186ceb8"
    },
    {
        "author": "张说",
        "paragraphs": [
            "圣德垂甘露，天章下大风。",
            "又乘黄阁赏，愿作黑头公。"
        ],
        "title": "奉宇文黄门融酒",
        "id": "ac670df7-5a42-46d9-b756-a99da3f90ff1"
    },
    {
        "author": "张说",
        "paragraphs": [
            "西掖恩华降，南宫命席阑。",
            "讵知鸡树後，更接凤池欢。"
        ],
        "title": "奉裴中书光庭酒",
        "id": "ad46b11e-f3a1-4a89-942b-3e9e8f96c0bc"
    },
    {
        "author": "张说",
        "paragraphs": [
            "秋阴士多感，雨息夜无尘。",
            "清樽宜明月，复有平生人。"
        ],
        "title": "清夜酌",
        "id": "038112c9-7c9c-4cf5-9511-85b6032a011f"
    },
    {
        "author": "张说",
        "paragraphs": [
            "醉後乐无极，弥胜未醉时。",
            "动容皆是舞，出语总成诗。"
        ],
        "title": "醉中作",
        "id": "491c51fa-7f8f-4a59-b9c2-aedaf2b3add9"
    },
    {
        "author": "张说",
        "paragraphs": [
            "今日此相送，明年此相待。",
            "天上客星回，知君渡东海。"
        ],
        "title": "送梁知微渡海东",
        "id": "298eebb4-4352-4e21-9c0e-257c570c1e43"
    },
    {
        "author": "张说",
        "paragraphs": [
            "真人降紫气，邀我丹田宫。",
            "远寄双飞舄，飞飞不碍空。"
        ],
        "title": "寄刘道士舃",
        "id": "d506b4fe-8601-4518-a5c9-2f5fede55b71"
    },
    {
        "author": "张说",
        "paragraphs": [
            "大师捐世去，空余法力在。",
            "远寄无碍香，心随到南海。"
        ],
        "title": "书香能和尚塔",
        "id": "94c1c696-51ac-40ad-acd2-ffb47f654b8d"
    },
    {
        "author": "张说",
        "paragraphs": [
            "即今三伏尽，尚自在临邛。",
            "归途千里外，秋月定相逢。"
        ],
        "title": "被使在蜀",
        "id": "5227d95f-56ff-4728-82a5-aeacff85383a"
    },
    {
        "author": "张说",
        "paragraphs": [
            "蜀地寒犹暖，正朝发早梅。",
            "偏惊万里客，已复一年来。"
        ],
        "title": "正朝摘梅",
        "id": "558ffb46-5d66-4900-a1a9-08faaa1114de"
    },
    {
        "author": "张说",
        "paragraphs": [
            "客心争日月，来往预期程。",
            "秋风不相待，先至洛阳城。"
        ],
        "tags": [
            "抒情",
            "秋风"
        ],
        "title": "蜀道後期",
        "id": "5c206849-80c6-4994-a9bb-8dde5aa5cd18"
    },
    {
        "author": "张说",
        "paragraphs": [
            "去国年方晏，愁心转不堪。",
            "离人与江水，终日向西南。"
        ],
        "title": "广州江中作",
        "id": "7448d60f-4828-410b-be11-d9b5c5f0163a"
    },
    {
        "author": "张说",
        "paragraphs": [
            "实相归悬解，虚心暗在通。",
            "澄江明月内，应是色成空。"
        ],
        "title": "江中诵经",
        "id": "f3c77faa-1a12-435b-9e98-6d864de22597"
    },
    {
        "author": "张说",
        "paragraphs": [
            "危石江中起，孤云岭上还。",
            "相逢皆得意，何处是乡关。"
        ],
        "title": "江中遇黄领子刘隆",
        "id": "f7d12b31-49b4-4905-ad8f-a3e0d7e6afb2"
    },
    {
        "author": "张说",
        "paragraphs": [
            "故岁今宵尽，新年明旦来。",
            "愁心随斗柄，东北望春回。"
        ],
        "title": "钦州守岁",
        "id": "696b11f5-3f54-47be-91e1-5f80ca2db4f1"
    },
    {
        "author": "张说",
        "paragraphs": [
            "夜风吹醉舞，庭户对酣歌。",
            "愁逐前年少，欢迎今岁多。"
        ],
        "title": "岳州守岁二首 一",
        "id": "9ee5d854-7170-47b5-aaa8-d52965765e0c"
    },
    {
        "author": "张说",
        "paragraphs": [
            "桃枝堪辟恶，爆竹好惊眠。",
            "歌舞留今夕，犹言惜旧年。"
        ],
        "title": "岳州守岁二首 二",
        "id": "0bfbf6d1-ee07-4a90-a6e1-60a3541f60eb"
    },
    {
        "author": "张说",
        "paragraphs": [
            "今岁元日乐，不谢往年春。",
            "知向来心道，谁为昨夜人。"
        ],
        "title": "元朝",
        "id": "00aa4574-beb2-4a98-b3db-830f8442770b"
    },
    {
        "author": "张说",
        "paragraphs": [
            "耗磨传兹日，纵横道未宜。",
            "但令不忌醉，翻是乐无为。"
        ],
        "title": "耗磨日饮二首 一",
        "id": "7983a68a-b434-4af0-a855-2e296aa658e3"
    },
    {
        "author": "张说",
        "paragraphs": [
            "上月今朝减，流传耗磨辰。",
            "还将不事事，同醉俗中人。"
        ],
        "title": "耗磨日饮二首 二",
        "id": "dd1e5cdb-fdad-4a11-a994-ab2be03a7f47"
    },
    {
        "author": "张说",
        "paragraphs": [
            "春来半月度，俗忌一时闲。",
            "不酌他乡酒，惟堪对楚山。"
        ],
        "title": "耗磨日饮",
        "id": "07679001-c11e-4ba3-84e8-abd569408298"
    },
    {
        "author": "张说",
        "paragraphs": [
            "家居洛阳下，举目见嵩山。",
            "刻作茱萸节，情生造化间。"
        ],
        "title": "九日进茱萸山诗五首 一",
        "id": "040c35ef-c7ac-4f3d-912a-14df1c1d7fef"
    },
    {
        "author": "张说",
        "paragraphs": [
            "黄花宜泛酒，青岳好登高。",
            "稽首明廷内，心为天下劳。"
        ],
        "title": "九日进茱萸山诗五首 二",
        "id": "69c804b2-a045-46ed-8d81-f79bbe4c6460"
    },
    {
        "author": "张说",
        "paragraphs": [
            "菊酒携山客，萸囊系牧童。",
            "路疑随大隗，心似问鸿蒙。"
        ],
        "title": "九日进茱萸山诗五首 三",
        "id": "fb155458-97a1-4501-92a4-8ed5e7e16696"
    },
    {
        "author": "张说",
        "paragraphs": [
            "九日重阳数，三秋万实成。",
            "时来谒轩后，罢去坐蓬瀛。"
        ],
        "title": "九日进茱萸山诗五首 四",
        "id": "2f1c94af-0a17-487b-b6f3-3682d7c41713"
    },
    {
        "author": "张说",
        "paragraphs": [
            "晚节欢重九，高山上五千。",
            "醉中知遇圣，梦里见寻仙。"
        ],
        "title": "九日进茱萸山诗五首 五",
        "id": "843ba2b5-e612-4720-97c5-a81e1e43599a"
    },
    {
        "author": "张说",
        "paragraphs": [
            "白首看黄叶，徂颜复几何。",
            "空惭棠树下，不见政成歌。"
        ],
        "title": "岳州看黄叶",
        "id": "c85a05da-3863-4ff6-8ec4-4fc9f32be0ea"
    },
    {
        "author": "张说",
        "paragraphs": [
            "狱中生白发，岭外罢红颜。",
            "古来相送处，凡得几人还。"
        ],
        "title": "岭南送使二首 一",
        "id": "d27c1e19-1d48-4015-bd16-fb4bf273ef20"
    },
    {
        "author": "张说",
        "paragraphs": [
            "万里投荒裔，来时不见亲。",
            "一朝成白首，看取报家人。"
        ],
        "title": "岭南送使二首 二",
        "id": "6c1910f3-ed7b-48f9-9b7c-3539b7cbd69f"
    },
    {
        "author": "张说",
        "paragraphs": [
            "董氏娇娆性，多为窈窕名。",
            "人随秋月落，韵入捣衣声。"
        ],
        "title": "伤妓人董氏四首 一",
        "id": "5a8a3ef4-3362-4393-be41-9eb55e920b75"
    },
    {
        "author": "张说",
        "paragraphs": [
            "粉蘂粘妆簏，金花竭翠条。",
            "夜台无戏伴，魂影向谁娇。"
        ],
        "title": "伤妓人董氏四首 二",
        "id": "93363b6c-616d-4948-b066-ddfdffafebb7"
    },
    {
        "author": "张说",
        "paragraphs": [
            "旧亭红粉阁，宿处白云关。",
            "春日双飞去，秋风独不还。"
        ],
        "title": "伤妓人董氏四首 三",
        "id": "c0c2287d-651f-404b-a250-4fc0e81752d5"
    },
    {
        "author": "张说",
        "paragraphs": [
            "舞席沾残粉，歌梁委旧尘。",
            "独伤窗里月，不见帐中人。"
        ],
        "title": "伤妓人董氏四首 四",
        "id": "e9033c0f-261b-4846-b7e1-888236217900"
    },
    {
        "author": "张说",
        "paragraphs": [
            "三月时将尽，空房妾独居。",
            "蛾眉愁自结，鬓髪没情梳。"
        ],
        "title": "三月闺怨",
        "id": "d404d2b5-2912-4a07-b5c3-18dad54c2c5b"
    },
    {
        "author": "张说",
        "paragraphs": [
            "汉兵出顿金微，照日光明铁衣。",
            "百里火旛焰焰，千行云骑霏霏。",
            "蹙踏辽河自竭，鼓噪燕山可飞。",
            "正属四方朝贺，端知万舞皇威。"
        ],
        "title": "破陈乐词二首 一",
        "id": "ab916ad3-0429-4762-8124-61f7b09dc34d"
    },
    {
        "author": "张说",
        "paragraphs": [
            "少年胆气凌云，共许骁雄出羣。",
            "匹马城西挑战，单刀蓟北从军。",
            "一鼓鲜卑送款，五饵单于解纷。",
            "誓欲成名报国，羞将开合论勋。"
        ],
        "title": "破陈乐词二首 二",
        "id": "c81d9630-4b23-4d3f-a578-56887e0059fb"
    },
    {
        "author": "张说",
        "paragraphs": [
            "万玉朝宗凤扆，千金率领龙媒。",
            "眄鼓凝骄躞蹀，听歌弄影徘徊。"
        ],
        "title": "舞马词六首 一",
        "id": "abfdc954-18b9-48f4-a173-a0f2709fd5fe"
    },
    {
        "author": "张说",
        "paragraphs": [
            "天鹿遥征卫叔，日龙上借羲和。",
            "将共两骖争舞，来随八骏齐歌。"
        ],
        "title": "舞马词六首 二",
        "id": "626219e4-cb9f-4c7f-8024-e023efa007c5"
    },
    {
        "author": "张说",
        "paragraphs": [
            "彩旄八佾成行，时龙五色因方。",
            "屈膝衔杯赴节，倾心献寿无疆。"
        ],
        "title": "舞马词六首 三",
        "id": "b3ac7b6b-af04-4966-a1cc-91933788e526"
    },
    {
        "author": "张说",
        "paragraphs": [
            "帝皁龙驹沛艾，星兰骥子权奇。",
            "腾倚骧洋应节，繁骄接迹不移。"
        ],
        "title": "舞马词六首 四",
        "id": "35226c69-1cdd-4f8a-a7f7-6b77702b2a1a"
    },
    {
        "author": "张说",
        "paragraphs": [
            "二圣先天合德，羣灵率土可封。",
            "击石骖驔紫燕，摐金顾步苍龙。"
        ],
        "title": "舞马词六首 五",
        "id": "2c1ab8c1-d16f-41a8-a519-31bda2d014a4"
    },
    {
        "author": "张说",
        "paragraphs": [
            "圣君出震应箓，神马浮河献图。",
            "足踏天庭鼓舞，心将帝乐踌蹰。"
        ],
        "title": "舞马词六首 六",
        "id": "ca663822-6301-41b9-a95b-b8b43983194d"
    },
    {
        "author": "张说",
        "paragraphs": [
            "青郊上巳艳阳年，紫禁皇游祓渭川。",
            "幸得欢娱承湛露，心同草树乐春天。"
        ],
        "title": "奉和三日祓禊渭滨应制",
        "id": "3d38ed24-9e7c-46ea-916b-b8b4b3f4fb94"
    },
    {
        "author": "张说",
        "paragraphs": [
            "林间艳色骄天马，苑里秾华伴丽人。",
            "愿逐南风飞帝席，年年含笑舞青春。"
        ],
        "title": "桃花园马上应制",
        "id": "254582ef-ba23-496d-817b-dcf8c42ddcd5"
    },
    {
        "author": "张说",
        "paragraphs": [
            "西京上相出扶阳，东郊别业好池塘。",
            "自非仁智符天赏，安能日月共回光。"
        ],
        "title": "奉和圣制幸韦嗣立山庄应制",
        "id": "7afb1b97-846c-4398-8049-a908a2476656"
    },
    {
        "author": "张说",
        "paragraphs": [
            "池如明镜月华开，山学香炉云气来。",
            "神藻飞为鹡鸰赋，仙声扬出凤皇台。"
        ],
        "title": "奉和圣制同玉真公主游大哥山池题石壁",
        "id": "25836f25-4af5-4009-93e4-f48be67950c8"
    },
    {
        "author": "张说",
        "paragraphs": [
            "花蕚楼前雨露新，长安城里太平人。",
            "龙衔火树千重焰，鸡踏莲花万岁春。"
        ],
        "title": "十五日夜御前口号踏歌词二首 一",
        "id": "c5c65835-25f2-49bc-87ae-5372346c2016"
    },
    {
        "author": "张说",
        "paragraphs": [
            "帝宫三五戏春台，行雨流风莫妬来。",
            "西域灯轮千影合，东华金阙万重开。"
        ],
        "title": "十五日夜御前口号踏歌词二首 二",
        "id": "8f128d34-a677-48f2-a6f0-24ce76c3b3b1"
    },
    {
        "author": "张说",
        "paragraphs": [
            "摩遮本出海西胡，琉璃宝服紫髯胡。",
            "闻道皇恩遍宇宙，来将歌舞助欢娱。"
        ],
        "title": "苏摩遮五首 一",
        "id": "d6ca44f5-898b-451f-910d-8b49eec10403"
    },
    {
        "author": "张说",
        "paragraphs": [
            "绣装帕额宝花冠，夷歌骑舞借人看。",
            "自能激水成阴气，不虑今年寒不寒。"
        ],
        "title": "苏摩遮五首 二",
        "id": "adb81343-e10f-4150-afaf-0864a89ff97b"
    },
    {
        "author": "张说",
        "paragraphs": [
            "腊月凝阴积帝台，豪歌急鼓送寒来。",
            "油囊取得天河水，将添上寿万年杯。"
        ],
        "title": "苏摩遮五首 三",
        "id": "7a4d335a-3221-48e1-9141-f190de48cc29"
    },
    {
        "author": "张说",
        "paragraphs": [
            "寒气宜人最可怜，故将寒水散庭前。",
            "惟愿圣君无限寿，长取新年续旧年。"
        ],
        "title": "苏摩遮五首 四",
        "id": "a67b9ca0-1db4-446e-ad63-5d8b66b64087"
    },
    {
        "author": "张说",
        "paragraphs": [
            "昭成皇后帝家亲，荣乐诸人不比伦。",
            "往日霜前花委地，今年雪後树逢春。"
        ],
        "title": "苏摩遮五首 五",
        "id": "11b1c7b3-37eb-4adb-8d67-80214c5eecaf"
    },
    {
        "author": "张说",
        "paragraphs": [
            "暮春三月日重三，春水桃花满禊潭。",
            "广乐逶迤天上下，仙舟摇衍镜中酣。"
        ],
        "title": "三月三日定昆池奉和萧令得潭字韵",
        "id": "eb8d87e1-66d8-42ec-96d0-2bf8c8977178"
    },
    {
        "author": "张说",
        "paragraphs": [
            "平湖一望上连天，林景千寻下洞泉。",
            "忽惊水上光华满，疑是乘舟到日边。"
        ],
        "tags": [
            "洞庭湖"
        ],
        "title": "和尹从事懋泛洞庭",
        "id": "d66bbafe-3ce1-4eb0-a641-a43200c68809"
    },
    {
        "author": "张说",
        "paragraphs": [
            "巴陵一望洞庭秋，日见孤峰水上浮。",
            "闻道神仙不可接，心随湖水共悠悠。"
        ],
        "tags": [
            "洞庭湖",
            "送别"
        ],
        "title": "送梁六自洞庭山作",
        "id": "c81528b6-c58c-4e04-a337-a714fdd8cf94"
    },
    {
        "author": "张说",
        "paragraphs": [
            "山庭迥迥面长川，江树重重极远烟。",
            "形影相追高翥鸟，心肠倂断北风船。"
        ],
        "title": "同赵侍御望归舟",
        "id": "f09aa13a-9059-4e7d-831d-3c313ab44069"
    },
    {
        "author": "张说",
        "paragraphs": [
            "去年寒食洞庭波，今年寒食襄阳路。",
            "不辞着处寻山水，秪畏还家落春暮。"
        ],
        "tags": [
            "洞庭湖"
        ],
        "title": "襄阳路逢寒食",
        "id": "c35271cf-b6d2-4618-85fb-085966fdab8d"
    },
    {
        "author": "张说",
        "paragraphs": [
            "方如棋局，圆如棋子。",
            "动如棋生，静如棋死。"
        ],
        "title": "咏方圆动静示李泌",
        "id": "0f6dc36a-219d-4c16-909c-e27d6af78407"
    },
    {
        "author": "张均",
        "paragraphs": [
            "客来已两春，更瞻韶光早。",
            "花鸟既环合，江山复骈抱。",
            "楼形写北潭，堞势凌青岛。",
            "白云谢归鴈，驰怀洛阳道。"
        ],
        "title": "和尹懋登南楼",
        "id": "d05891a1-7d4b-4589-997f-54624d59456d"
    },
    {
        "author": "张均",
        "paragraphs": [
            "离忧耿未和，春虑忽蹉跎。",
            "择木猿知去，寻泥燕独过。",
            "惊花飜霁日，垂柳拂烟波。",
            "激意屡怡赏，无如乡念何。"
        ],
        "title": "江上逢春",
        "id": "183a10e7-fb03-47fc-9c8b-6353795dbdd1"
    },
    {
        "author": "张均",
        "paragraphs": [
            "客心惊暮序，宾鴈下沧洲。",
            "共赏重阳节，言寻戏马游。",
            "湖风扶戍柳，江雨暗山楼。",
            "且酌东篱酒，聊祛南国忧。"
        ],
        "title": "九日巴丘登高",
        "id": "e27eea95-87c4-4875-bc83-ab64f9766158"
    },
    {
        "author": "张均",
        "paragraphs": [
            "远水沈西日，寒沙聚夜鸥。",
            "平湖乘月满，飞棹接星流。",
            "黄叶鸣凄吹，苍葭扫暗洲。",
            "愿移沧浦赏，归待颍川游。"
        ],
        "title": "和尹懋秋夜游㴩湖二首 一",
        "id": "68353013-d25d-4a71-afd9-d0e5d88e5e1c"
    },
    {
        "author": "张均",
        "paragraphs": [
            "湾潭幽意深，杳霭涌寒岑。",
            "石痕秋水落，岚气夕阳沈。",
            "澄彻天为底，渊玄月作心。",
            "青溪非大隐，归弄白云浔。"
        ],
        "title": "和尹懋秋夜游㴩湖二首 二",
        "id": "3d7f64dc-3b06-46d2-8616-18435b5e44c9"
    },
    {
        "author": "张均",
        "paragraphs": [
            "晚景寒鸦集，秋风旅鴈归。",
            "水光浮日出，霞彩暎江飞。",
            "洲白芦花吐，园红柿叶稀。",
            "长沙卑湿地，九月未成衣。"
        ],
        "title": "岳阳晚景",
        "id": "491c8a76-3c01-4b0b-9184-a2b95f1fb7de"
    },
    {
        "author": "张均",
        "paragraphs": [
            "瘴江西去火为山，炎徼南穷鬼作关。",
            "从此更投人境外，生涯应在有无间。"
        ],
        "title": "流合浦岭外作",
        "id": "d04f138b-14ce-4b40-9d78-ef385648a345"
    },
    {
        "author": "张垍",
        "paragraphs": [
            "郡馆临清赏，开扃坐白云。",
            "讼虚棠户曙，观静竹檐曛。",
            "悬榻迎宾下，趋庭学礼闻。",
            "风传琴上意，遥向日华纷。"
        ],
        "title": "奉和岳州山城",
        "id": "491b140f-eff7-4107-892e-b8f40570cecd"
    },
    {
        "author": "韦嗣立",
        "paragraphs": [
            "幽谷杜陵边，风烟别几年。",
            "偶来伊水曲，溪嶂觉依然。",
            "傍浦怜芳树，寻崖爱绿泉。",
            "岭云随马足，山鸟向人前。",
            "地合心俱静，言因理自玄。",
            "短才叨重寄，尸禄愧妨贤。",
            "每挹挂冠侣，思从初服旋。",
            "稻粱仍欲报，岁月坐空捐。",
            "助岳无纤块，输溟谢末涓。",
            "还悟北辕失，方求南涧田。"
        ],
        "title": "偶游龙门北溪忽怀骊山别业因以言志示弟淑奉呈诸大僚",
        "id": "35d4384e-fcc6-4588-b532-52566c856488"
    },
    {
        "author": "韦嗣立",
        "paragraphs": [
            "层观远沈沈，鸾旗九日临。",
            "帷宫压水岸，步辇入烟岑。",
            "枝上萸新采，樽中菊始斟。",
            "愿陪欢乐事，长与岁时深。"
        ],
        "title": "奉和九日幸临渭亭登高应制得深字",
        "id": "76d4eee0-1214-4964-a126-490d1fb54268"
    },
    {
        "author": "韦嗣立",
        "paragraphs": [
            "茂先王佐才，作牧楚江隈。",
            "登楼正欲赋，复遇仲宣来。",
            "黄鹄飞将远，雕龙文为开。",
            "宁知昔联事，听曲有余哀。"
        ],
        "title": "奉和张岳州王潭州别诗二首 一",
        "id": "667e8b3a-fdbc-45c6-ab3e-04dd6f31bfe4"
    },
    {
        "author": "韦嗣立",
        "paragraphs": [
            "昔时陪二贤，缨冕会神仙。",
            "一去驰江海，相逢共播迁。",
            "无因千里驾，忽覩四愁篇。",
            "览讽欢何已，欢终徒怆然。"
        ],
        "title": "奉和张岳州王潭州别诗二首 二",
        "id": "dcd40c3f-9460-4f6a-99bb-45809579fb32"
    },
    {
        "author": "韦嗣立",
        "paragraphs": [
            "主第岩扃架鹊桥，天门阊阖降鸾镳。",
            "历乱旌旗转云树，参差台榭入烟霄。",
            "林间花杂平阳舞，谷里莺和弄玉箫。",
            "已陪沁水追欢日，行奉茅山访道朝。"
        ],
        "title": "奉和初春幸太平公主南庄应制",
        "id": "ef539abc-b6bf-49fc-a49a-be7df5eb902e"
    },
    {
        "author": "韦嗣立",
        "paragraphs": [
            "栖闲有愚谷，好事枉朝轩。",
            "树接前驱拥，岩传後骑喧。",
            "褰帘出野院，植杖候柴门。",
            "既拂林下席，仍携池上樽。",
            "深期契幽赏，实谓展欢言。",
            "末眷诚未易，佳游时更敦。",
            "俄看啸俦侣，各已共飞鶱。",
            "延睇尽朝日，长怀通夜魂。",
            "空闻岸竹动，徒见浦花繁。",
            "多愧春莺曲，相求意独存。"
        ],
        "title": "自汤还都经龙门北溪赠张左丞崔礼部崔光禄",
        "id": "8461b4b5-f9b8-416f-b654-04824aa9a0e4"
    },
    {
        "author": "韦嗣立",
        "paragraphs": [
            "亭伯负高名，羽仪称上京。",
            "魏珠能烛乘，秦璧许连城。",
            "六月飞将远，三冬学已精。",
            "洛阳推贾谊，江夏贵黄琼。",
            "推演中都术，旋参河尹声。",
            "累迁登御府，移拜践名卿。",
            "庭聚歌钟丽，门罗棨戟荣。",
            "鹦杯飞广席，兽火列前楹。",
            "散诞林园意，殷勤敬爱情。",
            "无容抱衰疾，良宴每招迎。",
            "契得心逾重，言忘道益真。",
            "相勖忠义节，共谈词赋英。",
            "雕虫曾靡弃，白凤已先鸣。",
            "光接神愈骇，音来味不成。",
            "短歌甘自思，鸿藻弥难清。",
            "东里方希润，西河敢窃明。",
            "厚诬空见迫，丧德岂无诚。",
            "端守宫闱地，寒烟朝暮平。",
            "顾才无术浅，怀器识忧盈。",
            "月下对云阙，风前闻夜更。",
            "昌年虽共偶，欢会此难幷。",
            "为怜漳浦曲，沈痼有刘桢。"
        ],
        "title": "酬崔光禄冬日述怀赠答",
        "id": "f5ccb8b1-eba5-4084-ae01-bf5aa91a077e"
    },
    {
        "author": "韦嗣立",
        "paragraphs": [
            "乘春祓禊逐风光，扈跸陪銮渭渚傍。",
            "还笑当时水滨老，衰年八十待文王。"
        ],
        "title": "上巳日祓禊渭滨应制",
        "id": "d677ca21-32b3-44c8-8c78-bafc28276100"
    },
    {
        "author": "魏奉古",
        "paragraphs": [
            "有美朝为贵，幽寻地自偏。",
            "践临伊水汭，想望灞池边。",
            "是遇皆新赏，兹游若旧年。",
            "藤萝隐路接，杨柳御沟联。",
            "道惬神情王，机忘俗理捐。",
            "遂初诚已重，兼济实为贤。",
            "迹是东山恋，心惟北阙悬。",
            "顾惭经拾紫，多谢赋思玄。",
            "未躧中林步，空承丽藻传。",
            "阳春和已寡，扣寂竟徒然。"
        ],
        "title": "奉酬韦祭酒偶游龙门北溪忽怀骊山别业因以言志示弟淑奉呈诸大僚之作",
        "id": "cec3eb9f-1bb9-4494-b72e-998ee1bf70bf"
    },
    {
        "author": "崔日知",
        "paragraphs": [
            "夙龄秉微尚，中年忽有邻。",
            "以兹山水癖，遂得狎通人。",
            "迨我咸京道，闻君别业新。",
            "岩前窥石镜，河畔踏芳茵。",
            "既怜伊浦绿，复忆灞池春。",
            "连词谢家子，同欢冀野宾。",
            "趣闲鱼共乐，情洽鸟来驯。",
            "讵念昔游者，祇命独留秦。",
            "萧条颖阳恋，冲漠汉阴真。",
            "无由陪胜躅，空此翫书筠。"
        ],
        "title": "奉酬韦祭酒偶游龙门北溪忽怀骊山别业因以言志示弟淑并呈诸大僚之作",
        "id": "1ee8d5c4-8293-4940-8222-1576d891ed4d"
    },
    {
        "author": "崔日知",
        "paragraphs": [
            "弱龄好经籍，披卷即怡然。",
            "覃精四十载，驰骋数千言。",
            "孔壁采遗篆，周韦考绝编。",
            "袁公论剑术，孙子叙兵篇。",
            "鲁史君臣道，姬书日月悬。",
            "从师改炎燠，负笈遍山川。",
            "上异西河夏，中非北海玄。",
            "光荣拾青紫，名价接通贤。",
            "既重万钟乐，宁思二顷田。",
            "长戟同分虎，高冠亚附蝉。",
            "晚怀重虚旷，养志息雕镌。",
            "登高惭思拙，匠物谢情妍。",
            "不慕张平子，宁希王仲宣。",
            "谁谓登龙日，翻成刻鹄年。",
            "循循劳善诱，轧轧思微牵。",
            "琢磨才既竭，钻仰德弥坚。",
            "朽木诚为谕，扪心徒自怜。",
            "终期吞鸟梦，振翼上云烟。",
            "赋成先掷地，词高直掞天。",
            "更执抠衣礼，仍开函丈筵。",
            "雾披槐市蔼，水静璧池圆。",
            "愿逐从风叶，飞舞翰林前。"
        ],
        "title": "冬日述怀奉呈韦祭酒张左丞兰台名贤",
        "id": "e31ab924-a0c9-410d-9a90-7b36deef7918"
    },
    {
        "author": "崔泰之",
        "paragraphs": [
            "关塞临伊水，骊山枕灞川。",
            "俱临隐路侧，同在帝城边。",
            "谢公兼出处，携妓翫林泉。",
            "鸣驺喷梅雪，飞盖曳松烟。",
            "闻琴幽谷里，看[弈]古岩前。",
            "落日低帏帐，归云绕管弦。",
            "叨荣惭北阙，微尚爱东田。",
            "寂寞灰心尽，萧条尘事捐。",
            "朝思登嶃绝，夜梦弄潺湲。",
            "宿怀南涧意，况覩北溪篇。"
        ],
        "title": "奉酬韦嗣立祭酒偶游龙门北溪忽怀骊山别业因以言志示弟淑奉呈诸大僚之作",
        "id": "81232f93-42d2-47be-a714-1cfac8a255f0"
    },
    {
        "author": "崔泰之",
        "paragraphs": [
            "吾族白眉良，才华动洛阳。",
            "观光初入仕，应宿始为郎。",
            "飞萤翫书籍，白凤吐文章。",
            "海卿逾往雅，河尹冠前张。",
            "择材绥鄢郢，殊化被江湘。",
            "高楼临广陌，甲第敞通庄。",
            "列馆邙山下，疏亭洛水傍。",
            "昌年赏丰陌，暇日悦林塘。",
            "衣冠皆秀彦，罗绮尽名倡。",
            "隔岸闻歌度，临池见舞行。",
            "门庭寒变色，棨戟日生光。",
            "穷阴方叆叇，杀气正苍茫。",
            "感时兴盛作，晚岁共多伤。",
            "积德韦丞相，通神张子房。",
            "吟草徧簪绂，逸韵合宫商。",
            "功名守留省，滥迹在文昌。",
            "家园遥可见，台寺近相望。",
            "无庸乘侍谒，有暇共翱翔。",
            "棣华依雁序，竹叶拂鸾觞。",
            "水坐怜秋月，山行弄晚芳。",
            "恩华惭服冕，友爱勖垂堂。",
            "无由报天德，相顾咏时康。"
        ],
        "title": "同光禄弟冬日述怀",
        "id": "aaeee0c3-dc64-4c33-9013-4b5d5823491c"
    },
    {
        "author": "崔泰之",
        "paragraphs": [
            "南庭胡运尽，北斗将星飞。",
            "旗鼓临沙漠，旌旄出洛畿。",
            "关山遶玉塞，烽火映金微。",
            "屡献帷谋策，频承庙胜威。",
            "躞蹀临河骑，逶迤度陇旗。",
            "地脉平千古，天声振九围。",
            "车马生边气，戈鋋驻落晖。",
            "夏近蓬犹转，秋深草木腓。",
            "饯送纡天什，恩荣赐御衣。",
            "伫勒燕然颂，鸣驺计日归。"
        ],
        "title": "奉和圣制送张尚书巡边",
        "id": "c3a4bc98-2179-44ff-9655-2a6155043226"
    },
    {
        "author": "魏知古",
        "paragraphs": [
            "拜门传漏晚，寓直索居时。",
            "昔重安仁赋，今称伯玉诗。",
            "鸳池满不溢，鸡树久逾滋。",
            "夙夜怀山甫，清风咏所思。"
        ],
        "title": "春夜寓直凤阁怀羣公",
        "id": "517d08ab-c3fd-4d70-8a6b-7c0c52922a88"
    },
    {
        "author": "魏知古",
        "paragraphs": [
            "皇舆向洛城，时雨应天行。",
            "丽日登岩送，阴云出野迎。",
            "濯枝林杏发，润叶渚蒲生。",
            "丝入纶言喜，花依锦字明。",
            "微臣忝东观，载笔伫西成。"
        ],
        "title": "奉和春日途中喜雨应诏",
        "id": "513e1820-323e-405a-a3d5-6db10b3403b4"
    },
    {
        "author": "魏知古",
        "paragraphs": [
            "尝闻夏太康，五弟训禽荒。",
            "我后来冬狩，三驱盛礼张。",
            "顺时鹰隼击，讲事武功扬。",
            "奔走未及去，翾飞岂暇翔。",
            "非熊从渭水，瑞翟想陈仓。",
            "此欲诚难纵，兹游不可常。",
            "子云陈羽猎，僖伯谏渔棠。",
            "得失鉴齐楚，仁思念禹汤。",
            "雍熙亮在宥，亭毒匪多伤。",
            "辛甲今为史，虞箴遂孔彰。"
        ],
        "title": "从猎渭川献诗",
        "id": "a704799c-a4ca-455d-b356-6c7a41cf53e3"
    },
    {
        "author": "魏知古",
        "paragraphs": [
            "羽客今何在，空寻伊洛间。",
            "忽闻归苦县，复想入函关。",
            "未作千年别，犹应七日还。",
            "神仙不可见，寂寞返蓬山。"
        ],
        "title": "玄元观寻李先生不遇",
        "id": "14b5cbcd-8b87-46b2-b526-b4bdcfadb0ac"
    },
    {
        "author": "李乂",
        "paragraphs": [
            "远游冒艰阻，深入劳存谕。",
            "春去辞国门，秋还在边戍。",
            "轩车行未返，节序催难驻。",
            "陌上悲转蓬，园中想芳树。",
            "蜀山自纷纠，岷水恒奔注。",
            "临泛多苦怀，登攀寡欢趣。",
            "永夕飞淫雨，崇朝蒸毒雾。",
            "不求绥岭桃，宁美邛乡蒟。",
            "白浪行欲静，骢马何尝驱。",
            "愿接轺斾尘，联翩东北骛。"
        ],
        "title": "招谕有怀赠同行人",
        "id": "31c0802f-6e2b-4b50-9374-52a8c14b78d6"
    },
    {
        "author": "李乂",
        "paragraphs": [
            "水殿临丹籞，山楼绕翠微。",
            "昔游人托乘，今幸帝垂衣。",
            "涧筱缘峰合，岩花逗浦飞。",
            "朝来江曲地，无处不光辉。"
        ],
        "title": "春日侍宴芙蓉园应制",
        "id": "9af7cf29-11ca-43fa-8d90-ed954467f262"
    },
    {
        "author": "李乂",
        "paragraphs": [
            "崖巘万寻悬，居高敞御筵。",
            "行戈疑驻日，步辇若登天。",
            "城阙雾中近，关河云外连。",
            "谬陪登岱驾，欣奉济汾篇。"
        ],
        "title": "奉和登骊山高顶寓目应制",
        "id": "e90b3aa8-8ac4-4de3-947c-10ff1c29ed28"
    },
    {
        "author": "李乂",
        "paragraphs": [
            "桂宫明月夜，兰殿起秋风。",
            "云汉弥年阻，星筵此夕同。",
            "倏来疑有处，旋去已成空。",
            "睿作钧天响，魂飞在梦中。"
        ],
        "title": "奉和七夕两仪殿会宴应制",
        "id": "34a2540b-7690-4b2b-9d18-0bbdbe31c0e7"
    },
    {
        "author": "李乂",
        "paragraphs": [
            "仙跸九成台，香筵万寿杯。",
            "一旬初降雨，二月早闻雷。",
            "叶向朝霁密，花含宿润开。",
            "幸承天泽豫，无使日光催。"
        ],
        "title": "奉和春日游苑喜雨应诏",
        "id": "b95c4772-cdc9-4d19-9bb7-ffdca2ca2fa3"
    },
    {
        "author": "李乂",
        "paragraphs": [
            "上日登楼赏，中天御辇飞。",
            "後庭联舞唱，前席仰恩辉。",
            "睿作风云起，农祥雨雪霏。",
            "幸陪人胜节，长愿奉垂衣。"
        ],
        "title": "奉和人日清晖阁宴羣臣遇雪应制",
        "id": "c0e3f44d-76dd-46cf-90e1-67c9872da25e"
    },
    {
        "author": "李乂",
        "paragraphs": [
            "青阳御紫微，白云下彤闱。",
            "浃壤流天霈，绵区洒帝辉。",
            "水如银度烛，云似玉披衣。",
            "为得因风起，还来就日飞。"
        ],
        "title": "陪幸临渭亭遇雪应制",
        "id": "48d467ba-e879-49b1-a3c5-c2ef10ec33c0"
    },
    {
        "author": "李乂",
        "paragraphs": [
            "望幸纡千乘，登高自九重。",
            "台疑临戏马，殿似接疏龙。",
            "捧箧萸香遍，称觞菊气浓。",
            "更看仙鹤舞，来此庆时雍。"
        ],
        "title": "奉和九日侍宴应制得浓字",
        "id": "bc6585d5-7508-4074-8f18-634d7a467edd"
    },
    {
        "author": "李乂",
        "paragraphs": [
            "初日承归旨，秋风起赠言。",
            "汉珠留道味，江璧返真源。",
            "地出南关远，天回北斗尊。",
            "宁知一柱观，却启四禅门。"
        ],
        "title": "送沙门弘景道俊玄奘还荆州应制",
        "id": "27fe9d0b-b513-45d3-b84a-f438ba9dd879"
    },
    {
        "author": "李乂",
        "paragraphs": [
            "涌塔临玄地，高层瞰紫微。",
            "鸣銮陪帝出，攀橑翊天飞。",
            "庆洽重阳寿，文含列象辉。",
            "小臣叨载笔，欣此颂巍巍。"
        ],
        "title": "奉和九月九日登慈恩寺浮图应制",
        "id": "5618a138-258d-4ebf-8380-5e1bbd4e932b"
    },
    {
        "author": "李乂",
        "paragraphs": [
            "清跸幸禅楼，前驱历御沟。",
            "还疑九日豫，更想六年游。",
            "圣藻辉缨络，仙花缀冕旒。",
            "所欣延亿载，宁祗庆重秋。"
        ],
        "title": "闰九月九日幸总持寺登浮图应制",
        "id": "b318f9fc-a9b8-438b-9c2a-34c042eb24fc"
    },
    {
        "author": "李乂",
        "paragraphs": [
            "紫禁乘宵动，青门访水嬉。",
            "贵游鳣序集，仙女凤楼期。",
            "合宴簪绅满，承恩雨露滋。",
            "北辰还捧日，东馆幸逢时。"
        ],
        "title": "侍宴长宁公主东庄应制",
        "id": "f65f3d6d-da62-453a-bdc1-497931bb8da0"
    },
    {
        "author": "李乂",
        "paragraphs": [
            "制跸乘骊阜，回舆指凤京。",
            "南山四皓谒，西岳两童迎。",
            "云幄临悬圃，霞杯荐赤城。",
            "神明近兹地，何必往蓬瀛。"
        ],
        "tags": [
            "华山"
        ],
        "title": "幸白鹿观应制",
        "id": "ffecb949-9b13-4aaa-9400-1e42b7782107"
    },
    {
        "author": "李乂",
        "paragraphs": [
            "洛渚问吴潮，吴门想洛桥。",
            "夕烟杨柳岸，春水木兰桡。",
            "城邑南楼近，星辰北斗遥。",
            "无因生羽翼，轻举托还飙。"
        ],
        "title": "次苏州",
        "id": "3540344f-4e27-4952-8464-5e4a5b9875c8"
    },
    {
        "author": "李乂",
        "paragraphs": [
            "徭役苦流滞，风波限泝洄。",
            "江流通地骨，山道绕天台。",
            "有鸟图南去，无人见北来。",
            "闭门沧海曲，云雾待君开。"
        ],
        "title": "寄胡皓时在南中",
        "id": "c59bd532-32fd-4f64-afd1-a3ad470fc2a7"
    },
    {
        "author": "李乂",
        "paragraphs": [
            "展骥旌时杰，谈鸡美代贤。",
            "暂离仙掖务，追送近郊筵。",
            "地惨金商节，人康璧假田。",
            "从来昆友事，咸以佩刀传。"
        ],
        "title": "饯许州宋司马赴任",
        "id": "4cc497ec-2a0e-4ecf-8b26-f4ff4da2344d"
    },
    {
        "author": "李乂",
        "paragraphs": [
            "淮源之水清，可以濯君缨。",
            "彼美称才杰，亲人伫政声。",
            "岁寒畴曩意，春晚别离情。",
            "终叹临岐远，行看拥传荣。"
        ],
        "title": "饯唐州高使君赴任",
        "id": "60b41f31-8852-4bbc-b5b5-41ef9cfaf507"
    },
    {
        "author": "李乂",
        "paragraphs": [
            "端揆凝邦绩，台阶阐国猷。",
            "方崇大厦栋，忽逝巨川舟。",
            "白日铭安在，清风颂独留。",
            "死生恩命毕，零落掩山丘。"
        ],
        "title": "哭仆射鄂公杨再思",
        "id": "b1357578-718a-485c-a9be-fb0223213615"
    },
    {
        "author": "李乂",
        "paragraphs": [
            "暮归泉壤隔，朝发城池恋。",
            "汉畤结愁阴，秦陵下悲霰。",
            "骎骎百驷驰，悯悯羣龙饯。",
            "石马徒自施，玉人终不见。"
        ],
        "title": "故赵王属赠黄门侍郎上官公挽词",
        "id": "27637fd6-64db-4794-a8c8-fb4a2a9e8d66"
    },
    {
        "author": "李乂",
        "paragraphs": [
            "玉颜生汉渚，汤沐荣天女。",
            "金缕化邙尘，哀荣感路人。",
            "凤皇曾作伴，蝼蚁忽为亲。",
            "畴日成蹊处，秾华不复春。"
        ],
        "title": "淮阳公主挽歌",
        "id": "4a5969e0-ce97-44ac-b004-fb626e8b6a7e"
    },
    {
        "author": "李乂",
        "paragraphs": [
            "宇内文儒重，朝端礼命优。",
            "立言多启沃，论道盛谋猷。",
            "顾日琴安在，冲星剑不留。",
            "徒怀东武襚，更掩北原丘。"
        ],
        "title": "故西台侍郎上官公挽歌",
        "id": "079828a5-83da-4191-838c-a392b2f6053f"
    },
    {
        "author": "李乂",
        "paragraphs": [
            "汤沐三千赋，楼台十二重。",
            "银炉称贵幸，玉辇盛过逢。",
            "嫔则留中馈，娥辉没下舂。",
            "平阳百岁後，歌舞为谁容。"
        ],
        "title": "高安公主挽歌二首 一",
        "id": "563204d2-74ba-42a3-932d-24445639dc18"
    },
    {
        "author": "李乂",
        "paragraphs": [
            "宾卫俨相依，横门启曙扉。",
            "灵阴蟾兔缺，仙影凤皇飞。",
            "一水秋难渡，三泉夜不归。",
            "况临青女节，瑶草更前哀。"
        ],
        "title": "高安公主挽歌二首 二",
        "id": "69f97a09-1c3e-4790-a553-5d89ede4531e"
    },
    {
        "author": "李乂",
        "paragraphs": [
            "平阳馆外有仙家，沁水园中好物华。",
            "地出东郊回日御，城临南斗度云车。",
            "风泉韵绕幽林竹，雨霰光摇杂树花。",
            "已庆时来千亿寿，还言日暮九重赊。"
        ],
        "title": "奉和初春幸太平公主南庄应制",
        "id": "e17a3540-79d9-4a1f-8a45-7b0c81370181"
    },
    {
        "author": "李乂",
        "paragraphs": [
            "神池泛滥水盈科，仙跸纡徐步辇过。",
            "纵棹洄沿萍溜合，开轩眺赏麦风和。",
            "潭鱼在藻供游咏，谷鸟含樱入赋歌。",
            "寄语乘槎溟海客，回头来此问天河。"
        ],
        "title": "兴庆池侍宴应制",
        "id": "a228aae3-e5db-4a88-b8a4-06d6e705f610"
    },
    {
        "author": "李乂",
        "paragraphs": [
            "金舆玉辇背三条，水阁山楼望九霄。",
            "野外初迷七圣道，河边忽覩二灵桥。",
            "悬冰滴滴依虬箭，清吹泠泠杂凤箫。",
            "回晚平阳歌舞合，前溪更转木兰桡。"
        ],
        "title": "侍宴安乐公主山庄应制",
        "id": "1492d1df-92d6-4a28-8a46-829a41cf53e3"
    },
    {
        "author": "李乂",
        "paragraphs": [
            "东城结宇敞千寻，北阙回舆具四临。",
            "丽日祥烟承罕毕，轻荑弱草藉衣簪。",
            "秦商重沓云岩近，河渭萦纡雾壑深。",
            "谬接鹓鸿陪赏乐，还欣鱼鸟遂飞沈。"
        ],
        "title": "奉和春日幸望春宫应制",
        "id": "4a102797-0a30-48c9-91c7-815b29fe5fe4"
    },
    {
        "author": "李乂",
        "paragraphs": [
            "诘旦行春上苑中，凭高却下大明宫。",
            "千年执象寰瀛泰，七日为人庆赏隆。",
            "铁凤曾鶱摇瑞雪，铜乌细转入祥风。",
            "此时朝野欢无算，此岁云天乐未穷。"
        ],
        "title": "人日重宴大明宫恩赐彩缕人胜应制",
        "id": "791740b2-81d8-426a-b356-035e6f5ed5f1"
    },
    {
        "author": "李乂",
        "paragraphs": [
            "星分邑里四人居，水洊源流万顷余。",
            "魏国君王称象处，晋家蕃邸化龙初。",
            "青蒲暂似游梁马，绿藻还疑宴镐鱼。",
            "自有神灵滋液地，年年云物史官书。"
        ],
        "title": "享龙池乐第八章",
        "id": "432cbb04-09a0-4e9e-9ae7-a56f73ce6fd9"
    },
    {
        "author": "李乂",
        "paragraphs": [
            "家住千门侧，亭临二水傍。",
            "贵游开北地，宸眷幸西乡。",
            "曳履迎中谷，鸣丝出後堂。",
            "浦疑观万象，峰似驻三光。",
            "草向琼筵乐，花承绣扆香。",
            "圣情思旧重，留饮赋雕章。"
        ],
        "title": "奉和幸礼部尚书窦希玠宅应制",
        "id": "b5eea35b-0a38-45bf-be0c-d7227e227393"
    },
    {
        "author": "李乂",
        "paragraphs": [
            "玉辂寻春赏，金堤重晦游。",
            "川通黑水浸，地派紫泉流。",
            "晃朗扶桑出，绵联杞树周。",
            "乌疑填海处，人似隔河秋。",
            "劫尽灰犹识，年移石故留。",
            "汀洲归棹晚，箫鼓杂汾讴。"
        ],
        "title": "奉和晦日幸昆明池应制",
        "id": "d91b36c5-bb4d-4138-9c84-1a99929465d0"
    },
    {
        "author": "李乂",
        "paragraphs": [
            "凤辇乘春陌，龙山访故台。",
            "北宫纔尽处，南斗独昭回。",
            "肆览飞宸札，称觞引御杯。",
            "已观蓬海变，谁厌柏梁灾。",
            "代挹孙通礼，朝称贾谊才。",
            "忝侪文雅地，先後各时来。"
        ],
        "title": "奉和幸长安故城未央宫应制",
        "id": "874a53f4-0e84-48aa-b541-6d9efa0214de"
    },
    {
        "author": "李乂",
        "paragraphs": [
            "枢掖调梅暇，林园种槿初。",
            "入朝荣剑履，退食偶琴书。",
            "地隐东岩室，天回北斗车。",
            "旌门临䆗窱，辇道属扶疎。",
            "云罕明丹谷，霜笳彻紫虚。",
            "水疑投石处，溪似钓璜余。",
            "帝泽颁巵酒，人欢颂里闾。",
            "一承黄竹咏，长奉白茆居。"
        ],
        "title": "陪幸韦嗣立山庄应制",
        "id": "b3c95c95-7e52-464f-9dd2-34233f2eddb7"
    },
    {
        "author": "李乂",
        "paragraphs": [
            "边郊草具腓，河塞有兵机。",
            "上宰调梅寄，元戎细柳威。",
            "武貔东道出，鹰隼北庭飞。",
            "玉匣谋中野，金舆下太微。",
            "投醪衔饯酌，缉衮事征衣。",
            "勿谓公孙老，行闻奏凯归。"
        ],
        "title": "奉和幸望春宫送朔方军大总管张仁亶",
        "id": "250f92d6-67d8-4383-96b8-c7fdb97067a0"
    },
    {
        "author": "李乂",
        "paragraphs": [
            "睿德总无边，神皋择胜缘。",
            "二仪齐法驾，三会礼香筵。",
            "汉阙中黄近，秦山太白连。",
            "台疑观鸟日，池似刻鲸年。",
            "满月临真境，秋风入御弦。",
            "小臣叨下列，持管谬窥天。"
        ],
        "title": "奉和幸三会寺应制",
        "id": "5278f787-c0d0-48af-8821-a43a27b1f733"
    },
    {
        "author": "李乂",
        "paragraphs": [
            "象设隆新宇，龙潜想旧居。",
            "碧楼披玉额，丹仗导金舆。",
            "代日兴光近，周星掩曜初。",
            "空歌清沛筑，梵乐奏胡书。",
            "帝造环三界，天文贲六虚。",
            "康哉孝理日，崇德在真如。"
        ],
        "title": "奉和幸大荐福寺",
        "id": "1124caea-f531-4e63-90f8-8a19f7f49681"
    },
    {
        "author": "李乂",
        "paragraphs": [
            "日逐滋南寇，天威抚北垂。",
            "析珪行仗节，持印且分麾。",
            "羽檄双凫去，兵车驷马驰。",
            "虎旗悬气色，龙剑抱雄雌。",
            "候月期戡翦，经时念别离。",
            "坐闻关陇外，无复引弓儿。"
        ],
        "title": "夏日都门送司马员外逸客孙员外佺北征",
        "id": "f7917ec7-c159-425a-bdfe-37c4e19f937a"
    },
    {
        "author": "李乂",
        "paragraphs": [
            "劲节凌冬劲，芳心待岁芳。",
            "能令人益寿，非止麝含香。"
        ],
        "title": "元日恩赐柏叶应制",
        "id": "d8eb4cff-a052-4634-bb6a-1285a0f124fe"
    },
    {
        "author": "李乂",
        "paragraphs": [
            "绮蕚成蹊遍籞芳，红英扑地满筵香。",
            "莫将秋宴传王母，来比春华奉圣皇。"
        ],
        "title": "侍宴桃花园咏桃花应制",
        "id": "2012f4da-450a-4ae1-b949-989f9f57e7c2"
    },
    {
        "author": "李乂",
        "paragraphs": [
            "上林花鸟暮春时，上巳陪游乐在兹。",
            "此日欣逢临渭赏，昔年空道济汾词。"
        ],
        "title": "奉和三日祓禊渭滨",
        "id": "89338671-f2fe-40e2-8689-b3f72618a6aa"
    },
    {
        "author": "李乂",
        "paragraphs": [
            "曲榭回廊绕涧幽，飞泉喷下溢池流。",
            "祗应感发明王梦，遂得邀迎圣帝游。"
        ],
        "title": "奉和幸韦嗣立山庄侍宴应制",
        "id": "aa296c2c-61c4-4d34-b2e4-cf511c9ac3ab"
    },
    {
        "author": "李乂",
        "paragraphs": [
            "牵牛南渡象昭回，学凤楼成帝女来。",
            "平旦鹓鸾歌舞席，方宵鹦鹉献酬杯。"
        ],
        "title": "侍宴安乐公主新宅应制",
        "id": "da37f3a0-2e60-4ff7-a46e-9041ebfc392b"
    },
    {
        "author": "李乂",
        "paragraphs": [
            "田郎才貌出咸京，潘子文华向洛城。",
            "愿以深心留善政，当令强项谢高名。"
        ],
        "title": "饯唐永昌",
        "id": "fb3bf7ec-e1ca-42e6-b22e-f95d3aae09f9"
    },
    {
        "author": "卢藏用",
        "paragraphs": [
            "上月重阳满，中天万乘来。",
            "萸依佩里发，菊向酒边开。",
            "圣泽烟云动，宸文象纬回。",
            "小臣无以荅，愿奉亿千杯。"
        ],
        "title": "九日幸临渭亭登高应制得开字",
        "id": "11de58b1-2fe5-4e18-b2be-b4d062aa5d54"
    },
    {
        "author": "卢藏用",
        "paragraphs": [
            "化塔龙山起，中天凤辇迂。",
            "彩旒牵画剎，杂佩冒香萸。",
            "宝叶擎千座，金英渍百盂。",
            "秋云飘圣藻，霄极捧连珠。"
        ],
        "title": "奉和九月九日登慈恩寺浮图应制",
        "id": "9ce559a1-f2f7-4b8a-b2e7-0dc48a07a002"
    },
    {
        "author": "卢藏用",
        "paragraphs": [
            "暮川罕停波，朝云无留色。",
            "故人琴与诗，可存不可识。",
            "识心尚可亲，琴诗非故人。",
            "鸣皋初梦赵，蜀国已悲陈。",
            "感化伤沦灭，魂交惜未申。",
            "冥期失幽报，兹理复今晨。",
            "前嗟成後泣，已矣将何及。",
            "旧感与新悲，虚怀酬昔时。",
            "赵侯鸿宝气，独负青云姿。",
            "羣有含妙识，众象悬清机。",
            "雄谈尽物变，精义解人颐。",
            "在阴既独善，幽跃自为疑。",
            "踠彼千里足，伤哉一尉欺。",
            "陈生富清理，卓荦兼文史。",
            "思缛巫山云，调逸岷江水。",
            "铿锵哀忠义，感激怀知己。",
            "负剑登蓟门，孤游入燕市。",
            "浩歌去京国，归守西山趾。",
            "幽居探元化，立言见千祀。",
            "埋没经济情，良图竟云已。",
            "坐忆平生游，十载怀嵩丘。",
            "题书满古壁，采药遍岩幽。",
            "子微化金鼎，仙笙不可求。",
            "荣哉宋与陆，名宦美中州。",
            "存亡一暌阻，岐路方悠悠。",
            "自予事山海，及兹人世改。",
            "传闻当世荣，皆入古人名。",
            "无复平原赋，空余邻笛声。",
            "泣对西州使，悲访北邙茔。",
            "新坟蔓宿草，旧阙毁残铭。",
            "为君成此曲，因言寄友生。",
            "默语无穷事，凋伤共此情。"
        ],
        "title": "宋主簿鸣皋梦赵六予未及报而陈子云亡今追为此诗荅宋兼贻平昔游旧",
        "id": "73fd4790-64c5-45f5-bc89-e431bfc14af3"
    },
    {
        "author": "卢藏用",
        "paragraphs": [
            "饯酒临丰树，褰帷出鲁阳。",
            "蕙兰春已晚，桐柏路犹长。",
            "祖逖方城镇，安期外氏乡。",
            "从来二千石，天子命唯良。"
        ],
        "title": "饯唐州高使君赴任",
        "id": "cf5c5600-854d-4d08-af09-10e6593f0ace"
    },
    {
        "author": "卢藏用",
        "paragraphs": [
            "国为休征选，舆因仲举题。",
            "山川襄野隔，朋酒灞亭暌。",
            "零雨征轩骛，秋风别骥嘶。",
            "骊歌一曲罢，愁望正凄凄。"
        ],
        "title": "饯许州宋司马赴任",
        "id": "a94ea0f5-1cbb-430b-8005-104bfb0ffb56"
    },
    {
        "author": "卢藏用",
        "paragraphs": [
            "天游龙辇驻城闉，上苑迟光晚更新。",
            "瑶台半入黄山路，玉槛傍临玄霸津。",
            "梅香欲待歌前落，兰气先过酒上春。",
            "幸预柏台称献寿，愿陪千亩及农晨。"
        ],
        "tags": [
            "黄山"
        ],
        "title": "奉和立春游苑迎春应制",
        "id": "de105dee-10c7-4431-9132-40100fd66753"
    },
    {
        "author": "卢藏用",
        "paragraphs": [
            "皇女璚台天汉浔，星桥月宇构山林。",
            "飞萝半拂银题影，瀑布环流玉砌阴。",
            "菊浦香随鹦鹉泛，箫楼韵逐凤凰吟。",
            "瑶池驻跸恩方久，璧月无文兴转深。"
        ],
        "title": "奉和幸安乐公主山庄应制",
        "id": "2b41bdad-7a93-4028-b579-5e19b73931fa"
    },
    {
        "author": "卢藏用",
        "paragraphs": [
            "侯家主第一时新，上席华年不惜春。",
            "珠釭缀日那知夜，玉斝流霞畏底晨。"
        ],
        "title": "夜宴安乐公主宅",
        "id": "4c5c7c3b-ac0e-4150-9baa-c9b8fc2fc060"
    },
    {
        "author": "岑羲",
        "paragraphs": [
            "重九开科历，千龄逢圣纪。",
            "爰豫瞩秦垧，升高临灞涘。",
            "玉醴浮仙菊，琼筵荐芳芷。",
            "一闻帝舜歌，欢娱良未已。"
        ],
        "title": "九月九日幸临渭亭登高应制得涘字",
        "id": "9db45ddd-88f7-4a02-9afa-2f0bd74749a7"
    },
    {
        "author": "岑羲",
        "paragraphs": [
            "宝台耸天外，玉辇步云端。",
            "日丽重阳景，风摇季月寒。",
            "梵堂遥集鴈，帝乐近翔鸾。",
            "愿献延龄酒，长承湛露欢。"
        ],
        "title": "奉和九月九日登慈恩寺浮屠应制",
        "id": "addf6b4f-197c-43aa-bce3-4146ab380a68"
    },
    {
        "author": "岑羲",
        "paragraphs": [
            "苍茫南塞地，明媚上春时。",
            "目极伤千里，怀君不自持。",
            "征车别岐路，斜日下崦嵫。",
            "一叹轺轩阻，悠悠即所思。"
        ],
        "title": "饯唐州高使君",
        "id": "1b67fd9d-1da5-4f3e-9c2b-93a50b2eb317"
    },
    {
        "author": "岑羲",
        "paragraphs": [
            "和风助律应韶年，清跸乘高入望僊。",
            "花笑莺歌迎帝辇，云披日霁俯皇川。",
            "南山近压仙楼上，北斗平临御扆前。",
            "一奉恩荣同镐宴，空知率舞听熏弦。"
        ],
        "title": "奉和春日幸望春宫应制",
        "id": "e1cca902-ea39-4e7e-9d74-11516c22bb46"
    },
    {
        "author": "岑羲",
        "paragraphs": [
            "银牓重楼出雾开，金舆步辇向天来。",
            "泉声迥入吹箫曲，山势遥临献寿杯。",
            "帝女含笑流飞电，干文动色象昭回。",
            "诚愿北极拱尧日，微臣抃舞咏康哉。"
        ],
        "title": "奉和幸安乐公主山庄应制",
        "id": "606697de-45c2-462c-829a-f8b443879554"
    },
    {
        "author": "岑羲",
        "paragraphs": [
            "金牓重楼开夜扉，琼筵爱客未言归。",
            "衔欢不觉银河曙，尽醉那知玉漏稀。"
        ],
        "title": "夜宴安乐公主新宅",
        "id": "e8db4b79-7a2c-43cf-96ec-6721b495a216"
    },
    {
        "author": "薛稷",
        "paragraphs": [
            "阳灵配德，阴魄昭升。",
            "尧坛凤下，汉室龙兴。",
            "俔天作对，前旒是凝。",
            "化行南国，道盛西陵。",
            "造舟集灌，无德而称。",
            "我粢既洁，我醴既澄。",
            "阴阴灵庙，光灵若凭。",
            "德馨惟飨，孝思烝烝。"
        ],
        "title": "仪坤庙乐章二首 一",
        "id": "697cf483-287d-4001-86dc-63e62f421d24"
    },
    {
        "author": "薛稷",
        "paragraphs": [
            "干道既亨，坤元以贞。",
            "肃雍攸在，辅佐斯成。",
            "外睦九族，内光一庭。",
            "克生睿哲，祚我休明。",
            "钦若徽范，悠哉淑灵。",
            "建兹清宫，于彼上京。",
            "缩茅以献，絜秬惟馨。",
            "实受其福，斯乎亿龄。"
        ],
        "title": "仪坤庙乐章二首 二",
        "id": "d5f6b3aa-d7ed-4664-9a0e-63330bfc2c52"
    },
    {
        "author": "薛稷",
        "paragraphs": [
            "暮节乘原野，宣游俯崖壁。",
            "秋登华实满，气严鹰隼击。",
            "仙菊含霜泛，圣藻临云锡。",
            "愿陪九九辰，长奉千千历。"
        ],
        "title": "九日幸临渭亭登高应制得历字",
        "id": "93c6c5dc-c1b3-4edf-8245-e24f38facc9b"
    },
    {
        "author": "薛稷",
        "paragraphs": [
            "宝宫星宿劫，香塔鬼神功。",
            "王游盛尘外，睿览出区中。",
            "日宇开初景，天词掩大风。",
            "微臣谢时菊，薄采入芳丛。"
        ],
        "title": "慈恩寺九日应制",
        "id": "ba33edea-2cb2-46a8-bb0d-e2f376408d13"
    },
    {
        "author": "薛稷",
        "paragraphs": [
            "春气动百草，纷荣时断续。",
            "白云自高妙，裴回空山曲。",
            "阳林花已红，寒涧苔未绿。",
            "伊余息人事，萧寂无营欲。",
            "客行虽云远，翫之聊自足。"
        ],
        "title": "早春鱼亭山",
        "id": "1485bd4d-833c-4645-9d65-4df34eeea3df"
    },
    {
        "author": "薛稷",
        "paragraphs": [
            "驱车越陕郊，北顾临大河。",
            "隔河望乡邑，秋风水增波。",
            "西登咸阳途，日暮忧思多。",
            "傅岩既纡郁，首山亦嵯峨。",
            "操筑无昔老，采薇有遗歌。",
            "客游节回换，人生知几何。"
        ],
        "title": "秋日还京陕西十里作",
        "id": "2e2f687d-be09-4cb6-b503-d8e14ac6e8ec"
    },
    {
        "author": "薛稷",
        "paragraphs": [
            "天道宁殊俗，慈仁乃戢兵。",
            "怀荒寄赤子，忍爱鞠苍生。",
            "月下琼娥去，星分宝婺行。",
            "关山马上曲，相送不胜情。"
        ],
        "title": "奉和送金城公主适西蕃应制",
        "id": "3713a59f-7659-4243-8c9c-b89e7d2c6620"
    },
    {
        "author": "薛稷",
        "paragraphs": [
            "凭轩聊一望，春色几芬菲。",
            "野外烟初合，楼前花正飞。",
            "娇莺弄新响，斜日散余晖。",
            "谁忍孤游客，言念独依依。"
        ],
        "title": "春日登楼野望",
        "id": "82f686b3-963f-4162-885b-b8ea6b077698"
    },
    {
        "author": "薛稷",
        "paragraphs": [
            "令弟与名兄，高才振两京。",
            "别序闻鸿燕，离章动鹡鸰。",
            "远朋驰翰墨，胜地写丹青。",
            "风月相思夜，劳望颍川星。"
        ],
        "title": "饯许州宋司马赴任",
        "id": "44786698-7126-4848-ad0f-d10fe8643fde"
    },
    {
        "author": "薛稷",
        "paragraphs": [
            "九春风景足林泉，四面云霞敞御筵。",
            "花镂黄山绣作苑，草图玄灞锦为川。",
            "飞觞竞醉心回日，走马争先眼着鞭。",
            "喜奉仙游归路远，直言行乐不言旋。"
        ],
        "tags": [
            "黄山"
        ],
        "title": "奉和圣制春日幸望春宫应制",
        "id": "ce57db7b-508f-4215-9b7e-687b108697b5"
    },
    {
        "author": "薛稷",
        "paragraphs": [
            "主家园囿极新规，帝郊游豫奉天仪。",
            "欢宴瑶台镐京集，赏赐铜山蜀道移。",
            "曲阁交映金精板，飞花乱下珊瑚枝。",
            "借问今朝八龙驾，何如昔日望仙池。"
        ],
        "title": "奉和幸安乐公主山庄应制",
        "id": "06feb2e7-1b0c-4a40-a1ba-cdbef4611a4d"
    },
    {
        "author": "薛稷",
        "paragraphs": [
            "客心惊落木，夜坐听秋风。",
            "朝日看容鬓，生涯在镜中。"
        ],
        "title": "秋朝览镜",
        "id": "b5e058fa-f545-475e-9025-92262feaceaa"
    },
    {
        "author": "薛稷",
        "paragraphs": [
            "秦楼宴喜月裴回，妓筵银烛满庭开。",
            "坐中香气排花出，扇後歌声逐酒来。"
        ],
        "title": "夜宴安乐公主新宅",
        "id": "30bab7bb-ed27-48c9-87d8-c92ad3c5427b"
    },
    {
        "author": "薛稷",
        "paragraphs": [
            "河洛风烟壮市朝，送君飞凫去渐遥。",
            "更思明年桃李月，花红柳绿宴浮桥。"
        ],
        "title": "饯唐永昌",
        "id": "ab3fc9e8-8150-4f38-aab2-e04d9d82d608"
    },
    {
        "author": "马怀素",
        "paragraphs": [
            "睿赏叶通三，宸游契重九。",
            "兰将叶布席，菊用香浮酒。",
            "落日下桑榆，秋风歇杨柳。",
            "幸齐东户庆，希荐南山寿。"
        ],
        "title": "九日幸临渭亭登高应制得酒字",
        "id": "0aaedd5d-f92c-4214-a9ba-981ec4670f6b"
    },
    {
        "author": "马怀素",
        "paragraphs": [
            "季月启重阳，金舆陟宝坊。",
            "御旗横日道，仙塔俨云庄。",
            "帝跸千官从，干词七曜光。",
            "顾惭文墨职，无以颂时康。"
        ],
        "title": "奉和九月九日登慈恩寺浮图应制",
        "id": "9a635c09-0e25-4b25-9817-d90768e21a8d"
    },
    {
        "author": "马怀素",
        "paragraphs": [
            "帝子今何去？重姻适异方。",
            "离情怆宸掖，别路遶关梁。",
            "望绝园中柳，悲缠陌上桑。",
            "空余愿黄鹤，东顾忆回翔。"
        ],
        "title": "奉和送金城公主适西蕃应制",
        "id": "d0d2fe1b-a65c-4428-a5d6-b7a66b92a1d0"
    },
    {
        "author": "马怀素",
        "paragraphs": [
            "颍川开郡邑，角宿分躔野。",
            "君非仲举才，谁是题舆者。",
            "悯悯琴上鹤，萧萧路傍马。",
            "严程若可留，别袂希再把。"
        ],
        "title": "饯许州宋司马赴任",
        "id": "59f4011a-af1a-46d3-889a-8291958d54ab"
    },
    {
        "author": "马怀素",
        "paragraphs": [
            "外牧资贤守，斯人奉帝俞。",
            "淮南膺建隼，渭北暂分符。",
            "坐叹烟波隔，行嗟物候殊。",
            "何年升美课，回首北城隅。"
        ],
        "title": "饯唐州高使君赴任",
        "id": "ae4257c5-7a2e-4422-9920-2bfafe7fa72a"
    },
    {
        "author": "马怀素",
        "paragraphs": [
            "玄钥飞灰出洞房，青郊迎气肇初阳。",
            "仙舆暂下宜春苑，御醴行开荐寿觞。",
            "映水轻苔犹隐绿，缘堤弱柳未舒黄。",
            "唯有裁花饰簪鬓，恒随圣藻狎年光。"
        ],
        "title": "奉和立春游苑迎春应制",
        "id": "c9a43d28-32ad-4fa2-ab8a-c13a092c21b8"
    },
    {
        "author": "马怀素",
        "paragraphs": [
            "彩仗琱舆俯碧浔，行春御气发皇心。",
            "摇风细柳萦驰道，映日轻花出禁林。",
            "遍野园亭开帟幕，连堤草树狎衣簪。",
            "谬参西掖沾尧酒，愿沐南熏解舜琴。"
        ],
        "title": "奉和圣制春日幸望春宫应制",
        "id": "4e3abaf1-2a07-4351-8c69-4f3901e664c7"
    },
    {
        "author": "马怀素",
        "paragraphs": [
            "日宇千门平旦开，天容万象列昭回。",
            "三阳候节金为胜，百福迎祥玉作杯。",
            "就暖风光偏着柳，辞寒雪影半藏梅。",
            "何幸得参词赋职，自怜终乏马卿才。"
        ],
        "title": "奉和人日燕大明宫恩赐彩缕人胜应制",
        "id": "680ab466-cfc5-43f8-a68b-268c80d64137"
    },
    {
        "author": "马怀素",
        "paragraphs": [
            "主家台沼胜平阳，帝幸欢娱乐未央。",
            "掩映琱窗交极浦，参差绣户绕回塘。",
            "泉声百处传歌曲，树影千重对舞行。",
            "圣酒一沾何以报，唯欣颂德奉时康。"
        ],
        "title": "奉和幸安乐公主山庄应制",
        "id": "7f83461d-c1ec-4c9d-b84f-411d40432bed"
    },
    {
        "author": "马怀素",
        "paragraphs": [
            "积水逶迤绕直城，[含]虚皎镜有余清。",
            "图云曲榭连缇幕，映日中塘间彩旌。",
            "赏洽犹闻箫管沸，欢留更睹木兰轻。",
            "无劳海上寻仙客，即此蓬莱在帝京。"
        ],
        "title": "兴庆池侍宴应制",
        "id": "0691059d-30a9-4644-85c8-44595ec1b6c6"
    },
    {
        "author": "马怀素",
        "paragraphs": [
            "凤楼䆗窱凌三袭，翠幌玲珑瞰九衢。",
            "复道中宵留宴衎，弥令上客想踟蹰。"
        ],
        "title": "夜宴安乐公主宅",
        "id": "0ea6e825-88dc-4019-bffb-371e2a274111"
    },
    {
        "author": "马怀素",
        "paragraphs": [
            "闻君出宰洛阳隅，宾友称觞饯路衢。",
            "别後相思在何处？祗应关下望仙凫。"
        ],
        "title": "饯唐永昌",
        "id": "cfb411ba-9e03-4ce3-be1d-ed44e760275d"
    },
    {
        "author": "富嘉谟",
        "paragraphs": [
            "北陆苍茫河海凝，南山阑干昼夜冰。",
            "素彩峨峨明月升，深山穷谷不自见。",
            "安知采斵备嘉荐，阴房涸冱掩寒扇。",
            "阳春二月朝始暾，春光潭沱度千门。",
            "明冰时出御至尊，彤庭赫赫九仪备。",
            "腰玉煌煌千官事，明冰毕赋周在位。",
            "忆昨沙漠寒风涨，昆仑长河冰始壮。",
            "漫汗崚嶒积亭障，噰噰鸣雁江上来。",
            "禁苑池台冰复开，摇青涵绿映楼台。",
            "豳歌七月王风始，凿冰藏用昭物轨，四时不忒千万祀。"
        ],
        "title": "明冰篇",
        "id": "460577de-6930-4044-bded-11ae294f74d6"
    },
    {
        "author": "吴少微",
        "paragraphs": [
            "月出映层城，孤圆上太清。",
            "君王眷爱歇，枕席凉风生。",
            "怨咽不能寝，踟蹰步前楹。",
            "空阶白露色，百草寒虫鸣。",
            "念昔金房里，犹嫌玉座轻。",
            "如何娇所误，长夜泣恩情。"
        ],
        "title": "长门怨",
        "id": "bfe09b51-dedd-4b27-b5d3-e024ce305dca"
    },
    {
        "author": "吴少微",
        "paragraphs": [
            "左宪多才雄，故人尤鸷鹗。",
            "护赠单于使，休轺太原郭。",
            "馆次厌烦歊，清怀寻寂寞。",
            "西缘十里余，北上开化阁。",
            "初入云树间，冥蒙未昭廓。",
            "渐出栏榥外，万里秋景焯。",
            "岁晏风落山，天寒水归壑。",
            "览物颂幽景，三乘动玄钥。",
            "但敷利解言，永用忘昏着。"
        ],
        "title": "和崔侍御日用游开化寺阁",
        "id": "0ba80aac-e697-4ecd-9e2d-3cb097c00e08"
    },
    {
        "author": "吴少微",
        "paragraphs": [
            "吾友适不死，于戏社稷臣。",
            "直禄非造利，长怀大庇人。",
            "乃通承明籍，遘此敦牂春。",
            "药厉其可畏，皇穹故匪仁。",
            "畴昔与夫子，孰云异天伦。",
            "同病一相失，茫茫不重陈。",
            "子之文章在，其殆尼父新。",
            "鼓兴斡河岳，贞词毒鬼神。",
            "可悲不可朽，车輤没荒榛。",
            "圣主贤为宝，吁兹大国贫。"
        ],
        "title": "哭富嘉谟",
        "id": "8859355e-9c33-4bf6-814b-c6b44117ce0c"
    },
    {
        "author": "吴少微",
        "paragraphs": [
            "大汉昔未定，强秦犹擅场。",
            "中原逐鹿罢，高祖郁龙骧。",
            "经始谋帝座，兹焉壮未央。",
            "规模窥栋宇，表里浚城隍。",
            "羣后崇长乐，中朝增建章。",
            "句陈被兰锜，乐府奏芝房。",
            "翡翠明珠帐，鸳鸯白玉堂。",
            "清晨宝鼎食，闲夜郁金香。",
            "天马来东道，佳人倾北方。",
            "何其赫隆盛，自谓宝灵长。",
            "历数有时尽，哀平嗟不昌。",
            "冰坚成巨猾，火德遂颓纲。",
            "奥位匪虚校，贪天竟速亡。",
            "魂神吁社稷，豹虎鬬岩廊。",
            "金狄移灞岸，铜盘向洛阳。",
            "君王无处所，年代几荒凉。",
            "宫阙谁家域，蓁芜罥我裳。",
            "井田唯有草，海水变为桑。",
            "昔在高门内，于今岐路傍。",
            "余基不可识，古墓列成行。",
            "狐兔惊魍魉，鸱鸟吓獝狂。",
            "空城寒日晚，平野暮云黄。",
            "烈烈樊青棘，萧萧吹白杨。",
            "千秋幷万岁，空使咏歌伤。"
        ],
        "title": "过汉故城",
        "id": "91007e81-f7c8-4b65-ad34-6b675260cafa"
    },
    {
        "author": "吴少微",
        "paragraphs": [
            "洛阳芳树向春开，洛阳女儿平旦来。",
            "流车走马纷相催，折芳瑶华向曲台。",
            "曲台自有千万行，重花累叶间垂杨。",
            "北林朝日境明光，南国微风苏合香。",
            "可怜窈窕女，不作邯郸娼。",
            "妙舞轻回拂长袖，高歌浩唱发清商。",
            "歌终舞罢欢无极，乐往悲来长叹息。",
            "阳春白日不少留，红荣碧树无颜色。",
            "碧树风花先春度，珠帘粉泽无人顾。",
            "如何年少忽迟暮，坐见明月与白露。",
            "明月白露夜已寒，香衣锦带空珊珊。",
            "今日阳春一妙曲，凤皇楼上与君弹。"
        ],
        "title": "古意",
        "id": "57d4e416-1f13-41da-897b-7f5718a23836"
    },
    {
        "author": "吴少微",
        "paragraphs": [
            "城南有怨妇，含情傍芳丛。",
            "自谓二八时，歌舞入汉宫。",
            "皇恩数流眄，承幸玉堂中。",
            "绿柏黄花催夜酒，锦衣罗袂逐春风。",
            "建章西宫焕若神，燕赵美女三千人。",
            "君王厌德不忘新，况羣艳冶纷来陈。",
            "是时别君不再见，三十三春长信殿。",
            "长信重门昼掩关，清房晓帐幽且闲。",
            "绮窗虫网氛尘色，文轩莺对桃李颜。",
            "天王贵宫不贮老，浩然含泪今来还。",
            "自怜春色转晚暮，试逐佳游芳草路。",
            "小腰丽女夺人奇，金鞍少年曾不顾。",
            "归来谁为夫，请谢西家妇，莫辞先醉解罗襦。"
        ],
        "title": "怨歌行",
        "id": "76047f2a-d0f6-457f-b380-35fe7284d4ee"
    },
    {
        "author": "员半千",
        "paragraphs": [
            "路出金河道，山连玉塞门。",
            "旌旗云里度，杨柳曲中喧。",
            "喋血多壮胆，裹革无怯魂。",
            "严霜敛曙色，大明辞朝暾。",
            "尘销营卒垒，沙静都尉垣。",
            "雾卷白山出，风吹黄叶翻。",
            "将军献凯入，万里绝河源。"
        ],
        "title": "陇头水",
        "id": "51a031cf-0f72-4576-be02-62df9cda926d"
    },
    {
        "author": "员半千",
        "paragraphs": [
            "赵有两毛遂，鲁闻二曾参。",
            "慈母犹且惑，况在行路心。",
            "冠冕无丑士，贿赂成知己。",
            "名利我所无，清浊谁见理。",
            "敝服空逢春，缓带不着身。",
            "出游非怀璧，何忧乎忌人。",
            "正须自保爱，振衣出世尘。"
        ],
        "title": "陇右途中遭非语",
        "id": "ed8fe393-3b9b-438f-936b-2e72c643bf1b"
    },
    {
        "author": "员半千",
        "paragraphs": [
            "孝享云毕，维彻有章。",
            "云感玄羽，风凄素商。",
            "瞻望神座，祗恋匪遑。",
            "礼终乐阕，肃雍锵锵。"
        ],
        "title": "仪坤庙乐章",
        "id": "cf27e078-1669-4e63-a681-41d87d7b94d2"
    },
    {
        "author": "王适",
        "paragraphs": [
            "日暮铜雀迥，秋深玉座清。",
            "萧森松柏望，委郁绮罗情。",
            "君恩不再得，妾舞为谁轻。"
        ],
        "title": "铜雀妓",
        "id": "b9cecb8a-54c8-440f-a3a4-a711202850bc"
    },
    {
        "author": "王适",
        "paragraphs": [
            "独坐年将暮，常怀志不通。",
            "有时须问影，无事却书空。",
            "弃置如天外，平生似梦中。",
            "蓬心犹是客，华髪欲成翁。",
            "迹滞魂逾窘，情乖路转穷。",
            "别离同夜月，愁思隔秋风。",
            "老少悲颜驷，盈虚悟翟公。",
            "时来不可问，何用求童蒙。"
        ],
        "title": "蜀中言怀",
        "id": "6e773ef3-478a-4fe3-9a7c-a1ddd8a2caa7"
    },
    {
        "author": "王适",
        "paragraphs": [
            "昔岁惊杨柳，高楼悲独守。",
            "今年芳树枝，孤栖怨别离。",
            "珠帘昼不卷，罗幔晓长垂。",
            "苦调琴先觉，愁容镜独知。",
            "频年雁度无消息，罢却鸳文何用织。",
            "夜还罗帐空有情，春着裙腰自无力。",
            "青轩桃李落纷纷，紫庭兰蕙日氛氲。",
            "已能顦顇今如此，更复含情一待君。"
        ],
        "title": "古别离",
        "id": "34c2bd65-0b20-4b61-8fe1-9c70b4e191c3"
    },
    {
        "author": "王适",
        "paragraphs": [
            "湛湛江水见底清，荷花莲子傍江生。",
            "采莲将欲寄同心，秋风落花空复情。",
            "棹歌数曲如有待，正见明月度东海。",
            "海上云尽月苍苍，万里分辉满洛阳。",
            "洛阳闺阁夜何央，蛾眉婵娟断人肠。",
            "寂寥金屏空自掩，青荧银烛不生光。",
            "应怜水宿洞庭子，今夕迢遥天一方。"
        ],
        "tags": [
            "洞庭湖"
        ],
        "title": "江上有怀",
        "id": "0042a9c3-0d24-4b44-9608-732348faecf0"
    },
    {
        "author": "王适",
        "paragraphs": [
            "忽见寒梅树，开花汉水滨。",
            "不知春色早，疑是弄珠人。"
        ],
        "title": "江滨梅",
        "id": "c5d08d5e-6f13-45ed-8101-98ef0419e731"
    },
    {
        "author": "王适",
        "paragraphs": [
            "高馆基曾山，微幂生花草。",
            "傍对野村树，下临车马道。",
            "清朗悟心术，幽遐备瞻讨。",
            "回合峰隐云，联绵渚萦岛。",
            "气似沧洲胜，风为青春好。",
            "相及盛年时，无令叹衰老。"
        ],
        "title": "临水亭",
        "id": "65548834-51ec-42e7-b432-ba56a19cbfcb"
    },
    {
        "author": "齐澣",
        "paragraphs": [
            "茕茕孤思逼，寂寂长门夜。",
            "妾妬亦知非，君恩那不借。",
            "携琴就玉阶，调悲声未谐。",
            "将心托明月，流影入君怀。"
        ],
        "title": "长门怨",
        "id": "f06bc194-a7e1-4261-b917-b2a79f083986"
    },
    {
        "author": "齐澣",
        "paragraphs": [
            "宫殿沈沈月欲分，昭阳更漏不堪闻。",
            "珊瑚枕上千行泪，不是思君是恨君。"
        ],
        "title": "长门怨",
        "id": "5fe78b47-8cb5-4763-8f7c-87662b26ccce"
    },
    {
        "author": "祝钦明",
        "paragraphs": [
            "閟宫实实，清庙微微。",
            "降格无象，馨香有依。",
            "式昭纂庆，方融嗣徽。",
            "明禋是享，神保聿归。"
        ],
        "title": "仪坤庙乐章",
        "id": "5045c7a4-8388-47d9-b8ad-516e255c2d4f"
    },
    {
        "author": "刘知几",
        "paragraphs": [
            "妙算申帷幄，神谋出庙廷。",
            "两阶文物备，七德武功成。",
            "校猎长杨苑，屯军细柳营。",
            "将军献凯入，歌舞溢重城。"
        ],
        "title": "仪坤庙乐章",
        "id": "f7509608-6faf-438f-ac08-22ab7889154a"
    },
    {
        "author": "胡雄",
        "paragraphs": [
            "送文迎武递参差，一始一终光圣仪。",
            "四海生人歌有庆，千龄孝享肃无亏。"
        ],
        "title": "仪坤庙乐章",
        "id": "660de777-d35e-41d3-8996-a950d35f3fd3"
    },
    {
        "author": "张齐贤",
        "paragraphs": [
            "祼圭既濯，郁鬯既陈。",
            "画幕云举，黄流玉醇。",
            "仪充献酌，礼盛众禋。",
            "地察惟孝，愉焉飨亲。"
        ],
        "title": "仪坤庙乐章",
        "id": "58db30dd-65ce-4698-9114-768e30a701d4"
    },
    {
        "author": "郑善玉",
        "paragraphs": [
            "酌郁既灌，取萧方爇。",
            "笾豆静器，簠簋芬飶。",
            "鱼腊荐美，牲牷表絜。",
            "是戢是将，载迎载列。"
        ],
        "title": "仪坤庙乐章",
        "id": "ba397c45-7777-4d86-838d-9863589f93d6"
    },
    {
        "author": "丘悦",
        "paragraphs": [
            "孝哉我后，冲乎回圣。",
            "道映重华，德辉文命。",
            "慕深视箧，情殷抚镜。",
            "万国移命，兆人承庆。"
        ],
        "title": "仪坤庙乐章",
        "id": "7aafe3eb-8091-43c2-ac6d-203e85b35862"
    },
    {
        "author": "沈佺期",
        "paragraphs": [
            "何地早芳菲，宛在长门殿。",
            "夭桃色若绶，秾李光如练。",
            "啼鸟弄花疎，游蜂饮香遍。",
            "叹息春风起，飘零君不见。"
        ],
        "title": "芳树",
        "id": "74e3640a-e058-4a5d-8352-50f283397d79"
    },
    {
        "author": "沈佺期",
        "paragraphs": [
            "秦地平如掌，层城入云汉。",
            "楼阁九衢春，车马千门旦。",
            "绿槐开复合，红尘聚还散。",
            "日晚鬬鸡还，经过狭斜看。"
        ],
        "title": "长安道",
        "id": "7e3ef808-a4d4-4857-8842-a476aaaca79d"
    },
    {
        "author": "沈佺期",
        "paragraphs": [
            "君子事行役，再空芳岁期。",
            "美人旷延伫，万里浮云思。",
            "园槿绽红艳，郊桑柔绿滋。",
            "坐看长夏晚，秋月照罗帏。"
        ],
        "title": "有所思",
        "id": "41a65dc6-9d8b-4775-adec-d4fcfbd7799d"
    },
    {
        "author": "沈佺期",
        "paragraphs": [
            "高台临广陌，车马纷相续。",
            "回首思旧乡，云山乱心曲。",
            "远望河流缓，周看原野绿。",
            "向夕林鸟还，忧来飞景促。"
        ],
        "title": "临高台",
        "id": "381f86a7-ba22-4df3-92ae-f9ffb71fb927"
    },
    {
        "author": "沈佺期",
        "paragraphs": [
            "忆昔王子晋，凤笙游云空。",
            "挥手弄白日，安能恋青宫。",
            "岂无婵娟子，结念罗帏中。",
            "怜寿不贵色，身世两无穷。"
        ],
        "title": "凤笙曲",
        "id": "49ea924b-7908-46e4-bdfb-7a80c53bce22"
    },
    {
        "author": "沈佺期",
        "paragraphs": [
            "白水东悠悠，中有西行舟。",
            "舟行有返棹，水去无还流。",
            "奈何生别者，戚戚怀远游。",
            "远游谁当惜，所悲会难收。",
            "自君阒芳躧，青阳四五遒。",
            "皓月掩兰室，光风虚蕙楼。",
            "相思无明晦，长叹累冬秋。",
            "离居久迟暮，高驾何淹留。"
        ],
        "title": "拟古别离",
        "id": "d469f6eb-475a-4e5a-b1ac-014052ed4c61"
    },
    {
        "author": "沈佺期",
        "paragraphs": [
            "西镇何穹崇，壮哉信灵造。",
            "诸岭皆峻秀，中峯特美好。",
            "傍见巨掌存，势如石东倒。",
            "颇闻首阳去，开坼此河道。",
            "磅礴压洪源，巍峨壮清昊。",
            "云泉纷乱瀑，天磴屹横抱。",
            "子先呼其巅，宫女世不老。",
            "下有府君庙，历载传洒扫。",
            "皇明应天游，十月戒丰镐。",
            "微未忝闲从，兼得事苹藻。",
            "宿心爱兹山，意欲拾灵草。",
            "阴壑已永閟，云窦绝探讨。",
            "芳月期来过，回策思方浩。"
        ],
        "tags": [
            "华山"
        ],
        "title": "辛丑岁十月上幸长安时扈从出西岳作",
        "id": "cbf24b17-cb47-47c8-b196-ce479aec9cf5"
    },
    {
        "author": "沈佺期",
        "paragraphs": [
            "嘉树满中园，氛氲罗秀色。",
            "不见仙山云，倚琴空太息。",
            "沈思若在梦，缄怨似无忆。",
            "青春坐南移，白日忽西匿。",
            "蛾眉返清镜，闺中不相识。"
        ],
        "title": "和杜麟台元志春情",
        "id": "da142b5b-c436-4971-a3cb-04ded1b99ab4"
    },
    {
        "author": "沈佺期",
        "paragraphs": [
            "七泽云梦林，三湘洞庭水。",
            "自古传剽俗，有时逋恶子。",
            "令君出使车，行迈方靡靡。",
            "静言芟枳棘，慎勿伤兰芷。"
        ],
        "tags": [
            "洞庭湖"
        ],
        "title": "别侍御严凝",
        "id": "56d6a45a-5af7-4be8-93e7-0c0bc3cbf45d"
    },
    {
        "author": "沈佺期",
        "paragraphs": [
            "结交三十载，同游一万里。",
            "情为契阔生，心由别离死。",
            "拜恩前後人，从宦差池起。",
            "今尔归汉东，明珠报知己。"
        ],
        "title": "送乔随州侃",
        "id": "6a737f68-49fd-467f-94f4-9fd5361dae18"
    },
    {
        "author": "沈佺期",
        "paragraphs": [
            "青春浩无际，白日乃迟迟。",
            "胡为赏心客，叹迈此芳时。",
            "瓯粤迫兹守，京阙从此辞。",
            "茫茫理云帆，草草念行期。",
            "纷吾结远佩，帐饯出河湄。",
            "太息东流水，盈觞难再持。"
        ],
        "title": "送友人任括州",
        "id": "0742ebdb-3596-49bb-ac05-b19d047e0d44"
    },
    {
        "author": "沈佺期",
        "paragraphs": [
            "任子徇遐禄，结友开旧襟。",
            "撰酌辍行叹，指途勤远心。",
            "秋皛澄回壑，霁色肃明林。",
            "暧然青轩暮，浩思非所任。"
        ],
        "title": "饯远",
        "id": "d245ffa8-eb68-49ee-b6e1-f6608fdc13f3"
    },
    {
        "author": "沈佺期",
        "paragraphs": [
            "紫微降天仙，丹地投云藻。",
            "上言华顶事，中问长生道。",
            "华顶居最高，大壑朝阳早。",
            "长生术何妙，童颜後天老。",
            "清晨朝凤京，静夜思鸿宝。",
            "凭崖饮蕙气，过涧摘灵草。",
            "人非冢已荒，海变田应燥。",
            "昔尝游此郡，三霜弄溟岛。",
            "绪言霞上开，机事尘外扫。",
            "顷来迫世务，清旷未云保。",
            "崎岖待漏恩，怵惕司言造。",
            "轩皇重斋拜，汉武爱祈祷。",
            "顺风怀崆峒，承露在丰镐。",
            "泠然魏轻驭，复得散幽抱。",
            "柱下留伯阳，储闱登四皓。"
        ],
        "title": "同工部李侍郎适访司马子微",
        "id": "b024c8a6-7721-4908-81f1-29afb3163ae5"
    },
    {
        "author": "沈佺期",
        "paragraphs": [
            "兹山界夷夏，天险横寥廓。",
            "太史漏登探，文命限开凿。",
            "北流自南泻，羣峰回众壑。",
            "驰波如电腾，激石似雷落。",
            "崖留盘古树，涧蓄神农药。",
            "乳窦何淋漓，苔藓更彩错。",
            "娟娟潭里虹，渺渺滩边鹤。",
            "岁杪应流火，天高云物薄。",
            "金风吹绿梢，玉露洗红箨。",
            "泝舟始兴廨，登践桂阳郭。",
            "匍匐缘修坂，穹窿曳长䋏。",
            "碍林阻往来，遇堰每前却。",
            "救艰不遑饭，毕昏无暇泊。",
            "濯溪宁足惧，磴道谁云恶。",
            "我行山水间，湍险皆不若。",
            "安能独见闻，书此贻京洛。"
        ],
        "title": "自昌乐郡泝流至白石岭下行入郴州",
        "id": "099c950a-b58f-48dd-ab8d-22c228b092ee"
    },
    {
        "author": "沈佺期",
        "paragraphs": [
            "龙门非禹凿，诡怪乃天功。",
            "西南出巴峡，不与众山同。",
            "长窦亘五里，宛转复嵌空。",
            "伏湍喣潜石，瀑水生轮风。",
            "流水无昼夜，喷薄龙门中。",
            "潭河势不测，藻葩垂彩虹。",
            "我行当季月，烟景共舂融。",
            "江关勤亦甚，巘崿意难穷。",
            "势将息机事，炼药此山东。"
        ],
        "title": "过蜀龙门",
        "id": "bb80e9ef-e078-4ae2-8502-7f344d5fc05d"
    },
    {
        "author": "沈佺期",
        "paragraphs": [
            "淇上风日好，纷纷沿岸多。",
            "绿芳幸未歇，泛滥此明波。",
            "采蘩忆幽吹，理棹想荆歌。",
            "郁然怀君子，浩旷将如何。"
        ],
        "title": "入卫作",
        "id": "d31eab78-1b8f-478b-871c-a88b09e0df70"
    }
]