[
    {
        "author": "杨蟠",
        "paragraphs": [
            "海上帆来何处客，烟中犬吠几人家。",
            "云寒雁影翻红照，水落鸥群占白沙。"
        ],
        "title": "江阴即事",
        "id": "25be7623-e6ff-42c3-af2a-f489ff7e22c3"
    },
    {
        "author": "杨蟠",
        "paragraphs": [
            "谁与画图传胜迹，忽从诗字得清晖。",
            "江山历历皆堪数，不记当年几醉归。"
        ],
        "title": "诗一首",
        "id": "8b777277-a448-405d-b71f-8e5fb1f8e248"
    },
    {
        "author": "杨蟠",
        "paragraphs": [
            "独上高楼望海门，青山几点送归船。",
            "寒光淡淡浮红日，晓色冥冥散白烟。",
            "浦外落霞争倦烧，池中流水自鸣弦。",
            "扶栏下见蓬莱影，一半仙魂在月边。"
        ],
        "title": "澄江门",
        "id": "6b0bb062-7a33-48fc-9a52-c59e952eb122"
    },
    {
        "author": "杨蟠",
        "paragraphs": [
            "小池鸥鹭不成群，池畔萧然一史君。",
            "时霎醉眠春雨足，觉来衣上有闲云。"
        ],
        "title": "玉水堂",
        "id": "294acfd6-52c3-47e9-83db-bd86094862d1"
    },
    {
        "author": "杨蟠",
        "paragraphs": [
            "功业终令万古传，岂惟文采动当年。",
            "曲江相继成双庙，庆历同称有四贤。"
        ],
        "title": "余襄公祠",
        "id": "ba4e19d0-ee93-4fae-a042-21df84cd8a87"
    },
    {
        "author": "杨蟠",
        "paragraphs": [
            "八十丈晴虹卧影，一千顷碧玉无瑕。",
            "几多风月输诗客，无限苇芦属酒家。"
        ],
        "title": "吴江长桥",
        "id": "4df8ae70-574b-43b4-a024-d6923b478c59"
    },
    {
        "author": "杨蟠",
        "paragraphs": [
            "皎皎冰壶里，天寒六月风。",
            "水仙来往处，三岛忽相通。"
        ],
        "title": "长桥",
        "id": "2e6b8017-6737-4016-816c-bf84861a5d21"
    },
    {
        "author": "杨蟠",
        "paragraphs": [
            "袅袅云中路，沧浪四面开。",
            "诗人吟不得，唤作小蓬莱。"
        ],
        "title": "孤山",
        "id": "1d0cd6d7-eb07-48dd-8c80-d0eaf8bffc4f"
    },
    {
        "author": "杨蟠",
        "paragraphs": [
            "零落雪霜後，犹含千载春。",
            "一株化为石，谁是种时人。"
        ],
        "title": "柏堂",
        "id": "ed5096db-7e9b-4f1e-9f97-71961a9c9764"
    },
    {
        "author": "杨蟠",
        "paragraphs": [
            "细细沙痕落，流金在井泉。",
            "山人邀我饮，化骨共为仙。"
        ],
        "title": "金沙井",
        "id": "d5deeb2a-5dbf-4f5b-9cf9-de3d205d3554"
    },
    {
        "author": "杨蟠",
        "paragraphs": [
            "昔日巢居客，今为天上仙。",
            "文章流海内，几杖葬山前。"
        ],
        "title": "巢居阁",
        "id": "81b0d0a6-d772-40a7-9ae6-db7cd863bd4d"
    },
    {
        "author": "杨蟠",
        "paragraphs": [
            "石径生光怪，传流玛瑙坡。",
            "天人曾布地，此物至今多。"
        ],
        "title": "玛瑙坡",
        "id": "83ff821f-4e6b-4a5f-ada3-706801d4b493"
    },
    {
        "author": "杨蟠",
        "paragraphs": [
            "首出群山内，晴窗几处看。",
            "不因风雨折，开槛满溪寒。"
        ],
        "title": "巾子峰",
        "id": "a6ddb559-1418-4324-81f1-8e2613079305"
    },
    {
        "author": "杨蟠",
        "paragraphs": [
            "日落游人散，山寒起树声。",
            "玲珑石上穴，处处有云生。"
        ],
        "title": "南屏山",
        "id": "748eac0c-ddf8-4af5-8c91-af1f11290b7b"
    },
    {
        "author": "杨蟠",
        "paragraphs": [
            "飞来天竺远，山秀已含春。",
            "不遇名僧识，千年岂有神。"
        ],
        "title": "飞来峰",
        "id": "2ad696e5-f948-40b7-8f6b-a322a44930a5"
    },
    {
        "author": "杨蟠",
        "paragraphs": [
            "岌岌青松外，安知鸟翼孤。",
            "寒猿三叫罢，便是蜀州图。"
        ],
        "title": "连岩",
        "id": "699459f0-c5cf-4203-af7a-f88e685dbb71"
    },
    {
        "author": "杨蟠",
        "paragraphs": [
            "静久波涛散，溪深涌乱丝。",
            "悠悠山下客，将见水停时。"
        ],
        "title": "伏龙溅",
        "id": "ddc285bb-5c56-4179-83bc-26396ab47810"
    },
    {
        "author": "杨蟠",
        "paragraphs": [
            "此坞久无色，何年朝太真。",
            "晓耕云下路，犹恐是仙民。"
        ],
        "title": "葛坞",
        "id": "e493a06b-a39f-491c-82fd-5adbdb71ffd1"
    },
    {
        "author": "杨蟠",
        "paragraphs": [
            "白云今不去，惆怅昔人非。",
            "叶落风前响，犹疑踏雪归。"
        ],
        "title": "朱墅",
        "id": "a5c7d3bd-b5d5-406d-a655-c25c3cfb6907"
    },
    {
        "author": "杨蟠",
        "paragraphs": [
            "鸟外无行迹，寒林引薜萝。",
            "山中僧已老，不信雪霜多。"
        ],
        "title": "青林岩",
        "id": "cd1f3176-45ef-4b22-8068-b2f6206feeb1"
    },
    {
        "author": "杨蟠",
        "paragraphs": [
            "日月岩前鸟，秋来不复闻。",
            "达人今已化，名系此山云。"
        ],
        "title": "理公岩",
        "id": "092d6c0d-0a75-4599-83d4-c013d12063a3"
    },
    {
        "author": "杨蟠",
        "paragraphs": [
            "青松愁绝涧，日夜白猿吟。",
            "掌握多相就，安知世上心。"
        ],
        "title": "呼猿洞",
        "id": "2e7b6352-5b69-43b9-b75f-95fa442c4bd7"
    },
    {
        "author": "杨蟠",
        "paragraphs": [
            "六月千里旱，偷泉心亦卑。",
            "不烦山老祝，神物久无思。"
        ],
        "title": "龙泓洞",
        "id": "21895dd8-0488-49de-8d01-5f32dfb09c8e"
    },
    {
        "author": "杨蟠",
        "paragraphs": [
            "杳杳孤峰上，寒阴带远城。",
            "不知山下雨，奎斗自分明。"
        ],
        "title": "北高峰",
        "id": "96a001b6-8c3e-4f7c-914a-a48ae150863f"
    },
    {
        "author": "杨蟠",
        "paragraphs": [
            "万顷田间雨，多从顶上生。",
            "野人犹不足，常拟凿为平。"
        ],
        "title": "白云峰",
        "id": "44ccc5bf-4cf2-4846-ad12-f03c19ba48f6"
    },
    {
        "author": "杨蟠",
        "paragraphs": [
            "日气层层秀，连山万丈孤。",
            "崔嵬天上影，一半入江湖。"
        ],
        "title": "南高峰",
        "id": "1aee1a1f-f828-4a48-af37-d7120493fb71"
    },
    {
        "author": "杨蟠",
        "paragraphs": [
            "落日愁飞雨，云中一线明。",
            "西湖将尽处，忽见大江横。"
        ],
        "tags": [
            "西湖"
        ],
        "title": "慈云岭",
        "id": "2c80b7d7-6041-4176-9a49-9432ed47935b"
    },
    {
        "author": "杨蟠",
        "paragraphs": [
            "衣冠仁义少，敢忽岭边人。",
            "亦恐修荣达，行歌自负薪。"
        ],
        "title": "歌樵岭",
        "id": "5862c50f-4f3f-4694-a130-e3cb3059c608"
    },
    {
        "author": "杨蟠",
        "paragraphs": [
            "百年樵斧外，留得挂寒猿。",
            "不奈西溪水，流香出洞门。"
        ],
        "title": "香林洞",
        "id": "39d0b439-56e6-47cd-998d-912972f7bf70"
    },
    {
        "author": "杨蟠",
        "paragraphs": [
            "岁旱须神物，皆疑石有名。",
            "卧龙今不起，长负泽边情。"
        ],
        "title": "卧龙山",
        "id": "90d36986-f993-49cc-84ba-5bd1802d752a"
    },
    {
        "author": "杨蟠",
        "paragraphs": [
            "突兀临飞鸟，溪僧惯往来。",
            "云山多乐处，且入小天台。"
        ],
        "title": "石桥",
        "id": "644a6f24-6462-4d93-bb9b-ec91e95662ab"
    },
    {
        "author": "杨蟠",
        "paragraphs": [
            "夏日红相照，天晴坞自开。",
            "襄阳多稚子，摘赠故人来。"
        ],
        "title": "杨梅坞",
        "id": "7d45b0fe-ce5c-4a5e-a1bc-4ad77e0ffbc6"
    },
    {
        "author": "杨蟠",
        "paragraphs": [
            "太平云外客，行采老山中。",
            "莫叹秋霜早，君看世上枫。"
        ],
        "title": "枫木坞",
        "id": "fe8ad2b5-74dd-45c4-8af8-8f44957c99ca"
    },
    {
        "author": "杨蟠",
        "paragraphs": [
            "寂寥千古事，今日有谁登。",
            "落日云间合，空中露几层。"
        ],
        "title": "保叔塔",
        "id": "64e6e196-e69b-4ed5-9cff-80bd1e584d21"
    },
    {
        "author": "杨蟠",
        "paragraphs": [
            "佛心随处见，层出更分明。",
            "不用催灯火，天高月自生。"
        ],
        "title": "辟支塔",
        "id": "22358270-501c-4ee7-86f9-b16a73bce2a5"
    },
    {
        "author": "杨蟠",
        "paragraphs": [
            "东岗人不识，野寺在樵渔。",
            "落叶年年满，春风为扫除。"
        ],
        "title": "东岗古塔",
        "id": "c0a4e4e5-11b7-4fdf-bcd4-b03072eb258a"
    },
    {
        "author": "杨蟠",
        "paragraphs": [
            "石下有灵骨，千年生玉芝。",
            "山神每藏护，不使世人知。"
        ],
        "title": "华严塔",
        "id": "9d423691-d52d-4cf6-8e34-5e418e8f6fbd"
    },
    {
        "author": "杨蟠",
        "paragraphs": [
            "野鸟久不去，清风长近人。",
            "山间岂有历，祇见四时春。"
        ],
        "title": "翠樾堂",
        "id": "63ad8262-58cf-4945-a6aa-8e8cd4405da7"
    },
    {
        "author": "杨蟠",
        "paragraphs": [
            "昔日岩栖处，松花落草根。",
            "瓦中匪是我，棺椁任干坤。"
        ],
        "title": "玛瑙宝胜寺",
        "id": "9f569c3b-d1fb-433e-8933-47618d7b754e"
    },
    {
        "author": "杨蟠",
        "paragraphs": [
            "七山如北斗，城锁几重重。",
            "斗口在何处，正当华盖峰。"
        ],
        "title": "华盖山",
        "id": "8cf3ea97-4183-4fd5-a9a9-94f08fce2b8c"
    },
    {
        "author": "杨蟠",
        "paragraphs": [
            "金毫五百几龙尊，隠隠香山圣迹存。",
            "方广寺开无俗路，优昙花现有灵根。",
            "一峰突岸临天壁，双涧淙桥透石门。",
            "今日不将心洗尽，更从何处觅真源。"
        ],
        "title": "石桥",
        "id": "a86c57c9-a5c2-4cba-a494-0e83ffcbadc3"
    },
    {
        "author": "杨蟠",
        "paragraphs": [
            "猿惊鹤怨不知处，虎据龙蟠空见山。",
            "芳草路随流水远，老僧心共白云闲。"
        ],
        "title": "杂题",
        "id": "8d354e4c-a5b3-4976-a113-ccb87792db79"
    },
    {
        "author": "杨蟠",
        "paragraphs": [
            "不见泉来穴，沙平落细声。",
            "夜高寒月漾，银汉太分明。"
        ],
        "title": "白沙泉",
        "id": "1047f70b-80e9-4737-a960-b1b1b335b3e2"
    },
    {
        "author": "杨蟠",
        "paragraphs": [
            "涌金春色晚，吹落碧桃花。",
            "一片何人得，流经十万家。"
        ],
        "title": "涌金池",
        "id": "9720b4d2-502a-4657-911d-b1abdfabec2c"
    },
    {
        "author": "杨蟠",
        "paragraphs": [
            "寂寞庵前草，春深鹿自耕。",
            "老僧垂白髪，山下不知名。"
        ],
        "title": "法安院",
        "id": "986780d4-64f6-4d8d-9402-0f1e1dd43773"
    },
    {
        "author": "杨蟠",
        "paragraphs": [
            "一气连江色，寥寥万古清。",
            "客心兼浪涌，时事与潮生。",
            "路转青山出，沙空白鸟行。",
            "几年沧海梦，吟罢独含情。"
        ],
        "tags": [
            "钱塘江"
        ],
        "title": "钱塘江上",
        "id": "9a8cdbb7-bbf0-4d6c-ad38-53793cce9941"
    },
    {
        "author": "杨蟠",
        "paragraphs": [
            "诗魂躔斗壁，醉力撼蓬莱。",
            "剖山无鹊印，倾厩尽龙媒。"
        ],
        "title": "诗一首",
        "id": "e0d655b5-6fd2-4fac-a345-8cfffe56e7c9"
    },
    {
        "author": "杨蟠",
        "paragraphs": [
            "天地风霜日夜新，地炉稳坐暖如春。",
            "筋骸已畅心无用，转愧窗间映雪人。"
        ],
        "title": "地炉",
        "id": "163e7d33-7e01-42fb-b28e-3f52e4db7efd"
    },
    {
        "author": "杨蟠",
        "paragraphs": [
            "帆落帆开两渡头，洞庭木叶扰离愁。",
            "青山带日低平野，白浪随风过别洲。",
            "月静沙寒知雁宿，云深水暖羡鱼游。",
            "画桥隠隠横天汉，人度空中影倒流。"
        ],
        "tags": [
            "洞庭湖"
        ],
        "title": "松江",
        "id": "7b6a5dcb-28e0-4d89-83d0-ce7dc85c5bf0"
    },
    {
        "author": "杨蟠",
        "paragraphs": [
            "沧江万里对朱栏，白鸟群飞去复还。",
            "云捧楼台出天上，风飘钟磬落人间。",
            "银河倒泻分双月，锦水西来转几山。",
            "今古冥冥谁借问，且持玉爵破愁颜。"
        ],
        "title": "甘露寺",
        "id": "62c1ac44-51e5-49f4-8963-78e361d0c3af"
    },
    {
        "author": "杨蟠",
        "paragraphs": [
            "百尺楼高四望中，云深一雁度长空。",
            "人间砧杵催寒事，郭外箫笙逐土风。",
            "天带江山元自好，地流河汉忽相通。",
            "丹心直北看飞雪，往往随花入帝宫。"
        ],
        "title": "朝宗门",
        "id": "a1ed4f53-6052-4316-a866-aa8b721f4a32"
    },
    {
        "author": "杨蟠",
        "paragraphs": [
            "前後坐亭上，饮水皆自持。",
            "其间贤太守，谁复畏人知。"
        ],
        "title": "清心堂",
        "id": "7b70869d-774f-48fb-932c-f6dc50ec35cc"
    },
    {
        "author": "杨蟠",
        "paragraphs": [
            "天藏物启有灵根，玉乳银浆岂易分。",
            "浄鉴当空寒自照，流珠落涧远先闻。",
            "润生冉冉双林雨，香出蒙蒙一井云。",
            "今日石鱼行酒地，次山重为勒铭文。"
        ],
        "title": "虎跑泉",
        "id": "7d4bf009-a130-4894-8947-1022f9da5bab"
    },
    {
        "author": "杨蟠",
        "paragraphs": [
            "歌舞飘飘百尺台，半天龙麝散香煤。",
            "初愁翠袖凌风去，却骑飞鸾下月来。",
            "云杪一声闻玉笛，露华千点落金杯。",
            "我缘众乐狂方盛，园锁从教日日开。"
        ],
        "title": "华胥台",
        "id": "ae2e7c94-a0c5-4e66-9113-5ce7d0f7f96d"
    },
    {
        "author": "杨蟠",
        "paragraphs": [
            "吏隠盂城九十旬，丰年日日是佳辰。",
            "赋成席上犹飞雪，歌动梁间已落尘。",
            "此地谁为爱酒伴，他时傥忆种花人。",
            "五坛芍药齐教放，何处扬州更觅春。"
        ],
        "title": "时燕堂",
        "id": "7bc7b920-efb5-4b94-94bd-1ea980653348"
    },
    {
        "author": "杨蟠",
        "paragraphs": [
            "寂寂绿岩畔，相期无数人。",
            "不知康乐後，池草几回春。"
        ],
        "title": "春草池",
        "id": "8ff8920d-b790-4f53-b316-807268431e0c"
    },
    {
        "author": "杨蟠",
        "paragraphs": [
            "云引踏青客，寻山西出城。",
            "始知图画上，今日有人行。"
        ],
        "title": "西山",
        "id": "00940990-bee0-447a-bda2-75d179f2b83e"
    },
    {
        "author": "杨蟠",
        "paragraphs": [
            "白云出山去，摇曳或西东。",
            "人住白云下，安然心已空。"
        ],
        "title": "白云岭",
        "id": "df15ae6f-8f79-493d-b543-ddfe33debce1"
    },
    {
        "author": "杨蟠",
        "paragraphs": [
            "千年白鹿地，今有佛楼台。",
            "昨日到山下，衔花犹出来。"
        ],
        "title": "鹿端山",
        "id": "964e7751-f0e2-442e-b430-2f6dc0792c15"
    },
    {
        "author": "杨蟠",
        "paragraphs": [
            "相传有五马，曾此立踟躇。",
            "人爱使君好，换鹅非俗书。"
        ],
        "title": "五马坊",
        "id": "fc454b5d-b22d-4c3b-a31c-7bcf75dd4171"
    },
    {
        "author": "杨蟠",
        "paragraphs": [
            "昨日折花者，又随蜂蝶来。",
            "思量妨底事，红蕊续还开。"
        ],
        "title": "众乐园",
        "id": "62777db9-2071-441e-af25-b08fdcb61395"
    },
    {
        "author": "杨蟠",
        "paragraphs": [
            "会昌湖上客，今已化为尘。",
            "一束青刍奠，空思如玉人。"
        ],
        "title": "莲花庄",
        "id": "ed8fe039-7735-4f93-ac84-4a415efc4c11"
    },
    {
        "author": "杨蟠",
        "paragraphs": [
            "谢公何所忆，白日看云眠。",
            "忽梦惠连弟，遂得春草篇。"
        ],
        "title": "西堂",
        "id": "bb575877-fa41-412b-b7b0-6116382c9fd9"
    },
    {
        "author": "杨蟠",
        "paragraphs": [
            "杳杳璧沉水，亭亭珠在渊。",
            "落潮流不去，还向定中圆。"
        ],
        "title": "海月堂",
        "id": "82afa1a1-ca29-4c3f-b64c-6c5529a097c3"
    },
    {
        "author": "杨蟠",
        "paragraphs": [
            "海榕树倒出，皮干亦轮囷。",
            "或问寿几许，千年为一春。"
        ],
        "title": "翠幄轩",
        "id": "c240e708-25e1-4900-8050-40fe9c20e39b"
    },
    {
        "author": "杨蟠",
        "paragraphs": [
            "重重风日透，花气满池塘。",
            "谁把红云比，红云无此香。"
        ],
        "title": "红云阁",
        "id": "f59857f5-cb69-4a7e-9d3a-e968495628b4"
    },
    {
        "author": "杨蟠",
        "paragraphs": [
            "萍实祗如斗，练江都熨开。",
            "水清当自鉴，无为濯缨来。"
        ],
        "title": "沧浪阁",
        "id": "b0b5fdf9-420e-4738-a149-c6f74b32c1af"
    },
    {
        "author": "杨蟠",
        "paragraphs": [
            "山杪一泉迸，俯窥临日崖。",
            "明珠不待拾，自溅入人来。"
        ],
        "title": "冷翠阁",
        "id": "32ae59c6-620e-4c63-b2c1-31b489211828"
    },
    {
        "author": "杨蟠",
        "paragraphs": [
            "一片繁华海上头，从来唤作小杭州。",
            "水如棋局分街陌，山似屏帏绕画楼。",
            "是处有花迎我笑，何时无月逐人游。",
            "西湖宴赏争标日，多少珠帘不下钩。"
        ],
        "tags": [
            "西湖"
        ],
        "title": "永嘉",
        "id": "5e8a2052-9a58-404a-8eeb-686a9e8cbe2e"
    },
    {
        "author": "杨蟠",
        "paragraphs": [
            "把麾何所往，海上有名山。",
            "潮落鱼堪拾，云低雁可攀。",
            "一城仙岛外，双塔画图间。",
            "当路谁知己，天应赐我闲。"
        ],
        "title": "登孤屿",
        "id": "8e598de0-525b-4ae3-92a4-f79e9dd6886a"
    },
    {
        "author": "杨蟠",
        "paragraphs": [
            "悠然已更乐，知是鼎中余。",
            "有海尚可往，慎毋重见渔。"
        ],
        "title": "後永嘉百咏 放生池",
        "id": "45aa7ed6-89ab-422b-8217-5c026e85dacd"
    },
    {
        "author": "杨蟠",
        "paragraphs": [
            "出门日已晚，棹短路何长。",
            "頼有风相送，荷花十里香。"
        ],
        "title": "後永嘉百咏 南塘",
        "id": "c0e5c4d0-6844-4db5-b450-11fa154d253a"
    },
    {
        "author": "杨蟠",
        "paragraphs": [
            "思亲庐墓隠西山，竹屋萧然月坞间。",
            "有道自高尘世外，无心得共野云闲。",
            "姓名达远邦符奏，束帛荣沾帝泽颁。",
            "不见孝廉人已久，东嘉今喜识曾颜。"
        ],
        "title": "赠仰孝子",
        "id": "ed10c155-c7c7-468b-a863-352596ceb7d6"
    },
    {
        "author": "杨蟠",
        "paragraphs": [
            "为官一十政，宦游五十秋。",
            "平生忆何处，最忆是温州。",
            "思远城南曲，西岑古渡头。",
            "绿觞春送酒，红烛夜行舟。",
            "不敢言遗爱，惟应念旧游。",
            "凭君将此句，寄写谢公楼。"
        ],
        "title": "去郡後作",
        "id": "da19d969-fdcb-4d5c-9c8d-726142c4c1f4"
    },
    {
        "author": "杨蟠",
        "paragraphs": [
            "桃源未识恐微茫，每坐青林惯日长。",
            "鱼鸟自同千里乐，风烟漫逐一城香。",
            "竹围月色来深院，花引春情过短墙。",
            "人世定知何处好，且勤诗酒惜年光。"
        ],
        "title": "熙春园",
        "id": "059d21f3-5cbc-43d1-a3e3-fb030a5f903b"
    },
    {
        "author": "杨蟠",
        "paragraphs": [
            "昔日林间兴，风流谢客儿。",
            "春山花又发，不见屐来时。"
        ],
        "title": "客儿亭",
        "id": "029ccbe8-cae0-4b58-8e71-67755fc8ab8f"
    },
    {
        "author": "杨蟠",
        "paragraphs": [
            "人生无百年，谁问岭龟蛇。",
            "容颜镜水换，老丑不可遮。",
            "殷勤守此岁，来岁复如何。",
            "南邻祭灶喧，北里驱傩哗。",
            "须臾罢无为，但听楼鼓挝。",
            "明朝四十过，暮景真易斜。",
            "初心自慷慨，白首还蹉跎。",
            "寄语少年子，虽强不足夸。"
        ],
        "title": "除夕次东坡守岁韵",
        "id": "f8e8cd95-bc4d-4499-bd49-728a02594dad"
    },
    {
        "author": "杨蟠",
        "paragraphs": [
            "吏退更无人迹到，一天魂梦任游扬。"
        ],
        "title": "句  其一",
        "id": "cdc6c3c4-2441-4375-8275-14ebbebc109c"
    },
    {
        "author": "杨蟠",
        "paragraphs": [
            "中原今仗老臣安。"
        ],
        "title": "句  其二",
        "id": "e06c3b61-04a0-42c9-96c9-59984604d76f"
    },
    {
        "author": "杨蟠",
        "paragraphs": [
            "许国莫疑勋业大。"
        ],
        "title": "句  其三",
        "id": "23cd3988-84a7-4bf8-bf59-dd69883d7243"
    },
    {
        "author": "杨蟠",
        "paragraphs": [
            "两州城郭青烟起，千里江山白鹭飞。"
        ],
        "title": "句  其四",
        "id": "df9644dd-c32c-4625-a831-5e3cbd211c1f"
    },
    {
        "author": "杨蟠",
        "paragraphs": [
            "三峡江声流笔下，六朝山影满樽前。"
        ],
        "title": "句  其五",
        "id": "870c7ba6-c984-4d80-b659-db84c5a323b4"
    },
    {
        "author": "杨蟠",
        "paragraphs": [
            "动摇腊信随征使，勾引春情出苑墙。"
        ],
        "title": "句  其六",
        "id": "d153dd77-a286-4263-b576-87bcaa888e4e"
    },
    {
        "author": "杨蟠",
        "paragraphs": [
            "仲□尝三逐，将军老数奇。"
        ],
        "title": "句  其七",
        "id": "d5eed71c-e564-46e2-b3ce-51c6c10a93fd"
    },
    {
        "author": "杨蟠",
        "paragraphs": [
            "看山坐石亭。"
        ],
        "title": "句  其八",
        "id": "dd519280-4725-4dc5-ab2f-3978db54ecc8"
    },
    {
        "author": "杨蟠",
        "paragraphs": [
            "浮生同是客。"
        ],
        "title": "句  其九",
        "id": "d2c46aa3-fa75-47f3-a180-9f0b91507b27"
    },
    {
        "author": "杨蟠",
        "paragraphs": [
            "花湿转分明。"
        ],
        "title": "句  其一○",
        "id": "b7942565-1866-4630-b4d7-93c266f478cb"
    },
    {
        "author": "杨蟠",
        "paragraphs": [
            "杖藜林下去。"
        ],
        "title": "句  其一一",
        "id": "23f531f8-6b51-47e2-a359-92692368675c"
    },
    {
        "author": "胡志康",
        "paragraphs": [
            "兰若幽深与世违，酒阑重觅未斜晖。",
            "篮舆绕入花边路，布衲趋迎竹下扉。",
            "清籁敲风和梵奏，独槐笼榻涨烟霏。",
            "吟栏倚遍诗成处，不觉金莲映月辉。"
        ],
        "title": "游广福寺",
        "id": "78c4240a-8939-4753-963c-fd498560ad18"
    },
    {
        "author": "胡楚材",
        "paragraphs": [
            "分落银河一派清，源深流远旱常盈。",
            "蛟龙潜处鱼虾少，日月中时表里明。",
            "插岸好山青泼黛，倚波丑石势奔鲸。",
            "幽奇信是神仙窟，上有浮云散又生。"
        ],
        "title": "默山小潭",
        "id": "76e5c381-c05e-4575-bb08-b13689294b28"
    },
    {
        "author": "胡楚材",
        "paragraphs": [
            "樵猎识冠裳，何言志四方。",
            "离秦风日冷，过楚薜萝长。",
            "梦野违征诏，时衰枉荐章。",
            "故山隈且僻，应种秫为粮。"
        ],
        "title": "青山怀古",
        "id": "a7d67f3c-cd8f-4809-8511-9ff6ecb0ce7b"
    },
    {
        "author": "胡楚材",
        "paragraphs": [
            "澎湃白艾溪，源恐从天落。",
            "滩石剑戟列，喷怒波势恶。",
            "篙工手眼亲，飞舫过如箨。",
            "达阻有长桥，轻虹□寥廓。",
            "参天树列幢，夹岸如山削。",
            "中有钓鱼郎，扁舟□寂寞。",
            "俗眼急势利，问此何足乐。",
            "不钓沧海鳌，须脍潮州鳄。",
            "胡为持一竿，默在艾溪脚。",
            "我且笑不答，自歌还自酌。",
            "日暮鼓枻归，风埃满城郭。"
        ],
        "title": "白艾溪",
        "id": "e3004fcf-074b-4bd9-aaf4-723b7d300f26"
    },
    {
        "author": "胡楚材",
        "paragraphs": [
            "崚嶒插天山，仙池在绝顶。",
            "无源水自溢，泓澄照天镜。",
            "鱼依藻荇深，龙藏密穴静。",
            "天意欲为雨，烟雾如炉甑。",
            "至今山下田，势不忧旱横。",
            "划然霁景开，仰看飞泉迸。",
            "一道翠微间，长剑倚天凈。",
            "群山列画屏，高下相辉映。",
            "安得丹青手，写此绝胜境。",
            "挂我草堂中，吟望免延颈。",
            "不负山水心，永谢利名阱。"
        ],
        "title": "仙池岩",
        "id": "88316c39-58b0-4002-8737-0942af223d0c"
    },
    {
        "author": "胡楚材",
        "paragraphs": [
            "久客倦行役，故山安在哉。",
            "松竹读书室，水石钓鱼台。",
            "明月照归梦，西风吹酒杯。",
            "亭亭篱下菊，寂寞为谁开。"
        ],
        "title": "忆彭头山",
        "id": "4f359e94-b0c0-4ff0-bc2f-d677dba4981a"
    },
    {
        "author": "柳说",
        "paragraphs": [
            "潇洒幽轩好，清闲令尹才。",
            "庭虚走泉响，门静对山开。",
            "夏可捐班扇，风如到楚台。",
            "羡君成吏隠，终日远纷埃。"
        ],
        "title": "凉轩",
        "id": "dd3a64c5-ee3e-453c-91fe-60316bce2bb0"
    },
    {
        "author": "田开",
        "paragraphs": [
            "我爱临封好，人烟十里赊。",
            "秋风三酿酒，风景四时花。",
            "竹屋无贫子，渔村足富家。",
            "守官真吏隠，谩放日高衙。"
        ],
        "title": "临封杂咏  其一",
        "id": "dfb789d5-e992-4c79-b484-a6e3dbd68718"
    },
    {
        "author": "田开",
        "paragraphs": [
            "我爱临封好，诗人兴味长。",
            "岭南蕉子国，海上荔枝庄。",
            "民有百年寿，家藏十种粮。",
            "宦游无远近，乐处是仙乡。"
        ],
        "title": "临封杂咏  其二",
        "id": "cfab8eeb-917a-49e2-baa1-1fb441a6e8d6"
    },
    {
        "author": "田开",
        "paragraphs": [
            "我爱临封好，江流压水滨。",
            "东山画屏展，北阜翠虬驯。",
            "十里长松道，三春解佩人。",
            "乘闲狂太守，屐齿往来频。"
        ],
        "title": "临封杂咏  其三",
        "id": "c5819199-0993-40fc-b020-d8fe7ec394e7"
    },
    {
        "author": "田开",
        "paragraphs": [
            "我爱临封好，宾朋日往还。",
            "年来甘白酒，老去益朱颜。",
            "引鹤游西寺，携琴上北山。",
            "君恩虽未报，公外且偷闲。"
        ],
        "title": "临封杂咏  其四",
        "id": "3495d5bb-3db1-4e49-b4ff-d4c4c424ff6d"
    },
    {
        "author": "田开",
        "paragraphs": [
            "我爱临封好，江楼四望遥。",
            "宾朋须共赏，风月故相邀。",
            "清兴拚成癖，诗狂不碍条。",
            "谩劳争自洁，适意乐偏饶。"
        ],
        "title": "临封杂咏  其五",
        "id": "6116f38f-5180-4153-a328-6dac40d97396"
    },
    {
        "author": "田开",
        "paragraphs": [
            "我爱临封好，迎门水绕流。",
            "名山称濯锦，胜境说灵洲。",
            "嫩草青连座，奇花香入楼。",
            "公余无一事，携酒任遨游。"
        ],
        "title": "临封杂咏  其六",
        "id": "18d2e7d2-0bdf-4630-be7f-58f4e3fa75ff"
    },
    {
        "author": "田开",
        "paragraphs": [
            "吏民相共乐，浑不记相关。"
        ],
        "title": "句  其一",
        "id": "0014c21c-bf9b-4818-8119-ca0c228cb056"
    },
    {
        "author": "田开",
        "paragraphs": [
            "山近临轩翠，花开入座红。"
        ],
        "title": "句  其二",
        "id": "b0e294c6-1d74-4668-913c-582e44080323"
    },
    {
        "author": "田开",
        "paragraphs": [
            "我爱临封好，从来礼义乡。",
            "江山足形胜，风物半冠裳。"
        ],
        "title": "句  其三",
        "id": "e6fdc753-ff14-4909-b97a-0f255e777f54"
    },
    {
        "author": "刘扶",
        "paragraphs": [
            "物外萧然释子宫，楼台雄压郡城东。",
            "江回澄练浸碧落，山答疏钟飘远风。",
            "隔岸橹声喧暮角，卧沙桥影转晴虹。",
            "可怜千里无穷景，尽属高僧吟笑中。"
        ],
        "title": "题凈土寺",
        "id": "54cd1d56-48b1-457d-b647-cb9c5a7c26d8"
    },
    {
        "author": "钱顗",
        "paragraphs": [
            "春郊杂沓拥红旌，共访仙踪啸傲行。",
            "云径直从深崦入，石梁宛在半空横。",
            "岩边瑶圃新开出，洞里芝田旧种成。",
            "羽客一枰无复见，青山留得烂柯名。"
        ],
        "title": "游烂柯山",
        "id": "6c3570e5-51ff-43ab-8600-5db12e0c4180"
    },
    {
        "author": "张颙",
        "paragraphs": [
            "崔颢题诗在上头，登临何必更冥搜。",
            "楼前黄鹤不重见，槛外长江空自流。",
            "万顷烟云连梦泽，一川风景借西州。"
        ],
        "tags": [
            "长江"
        ],
        "title": "黄鹤楼",
        "id": "d7ed38c7-2861-4f0f-9113-eb84881c7093"
    },
    {
        "author": "张颙",
        "paragraphs": [
            "两州花萼竞相辉，间断红尘一水涯。"
        ],
        "title": "句",
        "id": "ca252291-cf73-472c-ab7f-ac230cfa886a"
    },
    {
        "author": "王该",
        "paragraphs": [
            "四明之山东南雄，中有古柏高巃嵷。",
            "霜凌雪犯势不屈，干直不与凡柯同。",
            "几十围，几千尺，踞隆岩兮盘巨石。",
            "有时狂风盲雨嗥长巅，上彻天心下地脊。",
            "樵奴与牧子，惯见却辟易。",
            "不知何洞出神翁，采芝去踏崭岩峰。",
            "蒸岚焙翠入灵药，意欲服饵颜如童。",
            "仙翁仙翁爱无独，天产此材同众欲。",
            "小将条剖治民盲，大可柱分支帝屋。",
            "神翁神翁莫轻藐，植物虽微功不小。",
            "些须片叶价千金，能使尘寰人不老。"
        ],
        "title": "昭惠庙黄柏歌",
        "id": "9cd83606-cb74-4df6-8799-5d94dbeb3ce0"
    },
    {
        "author": "李抚辰",
        "paragraphs": [
            "高阁玲珑倚半空，秋来凈扫白云踪。",
            "无人写此天然景，十二阑干十二峰。"
        ],
        "title": "瑞岩寺灵芝阁",
        "id": "f8c88c4d-c427-47c1-93b3-f525478ffdda"
    },
    {
        "author": "谭黉",
        "paragraphs": [
            "水腹鱼龙宅，山腰鼓吹衙。"
        ],
        "title": "句  其一",
        "id": "9d65bdfb-794c-408f-8386-24fc27a02058"
    },
    {
        "author": "谭黉",
        "paragraphs": [
            "齐安无一事，台榭若天成。"
        ],
        "title": "句  其二",
        "id": "e71bde8c-1d37-4c67-b45f-3148c238c591"
    },
    {
        "author": "高照",
        "paragraphs": [
            "金精寂寂真胜境，门锁松杉风月冷。",
            "跨鹤仙姬去不来，白云一片封丹井。"
        ],
        "title": "金精山",
        "id": "6835bfc8-555f-4a02-aa37-1ba0a66980e0"
    },
    {
        "author": "齐术",
        "paragraphs": [
            "零陵太守吟情逸，惟过浯溪未有诗。"
        ],
        "title": "句",
        "id": "6bc7cf7f-88c9-495d-92fa-bbec1416e8ae"
    },
    {
        "author": "周敦颐",
        "paragraphs": [
            "到官处处须寻胜，惟此合阳无胜寻。",
            "赤水有山仙甚古，跻攀聊足到官心。"
        ],
        "title": "书仙台观壁",
        "id": "c4637d9a-c502-4e43-9068-5323e6dc4e37"
    },
    {
        "author": "周敦颐",
        "paragraphs": [
            "琳宫金剎接林峦，一径潜通竹树寒。",
            "是处尘埃皆可息，时清终未忍辞官。"
        ],
        "title": "游山上一道观三佛寺",
        "id": "421da361-8834-4e52-9e2b-242dca020aa0"
    },
    {
        "author": "周敦颐",
        "paragraphs": [
            "寻山寻水侣尤难，爱利爱名心少闲。",
            "此亦有君吾甚乐，不辞高远共跻攀。"
        ],
        "title": "喜同费君长官游",
        "id": "cb61ebf9-d422-47bd-a208-1389ae171d56"
    },
    {
        "author": "周敦颐",
        "paragraphs": [
            "云树岩泉景尽奇，登临深恨访寻迟。",
            "长楼未得于何记，犹有君能雅和诗。"
        ],
        "title": "和费君乐游山之什",
        "id": "fdf4ed6f-8ed8-4838-8114-2cfc16ae4099"
    },
    {
        "author": "周敦颐",
        "paragraphs": [
            "剑立溪峰信险深，吾皇大道正天心。",
            "百年外户都无闭，空有关名点贡琛。"
        ],
        "title": "剑门",
        "id": "1dfdab4a-1273-45fb-ba44-081c95b0ac22"
    },
    {
        "author": "周敦颐",
        "paragraphs": [
            "公暇频陪尘外游，朝天仍得送行舟。",
            "轩车更共入山脚，旌旆且从留渡头。",
            "精舍泉声清㶁㶁，高林云色淡悠悠。",
            "谈终道奥愁言去，明日瞻思上郡楼。"
        ],
        "title": "万安香城寺别虔守赵公",
        "id": "4cdfe33a-704f-4aaa-bbfb-fbff73f7e5e3"
    },
    {
        "author": "周敦颐",
        "paragraphs": [
            "闻有山岩即去寻，亦跻云外入松阴。",
            "虽然未是洞中境，且异人间名利心。"
        ],
        "title": "行县至雩都邀余杭钱建侯拓四明沈几圣希颜同游罗岩",
        "id": "22d8a8c7-e51e-420c-b6db-64c15c78d900"
    },
    {
        "author": "周敦颐",
        "paragraphs": [
            "朝市谁知世外游，杉松影里入吟幽。",
            "争名逐利千绳缚，度水登山万事休。",
            "野鸟不惊如得伴，白云无语似相留。",
            "傍人莫笑凭阑久，为恋林居作退谋。"
        ],
        "title": "同石守游",
        "id": "3bd6cb3e-5b5a-42ce-b56f-8a540b7e26ba"
    },
    {
        "author": "周敦颐",
        "paragraphs": [
            "落叶蝉声古渡头，渡头人拥欲行舟。",
            "别离情似长江水，远亦随公日夜流。"
        ],
        "tags": [
            "长江"
        ],
        "title": "江上别石郎中",
        "id": "2a2482a6-4c13-4aad-8d71-1c6bf610d0bb"
    },
    {
        "author": "周敦颐",
        "paragraphs": [
            "兰自香为友，松何枯尚春。",
            "荣来天泽重，殁去绣衣新。",
            "尽作百年梦，终归一窖尘。",
            "痛心双泪下，无复见贤人。"
        ],
        "title": "忆江西提刑何仲容",
        "id": "6a7bf036-063b-4712-9da9-519333414479"
    },
    {
        "author": "周敦颐",
        "paragraphs": [
            "三月山方暖，林花互照明。",
            "路盘层顶上，人在半空行。",
            "水色云含白，禽声谷应清。",
            "天风拂襟袂，缥缈觉身轻。"
        ],
        "title": "治平乙巳暮春十四日同宋复古游山巅至大林寺书四十字",
        "id": "970ac34d-5f92-4e04-bd92-ad032e9d535e"
    },
    {
        "author": "周敦颐",
        "paragraphs": [
            "一日复一日，一杯复一杯。",
            "青山无限好，俗客不曾来。",
            "往事已如此，朱颜安在哉。",
            "寄语地上客，历乱竟谁催。"
        ],
        "title": "题冠顺之道院壁",
        "id": "7879574b-178e-4daa-b413-b6df2493337a"
    },
    {
        "author": "周敦颐",
        "paragraphs": [
            "刘侯戴武弁，政则心吾儒。",
            "士茂先兴学，子贤勤读书。",
            "猷为莫不善，才力盖有余。",
            "西北方求帅，浩然宁久居。"
        ],
        "title": "题浩然阁",
        "id": "1555855a-20f4-4e7a-9ec1-373032ec30a4"
    },
    {
        "author": "周敦颐",
        "paragraphs": [
            "山盘江上虬龙活，殿倚云中洞府深。",
            "钦想真风杳何在，偃松乔柏共萧森。"
        ],
        "title": "题酆都观 仙都观",
        "id": "cd81a8e2-db1e-43ab-8f08-043d795e055c"
    },
    {
        "author": "周敦颐",
        "paragraphs": [
            "始观丹诀信希夷，盖得阴阳造化机。",
            "子自母生能致主，精神合後更知微。"
        ],
        "title": "题酆都观 读英真君丹诀",
        "id": "04c0d998-2773-477b-b3c1-c790ca6f664e"
    },
    {
        "author": "周敦颐",
        "paragraphs": [
            "久厌尘坌乐静元，俸微犹乏买山钱。",
            "徘徊真境不能去，且寄云房一榻眠。"
        ],
        "title": "题酆都观 宿山房",
        "id": "0f613602-43ab-4bf8-bdee-b538dffb167d"
    },
    {
        "author": "周敦颐",
        "paragraphs": [
            "退之自谓如夫子，原道深排释老非。",
            "不识大颠何似者，数书珍重更留衣。"
        ],
        "title": "按部至潮州题大颠堂壁",
        "id": "25b960e8-c2d0-4f5f-add7-5036c139b91d"
    },
    {
        "author": "周敦颐",
        "paragraphs": [
            "按部广东经数郡，若言岚瘴更无春。",
            "度山烟锁埋清昼，为国天终护吉人。",
            "万里诏音频降下，一方恩惠尽均匀。",
            "丈夫才略逢时展，仓廪皆无亟富民。"
        ],
        "title": "按部至春州",
        "id": "6c4f990d-4b25-42a1-8ad7-362b2a995baa"
    },
    {
        "author": "周敦颐",
        "paragraphs": [
            "红尘白日无闲人，况有鱼绯系此身。",
            "关上罗浮闲送目，浩然心意复吾真。"
        ],
        "title": "题惠州罗浮山",
        "id": "f2e55871-dba7-4092-8b86-a0a2bf7f6828"
    },
    {
        "author": "周敦颐",
        "paragraphs": [
            "清时望郎贵，白首故乡归。",
            "有子纡蓝绶，将孙着彩衣。",
            "松乔新道院，鹤老旧渔矶。",
            "知止自高德，宁为遁者肥。"
        ],
        "title": "赠虞部员外郎谭公昉致仕",
        "id": "54e654c8-63cf-4557-93d4-ecaff151c139"
    },
    {
        "author": "周敦颐",
        "paragraphs": [
            "元子溪曰瀼，诗传到于今。",
            "此俗良易化，不欺顾相钦。",
            "庐山我久爱，买田山之阴。",
            "田间有流水，清泚出山心。",
            "山心无尘土，白石磷磷沈。",
            "潺湲来数里，到此始澄深。",
            "有龙不可测，岸木寒森森。",
            "书堂构其上，隠几看云岑。",
            "倚梧或欹枕，风月盈中襟。",
            "或吟或冥默，或酒或鸣琴。",
            "数十黄卷轴，圣贤谈无音。",
            "窗前即畴囿，囿外桑麻林。",
            "芋蔬可卒岁，绢布足衣衾。",
            "饱暖大富贵，康宁无价金。",
            "吾乐盖易足，名濂朝暮箴。",
            "元子与周子，相邀风月寻。"
        ],
        "tags": [
            "庐山"
        ],
        "title": "瀼溪书堂",
        "id": "3fef3f1c-bd3d-4772-a4e2-c76141e7d70f"
    },
    {
        "author": "周敦颐",
        "paragraphs": [
            "静思归旧隠，日出半山晴。",
            "醉榻云笼润，吟窗瀑泻清。",
            "闲方为达士，忙只是劳生。",
            "朝市谁头白，车轮未晓鸣。"
        ],
        "title": "思归旧隠",
        "id": "a078131e-cbca-4d41-a60f-e35c28f968b4"
    },
    {
        "author": "周敦颐",
        "paragraphs": [
            "秋风拂尽热，半夜雨淋漓。",
            "绕屋是芭蕉，一枕万响围。",
            "恰似钓鱼船，篷底睡觉时。"
        ],
        "title": "夜雨书窗",
        "id": "aac01d1f-31fa-477c-9f29-11e737483cda"
    },
    {
        "author": "周敦颐",
        "paragraphs": [
            "旧隠濂溪上，思归复思归。",
            "钓鱼船好睡，宠辱不相随。",
            "肯为爵禄重，白髪犹羁縻。"
        ],
        "title": "石塘桥晚钓",
        "id": "1092a8fa-4783-46bc-b188-c2f89b8e977e"
    },
    {
        "author": "周敦颐",
        "paragraphs": [
            "有风还自掩，无事昼常关。",
            "开阖从方便，干坤在此闲。"
        ],
        "title": "书舂陵门扉",
        "id": "80f180ed-53f4-4fb0-b659-bbf09b85418b"
    },
    {
        "author": "周敦颐",
        "paragraphs": [
            "老子生来骨性寒，宦情不改旧儒酸。",
            "停杯厌饮香醪味，举筯常餐淡菜盘。",
            "事冗不知筋力倦，官清赢得梦魂安。",
            "故人欲问吾何况，为道舂陵只一般。"
        ],
        "title": "任所寄乡关故旧",
        "id": "947a2a4b-1102-49ad-ae5e-f0894707fd33"
    },
    {
        "author": "周敦颐",
        "paragraphs": [
            "花落柴门掩夕晖，昏鸦数点傍林飞。",
            "吟余小立阑干外，遥见樵渔一路归。"
        ],
        "title": "春晚",
        "id": "9ee15429-ba50-43c5-a589-fc241ce06584"
    },
    {
        "author": "周敦颐",
        "paragraphs": [
            "东风放牧出长坡，谁识阿童乐趣多。",
            "归路转鞭牛背上，笛声吹老太平歌。"
        ],
        "title": "牧童",
        "id": "c4409583-481e-4bde-ad28-bb2fd1f955a8"
    },
    {
        "author": "周敦颐",
        "paragraphs": [
            "斯须暮云合，白日无余晖。",
            "金波从地涌，宝焰穿林飞。",
            "僧言自雄夸，俗骇无因依。",
            "安知本地灵，发见随天机。"
        ],
        "title": "天池",
        "id": "80073f9c-7357-442d-8c49-a407000c4bcf"
    },
    {
        "author": "周敦颐",
        "paragraphs": [
            "公程无暇日，暂得宿清幽。",
            "始觉空门客，不生浮世愁。",
            "温泉喧古洞，晚磬度危楼。",
            "彻晓都忘寐，心疑在沃洲。"
        ],
        "title": "宿崇圣",
        "id": "bbd81148-f51a-4df7-8cbc-0bb8552cffaa"
    },
    {
        "author": "周敦颐",
        "paragraphs": [
            "双双瓦雀行书案，点点杨花入砚池。",
            "闲坐小窗读周易，不知春去几多时。"
        ],
        "title": "暮春即事",
        "id": "07c79d7a-9e36-4f8d-8f57-34367dee1134"
    },
    {
        "author": "周敦颐",
        "paragraphs": [
            "书房兀坐万机休，日暖风和草色幽。",
            "谁道二千年远事，而今只在眼前头。"
        ],
        "title": "读易象",
        "id": "d40f6287-7ca8-4f3b-b27f-832ba7561098"
    },
    {
        "author": "周敦颐",
        "paragraphs": [
            "风雅久沦落，哇淫肆自陈。",
            "波澜嗟已靡，汗漫□无津。",
            "纷葩混仙蕊，谁可识清真。",
            "先生李郑辈，□态非拟伦。",
            "後生不识事，愈非句愈珍。",
            "至今桐庐水，相与流清新。",
            "蝉联十一世，奕叶扶阳春。",
            "十年问御史，邂逅章江滨。",
            "自惭无所有，衰叹徒欣欣。",
            "樽酒发狂笑，微言入典坟。",
            "稍稍窥绪余，每每露经纶。",
            "因知相有术，源委本清淳。"
        ],
        "title": "题清芬阁",
        "id": "915acfb4-54e0-4a58-8318-dc03d1f36811"
    },
    {
        "author": "何平仲",
        "paragraphs": [
            "及物仁心称物情，更将和气助春荣。",
            "智深大易知幽赜，乐本咸池得正声。",
            "竹箭生来元有节，冰壶此外更无清。",
            "几年天下闻名久，今日逢君眼倍明。"
        ],
        "title": "赠周茂叔",
        "id": "7ed5ba58-98ea-424c-a05a-b4ffb37c3f3a"
    },
    {
        "author": "何平仲",
        "paragraphs": [
            "庆门崇构已多时，五百年方是此期。",
            "树长琼枝生较晚，珠根骊颔得来迟。",
            "桓温贵骨天然别，韦相传经道不衰。",
            "衡岳维高湘水阔，共知长与福为基。"
        ],
        "title": "闻周茂叔中年有嗣以诗贺之",
        "id": "54fbb00f-b209-427b-ad26-4068816da819"
    },
    {
        "author": "何平仲",
        "paragraphs": [
            "伪者劳其心，关机有时阙。",
            "诚者任其真，安知拙为拙。",
            "舍伪以存诚，何须俟词说。"
        ],
        "title": "题周茂叔拙赋",
        "id": "46884b20-70d2-49bb-b5fd-ea5f26daa23b"
    },
    {
        "author": "陈襄",
        "paragraphs": [
            "皇帝即位，厉精求治。",
            "翼翼兢兢，以畏天异。",
            "乃见宗庙，乃严郊祭。",
            "赫赫烈祖，陟配上帝。",
            "皇帝肇祀，心虔诚至。",
            "斋居撤膳，夙兴弗寐。",
            "不履黄道，不御小次。",
            "出宿于庙，阴雨翳翳。",
            "既其徂郊，日出晰晰。",
            "登丘奏假，天地澄霁。",
            "礼终乐阕，神贶来暨。",
            "皇帝还跸，千乘万骑。",
            "雷动天旋，臣民欣慰。",
            "御楼肆赦，躬册丹地。",
            "恩流泽洽，周匝无际。",
            "惟诚感神，惟德销沴。",
            "皇帝能飨，时赐坐致。",
            "臣愿皇帝，事天寅畏。",
            "左右惟贤，安民惟惠。",
            "无咈忠谏，无轻政事。",
            "日新一日，庶答天意。"
        ],
        "title": "郊祀庆成诗",
        "id": "7e8f99d3-34b3-4211-96ee-8ac89a8c667d"
    },
    {
        "author": "陈襄",
        "paragraphs": [
            "有客顿征辔，暮宿洛阳堤。",
            "洛阳繁华地，慨然心伤悲。",
            "忆昔季伦家，朱门鼎贵时。",
            "锦步四十里，冠盖相追随。",
            "宠移百琲珠，醉击珊瑚枝。",
            "一旦委沟壑，身随朝露晞。",
            "绮楼自颠仆，金谷无人归。",
            "绿珠千古魂，散作香尘飞。",
            "荒榛塞中道，惟有寒螀啼。",
            "嗟哉百世後，骄奢徒尔为。"
        ],
        "title": "洛阳曲",
        "id": "58aa1c76-29ce-4f74-a183-b171e35400e3"
    },
    {
        "author": "陈襄",
        "paragraphs": [
            "天无私覆心，地无私载德。",
            "人生天地间，荣辱何相隔。",
            "农者不释耒，朱门列鼎食。",
            "巧妇不下机，公子罗纨饰。",
            "富贵岂劳心，饥寒空努力。",
            "惟有北邙山，冢墓皆荆棘。"
        ],
        "title": "人生天地间",
        "id": "3080fd12-39f2-4809-a135-c7bd04c4978e"
    },
    {
        "author": "陈襄",
        "paragraphs": [
            "天道不可跻，以其高且危。",
            "地道不可寻，以其幽且深。",
            "土圭测日影，可以分照临。",
            "桐鱼击石鼓，可以求声音。",
            "嗟夫世之人，不知方寸心。"
        ],
        "title": "天道不可跻",
        "id": "998194c9-e9c5-4b6f-afe1-07a16a2421ab"
    },
    {
        "author": "陈襄",
        "paragraphs": [
            "天工铸剑挺锋铓，洪炉百炼金为刚。",
            "闪铄神锤飞电光，磨砺七彩成文章。",
            "丰城地僻沦精久，紫气雄雄射星斗。",
            "未得神功倚天外，一朝误入张华手。",
            "青霜为锷宝为环，有时捧出黄金盘。",
            "万灵照灼妖氛走，天地无光秋水寒。",
            "闻道华阴有奇土，试拭繁星袖中舞。",
            "风胡侧目观如堵，一唱人间万金贾。",
            "夜来几度风雷嗔，雌雄出没光如神。",
            "来年决定化平津，坐中有客攀龙鳞。"
        ],
        "title": "古剑谢李惟肖示所业",
        "id": "56771ffe-5c4b-401e-955a-a7c8b9317a57"
    },
    {
        "author": "陈襄",
        "paragraphs": [
            "天上奎星专主文，地下嵩岳惟降神。",
            "含灵孕粹五百载，挺然间出非常人。",
            "荥阳才子东山客，满腹精神太英特。",
            "掞天辞藻驾曹王，炙地声华压元白。",
            "等闲奋笔摛鸾龙，烟霄凛凛横辞锋。",
            "稷下千人摧劲敌，昂头不敢争英雄。",
            "吾皇新命招宏博，紫宙风清飞一鹗。",
            "骊龙卧起沧海空，灿灿灵珠光满握。",
            "明年二月春水来，桃花浪起龙门开。",
            "青云岐路无多地，定须迅击狂风雷。"
        ],
        "title": "送郑洙赴举",
        "id": "b7bb8d29-dbac-4961-86da-32539e7a5885"
    },
    {
        "author": "陈襄",
        "paragraphs": [
            "瑶姬不下巫阳台，山屏曙色连云开。",
            "瞥见羲和整朝驭，放出金乌天上来。",
            "炎炎六月方凝暑，天地生成渴霖雨。",
            "呼号缩手太无端，憔悴群芳不为主。",
            "吾当化出冲天羽，上与天公振雷鼓。",
            "回却日轮，叱开水府。",
            "六龙驱下饮洪涛，大作寒霖济区宇。"
        ],
        "title": "苦热谣",
        "id": "d061923a-364a-44d9-bbab-9350c494f36e"
    },
    {
        "author": "陈襄",
        "paragraphs": [
            "有客何方来，粲然游我庭。",
            "推户出见之，颜色如瑶英。",
            "问之不吾语，微风若闻声。",
            "曰予朔方士，饮子南方名。",
            "万里不相识，修涂一来经。",
            "闻子官大府，高车尘冥冥。",
            "有言未尝吐，低头敛光精。",
            "西人趋向异，念予孤蒙行。",
            "我欲友其德，顾己鸿毛轻。",
            "予起谢不敏，过辞非予聆。",
            "感子虚白德，来化纯愚诚。",
            "高风激万世，凛如伯夷清。",
            "留子永今日，愿言报英琼。"
        ],
        "title": "喜雪",
        "id": "7d7338b8-851b-4a8f-87cc-54c0c0865af0"
    },
    {
        "author": "陈襄",
        "paragraphs": [
            "去年水潦百谷死，居民无食食糟秕。",
            "州之饿者数千人，黄岩之民犹倍蓰。",
            "携持老少出城郭，尽撤墙屋无居止。",
            "鬻妻弃子人不售，价例不复论羊豕。",
            "白日市井闻号叫，夜堆廊庑如虫豸。",
            "县官哀怜发赈救，一饭纔得一盂尔。",
            "出门未暇充喉咽，已有数十填沟水。",
            "我时过之不忍顾，往往悲咽胸填委。",
            "岂无智虑裨万一，远地不得号君耳。",
            "钱侯作倅忠且仁，悲怜饿殍如亲子。",
            "日开官廪与之食，又令豪右发储峙。",
            "昨日驰书白转运，披陈肝肾献金矢。",
            "更乞兵储二万斛，民之大命方有倚。",
            "侯从新年作假山，自闻民饥不得视。",
            "非无泉石可般乐，人今方瘁何能喜。",
            "愿侯勿遽爱此山，念此膢腊存狐蚁。",
            "天无疫疠五谷熟，生者保聚归田里。",
            "此山之石坚不坚，将与侯德无穷已。"
        ],
        "title": "通判国博命赋假山",
        "id": "2a97da17-ed99-45bf-8d91-5b5cc650d44d"
    },
    {
        "author": "陈襄",
        "paragraphs": [
            "朝廷厌烦苛，往还按察诏。",
            "四方小大官，政恶日无谯。",
            "悲哉穷远民，天耳不可嘂。",
            "讼争细毛髪，吏议举烽爝。",
            "追胥烦闾里，符牒纷以照。",
            "利手肆拂撄，百巧凿孔窍。",
            "齐氓一扰攘，沸若烹鲜铫。",
            "上下漫不省，鳏寡日相吊。",
            "咨嗟梦得材，连蹇十铨调。",
            "今复欎不施，一尉滨海峤。",
            "蠢兹尤溪民，习俗攻险僄。",
            "尺表易为直，长戈固难掉。",
            "吾闻政无小，媺恶出号召。",
            "虽尔主盗官，操权宁非要。",
            "近岁民艰食，群小屡轩趒。",
            "挥刀力诛锄，加以原火燎。",
            "政令务宽简，威肃宜震曜。",
            "武事戒不习，贱策贵前料。",
            "山林剔逋逃，道路剪攻剽。",
            "食禁宁疏网，私兵勿容鞘。",
            "尝闻伍保法，慎置理宜妙。",
            "法至奸可革，无事省巡徼。",
            "勿嗟厥位淹，十室聊歌笑。",
            "往矣有吾民，疮痍方尔疗。"
        ],
        "title": "送李惟肖尉尤溪",
        "id": "47367527-6c23-4077-a839-49514c50c3a4"
    },
    {
        "author": "陈襄",
        "paragraphs": [
            "骐骥出大野，天姿非权奇。",
            "俄然病槽厩，筋力不克施。",
            "世人不识马，共以驽骀期。",
            "刍菽不得饱，膏砭不得医。",
            "伯乐闻骥病，中心始怀疑。",
            "及观果无妄，引衔脱其羁。",
            "骐骥心感激，双瞳雨淋离。",
            "怀恩未能报，举声一鸣悲。",
            "马得起此疾，上争灵乌驰。",
            "朝出扶桑野，暮扳邓林枝。",
            "追随日月下，独立寒且饥。",
            "此力岂足诧，愿酬主人知。"
        ],
        "title": "病骥",
        "id": "e300a570-f493-4f35-a51e-7829838a7da4"
    },
    {
        "author": "陈襄",
        "paragraphs": [
            "有幽斯菊，濯濯其芳。",
            "烝尔髦士，惟其修兮，有美于乡。",
            "燕，予无以说兮，惟醴之觞。"
        ],
        "title": "幽菊燕贡士  其一",
        "id": "4d2c5e0b-d3a5-4824-a0f0-265ae5f8c2e7"
    },
    {
        "author": "陈襄",
        "paragraphs": [
            "有幽斯菊，烨烨其华。",
            "烝尔髦士，惟其施兮，有显于家。",
            "往，予无以将兮，惟古之歌。"
        ],
        "title": "幽菊燕贡士  其二",
        "id": "6d0374cc-7efa-4329-8871-ad2944c78c50"
    },
    {
        "author": "陈襄",
        "paragraphs": [
            "鸿鸟于飞，归戾于泽。",
            "君子于田，亦适维则。",
            "旅力不愆，曷云其极。"
        ],
        "title": "送关都官致仕  其一",
        "id": "ead85199-3616-4db2-b669-0cb0d9062f5e"
    },
    {
        "author": "陈襄",
        "paragraphs": [
            "庶民之耋，职自为愚。",
            "君子之耋，其德有濡。",
            "旅力不愆，曷云其劬。"
        ],
        "title": "送关都官致仕  其二",
        "id": "e1d9e72f-720c-4f10-be69-ecc4f5dd6ef2"
    },
    {
        "author": "陈襄",
        "paragraphs": [
            "有坚松柏，君子斧之。",
            "有实秠稷，农夫有之。",
            "天子有老，曷其与归。"
        ],
        "title": "送关都官致仕  其三",
        "id": "fea4fae0-058f-4f1d-af71-050eaac8af8a"
    },
    {
        "author": "陈襄",
        "paragraphs": [
            "野有白驹，来食我麰。",
            "君子之往，胡为不留。",
            "我心悠悠，为天子忧。"
        ],
        "title": "送关都官致仕  其四",
        "id": "30cac000-3d58-4f91-9c50-85b4e8b1dd2e"
    },
    {
        "author": "陈襄",
        "paragraphs": [
            "庆历甲申岁，旱极忧民田。",
            "农夫不得耕，相顾愁凶年。",
            "帝心恐民忧，诏遣祈山川。",
            "郡国举祀典，斋戒陈豆笾。",
            "望祭复雩龙，祷之必精虔。",
            "经旬杳无报，旱气增于前。",
            "菑田扬飞尘，井谷无寸泉。",
            "炎炎天地中，草木皆欲燃。",
            "俗云有鳗鱼，灵异古所传。",
            "太守顺民心，命驾而迎焉。",
            "乐以钟鼓音，熏以沈檀烟。",
            "儵惊西郊寒，霭霭离山巅。",
            "急雨下滂沱，迅雷亦填填。",
            "须臾畎亩盈，一境皆欣然。",
            "始为穴中鱼，窃弄阴阳权。",
            "山川岂无神，不能通于天。",
            "蛟龙岂无灵，不能兴于渊。",
            "有若赏罚柄，反使奸臣专。"
        ],
        "title": "祈雨",
        "id": "b93bad0b-0faa-49ff-ac6f-c0a21be7dac4"
    },
    {
        "author": "陈襄",
        "paragraphs": [
            "作诗寄弟衮，写我心之幽。",
            "比闻堂上安，读书可优游。",
            "昨者得兄书，言汝看蔡侯。",
            "蔡侯实君子，小善固所收。",
            "知汝言可否，果闻书相酬。",
            "蔡侯读吾策，言语何赘疣。",
            "吾言至草略，闻说畏可羞。",
            "昨又得汝书，嗟汝诚拙谋。",
            "自言已可进，曾知易春秋。",
            "人不患无位，患己德不修。",
            "古人亦有言，富贵焉可求。",
            "吾初将移任，将白高与刘。",
            "恐人不我知，自後遽止休。",
            "前时陆通判，令我速置邮。",
            "吾诚欲求之，岂自无舌喉。",
            "奈何不为耳，死且垂直钩。",
            "自吾到山冶，于物无侵牟。",
            "小民得辛苦，稍稍知饶优。",
            "官家足厚利，私亦不怨尤。",
            "福哥卖银矿，军人却首偷。",
            "案成被官杖，鞭棰见血流。",
            "私恩重血肉，官法难庇庥。",
            "此奴实痴戆，教诲不转头。",
            "吾心不乐此，疾病苦未瘳。",
            "淹忽两月余，读易未一周。",
            "夜思梦还家，朝食不满瓯。",
            "为吾告兄长，选试在今秋。",
            "汝姑事恬尚，不忘在轲丘。",
            "寿姊可出嫁，言容常婉柔。",
            "教招宁螺妹，掺掺缝衣裘。",
            "无令泽孙散，照管六与留。",
            "吾归见汝时，一一诉所忧。"
        ],
        "title": "寄弟衮",
        "id": "1c2e494c-582c-46f5-add7-e2c1c40df240"
    },
    {
        "author": "陈襄",
        "paragraphs": [
            "神马产渥洼，举世盖云罕。",
            "使之循蚁封，曾不逮驽款。",
            "丈夫怀义命，所学务充满。",
            "惟忧用舍非，富贵庸可算。",
            "吾君优辅郡，责任地非散。",
            "牛刀久投虚，足以导大窾。",
            "孟轲言仁术，民事戒毋缓。",
            "矧兹凋瘵余，食馁衣不暖。",
            "厚生为政先，聚敛吾徒短。",
            "归来奏优课，行道非迟晚。"
        ],
        "title": "送章舍人知汝州",
        "id": "06173a78-7b5a-4cfa-adaf-488b58fad607"
    },
    {
        "author": "陈襄",
        "paragraphs": [
            "金徒抱箭寒更起，寂寞孤城一千里。",
            "姮娥擎出月华来，白玉楼台莹如水。",
            "上有佳人红粉妆，妙年学得吹霓裳。",
            "呼儿将出紫玉笛，一声天外流宫商。",
            "清商欲尽何幽咽，曲调不成声断绝。",
            "罗衣掩泪愁向天，手把瑶华歌一阕。",
            "寒蟾出兮明星稀，良人阻兮天一涯。",
            "凭轩遥望兮心伤悲，愿随鸿鹄兮高飞。"
        ],
        "title": "楼上曲",
        "id": "bb3ca263-197f-4f42-80a6-4b3e93d22a9c"
    },
    {
        "author": "陈襄",
        "paragraphs": [
            "番禺地僻岚烟锁，万树累累产嘉果。",
            "汉宫坠落金茎露，秦城散起骊山火。",
            "炎炎六月朱明天，映日仙枝红欲燃。",
            "自古清芬不能遏，留得嘉名为椹仙。",
            "上皇西去杨妃死，蛮海迢迢千万里。",
            "华清宫阙阒无人，南来不见红尘起。",
            "至今荣植遍闽州，离离朱实繁星稠。",
            "一日为君空变色，千里凭谁速置邮。",
            "可怜锦幄神仙侣，为饮凝浆涤烦暑。",
            "绮筵不惜十千钱，酩酊秦楼桂花醑。",
            "秦楼女子绣罗裳，凤箫呜咽流宫商。",
            "醉歌一曲荔枝香，席上少年皆断肠。"
        ],
        "title": "荔枝歌",
        "id": "df731a1d-89ea-4d2b-a428-93fc52bad496"
    },
    {
        "author": "陈襄",
        "paragraphs": [
            "我闻灵鳌万丈居海宫，峨峨头戴三神峰。",
            "匣有神刀刃如雪，便欲鲙之雕俎中。",
            "又闻银涛一派天上来，寒光湛湛浸瑶魁。",
            "心有穷愁万余斛，便欲沃为三两杯。",
            "无人为把天关叩，不放金乌飞、玉兔走。",
            "大嚼一脔肉，满酌十分酒。",
            "然後酩酊归醉乡，不问其天之高、地之厚。"
        ],
        "title": "对酒歌",
        "id": "a762cbc7-ce44-4751-b7ae-493015ae57f8"
    },
    {
        "author": "陈襄",
        "paragraphs": [
            "乳源浅浅交寒石，松花坠粉愁无色。",
            "明星玉女跨神云，斗剪轻罗缕残碧。",
            "我闻峦山二月春方归，苦雾迷天新雪飞。",
            "仙鼠潭边兰草齐，露牙吸尽香龙脂。",
            "辘轳绳细井花暖，香尘散碧琉璃椀。",
            "玉川冰骨照人寒，瑟瑟祥风满眼前。",
            "紫屏冷落沈水烟，山月堂轩金鸭眠。",
            "麻姑痴煮丹峦泉，不识人间有地仙。"
        ],
        "title": "古灵山试茶歌",
        "id": "b50bfd5d-bee4-409d-beda-1e24e65439b3"
    },
    {
        "author": "陈襄",
        "paragraphs": [
            "登彼公堂，维水汤汤。",
            "君子燕湑，其言有章。"
        ],
        "title": "登彼公堂燕贡士  其一",
        "id": "e0e28f11-d54a-4850-9fa9-246cd51de0ea"
    },
    {
        "author": "陈襄",
        "paragraphs": [
            "登彼公堂，有松有柏。",
            "君子燕湑，其仪孔特。"
        ],
        "title": "登彼公堂燕贡士  其二",
        "id": "30d9a1ed-37ec-422e-a6be-cda3b9452c36"
    },
    {
        "author": "陈襄",
        "paragraphs": [
            "登彼公堂，维山崔嵬。",
            "君子燕湑，其志不回。"
        ],
        "title": "登彼公堂燕贡士  其三",
        "id": "7a65d936-eb2e-4092-a457-7d7bf8dc0966"
    },
    {
        "author": "陈襄",
        "paragraphs": [
            "登彼公堂，鸿飞戾止。",
            "君子燕湑，维其不已。"
        ],
        "title": "登彼公堂燕贡士  其四",
        "id": "8f6a3799-12d0-4be9-8b94-8ac8becff315"
    },
    {
        "author": "陈襄",
        "paragraphs": [
            "山茶花开菊花紫，青桂童童立花里。",
            "柔姿翠干已可怜，更傍幽丛看花蕊。",
            "山僧揖我临阶坐，眼到栏边心即喜。",
            "便欲携归种郡斋，忍令此地风烟埋。"
        ],
        "title": "游宜兴法藏院观桂紫菊花",
        "id": "5112cc0b-b322-4fa6-a694-51fad14986ec"
    },
    {
        "author": "陈襄",
        "paragraphs": [
            "吾闻隠君子，大隠廛市间。",
            "道义充诸中，测度非在颜。",
            "尧帝神且智，知人亦孔艰。",
            "勉哉二秘阁，贤行如高山。"
        ],
        "title": "潘家山同章衡诸生饮次行令探得隠君子为章衡搜出故赋诗云",
        "id": "0f55be3d-ab18-47a2-b978-01e61e95c396"
    },
    {
        "author": "陈襄",
        "paragraphs": [
            "灵源寂寂何杳寞，先天後天谁疏凿。",
            "疑是娲皇功未全，漏泄银河斜界落。"
        ],
        "title": "瀑布",
        "id": "0b2384c3-1543-46a3-bbdf-665d8ae3bd72"
    },
    {
        "author": "陈襄",
        "paragraphs": [
            "晚崿残霞断，晴空宿霭收。",
            "绿芜天共远，明月水同流。",
            "落叶填秋望，孤碪答旅愁。",
            "提壶伴诗笔，独醉庾公楼。"
        ],
        "title": "此景",
        "id": "9d70e5d5-859f-4ec4-8016-4a4bd11bcc16"
    },
    {
        "author": "陈襄",
        "paragraphs": [
            "楼上忆乡关，凭高独倚栏。",
            "远眸天外尽，愁思酒中宽。",
            "泽国吴莼老，山城蜀道难。",
            "客帆归未得，落日暮江寒。"
        ],
        "title": "楼上旅怀",
        "id": "761a1010-a12a-493b-8dee-181ebaf9ddf0"
    },
    {
        "author": "陈襄",
        "paragraphs": [
            "揽景独凝眸，江城暮雨收。",
            "长江隔山断，野水混空流。",
            "天上一轮月，人间万古秋。",
            "感时并怨别，费尽庾郎愁。"
        ],
        "tags": [
            "长江"
        ],
        "title": "晚目",
        "id": "8dd4db1e-95e2-495d-bc87-a5f4d784d201"
    },
    {
        "author": "陈襄",
        "paragraphs": [
            "幽径绝尘踪，莓苔上粉墉。",
            "秋声连夜雨，寒色一溪松。",
            "学有书千卷，欢无酒万钟。",
            "云屏孤梦断，寂寞掩巫峰。"
        ],
        "title": "幽斋",
        "id": "4b410d6c-50e3-4716-b508-41dc8b70ff31"
    },
    {
        "author": "陈襄",
        "paragraphs": [
            "凤辇情伤别，骊宫信不还。",
            "雨铃悲蜀道，金钿杳蓬山。",
            "玉笛凉州怨，梨园法部闲。",
            "西厢人未至，楼阁五云间。"
        ],
        "title": "骊宫悼往",
        "id": "567513e8-26a3-43b9-b041-5fae6b3c8e80"
    },
    {
        "author": "陈襄",
        "paragraphs": [
            "天角暝光收，空中爽气流。",
            "雨回巫峡暮，波起洞庭秋。",
            "塞阔归鸿远，林疏败叶稠。",
            "碧云音信绝，目断五城楼。"
        ],
        "tags": [
            "洞庭湖"
        ],
        "title": "对景偶书",
        "id": "46803f5c-02f0-45d0-8f18-b487f4866fd2"
    },
    {
        "author": "陈襄",
        "paragraphs": [
            "幽居倚翠峦，尘事不相干。",
            "天地醉来小，琴棋静里欢。",
            "雨苔春径绿，风竹夜窗寒。",
            "若问长生术，金炉有宝丹。"
        ],
        "title": "金华山人",
        "id": "02c3165f-8b1e-4a1c-b495-831dfd7c11b2"
    },
    {
        "author": "陈襄",
        "paragraphs": [
            "六六上阳宫，婵娟被宠封。",
            "三千香辇路，十二枕屏风。",
            "纨扇伤秋咏，梅花妒晓容。",
            "妆台银烛尽，宝帐泣芙蓉。"
        ],
        "title": "宫辞",
        "id": "87c67533-70df-4dac-82e1-fa01239043ed"
    },
    {
        "author": "陈襄",
        "paragraphs": [
            "翠盖田田绿，繁华艳艳红。",
            "有容欺水国，无力舞秋风。",
            "缓步迎潘后，纤腰学楚宫。",
            "涉江人不见，两桨石城东。"
        ],
        "title": "荷华",
        "id": "2649f3a7-9707-45e9-8c26-ba78a138e94a"
    },
    {
        "author": "陈襄",
        "paragraphs": [
            "积雨向宵晴，氛埃荡杳冥。",
            "高楼微射月，腐草半流萤。",
            "电女千娇敛，云台一梦醒。",
            "上皇归未得，歌断雨中铃。"
        ],
        "title": "夕霁",
        "id": "384d0ebe-3a0f-4c25-9594-50ae74a1fd61"
    },
    {
        "author": "陈襄",
        "paragraphs": [
            "幽寺访禅客，烦襟此一开。",
            "山空有猿鹤，地僻无尘埃。",
            "烹茶绿云起，鼓扇清风来。",
            "览景不归去，暮烟生古台。"
        ],
        "title": "题积善院",
        "id": "0b62f4af-7404-44c5-a8bf-413c36e99b77"
    },
    {
        "author": "陈襄",
        "paragraphs": [
            "我爱仙居好，临民必以诚。",
            "簿书无日暇，狱讼积年生。",
            "百疾求箴补，千钧待准平。",
            "嗟予不如古，斯道未能宏。"
        ],
        "title": "和郑闳中仙居十一首  其一",
        "id": "b5d3cf57-27bc-4769-8fdc-682358da4924"
    },
    {
        "author": "陈襄",
        "paragraphs": [
            "我爱仙居好，安民去百奸。",
            "诚心虽照物，政体昧循环。",
            "喜有纲条立，惭无教令颁。",
            "三年忧且病，王事岂能闲。"
        ],
        "title": "和郑闳中仙居十一首  其二",
        "id": "7c741895-5de2-4751-b656-db559e89716c"
    },
    {
        "author": "陈襄",
        "paragraphs": [
            "我爱仙居好，园池日退居。",
            "驯禽来鹤鹤，野水进徐徐。",
            "草树通樵采，桑麻有老锄。",
            "犹言民未乐，更待寝刑书。"
        ],
        "title": "和郑闳中仙居十一首  其三",
        "id": "26f6e3f0-445a-4fb5-a42e-ff381b15e573"
    },
    {
        "author": "陈襄",
        "paragraphs": [
            "我爱仙居好，经营尽国工。",
            "庶民心喜悦，小邑势尊隆。",
            "万瓦如云合，千题不日砻。",
            "自非仁惠术，愧子一观风。"
        ],
        "title": "和郑闳中仙居十一首  其四",
        "id": "9d0266d9-c7b0-4387-aef1-125f931582b0"
    },
    {
        "author": "陈襄",
        "paragraphs": [
            "我爱仙居好，官卑分已盈。",
            "才非汉循吏，道似鲁狂生。",
            "击柝心虽乐，观民志未平。",
            "宁如孟夫子，不食去齐卿。"
        ],
        "title": "和郑闳中仙居十一首  其五",
        "id": "976f4e2a-ac60-4f77-8fc1-f3eee69a8dce"
    },
    {
        "author": "陈襄",
        "paragraphs": [
            "我爱仙居好，隆儒尠大方。",
            "诸生令讲艺，童子俾升堂。",
            "买地兴民学，驱车下党庠。",
            "三年邑未化，官满意彷徨。"
        ],
        "title": "和郑闳中仙居十一首  其六",
        "id": "d8c541ce-93f0-437a-a908-a7ac94372d2e"
    },
    {
        "author": "陈襄",
        "paragraphs": [
            "我爱仙居好，公余日在房。",
            "忧民极反覆，责己未周详。",
            "法律行随手，诗书坐满箱。",
            "老来须向学，多病喜平康。"
        ],
        "title": "和郑闳中仙居十一首  其七",
        "id": "4d9c30ad-d64a-4511-ab0d-2bfe0d29f7f0"
    },
    {
        "author": "陈襄",
        "paragraphs": [
            "我爱仙居好，家居十数人。",
            "民穷惟有疾，俸薄不知贫。",
            "弟妹闲成癖，妻孥老未淳。",
            "自余无所恨，寸禄及偏亲。"
        ],
        "title": "和郑闳中仙居十一首  其八",
        "id": "14b9dc71-34bd-426c-a3fd-024520d3deb9"
    },
    {
        "author": "陈襄",
        "paragraphs": [
            "我爱仙居好，惭无德政馨。",
            "下车时问疾，治狱日空囹。",
            "老吏贫归里，苍生馁在庭。",
            "惟忧泽未至，岂敢渎邦刑。"
        ],
        "title": "和郑闳中仙居十一首  其九",
        "id": "8c73cf5a-ff69-4d0f-8a0b-4215db66315c"
    },
    {
        "author": "陈襄",
        "paragraphs": [
            "我爱仙居好，三年理尚宽。",
            "民虽离网罟，政未息风澜。",
            "悯物刑多省，劳心席少安。",
            "祗惭无惠术，求配古人难。"
        ],
        "title": "和郑闳中仙居十一首  其一○",
        "id": "9b1ba6aa-33ff-4dd6-813f-8744e79ea9e3"
    },
    {
        "author": "陈襄",
        "paragraphs": [
            "我爱仙居好，民纯不用拘。",
            "闾阎兴礼让，囹圄长榛芜。",
            "网阔奸逾少，风恬恶自无。",
            "一年人已信，感激谢张弧。"
        ],
        "title": "和郑闳中仙居十一首  其一一",
        "id": "79b4c1a6-91d5-40af-b0eb-c362f8f9d179"
    },
    {
        "author": "陈襄",
        "paragraphs": [
            "勿叹庐山远，天涯总是民。",
            "还家安老母，去国慕忠臣。",
            "斜月秦关晓，秾花锦里春。",
            "临行无所赠，为邑莫如仁。"
        ],
        "tags": [
            "庐山"
        ],
        "title": "送崔黄臣知庐山县",
        "id": "7efbf788-afc0-4478-849c-f9f050b3ef1f"
    },
    {
        "author": "陈襄",
        "paragraphs": [
            "手持养性书，此地学耕渔。",
            "身似龙蛇蛰，情忘木石居。",
            "地迷成远复，政静得中虚。",
            "何必求深隠，幽蒙即所庐。"
        ],
        "title": "仙居县署岩老亭",
        "id": "782c849c-0d20-4a87-baeb-e96f09821811"
    },
    {
        "author": "陈襄",
        "paragraphs": [
            "贤哉过县尹，德政是吾师。",
            "万事无锋颖，一心惟孝慈。",
            "家贫因客冗，髪白为民饥。",
            "谁刻前山石，令人去後思。"
        ],
        "title": "赠剡县过顼秘丞",
        "id": "a645217c-fb3d-4b26-934b-583cf7298a46"
    },
    {
        "author": "陈襄",
        "paragraphs": [
            "重湖收积潦，多稼结盈畴。",
            "贷息移书减，逋租案籍求。",
            "民情宽蹙頞，岁计上参谋。",
            "寄语昆堂老，生初早晚修。"
        ],
        "title": "和运使兵部秋成",
        "id": "114735cc-b7fb-4e41-801d-9653b7e4b2e1"
    },
    {
        "author": "陈襄",
        "paragraphs": [
            "重到南峰寺，寻思九日游。",
            "黄花何处去，白雪有谁留。",
            "薄宦三千里，流光四十秋。",
            "归来见诸子，林下好相求。"
        ],
        "title": "皇佑四年春重到浦城县南峰寺因怀旧游",
        "id": "bb6b81ae-e663-4a79-84fb-21f2c10676fd"
    },
    {
        "author": "陈襄",
        "paragraphs": [
            "折菊东篱下，携觞为燕遨。",
            "闲情秋後放，幽艳静中高。",
            "九月陶公酒，三闾楚客骚。",
            "及时须采掇，忍使弃蓬蒿。"
        ],
        "title": "重阳席上赋菊花",
        "id": "9164df99-56ac-407d-9b96-126382ada0aa"
    },
    {
        "author": "陈襄",
        "paragraphs": [
            "君有云泉酒，诗来寄我尝。",
            "色过金菊淡，味带木兰香。",
            "北固山城秀，东园水榭凉。",
            "无因陪落帽，孤酌负重阳。"
        ],
        "title": "依韵和酬子直重阳送酒",
        "id": "1d67e3c0-ec79-490f-8c3f-94d27ee489fb"
    },
    {
        "author": "陈襄",
        "paragraphs": [
            "禊饮开天苑，英游缀士林。",
            "鹿苹常长养，鱼藻遂浮沈。",
            "和气春台暖，恩波曲水深。",
            "追随方外乐，歌吹梦中音。",
            "忽起江湖兴，久无轩冕心。",
            "鶑花应笑我，华髪已盈簪。"
        ],
        "title": "次韵朱兵部上巳锡宴",
        "id": "15645ee3-f0ef-4762-8683-099a99812705"
    },
    {
        "author": "陈襄",
        "paragraphs": [
            "阴山沙漠外，六月苦行人。",
            "水迸金莲晓，汤回铁脚春。",
            "马饥思汉草，仆病卧胡尘。",
            "夜梦京华阻，披衣望北辰。"
        ],
        "title": "墨崖道中作",
        "id": "356a10cd-e6a1-4d21-ba64-0ba01cb560ff"
    },
    {
        "author": "陈襄",
        "paragraphs": [
            "直向此间明，纵横语论精。",
            "山中曾出世，海上未知名。",
            "一雨春溪涨，千峰晓雪晴。",
            "临分无别说，相送水边行。"
        ],
        "title": "水口赠别大吉祖师长老",
        "id": "510dc992-9d2f-4ed6-8879-a3075f4dae36"
    },
    {
        "author": "陈襄",
        "paragraphs": [
            "江流何险阻，次第入三巴。",
            "崖断时无路，山深更有家。",
            "林蔬饶竹笋，乡果足枇杷。",
            "况有荆州酒，淹留不用嗟。"
        ],
        "title": "舟次巴峡",
        "id": "1cce4635-a642-48b6-876b-809cf5ba18f7"
    },
    {
        "author": "陈襄",
        "paragraphs": [
            "骨肉天涯别，风尘客子悲。",
            "孟州新丧妹，夔峡继亡儿。",
            "烛暗猿啼夜，城空日落时。",
            "肝肠已无泪，只是脑中脂。"
        ],
        "title": "哭倪氏女弟亡儿传孙",
        "id": "ce7e551a-4372-4760-a37c-7340070c8aa9"
    },
    {
        "author": "陈襄",
        "paragraphs": [
            "天柱支南极，蓬山压巨鳌。",
            "云崩石道险，潮落海门高。",
            "客馆闻鼍鼓，秋风忆蟹螯。",
            "倚栏望乡墅，千里楚江拜皋。"
        ],
        "title": "观海",
        "id": "c3ac858c-0023-4934-8eb9-8c24f7e73f8d"
    },
    {
        "author": "陈襄",
        "paragraphs": [
            "三日连绵雪，丰年预可占。",
            "阴寒驱瘴毒，刑杀助天歼。",
            "片片寻衣袂，花花饤屋檐。",
            "来时须浩漫，到地即微纤。",
            "狼籍无由扫，虚空不易拈。",
            "溪流成瀺灂，野色变青黔。",
            "洗砚冰霜合，烹茶气味甜。",
            "行人留趾迹，村老上髭髯。",
            "只被交加惑，宁为冷冻厌。",
            "价高龟手药，势压酒家帘。",
            "书案烦收拾，铜炉减顾瞻。",
            "先春娇柳絮，永夜夺银蟾。",
            "磵石悬飞瀑，园篱挂织缣。",
            "山光韬美玉，水卤出形盐。",
            "圆若珠玑剖，轻如鹄鹭燖。",
            "高疑翻箭浪，碎是掷牙签。",
            "萧洒偏低竹，绸缪更倚蒹。",
            "丝绳浮井谷，宝鉴照妆奁。",
            "毫髪吹先起，脂膏着自黏。",
            "垂枝多线缕，鬅物利刀镰。",
            "粲者诗风美，皤如贲主嫌。",
            "夷齐羞洁白，郅宁等威严。",
            "草树多摧折，萌芽苦滞淹。",
            "沾濡虽近惠，染污剧伤廉。",
            "黑帝由容慝，黄人但守谦。",
            "苍茫施粉缋，枯枿露锋铦。",
            "岳渎何曾补，尘泥渐觉添。",
            "饥贫逢道路，富贵隔帷帘。",
            "饱得儿童戏，稀令乌雀觇。",
            "未应平坎窞，故欲峙峰尖。",
            "魍魉皆迷愕，蛟龙亦遁潜。",
            "豪门生间阻，坐市获并兼。",
            "米谷方腾跃，箪瓢足养恬。",
            "四垂云黯黯，一室火炎炎。",
            "已厌填沟壑，那思溉釜鬵。",
            "此情终待诉，谁肯到穷阎。"
        ],
        "title": "咏雪",
        "id": "b8b60b00-e3f1-449a-8bcf-98ea87e9d37a"
    },
    {
        "author": "陈襄",
        "paragraphs": [
            "华构敞云扃，人幽境亦灵。",
            "心闲生浩气，味薄得真经。",
            "凿沼观鱼乐，开樽与酒盟。",
            "由来知此趣，何暇问撄宁。"
        ],
        "title": "留题表兄三哥养浩亭",
        "id": "d1bb8132-42e5-49f6-9f1c-af81bdb17429"
    },
    {
        "author": "陈襄",
        "paragraphs": [
            "九日黄花节，新樽绿蚁浮。",
            "投壶鸣鲁鼓，歌者似商讴。",
            "诸子衣冠盛，先儒礼乐修。",
            "西岩山景好，为尔作阳秋。"
        ],
        "title": "九日与浦城县学诸生游南峰院",
        "id": "ad71eeb2-74cf-4372-ac6b-f6136023a4b4"
    },
    {
        "author": "陈襄",
        "paragraphs": [
            "今日游南塔，愁还不自胜。",
            "年华催鬒髪，身计忆岩棱。",
            "道业惭诸子，根源畏老僧。",
            "何当论去就，细问得龟朋。"
        ],
        "title": "游南塔",
        "id": "dffb578f-21cd-4afa-834d-b7900179150a"
    },
    {
        "author": "陈襄",
        "paragraphs": [
            "谪宦情牢落，穷通理更谙。",
            "读书闲不废，事道古何惭。",
            "昔喜邻州守，尝陪後乘骖。",
            "西湖游未厌，北海饮方酣。",
            "蹑屐登云峤，扪萝访竹庵。",
            "鹭涛千顷雪，鹫岭万堆蓝。",
            "姤遇时难一，睽离岁忽三。",
            "陪京方接畛，归省会同参。",
            "士子文宗愈，朝廷礼问聃。",
            "好留君左右，俄领郡东南。",
            "岁旱钱仍贵，民饥命不堪。",
            "下车宽赋役，露冕训田蚕。",
            "画舸乘春别，新书卜日覃。",
            "牙旗风发发，瑞节虎眈眈。",
            "龙凤吴王国，烟霞古佛龛。",
            "荷香轻泛浦，桂子静飘岚。",
            "草泽行吟苦，兰陔奉养甘。",
            "子文无愠色，夷甫足清谈。",
            "物外冥天籁，樽前据石楠。",
            "惟应怜旧尹，渔钓负江潭。"
        ],
        "tags": [
            "西湖"
        ],
        "title": "送别探得南字",
        "id": "409cf2d8-f3ed-4522-bdad-856e4f4710a1"
    },
    {
        "author": "陈襄",
        "paragraphs": [
            "才武真贤主，忧勤出至诚。",
            "五年膺大统，一旦享英名。",
            "凤驾乘霞远，龙楼继日明。",
            "永言配昭考，陵寝卜周京。"
        ],
        "title": "英宗皇帝挽词二首  其一",
        "id": "a8d9a90d-bdfd-4cc4-8fcc-1361e496a386"
    },
    {
        "author": "陈襄",
        "paragraphs": [
            "玉几言犹在，云天去莫攀。",
            "久长期享国，咫尺忽违颜。",
            "信默归元子，遗留暨百蛮。",
            "孤臣方仗节，无计哭桥山。"
        ],
        "title": "英宗皇帝挽词二首  其二",
        "id": "1ecd95d3-184c-43d1-8a7e-7439df39b31b"
    },
    {
        "author": "陈襄",
        "paragraphs": [
            "礼阁仪新奏，延英席久虚。",
            "自从掩关卧，无复草玄书。",
            "东府先生诔，西山孝子庐。",
            "谁言身後事，文止似相如。"
        ],
        "title": "苏明允府君挽词",
        "id": "ffcd2b82-28b6-45b4-bef5-a9ce3223bb45"
    },
    {
        "author": "陈襄",
        "paragraphs": [
            "天锡兴王佐，三朝秉化钧。",
            "平生清俭节，临老退闲身。",
            "赤舄荣封国，缁衣美世臣。",
            "永陪英庙享，千载德名新。"
        ],
        "title": "故太师中书令曾鲁公挽词二首  其一",
        "id": "a8affc41-a6c8-4dda-929b-d1009b345e5e"
    },
    {
        "author": "陈襄",
        "paragraphs": [
            "南台沙合後，元宰应时生。",
            "两控龙飞驭，三调宝鼎烹。",
            "筑山裴相乐，赐杖孔家荣。",
            "无复安舆出，儿孙衣彩迎。"
        ],
        "title": "故太师中书令曾鲁公挽词二首  其二",
        "id": "c6f7f08a-2d2f-486a-ab5e-60a57b7774b6"
    },
    {
        "author": "陈襄",
        "paragraphs": [
            "天子徽柔德，神资鞠育仁。",
            "来归声子室，去锡大任身。",
            "白日佳城启，黄麾法杖新。",
            "行观升袝礼，箫鼓凤台春。"
        ],
        "title": "濮妃袝庙挽词二首  其一",
        "id": "2b02c306-b9de-47d4-9d56-b9b30948e4d5"
    },
    {
        "author": "陈襄",
        "paragraphs": [
            "帝位重明久，王仪一品尊。",
            "诏更神主号，义诎母慈恩。",
            "老柏遗萧寺，新陵袝濮园。",
            "千年嵩洛气，长发在元孙。"
        ],
        "title": "濮妃袝庙挽词二首  其二",
        "id": "9c011b37-618c-46b0-b4bb-aed5519cea5b"
    },
    {
        "author": "陈襄",
        "paragraphs": [
            "曾祷神龙井，云林杳莽间。",
            "苹蘩朝荐庙，风雨夜离山。",
            "百里田畴熟，一年囹圄闲。",
            "因循失报谢，石险路难攀。"
        ],
        "title": "寄谢三井山祷雨二首  其一",
        "id": "89ff414f-262c-474b-843e-def8a2876149"
    },
    {
        "author": "陈襄",
        "paragraphs": [
            "何年修庙貌，栋宇已摧残。",
            "牲币三时少，风泉四月寒。",
            "野僧多稌穥，古木有杉栾。",
            "深欲重修葺，蹉跎又解官。"
        ],
        "title": "寄谢三井山祷雨二首  其二",
        "id": "f3327ca5-3ff4-43ca-bf99-76537c83bbc5"
    },
    {
        "author": "陈襄",
        "paragraphs": [
            "蔼蔼青衿子，来修谒庙仪。",
            "怜他眉宇秀，中有起家儿。"
        ],
        "title": "颍州府学释奠先圣郡中童子亦来拜谒以诗勉之",
        "id": "ef9d8208-f52f-448b-a5aa-4c36c6ff329b"
    },
    {
        "author": "陈襄",
        "paragraphs": [
            "天生尔慈竹，恩义不相分。",
            "直节虽然劲，虚心所以群。",
            "儿孙同约束，霜雪共辛勤。",
            "我愿坐中客，结交同此君。"
        ],
        "title": "慈竹",
        "id": "5ac0838a-5dba-4bd1-8e6a-a702f9b5f85d"
    },
    {
        "author": "陈襄",
        "paragraphs": [
            "万叠层峦接远空，瑞云晴霭气溶溶。",
            "高于太华五千仞，秀出巫阳十二峰。",
            "蕙帐晓寒飞鹤怨，桃源春尽落花秾。",
            "鸾凰一啸最深处，仙客楼台有几重。"
        ],
        "title": "经武夷山",
        "id": "894fff73-4a1a-4d0e-9116-ca86ca670162"
    },
    {
        "author": "陈襄",
        "paragraphs": [
            "碧城楼角重凝眸，迤逦平原接古丘。",
            "七国战争人不见，六朝兴废水长流。",
            "远烟芳草年年事，明月清天夜夜愁。",
            "范蠡功成在何处，五湖波上一扁舟。"
        ],
        "title": "悼古",
        "id": "96543c0b-3f0f-41df-a938-5860168eeb2a"
    },
    {
        "author": "陈襄",
        "paragraphs": [
            "把酒春亭览众芳，水精帘箔逗山光。",
            "孤松冷落千年操，野槿纷华一日香。",
            "绿圃烟深迷蛱蝶，曲池波暖睡鸳鸯。",
            "文园莫惜鹴裘费，买取宜城作醉乡。"
        ],
        "title": "春日宴林亭",
        "id": "cb937da8-851e-451b-8a3e-194c413456c0"
    },
    {
        "author": "陈襄",
        "paragraphs": [
            "飞鹊翩翩暮欲栖，楚天新月射璇题。",
            "袖中已灭三年字，心曲惟通一点犀。",
            "步障影迷金谷路，桃花香隔武陵溪。",
            "瑶华好折无人寄，肠断江楼百尺梯。"
        ],
        "title": "寄远",
        "id": "46e42f80-23e0-4905-8418-834fcdfc7bc2"
    },
    {
        "author": "陈襄",
        "paragraphs": [
            "明河清浅曙星稀，一夕欢娱一岁违。",
            "不是盈盈隔流水，也应轧轧废残机。",
            "人间累鹊经秋会，天上奔龙逐晓归。",
            "期约黄姑重相见，伯劳东翥燕西飞。"
        ],
        "title": "织女",
        "id": "9d14d1d7-d81d-4032-b66e-d78009fec101"
    },
    {
        "author": "陈襄",
        "paragraphs": [
            "峨峨神岳吐灵襟，弱冠飞英翰墨林。",
            "楚国未登和氏璧，晋人惟重孔家金。",
            "文高千丈云霞彩，赋敌三都鼓吹音。",
            "圣代已招岩穴士，傅生他日定为霖。"
        ],
        "title": "寄李惟肖",
        "id": "0b80f7d0-10de-46be-a5c7-de7f885ea59f"
    },
    {
        "author": "陈襄",
        "paragraphs": [
            "三城楼阁半沈烟，雨霁春华斗逞妍。",
            "万叠翠茵芳草地，一番轻雪落梅天。",
            "南园晓色迷蝴蝶，西蜀风光怨杜鹃。",
            "谁向武陵归未得，桃花流水路绵绵。"
        ],
        "title": "春日书事",
        "id": "3ca95077-6d6a-4087-aaab-9168fdf70102"
    },
    {
        "author": "陈襄",
        "paragraphs": [
            "熏炉香烬蕙烟沈，凛冽寒生翡翠衾。",
            "月国音尘千里绝，仙山楼阁五云深。",
            "离怀暗耿金壶漏，独梦多惊玉女碪。",
            "骑省中郎才调逸，拟将文笔赋秋心。"
        ],
        "title": "夜意",
        "id": "203594f4-54cf-4d15-bec8-b3a4a97e3807"
    },
    {
        "author": "陈襄",
        "paragraphs": [
            "海宫天路杳无涯，万里星津驻客槎。",
            "月下旌旗仙女仗，云中楼阁羽人家。",
            "鸾丝缓引霓裳曲，绮席深倾玉酒霞。",
            "阿母未归方朔去，碧桃何日重开花。"
        ],
        "title": "谒真祠",
        "id": "63a2a04c-85c4-41b4-b911-3678a240b82b"
    },
    {
        "author": "陈襄",
        "paragraphs": [
            "思君苦节直艰难，四十穷经草野间。",
            "文为周衰能力救，礼遭秦祸欲重删。",
            "时无正说非杨墨，天与多才继孔颜。",
            "吾主聘贤方仄席，好将书币起东山。"
        ],
        "title": "怀友人陈烈",
        "id": "f23b9add-c6fb-4e04-a73e-2dcd3612a362"
    },
    {
        "author": "陈襄",
        "paragraphs": [
            "白头四十未逢知，锻石裨天已後时。",
            "正好中行求独复，岂能上施学颠颐。",
            "生荣死辱如观火，吉去凶来莫问龟。",
            "若有名山归便隠，一编周易是吾师。"
        ],
        "title": "白头",
        "id": "dd4fb0a8-330a-4f82-b5c9-a674078091e0"
    },
    {
        "author": "陈襄",
        "paragraphs": [
            "五老村中会隠时，投梭即是十年期。",
            "自谙海燕归巢早，祗恐山桃结实迟。",
            "伊吕功名何日到，轲扬辞业是人知。",
            "如君未忍抛簪去，买取青山寄岭陲。"
        ],
        "title": "次韵友人郑穆病起感怀",
        "id": "45533b59-cee9-42f0-b566-8365aac07666"
    },
    {
        "author": "陈襄",
        "paragraphs": [
            "南徐新政焕秋阳，九日登临喜命觞。",
            "送酒客寻方外士，观风人是省中郎。",
            "千家弦管闻谣俗，万顷湖山入燕堂。",
            "使节未归深有意，欲疏泾渎利吴艎。"
        ],
        "title": "和子直闻运使兵部驻节京口寄呈如晦",
        "id": "06dfa369-f623-4cef-a736-e3c26e4d446b"
    },
    {
        "author": "陈襄",
        "paragraphs": [
            "万锸如云浚禹沟，荀卿桥畔舣行舟。",
            "珠躔合照贤人聚，银汉无波海客留。",
            "且作东山携妓乐，未应南浦送君忧。",
            "辛夷花发春醅熟，只俟郊原雨少休。"
        ],
        "title": "和正辞职方以浚河留滞",
        "id": "17d7201f-a478-4c22-931c-a5bbea2422bb"
    },
    {
        "author": "陈襄",
        "paragraphs": [
            "自怆宫车别帝台，寄言篱菊不须开。",
            "心丧忍到行春浦，耳病慵携迟月杯。",
            "天色阴沈鸣雁过，物华零落暗蛩催。",
            "却输小杜怜嘉节，酩酊齐山夜始回。"
        ],
        "title": "依韵和通判徐郎中毗陵重阳",
        "id": "ef21cb34-e07d-4111-9040-9f053e1d0a8f"
    },
    {
        "author": "陈襄",
        "paragraphs": [
            "月满霜飞菊始华，幽丛冷落带烟斜。",
            "篱边过却重阳酒，泽畔谁怜野草花。",
            "湖学先生归解组，安州司户老居家。",
            "皆因晚节无人用，陨涕临风为尔嗟。"
        ],
        "title": "和通判九月望日始见菊花二首  其一",
        "id": "8bb5bad3-dea5-4ae8-a3a3-16122a99748a"
    },
    {
        "author": "陈襄",
        "paragraphs": [
            "灼灼秋英缀露华，白衣不见日空斜。",
            "细看未减重阳泪，更晚犹胜二月花。",
            "城里好山何处寺，门前多竹甚人家。",
            "直须载酒频来赏，莫为衰迟便感嗟。"
        ],
        "title": "和通判九月望日始见菊花二首  其二",
        "id": "ef275d63-3516-4251-a586-be6173daaea9"
    },
    {
        "author": "陈襄",
        "paragraphs": [
            "百尺楼头水际天，楼东直与海相连。",
            "江山气古南朝後，风物神清北固前。",
            "沙鸟晴栖甘露月，布颿时度广陵烟。",
            "何年乞得丹阳守，来此登临养浩然。"
        ],
        "title": "题少述望海楼",
        "id": "ccb7af91-7be8-4090-9119-03555feb9165"
    },
    {
        "author": "陈襄",
        "paragraphs": [
            "束刍弥月馆行人，白首无殊一面新。",
            "朔漠持麾惭未达，东方连骑喜相亲。",
            "卮言坐遣壶中月，物色频惊塞下春。",
            "使者不知为旅意，佳篇犹拟驻征轮。"
        ],
        "title": "和东玉少卿见遗",
        "id": "b815ac70-1829-481a-91f9-a93e97ee3b10"
    },
    {
        "author": "陈襄",
        "paragraphs": [
            "尝陪星使款高牙，三月欣逢试早茶。",
            "绿绢封来溪上印，紫瓯浮出社前花。",
            "休将洁白评双井，自有清甘荐五华。",
            "帅府诗翁真好事，春团持作夜光夸。"
        ],
        "title": "和东玉少卿谢春卿防御新茗",
        "id": "ce01f259-9e4f-4c63-8274-f9cae6468101"
    },
    {
        "author": "陈襄",
        "paragraphs": [
            "修尾峨冠蜀锦裁，飘流应自玉关来。",
            "闲窥水鉴精神出，静刷金华羽翼开。",
            "野思未饶鹇洒落，羁栖聊与雁低回。",
            "不因久在司空馆，平日谁怜五客才。"
        ],
        "title": "和公序库部观孔雀因呈东玉少卿",
        "id": "ccf179c0-68ac-442e-9d46-0b8578966bc2"
    },
    {
        "author": "陈襄",
        "paragraphs": [
            "生意淹留白水塘，樊笼多事岂吾乡。",
            "江湖已失秋南望，岁月犹欣塞北凉。",
            "白日稻粱应饱足，青云岐路莫思量。",
            "主人怜尔能鸣久，肯放逍遥物外翔。"
        ],
        "title": "和东玉少卿後池群雁",
        "id": "faec2911-843c-4b26-991d-7dd34aeaa82a"
    },
    {
        "author": "陈襄",
        "paragraphs": [
            "纔觉逢春春又还，风光摇荡客心阑。",
            "宫花不见姚黄蕊，苑茗初尝叶白团。",
            "擥照祗惊霜鬓改，寻幽宁放马蹄干。",
            "夜来遍遍韩王宅，犹喜芳菲有百般。"
        ],
        "title": "次韵程少卿暮春",
        "id": "3e5873d7-2a1e-441e-a5dc-a8c714a08c4d"
    },
    {
        "author": "陈襄",
        "paragraphs": [
            "名卿犹此滞闲曹，贲育何须举一毫。",
            "夜直甘泉西掖近，晓趋峣阙北辰高。",
            "蒙庄吏隠机心息，老杜诗成笔力豪。",
            "祗恐多才难久次，不同新进累资劳。"
        ],
        "title": "次韵和程少卿省宿寄齐熙业少卿",
        "id": "93ab0937-a3c9-400c-9712-ae2db08036d8"
    },
    {
        "author": "陈襄",
        "paragraphs": [
            "闻说庐山对县楼，蒲鱼聊足奉晨羞。",
            "宽心便是无声乐，省事还同不系舟。",
            "服药养真须少病，看经遮眼自忘忧。",
            "所嗟无计随亲膝，日与儿孙衣彩游。"
        ],
        "tags": [
            "庐山"
        ],
        "title": "送太君之建昌",
        "id": "a594f5d0-f7b7-4aee-a8bb-21e1433dbd6d"
    },
    {
        "author": "陈襄",
        "paragraphs": [
            "城如银瓮万兵环，怅望孤城野蓼间。",
            "池面绿阴通易水，楼头青霭见狼山。",
            "渔舟掩映江南浦，使驿差池古北关。",
            "雅爱六韬名将在，塞垣无事虎貔闲。"
        ],
        "title": "登雄州南门偶书呈知府张皇城",
        "id": "949c192d-7667-456b-9de9-a174a7405f9b"
    },
    {
        "author": "陈襄",
        "paragraphs": [
            "土旷人稀使驿赊，山中殊不类中华。",
            "白沙有路鸳鸯泊，芳草无情妯娌花。",
            "毡馆夜灯眠汉节，石梁秋吹动胡笳。",
            "归来揽照看颜色，斗觉霜毛两鬓加。"
        ],
        "title": "使还咸熙馆道中作",
        "id": "c8297c06-b3c8-4673-9cf8-8407d0dae9cd"
    },
    {
        "author": "陈襄",
        "paragraphs": [
            "荔子园林海日边，幽亭更在碧云巅。",
            "江山旧是无诸国，楼殿今为极乐天。",
            "五马如君多暇少，一樽惟我共游偏。",
            "须知白首留连意，已有新诗寄北船。"
        ],
        "title": "和程公辟大卿游越山亭",
        "id": "c55ae2db-b7eb-4e49-b737-a42b4640f791"
    },
    {
        "author": "陈襄",
        "paragraphs": [
            "逍遥为吏厌衣冠，花谢还来访牡丹。",
            "颜色只留春别後，精神宁似日前看。",
            "雨余花萼啼残粉，风静奇香喷宝檀。",
            "祗恐明年开更好，不知谁与并栏干。"
        ],
        "title": "春晚赏牡丹奉呈席上诸君",
        "id": "dfe911c2-0a5d-4717-9bb7-ad9a51b5a181"
    },
    {
        "author": "陈襄",
        "paragraphs": [
            "几年营此草堂栖，施饰名园百卉齐。",
            "曾学子真耕谷口，今容摩什老山西。",
            "龙台日上千峰出，雁塔云生一径迷。",
            "知有岭猿犹在否，使君高卧莫教啼。"
        ],
        "title": "和程公辟游宿猿洞二首  其一",
        "id": "1bcec39d-4a64-48bd-a212-5b050f27a361"
    },
    {
        "author": "陈襄",
        "paragraphs": [
            "老来归鞅海边村，犹喜诸亲聚里门。",
            "汉守朱轓临祖帐，韩侯清酒满离樽。",
            "猿惊出洞时三哭，梅送行人早一番。",
            "此去蓬莱峰顶月，梦魂应到荔枝园。"
        ],
        "title": "和程公辟游宿猿洞二首  其二",
        "id": "e4016193-9af0-4c2c-8362-df4ab1203aaa"
    },
    {
        "author": "陈襄",
        "paragraphs": [
            "谁把繁英染绛脂，晓妆红淡腊前时。",
            "栽培上苑无多地，嘱付行人第一枝。",
            "朔雪有情相掩映，东风何事少嘘吹。",
            "莫嫌冷落天涯远，他日和羹气味移。"
        ],
        "title": "和程公辟红梅",
        "id": "2efe3457-8daf-471e-8479-594b0a761a18"
    },
    {
        "author": "陈襄",
        "paragraphs": [
            "帝念唐风古未衰，便蕃恩宠命中师。",
            "暂驱太守朱幡去，应有儿童竹马期。",
            "塞外烟云千里静，帐前貔虎万兵随。",
            "谁怜白髪诗书帅，曾见昭陵坐论时。"
        ],
        "title": "席上探得随字送曼叔密学赴太原",
        "id": "fe9a139f-3dc0-410b-a117-5a3a604c3cc9"
    },
    {
        "author": "陈襄",
        "paragraphs": [
            "暂辞天禄请名藩，养志安贫道可尊。",
            "南国士歌阳羡政，东州人识翰林孙。",
            "重兴阙里诸生学，好荐徂徕一子恩。",
            "平日皂囊应草疏，由来忠谠出家门。"
        ],
        "title": "送彦祖学士赴兖州",
        "id": "bd1ca78a-aab4-48db-bf62-b2d0236c8d4c"
    },
    {
        "author": "陈襄",
        "paragraphs": [
            "仙跸传呼禁苑开，两班迎拜玉舆来。",
            "花围帝座重张幄，鳞上天钩曲赐杯。",
            "鸟散香丛声睍睆，人观灵沼乐徘徊。",
            "君恩更锡回鸾藻，还许儒生给笔陪。"
        ],
        "title": "和御制赏花钓鱼",
        "id": "ae587811-678a-4357-b36d-bc1113e40e5a"
    },
    {
        "author": "陈襄",
        "paragraphs": [
            "君逢佳节忆还家，我亦淹留感岁华。",
            "清禁雠书惊白髪，故园吹帽负黄花。",
            "谢安行有登山屐，扬子居无载酒车。",
            "何日得归溪上隠，大收图史作生涯。"
        ],
        "title": "重阳阁下和同舍",
        "id": "91140728-7c9d-4a1d-94d0-2533f9ee4ba3"
    },
    {
        "author": "陈襄",
        "paragraphs": [
            "曲池收雨静无尘，结客留连半月春。",
            "洞里桃花青叶嫩，墙头杏火绿烟新。",
            "风光冉冉非前日，物色依依似故人。",
            "官满又归延阁去，忍将诗酒负佳辰。"
        ],
        "title": "寒食日常州宴春园",
        "id": "c1b8f1d6-4f49-4544-a2c3-a265aea9c561"
    },
    {
        "author": "陈襄",
        "paragraphs": [
            "片片分明是六花，迷人只见乱如麻。",
            "穷阎处士愁穿屐，明眼高僧笑点茶。",
            "十二玉楼开阆苑，三千银界遍河沙。",
            "解空老子能提唱，郢曲幽兰未足夸。"
        ],
        "title": "依韵和解空长老雪颂",
        "id": "6e32c273-f7eb-4e17-ba62-15876a75265e"
    },
    {
        "author": "陈襄",
        "paragraphs": [
            "相逢不及荔枝期，况值千岩雪洒时。",
            "南国小棠偏去近，北山逋客独来迟。",
            "云中直有三清路，尘外都如一局棋。",
            "闻欲引泉添洗药，未应夺我凤凰池。"
        ],
        "title": "和程大卿游升山",
        "id": "e175c06b-1154-4fb2-a1e2-eddca86487c5"
    },
    {
        "author": "陈襄",
        "paragraphs": [
            "皓首潘郎少似君，一麾新得浙江濆。",
            "神仙窟宅金华近，吴越封疆宝婺分。",
            "沈约瘦来题八咏，张颠醉後扫千文。",
            "才高政美应无事，莫厌双溪卧白云。"
        ],
        "title": "送钟离郎中知婺州",
        "id": "5348eb81-4bdb-4ff2-9099-fa20fbb2981a"
    },
    {
        "author": "陈襄",
        "paragraphs": [
            "白云深处一轩开，凤去池空折野梅。",
            "山接九龙争夭矫，路盘千骑久徘徊。",
            "烟岚翠入樽前滴，水石深从涧底来。",
            "谁与忘机此栖息，笑看林鸟下生台。"
        ],
        "title": "和程大卿游凤池院",
        "id": "b20efd89-5f93-4460-94e5-b5be36670b64"
    },
    {
        "author": "陈襄",
        "paragraphs": [
            "清白传芳奕世居，阆峰华阁峻凌虚。",
            "千金不买连城璧，万卷惟存旧宅书。",
            "鲁邑弦歌兴国俗，谢家兰玉满庭除。",
            "今朝已觉孙谋远，人在西垣直禁庐。"
        ],
        "title": "题蒲传正舍人清风阁",
        "id": "5e10bac7-3659-4eb4-9aeb-fb048a3305bd"
    },
    {
        "author": "陈襄",
        "paragraphs": [
            "翠竹庵前白藕池，修真常惜寸阴移。",
            "别生五气根原固，妙乐三清出处宜。",
            "黄阁主人思访道，绛纱弟子许观颐。",
            "兴来即到维摩室，岂待留侯脱屣时。"
        ],
        "title": "观太原丞相寄惠紫霞园庵新居诗和太素先生",
        "id": "3596ebeb-4d01-4698-8ca2-969cc02d5924"
    },
    {
        "author": "陈襄",
        "paragraphs": [
            "风毛雨絮小园东，天幕低垂惨澹空。",
            "苹浦万家云覆瓦，花蹊千树玉雕笼。",
            "穿林已夺春梅早，夹陇潜滋夏麦丰。",
            "湘酎狐衣虽可赋，岂无捐瘠在沟中。"
        ],
        "title": "东园观雪",
        "id": "fd852b76-6f41-4240-8d9d-78b677678adf"
    },
    {
        "author": "陈襄",
        "paragraphs": [
            "谁榜天游向此轩，欲令幽隠味真篇。",
            "一心泯绝浑无计，万事撄宁付自然。",
            "持钵随缘朝乞供，闭门扣寂夜安禅。",
            "如师早契南华旨，即是逍遥物外仙。"
        ],
        "title": "留题天游阁",
        "id": "2a4d6a3d-6855-4c02-abde-d8fd7e723d6e"
    },
    {
        "author": "陈襄",
        "paragraphs": [
            "幽芳宁贵俗人知，北省仙郎只自奇。",
            "颜色定应西蜀品，馨香不减上林枝。",
            "胭脂着雨深红日，葆髪临风半白时。",
            "几欲相从花下饮，许昌词藻愧难追。"
        ],
        "title": "次韵李学士勾院海棠",
        "id": "c3418376-c6b1-4aaa-9436-a31373cec672"
    },
    {
        "author": "陈襄",
        "paragraphs": [
            "梅岭峰前习隠亭，拂衣聊此玩真经。",
            "四时花木锦绣谷，十里江山水墨屏。",
            "猿鹤只愁空北岳，鹍鹏终待化南溟。",
            "知君不是荣轩冕，未忍锵锵去帝庭。"
        ],
        "title": "寄题福唐林迥南华洞",
        "id": "52f03591-7c62-4281-9ffe-495a593be3b1"
    },
    {
        "author": "陈襄",
        "paragraphs": [
            "芦苇萧疏天气清，水含山色照重城。",
            "绿芜何处管弦地，碧落旧时钟鼓声。",
            "三峡桥边秋雨过，六鳌宫里夜潮生。",
            "萧郎秦女无归约，十二瑶台空月明。"
        ],
        "title": "古城",
        "id": "9f40a2d3-9145-4630-a4a7-1e035645e616"
    },
    {
        "author": "陈襄",
        "paragraphs": [
            "耻与笼禽饫稻泉，满怀霜雪独萧然。",
            "千年华表曾留语，万里青云此息肩。",
            "养性最宜栖露苑，引吭时得唳晴天。",
            "神仙骨法人难相，除向瑶台玉简编。"
        ],
        "title": "和咏鹤",
        "id": "ff21892e-8c8a-453b-96d1-96726d224fa1"
    },
    {
        "author": "陈襄",
        "paragraphs": [
            "天开华德嗣音徽，尝拥真人御殿闱。",
            "万国母仪坤积载，两朝圣嗣日光辉。",
            "羞笾忽弃参差荇，宝匣空余澣濯衣。",
            "从此昭陵原上路，又添遗老泣皇妃。"
        ],
        "title": "慈圣光献太皇后挽词二首  其一",
        "id": "e8eaae56-bfe6-4a70-b010-75232c545d8a"
    },
    {
        "author": "陈襄",
        "paragraphs": [
            "庆寿蟠桃晓雾昏，忽闻笳鼓咽都门。",
            "宫闱有范遗文母，社稷无忧付圣孙。",
            "四海心丧同祖妣，一封手诏易陵园。",
            "君王孝感凌穹昊，未尽东朝欲报恩。"
        ],
        "title": "慈圣光献太皇后挽词二首  其二",
        "id": "5f7a438c-9d28-439c-a523-2604f8a8ca78"
    },
    {
        "author": "陈襄",
        "paragraphs": [
            "楚客多年泽畔吟，文穷尤见用功深。",
            "尺书屡贡宾王府，斗粟宁酬事道心。",
            "长铗由来歌旧馆，鸣驺从此别中林。",
            "寄言乡校青衿子，君去何人更嗣音。"
        ],
        "title": "监簿杨倜得第南归惠诗因和元韵赠其行",
        "id": "b58dd01e-cb0e-46d6-84e0-4251482d69cb"
    },
    {
        "author": "陈襄",
        "paragraphs": [
            "郊原绿意动游人，湖上晴波见跃鳞。",
            "闲逐牙旗千骑远，暗惊梅萼万枝新。",
            "寻僧每拂题诗壁，邀客仍将滤酒巾。",
            "寄语文园何所苦，且来相伴一行春。"
        ],
        "title": "和苏子瞻通判在告中闻余出郊以诗见寄",
        "id": "0b56fd9e-ffa7-4fbb-ae59-6c89950aa6e5"
    },
    {
        "author": "陈襄",
        "paragraphs": [
            "乞得湖山养病身，花时曾共忆行春。",
            "嘤鸣幽鸟还迁木，觱沸清泉复采芹。",
            "皂盖寻芳丘有李，彩楼观戏巷无人。",
            "锦袍公子归何晚，独念沟中菜色民。"
        ],
        "tags": [
            "西湖"
        ],
        "title": "和子瞻沿牒京口忆西湖寒食出游见寄二首  其一",
        "id": "d1446af5-50a3-44e1-a26a-0d4d1f5c61ee"
    },
    {
        "author": "陈襄",
        "paragraphs": [
            "春阴漠漠燕飞飞，可惜春光与子违。",
            "半岭烟霞红旆入，满湖风月画船归。",
            "缑笙一阕人何在，辽鹤重来事已非。",
            "犹忆去年题别处，鸟啼花落客沾衣。"
        ],
        "tags": [
            "西湖"
        ],
        "title": "和子瞻沿牒京口忆西湖寒食出游见寄二首  其二",
        "id": "1b9d0a8a-5f53-4621-9d0e-8bab3f8ab02c"
    },
    {
        "author": "陈襄",
        "paragraphs": [
            "新接枝头色倍添，马蹄寻处帽欹檐。",
            "春工别与铅华丽，佛地偏资好相严。",
            "红蕊欲开丹未渥，素香堪茹雪非甜。",
            "诗翁何事辜真赏，不许浮根浪发黏。"
        ],
        "title": "和子瞻沿牒京口忆吉祥牡丹见寄",
        "id": "c401f7d6-054c-4116-896e-d0788349b9da"
    },
    {
        "author": "陈襄",
        "paragraphs": [
            "江水无情含野烟，江风还似旧时天。",
            "先生隠去思成死，今日重来十六年。"
        ],
        "title": "过江外感怀",
        "id": "bc4b26e8-befd-410d-bb45-3d3a07322579"
    },
    {
        "author": "陈襄",
        "paragraphs": [
            "近来无事学撄宁，聊得斋居养性灵。",
            "卧着麻衣穿草履，谁知参鲁解忘形。"
        ],
        "title": "常州郡斋六首  其一",
        "id": "9b568191-1f50-429d-9e33-1016b574a829"
    },
    {
        "author": "陈襄",
        "paragraphs": [
            "山亭侧畔构山房，便是耕云钓月乡。",
            "未达功名穷饮水，此生应不误行藏。"
        ],
        "title": "常州郡斋六首  其二",
        "id": "3b903faf-6d36-44c9-b697-8fa3236fc04b"
    },
    {
        "author": "陈襄",
        "paragraphs": [
            "桐花着地雪成痕，时有幽禽巧语言。",
            "应笑使君林野性，日依山水避尘喧。"
        ],
        "title": "常州郡斋六首  其三",
        "id": "bc7009ac-f78d-42c2-9113-3a9fe1c3f888"
    },
    {
        "author": "陈襄",
        "paragraphs": [
            "使君非是爱山闲，道在盈虚消息间。",
            "不见白云无一事，等闲为雨却归山。"
        ],
        "title": "常州郡斋六首  其四",
        "id": "588ef8e6-c9d5-413a-9539-8f2580c56ab9"
    },
    {
        "author": "陈襄",
        "paragraphs": [
            "荀令当年此谪居，空文惟有七篇余。",
            "我今亦作兰陵守，不忍援毫便着书。"
        ],
        "title": "常州郡斋六首  其五",
        "id": "51773021-9ef9-4018-adc8-9d11e770d9d0"
    },
    {
        "author": "陈襄",
        "paragraphs": [
            "一麾来此下岩丘，也学东山谢傅游。",
            "今日鸟声并水色，不知何似五亭幽。"
        ],
        "title": "常州郡斋六首  其六",
        "id": "48237e87-9d12-43c0-9519-c5701512059a"
    },
    {
        "author": "陈襄",
        "paragraphs": [
            "阴阳融结此山川，便有盐堆与石田。",
            "风俗每来占水旱，即疑干洞有神仙。"
        ],
        "title": "游善权洞二首  其一",
        "id": "06ad5cf2-6408-4e05-80b1-1809aa9f3524"
    },
    {
        "author": "陈襄",
        "paragraphs": [
            "水洞深无百尺泉，白龙奋蛰已多年。",
            "谁知此物能云雨，常济山南万顷田。"
        ],
        "title": "游善权洞二首  其二",
        "id": "6e25cbeb-3724-410a-8d69-525971f4e6ba"
    },
    {
        "author": "陈襄",
        "paragraphs": [
            "班春无术劝污莱，五十年间此一回。",
            "黄髪路傍应怪问，使君何事入山来。"
        ],
        "title": "题张渚道中",
        "id": "2540d184-4b18-4351-998a-3487fbb22689"
    },
    {
        "author": "陈襄",
        "paragraphs": [
            "俱为泽国朱轓守，同是冰厅白首郎。",
            "且喜朝廷忧外寄，故从书府辍班扬。"
        ],
        "title": "和如晦二首  其一",
        "id": "cebb02bd-7dc9-4658-85b1-4d213157e324"
    },
    {
        "author": "陈襄",
        "paragraphs": [
            "一别瀛山岁未期，三州声称已齐飞。",
            "欲将吏事文经术，独恐迂儒取世讥。"
        ],
        "title": "和如晦二首  其二",
        "id": "5d41ef3d-a095-490e-8023-4a1d3851e339"
    },
    {
        "author": "陈襄",
        "paragraphs": [
            "吴郡三年困水灾，昔时从事建麾来。",
            "遥知到後疏游燕，不比苏韦放酒杯。"
        ],
        "title": "简子直",
        "id": "39270409-797c-479a-85cb-36663e834a02"
    },
    {
        "author": "陈襄",
        "paragraphs": [
            "登阁始闻公府荐，出轓俄拥使旌随。",
            "无人不说南徐守，儒雅风流独一时。"
        ],
        "title": "简如晦",
        "id": "bffbf437-a224-4f44-b96c-20280acc44fa"
    },
    {
        "author": "陈襄",
        "paragraphs": [
            "同馆分飞来右浙，一麾潇洒出南河。",
            "琴书满榻王常在，不独西湖胜赏多。"
        ],
        "tags": [
            "西湖"
        ],
        "title": "简子容",
        "id": "53cb798e-a98e-4414-a171-5c1d1f246e19"
    },
    {
        "author": "陈襄",
        "paragraphs": [
            "一色胚红染露柯，谁栽安石旧岩阿。",
            "自嗟老大无心赏，不及流鶑管顾多。"
        ],
        "title": "和如晦桃杏",
        "id": "3eea9d3e-545b-42ad-bcbb-73dd523eb9ec"
    },
    {
        "author": "陈襄",
        "paragraphs": [
            "颜色已饶丹杏蕊，馨香不减雪梅疏。",
            "自从移入青阳观，前度刘郎记得无。"
        ],
        "title": "和桃花因戏如晦",
        "id": "7c0900b4-fa4c-4702-80d9-892d2216bfb5"
    },
    {
        "author": "陈襄",
        "paragraphs": [
            "五云无处问新亭，月里乘舟夜半行。",
            "不见藤花相掩映，乡人遥指画溪名。"
        ],
        "title": "过罨画溪",
        "id": "86791f7c-b7e7-4c0e-86e5-68f5d5625ffe"
    },
    {
        "author": "陈襄",
        "paragraphs": [
            "棠阴为政有光晶，号令风行鬼亦惊。",
            "和气发来藏不得，直教丹荔背时生。"
        ],
        "title": "和程大卿荔枝",
        "id": "05bfa4f4-23fe-4263-bb66-61cbcb2e09e2"
    },
    {
        "author": "陈襄",
        "paragraphs": [
            "丹山西去水东流，亭在山南隔蓼洲。",
            "船系白杨归不得，清江如画主人留。"
        ],
        "title": "余自白阳驰谒宜都周梦得长官饮于清江亭爱其山水之胜留题",
        "id": "8f9d2ea1-aa8d-40a3-a095-b3c975e83eef"
    },
    {
        "author": "陈襄",
        "paragraphs": [
            "政绝多门寺却通，灵山胜境尽牢笼。",
            "应怜去鲁迟迟意，令遍诸天国土中。"
        ],
        "title": "和程大卿新辟诸寺门",
        "id": "ebdbccae-d98d-4ed4-a70f-b25926af3f61"
    },
    {
        "author": "陈襄",
        "paragraphs": [
            "云暗驺鸣出谷时，一方生齿庇余辉。",
            "知君才业非张翰，莫为鲈鱼有意归。"
        ],
        "title": "和张运使题长乐台",
        "id": "28806162-e5a4-46d9-acdd-29b5638a653d"
    },
    {
        "author": "陈襄",
        "paragraphs": [
            "闻说山光是旧山，衣冠家此百年间。",
            "自嗟亦有同来祖，两处松楸得往还。"
        ],
        "title": "程大卿书宿猿洞",
        "id": "59b0b816-18f0-495e-9d61-8d32f1f672d0"
    },
    {
        "author": "陈襄",
        "paragraphs": [
            "恩袍出挂壮禅扉，试问何人达此机。",
            "船子夜来亲下钓，碧潭明月有余辉。"
        ],
        "title": "和定慧超胜长老寄谢紫衣颂三首  其一",
        "id": "637ef448-31a6-468f-a0b3-7917d69c420f"
    },
    {
        "author": "陈襄",
        "paragraphs": [
            "童子南来遗我诗，维摩方丈一伸眉。",
            "不劳言语通消息，夏热春寒各自知。"
        ],
        "title": "和定慧超胜长老寄谢紫衣颂三首  其二",
        "id": "300b2f04-e85a-419d-810e-be05d4804573"
    },
    {
        "author": "陈襄",
        "paragraphs": [
            "得道无求幻与真，一筇一衲似闲云。",
            "忽闻师唱报恩曲，百草千花特地春。"
        ],
        "title": "和定慧超胜长老寄谢紫衣颂三首  其三",
        "id": "3b2e92aa-dc9e-4eb0-bee2-29b2208ad089"
    },
    {
        "author": "陈襄",
        "paragraphs": [
            "朝居晦息与山邻，物理由来有屈伸。",
            "独把一心经万事，逍遥须养谷中神。"
        ],
        "title": "偶书",
        "id": "94e7e2c5-4c6b-49f1-8ba7-225072d9d03b"
    },
    {
        "author": "陈襄",
        "paragraphs": [
            "平湖千里接荆溪，万顷良田不可堤。",
            "我欲决渠疏积水，干塘江口地形低。"
        ],
        "title": "题毗陵郡图",
        "id": "e0e369ea-0542-49af-aa48-5f495f19a680"
    },
    {
        "author": "陈襄",
        "paragraphs": [
            "雷音一振绝微言，末学方知祖道尊。",
            "莫讶师僧无见处，人人俱解句中玄。"
        ],
        "title": "熙宁七年八月望日自杭之宋过永乐院观承天佛日广慧洎永乐四老上堂因而留题",
        "id": "57cd6cf4-1f70-461c-98c4-0ab0d5cfaa30"
    },
    {
        "author": "陈襄",
        "paragraphs": [
            "遗我新诗雅兴长，一时花谱为传芳。",
            "不须满县栽桃李，却羡风流骑省郎。"
        ],
        "title": "和宛丘长官赏花",
        "id": "36759d19-90d7-45c6-95fc-70e83e34926e"
    },
    {
        "author": "陈襄",
        "paragraphs": [
            "闲入郊园驻隼旟，百花红紫万千株。",
            "如何春意多风雨，不惜漫天锦绣铺。"
        ],
        "title": "颍川赏花二首  其一",
        "id": "bc14845c-e2b6-41ab-8daf-e5f2ca7800e0"
    },
    {
        "author": "陈襄",
        "paragraphs": [
            "千骑重来此建旟，新年花发旧年株。",
            "东皇应是怜孤宦，十里全归锦帐铺。"
        ],
        "title": "颍川赏花二首  其二",
        "id": "ee9721b5-9475-4440-a73c-644d571d033d"
    },
    {
        "author": "陈襄",
        "paragraphs": [
            "昔年曾到此山中，正见山花满砌红。",
            "今日花开还照眼，分明见处本来同。"
        ],
        "title": "赠禅者",
        "id": "c32bb2f3-c372-4ec2-83bf-39c4f7776e72"
    },
    {
        "author": "陈襄",
        "paragraphs": [
            "红塔寺前千顷稻，青山门外百家村。",
            "年丰米贱无公事，不惜时来倒一樽。"
        ],
        "title": "携家游东园",
        "id": "cfb0f327-a958-4400-a538-cc33d326c98d"
    },
    {
        "author": "陈襄",
        "paragraphs": [
            "两个鹭鸶相对立，江边无物蓼花疏。",
            "知君洁白如霜雪，何必临川更羡鱼。"
        ],
        "title": "赠鹭鸶",
        "id": "020c22e6-e47d-46b4-9fd4-94c34d626da0"
    },
    {
        "author": "陈襄",
        "paragraphs": [
            "陆羽茶亭枕水隈，为言无酒且徘徊。",
            "山中此物尤难得，应是刘生不肯来。"
        ],
        "title": "寄戏刘道渊",
        "id": "dd3040cd-10f1-4db4-a627-2ee94632fec3"
    },
    {
        "author": "陈襄",
        "paragraphs": [
            "小亭巉绝出云间，万象升沉不得闲。",
            "莫怪诗翁头白早，时来向此写湖山。"
        ],
        "title": "题杭州宝岩寺垂云亭",
        "id": "832b8674-41eb-41a1-b5fc-06519373c25b"
    },
    {
        "author": "陈襄",
        "paragraphs": [
            "老来为郡苦间关，不及江云自往还。",
            "忽忆湖边二禅老，等闲骑马入南山。"
        ],
        "title": "寄兴教凈慈二长老",
        "id": "b00ce483-cd02-4306-a66c-b29d321213dd"
    },
    {
        "author": "陈襄",
        "paragraphs": [
            "去年曾擥伟羌图，云有仙人古篆书。",
            "千尺石岩无路到，不知科斗字何如。"
        ],
        "title": "题仙居伟羌山六绝  其一",
        "id": "174f403a-4b9b-4e1b-a1de-1eb90d235d9d"
    },
    {
        "author": "陈襄",
        "paragraphs": [
            "盘盘英气四纡余，定有仙人此地居。",
            "天子正求伊与吕，如何不见起耕渔。"
        ],
        "title": "题仙居伟羌山六绝  其二",
        "id": "4cd0a76d-75c5-49f8-a2a0-25e92d430b0c"
    },
    {
        "author": "陈襄",
        "paragraphs": [
            "天鞠精灵久贮储，中间豪杰出无虚。",
            "乡民世世家于此，争使儿孙不读书。"
        ],
        "title": "题仙居伟羌山六绝  其三",
        "id": "d5cacd80-9ef2-4902-8a79-9483c24fc7ae"
    },
    {
        "author": "陈襄",
        "paragraphs": [
            "峭壁回环几百区，其间岩石可耕锄。",
            "如何得片山如此，白首相将老母居。"
        ],
        "title": "题仙居伟羌山六绝  其四",
        "id": "3ac7eb97-7e49-4961-8766-d7fc00a12035"
    },
    {
        "author": "陈襄",
        "paragraphs": [
            "古意巑岏与世疏，一官羁绊可归欤。",
            "此山未及西山好，下有仙人结草庐。"
        ],
        "title": "题仙居伟羌山六绝  其五",
        "id": "f5148b04-33b2-4342-b671-69cbc59efe22"
    },
    {
        "author": "陈襄",
        "paragraphs": [
            "四友之贤世莫如，白头须作一乡居。",
            "此山不惜将钱买，叹息无人共结庐。"
        ],
        "title": "题仙居伟羌山六绝  其六",
        "id": "5753d7ab-b1e9-43b4-8bca-7799ce3cbe0e"
    },
    {
        "author": "陈襄",
        "paragraphs": [
            "千林寒叶正疏黄，占得珍丛第一芳。",
            "容易便开三百朵，此心应不畏秋霜。"
        ],
        "title": "中和堂木芙蓉盛开戏呈子瞻",
        "id": "82d8eadb-6495-4444-b440-39635f2d5d1d"
    },
    {
        "author": "陈襄",
        "paragraphs": [
            "百草萧条病朔风，双枝成染魏家红。",
            "直疑天与凌霜色，不假东皇运化工。"
        ],
        "title": "次韵柯弟太博见示超化牡丹  其一",
        "id": "fc6ac32d-756a-478d-acea-55c6f7a6fd9b"
    },
    {
        "author": "陈襄",
        "paragraphs": [
            "一朵鞓红折寺园，忽惊寒律动春暄。",
            "非关花好难栽接，自是天时变木根。"
        ],
        "title": "次韵柯弟太博见示超化牡丹  其二",
        "id": "c99bfa91-5fbc-46a6-85e6-f36d49ce3bd0"
    },
    {
        "author": "陈襄",
        "paragraphs": [
            "皇佑岁庚寅，阴阳久鬰堙。",
            "二时愆雨泽，百物悯膏屯。",
            "谷价方翔踊，民言备苦辛。",
            "原畴无播种，道路有饥贫。",
            "县令忧忘食，斋房退省身。",
            "朝归占甲子，暮出看星辰。",
            "野祀曾徼福，雩坛示礼神。",
            "祈求观古法，询访得龙津。",
            "遣吏苹蘩洁，斋书肺腑陈。",
            "灵泉汲坎𦥨，仙仗下嶙峋。",
            "雷斧潜嗔树，天波忽洒尘。",
            "音官沈鼓吹，市户湿衣巾。",
            "隆应声何速，盘旋志未伸。",
            "经纶惟四日，滂沛即逾旬。",
            "万谷山源发，三农水利均。",
            "趋田多耒耨，入里少刍薪。",
            "苗稼晨争插，坊庸夜不巡。",
            "讴谣兴父老，燕喜集宾亲。",
            "捐瘠苏中壑，生成赋大钧。",
            "邑人勿忘报，世世荷深仁。"
        ],
        "title": "马筱潭报雨",
        "id": "18886c68-8429-41a1-85ed-cf152bc349aa"
    },
    {
        "author": "陈襄",
        "paragraphs": [
            "路余百里两山间，水驿山程总不安。",
            "谁把千金平滑磴，免教一叶委惊滩。",
            "行人感叹何时已，贤守功名百世看。",
            "次第吾闽都似掌，却嗤蜀道号泥盘。"
        ],
        "title": "李侍郎修路",
        "id": "271c0c72-69a9-4c10-adf1-8f59cd627b26"
    },
    {
        "author": "陈襄",
        "paragraphs": [
            "井底微阳回未回，萧萧寒雨湿枯荄。",
            "何人更似苏夫子，不是花时肯独来。"
        ],
        "title": "冬至日独游吉祥寺  其一",
        "id": "4a2e33c0-b717-4afb-83d3-fb4850eb593c"
    },
    {
        "author": "陈襄",
        "paragraphs": [
            "东君意浅着寒梅，十朵深红未暇裁。",
            "安得道人殷七七，不论时节遣花开。"
        ],
        "title": "冬至日独游吉祥寺  其二",
        "id": "f179a8c1-90d8-4fa7-8c98-5d7cbc4699f7"
    },
    {
        "author": "陈襄",
        "paragraphs": [
            "过眼荣枯电与风，久长那得似花红。",
            "上人宴座观空阁，观色观空色即空。"
        ],
        "title": "冬至日独游吉祥寺  其三",
        "id": "8909e594-0939-4fab-839c-f044e0558fc2"
    },
    {
        "author": "陈襄",
        "paragraphs": [
            "西风斜日鲈鱼香。"
        ],
        "title": "句  其一",
        "id": "8512c481-35d5-47bd-a8e6-65bceb092703"
    },
    {
        "author": "陈襄",
        "paragraphs": [
            "世有斯文属孔颜。"
        ],
        "title": "句  其二",
        "id": "d87f650d-96c8-45ae-ba88-d8cc61f2c762"
    },
    {
        "author": "韩维",
        "paragraphs": [
            "佛宫金碧开朝霞，游人杂沓来正哗。",
            "危弦促管竞繁咽，罗袖对舞春风斜。",
            "子时投闲一往步，正见绿树团丹花。",
            "举头惊看不忍去，却视姝子犹泥沙。",
            "稍开欲谢各自好，似为悦己为容华。",
            "归来想像入秀句，刻缀玉佩锵珩牙。",
            "尚嫌独赏不尽意，邀我共赋雄其夸。",
            "欲将奇警谢妍丽，力竭未有锱铢加。",
            "急须取酒趁残艳，犹胜落尽干咨嗟。"
        ],
        "title": "答范景仁叹花花在相国寺近舞场",
        "id": "61ff2a0a-c884-4d8d-bf79-06e8cac098f5"
    },
    {
        "author": "韩维",
        "paragraphs": [
            "龙于经传皆有云，明幽其德能屈伸。",
            "尝闻于耳昧厥真，乃今睹之信所闻。",
            "层阴填空白日昏，仰见巨尾垂轮囷。",
            "其长百丈围车轮，彷佛如辨鬣与鳞。",
            "腥风萧飒来逼人，观者骇伏褫魄魂。",
            "须臾摇动卷缩云，云气断岸随飞奔。",
            "惊雷下震万瓦裂，暴雨一泻群河翻。",
            "霆收无迹雨在物，吁龙出处何其神。"
        ],
        "title": "观龙和谢师厚",
        "id": "04f08a9d-046b-4abc-b042-412747777091"
    },
    {
        "author": "韩维",
        "paragraphs": [
            "沧池拟溟渤，莽漾豁厚地。",
            "曰吾神祖为，气象固宜尔。",
            "六合昔未一，教战出精锐。",
            "至尊降黄屋，惨淡乘金气。",
            "凌波飞百艘，撇烈若鹘翅。",
            "扬旌万旅噪，伐鼓九渊沸。",
            "其行速天旋，其止甚阴闭。",
            "信乎王者师，足以服睽异。",
            "尔来承平久，地与兵革废。",
            "秋风长蒲苇，烂漫失洲沚。",
            "惟见金明上，结构销绣绮。",
            "春游驻天跸，万国奉燕喜。",
            "铿鍧鼓钟响，杂沓羽旄美。",
            "岂惟与民乐，施及鱼鸟细。",
            "宏哉艰难业，愉怿逮万世。"
        ],
        "title": "讲武池和师厚",
        "id": "1aeb2311-a5fc-4585-8203-5d9a2a3d5fa2"
    },
    {
        "author": "韩维",
        "paragraphs": [
            "暮春游京洛，适与夫子遘。",
            "衣焦未及展，挈酒且相就。",
            "佳林延凉飙，广厦荫清昼。",
            "浩然尘虑醒，坐看天骨秀。",
            "殷勤述平昔，感叹道艰疚。",
            "谈辞足端倪，怀抱去蒙覆。",
            "志愿始云获，睽携遽然又。",
            "君舟既南驰，我马亦东走。",
            "还谯寡俦侣，孤学日以陋。",
            "高风邈难亲，离抱曷其救。",
            "得君别後诗，满纸字腾骤。",
            "汪洋莫知极，精密不可耨。",
            "峻严山岳停，奔放江海漏。",
            "伏读昼夜并，文义仅通透。",
            "有如享太牢，继以金石侑。",
            "惟君抱雄才，文字乃兼副。",
            "要当被金甲，独立诸将右。",
            "指挥神武师，为国缚狂寇。",
            "献俘天子廷，功以钟鼎镂。",
            "勉哉俊其时，此论讲已旧。"
        ],
        "title": "答苏子美见寄",
        "id": "e9d31971-39ee-460c-80e1-89cd1d55734e"
    },
    {
        "author": "韩维",
        "paragraphs": [
            "仲扶岷峨秀，弱岁儒其冠。",
            "读书觑前古，饱见万事端。",
            "行已去畦町，为文鄙雕剜。",
            "应举二十载，不免瓢与箪。",
            "西游秦函国，崆峒上巑岏。",
            "却视关塞广，有如掌中丸。",
            "攻守势所利，浩然入窥观。",
            "是岁羌事作，贼兵犯鄜丹。",
            "君怀济时略，忠愤激肺肝。",
            "上书伏两观，音辞若琳玕。",
            "臣策倘见用，坐令敌气殚。",
            "天子壮其语，且使位以官。",
            "黄绶系腰下，行行不遑安。",
            "炎天风尘多，远道车马单。",
            "饯觞不亲酌，曷致朋友欢。",
            "今兹塞垣将，所在麾旄攒。",
            "孰能谋而毅，孰能正以宽。",
            "孰用赏不信，孰为刑不残。",
            "谅非专达任，易以奇画干。",
            "庶几成大功，展子凌霄翰。",
            "顾我顽钝者，托契岁屡寒。",
            "赠言非所工，当否聊一看。"
        ],
        "title": "送赵员外之官宪州",
        "id": "dc1e0f74-f99c-497f-93c2-7f7301ceb395"
    },
    {
        "author": "韩维",
        "paragraphs": [
            "南谯古佳郡，四郊富登临。",
            "晨跻北原上，却视涡水阴。",
            "云昔魏太子，离宫构嵚崟。",
            "故事邈已远，荒台犹至今。",
            "危亭冠其巅，左右背长林。",
            "是月暑尚盛，秋行不能金。",
            "截然天地间，轩户萧以森。",
            "凉风泛广坐，浊醪时一斟。",
            "圆歌贯珠玑，丽句铿璆琳。",
            "虽无管弦乐，所要在适心。",
            "中宴下危磴，浮舟事幽寻。",
            "披藻出潜蚌，回桡散游禽。",
            "岸长草不断，城转树更深。",
            "沙纹与水影，浮动光差参。",
            "游鳞不知数，琐细如糁针。",
            "四顾物色静，但闻天籁音。",
            "羡此鱼鸟性，云飞而渊沉。",
            "安得高世士，不为时好侵。",
            "相携去缰锁，投竿坐清浔。",
            "制芰为我裳，纫兰间予襟。",
            "上歌唐虞道，寄适朱弦琴。",
            "人生苟如此，何必组与簪。"
        ],
        "title": "游北台",
        "id": "7184ae5a-7eba-447e-b808-c632e79670fb"
    },
    {
        "author": "韩维",
        "paragraphs": [
            "君子蹈仁义，近自亲爱始。",
            "当行岂顾留，千里犹举趾。",
            "伯氏有东役，驾言适淮涘。",
            "离樽未及展，浊醪未及洒。",
            "起视白日移，驱车一何驶。",
            "遵涂骊唱发，春风落端绮。",
            "义参成周作，辞追建安轨。",
            "感此留滞迹，一诵三四起。",
            "安得假羽翮，远慰心所企。",
            "此志良未遂，洒泣讵能已。"
        ],
        "title": "和三兄之山阳省孀姊书怀",
        "id": "4b98aac1-cc98-4e04-a377-fbc88bf85e53"
    },
    {
        "author": "韩维",
        "paragraphs": [
            "詹叔好古者，卓立自既冠。",
            "有如骐骥儿，一纵不可绊。",
            "近闻治周易，颠倒爻象彖。",
            "此书号精微，义与天地贯。",
            "吾知子之道，不止今所叹。",
            "新诗溢巾幅，见寄警庸懦。",
            "喷薄百丈泉，峭绝万仞岸。",
            "感激气为振，把诵手屡盥。",
            "阴风吹寒城，岁暮云物换。",
            "丈夫及壮时，功名当照烂。",
            "无为但默默，饱食大躯干。",
            "为报乏琼玖，君其取章断。"
        ],
        "title": "答王詹叔见寄",
        "id": "d45b363b-f64b-437b-a1e0-c4f6394c6719"
    },
    {
        "author": "韩维",
        "paragraphs": [
            "朝日照濠水，清霜发树寒。",
            "长桥下广陌，车马来啴啴。",
            "借问行人谁，送者何盘桓。",
            "中郎罢从军，遗爱民所叹。",
            "雍容幕府旧，供帐清涡干。",
            "悲风思急管，薄暮留征鞍。",
            "酒酣惜分手，四坐惨不欢。",
            "长河转辙迹，愁阴但漫漫。",
            "嗟予隔追饯，饮此离恨端。",
            "高标邈难亲，坐向飞鸿看。",
            "尝闻古君子，赠言当豆箪。",
            "愿君保亮节，岁晚予其观。"
        ],
        "title": "送曹殿丞秩满还都",
        "id": "f6a83673-b2da-4b45-b535-f2c75fc5ab9e"
    },
    {
        "author": "韩维",
        "paragraphs": [
            "高城面修涂，呀豁若箕口。",
            "其右释子庐，苍柏荫庭牖。",
            "翘翘幕中彦，疏怀脱喧垢。",
            "结辔游禅扃，弹弦乐嘉友。",
            "华榱翳广坐，仰视眩丹黝。",
            "朱光羞晨樱，绀玉折春藕。",
            "初筵颇清简，中醉稍喧糅。",
            "歌休众管作，令发洪钟叩。",
            "横浮或见违，义藴□□□。",
            "酒酣隘常见，大观资远取。",
            "上跻危磴盘，却立土崖斗。",
            "长川自西来，逶迤带垧薮。",
            "绿树下成列，猎猎清风走。",
            "侧身宇宙间，群动何纷纠。",
            "自顾龌龊极，天地一罂缶。",
            "安得修灵根，超然出诸有。"
        ],
        "title": "与张仲巽游善护院",
        "id": "b91ca1d2-485a-4069-83fa-1c78dc679b4c"
    },
    {
        "author": "韩维",
        "paragraphs": [
            "今兹春始仲，气序忽已燠。",
            "及此暇夜清，开轩散烦蹙。",
            "金波丽中天，流光正穆穆。",
            "佳树澄疏影，幽花运微馥。",
            "浊醪时献斟，清论递往复。",
            "诸季岂不欢，眷眷心所服。",
            "高文炳辰宿，渊议赞化育。",
            "匪才托游好，余润久沾沐。",
            "兹焉隔清赏，耿耿私恨蓄。",
            "春芳正可乐，嘉会期昼卜。"
        ],
        "title": "春夜怀仲巽",
        "id": "1af879e0-2652-4bf5-9e26-bff63f6eeaa6"
    },
    {
        "author": "韩维",
        "paragraphs": [
            "暮登谯城上，延首望东道。",
            "春风千里至，远思生怀抱。",
            "故人客南楚，素节方自保。",
            "黄鹄垂其翼，赤骥伏栈皂。",
            "诗准李杜为，字压褚薛倒。",
            "壮哉南行作，遗我资远讨。",
            "若窥巨海涯，波澜方汹浩。",
            "龙螭鬰骞腾，错落效众宝。",
            "往往仙人槎，突然忘枯槁。",
            "尝闻会稽旁，山水天下好。",
            "览君所咏叹，滞想兹一扫。",
            "安得追王乔，乘云逮霓葆。",
            "茹芝灵峰阳，徜徉以终老。"
        ],
        "title": "寄苏子美",
        "id": "763bfad0-a00b-4242-b4fd-582ffea01bcd"
    },
    {
        "author": "韩维",
        "paragraphs": [
            "微风稍破冻，芳萌亦吐林。",
            "百鸟感春阳，钩辀弄其音。",
            "振策遵城曲，逍遥写烦襟。",
            "爱此堂下石，青润挺琅琳。",
            "中坳贮清泉，测之不盈簪。",
            "纤鳞候暖戏，寂历自浮沉。",
            "默视澹忘虑，白日为移阴。",
            "人生本虚静，垢浊无自侵。",
            "忽为外物牵，至性不可寻。",
            "于焉得所监，一洗尘中心。"
        ],
        "title": "初春吏隠堂作",
        "id": "a0d46fb1-a290-4729-88cc-89487b735eaf"
    },
    {
        "author": "韩维",
        "paragraphs": [
            "清霜凉初曙，高门肃无哗。",
            "行树迎初日，微风转高牙。",
            "兹辰亦何辰，见此气候嘉。",
            "有司谨春事，象牛告田家。",
            "微和被广陌，缨弁扬蕤葩。",
            "伐鼓众乐兴，剡剡彩杖加。",
            "盛仪适未已，观者何纷拏。",
            "因思古圣人，时儆在不差。",
            "礼实久已废，所重存其华。",
            "吾非鲁观宾，胡为亦咨嗟。"
        ],
        "title": "立春观杖牛",
        "id": "b521a2bf-ce81-4180-8770-6b033d2262f8"
    },
    {
        "author": "韩维",
        "paragraphs": [
            "善教邈无迹，其流在民心。",
            "君看鲁太师，庙食犹至今。",
            "岂如文俗士，朱墨坐浮沉。",
            "趋营止目前，不顾患害深。",
            "去汉余千载，此弊竟相寻。",
            "我行道祠下，感激为悲吟。",
            "不见田雉驯，啼鸦空满林。"
        ],
        "title": "鲁恭太师庙",
        "id": "29e0c9ff-4685-4ea2-8911-0d7b51b1f467"
    },
    {
        "author": "韩维",
        "paragraphs": [
            "日月忽已远，再见新谷升。",
            "丧期有常数，吉我衣与襟。",
            "俯仰自悲咤，泪下肝胆崩。",
            "尚推立身报，未即泯余生。",
            "肃肃忠宪公，秉德辅休明。",
            "报国有遗意，训言犹在听。",
            "况兹世厚恩，兄弟秩王庭。",
            "一朝出门去，事业各自营。",
            "上当答君仁，下以为亲荣。",
            "独此抱痾瘵，谢喧守柴荆。",
            "扫冢奉时祭，履田课春耕。",
            "既无公家责，聊徇狷者情。",
            "出处虽云异，要以道为程。"
        ],
        "title": "服除送兄弟还都",
        "id": "e447481d-3af5-4a4a-9ac5-da310a57a15a"
    },
    {
        "author": "韩维",
        "paragraphs": [
            "双双河洲禽，文彩披丹质。",
            "飞翔不离渚，鸣戏自终日。",
            "寒鱼伏冰池，岁暮饥尔匹。",
            "不欲远求林，投身避罗毕。"
        ],
        "title": "送兄弟还都至长葛河上四首 双禽",
        "id": "174bf21d-4eab-44e5-8fde-e2dab75b5593"
    },
    {
        "author": "韩维",
        "paragraphs": [
            "爱此霁景佳，舍舟步高岸。",
            "夕阳照渡口，急急水纹乱。",
            "霜鸦田间鸣，沙鸟波上散。",
            "登临岂非美，当轸别後叹。"
        ],
        "title": "送兄弟还都至长葛河上四首 晚步",
        "id": "0687be8d-2885-4c5b-a566-fa281031ab8f"
    },
    {
        "author": "韩维",
        "paragraphs": [
            "晴霜落波底，斗柄插堤外。",
            "扁舟灯火明，樽酒夜相对。",
            "临欢意暂遣，念离心已痗。",
            "篙师喜冰拆，理楫事晨迈。"
        ],
        "title": "送兄弟还都至长葛河上四首 舟中夜坐",
        "id": "bf8c54d3-2e2e-44fe-930c-72ffc52509e0"
    },
    {
        "author": "韩维",
        "paragraphs": [
            "朔风吹惊鸿，行列失後先。",
            "苍苍雪压船，齿齿冰着岸。",
            "离马声正悲，别脸泪犹泫。",
            "却望携手处，危樯映林见。"
        ],
        "title": "送兄弟还都至长葛河上四首 别後作",
        "id": "0d991cfc-0964-4bf8-9a80-57ee5aff173c"
    },
    {
        "author": "韩维",
        "paragraphs": [
            "久局慕遐放，出郊欣所瞩。",
            "清心晓岫碧，豁眼春原绿。",
            "耕人毕在野，鸣鸟催播谷。",
            "嗟尔农事劳，愿闻时泽足。"
        ],
        "title": "灵沟道中",
        "id": "c9f5f5d4-5d3e-448d-bc81-4b2dbc1755dc"
    },
    {
        "author": "韩维",
        "paragraphs": [
            "空园响松竹，霰雪霭霏霏。",
            "仰视长云色，皓然同一辉。",
            "天寒鸣雁急，日暮行人稀。",
            "惟见众小禽，啾唧满林飞。",
            "阴风起何处，拂拂来吹衣。",
            "俯念当世事，幽愤不可挥。",
            "归来散群帙，独掩袁安扉。"
        ],
        "title": "西园暮雪",
        "id": "a92a0b7c-fb54-432a-ab35-1f9501fd4c89"
    },
    {
        "author": "韩维",
        "paragraphs": [
            "高窗不掩秋气清，下见瓦沼涵泓澄。",
            "雨洗浮萍翠色静，青丛绿蔓相缠仍。",
            "阶前童童两好树，上有鸣禽不可数。",
            "杖藜书生爱苦吟，独立西风无旦暮。"
        ],
        "title": "东窗",
        "id": "12bc33f4-1163-4452-b6b5-42e6eea45973"
    },
    {
        "author": "韩维",
        "paragraphs": [
            "时泽鬰初霁，朝景烂已盈。",
            "幽人独坐久，春鸠相应鸣。",
            "清风动佳树，平地泛落英。",
            "方怀岁成喜，况值兹赏并。"
        ],
        "title": "晓霁",
        "id": "77f5dbf7-1636-4b09-ae68-45de91da4ef3"
    },
    {
        "author": "韩维",
        "paragraphs": [
            "纷敷北轩植，移劚来中园。",
            "微雨一飘洒，咄咄芽蕊繁。",
            "轻黄吐双蕉，寸碧罗丛萱。",
            "更怜二棕榈，远结蜀土根。",
            "清风落檐楹，翼羽何翻翻。",
            "惟此松竹姿，洒然出尘昏。",
            "众芳自争妍，正性中独存。",
            "愿秉岁寒操，翠色蔼君轩。"
        ],
        "title": "新置北轩",
        "id": "419ad981-219f-4ca5-9448-410f5bf2de75"
    },
    {
        "author": "韩维",
        "paragraphs": [
            "时哉清川鱼，罹此钩网牵。",
            "稚子捧盘至，鳞采金翠骈。",
            "一感仁者意，泳我清泠泉。",
            "晨跳翻绿萍，暮息依白莲。",
            "脱身刀俎间，永以终尔年。",
            "唯昔郑国侨，亦尝叹悠然。",
            "以方斯可欺，孟子称其贤。",
            "永怀古人懿，屡叹春风前。"
        ],
        "title": "放鱼",
        "id": "be39887e-1bd3-4304-87f1-918deae4fb2d"
    },
    {
        "author": "韩维",
        "paragraphs": [
            "东皋雨新足，绿野对柴扉。",
            "晴日风景旷，暮春草木肥。",
            "好鸟依林响，疲牛望舍归。",
            "饷妇散田陌，桑间人语稀。"
        ],
        "title": "次韵和三兄田家",
        "id": "c493f801-ccd7-4090-b6d3-d43f0cc0a942"
    },
    {
        "author": "韩维",
        "paragraphs": [
            "天星何寥寥，野旷风露清。",
            "田父出门望，山鸦绕舍鸣。",
            "蚕桑从此起，农里各有营。",
            "顾惭不耕者，日宴掩茅衡。"
        ],
        "title": "村居晓起",
        "id": "c3286a0d-73f7-43df-a097-4986a5a4b976"
    },
    {
        "author": "韩维",
        "paragraphs": [
            "南堂秋雨清，竹树变愁静。",
            "微寒病体苏，燕坐尘事屏。",
            "高林飒已落，鸣雁去方永。",
            "何以消沉忧，予心在箕颍。"
        ],
        "title": "秋雨南堂即事",
        "id": "83326203-91a7-488f-a1d6-8310bdb913f1"
    },
    {
        "author": "韩维",
        "paragraphs": [
            "悲风中夜兴，寒气入我室。",
            "颓然揽衣坐，中怀百忧溢。",
            "我生乏壮图，少小事刀笔。",
            "窥古得微尚，趋时寡良术。",
            "野性不受羁，尘事忧见桎。",
            "况兹罹大艰，哀号重衰疾。",
            "生意且萧瑟，何必慕禄秩。",
            "风俗日以恶，险诈路百出。",
            "素昧防闲术，睹此实怖栗。",
            "安能徇时好，哓哓丧天质。",
            "所頼子华兄，志尚古人匹。",
            "新诗来联翩，意韵时高逸。",
            "中画归休计，罗列甚详密。",
            "雅怀萧洒心，期言倘能必。",
            "便当奉几杖，相与安蓬荜。",
            "薄田能力耕，岁计犹不失。",
            "结庐守松楸，筑圃蓺柿栗。",
            "鸡豚燕嘉辰，鱼钓乐暇日。",
            "读书取知道，白首穷经一。",
            "甘从野儒事，庶保幽人吉。",
            "咄哉轩冕徒，校此孰劳佚。"
        ],
        "title": "和子华许昌道中诗有隠逸之思",
        "id": "0aee9626-add9-4f8a-80ac-104f754c360c"
    },
    {
        "author": "韩维",
        "paragraphs": [
            "尝提十万师，为国扞羌寇。",
            "严兵坐大府，诸将无与右。",
            "旌纛俨成列，钟鼓振前後。",
            "曰赏固自我，有诛孰敢救。",
            "胜势前已决，威声日西走。",
            "功名未及建，得此山城守。",
            "捧诏顾东路，怡然引车就。",
            "穷秋过旧许，整驾一来觏。",
            "高谈不知疲，辄用火继昼。",
            "卒无愠黜端，少以颜色漏。",
            "乃知君子心，得丧不自囿。",
            "悔非自取之，于道有不受。",
            "徒然颂德美，洪量讵窥究。",
            "孤城俯清汝，山势远相斗。",
            "公庭日无事，燕坐阴华构。",
            "林寒山雪飞，地静玉泉漱。",
            "于兹乐天理，足使道牙茂。",
            "时寄新诗章，穷闾慰衰疚。"
        ],
        "title": "奉寄汝守仲仪舅",
        "id": "56619bb5-d71d-44ae-801f-39c34a7ea0ae"
    },
    {
        "author": "韩维",
        "paragraphs": [
            "轩冕予已轻，山水君所乐。",
            "相逢说高兴，南望欲奔趠。",
            "今君被国恩，明刑弼予教。",
            "群公许风棱，列郡瞻气貌。",
            "朝廷方急才，悬爵待明效。",
            "美官诚足慕，素约未宜挠。",
            "当怀平生言，拔足利名罩。",
            "笑谢世俗人，夷犹五湖棹。"
        ],
        "title": "苏才翁与予定林下之约今被命提点湖南刑狱恐其侵寻而不能反作诗贻之",
        "id": "68ea2640-e439-42a4-a107-1dcaeead7782"
    },
    {
        "author": "韩维",
        "paragraphs": [
            "清寒霁愈剧，幽居夜正闲。",
            "环炉尽兄弟，无为愁苦颜。",
            "游心物象表，放论文字间。",
            "念汝不与此，慨然以长叹。",
            "唯昨郭西门，尔车去班班。",
            "是月秋始仲，霜叶原上丹。",
            "相别曾未几，朔雪满河关。",
            "乃叔疏野性，雅慕诗考盘。",
            "近买灵沟地，郊居渐当安。",
            "薄宦奚足为，真隠庶可攀。",
            "斯言倘汝志，投绂相与还。"
        ],
        "title": "寄宗彦侄",
        "id": "1d7d9bf0-7f4e-4b54-afd9-7e62304579c2"
    },
    {
        "author": "韩维",
        "paragraphs": [
            "高风动河汉，肃肃下阴霜。",
            "起视夜向艾，华星粲相望。",
            "犬吠闾巷静，哀鸿正南翔。",
            "岁暮已多感，及兹重成伤。"
        ],
        "title": "岁暮",
        "id": "24f858b2-1573-4574-8d34-1926c93d52a6"
    },
    {
        "author": "韩维",
        "paragraphs": [
            "抱疾伏田里，晨昏结烦忧。",
            "如彼衣上垢，岁久不可漱。",
            "忽闻车马音，来过吾庐幽。",
            "相见一长恸，悲风为迟留。",
            "张灯具餐饭，涕泗稍复收。",
            "南堂夜相对，油然破离愁。",
            "虽无盈樽酒，清论代献酬。",
            "高篇璨成诵，输写殊不休。",
            "婆娑双凤凰，飞舞光彩浮。",
            "忽然变瑰怪，风霆拔金虬。",
            "倾听魄已悸，何暇测其由。",
            "君家门阀大，先世勤令猷。",
            "晋公典册文，太尉廊庙谋。",
            "子孙今多才，信矣阴德流。",
            "还辕欲何语，赠子诗聿修。"
        ],
        "title": "送王氏兄弟",
        "id": "b454f9fe-ba98-4ba4-95b8-6cdfe454fee7"
    },
    {
        "author": "韩维",
        "paragraphs": [
            "寒灯熠熠宵漏长，颠倒图史形劳伤。",
            "取观杜诗尽累纸，坐觉神气来洋洋。",
            "高言大义经比重，往往变化安能常。",
            "壮哉起我不暇寐，满座叹息喧中堂。",
            "唐之诗人以百数，罗列众制何煌煌。",
            "太阳重光烛万物，星宿安得舒其芒。",
            "读之踊跃精胆张，径欲追摄忘愚狂。",
            "徘徊揽笔不得下，元气混浩神无方。"
        ],
        "title": "读杜子美诗",
        "id": "aa04f1eb-b77d-4fbd-90f9-6a56b69ce69c"
    },
    {
        "author": "韩维",
        "paragraphs": [
            "兴平产良酥，厥品为第一。",
            "岁时盛献馈，霜梨副冰蜜。",
            "东来连车轸，并走卫霍室。",
            "盘筵得此物，主意自为毕。",
            "詹叔官西州，遗我资口食。",
            "甘知马酒薄，素觉鹅肪失。",
            "我今农里人，藜藿度闲日。",
            "多惭掷嘉味，徒用饱仁术。",
            "厚意如何报，还持况贤质。"
        ],
        "title": "王詹叔惠酥",
        "id": "c9a4e348-b933-491c-b9f8-b3ad91a870a5"
    },
    {
        "author": "韩维",
        "paragraphs": [
            "周纲乱无纪，群雄事吞争。",
            "犹能假仁义，以势相夺倾。",
            "是时贤公子，信陵最知名。",
            "招摇大梁市，揽辔御侯嬴。",
            "义胜下予色，恩重忘彼生。",
            "窃符连王姬，奋锤遗国兵。",
            "救赵意何切，于魏情已轻。",
            "頼有毛薛在，终然臣节明。"
        ],
        "title": "读信陵传",
        "id": "b6076a61-4af0-43d6-9da2-5543157f68d7"
    },
    {
        "author": "韩维",
        "paragraphs": [
            "春风来无迹，泱莽天地和。",
            "群生乐时阳，众鸟舞且歌。",
            "嗟尔道旁叟，寒馁独见罗。",
            "短席不自蔽，皮骨撑枯柯。",
            "呼童问所以，口噤不能哦。",
            "所见且如此，况余生齿多。",
            "吾闻古三代，仁术固匪他。",
            "老幼孤洎疾，饩养平不颇。",
            "斯道久寂寞，吾悲其奈何。"
        ],
        "title": "又灵沟道中",
        "id": "aaddd4ab-5d6e-4161-a10f-208c6e8109a9"
    },
    {
        "author": "韩维",
        "paragraphs": [
            "人皆种花我种柏，为此劲性寒不易。",
            "三春虽怜少姿媚，岁暮方看霭颜色。",
            "南堂之南可数到，列树六本翠磔磔。",
            "安得驿使向姑苏，持以赠君比明德。"
        ],
        "title": "种柏寄苏子美",
        "id": "61c7bcf7-990b-4a2b-8454-dc03ec06640e"
    },
    {
        "author": "韩维",
        "paragraphs": [
            "积雨漂暑余，凉风作秋先。",
            "南堂草木深，蝉蜩嘒篱掾。",
            "感此时节流，坐伤人事变。",
            "去年居京华，晨昏侍亲燕。",
            "问谁过我频，江苏实邦彦。",
            "一朝艰祸缠，衔哀走穷县。",
            "形骸悲瘵中，气息仅如线。",
            "邻几谪官去，门征校亏羡。",
            "子美亦远游，江湖一蓬转。",
            "人生哀乐间，瞥若过目电。",
            "念此不敢已，淋漓泪垂面。",
            "二君希代宝，宁久世俗贱。",
            "天和酌无竭，玉德莫愈见。",
            "何以慰相思，酬篇伫来绚。"
        ],
        "title": "感季夏南堂怀江十苏二",
        "id": "d60b0329-57a3-47ba-a7b0-eee50dfd808a"
    },
    {
        "author": "韩维",
        "paragraphs": [
            "夙昔诵佳句，跂予慕高风。",
            "何意忧艰余，邂逅此相逢。",
            "君初应府辟，捧檄来自东。",
            "引车穷檐下，眷然顾微躬。",
            "姿表穆以秀，纯德信内充。",
            "乃知文章作，中与性情通。",
            "煌煌新诗章，垂光照昏蒙。",
            "启椟挹荆璞，引莛撞景钟。",
            "高篇屡云阕，远思殊未终。",
            "譬如巧琴师，哀弹发丝桐。",
            "中有冲淡意，要以心志穷。",
            "顾惟昧者听，莫辨征与宫。",
            "安得牙旷手，提耳发其聪。"
        ],
        "title": "览梅圣俞诗编",
        "id": "89c86247-aafa-41cb-9666-dcf528ac2a78"
    },
    {
        "author": "韩维",
        "paragraphs": [
            "城居不为惬，言适西陂冈。",
            "雀噪野堂静，鸡鸣春日长。",
            "书棚落幽蠹，佛幔掩余香。",
            "释子庐岩至，清谈殊未央。"
        ],
        "title": "西墅",
        "id": "8ccaaeba-175b-4b15-a0c2-a4bb791b309b"
    },
    {
        "author": "韩维",
        "paragraphs": [
            "五月阴盛暑不效，飞云日夕起嵩少。",
            "回风飒飒吹暮寒，翠竹黄蕉雨声闹。",
            "北轩孤坐默有念，人生会合那可料。",
            "昔与子美比里闾，是月秋近足霖潦。",
            "吾徒无事数相过，日策疲马度深淖。",
            "升君之堂伏君几，果饵罗列亦稍稍。",
            "开樽得酒味已酢，辅以谐嚯聊可嚼。",
            "长歌激烈或孤起，大论纷纭特一噪。",
            "飒然夜气变凄栗，连披短褐曳颠倒。",
            "且欣主人同气类，安问邻家厌呼笑。",
            "而今相望各千里，局促有如鱼在罩。",
            "人生此乐不易得，世事荣辱何足校。",
            "行当结侣候春水，一访洞庭湖上棹。"
        ],
        "tags": [
            "洞庭湖"
        ],
        "title": "对雨思苏子美",
        "id": "1027aaeb-0525-4f8b-a64e-f1104e370ab3"
    },
    {
        "author": "韩维",
        "paragraphs": [
            "跨马长林下，落叶填荒沟。",
            "严霜熟秋实，野物毕以收。",
            "空场委余穗，雀鷃鸣相求。",
            "仰视鸿鹄群，肃肃摩天游。",
            "清风下哀响，静听令人愁。",
            "时序迭而去，曾不与我谋。",
            "小人急趋利，君子怀德忧。"
        ],
        "title": "出郊古意",
        "id": "e8209d59-e69e-4a04-8b8b-5369f5bd49ca"
    },
    {
        "author": "韩维",
        "paragraphs": [
            "巢由没已久，风迹旷不嗣。",
            "长啸箕颍间，悲风肃然至。",
            "传闻龙山下，茅屋架三四。",
            "中有隠者栖，读书乐仁义。",
            "饱观人事变，深钩易象秘。",
            "耕田给衣食，乡里沾赈遗。",
            "呦呦山鹿群，摩抚驯不畏。",
            "乃知至仁心，足以通异类。",
            "声名自驰击，我心晏无累。",
            "寤寐想斯人，安得同所致。"
        ],
        "title": "和三哥入山二首",
        "id": "be67d50d-d3f0-4d8a-9019-081b5b0b6291"
    },
    {
        "author": "韩维",
        "paragraphs": [
            "长林翳空谷，兹惟群材府。",
            "石路险且跻，不为斧斤取。",
            "火云无时蒸，众叶朝自雨。",
            "仰视不见末，飞鸟安得度。",
            "下有灵药草，其品难记数。",
            "骈然花实繁，红紫贯四序。",
            "霜风落橡栗，投掷地虺怒。",
            "过岭林更深，欲前防猛虎。"
        ],
        "title": "山林",
        "id": "e4fef587-96d2-4af2-86bf-061cdb1a41d5"
    },
    {
        "author": "韩维",
        "paragraphs": [
            "愁云覆西郊，气象凄以冽。",
            "夜雨朝不止，冰霰相缠结。",
            "南堂何萧条，散秩坐超忽。",
            "颓然附炉炭，两髁冷如铁。",
            "俯念田家苦，罹此寒事切。",
            "北风卷平野，茅屋左右穴。",
            "驱牛入门去，爨下火明灭。",
            "场功始云毕，贫不具衣褐。",
            "况无酒与羔，岁时相劳悦。",
            "高咏七月诗，伤哉愁心折。"
        ],
        "title": "郊居值雨",
        "id": "c440e49d-50e2-448d-adf5-bac6c4c7fade"
    },
    {
        "author": "韩维",
        "paragraphs": [
            "君虽宦游者，闲适意有余。",
            "平居对樽酒，口诵离骚书。",
            "援琴写其声，世事皆蔑如。",
            "不知万乘相，可易此乐无。",
            "诸诗来不竭，若有神物输。",
            "予病废学久，腹中日空虚。",
            "苦遭大敌压，便甘等缧俘。",
            "清风濯我圃，竹树相倾扶。",
            "益之以佳雨，清凉如可斟。",
            "聊休据梧瞑，且复带经锄。",
            "鸣鶑久不去，乳鹊时惊呼。",
            "即此良自逸，安知城郭居。",
            "此与君不浅，相望重踌躇。"
        ],
        "title": "答江邻几",
        "id": "7c29e26d-d1d1-4370-85e3-ad66e359c802"
    },
    {
        "author": "韩维",
        "paragraphs": [
            "君家瘿木樽，丑怪不可状。",
            "自非好事者，弃置等盆盎。",
            "作诗一千言，引类何其壮。",
            "且思高世士，遗以资雅尚。",
            "曰予林壑性，受此颇宜当。",
            "我今衰病余，卷缩就闲放。",
            "才非时用宜，兹器正相况。",
            "敢邀高世名，自触讥与谤。",
            "再拜谢佳意，君何授之妄。"
        ],
        "title": "崔象之携长诗示予且欲以瘿木樽相付作诗谢之",
        "id": "61e4f821-f9f8-4022-a4e2-0490b45aed43"
    },
    {
        "author": "韩维",
        "paragraphs": [
            "势利跃谄子，声名走夸儿。",
            "我于二无一，世固背以驰。",
            "君从江海来，面有潇洒姿。",
            "朝廷多旧游，绝迹不复追。",
            "足音三及门，乃得众所遗。",
            "长篇烂盈目，清远谬见推。",
            "将非乐闲放，独与静者宜。",
            "何以谢嘉况，湖山有前期。"
        ],
        "title": "奉答吴殿丞见赠",
        "id": "20b816b6-2f7d-4061-a48a-7c65840dfbe8"
    },
    {
        "author": "韩维",
        "paragraphs": [
            "弱岁抱衰病，好读神农经。",
            "杂然众药品，粗识性与形。",
            "商于岩谷间，厥产芝朮菁。",
            "山家乘冬采，气烈味亦并。",
            "常思负笼往，劚此地气灵。",
            "近闻山旁县，移本来公庭。",
            "石泉尚含润，溪风有余清。",
            "想像春丛敷，蔚蔚扬华英。",
            "骈罗良可佳，疲薾宜见矜。",
            "安得畦畹余，种食羽翼生。"
        ],
        "title": "从道损舅乞移山药",
        "id": "326eb761-d97b-4710-8355-ba598f40232d"
    },
    {
        "author": "韩维",
        "paragraphs": [
            "阴风吹沙走长衢，方驾往过君之庐。",
            "主人好事乐闲尚，揖我谓我非俗儒。",
            "欣然开馆扫尘榻，语论清简发不虚。",
            "投冠释带聊自放，安用俗礼空囚拘。",
            "分朋四座斗巧奕，聊以胜负为欢娱。",
            "呼儿稍稍出珍玩，瘿器礧砢承枯株。",
            "持竿拂壁似有重，最後乃挂双海图。",
            "云昔武皇恃威壮，驱石塞海怪可吁。",
            "鞭笞鬼神各就事，簸弄旗帜翻以舒。",
            "鱼龙惊逃波浪恶，左右出没扬牙须。",
            "但怜物类颇幽怪，画手安辨曹与吴。",
            "北轩却下步小径，竹深桂静何萦纡。",
            "我来方冬气凛冽，已爱翠色侵衣裾。",
            "即看春风撼芽甲，定见红紫相欹扶。",
            "乘闲取醉更何适，主人勿遽嫌喧呼。"
        ],
        "title": "答崔象之见谢之作",
        "id": "c2171598-c73f-437f-950a-b0347da5d6fe"
    },
    {
        "author": "韩维",
        "paragraphs": [
            "驱马信所适，路转上野桥。",
            "桥边春水凈，萦回带平皋。",
            "两崖卉木茂，东风澹正摇。",
            "故丛尚含绿，新芽已满条。",
            "老小延我观，名品各异标。",
            "问翁安致之，远自伊洛郊。",
            "涉正曾未几，已觉芳意饶。",
            "後日风更雨，繁红定飞飘。",
            "顾谓同行客，有酒频我招。"
        ],
        "title": "同曼叔出郊",
        "id": "26c56a21-a630-45f3-bc4f-63ec6dc64401"
    },
    {
        "author": "韩维",
        "paragraphs": [
            "先生乐道者，于世澹无欲。",
            "高风自绝人，正行不违俗。",
            "朅来城阙游，不受尘事触。",
            "目久望林壑，驾言反幽筑。",
            "家临滍水阳，路转春山曲。",
            "东风吹百花，红紫满岩谷。",
            "蚕桑事未起，农里得征逐。",
            "社酒浊易求，山蔬晴可劚。",
            "幽寻月吐岭，高卧日照屋。",
            "应念尘中人，胡为自羁局。"
        ],
        "title": "送孔先生还山",
        "id": "94fe4ebb-5d71-4da7-a829-3f097203091a"
    },
    {
        "author": "韩维",
        "paragraphs": [
            "送客西郭门，适与嘉宾遇。",
            "杂花被原野，南尽远目注。",
            "扑扑乱朱纷，蒙蒙凝白雾。",
            "林下风正柔，繁香不飞去。",
            "日长人意闲，归骑款不遽。",
            "陶然行且歌，良惬静者素。",
            "却念陌上人，春愁纷似絮。"
        ],
        "title": "送谢师直归马上作",
        "id": "f0abeefa-bdb3-49da-a0b7-fa1158add687"
    },
    {
        "author": "韩维",
        "paragraphs": [
            "谁谓我圃隘，栽插尚盈亩。",
            "筑轩西临兑，规地北占酉。",
            "阳条散繁华，怒甲擎故朽。",
            "封培童仆劳，窥看孩稚走。",
            "虽非观游盛，要是吾庐有。",
            "壤疏人力薄，开发定迟後。",
            "所頼春风意，与物无薄厚。",
            "居闲日萧散，对此自成偶。",
            "问我何所为，卦象观六九。",
            "问谁之与处，达者二三友。",
            "为生昧机利，于事寡营取。",
            "但愿花常好，酌我樽中酒。"
        ],
        "title": "新植西轩",
        "id": "a1122d52-6236-45cd-a942-b9d85ae75a4e"
    },
    {
        "author": "韩维",
        "paragraphs": [
            "闻君敕车骑，晚驾慰愁独。",
            "焚香霭疏箔，洒水静深屋。",
            "高怀岂我遗，幽思方自续。",
            "日暮尚徘徊，清风满修竹。"
        ],
        "title": "圣俞约晚见过不至",
        "id": "2c219c65-efe3-44f6-ab6e-0d754f6e6ffe"
    },
    {
        "author": "韩维",
        "paragraphs": [
            "爱子良自持，不复前日并。",
            "乃能从古人，帖帖事闲静。",
            "西轩雨新足，众药长条颖。",
            "援琴对浊酒，尽此夏日永。",
            "归心不可留，知子念晨省。",
            "驱车遵大河，回首望嵩岭。",
            "相思倘以诗，见寄慰幽屏。"
        ],
        "title": "送李廷老归河阳",
        "id": "8cb66059-4e4c-4c52-925c-d43484e04b2d"
    },
    {
        "author": "韩维",
        "paragraphs": [
            "月出高树枝，影动酒樽处。",
            "树深月色薄，稍以灯火助。",
            "主人喜我过，斟酌亦云屡。",
            "于时幸无累，所谈非近务。",
            "凉风自远生，清景澹吾虑。",
            "方期西山秋，历览陪杖屦。"
        ],
        "title": "谒孔先生",
        "id": "80a3f1a9-471e-4ca4-b72a-e287a1556f91"
    },
    {
        "author": "韩维",
        "paragraphs": [
            "浮云忽已没，仰视天正碧。",
            "凉风落我庭，燕子飞不息。",
            "门无车马宾，巾屦得自适。",
            "顾惭无所为，乐此朝与夕。"
        ],
        "title": "晚坐同杨文叔赋",
        "id": "2ba73d80-c98d-4c2e-98f9-5797c247ee94"
    },
    {
        "author": "韩维",
        "paragraphs": [
            "狂风吹飞花，烂漫天地间。",
            "春归花已歇，游子亦云还。",
            "言赴庭闱召，行色已在颜。",
            "岂在蓬荜征，为子驻征鞍。",
            "岂无藜与藿，与子共盘餐。",
            "念子久游行，归得义所安。",
            "及时道当进，为养禄要干。",
            "一吟送子诗，感恻泪沾翰。"
        ],
        "title": "送樊进士归宁",
        "id": "b08898e9-a89c-412a-8739-6e66955cc83c"
    },
    {
        "author": "韩维",
        "paragraphs": [
            "上天浩无私，众草同一荣。",
            "青青十步间，熏臭相杂并。",
            "卉药数不多，十百其品名。",
            "蔓者善缘附，结阴在高甍。",
            "修竹虽自立，已复困缠萦。",
            "其余丛与株，芜没不自呈。",
            "阴虫穴其下，日夜百种鸣。",
            "纷然乱耳眼，我意初不平。",
            "朝锄忽以静，暮雨且复生。",
            "自念疲病者，莫与地力争。",
            "盛衰固物理，安用劳我形。"
        ],
        "title": "锄园",
        "id": "baab1a9d-2d39-459c-bc82-35bfe5555910"
    },
    {
        "author": "韩维",
        "paragraphs": [
            "托根一何洁，冉冉冒幽石。",
            "不学萝与薜，攀缘走岩壁。",
            "云埋晓愈滋，雨洗秋更碧。",
            "移来色难改，足慰思山客。"
        ],
        "title": "石藓",
        "id": "1653bffd-c1cb-4e81-b955-938e96326eda"
    },
    {
        "author": "韩维",
        "paragraphs": [
            "驱车望平野，赤日照万里。",
            "子行抱痾瘵，无乃困跂履。",
            "勿为少别念，且为会合喜。",
            "为我谢亲友，黄鹄今举矣。"
        ],
        "title": "送八哥入都",
        "id": "445c2c07-89b8-4535-a561-3ff2aa106af9"
    },
    {
        "author": "韩维",
        "paragraphs": [
            "有翩者微禽，尔类何穰穰。",
            "饱飞檐栋间，千百齐下上。",
            "几人习汝见，于命保无枉。",
            "尔胡丹其质，投翅落异壤。",
            "殊尤众所骇，安得免罗网。",
            "苍茫海外国，长抱万里想。"
        ],
        "title": "红雀集汜水罗者得之云来自新罗与圣俞皆赋",
        "id": "3365c57e-c3ef-4a6a-8228-3c01425fd150"
    },
    {
        "author": "韩维",
        "paragraphs": [
            "开奁拜嘉贶，俯视目已眩。",
            "从天落旋星，有客射金弹。",
            "清香如始摘，佳味不少变。",
            "寄谢岭头人，梅花惭赠远。"
        ],
        "title": "谢人惠金橘",
        "id": "6f5f29ac-925a-4fd3-a014-63c5e6fd9562"
    },
    {
        "author": "韩维",
        "paragraphs": [
            "群峰罗立青巉巉，中有佛庙名香严。",
            "飞泉汹涌出峰後，四时激射喧苍岩。",
            "跳珠喷雪几百丈，下注坎险钟为三。",
            "援萝俯瞰石底凈，明镜光溢青瑶函。",
            "淙流四走渠为窦，左右吞啮何其馋。",
            "缘源散讨不知极，但见洞穴争嵚嵌。",
            "攀藤直上出云背，岩户秘邃疑神缄。",
            "仰窥阴洞看悬乳，白龙垂须正䰐鬖。",
            "或凝如盖覆宛宛，或散如指长掺掺。",
            "有台高下且十数，如以势位相临监。",
            "平铺老藓柔可坐，谁藉绿罽遗不拈。",
            "北山之石何琐碎，形制一一如镌镵。",
            "叩之清越诸谷应，不意此地闻韶咸。",
            "已霜桂树垂冻壁，未腊梅蕊辉晴岚。",
            "浮屠曰仙好事者，奄有胜迹穷搜探。",
            "书之远寄龙山下，云此仅止存都凡。",
            "先生以本来示我，谓我所好同甘咸。",
            "相期历览在他岁，事高意笃非予堪。",
            "人生萧散不易得，常苦世累为羁衔。",
            "吾徒幸当治平日，况又无事于牵贪。",
            "便须巾车不可後，愿以几杖从君南。"
        ],
        "title": "孔先生以仙长老山水略录见约同游作诗答之",
        "id": "ca12be45-bfa2-4f96-92c0-cf3d63afe7b9"
    },
    {
        "author": "韩维",
        "paragraphs": [
            "丧期着常数，在古固有之。",
            "嗟嗟三季後，礼让俗亦衰。",
            "亲亡有不葬，况问功与期。",
            "公孙布衣士，未免寒与饥。",
            "生兮已不恤，死者吾敢欺。",
            "孝生因其心，礼大实以时。",
            "挺然颓俗内，独以古自为。",
            "萧萧天平山，松柏有余悲。",
            "何以表懿行，刻此无愧辞。"
        ],
        "title": "公孙孝子",
        "id": "5be3b24c-27fb-424c-bea2-5a177babf421"
    },
    {
        "author": "韩维",
        "paragraphs": [
            "驱车下峻坂，西走龙阳道。",
            "青烟人几家，绿野山四抱。",
            "鸟啼春意闲，林变夏阴早。",
            "应近先生庐，民风亦淳好。"
        ],
        "title": "下横岭望宁极舍",
        "id": "34839478-46e3-4ae3-8613-e848efddbe00"
    },
    {
        "author": "韩维",
        "paragraphs": [
            "云水浩无极，兹亭安在哉。",
            "传名落人间，犹使尘抱开。",
            "昔为干戈地，今以游观来。",
            "物变未始穷，千年一浮埃。",
            "何时江山秀，旷然当酒杯。"
        ],
        "title": "寄题秀州槜李亭",
        "id": "be064bba-ac6c-49b7-a542-939c2ccccaaf"
    },
    {
        "author": "韩维",
        "paragraphs": [
            "商山不可极，跨压梁与秦。",
            "地产富灵药，岩栖多异人。",
            "子才老不用，一邑聊庇身。",
            "方将敛余闲，炼丹驻形神。",
            "访道风雪夕，赏幽芝朮春。",
            "却顾人间事，轻若履下尘。",
            "曰予虽世士，心独静者亲。",
            "相望在千里，我车何由巾。"
        ],
        "title": "寄家子震寺丞",
        "id": "d46aa040-a6db-4405-9868-d1c6add05de4"
    },
    {
        "author": "韩维",
        "paragraphs": [
            "明窗散群帙，于此穷曛朝。",
            "竹色晚逾翠，草芽寒不雕。",
            "志惭仲举大，节异渊明高。",
            "孔门有内乐，愿附斯人曹。"
        ],
        "title": "重修西轩席上与弟侄皆赋",
        "id": "28112b3f-3b2a-4f93-abaf-e80c5cf0874d"
    },
    {
        "author": "韩维",
        "paragraphs": [
            "残芳不入眼，爱此嘉树秀。",
            "青云重欲垂，翠幄远相斗。",
            "轻凉迎早夏，繁影乱清昼。",
            "兹日更徘徊，聊携一樽酒。"
        ],
        "title": "嘉树",
        "id": "e57c4960-b1c7-4be4-9cf8-bae552ddd90c"
    },
    {
        "author": "韩维",
        "paragraphs": [
            "西园日修整，竹树相缀属。",
            "春华犹未敷，气象鬰函蓄。",
            "密雨昏远林，轻寒傍修竹。",
            "于此隠几坐，物我同一目。",
            "弟妹四五人，时来问幽独。",
            "我云忧与乐，在志所徇逐。",
            "无厌万钟慊，有道一箪足。",
            "置是不须议，春醪满樽绿。"
        ],
        "title": "西园",
        "id": "9956df1c-9dfe-41b0-91ff-9ca54e2c6980"
    },
    {
        "author": "韩维",
        "paragraphs": [
            "物生各有性，矫之理宜伤。",
            "如何生微木，揉结始滋芳。",
            "开花不满把，琐碎垂丹黄。",
            "岂识青桂枝，一引百丈强。"
        ],
        "title": "西轩席上探得丁香树子",
        "id": "306a76a1-15f6-4d69-9e34-8af58daf9fc9"
    },
    {
        "author": "韩维",
        "paragraphs": [
            "歊炎日为倦，休驾一潇洒。",
            "风竹来迎人，翠色欲倾写。",
            "神交不前约，至理非外假。",
            "窅然天地间，谁是忘言者。"
        ],
        "title": "同陈道原谒象之",
        "id": "eeecc402-e25b-4798-b25d-407808f3d38d"
    },
    {
        "author": "韩维",
        "paragraphs": [
            "人生风波间，触事喜乖隔。",
            "前君还里中，王事有程格。",
            "欢言不一再，归马已在轭。",
            "相期高阳秋，丛菊手共摘。",
            "惟时家多虞，伯氏遭远谪。",
            "苍黄走国门，下马拜颜色。",
            "孤舟千日宿，离思日侵迫。",
            "还家问生事，未免烦计画。",
            "自念非世器，身以闲为职。",
            "不能高奋飞，有类笼中翮。",
            "清霜落众木，诸岭应更碧。",
            "行当脱身去，烂醉松下石。"
        ],
        "title": "答曼叔见寄",
        "id": "ec699579-3334-45bb-a907-fefc6c7c5177"
    },
    {
        "author": "韩维",
        "paragraphs": [
            "炎精灭无辉，贼莽伺天业。",
            "帝乘余运起，一剑无所挟。",
            "皇天相其怒，雷电助震叠。",
            "寻邑百万师，破碎在俄霎。",
            "开汉中兴基，其犹取诸箧。",
            "千载滍水上，行人指遗堞。",
            "威灵久不泯，如与耳目接。",
            "至今古祠上，过者犹惴詟。",
            "荆芜起寒色，尚想战血喋。",
            "屋瓦无遗处，秋风卷黄叶。"
        ],
        "title": "和曼叔昆阳城",
        "id": "720a6fe7-bb59-4b6d-a49c-8f530b91739f"
    },
    {
        "author": "韩维",
        "paragraphs": [
            "久雨地气泄，百草日以滋。",
            "勃然翳我圃，积茀不可治。",
            "遂令萧艾质，唐突兰蕙姿。",
            "鸿鹄不肯下，跳蛙恃而嘻。",
            "长林困缠绕，萝蔓鬰四垂。",
            "青云避蒙密，白日为蔽亏。",
            "久与人迹绝，阴有物怪窥。",
            "涉秋月既仲，薙人事芟夷。",
            "援斧一挥拂，榛芜为之披。",
            "俯怜蚁穴乱，坐听虫响移。",
            "濯濯行树色，涓涓佳菊枝。",
            "凉风自西来，众叶光参差。",
            "墙堵豁已去，南亭见华榱。",
            "却下走直道，无复蛇虺疑。",
            "维此峙嘉堋，饮射之所施。",
            "循玩失前秽，放怀得新怡。",
            "如昔汉初定，礼法坏不支。",
            "叔孙刬秦弊，树茅绝其仪。",
            "皇皇天子庭，一旦罗尊卑。",
            "表位肃以整，衣冠纷陆离。",
            "圃也不足道，拔邪亦由斯。",
            "作诗试永歌，愤涕下交颐。"
        ],
        "title": "治圃",
        "id": "7725406c-068e-45f0-878e-2eabacb706bf"
    },
    {
        "author": "韩维",
        "paragraphs": [
            "吾闻古志人，往往感时节。",
            "所悲非贱贫，要在奋功烈。",
            "子今才且少，方以艺自拔。",
            "譬如适万里，所利轮与辖。",
            "翻然反虚无，乃与所事别。",
            "愿持君子叹，勉蹈古人辙。"
        ],
        "title": "答杨方叔感怀",
        "id": "f4e3f614-e87d-4a19-a434-e934baf54af0"
    },
    {
        "author": "韩维",
        "paragraphs": [
            "简素与夙尚，提携得兹器。",
            "春芳席余红，夏木荫初翠。",
            "酣游性所适，甘脆略云备。",
            "独愧颜氏子，终朝守箪食。"
        ],
        "title": "西轩同诸君探题得食奁",
        "id": "73308259-d418-455f-be29-d32e182ad79c"
    },
    {
        "author": "韩维",
        "paragraphs": [
            "雨重朱实垂，风生绿阴乱。",
            "珍禽何所来，清响千万变。",
            "先鸣如有得，欲去不无恋。",
            "谁与缓哀弦，林间写幽啭。"
        ],
        "title": "闻鶑",
        "id": "16c88723-2ab0-4854-a348-94443724256b"
    },
    {
        "author": "韩维",
        "paragraphs": [
            "轻雷隠何山，云色如黛涌。",
            "凉满翠竹浮，阴连芳树重。",
            "烦襟一披豁，清思欲飞动。",
            "会待急雨来，华觞与君捧。"
        ],
        "title": "西轩欲雨同诸君偕赋",
        "id": "d0bf06da-e4dc-45dc-9d0f-e8cd8c138a09"
    },
    {
        "author": "韩维",
        "paragraphs": [
            "阶前萱草开丹花，竹根乱笋生如麻。",
            "幽居无言感物华。",
            "衡门流乱车马绝，绕舍阁阁喧鸣蛙。"
        ],
        "title": "拟杜子美体赋夏日闲居三章  其一",
        "id": "8c373486-7623-4f25-858b-bcca556c6e1b"
    },
    {
        "author": "韩维",
        "paragraphs": [
            "何所为乐夏日闲，手把内篇卧且观。",
            "香气氤氲满帘间。",
            "圆荷贴水雨打乱，青蔓挂壁风吹寒。"
        ],
        "title": "拟杜子美体赋夏日闲居三章  其二",
        "id": "8ac7005c-748c-4021-889d-4fdda6d3c677"
    },
    {
        "author": "韩维",
        "paragraphs": [
            "邻家芳树墙头垂，群鸦引儿日夜啼。",
            "驱之稍去还满枝。",
            "我初厌鸦挠吾静，听之既久理亦齐。"
        ],
        "title": "拟杜子美体赋夏日闲居三章  其三",
        "id": "3cdca437-1b8b-4982-ba5d-1c247733cff1"
    },
    {
        "author": "韩维",
        "paragraphs": [
            "弃置当世事，覃思天官书。",
            "蓬蒿长没人，寂寞守园庐。",
            "轩冕非所慕，赋诗常晏如。"
        ],
        "title": "夏日览物思古人三首 张仲蔚",
        "id": "62edd14f-61ad-4127-b85a-6a88d46d753e"
    },
    {
        "author": "韩维",
        "paragraphs": [
            "翛然柳下锻，岂不遗世喧。",
            "一忤贵公子，鸣弦竟谁冤。",
            "性烈才且隽，有味孙登言。"
        ],
        "title": "夏日览物思古人三首 嵇康",
        "id": "084ae48e-9614-467e-8ca0-421770ca085e"
    },
    {
        "author": "韩维",
        "paragraphs": [
            "众鸟依嘉树，想像先生居。",
            "日哦高简篇，浊酒自为娱。",
            "世事不挂口，方且爱吾庐。"
        ],
        "title": "夏日览物思古人三首 陶潜",
        "id": "acf83a21-ee84-4ee0-b24a-6089dc20654e"
    },
    {
        "author": "韩维",
        "paragraphs": [
            "仲夏农务急，老壮纷盈畴。",
            "上天无愆沴，登我蚕与麰。",
            "晨兴腰镰出，子妇向田头。",
            "绿树绕阡陌，当昼岂暇休。",
            "柔丝缫满盆，新实已可羞。",
            "归来一欢笑，卒岁期无忧。",
            "为民各有业，处世无异谋。",
            "但愿岁尝然，囷廪有干糇。",
            "糟床注浊酒，邻里日相求。"
        ],
        "title": "仲夏田家",
        "id": "6587c1ef-e778-40fb-8362-95540a13eb68"
    },
    {
        "author": "韩维",
        "paragraphs": [
            "荷锄中园立，飞雨洒清朝。",
            "黄鹂何处来，百啭绕林梢。",
            "感彼求友声，慨然念吾交。",
            "煌煌天子都，贤俊相与遨。",
            "飘飘翔华缨，蹀蹀鸣金镳。",
            "良时足游行，高会自招邀。",
            "谁念张仲蔚，寂寞守蓬蒿。"
        ],
        "title": "锄园寄京师友人",
        "id": "afaebe6c-724a-4a7d-9a3b-1792c0eb56d4"
    },
    {
        "author": "韩维",
        "paragraphs": [
            "轲峨郭南门，台殿压长路。",
            "青林四回合，飞鸟不得度。",
            "房掩僧独禅，庭喧鸦正哺。",
            "高萝走苍柏，丹花下垂布。",
            "中园饶佳果，结子满朝露。",
            "久从城邑居，乐与清境遇。",
            "坐听百禽响，日晏不忍去。",
            "微雨西北来，飒爽动林莽。",
            "归鞅一回首，孤剎屹当午。",
            "终期濯凉风，杖策纵高步。"
        ],
        "title": "游城南双塔寺",
        "id": "4fdbfedb-fbf3-4001-8b3a-8f65c58bf560"
    },
    {
        "author": "韩维",
        "paragraphs": [
            "养痾属南夏，日夕偃茅衡。",
            "足音良可喜，况我弟与甥。",
            "清风敞闲馆，竹树蔼前楹。",
            "一展亲爱欢，觞斝屡云倾。",
            "高论文史间，或以政理并。",
            "念子始服官，王事自有程。",
            "启告岂惮烦，期不坠厥声。",
            "简书有常畏，冒暑各言征。",
            "虽非远别离，要使怆我情。",
            "还归掩扉坐，华月林上明。"
        ],
        "title": "送催纲弟及苏支使甥",
        "id": "2aadaeaf-2010-4095-a92e-b4094a3a9bd0"
    },
    {
        "author": "韩维",
        "paragraphs": [
            "空堂洒寒水，碧楸凉漠漠。",
            "高眠得珍簟，委弃巾与屩。",
            "熏风穆然来，殿角鸣金铎。",
            "清香有时闻，幽鸟无声落。",
            "论诗爱平淡，语道造冲寞。",
            "非吾方外友，谁当共兹乐。"
        ],
        "title": "同陈太丞游龙兴寺经藏院",
        "id": "5acda281-f658-4c29-a64c-4e4b07448769"
    },
    {
        "author": "韩维",
        "paragraphs": [
            "鸣蝉忽以急，夏景晏林塘。",
            "不知何山雨，飒然送微凉。",
            "荷茭忽翻倒，四散飘暗香。",
            "清渠决决流，碧色浸稻秧。",
            "零落堕林实，琐碎开水芳。",
            "公来必乘晚，散步方徜徉。",
            "箫鼓不从後，笔牍常在旁。",
            "游鱼自成族，飞鸟不乱行。",
            "周览时景佳，郁穆发新章。",
            "何意蓬荜士，传贶谬所当。",
            "时方苦炎暵，汗下挥其滂。",
            "三复大雅作，清风肃衣裳。"
        ],
        "tags": [
            "西湖"
        ],
        "title": "和晏相公西湖",
        "id": "a10a72e3-cb68-409f-8545-60ebbfba0a36"
    },
    {
        "author": "韩维",
        "paragraphs": [
            "春阳入我圃，窗户弄喧景。",
            "幽池明可鉴，翠竹列如屏。",
            "折枯呈紫茎，掊坟见红颖。",
            "端居阅时序，人事谢参省。",
            "生才不济世，不如守闾井。",
            "聊慕庄氏说，处阴以休影。",
            "兴来读我书，兴尽煮吾茗。",
            "崔侯乃同好，每见辄自警。",
            "守道心常晏，感时叹屡永。",
            "边隅事未宁，豪俊当驰骋。",
            "西麾覆妖巢，北指断凶颈。",
            "既非二者任，且复安吾静。"
        ],
        "title": "崔象之过西轩以诗见贶依韵答赋",
        "id": "ea264896-5431-4778-a488-f262e68ac590"
    },
    {
        "author": "韩维",
        "paragraphs": [
            "岁晏多感慨，况复饯之子。",
            "腾装指近邑，弭盖眷同里。",
            "日薄古原树，天寒石桥水。",
            "毋为少别念，春风候车轨。"
        ],
        "title": "别曼叔",
        "id": "17e4b696-8e5f-439b-b1aa-08fdd98563b1"
    },
    {
        "author": "韩维",
        "paragraphs": [
            "公堂日多暇，薄暮游清池。",
            "孤云从西来，若与云盖期。",
            "急雨乱荷芰，红绿左右披。",
            "沙禽带湿起，簇簇守前坻。",
            "烟树晦空曲，蝉声寂无遗。",
            "残炎一洗濯，霁影开林西。",
            "禽飞还清波，蝉噪复故枝。",
            "晚槿扬朱华，秋草含碧滋。",
            "篙舟出堤去，微风满平猗。",
            "卷幔极长望，止见隗与箕。",
            "举酒无尘情，慨然起遐思。",
            "永怀古先训，默蹈通介宜。",
            "乃知贤哲心，所得非游嬉。"
        ],
        "title": "和晏相公湖上遇雨",
        "id": "490d810a-ace6-489e-bd49-aa36a713228a"
    },
    {
        "author": "韩维",
        "paragraphs": [
            "日君同里闾，杖履数相过。",
            "靡为不吾咨，有唱必君和。",
            "春风南陌游，炎月北窗卧。",
            "贪从德义乐，不觉岁月破。",
            "而君宦游者，动足落羁锁。",
            "襄城虽近邑，去局有重坐。",
            "子来诚独难，我往义当果。",
            "时天雨方霁，绿树垂{禾袲}{禾袲}。",
            "策马望城郭，青山映烟火。",
            "解衣尘虑清，垂箔月华堕。",
            "怜君九品贱，志尚勇不挫。",
            "乃云曹事简，经史日自课。",
            "出诗且百篇，语法就平妥。",
            "相别不满岁，美誉亦已播。",
            "顾惭糠秕姿，几不见扬簸。",
            "投章匪云报，亦用警庸懦。"
        ],
        "title": "答曼叔见寄",
        "id": "4ab4bb33-3ed3-4030-b7f2-804c505182d1"
    },
    {
        "author": "韩维",
        "paragraphs": [
            "群鱼戏清川，容貌甚融易。",
            "投饵落其间，纷争忽无次。",
            "其来若有召，贪吻动如沸。",
            "波间互出没，似亦夸巧智。",
            "警跳鳞迸雪，饱泳尾摇翠。",
            "安知沧海外，五犗不可致。",
            "幸逢观者仁，不与钩网值。",
            "庄生昔濠上，尝叹天理遂。",
            "利心一以发，所向固多累。",
            "我观虽有殊，我得岂云异。"
        ],
        "title": "观饲鱼",
        "id": "675f6679-0e54-410b-a0b4-34bd0d6ad770"
    },
    {
        "author": "韩维",
        "paragraphs": [
            "仙经着灵药，兹品上不刊。",
            "服之岁月久，衰羸反童颜。",
            "岩居有幽子，乘时劚苍山。",
            "溪泉濯之洁，秋阳暴而干。",
            "九蒸达晨夜，候火不敢安。",
            "持之落城市，谁复着眼看。",
            "富贵异所嗜，口腹穷甘酸。",
            "贫贱固不暇，锥刀乃其干。",
            "坐使至灵物，委弃同草菅。",
            "惟君冲旷士，敦然守高闲。",
            "食之易为力，天和中自完。",
            "故以此为馈，其容几一箪。",
            "报我三百言，浩浩驰波澜。",
            "何以喻珍重，如获不死丹。",
            "方当烦燠时，把玩毛骨寒。",
            "他年灵气成，与子骖双鸾。"
        ],
        "title": "答象之谢惠黄精之作",
        "id": "33b9b3b9-33a5-4c82-9e0b-7cd0876b77f1"
    },
    {
        "author": "韩维",
        "paragraphs": [
            "淫阴泄为雨，十日泻不停。",
            "蓬蒿长四壁，浊潦流纵横。",
            "嗷嗷鹤群游，阁阁蛙乱鸣。",
            "端居积幽抱，沈鬰久未平。",
            "是时俯几望，月魄向已盈。",
            "浮云失四顾，孤轮午亭亭。",
            "微风濯炎热，衣巾凛余清。",
            "起我不暇懒，超遥步前庭。",
            "烦忧忽以去，旷如出幽囹。",
            "顾谓汝妻子，速具煎炮烹。",
            "同里四五人，予期得邀迎。",
            "随时具蔬果，饤饾甘与青。",
            "虽无水陆珍，亦足侑杯觥。",
            "所期在乘兴，岂问多品名。",
            "诸君于我厚，匪貌实以情。",
            "从容谈笑间，荡不见府城。",
            "肴来必虚反，觞至无留行。",
            "岂惟清言胜，或以善嚯并。",
            "高风揖巢许，旷论齐殇彭。",
            "不知轩冕贵，直以道义荣。",
            "置身岂非德，抚事临若惊。",
            "上天作阴沴，降水灾吾氓。",
            "芒芒郊野外，浩若翻沧溟。",
            "垣庐随波尽，稼穑安有成。",
            "所闻此害广，郡国多所更。",
            "吾君急病民，定见宽税征。",
            "囷廪无盖藏，何以活鳏𡞦。",
            "我曾不足恤，方以口腹营。",
            "念始昔从学，潜心于六经。",
            "颇知圣人道，要在及苍生。",
            "胡为取自足，而不惟其赢。",
            "顽然度岁月，如蛙守坳泓。",
            "中而复自思，此其义所宁。",
            "圣朝盛搜拔，列位罗群英。",
            "晨兴朝国门，冠盖多于星。",
            "呈材必夔稷，抗议皆颠闳。",
            "双鳬与乘雁，未足关重轻。",
            "奈何不自量，欲以愚自呈。",
            "退之亦有云，其犹进狶苓。",
            "不如且饮酒，兹事未易评。"
        ],
        "title": "奉和象之夜饮之什",
        "id": "aebe2f1a-5896-4da0-a824-8194508f7caf"
    },
    {
        "author": "韩维",
        "paragraphs": [
            "久闻高阳胜，近在汝州侧。",
            "跂予三年望，我愿今卒获。",
            "烟云函两山，台殿开半壁。",
            "解鞍高林下，仰视怯登陟。",
            "苍松盘老枝，矫矫入檐隙。",
            "微风韵其上，落耳寒恻恻。",
            "枇杷两高树，中国所未识。",
            "叶间青实骈，大与蜀土敌。",
            "我来暮暮後，花草已狼籍。",
            "不见踯躅红，西岩向人碧。",
            "出门步榛荟，微迳不可索。",
            "援篱下幽涧，剥藓题苍石。",
            "鸟啼无定音，虎斗有遗迹。",
            "石台平挺挺，野竹瘦历历。",
            "主人尉下邑，奔走困符檄。",
            "喜我萧散人，幽奇共搜剔。",
            "息阴时一憩，贪胜还自力。",
            "归时山气冷，草露湿游屐。",
            "举手谢峰峦，高秋复来觌。"
        ],
        "title": "同曼叔游高阳山",
        "id": "3998d157-4fe0-40cd-93f5-c3654bbf76de"
    },
    {
        "author": "韩维",
        "paragraphs": [
            "高城如破崖，寺带乔木古。",
            "禅房掩清昼，佛画剥寒雨。",
            "荒池野蔓合，浊水佳莲吐。",
            "萧条联骑游，淡薄对僧语。",
            "秋风日夕好，胜事从此数。"
        ],
        "title": "同曼叔游菩提寺",
        "id": "dd5aa2e4-5495-49ce-a5eb-055a17caa345"
    },
    {
        "author": "韩维",
        "paragraphs": [
            "平桥架荒堑，东上大冈尾。",
            "冈头古木合，有庙荫其底。",
            "摄衣升殿墀，龙颜俨当位。",
            "蝙飞画帐喧，鼠啮珠旒坠。",
            "不知谁来祀，狼籍樽与簋。",
            "残碑压鳌背，上有太和字。",
            "去此数百载，文剥失所次。",
            "伊人昔经构，视汉犹视彼。",
            "徘徊怀古意，日暮悲风里。"
        ],
        "title": "游汉高帝祠",
        "id": "ff9b1213-7089-4462-ae05-36fb4783c51e"
    },
    {
        "author": "韩维",
        "paragraphs": [
            "崔侯朝从西邑归，面有矜色口且咨。",
            "云得高士陈其姓，非向可见所庶几。",
            "尝登于朝最吏课，一旦去之心甚怡。",
            "颍阳古观三日语，坐见月出青松枝。",
            "深穷性命识原本，论议纯一无瑕疵。",
            "周通旁畅未始极，曾不与道相乖违。",
            "陈虽平生所未识，以子而誉信不疑。",
            "向风长想日复夜，膏车秣马吾其西。"
        ],
        "title": "和崔象之颍桥观赠陈清臣太丞兼简陈",
        "id": "a79c143f-cdae-497a-b75e-e2fc7bd3c4e5"
    },
    {
        "author": "韩维",
        "paragraphs": [
            "鸟啼斋前树，促驾吾当西。",
            "朝从良友别，夕赴幽人期。",
            "方以会合喜，敢曰道路疲。",
            "予戆昧时利，百事弃不为。",
            "惟有好贤心，未愧缁衣诗。"
        ],
        "title": "早登襄城之龙山呈曼叔",
        "id": "1b93c405-5fd2-4331-8e17-c92733f32a03"
    },
    {
        "author": "韩维",
        "paragraphs": [
            "苍岩出几曲，此与大道会。",
            "回看灯火处，已在林萝外。",
            "凉风生雨气，清月动山霭。",
            "渐近平桥路，淙淙闻石濑。"
        ],
        "title": "游首山夜归马上作",
        "id": "200424b2-53bb-4cf3-b549-a0134238fd41"
    },
    {
        "author": "韩维",
        "paragraphs": [
            "平居厌城郭，具舟泛清汝。",
            "蓝光一水远，铁色两崖古。",
            "日华动中流，沙纹乱前渚。",
            "湍鸣达公桥，草绿襄王墓。",
            "园英拥流沫，风叶堕残雨。",
            "停桡弄山泉，扶杖过花坞。",
            "澄潭数乱石，断石横颠树。",
            "泳波鱼鬣舒，闯穴蛙首怒。",
            "冲云一雁远，唼荇群鸥聚。",
            "村间桑柘春，川阔牛羊暮。",
            "回头绿树失，卷幔青峰露。",
            "寻幽恣盘桓，泊浅屡回互。",
            "灵草不知名，珍禽啼在处。",
            "夕阳散鸣鸠，荒阡拱游兔。",
            "挽缆谣歌童，簪花立田妇。",
            "高歌客自如，归涉人相负。",
            "青蒲戢戢生，紫燕翩翩度。",
            "云烟波底明，井邑林外睹。",
            "欣逢闾里旧，愧乏鸡黍具。",
            "抰水荐抸鳞，掘石羞山茹。",
            "绕塘梅实绿，冒桂禽殻素。",
            "我巾聊一颓，石榼烦屡注。",
            "朱樱出芳林，紫笋侑雕俎。",
            "高篇烂珠璧，至乐谢钟鼓。",
            "嗟予性本隘，于世事皆鲁。",
            "便欲弃簪裳，归去事田圃。",
            "肆意山水乐，脱身尘埃苦。",
            "此适诚足尚，斯言未宜遽。",
            "圣神拱岩庙，贤俊毕珪组。",
            "如君之所怀，于时当有补。",
            "高文赞皇猷，大论宁国步。",
            "无为五斗卑，遂屈万里举。",
            "明心在知己，汗颜愧虚誉。",
            "时方索大鼎，胡为炫康瓠。",
            "富贵固众欲，非望久自阻。",
            "圣贤有遗言，戮力期共赴。",
            "尝闻曰中庸，曾不滞出处。",
            "进当泽生民，退则守环堵。",
            "所求义与比，要在身不污。",
            "愿无废吾言，于道其可庶。"
        ],
        "title": "泛汝联句",
        "id": "bdd3a7bf-9d2b-4bed-9fbd-f6fdd4c1c444"
    },
    {
        "author": "韩维",
        "paragraphs": [
            "男儿易为别，寻尺固可轻。",
            "今日掺子祛，凄惶不自平。",
            "岂其道里远，要是隔音形。",
            "春风卷行迹，车马无留征。",
            "回首高阳峰，隠约林间明。"
        ],
        "title": "和曼叔灵树相别",
        "id": "342e5fa7-274b-483a-9cad-7e29ddc9b081"
    },
    {
        "author": "韩维",
        "paragraphs": [
            "朝发灵树东，旷野阴气积。",
            "驱马入草间，左右号鹳鹢。",
            "重云黕玄幕，孤月隠白壁。",
            "欹危涉涂淖，转侧缘沟脉。",
            "凉风满川陆，眺览多所适。",
            "却想会合乐，转首已成昔。",
            "诸君豪俊士，经训饱搜昋。",
            "上下古与今，抗论坚莫敌。",
            "顾我处其间，倾听但局蹐。",
            "校士岂所当，直以气类得。",
            "譬如礼天坛，珪璧奠且植。",
            "陶匏以其质，并列不为惑。",
            "论心见表暴，吐口出白黑。",
            "朝案每共饮，夜床仍抵迹。",
            "嘲谐间一发，清笑高哑哑。",
            "自谓得如此，至死无厌斁。",
            "敢于百里间，而惮辔与策。",
            "因诗谢所思，酬篇无我默。"
        ],
        "title": "朝发灵树寄曼叔师厚",
        "id": "f358b4a0-7a41-45e0-ae16-ccb61fa15dbf"
    },
    {
        "author": "韩维",
        "paragraphs": [
            "别离何从生，乃生欢爱间。",
            "一登君子堂，笑语十日连。",
            "薄暮跃马去，飘忽如云烟。",
            "毋言欢戚殊，世事举皆然。"
        ],
        "title": "发襄城寄曼叔",
        "id": "4cc6dfb7-1f88-4daf-b15b-cb6746f868b0"
    },
    {
        "author": "韩维",
        "paragraphs": [
            "骎骎二三骑，南并横山去。",
            "山穷远川出，始见滍阳树。",
            "荒城萝茑合，表里无寸土。",
            "但闻鸟啼声，不见鸟啼处。",
            "呼儿开棘扉，扫榻坐茅庑。",
            "清泉给盥濯，凉风生仰俯。",
            "浊醪稍似佳，山果来近圃。",
            "始酌熏然和，中饮淡无虑。",
            "案头羲皇经，编绝几见补。",
            "先生发其微，大义谈四五。",
            "纷攘自诸家，简易独太古。",
            "形骸非我有，冠带尚谁取。",
            "道存固匪外，两致默与语。",
            "是时季春望，山月夕已吐。",
            "清光出深竹，叶上露如雨。",
            "寒侵毛骨生，思有烟霞举。",
            "却念人世间，纷纷何足数。"
        ],
        "title": "滍城",
        "id": "0991af84-b8df-424c-80bb-723df390e673"
    },
    {
        "author": "韩维",
        "paragraphs": [
            "穷阎车马散，默坐吊孤影。",
            "烟生竹町深，月出茅庐静。",
            "道存轻外物，心寂丧前境。",
            "即此之吾生，安知慕箕颍。"
        ],
        "title": "九日客散西轩",
        "id": "19355cad-88f0-4031-afbe-78d2d5e7a429"
    },
    {
        "author": "韩维",
        "paragraphs": [
            "浮沉闾里间，放志谢维絷。",
            "行贪月色静，归犯霜华湿。",
            "寒鼓出城重，飞星过楼急。",
            "却想竹亭下，主人犹独立。"
        ],
        "title": "晚过象之葆光亭步月",
        "id": "8f883b54-8c06-4e5f-964f-deda65a25c98"
    },
    {
        "author": "韩维",
        "paragraphs": [
            "浮云散朝阴，初日动晴煦。",
            "行随风叶远，去傍田家路。",
            "人间无遽色，马缓有安步。",
            "遥识主人舍，青帘出霜树。"
        ],
        "title": "晓出郊过方秀才舍饮",
        "id": "0966916d-84eb-4644-b348-dba78c0a9cb5"
    },
    {
        "author": "韩维",
        "paragraphs": [
            "磷磷清颍流，中截两崖断。",
            "架桥在城底，斗出旷平漫。",
            "阴风无边来，左右篷惊转。",
            "我行感时节，跋马重为恋。",
            "虽非远别戚，所恨良会散。",
            "却想置酒地，松阴野色晚。"
        ],
        "title": "颍桥路中别曼叔",
        "id": "abe56aff-40a3-45a1-86d1-cdcd5bc8a34c"
    },
    {
        "author": "韩维",
        "paragraphs": [
            "晨冰结车辙，朔野风正厉。",
            "君行良亦勤，正与苦寒值。",
            "超然出门去，曾不顾我议。",
            "譬如云飞鸿，势不受维絷。",
            "开笼恣其往，万里在展翅。",
            "场功十月毕，田家足豳事。",
            "儿童樵牧归，荆扉寂已闭。",
            "燃薪烛茅屋，并坐侄与弟。",
            "自爱村醪熟，或以山鹿馈。",
            "冻蔬劚青黄，寒药煮根柢。",
            "从容温饱间，万事一无累。",
            "嗟予不得往，注目云接地。"
        ],
        "title": "送宁极还山",
        "id": "0475f81d-e47f-4e5f-a145-7e159b0ff4c2"
    },
    {
        "author": "韩维",
        "paragraphs": [
            "愁云合无迹，密雪集冬仲。",
            "狂翻寒空来，微泛与风弄。",
            "打窗惊暮急，压竹爱宵重。",
            "明缸照狭室，帘押寂不动。",
            "环炉四五人，颇喜清谈纵。",
            "崔侯着闲默，门外车辙冻。",
            "徘徊一堂里，有类茧已蛹。",
            "浊醪谁与酌，短褐应自拥。",
            "何当策疲马，清赏聊一共。"
        ],
        "title": "雪中招象之",
        "id": "7c2b755e-8098-4537-a5be-7e3fdda1bd08"
    },
    {
        "author": "韩维",
        "paragraphs": [
            "披榛登大堤，下视何嶪岌。",
            "野气忍雪润，河流带冰涩。",
            "沙禽寂不飞，行子暮逾急。",
            "不见洗耳人，悲风吹独立。"
        ],
        "title": "晚步颍上和曼叔",
        "id": "2c463697-579a-438b-9246-d6c44c263f81"
    },
    {
        "author": "韩维",
        "paragraphs": [
            "霜蓬飞无根，岁暮随惊风。",
            "翻翻走寒野，日以去故丛。",
            "譬如远游子，飘泊从西东。",
            "一感颍上别，慨叹发予衷。"
        ],
        "title": "和曼叔赋断蓬见别",
        "id": "d510c2ee-2d33-4c68-8273-45df8a8b0eaa"
    },
    {
        "author": "韩维",
        "paragraphs": [
            "微阳动泉脉，远水来涣涣。",
            "斜日着底明，轻冰随处断。",
            "清函竹阴碎，绿与波纹乱。",
            "安得解扁舟，穷源事幽观。"
        ],
        "title": "雪後观潩水",
        "id": "382b7a75-b592-40d1-866a-ce5d81bfc292"
    },
    {
        "author": "韩维",
        "paragraphs": [
            "初阳夺残凛，和气不待春。",
            "况兹华月白，光彩清路尘。",
            "整我巾与屦，迢遥步城闉。",
            "仰观众星色，收芒避孤轮。",
            "虚无一境间，岂复知吾身。",
            "嗟哉御风者，有待奚足珍。"
        ],
        "title": "步月",
        "id": "6767072d-1a87-4c9a-b04e-3946c18b0cd4"
    },
    {
        "author": "韩维",
        "paragraphs": [
            "颍川今古贤豪多，後生继者为谁何。",
            "吾交曼叔少挺出，力自树立非由它。",
            "潜心直欲到圣处，论议不避况与轲。",
            "读书下笔知所趣，崇树兰茝遗蒿莪。",
            "轩昂头角事高大，肯与世俗同其波。",
            "一从得官坐山县，有如鸷鸟着网罗。",
            "朝符暮檄困奔走，尚畏官长来诛诃。",
            "时时矫首尘埃下，窥睹风月偷吟哦。",
            "我怜轶才就羁绊，岁一往视无蹉跎。",
            "扁舟远放汝水岸，浊酒暮醉高阳阿。",
            "前时捧牒来颍上，谨视敛籴讥奸讹。",
            "官曹寂寞古寺冷，况复朔雪飞傞傞。",
            "驰书里中二三友，固要以义当予过。",
            "星言整驾夕已至，霜桥晚渡冰峨峨。",
            "燃薪暖我频饮我，斟酌脯醤调盐鹾。",
            "倾壶举觞纷左右，客饱而笑君颜酡。",
            "危然正论中法义，豆笾罗列陈象牺。",
            "嘲俳乘醉忽以发，驶如凿水放九河。",
            "哀弦孤引四坐寂，继以箫笛相谐和。",
            "先生久与人迹绝，心如止水形枯柯。",
            "忽警此乐非外奬，不觉抚手促而歌。",
            "归衔络马屡见夺，欲去未忍还婆娑。",
            "空堂想见别後意，一灯夜守陈编哦。",
            "兴来落纸成大句，势欲李杜相凌摩。",
            "缄题见寄邀以和，大江汹涌难为沱。",
            "短篇涩讷非所报，为我挥笔芟烦苛。"
        ],
        "title": "答曼叔见谢颍桥相过之什",
        "id": "d04e0226-57a8-4357-9d65-6e20c8cdf4ac"
    },
    {
        "author": "韩维",
        "paragraphs": [
            "苍苍首山颠，偃蹇老松亚。",
            "清露落其实，翠鬣幽石罅。",
            "故人知我好，移种及茅舍。",
            "谁谓尔干微，千尺自拱把。",
            "生虽春草齐，气与凡木谢。",
            "欲知潇洒力，来对风月夜。"
        ],
        "title": "答曼叔惠小松之什",
        "id": "5de3b64e-c60e-4058-94ce-9c20f9d41fc3"
    },
    {
        "author": "韩维",
        "paragraphs": [
            "东风雪飞度清淮，淮边野梅撩乱开。",
            "想君此时驻征骑，题诗折花思悠哉。",
            "缄封千里到此地，桃杏芳意都未回。",
            "岭头奇艳忽照眼，不待驿使传枝来。",
            "清香满把愧佳赠，欲赋岂敢空衔杯。"
        ],
        "title": "答辛子庄惠梅花之什",
        "id": "54a57e17-fced-43cd-97fb-0514215a5f9e"
    },
    {
        "author": "韩维",
        "paragraphs": [
            "立春月在季，我时如滍皋。",
            "惊风扬红尘，颇有行役劳。",
            "自骇兹剎胜，愿言憩骖镳。",
            "前对高花繁，後视万竹交。",
            "虚堂坐闲敞，我辖忘载膏。",
            "闻君戾止日，飞雨正萧条。",
            "佳景忽在眼，恍如隔晨朝。",
            "一吟竹边句，清思霭余飘。"
        ],
        "title": "和曼叔憩永惠院",
        "id": "79c67244-a9a6-4dcf-b7ea-2a738bf082c9"
    },
    {
        "author": "韩维",
        "paragraphs": [
            "洛阳奇卉兼四方，妖姿冶艳争春阳。",
            "蔚然幽佳独凌霜，中岩无人閟寒芳。",
            "山翁穷搜劚青苍，名园得之为辉光。",
            "护以雕阑面朱堂，叶敷瑶碧丹华扬。",
            "我今蓬茨蔽短墙，愧尔佳植空埋藏。",
            "骚人托辞兴端良，辱赠顾德岂所当。",
            "角弓之诗不敢忘，与君岁暮扬芬香。"
        ],
        "title": "谢元道惠桂树子",
        "id": "368e0f73-f77c-40e5-be60-3330d69bddea"
    },
    {
        "author": "韩维",
        "paragraphs": [
            "春风湖上泮，奈此凈绿何。",
            "平堤看潋滟，皎如镜新磨。",
            "支流别而东，下走万玉珂。",
            "俜俜桥边柳，芳芽缀柔柯。",
            "中洲嘉卉繁，条甲亦以罗。",
            "游禽接翅羽，沉沉鸣声和。",
            "避人去稍远，盘空落还多。",
            "我来日已暮，伫视其顷俄。",
            "羡尔禽类微，终年乐清波。"
        ],
        "title": "同魏进道晚过湖上",
        "id": "2f4bd426-b623-4752-b11d-2294d3bc1de3"
    },
    {
        "author": "韩维",
        "paragraphs": [
            "予生乏时用，惟懒性所便。",
            "强挽亦已退，虽鞭讵能前。",
            "有园不盈亩，正在居南偏。",
            "荒埋日失治，坐惜嘉观捐。",
            "伯氏解官守，燕居此回旋。",
            "芟芜属时暇，斫枯候春妍。",
            "面堂一径直，夹树兰与荃。",
            "畚土艺佳卉，沼盆注清泉。",
            "东风过墙头，朱白争繁鲜。",
            "芬香四飘散，蝶蜂来飞翾。",
            "向时疏懒人，游步始连连。",
            "微勤不少施，胜赏得以专。",
            "才劳拙者逸，此固物理然。",
            "作诗代俳笑，以继南华篇。"
        ],
        "title": "仲连兄治南堂",
        "id": "876fd17c-a4ca-4c7e-b53b-dfbb659d33b8"
    },
    {
        "author": "韩维",
        "paragraphs": [
            "春风日暮急，薄寒生小苑。",
            "群英不我遗，并坐慰幽蹇。",
            "欢来引觞酌，快甚瓴水建。",
            "才非孔文举，坐愧客常满。"
        ],
        "title": "南堂席上赋得花树子",
        "id": "370210e4-f8bc-4c18-9774-d43d5e349c9a"
    },
    {
        "author": "韩维",
        "paragraphs": [
            "春鸠鸣桑间，初日动原隰。",
            "马踏露草嘶，人对松风泣。",
            "茅庐耿夕返，金阙想晨入。",
            "回首别袖远，惟见飞花急。"
        ],
        "title": "送子华兄辞家後还都",
        "id": "ca8543e0-cd51-4db6-be9d-418e8c0e9c16"
    },
    {
        "author": "韩维",
        "paragraphs": [
            "风尘暗西郊，野寺欣税鞅。",
            "虚堂清气肃，偃仰百骸放。",
            "至道本自简，欲语不可强。",
            "夜深松桧寂，明月皎相向。"
        ],
        "title": "同子华兄象之宿资福院",
        "id": "ac342493-2b8d-4aca-94c2-88392aae5676"
    },
    {
        "author": "韩维",
        "paragraphs": [
            "窄径下深竹，有堤平若席。",
            "开樽荫密树，正见溪水碧。",
            "游鱼出柳根，翕忽无定迹。",
            "酒行不须遽，月色林上白。"
        ],
        "title": "三月十三日游卞氏园",
        "id": "a9345dc3-618c-455a-a0b7-cc0de5c76c49"
    },
    {
        "author": "韩维",
        "paragraphs": [
            "人生天地间，万物同一理。",
            "子今名已是，智要独在己。",
            "乞诗东南归，固已谢尘滓。",
            "东南美林壑，佛剎凈如水。",
            "勉当穷吾言，将有大于此。"
        ],
        "title": "赠在己上人",
        "id": "938de3fc-6590-47ad-9918-7f77a0174c07"
    },
    {
        "author": "韩维",
        "paragraphs": [
            "达士寡世慕，至音遗俗弹。",
            "一闻正始奏，坐使太古还。",
            "残雪照樽酒，晴阳挂檐端。",
            "曲罢了无得，清松空自寒。"
        ],
        "title": "听琴",
        "id": "1dc65979-b8e9-4b46-a53f-a0fe78bea4b7"
    },
    {
        "author": "韩维",
        "paragraphs": [
            "长林拂云根，一迳绝城腹。",
            "荆扉带翠樾，斗下地愈束。",
            "清溪自南来，势抵北崖曲。",
            "清平水流漫，东去入修竹。",
            "境幽百物遂，鱼鸟得所欲。",
            "况依仁者居，不与钩弹触。",
            "有如嘉宾至，相与娱听嘱。",
            "鸟飞鸣我傍，鱼泳出深渌。",
            "薄暮登前冈，四顾山在目。",
            "雨滋春稼繁，风动野花馥。",
            "达人乐天性，不待外物足。",
            "遂令兹地胜，久不事营筑。",
            "顾我指崖下，秋当结茅屋。",
            "渠波环古台，辇石坐幽澳。",
            "霜前复来观，兔肥山酒熟。"
        ],
        "title": "南溪",
        "id": "8dc04b8e-0780-4e36-8a69-9d343f82a1d7"
    },
    {
        "author": "韩维",
        "paragraphs": [
            "我有龙阳约，垂驾辄复停。",
            "念与高士期，不宜後其行。",
            "春风三月尾，涧谷花草明。",
            "寻花踏幽草，南出山脚青。",
            "婆娑一古树，是曰先生庭。",
            "馆我茅檐下，山瓢日夕倾。",
            "摘林饤朱实，掘竹羞紫萌。",
            "朝听谷禽响，夜对山月清。",
            "高论简以正，疏怀淡无营。",
            "徒知服深远，难用一善名。",
            "维也少顽钝，几为世网婴。",
            "一亲德义游，颇见外物轻。",
            "门墙倘可依，他时来执经。"
        ],
        "title": "陪宁极回马上作",
        "id": "02fcf799-6923-40e8-b107-7a9f6bcaf86c"
    },
    {
        "author": "韩维",
        "paragraphs": [
            "亲宾过我舍，置酒乐嘉节。",
            "不见箕山人，坐令欢意歇。",
            "霜风吹嘉菊，撩乱篱下发。",
            "欲寄一枝芳，云深去鸿灭。"
        ],
        "title": "九日高会有怀宁极",
        "id": "f3305c4d-34a1-482f-9c84-15ef67cec070"
    },
    {
        "author": "韩维",
        "paragraphs": [
            "雨滴庵上茅，风乱窗外竹。",
            "繁声夜入耳，欲寐不得熟。",
            "独怀归田客，石径滑马足。",
            "连山暗秋雾，一灯何处宿。"
        ],
        "title": "忆宁极",
        "id": "c64b0d9c-d94c-4092-913c-9f72b18f1f73"
    },
    {
        "author": "韩维",
        "paragraphs": [
            "真葩固自异，美艳照华馆。",
            "叶间鹅翅黄，蕊极银丝满。",
            "并萼虽可佳，幽根独无伴。",
            "才思羡游蜂，低飞时款款。"
        ],
        "title": "百合花",
        "id": "770684f2-2049-488b-97f6-54897ebe1d25"
    },
    {
        "author": "韩维",
        "paragraphs": [
            "昔我忠宪公，握节临西州。",
            "于今三十载，余爱尚应留。",
            "旌旗怆独往，山水记同游。",
            "一歌缁衣诗，涕下不能收。"
        ],
        "title": "送三哥守蜀",
        "id": "a8d9a5ce-4c89-449b-a240-add86538e717"
    },
    {
        "author": "韩维",
        "paragraphs": [
            "少乏四方志，所怀在林丘。",
            "尘埃岂我事，义往不得留。",
            "进酒长亭上，离马俨行辀。",
            "临分子无惨，且复相从游。"
        ],
        "title": "入都席上答曼叔见送",
        "id": "3d391dc9-c59e-498f-b639-15e767e90494"
    },
    {
        "author": "韩维",
        "paragraphs": [
            "鄙生秉愚尚，与世实龃龉。",
            "寄身轩裳内，懒惰众不数。",
            "朅来西都游，获并丞相府。",
            "命驾多从君，载酒即得侣。",
            "洛水南北涯，胜事着自古。",
            "名园蔼相望，香剎屹时睹。",
            "最怜薛家溪，架阁在西浒。",
            "浑流激石来，知自嵩少雨。",
            "如从柁楼下，夜听潮生浦。",
            "采珠樱在盘，剥玉笋登俎。",
            "杂花虽云晚，红白尚可取。",
            "兴来倒冠巾，万事一尘土。",
            "想在京辇日，耳目塞如堵。",
            "出憎车马喧，坐厌名利语。",
            "幸兹清景对，醉死亦吾所。"
        ],
        "title": "同晏着作饮薛园坐中赋",
        "id": "23060148-55a2-4d13-9e65-6c8708167484"
    },
    {
        "author": "韩维",
        "paragraphs": [
            "朱樱满芳林，夏景始云变。",
            "郊园掩深寂，休驾一来玩。",
            "残花扫空蹊，密竹乱清涧。",
            "置酒临层轩，波禽俯鸣泛。",
            "南风扬绡衣，微暑忽飘散。",
            "感此幽思生，吾其老佳观。"
        ],
        "title": "再游薛园",
        "id": "6a0a1a12-1424-4b65-b346-e491b72cf9d8"
    },
    {
        "author": "韩维",
        "paragraphs": [
            "名都富游践，所历多异境。",
            "贪奇事穹览，一过不再省。",
            "兹园独勤来，三尽昼刻永。",
            "目清林叶凈，耳快石泉冷。",
            "如钱拾蟹殻，比针玩鱼影。",
            "苦耽幽事乐，常使归思耿。",
            "再招发新章，吾驾促当整。"
        ],
        "title": "奉答张寺丞再招游薛园",
        "id": "ab7bc8f0-1d98-4179-86ba-b356bd6a397f"
    },
    {
        "author": "韩维",
        "paragraphs": [
            "抱痾积闲纵，世味颇能淡。",
            "惟于山水娱，自谓老不厌。",
            "况兹伊洛间，久畜游赏念。",
            "幽扉深隠竹，小约度平堑。",
            "解鞍庇清阴，拂席见残艳。",
            "长溪自南流，小阁忽东瞰。",
            "游人坐兀兀，鸣鸟来泛泛。",
            "蟹潜石穴幽，鱼泳柳根暗。",
            "川童或群嬉，林女有孤觇。",
            "醉觞岂留行，吟笔靡停占。",
            "临欢兴何长，遵事迹犹暂。",
            "伊予志岩壑，偶官禄石甔。",
            "要须三径足，归迹便可敛。",
            "买林接婆娑，凿涧分潋滟。",
            "田庐常闭门，野艇时放缆。",
            "聊书平生怀，特为异时验。"
        ],
        "title": "答公懿以屡游薛园见诒",
        "id": "6a6ea587-eeab-4fbd-9f98-25943d32aba2"
    },
    {
        "author": "韩维",
        "paragraphs": [
            "林峦若无路，钟磬时出谷。",
            "凿石排僧龛，研金画佛屋。",
            "日没上方夕，明灯满云木。"
        ],
        "title": "游龙门诗十二首 宝应寺",
        "id": "f0bd911b-b0a9-4e9e-90ff-73cad75b2183"
    },
    {
        "author": "韩维",
        "paragraphs": [
            "远人乘化往，生死不为累。",
            "肖象即当年，忘言非翼世。",
            "一奠祠下觞，清风肃然至。"
        ],
        "title": "游龙门诗十二首 白傅影堂",
        "id": "d11b5b72-ce3f-4ba4-a294-2a0d6c19c2a2"
    },
    {
        "author": "韩维",
        "paragraphs": [
            "萦回陟云根，结构出石面。",
            "河倾八滩恶，野豁两崖断。",
            "旷然怀抱开，举酒临壮观。"
        ],
        "title": "游龙门诗十二首 石楼",
        "id": "9c334856-308b-4751-a8e9-1aab120be51e"
    },
    {
        "author": "韩维",
        "paragraphs": [
            "贪奇忘我劳，上上不复省。",
            "穷游尽人迹，却立看佛顶。",
            "日暮不忘归，青山满烟景。"
        ],
        "title": "游龙门诗十二首 香山上方",
        "id": "069df94f-267b-4313-aabb-0cecbce1632a"
    },
    {
        "author": "韩维",
        "paragraphs": [
            "林深寺独在，谷转路犹邈。",
            "徐行出万木，斗起造双阁。",
            "一践清凉境，始知人世浊。"
        ],
        "title": "游龙门诗十二首 干元寺",
        "id": "7e193ac3-329a-40d4-bc56-7d6c1cef28ab"
    },
    {
        "author": "韩维",
        "paragraphs": [
            "日照香剎端，风生石门下。",
            "精诚或有祷，嘉况如可把。",
            "安得飞片云，坐看灵泽洒。"
        ],
        "title": "游龙门诗十二首 广化寺",
        "id": "f0366b39-494e-491f-abeb-76174a5a3fb0"
    },
    {
        "author": "韩维",
        "paragraphs": [
            "兹亭何岧峣，下瞰伊与洛。",
            "惟昔定鼎地，绝云飞观阁。",
            "姬公安在哉，气象空回薄。"
        ],
        "title": "游龙门诗十二首 菩提院望雒亭",
        "id": "28b95a12-bd7f-466f-9b2c-fc1189f161b0"
    },
    {
        "author": "韩维",
        "paragraphs": [
            "许公读书地，尘像一来拂。",
            "门掩僧不归，檐低燕飞出。",
            "高人不可见，石塔镇寒骨。"
        ],
        "title": "游龙门诗十二首 利涉塔院",
        "id": "e0507ed5-c7b2-4bf5-bf74-73e832e968f5"
    },
    {
        "author": "韩维",
        "paragraphs": [
            "陟迳凡几盘，坐堂聊一息。",
            "龙去空旧岩，崖崩有遗石。",
            "不见林下僧，鸟啼山寂寂。"
        ],
        "title": "游龙门诗十二首 圣善寺",
        "id": "6b8fa5c9-3d16-4d15-84cf-c5439c2365e0"
    },
    {
        "author": "韩维",
        "paragraphs": [
            "伊人没已久，溪溜亦如线。",
            "淳风揖老僧，清阴坐春院。",
            "始晤入山深，幽林鸟声变。"
        ],
        "title": "游龙门诗十二首 卢溪",
        "id": "5b69fe0f-380b-42dd-b559-23db591293e2"
    },
    {
        "author": "韩维",
        "paragraphs": [
            "我从南岭来，引辔下云木。",
            "不知溪流处，但见翠满谷。",
            "凉叶覆山泉，修篁翳茅屋。"
        ],
        "title": "游龙门诗十二首 西溪",
        "id": "3b505221-c4c3-420d-9d2e-0ce79530ae63"
    },
    {
        "author": "韩维",
        "paragraphs": [
            "李公旧林壑，及此与几授。",
            "清泉流不竭，密竹老逾秀。",
            "我惭疏野人，来值溪花後。"
        ],
        "title": "游龙门诗十二首 潜溪",
        "id": "ee4d6d40-13d2-452d-b62d-4e89714c9ae1"
    },
    {
        "author": "韩维",
        "paragraphs": [
            "朝发上东门，回首望帝宅。",
            "宫城镇大野，瀍洛去不息。",
            "是时雨新霁，云物有佳色。",
            "嵩峰如迎人，百里见晴碧。",
            "平川邈如画，日照崖脚赤。",
            "道傍公卿坟，鳌背负修石。",
            "苍苔剥文字，十五尚可识。",
            "贤愚不复辨，零落同一迹。",
            "薄暮桑榆风，空悲怀古客。"
        ],
        "title": "登上东门",
        "id": "ea6b45ca-de1c-4532-9e41-6bf3bc228be0"
    },
    {
        "author": "韩维",
        "paragraphs": [
            "残花辞故都，细雨度清洛。",
            "浮梁拖龙腹，径石乱鹅殻。",
            "山形豁如对，林色秀可握。",
            "渔子何处去，长罾波面落。"
        ],
        "title": "孝义桥",
        "id": "5b50f385-a500-410f-8ef9-fb7d00bb963e"
    },
    {
        "author": "韩维",
        "paragraphs": [
            "高关拒重阻，险状固天设。",
            "俯窥洪流奔，仰视赤崖绝。",
            "来往无时停，千载一车辙。",
            "我行触飞雨，舍辔上嵽嵲。",
            "筋劳不敢息，黄土百丈裂。",
            "伊昔六国余，楚汉起相啮。",
            "乘时急形便，利害校一髪。",
            "生民入鞭笞，溪谷日流血。",
            "时平属真主，汾壤事西谒。",
            "翠华此回旋，万骑出岩阙。",
            "斯人一何幸，泽浸厚地彻。",
            "烜哉行庆名，高与日星揭。",
            "干戈昔不守，符传今尚撤。",
            "昏明变夷险，在德信前说。",
            "愧无能铭才，吊古空惨切。"
        ],
        "title": "行庆关",
        "id": "c95c08ce-b8d3-43bd-8047-1f1ab14fc506"
    },
    {
        "author": "韩维",
        "paragraphs": [
            "去年阳气骄，不雪尽冬序。",
            "今年未开腊，已见六花注。",
            "矜新忽微飘，争急遂横骛。",
            "浩荡天地和，旷爽楼观曙。",
            "蔽日惊蛾飞，集廱纷鹭翥。",
            "膏润通大田，光辉借前树。",
            "萦檐鲁缟轻，委庭荆璞聚。",
            "微生窗户明，巧作樽罍助。",
            "相公谢朝柄，燕处均养素。",
            "上嘉时泽滋，俯乐心赏遇。",
            "南阁罢图史，西亭回杖屦。",
            "步迳怜缺玉，攀林看堕絮。",
            "长吟写幽适，高隠动遐慕。",
            "愧非右席才，莫奉梁园赋。"
        ],
        "title": "和晏相公雪",
        "id": "63d25aa1-812f-475f-a41e-719b13fc8c21"
    },
    {
        "author": "韩维",
        "paragraphs": [
            "凉风洒疏雨，过我池上林。",
            "感此望岁怀，酌酒相与吟。",
            "残花犹动目，飞泉时惊心。",
            "徘徊将归驾，清醉方自今。"
        ],
        "title": "徐秘校携酒过池上同赋",
        "id": "5981e0fd-907b-4aee-b607-7142710f46d1"
    },
    {
        "author": "韩维",
        "paragraphs": [
            "积阴旷初霁，策马望嵩洛。",
            "斜日黑云西，回光照城郭。",
            "牛散陂草深，蛙鸣沟水浊。",
            "雷远尚余音，山前垂雨脚。"
        ],
        "title": "之灵岩三首  其一",
        "id": "cb44084e-55cb-447e-953e-4747d176f02a"
    },
    {
        "author": "韩维",
        "paragraphs": [
            "朝行曲河道，暮夜不遑止。",
            "野草熏满衣，山蝉鸣裂耳。",
            "我仆痡秋阳，我马困石齿。",
            "未厌行役劳，当前碧蒿起。"
        ],
        "title": "之灵岩三首  其二",
        "id": "67363476-1c10-474a-9e3b-960631e0de0b"
    },
    {
        "author": "韩维",
        "paragraphs": [
            "山高景逾变，所览今非昨。",
            "云覆嵩顶寒，河倾滩面□。",
            "□中塔庙涌，日暮钟磬作。",
            "延首望洛城，气象□□□。"
        ],
        "title": "之灵岩三首  其三",
        "id": "39a262ce-d1c4-4cc3-b8f7-af2b45618f1d"
    },
    {
        "author": "韩维",
        "paragraphs": [
            "驱车□□□，回首望陵树。",
            "冈原何鬰盘，左右瞰龙□。",
            "□□□□□，□此延真驭。",
            "冠山崇朱堂，面洛□□□。",
            "□□□□璧，铁马有余怒。",
            "深沉风尘表，想□□□□。",
            "□朝尚仁俭，供养事殊古。",
            "充邑无豪宗，埋枕废嫔御。",
            "寂寞歌舞音，飞花乱红素。",
            "小臣骇奇观，怳若梦帝所。",
            "巍巍列圣业，欲颂惭非甫。"
        ],
        "title": "会圣宫",
        "id": "4a29d94c-2690-428c-9468-42dc02e5304e"
    },
    {
        "author": "韩维",
        "paragraphs": [
            "浮舟乱清洛，中流望嵩少。",
            "山晴水光晚，蓝碧近相照。",
            "倚崖睨落日，坐觉身世小。",
            "叹息浮生劳，临风一长啸。"
        ],
        "title": "王家渡",
        "id": "b5ff8d38-f4eb-48cf-85a0-4272779dafda"
    },
    {
        "author": "韩维",
        "paragraphs": [
            "霏微池上来，萧散竹间度。",
            "稍远树头花，颇沉波面絮。",
            "狂收游骑迹，喜动田翁语。",
            "对酒岂不佳，幽寂自成趣。"
        ],
        "title": "董家园对雨",
        "id": "c7cd3be8-0c87-4ab9-a2ac-370bbf607170"
    },
    {
        "author": "韩维",
        "paragraphs": [
            "今辰忘我劳，幽事随所历。",
            "翠麦回一川，黄花明半壁。",
            "山林契宿尚，老大悲物役。",
            "便欲从溪僧，分居窟崖石。"
        ],
        "title": "之石窟寺马上作",
        "id": "3b48322f-1356-4125-95a5-68e469b85895"
    },
    {
        "author": "韩维",
        "paragraphs": [
            "会合非素期，追欢得同好。",
            "旅情忘鬰约，春事入吟啸。",
            "子行反崤巩，我去旁嵩少。",
            "怅望洛阳花，金樽不同倒。"
        ],
        "title": "答仲章别後见寄",
        "id": "64dcee3b-eb46-42bf-89a4-85bc1f8e0431"
    },
    {
        "author": "韩维",
        "paragraphs": [
            "湖心点点生圆荷，黄花白花满晴波。",
            "环堤客树垂婆娑，鱼沉鹭矫各自得。",
            "人生不乐其谓何，南塘过尽西溪绿。",
            "上下名园依小曲，相君从容来赏瞩。",
            "不驱大旆事喧闹，直解扁舟作幽独。",
            "幕中宾从才且良，酒酣落笔摛文章，珠联璧叠争炜煌。",
            "政成礼息无一事，明日复此醉华觞。"
        ],
        "title": "和晏相公泛南湖韦家园过西溪至许家园",
        "id": "687003be-704e-4d4c-92a7-0eda17ed7cbd"
    },
    {
        "author": "韩维",
        "paragraphs": [
            "青春之来漫无踪，但见佳气流融融，天地百物和风中。",
            "轻雷殷出草根绿，丹霞散作枝上红。",
            "鸣蜂喧空蝶扑地，似与游人报芳意。",
            "东城南陌交轮辔，朝尘暮雨纔几日，已见残花落如积。",
            "人生劳苦诚可悲，奔走事役无休时，天意以眷使其熙。",
            "会须举酒烂漫醉，当与不取庸非痴。"
        ],
        "title": "又和春游",
        "id": "39554567-5e37-4ca8-8cc1-675a665ef4bd"
    },
    {
        "author": "韩维",
        "paragraphs": [
            "山木以不材，故能遂拥肿。",
            "阴成众人息，于世岂非用。",
            "不用用已成，兹理古所重。"
        ],
        "title": "和孙廷平坦嵩山十首 古木阴",
        "id": "2dbe4dc8-67fc-467a-87b8-cf29b4d16b98"
    },
    {
        "author": "韩维",
        "paragraphs": [
            "寒溪水痕落，怪石千万状。",
            "须防游屐滑，不碍钓舟漾。",
            "安得平若席，卧看孤月上。"
        ],
        "title": "和孙廷平坦嵩山十首 寒溪石",
        "id": "ca658c5c-17b0-4434-8196-fa62bf3d25a5"
    },
    {
        "author": "韩维",
        "paragraphs": [
            "春山夜多雨，点苹生水涘。",
            "谁与赏幽芳，惟有岩中子。",
            "抱琴沙上立，日暮清风起。"
        ],
        "title": "和孙廷平坦嵩山十首 孤竹苹",
        "id": "45c6afc6-5ea7-4621-a124-6981d75fbe0a"
    },
    {
        "author": "韩维",
        "paragraphs": [
            "蛰蛇拖修尾，下映赤壁烟。",
            "骐骥久不出，此物甘弃捐。",
            "常恐雷雨至，飞起苍崖颠。"
        ],
        "title": "和孙廷平坦嵩山十首 垂崖鞭",
        "id": "45a68dfc-ea07-4ed2-8b39-18622432a73c"
    },
    {
        "author": "韩维",
        "paragraphs": [
            "层云冒诸岭，迢迢起何处。",
            "稍与暝烟沉，还随晚风度。",
            "声绝人倚楼，东风月纔吐。"
        ],
        "title": "和孙廷平坦嵩山十首 云际钟",
        "id": "1fb42934-26c4-4186-9fd4-5335fae67362"
    },
    {
        "author": "韩维",
        "paragraphs": [
            "孤峰望不极，却视天形低。",
            "天高岂可踰，直以云蒙之。",
            "何时一扫去，高下皎不疑。"
        ],
        "title": "和孙廷平坦嵩山十首 天外峰",
        "id": "ca0e0dd9-5eee-47c9-a8b3-e0d7f1865a40"
    },
    {
        "author": "韩维",
        "paragraphs": [
            "秋风原上菊，百草同蕃滋。",
            "霜至草已死，黄花始离离。",
            "君子不独异，显晦顾有时。"
        ],
        "title": "和孙廷平坦嵩山十首 秋原菊",
        "id": "f2b2ef89-593d-4f76-bd0b-93fee31871ff"
    },
    {
        "author": "韩维",
        "paragraphs": [
            "拖网潭上归，孤烟出峰背。",
            "稍没寒雾中，微明秋雨外。",
            "起我江湖心，鲈鱼方可脍。"
        ],
        "title": "和孙廷平坦嵩山十首 渔舟火",
        "id": "4883c5e3-2876-4418-a140-96a217b6c446"
    },
    {
        "author": "韩维",
        "paragraphs": [
            "阳生溪谷温，坼坼冰面破。",
            "渌随波色还，白放云光堕。",
            "野鸥岂知此，终日忘形坐。"
        ],
        "title": "和孙廷平坦嵩山十首 春溪水",
        "id": "e1938c38-4e84-44a9-bacf-bbd8a6521aff"
    },
    {
        "author": "韩维",
        "paragraphs": [
            "鸣泉泻幽谷，谷响声又激。",
            "上荫百丈松，下有无数石。",
            "会脱炎天屦，坐浸两脚赤。"
        ],
        "title": "和孙廷平坦嵩山十首 幽谷泉",
        "id": "406ae2c2-59b0-41e5-9a37-a8862ab334cf"
    },
    {
        "author": "韩维",
        "paragraphs": [
            "梧桐倾鸣凤，鸣凤邀高翔。",
            "微虫缕众叶，玲珑秋日光。",
            "本性苟不易，憔悴庸何伤。"
        ],
        "title": "和晏相公触事成咏四首  其一",
        "id": "609b9e7b-8387-458b-8023-b79015440c13"
    },
    {
        "author": "韩维",
        "paragraphs": [
            "栟榈结双根，皮附若毛氄。",
            "乘秋一剪剥，碧叶始竦竦。",
            "岂识山中木，终年自拥肿。"
        ],
        "title": "和晏相公触事成咏四首  其二",
        "id": "a6035fe3-02ce-40f7-aadb-c38354ea265a"
    },
    {
        "author": "韩维",
        "paragraphs": [
            "诛茅结园屋，日夕所游造。",
            "雀来啄其茨，蚓出穴其穾。",
            "中虚尚可托，外此非吾保。"
        ],
        "title": "和晏相公触事成咏四首  其三",
        "id": "56852db8-72e8-467b-a867-850e88010cd6"
    },
    {
        "author": "韩维",
        "paragraphs": [
            "种竹患不多，既多亦为苦。",
            "长根走地脉，凌突败垣堵。",
            "物情有利害，为尔执挥斧。"
        ],
        "title": "和晏相公触事成咏四首  其四",
        "id": "4b0cacdd-ddd1-457a-973e-217e86936144"
    },
    {
        "author": "韩维",
        "paragraphs": [
            "修廊环无端，华殿鸟斯革。",
            "石鲸窥广庭，金像飞半壁。",
            "高槐十丈余，凉叶散檐隙。",
            "兹游得我所，烈日徒自赤。",
            "体烦惬清潭，髪散谢危帻。",
            "彷徉或持书，静默方对奕。",
            "惟时骄阳甚，燥气裂金石。",
            "城郭困风埃，田畴有忧色。",
            "顾惭无用躯，独此享嘉适。",
            "举头望赤霄，安得片云黑。",
            "滂沱为飞霖，一洗周八极。"
        ],
        "title": "同邻几避暑景德",
        "id": "1d9bb666-51bb-422f-9258-9c92861717a4"
    },
    {
        "author": "韩维",
        "paragraphs": [
            "墙根蟋蟀鸣不休，夜宿学省高梧秋。",
            "昏灯钉壁照孤坐，悲风搅肠生百忧。",
            "久从尘事非我意，直有烂醉为身谋。",
            "谁能摆落世俗累，愿敝肥马同轻裘。"
        ],
        "title": "监宿呈一二交游",
        "id": "965439bd-0d28-435d-9ba7-c0ebdc2c69c2"
    },
    {
        "author": "韩维",
        "paragraphs": [
            "偶随世缘出，岁晏未得还。",
            "譬如无心云，会自归故山。",
            "所嗟平生友，日夕阻追攀。",
            "想子独宿夜，灯明深竹间。"
        ],
        "title": "监宿书怀寄崔九象之",
        "id": "08ce929b-fdea-48ec-9a2e-cb8a68db5406"
    },
    {
        "author": "韩维",
        "paragraphs": [
            "官曹本自冷，况值秋风後。",
            "落叶频委阶，斜光半穿牖。",
            "幽闲夙所尚，默静颇能久。",
            "门外声利喧，于吾竟何有。"
        ],
        "title": "官舍书事",
        "id": "fa9adfde-69b3-4517-9466-60cdc6184a3b"
    },
    {
        "author": "韩维",
        "paragraphs": [
            "金壶道人丸法墨，持买都城人莫识。",
            "君先得之写大句，光与日彩相吞蚀。",
            "句精墨妙气怒豪，意欲斩鲸连巨鳌。",
            "鲸鳌天地两微物，何足辱吾钩与刀。",
            "丈夫卷舒固有道，愿君少安无草草。",
            "都城不独墨好酒亦好，安得不饮自枯槁。"
        ],
        "title": "答原甫试墨见贻",
        "id": "8bca84f4-be0f-4d17-bd05-be0fb559a38d"
    },
    {
        "author": "韩维",
        "paragraphs": [
            "种菊待佳节，节至花自繁。",
            "朝感凉风吹，夕爱清露团。",
            "封培才几日，翠类纷珊珊。",
            "君曹本称剧，占署无停翰。",
            "才优顾多暇，曾不废览观。",
            "作诗见高兴，读之起予叹。",
            "念昔田里居，幽事颇复论。",
            "种此黄紫杂，撩乱发墙根。",
            "撷英泛浊酒，亲友日为欢。",
            "一朝走京邑，连岁遭阻艰。",
            "鬓毛将看白，泪眦荧莫干。",
            "时物岂不佳，感伤自有端。"
        ],
        "title": "和原甫省中种菊",
        "id": "2473b2b9-9d7e-453b-ba88-58f944203fcb"
    },
    {
        "author": "韩维",
        "paragraphs": [
            "浮云吐寒月，余霰清夜气。",
            "萧条广文直，冷冽久不寐。",
            "所欣同心友，谈笑亦来塈。",
            "高步南楼阴，清风散余醉。",
            "仰看星斗移，俯念岁时逝。",
            "兹曹寡吏责，疏拙得所庇。",
            "幸君数来临，共作苦吟计。"
        ],
        "title": "监宿同邻几赋",
        "id": "bb333b84-4b66-464b-8833-ae62ae591fbb"
    },
    {
        "author": "韩维",
        "paragraphs": [
            "穷冬不雪天子忧，既祷乃降惟神休。",
            "人间半夜天地白，灵泽一洒万汇周。",
            "乃知天人相响影，自古王者重修省。",
            "登贤黜邪朝序清，锄奸戮妖海波静。",
            "群公不劳岁奔走，四时不干雨旸正。"
        ],
        "title": "和圣俞喜雪",
        "id": "9177445e-54f7-4465-9c64-b9c2a173bf90"
    },
    {
        "author": "韩维",
        "paragraphs": [
            "人生天地间，常为外物驱。",
            "自非无心者，不能忘所趋。",
            "所趋既若一，莫如饮酒娱。",
            "饮酒既复醉，万事皆分铢。",
            "醉心兀无思，安问贤与愚。",
            "醉目浩无睹，安识嫱与嫫。",
            "是非两弃绝，幸免祸患俱。",
            "况吾二三友，襟抱达者徒。",
            "所营既同方，所处又比闾。",
            "惟吾廷老生，宛在城北隅。",
            "北隅虽云远，跨马亦须臾。",
            "季冬阴气凝，风力利石砮。",
            "从今雪花落，径往不待呼。"
        ],
        "title": "和圣俞饮廷老家晚又饮原甫家",
        "id": "849c3ce2-81b1-4af1-80d7-0f3a84c1aa1e"
    },
    {
        "author": "韩维",
        "paragraphs": [
            "汉家万国朝元正，帝呵风师洒其廷。",
            "雨寒成花皆六出，一洗天地尘埃清。",
            "高风半天卷云去，空色绀碧惟华星。",
            "金乌东来照宫殿，瑞气着物皆光荣。",
            "绣衣虎士扶修旗，皂旄绛幅纷葳蕤。",
            "洞开重门纳冠剑，肃肃环佩来东西。",
            "乐悬未作舞在缀，雉扇稍映宫帘垂。",
            "黄钟独奏君德盛，赫然天日当彤墀。",
            "群臣拜舞千万寿，四方来王敢不祗。",
            "愚闻圣人制礼意，上崇一尊临众卑。",
            "等威殊绝防僭慢，非止矜丽夸雄为。",
            "仰瞻仪物固自肃，又况烜赫铺德威。",
            "小臣不及观放仗，趋出恍惚犹惊疑。",
            "朝廷大体安敢识，赞咏盛节形诸诗。"
        ],
        "title": "奉同冲卿元日雪霁朝会称觞",
        "id": "7a89a67f-01df-4235-9dd6-00afad153a2e"
    },
    {
        "author": "韩维",
        "paragraphs": [
            "长松盘青冥，鬰与窗户对。",
            "许翁写生意，独得毫墨外。",
            "年侵日昏剥，拂拭自君辈。",
            "得非神物守，以待真赏会。",
            "翛然簿书暇，恍若岩壑内。",
            "举手扪紫烟，侧耳听清籁。",
            "苍林与老石，野性旧所爱。",
            "一从官都邑，兹游颇乖背。",
            "慰此寤寐怀，典刑亦足頼。",
            "幸当扫尘壁，促驾我其迈。"
        ],
        "title": "奉同原甫度支厅壁许道宁画松",
        "id": "55931254-48e0-4242-bc04-197286211010"
    },
    {
        "author": "韩维",
        "paragraphs": [
            "天工不为神，众物自我具。",
            "钱侯扫墨笔，敖跪生指顾。",
            "如依石穴出，尚想秋江度。",
            "真伪本相夺，安知彼非误。"
        ],
        "title": "又和原甫省壁画蟹",
        "id": "2e5b172a-1a3c-4fab-bc4d-c587e5c6b731"
    },
    {
        "author": "韩维",
        "paragraphs": [
            "高台压万井，四绝埃与氛。",
            "上有金僊庐，凌虚结楣棼。",
            "尝闻登其巅，直视太行云。",
            "壮观良跂予，夙驾惭後君。",
            "况当朱炎月，烈风来朝曛。",
            "泛潋白正醴，飘飖轻练裙。",
            "想像箫鼓处，寥寥如有闻。",
            "一写沈鬰忧，怀古何足云。"
        ],
        "title": "和圣俞游梁王吹台有感",
        "id": "abd5a22e-d1b5-47a6-b9ea-34ac93879050"
    },
    {
        "author": "韩维",
        "paragraphs": [
            "雉以媒就获，鹿以由见羁。",
            "物情非本然，实自巧者为。",
            "惟人莫或使，势利中夺移。",
            "朝游固金石，暮变险阱机。",
            "世路有如此，君无独羊悲。"
        ],
        "title": "和圣俞逢羊",
        "id": "1441cccb-7c02-4bf4-ad27-ffeb9ea64967"
    },
    {
        "author": "韩维",
        "paragraphs": [
            "江湖岂非壮，浩荡不可寻。",
            "安知一斛水，坐得万里心。",
            "植蒲翠节耸，种莲紫实沉。",
            "群鱼不盈寸，泳浅安其深。",
            "主人乐幽事，清兴生中林。",
            "独观物性得，鹏海均牛涔。"
        ],
        "title": "和原甫盆池种蒲莲畜小鱼",
        "id": "27786e63-293d-4b4e-8ae7-90cdbf907328"
    },
    {
        "author": "韩维",
        "paragraphs": [
            "职事惰不理，种竹养疏慵。",
            "爱此炎暵辰，独抱霜雪容。",
            "清阴动修架，秀色如本丛。",
            "日落众客散，萧萧庭户风。"
        ],
        "title": "监中直舍种竹同冲卿邻几探韵赋得风字",
        "id": "40c5dd9f-81d7-427d-9502-2aebf00f63ed"
    },
    {
        "author": "韩维",
        "paragraphs": [
            "喜雨濯炎夜，余飞入晨光。",
            "起来坐轩户，北风吹我裳。",
            "碧折萱叶乱，翠添林笋长。",
            "翩翩庭中燕，群飞戏清凉。",
            "直恐烦暑尽，从此零秋霜。",
            "欣然跨马出，一醉故人觞。"
        ],
        "title": "和原甫晓雨",
        "id": "fafa3a4a-1ca8-45b9-b630-0228cafcf14c"
    },
    {
        "author": "韩维",
        "paragraphs": [
            "城南饮骑散，君赴蓬山庐。",
            "禁门肃清夜，飞阁何渠渠。",
            "深沉漏下始，萧飒雨气余。",
            "俯仰河汉明，高情邈冲虚。",
            "独怀同舍郎，被命分左鱼。",
            "得州东南胜，绕郭生芙蕖。",
            "苦嗟已留滞，三岁纷尘裾。",
            "人生固不一，理亦相乘除。",
            "或彼有所近，或此亦以疏。",
            "冯唐匿郎署，白首常晏如。",
            "方朔虽金门，避世等樵渔。",
            "古来守道者，期不忘厥初。",
            "但愿饮酒间，时读古人书。"
        ],
        "title": "和邻几馆宿观伯镇题壁有作",
        "id": "476ad9a8-f6e1-4e35-8fac-447b9f2920a2"
    },
    {
        "author": "韩维",
        "paragraphs": [
            "汉宫姝丽地，华观连珍台。",
            "娥眉三千人，皆自良家来。",
            "昭君乃独出，负色羞自媒。",
            "一为丹青误，白雪成缁埃。",
            "结欢万里外，不得少徘徊。",
            "车马怅不前，观者为悲摧。",
            "空令琵琶曲，千载传余哀。",
            "物生美恶混，天意未易回。",
            "兰茝苟不珍，且愿生蒿莱。"
        ],
        "title": "和王昭君",
        "id": "e63566fa-390b-46c3-8972-b91ffbf2037f"
    },
    {
        "author": "韩维",
        "paragraphs": [
            "刁侯好事闻当年，至今风韵独依然。",
            "归来不作留滞叹，能出窈窕夸樽前。",
            "前时宾客会清夜，横笛裂玉吹孤圜。",
            "新声妙逐柔指变，余响欻与高云连。",
            "悲风萧瑟四座耸，清笑自足遗拘挛。",
            "近闻有疾勿药喜，主人欲饮期数贤。",
            "气羸曲节宜少缓，体软舞态当益妍。",
            "人生行乐不可後，幸及华月秋娟娟。"
        ],
        "title": "和圣俞闻景纯吹笛妓病愈",
        "id": "d40bf43b-8156-414e-965b-1c368788e03a"
    },
    {
        "author": "韩维",
        "paragraphs": [
            "京都寡临观，兹地高且明。",
            "仲冬一来望，旷然写予情。",
            "千载豪杰尽，夷门荆棘生。",
            "时平盛民物，华屋连飞甍。",
            "长烟冒百里，下视色正青。",
            "慨彼尘土间，扰扰何多营。",
            "往车无徐驱，来马无停征。",
            "顾惭托闲官，幸得游衍并。",
            "念我同里人，三四不在行。",
            "孔公老龙山，孙子令江城。",
            "崔闲盎有粟，辛困冠无缨。",
            "一回西南首，惨淡意莫平。"
        ],
        "title": "同杨方叔游开宝上方有怀里中二三故人",
        "id": "88f1bd5c-7d6d-48e0-9cfd-c54e8ee64f42"
    },
    {
        "author": "韩维",
        "paragraphs": [
            "中州寒燠与南异，常恨梅花开不早。",
            "今年朔雪冬不飞，腊月繁英似南好。",
            "君怜芳物感时节，愁见高风冻雪扫。",
            "苦嗟十九不称意，徒自令人颜色老。",
            "雪迟梅早非我力，会使金樽日倾倒。"
        ],
        "title": "和原甫去年对雪思梅今年对梅思雪",
        "id": "0d6b9439-69a0-4350-b1aa-6159f5fc28cd"
    },
    {
        "author": "韩维",
        "paragraphs": [
            "天门观阙双凌霞，下有驰道开平沙。",
            "高槐左右覆朱梐，绿阴翠气相蒙遮。",
            "朝回亘云下宝骑，游散掣电奔香车。",
            "我惭太学官况冷，旦暮出此驱疲騧。",
            "清风吹冷南就局，炎日转景东还家。",
            "昏然百事不知省，空复春叶零秋华。"
        ],
        "title": "奉同原甫槐阴行",
        "id": "49a2aa6d-ec34-4892-a3a4-5fa657b99534"
    },
    {
        "author": "韩维",
        "paragraphs": [
            "适郊惮勤远，近市厌喧局。",
            "纷然异趋向，日晏靡宁足。",
            "回车憩琳馆，邂逅得所欲。",
            "凉飙飒生林，飞雨时度竹。",
            "醇醪挹云浆，佳果咀冰玉。",
            "讙争校奕棋，谈笑追割肉。",
            "兹辰着休令，嬉燕动辇毂。",
            "聊从一时乐，庶以同厥俗。"
        ],
        "title": "伏日同当事诸君饮延祥观",
        "id": "3baf9304-b99e-43c8-909f-83c4bb960f11"
    },
    {
        "author": "韩维",
        "paragraphs": [
            "煌煌儒者宫，是惟风教首。",
            "群贤日造集，经训谨传授。",
            "公田有常廪，着令所从久。",
            "逋租积岁月，课督岂宜後。",
            "浮舟出东郊，秋日丽榆柳。",
            "幸同二三子，谈笑失炎昼。",
            "鄙生窃薄禄，万补无一有。",
            "伫观盛化流，朝列登秀茂。",
            "彼微主簿官，岂敢息奔走。"
        ],
        "title": "之祀奉呈同行二进士",
        "id": "5b1f0df2-d6a6-4ab2-a2d9-9f04f71c337d"
    },
    {
        "author": "韩维",
        "paragraphs": [
            "下马步榛荟，吊古高阳门。",
            "鸣蜩乱深樾，蔓草被颓垣。",
            "席阴得佳木，解带休我烦。",
            "二年官儒馆，始叹吏役喧。",
            "学圃蹈孔戒，征利服轲言。",
            "黾勉职事间，大惧失所存。",
            "秋风熟梨枣，令人思故园。"
        ],
        "title": "圉城视囿",
        "id": "7ea4d565-bd10-444f-a3f4-22d499831a4f"
    },
    {
        "author": "韩维",
        "paragraphs": [
            "闻君西郊行，正值秋风晚。",
            "清霜卷枯荷，碧玉莹池面。",
            "浮空结修梁，涌波抗华殿。",
            "云烟渺凈色，览望一萧散。",
            "缅思暮春际，都人盛嬉燕。",
            "连帷错绣绮，方车骛金钿。",
            "填填鼓钟响，耳目厌哗眩。",
            "乃令尘嚣辞，而有清旷恋。",
            "达人冥至理，喧寂无异观。",
            "偶然秉化往，何适非汗漫。",
            "吾知御寇游，所乐在观变。"
        ],
        "title": "和冲卿晚秋过金明池",
        "id": "68887e92-a2ec-4f29-877b-40b88ba70f6b"
    },
    {
        "author": "韩维",
        "paragraphs": [
            "凿川当凿源，植木当植根。",
            "修身有本末，请自心术言。",
            "中正检欹侧，明诚破疑昏。",
            "性通学且博，事业乃可论。",
            "问胡能致然，圣有六经存。",
            "子诚好古士，拔足立贵门。",
            "愿分留台务，力学甘避喧。",
            "吾知大其业，流远实亦繁。",
            "归来骋夷路，良马驾轻轩。",
            "赠言君勿嗤，兹道古所敦。"
        ],
        "title": "送北都留台王国博",
        "id": "c808b157-cbe8-4f7c-8b3d-87be56bdacb2"
    },
    {
        "author": "韩维",
        "paragraphs": [
            "南国有佳树，结阴君子堂。",
            "秋风雕碧叶，素实登新尝。",
            "缅怀朋游重，千里走绛囊。",
            "朋游方会合，论文开酒场。",
            "共嘉明物珍，含甘咏雕章。",
            "章罢默不乐，为君一停觞。"
        ],
        "title": "奉答圣俞寄鸭脚实见贻",
        "id": "dbe385f9-9e11-4298-a6f4-5fb995d924fb"
    },
    {
        "author": "韩维",
        "paragraphs": [
            "翰林文章伯，好古名一世。",
            "家无金璧储，所宝书与器。",
            "北堂冬日明，有朋联骑至。",
            "新樽布几案，二鼎屹先置。",
            "大鼎葛所铭，小鼎泽而粹。",
            "坐恐至神物，光怪发非次。",
            "群贤刻金石，墨本来四裔。",
            "纷穰罢卷轴，指擿辨分隶。",
            "其中石赞藏，家法非一二。",
            "精庄与飘逸，两自有余意。",
            "兴来辄长歌，欢至遂沉醉。",
            "颜饥足箪瓢，韩饮尚文字。",
            "乃知内可乐，不必钟鼓贵。",
            "温温江冯翊，兹理久所诣。",
            "赋诗多雅言，嗜酒见淳气。",
            "岁晏不在席，使我长叹喟。"
        ],
        "title": "和永叔小饮怀同州江十学士",
        "id": "0e4e8f40-6c59-416f-bd22-121ecab8220f"
    },
    {
        "author": "韩维",
        "paragraphs": [
            "弱岁抱衰病，掩关卧园庐。",
            "端居寡人事，永日惟对书。",
            "得花辄手植，生草每自锄。",
            "最怜修竹姿，擢干青玉如。",
            "添栽岁岁广，翠色满窗疏。",
            "起坐一堂内，乐此不愿余。",
            "偶来从吏役，幽事日以疏。",
            "出门何所见，扰扰尘中车。",
            "素怀就湮没，有恨不可摅。",
            "尚念禄仕微，欲返复踌躇。",
            "高贤侍天陛，文章冠严徐。",
            "迹虽台省游，志慕江湖渔。",
            "凤皇览辉下，阿阁正其居。",
            "顾惟蒿艾翮，分甘侣田鴽。",
            "因诗益自警，庶不忘厥初。"
        ],
        "title": "和永叔言怀",
        "id": "a2bf05e1-82c7-49f4-aff3-b7c43db8e1e5"
    },
    {
        "author": "韩维",
        "paragraphs": [
            "寥寥太虚内，漠然函至音。",
            "淳源一以泄，其流播为琴。",
            "众人玩其器，贤者识其心。",
            "胜之明达士，于此趣已深。",
            "发为新诗谣，如听松风吟。",
            "钟牙久不作，谁辨雅与淫。",
            "昭氏贵弗鼓，兹言良所钦。"
        ],
        "title": "和胜之弹琴",
        "id": "d9091738-2920-4355-bc51-d20b0ec5e4d7"
    },
    {
        "author": "韩维",
        "paragraphs": [
            "江南国土未破前，澄心名纸世已传。",
            "高堂久倾不复见，谁谓此物犹依然。",
            "当时万杵捣云叶，铺出几案滑且坚。",
            "剡溪藤骨不足数，蜀江玉屑谁复怜。",
            "君臣嬉燕盛文采，骈章丽曲斗巧儇。",
            "一朝零落随散地，中原箧笥生光鲜。",
            "君安得此尚百幅，题以大句先群贤。",
            "群贤落笔富精丽，琼琚宝玦相钩联。",
            "嗟予材力岂当敌，虽欲强赋何能妍。",
            "耽独玩物古所戒，崇尚浮藻政岂先。",
            "江南可哀纸可惜，後有观者存吾篇。"
        ],
        "title": "奉同原甫赋澄心堂纸",
        "id": "3039d926-630b-4a66-93a6-afccda85fac5"
    },
    {
        "author": "韩维",
        "paragraphs": [
            "君家竹上露，点缀如明珰。",
            "垂枝乍惊重，映日复能光。",
            "聊可助清兴，安知为羡祥。",
            "应从草制暇，延咏对华觞。"
        ],
        "title": "又和北轩竹上甘露",
        "id": "51e9d208-d714-41f1-8a13-0b5d4bdcc955"
    },
    {
        "author": "韩维",
        "paragraphs": [
            "仲冬景气佳，旷然思远涉。",
            "晨遵大堤去，寒日在马鬣。",
            "浮屠红尘外，楼殿焕层叠。",
            "地遐幽景闲，瑶碧秀林叶。",
            "清香时出箔，余经尚委笈。",
            "跻阁眺远陂，浮阳来晔晔。",
            "花枝亦已柔，行见春露浥。",
            "久耽田野乐，况与贤俊接。",
            "逍遥永日暇，尘事不过睫。",
            "昔人重时晷，所志树勋业。",
            "慨予胡不然，空陋无所挟。",
            "诗情朝生肠，酒气暮醺颊。",
            "陶陶大化内，得此自为惬。",
            "诸君能我从，游履方屡蹑。"
        ],
        "title": "同胜之明叔游东郊",
        "id": "ddbab98c-6d16-4312-975b-a395ca5c369a"
    },
    {
        "author": "韩维",
        "paragraphs": [
            "荒城岿遗堵，曙色起桑柘。",
            "肃肃胡雁群，风急不得下。",
            "子行感兴废，吊望一停驾。",
            "缄诗寄故人，明灯读寒夜。"
        ],
        "title": "奉答詹叔过澶之旧州有作",
        "id": "6f7a6ddb-a6e7-4bce-83e9-394c28281298"
    },
    {
        "author": "韩维",
        "paragraphs": [
            "清帘翳华屋，修树环广池。",
            "凉风欣然来，忽若与我期。",
            "感激气节异，念言此何时。",
            "云霄有灵匹，嘉会方在兹。",
            "瓜华动都邑，举俗共遨嬉。",
            "嗟我独不饮，奈此天运为。"
        ],
        "title": "骐骥池上与冲卿同赋",
        "id": "374321d1-b900-403e-8af9-5b9ddd3eed82"
    },
    {
        "author": "韩维",
        "paragraphs": [
            "金行战阳暑未北，炎鬰填胸汗流液。",
            "空堂大祖不可度，欲取清风自湔涤。",
            "耽耽华厩列官守，对起二亭严案席。",
            "天渠分水濯龙骥，下注方池气清激。",
            "丛篁冠岛鹭飞映，凉树摇波蝉不息。",
            "脱然冠带一去体，始信天时有人力。",
            "况吾所与二三友，日坐清闲哦简策。",
            "篇章烂若扬组绣，歌颂铿如出金石。",
            "嘉宾亦有邂逅至，间以讴歌侑棋奕。",
            "我时聊设薄主人，杯案随时具肴核。",
            "鳖小惟忧堵父怒，樽空屡动崔侯色。",
            "欢来始觉非外假，钟鼎瓢箪各其适。",
            "念昔与君伯仲游，江翁梅老常接迹。",
            "得酒有时竟狂醉，赋诗往往连日夕。",
            "几年契阔远朋好，今日萧条无吏役。",
            "青衫不踏广文户，白羽罢走将军檄。",
            "即看秋风破炎毒，高兴倏然动肝鬲。",
            "诸君无事能我从，当使风流似平昔。"
        ],
        "title": "答贡甫酌骐骥池上见诒",
        "id": "903e417a-81fb-4e0c-8411-33bc1cebd531"
    },
    {
        "author": "韩维",
        "paragraphs": [
            "炎风得秋亦已凉，喜抱尘策罗南窗。",
            "策中古人不可见，独咏君子予心降。",
            "高文大论日倾吐，响快有类钟应撞。",
            "却嗟吾侪多暇日，俚谣暴嚯何其咙。",
            "驱车正得我所念，起具肴蔌陈杯缸。",
            "自怜愚戆接豪迈，蔽履乃与华冕双。",
            "圣经王道有本末，斟挹醇粹挥其尨。",
            "须臾上下今与古，武库千矛鏦。",
            "疑怀滞义一开豁，有如暗室来明釭。",
            "冯侯抗议亦殊健，短钩长{缶丕}相撑摐。",
            "介卿後至语闲暇，偃载戈甲韬旌幢。",
            "弱弓枉矢尚何用，久已束手甘避逄。",
            "是时君有山阳役，扁舟已具河之矼。",
            "朝吟淮山翠扑扑，夜梦楚水鸣淙淙。",
            "轩然欲去坐所惜，文字雅正姿信悾。",
            "行年三十不得饱，况有荐道登朝邦。",
            "遂令奔放不自敛，欲旅渔钓终湖江。",
            "朝廷揽贤无远近，北尽漠塞南岭泷。",
            "如君才大齿且壮，安可推亮而居庞。",
            "功名得时看树立，岂若都尉眉空厖。"
        ],
        "title": "次韵和平甫同介甫当世过饮见招",
        "id": "3d2e81b2-e9c9-4eca-bb96-b33d6a840d02"
    },
    {
        "author": "韩维",
        "paragraphs": [
            "中原昔失御，幽冀不复华。",
            "我朝示仁抚，金币岁屡加。",
            "君恩谨宣道，使才慎推差。",
            "翰林承命行，驱驾绝漠沙。",
            "晨登寒山岭，回望万里家。",
            "劲风搜貂裘，严冰断马挝。",
            "乡心感归雁，塞泪零悲笳。",
            "慷慨属国节，迢递博望槎。",
            "幸古有此贤，庶足开颦嗟。",
            "晴阳展归旗，喜气日以嘉。",
            "入门解征衫，金樽滟流霞。",
            "哀弦间清唱，娇鬟蔚如鸦。",
            "一慰行役劳，期君柳初芽。"
        ],
        "title": "奉答原甫登契丹岭见寄",
        "id": "0603537d-f15c-41e6-896c-92206c94622a"
    },
    {
        "author": "韩维",
        "paragraphs": [
            "方冬气潜温，得晚阴始重。",
            "狂随风力翻，怒若云面涌。",
            "中微玉霏屑，後盛毛纷氄。",
            "寒光动城阙，甘滋入田垄。",
            "鹏骞海水飞，骥愤盐车覂。",
            "萦楼巧作层，覆道高城甬。",
            "群方破昏雾，万物被光宠。",
            "涂歌涵太和，送贺仰高拱。",
            "判官坐丞华，赋诗掩垂陇。",
            "貂裘拥宵谈，金杯落晨捧。",
            "此兴吾不薄，君门旦当踵。"
        ],
        "title": "和吴九王二十八雪诗",
        "id": "ae610ddc-2555-4b9b-8767-3c374a0fe4e5"
    },
    {
        "author": "韩维",
        "paragraphs": [
            "少乏经世才，引分甘自置。",
            "不意田野姿，尚为轩冕寄。",
            "三年太学馆，饱食无所议。",
            "京都多贤豪，出入许陪厕。",
            "时从骑省吟，或就步兵醉。",
            "低回众人内，自谓处身智。",
            "耽耽秘书府，实待才俊地。",
            "乃昏落其间，众口沸嘲詈。",
            "茫如触骇机，狂顾不知避。",
            "忽逢故人来，一道平生志。",
            "归心西南飞，劲疾霜後鸷。",
            "远惭龙阳隠，近愧葆光吏。",
            "诗以谢诸君，颠冥非吾事。"
        ],
        "title": "答曼叔客居见诒兼简里中诸君",
        "id": "1f5ebca5-ca6a-44e5-8141-18fe420906a6"
    },
    {
        "author": "韩维",
        "paragraphs": [
            "昔人久尘土，问林得其居。",
            "但传故老言，安知密与疏。",
            "平湖无遗宇，寒烟生废墟。",
            "风流未都尽，犹頼着书余。"
        ],
        "title": "和彦猷在华亭赋十题依韵 顾林亭",
        "id": "ca4e3e3f-e3cd-44d6-b40d-bb7dbb794e94"
    },
    {
        "author": "韩维",
        "paragraphs": [
            "寒泉发何年，四序常自平。",
            "上凛冰雪气，中密瑶玉声。",
            "岂无蛇蜮潜，但见沙水清。",
            "妄饮亦可戒，山木令人酲。"
        ],
        "title": "和彦猷在华亭赋十题依韵 寒穴",
        "id": "31642cd9-4218-4cd2-8676-9d023887b9ed"
    },
    {
        "author": "韩维",
        "paragraphs": [
            "吴王昔用武，所乐惟干戈。",
            "安知圣人意，祝网解其罗。",
            "朝行数田获，暮返论战多。",
            "千载亦何有，柔桑阴满坡。"
        ],
        "title": "和彦猷在华亭赋十题依韵 吴王猎场",
        "id": "8383a097-a5d8-45f0-ae39-109b1243086d"
    },
    {
        "author": "韩维",
        "paragraphs": [
            "柘湖沦此地，柘山岿其濒。",
            "复惊秦时女，化作湖上神。",
            "世事喜反覆，孰能识涯津。",
            "物变虽万殊，不惑固有人。"
        ],
        "title": "和彦猷在华亭赋十题依韵 柘湖",
        "id": "2c0f3aa9-e2c0-45a3-bb53-0c0d2eae7e32"
    },
    {
        "author": "韩维",
        "paragraphs": [
            "秦王骋奇观，不惮阻且修。",
            "万里走辙迹，八荒开囿游。",
            "劳歌久已息，遗筑今尚留。",
            "千载威神尽，骊山空古丘。"
        ],
        "title": "和彦猷在华亭赋十题依韵 秦始皇驰道",
        "id": "ef7bbf86-2c3c-4bef-a0f0-78b0a1835336"
    },
    {
        "author": "韩维",
        "paragraphs": [
            "林塘岂如昔，尚想昔时居。",
            "秋草自鸣鹳，寒波犹戏鱼。",
            "纷纭钩饵底，琐碎刀匕余。",
            "任公有奇术，默坐岁几余。"
        ],
        "title": "和彦猷在华亭赋十题依韵 陆瑁养鱼池",
        "id": "b335e3a5-0567-4fa2-9b29-e2798f76eda7"
    },
    {
        "author": "韩维",
        "paragraphs": [
            "穹穹华亭谷，中有不竭流。",
            "其微初滥觞，其大终载舟。",
            "寒色皎可鉴，岚光鬰如浮。",
            "当解尘中缨，一濯潭上秋。"
        ],
        "title": "和彦猷在华亭赋十题依韵 华亭谷",
        "id": "1f1207b8-c1d2-4d2d-85b4-f5f6656fcba8"
    },
    {
        "author": "韩维",
        "paragraphs": [
            "出身岂明代，涉祸固以深。",
            "一观废兴迹，可用当所箴。",
            "高门非昔时，乔木或遗阴。",
            "空令吊古士，感激成幽寻。"
        ],
        "title": "和彦猷在华亭赋十题依韵 陆机宅",
        "id": "a0e12d6f-90c3-4fd7-9661-a08bc94137b7"
    },
    {
        "author": "韩维",
        "paragraphs": [
            "晋衰士不竞，识者逃其名。",
            "陆生起江湖，文藻振英声。",
            "遂令昆丘号，长配山不倾。",
            "君看玉就毁，孰与樗全生。"
        ],
        "title": "和彦猷在华亭赋十题依韵 昆山",
        "id": "e0e6b480-6799-4663-9856-fd48c4ac4af7"
    },
    {
        "author": "韩维",
        "paragraphs": [
            "三女史无载，于何永其名。",
            "坡传妃子逝，村记昭君生。",
            "和戎与走蜀，为恨两莫平。",
            "尔兮亦胡为，崇冈屹如城。"
        ],
        "title": "和彦猷在华亭赋十题依韵 三女冈",
        "id": "57a6422a-9e2a-4650-bb76-830d1103a028"
    },
    {
        "author": "韩维",
        "paragraphs": [
            "春郊不数到，俯仰恨流景。",
            "李侯有嘉招，滞念兹一骋。",
            "名园带乔树，亭榭散清影。",
            "解我尘中衣，觞行日舒永。",
            "花团锦缬明，竹竦摇碧静。",
            "从容方罫间，万事不关省。",
            "善嚯宁类鄱，高歌或如郢。",
            "行遵水曲幽，望出林梢迥。",
            "兴来非外奬，理惬有真领。",
            "薄莫联归鞍，清风吹不醒。"
        ],
        "title": "和胡公谨游李寺丞北园",
        "id": "08590017-390d-4a75-a94c-3254eb994c2b"
    },
    {
        "author": "韩维",
        "paragraphs": [
            "天公团白雪，戏作毛物形。",
            "太阴来照之，精魄孕厥灵。",
            "走弄朝日光，赩然丹两睛。",
            "不知质毛异，乃下游林垧。",
            "一为世俗怪，罝网遂见萦。",
            "我尝论天理，于物初无营。",
            "妍者偶自得，丑者果谁令。",
            "豺狼穴高山，吞噬饫膻腥。",
            "苍鹰{扌甹}不得，逸虎常安行。",
            "是惟兽之细，田亩甘所宁。",
            "粮粒不饱腹，连群落燖烹。",
            "幸而获珍贵，愁苦终其生。",
            "纠纷祸福余，未易以迹明。",
            "将由物自为，或系时所丁。",
            "恨无南华辩，文字波涛倾。",
            "两置豺与兔，浩然至理真。"
        ],
        "title": "赋永叔家白兔",
        "id": "4a29803f-c6c9-4380-80ae-d3b518c4a9d9"
    },
    {
        "author": "韩维",
        "paragraphs": [
            "翰林置酒冬之严，庶羞罗列穷脆甘。",
            "有馈奇味众莫觇，久秘不出须宾酣。",
            "红炉炽炭发其钳，金钟一引连三四。",
            "满坐诧美欢笑谈，肯复重顾蛏与蚶。",
            "京都贵人粱肉厌，远致异物无微纤。",
            "骈珍错怪百类兼，何久遗此不得参。",
            "乃知物用有远。"
        ],
        "title": "又赋京师初食车螯",
        "id": "39034c33-dedc-47fb-9012-f48f0777e124"
    },
    {
        "author": "韩维",
        "paragraphs": [
            "吾生岂鹰鹯，胡为见羁绁。",
            "题鞭古胜地，落帽秋佳节。",
            "一为尘事牵，坐叹高会缺。",
            "天兼水澄淡，树与堤曲折。",
            "萸房露应重，菊艳晨可撷。",
            "嘉景成想像，清樽废提挈。",
            "阴风吹北园，众槁声切切。",
            "把酒望霜空，冥鸿溯辽碣。"
        ],
        "title": "九日北园思临涡之游",
        "id": "b6476dfb-434e-41c9-8436-077fe4272c5a"
    },
    {
        "author": "韩维",
        "paragraphs": [
            "端居无所聊，稍复治文字。",
            "南堂冬日明，窗户暖可喜。",
            "图书罗满前，意览不由次。",
            "聊收静者趣，以乱忧人思。",
            "亭亭当轩竹，使我长叹喟。",
            "封植苦不早，颜色颇憔悴。",
            "劲节亮不改，虚心如有迟。",
            "缅怀江夫子，循道久不试。",
            "邈然高简姿，不受世俗累。",
            "一官才复进，左谪良何亟。",
            "德义我所珍，轩冕安能贵。",
            "长啸汝水滨，浊醪日自酾。",
            "效陶有新篇，翼孔着高议。",
            "弦琴坐虚室，默与古人值。",
            "显晦一其心，淡然天淳粹。",
            "思之不可见，暑谢寒已挚。",
            "谅非对此君，兹怀何由慰。"
        ],
        "title": "南堂对竹怀江十邻几",
        "id": "701fd935-7180-4ec9-9272-81ef243febd4"
    },
    {
        "author": "韩维",
        "paragraphs": [
            "霜风动修竹，寒月照广庭。",
            "此夕南堂客，得无羁旅情。",
            "束书万里外，徒步游上京。",
            "岂惮行役劳，所期功与名。",
            "高文日以丽，经义素所明。",
            "顾我顽钝姿，无以延英声。",
            "衔哀谢时好，守拙伏茅衡。",
            "伫君取高第，光华慰友生。"
        ],
        "title": "夜坐有怀黎君",
        "id": "2ce59419-8e5b-451f-8f17-58b28a4bd5f7"
    },
    {
        "author": "韩维",
        "paragraphs": [
            "济济高燕会，众宾且喜乐。",
            "方冬气常温，是日寒始若。",
            "愁云际平林，垂见雪花落。",
            "四座喜相顾，有引必虚爵。",
            "中堂岂非佳，东圃罗帟幄。",
            "当亭列射格，抗的明灼灼。",
            "雕弓既出韔，劲矢各在握。",
            "主人揖让兴，客以次序作。",
            "目惴彩树移，心倾钟鼓数。",
            "笑言何嚯失，仪节亦称娖。",
            "酒酣事颇变，极口纵谈嚯。",
            "失令固有罚，出语辄见酌。",
            "平生爱疏放，论议鄙龊龊。",
            "欢来一狂散，岂顾醒後怍。",
            "诗人亦有言，善戏不为虐。",
            "所頼众君子，阔达见表襮。",
            "还家遂酩酊，岂复记鸣柝。"
        ],
        "title": "和子华兄宴王道损公宇",
        "id": "02003776-6c82-487d-8a47-eebbb18bb8f8"
    },
    {
        "author": "韩维",
        "paragraphs": [
            "沉阴子所叹，幽事我为乐。",
            "雨沼散圆荷，风蛙乱灵药。",
            "清凉体自正，虚静道所托。",
            "谁识此中心，一樽成独酌。"
        ],
        "title": "和象之雨中见寄",
        "id": "2ce80c73-6c55-44ec-996f-cb53ed9e5f55"
    },
    {
        "author": "韩维",
        "paragraphs": [
            "前君广文直，共宿官舍冷。",
            "携觞慰羁旅，鸣弦破愁静。",
            "竹阴月娟娟，楼角星炳炳。",
            "是时冬夕长，谐笑得驰骋。",
            "尔来还故栖，乐事成引领。",
            "君方志远击，我固分幽屏。",
            "趋舍既云异，会合安可幸。",
            "不谓旬浃间，所得亦以并。",
            "清笑烦滞阕，高谈谬疑正。",
            "琅琅别後篇，铿若御笙磬。",
            "索居久其职，此适固为横。",
            "一感朋盍难，举酒良自庆。"
        ],
        "title": "喜吴冲卿重过许昌",
        "id": "66f85ec9-817f-496a-a0f4-b8f568c75c83"
    },
    {
        "author": "韩维",
        "paragraphs": [
            "京尘倦游久，爱此西城曲。",
            "泉温草尚青，春近波先渌。",
            "幽人幸相对，高论良自足。",
            "蚩蚩北州民，安得同我欲。"
        ],
        "title": "同戴处士游湖",
        "id": "5c7c43a0-b982-4020-abee-e7dd363c299b"
    },
    {
        "author": "韩维",
        "paragraphs": [
            "前日看花花正发，今日看花花欲歇。",
            "入门但见绿阴下，寂寞无人委春雪。",
            "狂风飘簸百卉尽，惟有清香吹不绝。",
            "攀条惆怅可奈何，与君把酒到明月。"
        ],
        "title": "同曼叔观颍昌酴醿",
        "id": "2836088e-e046-49b6-b3ca-af50e1f2eb98"
    },
    {
        "author": "韩维",
        "paragraphs": [
            "春风淡无力，池色晚更静。",
            "人归箫鼓歇，月出楼观迥。",
            "惊鸥啄浮星，游鲤下明镜。",
            "谁当拏画船，彻夕纵孤泳。"
        ],
        "title": "夜泊湖上",
        "id": "1865683b-707f-4851-9408-10349d41c588"
    },
    {
        "author": "韩维",
        "paragraphs": [
            "君家何所乐，棋奕侑清兴。",
            "帘垂虚堂肃，子落文楸静。",
            "机心久已忘，胜势安敢竞。",
            "吾知霍将军，固亦有天幸。"
        ],
        "title": "化光东堂赋得奕棋",
        "id": "a3dfdf2d-75b5-4812-aada-5394d7763484"
    },
    {
        "author": "韩维",
        "paragraphs": [
            "秋云淡不飞，霜水清欲落。",
            "维舟坐近浦，悲风满衡薄。",
            "良游未为晚，佳节止在昨。",
            "湛湛觞醪醇，娜娜菊枝弱。",
            "天时倏代去，所恃有行乐。",
            "何能学次公，忉咄谢多酌。"
        ],
        "tags": [
            "西湖"
        ],
        "title": "九月十日西湖席上得乐字",
        "id": "3aca402c-cce0-42ea-9003-9a01b89df729"
    },
    {
        "author": "韩维",
        "paragraphs": [
            "秋风感人切，况在欲别者。",
            "狂翻断蓬转，寒助离樽泻。",
            "吹云急燕雁，猎草嘶代马。",
            "莫作塞垣声，端令客泪下。"
        ],
        "title": "元道席上得秋风为题下为韵送广信舍弟",
        "id": "e866f92b-0785-49b4-8cd4-114efab3feff"
    },
    {
        "author": "韩维",
        "paragraphs": [
            "汉衰奄寺炽，威柄敢专有。",
            "桓桓李司隶，誓夺还君手。",
            "登门盛贤俊，破柱发奸丑。",
            "身虽以此亡，慕者犹恐後。",
            "我行襄之野，把酹孤冢右。",
            "精诚有相激，泪落入卮酒。",
            "剖心死亦仁，灭顶过何咎。",
            "大雅称明哲，于君岂其谬。"
        ],
        "title": "过李膺墓同曼叔作",
        "id": "5321a5c1-ac5b-4120-95fc-546b4fb76fe0"
    },
    {
        "author": "韩维",
        "paragraphs": [
            "鄙生复田庐，疏绝豪俊後。",
            "侧聆杨生贤，名挂时辈口。",
            "向风结遐想，几岁欲奔走。",
            "比闻官旁郡，敛板不去手。",
            "沈埋文俗间，有类鱼落笱。",
            "颇思沿檄来，一洗烦滞久。",
            "览君端居作，怀伫日延首。",
            "窃高田苏游，遂信尹公友。",
            "丈夫相期意，不必衔杯酒。",
            "作诗助嘉招，此志非邂逅。"
        ],
        "title": "和太祝端居有怀叔恬秘书",
        "id": "1bec7b5b-8749-47e1-a43e-753f5333277c"
    },
    {
        "author": "韩维",
        "paragraphs": [
            "君诚岩壑徒，出宰亦山县。",
            "尚喜终南峰，苍翠不去眼。",
            "春风吹征车，千里度灞浐。",
            "到日胜事繁，花光老秦甸。"
        ],
        "title": "送李寺丞宰蓝田",
        "id": "dcadd1c4-eab8-4763-b387-c4ebe21c08ba"
    },
    {
        "author": "韩维",
        "paragraphs": [
            "斋居有常禁，跬步不得语。",
            "清欢犹反思，浊酒成独抚。",
            "野杏乱飞春，邻鸡静啼午。",
            "寂寥正如此，坐见前山雨。"
        ],
        "title": "奉酬南陵三君别後见寄",
        "id": "231f1c32-b47d-4b0d-aa03-822f47e2c225"
    },
    {
        "author": "韩维",
        "paragraphs": [
            "斋房厌危坐，出户旷舒散。",
            "草木雨多思，云山晚相乱。",
            "萦回俯川陆，窈窕见楼观。",
            "耳目久尘埃，兹辰一湔浣。"
        ],
        "title": "雨後之南陵点馔",
        "id": "67e812ba-6c61-40c0-b5c3-43215ae7edf2"
    },
    {
        "author": "韩维",
        "paragraphs": [
            "鹊噪庭柏喧，朝光来入隙。",
            "祠官谢余事，偃仰百骸适。",
            "回思朝市人，小大各有役。",
            "区区就终尽，万古同一迹。",
            "而我遂慵散，兴味良不极。",
            "富贵非所慕，兹愿傥有获。"
        ],
        "title": "偃仰",
        "id": "f005de0a-3f6c-4abd-a411-9db6cfe87919"
    },
    {
        "author": "韩维",
        "paragraphs": [
            "喧呼国西门，驿使通万里。",
            "十亭传一马，日夜不得止。",
            "枯肠嗛刍豆，瘦骨系辔棰。",
            "力尽求未息，忽已仆泥滓。",
            "死者既不补，存者行复尔。",
            "闻古至治世，微物均福祉。",
            "不壅王泽流，其先在官理。",
            "国家富郡邑，一板万生齿。",
            "付与有失宜，得无马之似。",
            "投鞍坐太息，春为悲风起。"
        ],
        "title": "哀传马",
        "id": "3330aeff-f5eb-4948-a3e9-324d5df675d5"
    },
    {
        "author": "韩维",
        "paragraphs": [
            "初阳动新管，微霰集前墀。",
            "举宗会佳节，拜贺俨成仪。",
            "念我闺中人，独此隔容徽。",
            "昔同奉祭笾，今自享酹卮。",
            "彷佛平生像，凄怆故年衣。",
            "寒灯清无光，僮使侍虚帷。",
            "对之忽悲结，零泪不可挥。",
            "娇儿何所识，摴博自为嬉。"
        ],
        "title": "冬至日作",
        "id": "021ca72c-7eae-4a0c-8827-768e0946e61b"
    },
    {
        "author": "韩维",
        "paragraphs": [
            "我怀切切重切切，今日归当去年月。",
            "香车不复故道来，血泪空沾旧行辙。",
            "严风正射人面过，冻地惟忧马蹄裂。",
            "举头且愿愁阴开，悲搅胸肠刻霜雪。"
        ],
        "title": "切切",
        "id": "bfe00fae-9cb2-4cc7-9870-279e94035cb2"
    },
    {
        "author": "韩维",
        "paragraphs": [
            "圣朝用中典，前代所未侔。",
            "一罚有失平，天子以为忧。",
            "祥刑慎处纠，辍子蓬莱丘。",
            "御前赐印纸，尽部东南州。",
            "才豪勇自放，霜隼凌高秋。",
            "清风翩两旗，八月下吴舟。",
            "勉哉树休问，考绩待其尤。",
            "毋忘临觞赠，义重闺台游。"
        ],
        "title": "席上探得游字饯两浙提刑张吉老",
        "id": "82b4f860-52dd-4aed-86dc-a17a818ba609"
    },
    {
        "author": "韩维",
        "paragraphs": [
            "门前车马尘，当昼塞昏雾。",
            "安知此亭上，秋色生四顾。",
            "黄花散晴阳，赤叶变寒露。",
            "境非游览旧，人得朋从素。",
            "乐幽鱼群行，赏俊鸟横度。",
            "惜无一樽酒，留连清景暮。"
        ],
        "title": "同曼叔诸君登醴泉观凝碧亭",
        "id": "3e667697-e028-4420-b1fe-585729b3e435"
    },
    {
        "author": "韩维",
        "paragraphs": [
            "皇天于万生，难用一理晓。",
            "芝兰喜憔悴，蒿艾长美好。",
            "况兹封培晚，荣茂安得早。",
            "頼逢贤主人，拂饰文字巧。",
            "不然彼微芳，零谢同众槁。",
            "清霜不能凋，秀色出庭草。",
            "珊珊黄金明，落落众星小。",
            "人生苦多累，适意会常少。",
            "在昔陶公园，恨无酒樽倒。",
            "敛襟赋寒华，高唱徒杳袅。",
            "幸无斯人叹，一醉可遗老。"
        ],
        "title": "次韵和永叔种菊过节方开",
        "id": "324dec83-b5d5-4b32-80ea-a8a5dcb580e1"
    },
    {
        "author": "韩维",
        "paragraphs": [
            "杨君好古天下无，自信独与常人殊。",
            "勤身所营世或弃，反眼不顾我以趋。",
            "彼其察物类有道，能取精妙遗其粗。",
            "官卑俸薄不自给，买童教乐收图书。",
            "客来呼童理弦索，满面狼籍施铅朱。",
            "樽前一听啄木奏，能使四坐改观为欢娱。",
            "有时陈书出众画，罗列卷轴长短俱。",
            "破缣坏纸抹漆黑，笔墨仅辨丝毫余。",
            "补装断绽搜尺寸，分别品目穷锱铢。",
            "以兹为玩不知老，自适其适诚吾徒。",
            "岂无高门华屋贮妖丽，中挂瑶圃昆仑图。",
            "青红采错乱人目，珠玉磊落荧其躯。",
            "苟非绝艺与奇迹，杨君视之皆蔑如，杨君好古天下无。"
        ],
        "title": "又和杨之美家琵琶妓",
        "id": "5b594ef4-f256-42e0-9d45-40edc2303bf3"
    },
    {
        "author": "韩维",
        "paragraphs": [
            "苍碑剥龙螭，突兀古殿侧。",
            "世变文字异，岁久苔藓蚀。",
            "谅非好事者，尘土未尝拭。",
            "我来仰首看，百过不自息。",
            "曩者魏方盛，帝丕托威德。",
            "驰驱百万众，南指斗牛域。",
            "誓将殄氛祲，饮马长江邑。",
            "翠华鬰回翔，高会夸故国。",
            "肃肃环佩响，煌煌羽旄饰。",
            "鼓钟何镗鎝，淮汉为震仄。",
            "罢飨示得意，摛文永镵勒。",
            "从臣梁孟皇，隶法当世特。",
            "奉诏无与让，淋漓奋其墨。",
            "尔来几千岁，卓卓见筋力。",
            "端庄九鼎重，劲挺群珪植。",
            "威仪商山老，气象汉庭直。",
            "惟昔铭栒戈，先儒固难迹。",
            "况我鄙陋极，视此空叹惜。",
            "常恐日磨灭，不辨点与画。",
            "呼工模于纸，一扫见白黑。",
            "缄包比琼瑶，把玩废寝食。",
            "于时大经九，有诏讲谬忒。",
            "刊之太学中，为後代法式。",
            "冲卿邦家彦，学问古今积。",
            "辞端海鲸运，笔力霜鸷击。",
            "况兹服儒官，洒翰固其职。",
            "楷模所流传，历世动千百。",
            "自非体法正，徒使观者惑。",
            "厥初篆草隶，根本君已极。",
            "聊持钉张玩，庶以参得失。"
        ],
        "tags": [
            "长江"
        ],
        "title": "遗吴冲卿大飨碑文",
        "id": "c03cdad2-73c9-4f40-81c0-394b63402973"
    },
    {
        "author": "韩维",
        "paragraphs": [
            "炎风驾京尘，久旱氛祲恶。",
            "羲和鞭日车，光焰赫飞跃。",
            "群生困熬暴，嘉谷坐焦灼。",
            "高堂袒裼卧，汗下如鞭索。",
            "安知于此时，乃见嘉树落。",
            "狂飘随烟云，急洒动林薄。",
            "萧然宇宙间，昏雾一疏瀹。",
            "虽忻意暂豁，所叹施未博。",
            "雷霆司天令，何乃久寂寞。",
            "微阴虽自复，阳亢不为却。",
            "安得跻帝阍，一鼓造化橐。",
            "太上方厉政，进贤登謇谔。",
            "日将太平近，此变不应作。",
            "吾徒勿咨嗟，坐看雨时若。"
        ],
        "title": "久旱喜雨",
        "id": "90207875-d98d-4184-9998-0ce927d68460"
    },
    {
        "author": "韩维",
        "paragraphs": [
            "我本岩壑性，落身名利场。",
            "譬如笼中鸟，飞举意不忘。",
            "常恨此世人，与古不相方。",
            "争名塞朝市，养志空岩房。",
            "近闻二三子，卜筑淮山旁。",
            "松柏手自种，夏阴鬰苍苍。",
            "晨钓淮上石，暮返林中堂。",
            "琴樽自为乐，过是皆秕糠。",
            "乃知天下士，未易一概量。",
            "好事江夫子，慕之着辞章。",
            "名落尘土间，清风何激扬。",
            "安知後来者，不及董与黄。"
        ],
        "title": "和江十浮光隠者",
        "id": "2067fbc5-487b-41b7-9cbb-8be13fe2e283"
    },
    {
        "author": "韩维",
        "paragraphs": [
            "禀此分斗姿，用舍在所激。",
            "翻跳巧相中，一败躯命掷。",
            "晨鸡鸣不渝，霜隼时乃击。",
            "既无一二效，岂不愧肉食。"
        ],
        "title": "和圣俞斗山鹊",
        "id": "ef7167e2-1822-4eea-9c90-84dd0f1c2398"
    },
    {
        "author": "韩维",
        "paragraphs": [
            "幕府多俊良，乘间得邀命。",
            "陈觞四座合，清笑发高兴。",
            "冰梨走咸黾，霜橘荐穰邓。",
            "肴羞愧无珍，粗竭我家称。",
            "礼酬嫌已拘，戏罚甘太横。",
            "诗诵唐人为，议法汉儒正。",
            "新嘲时巧发，诡令或孤迸。",
            "聊矜一时快，岂校负与胜。",
            "行伤昆弟别，且乐宾友盛。",
            "但愿会合频，醉日敢辞并。"
        ],
        "title": "和圣俞饮会之作",
        "id": "3018f2f4-c235-4afb-9812-563f00851990"
    },
    {
        "author": "韩维",
        "paragraphs": [
            "欢常以饮合，欢意则非外。",
            "今吾二三子，共此西轩会。",
            "主人吾儒秀，言与二雅配。",
            "酒行倡大论，文字略琐碎。",
            "上言评人物，要当本诸内。",
            "下言讥为学，不以满自概。",
            "唐之众诗人，区别各异派。",
            "一经君子评，敛凿弃秕糒。",
            "予曰吾圣俞，名足通後代。",
            "答我文如韩，尚有六经在。",
            "况吾何所立，闻誉若抱趸。",
            "圣俞善诱掖，斯语不无戒。",
            "意欲令吾曹，事业进以大。",
            "我虽顽无能，闻此亦健快。",
            "呼觞满自引，不畏坐客怪。",
            "归来书短篇，聊以记所佩。"
        ],
        "title": "饮圣俞西轩",
        "id": "35803d9a-df54-45e2-9758-ad6b34071cc2"
    },
    {
        "author": "韩维",
        "paragraphs": [
            "嘉腊世所用，况今以令休。",
            "吾侪三四人，及辰为兹游。",
            "兹游岂其远，东城大道周。",
            "松桧寒色静，台殿香气浮。",
            "振衣聊自洁，举觞复相酬。",
            "淡泊顾多思，嘲谐讫无尤。",
            "京都豪贵儿，良马轻衣裘。",
            "飞鹰搏狐兔，驰突明星流。",
            "归来击鲜饮，赵舞间齐讴。",
            "岂不一时乐，此乐异我求。",
            "愿君勤置酒，简薄非所羞。"
        ],
        "title": "奉和兴宗腊日招宾浴普光",
        "id": "5d474c05-12e2-4057-8f97-03c0ba57cf8f"
    },
    {
        "author": "韩维",
        "paragraphs": [
            "漆雕不肯仕，仲尼悦其然。",
            "乃知君子学，躁进非所先。",
            "去圣邈千载，兹风复谁传。",
            "趋营不自反，廉耻一以捐。",
            "爱君抱冲淡，荣利不可迁。",
            "读书本仁义，洞见末与颠。",
            "失志不为辱，谋道方复坚。",
            "临分求规言，顾我昧所宣。",
            "愿君崇远业，无愧古人贤。"
        ],
        "title": "送宋钧秀才落第还乡",
        "id": "d72504b8-67dd-40cd-b76c-83eac96308ff"
    },
    {
        "author": "韩维",
        "paragraphs": [
            "西湖十里波，渌静过新雨。",
            "波间黄白花，缭乱不可数。",
            "浮舟翳佳树，凉风生仰俯。",
            "回顾红尘人，处身一何苦。",
            "君子爱民物，在乐思及溥。",
            "方期推所安，与众式歌舞。"
        ],
        "tags": [
            "西湖"
        ],
        "title": "送勾谌太博通判颍州",
        "id": "b6d1c283-5d81-463e-82d6-a677d98e9d97"
    },
    {
        "author": "韩维",
        "paragraphs": [
            "高才不沉没，奋笔动天幄。",
            "古今明治乱，王霸辨醇驳。",
            "文成数千言，粲若玉就琢。",
            "拜官诸侯府，千文兹把握。",
            "过别要我赠，强言惭鄙朴。",
            "董生崇正义，孙子陷曲学。",
            "彼其趋舍间，为道一何邈。",
            "愿君审兹术，名节重山岳。"
        ],
        "title": "送陈着作",
        "id": "c80ba82d-bfd1-4813-94e8-d34626f0fcef"
    },
    {
        "author": "韩维",
        "paragraphs": [
            "昔年曾读子厚集，梦寐彼州山水佳。",
            "循良今慰远人望，潇洒仍惬旷士怀。",
            "楼头打鼓散群吏，林下啼鸟眠高斋。",
            "政闲境胜足佳句，好写大字镌苍崖。"
        ],
        "title": "奉送永州张中乐屯田",
        "id": "5b016341-bc11-415b-b237-011b424ec9ed"
    },
    {
        "author": "韩维",
        "paragraphs": [
            "诗人歌乐郊，以政不以游。",
            "太守名是地，岂非为民谋。",
            "下车布条教，惠爱春风柔。",
            "丹笔平枉讼，赭衣息奸偷。",
            "政和岁亦丰，闾里舞且讴。",
            "及我闲暇时，驾言此淹留。",
            "杂花艳暄朝，翠竹鲜霜秋。",
            "有台下观渔，有堂前抗侯。",
            "觞斝既纷错，管鼓亦喧啾。",
            "都人从公来，小大毕休休。",
            "施设苟异此，且为民所仇。",
            "台高池益深，不若墟与丘。",
            "贤而後能乐，轲言良有由。",
            "聊书太守意，庶几来者求。"
        ],
        "title": "奉同原甫郓州乐郊",
        "id": "b25fc064-a06e-4d48-81c9-bf2d8dec00ca"
    },
    {
        "author": "韩维",
        "paragraphs": [
            "韩孟天下好，祝身犹駏蛩。",
            "今吾二三友，幸而得相逢。",
            "如何病在枕，垂见月律穷。",
            "前日始能杖，气力微春螽。",
            "出门候车马，庶几子予从。",
            "忽得连纸诗，烂然乱昏瞳。",
            "今我谢百事，无着如飞蓬。",
            "惟知烂漫饮，舍是非所通。",
            "愿君勤贮酒，相期雪翻空。"
        ],
        "title": "答师厚和叔喜病起相招",
        "id": "bf60fa8a-5265-44ba-8e38-9115b9f6b67a"
    },
    {
        "author": "韩维",
        "paragraphs": [
            "松乔去我久，高驾不可攀。",
            "何意尘外游，近在王城间。",
            "先帝昔临御，抱冲启玄关。",
            "营宫奉岳镇，缥缈当人寰。",
            "疏泉抗台殿，拟迹三神山。",
            "想像列仙下，半空来佩环。",
            "云车倏容与，旄节俨成班。",
            "翩翾万玉女，红颊翠羽鬟。",
            "世人那得见，石坛空自闲。",
            "伊予厌羁局，酷甚负病瘝。",
            "兹行适所愿，帖若贾在阛。",
            "春风吹园桃，几日朱霞殷。",
            "寒碧竹间见，新黄柳际还。",
            "主人非素期，促具初无艰。",
            "抗侯角善手，持觞发欢颜。",
            "尚无形骸累，安问绂与纶。",
            "跋马兴不尽，东池水潺潺。"
        ],
        "title": "次韵和原甫游会灵观",
        "id": "093f6c41-57cc-4143-84f3-e9ebd8163c4c"
    },
    {
        "author": "韩维",
        "paragraphs": [
            "天衢十二大树春，楼前结彩移嵩岷。",
            "游人衮衮去不已，街头雪泥踏作尘。",
            "骀它馆中好古士，纷华过眼轻浮云。",
            "早休仆御谢宾客，翛然乞酒邀比邻。",
            "杯盘如星下烛案，果以橘柚菹紫苹。",
            "微吟疏笑见真野，昔之靖节今冠巾。",
            "门前少年将姣妇，电落马足风两轮。",
            "长髯健儿走先後，意气欲无夜与晨。",
            "瞥然奔过不留迹，肯信亦有端坐人。",
            "若无吾曹同嗜好，枯槁到死谁嗟嚬。"
        ],
        "title": "答和邻几元夕圣俞及予过之",
        "id": "5e331961-3937-4c04-8eb6-1bf53edc3b9d"
    },
    {
        "author": "韩维",
        "paragraphs": [
            "春风揭屋沙激窗，兀然孤坐如植杠。",
            "酒昏两眸涩不视，案上书策徒摐摐。",
            "独待高篇恣哦咏，顿觉精锐还躯腔。",
            "前时官家不禁夜，九衢艳艳烧明釭。",
            "彩山插天众乐振，游人肩摩车毂撞。",
            "君于此时守经籍，直欲行业纯不尨。",
            "想初嘉句落纸际，笔下衮衮来长江。",
            "我今散懒世味薄，惟于静者心为降。",
            "江翁萧闲梅老淡，文字酬酢交矛鏦。",
            "恨无奇丽与斗角，日策疲马参其双。",
            "能来相从不惮数，与子赋诗倾酒缸。"
        ],
        "tags": [
            "长江"
        ],
        "title": "答贺中道灯夕见诒",
        "id": "8a81635b-8f73-4047-a4b2-1e077b044a3f"
    },
    {
        "author": "韩维",
        "paragraphs": [
            "朝朝骑马出，请道所从何。",
            "所从亲且旧，恩义固匪它。",
            "京都众权豪，门户高轲峨。",
            "苟无势利求，安事徒奔波。",
            "不如过亲旧，虽数无嫌诃。",
            "君家庭馆闲，远在城北阿。",
            "惟吾二三友，暇日一来过。",
            "解鞭不肯去，得酒亦已歌。",
            "况逢春阳始，风力渐柔和。",
            "浮膏动郊壤，芳萌缀林柯。",
            "良辰游不处，为乐戒蹉跎。",
            "烂醉穷吾年，十日讵足多。"
        ],
        "title": "和李大邻几圣俞及予见过小饮",
        "id": "93d3fb06-27ac-4ae2-b1c4-a75119058ddb"
    },
    {
        "author": "韩维",
        "paragraphs": [
            "禅关严城侧，深靓辟华构。",
            "方吾挟书来，值子出杅後。",
            "欣然出浊酒，谈笑坐清昼。",
            "三四同来人，颇喜出邂逅。",
            "牵衣起相酌，曾不烦劝侑。",
            "纷披索潜逃，顾壁恨无窦。",
            "不谓一樽乐，有踰万金寿。",
            "瓶罍忽已竭，余兴不自收。",
            "走登故人堂，拜叙十年旧。",
            "夜深跃马归，不畏妾妇诟。"
        ],
        "title": "和刘郎浴观音予置酒见贻",
        "id": "b3a9861b-ba47-44fa-b745-aca4252780e8"
    },
    {
        "author": "韩维",
        "paragraphs": [
            "峨峨道旁庙，庭户焕丹黝。",
            "恭闻师商贤，下拜奠卮酒。",
            "大梁故王都，豪杰所奔走。",
            "当时多尊荣，死不道人口。",
            "二君夫何为，血食独传後。",
            "岂于圣人道，自托致不朽。",
            "荒坟屹相望，荆棘不盈亩。",
            "衣冠应作尘，制度复何有。",
            "得无埋奇书，文字暗科斗。",
            "怀古意惨淡，春风一搔首。"
        ],
        "title": "子张子夏庙同邻几圣俞过作",
        "id": "8bffde0d-38e2-4561-8333-5844d1990549"
    },
    {
        "author": "韩维",
        "paragraphs": [
            "犀皮包玉束作斤，有馈为子盘中珍。",
            "爱之不欲食客众，夜密置酒呼其邻。",
            "作诗盈纸颇瓌怪，胄出恐是龙之真。",
            "流涎溢吻极称诧，两都无芹吴无莼。",
            "念我故园事栽插，独于此物尤勤勤。",
            "春芽怒迸地皮裂，采掇入撰无虚晨。",
            "独留晚出补林罅，几日不见长过人。",
            "新梢秀叶动清景，荫藉往往铺吾茵。",
            "而今安得复致此，腹饱藜苋身埃尘。"
        ],
        "title": "和圣俞食笋",
        "id": "02aaf04a-0b60-4fcb-a664-204b0e4488c6"
    },
    {
        "author": "韩维",
        "paragraphs": [
            "君居压城根，厥产地宜荠。",
            "呼儿乘昼暄，培壤露寒翠。",
            "撷之登盘蔬，蔼蔚见春意。",
            "方其下筯时，绝甘遽吾遗。",
            "物虽美芹微，意重生刍比。",
            "苟为势利心，千金何足贵。"
        ],
        "title": "和叔惠荠",
        "id": "fece1a05-ba2c-4a8e-8e92-7d2451f70458"
    },
    {
        "author": "韩维",
        "paragraphs": [
            "华轩压春波，樽酒四座密。",
            "柔软柳间风，舒迟花後日。",
            "晚色帘卷静，欢兴觞行疾。",
            "一陪诸英游，黾勉惭落笔。"
        ],
        "title": "同胡江范邵裴二宋司马饮会灵水轩即席赋以日暮天无云春风扇微和为韵得日字",
        "id": "55df35e2-7bab-4508-a4e1-9362f1642f64"
    },
    {
        "author": "韩维",
        "paragraphs": [
            "平津开馆大道西，桃夭杳姹通园蹊。",
            "东风入林朱白动，次第装遍枝高低。",
            "红梅最好花正盛，我时往看归仍携。",
            "尔来风雨就零谢，忍见踏尽随春泥。",
            "广文先生厌闲冷，投书结伴散马蹄。",
            "主人同僚相门出，未肯朝暮甘盐齑。",
            "欢然握手喜迎候，促具并走子与妻。",
            "插芳咀甘不知去，归舍已见鸡在栖。",
            "坐挥大句鄙凡近，脱落尘迹登天梯。",
            "不因时节自娱放，颇置白黑为愁凄。",
            "我昏如此漫不省，何异车鼓乐鷃鼷。",
            "长安绿酒春正美，与子一醉万事齐。"
        ],
        "title": "和如晦游临淄园示元明",
        "id": "1131e7f0-6b17-461e-953f-bdd546073290"
    },
    {
        "author": "韩维",
        "paragraphs": [
            "吾尝登嵩丘，下视伊与洛。",
            "王都一何壮，气象鬰回礴。",
            "又闻彼其下，地美民俗乐。",
            "朱宫待游幸，窈窕飞观阁。",
            "气交卉木茂，奇艳或可愕。",
            "清渠碧玉色，左右随酾凿。",
            "丹樱结春实，紫笋翻夏箨。",
            "喟予抱幽恨，神往迹屡却。",
            "羡君署吏去，跃马春游薄。",
            "追游当及早，胜事不可落。",
            "为我谢林岫，终期蹈前约。"
        ],
        "title": "送王二广渊签书洛中",
        "id": "63dc0b33-df4c-4160-baf8-42aaab1666b1"
    },
    {
        "author": "韩维",
        "paragraphs": [
            "残春去无几，烦暑来已渐。",
            "驱车九衢里，赤日汗两脸。",
            "投身入佛寺，廊殿邃且俨。",
            "老僧一何贤，为我拂清簟。",
            "神轻反无寐，性达非有检。",
            "啾啾雀声闲，悄悄人迹敛。",
            "却思吾庐下，此乐不为欠。",
            "新苹生明镜，密笋排翠琰。",
            "时哉盍旋归，尘土吾已厌。"
        ],
        "title": "游福圣院呈审言诸君",
        "id": "a547e365-324b-42cf-8577-f839818d2c4a"
    },
    {
        "author": "韩维",
        "paragraphs": [
            "栏干浮波走长桥，琉璃光中虹动摇。",
            "浪头画舸百龙首，鼓声叠叠来塞慓。",
            "我欣禊事得壮观，眼底不顾花飞飘。",
            "劝君酒到莫浪免，一春佳节惟今朝。"
        ],
        "title": "上巳",
        "id": "597d6319-a15a-4c36-8e8f-f503194b073c"
    },
    {
        "author": "韩维",
        "paragraphs": [
            "城头片云黑，飞雨霭已至。",
            "凉生芳树颠，影乱樽中翠。",
            "沈烦忽去体，精锐飒生思。",
            "江翁发新嘲，陈子抗奇议。",
            "在言岂多同，于道不为异。",
            "夜归清有余，微月照连骑。"
        ],
        "title": "邻几和叔饮定力同赋",
        "id": "6a598d2a-c5e4-4af0-904a-215e78aea9f2"
    },
    {
        "author": "韩维",
        "paragraphs": [
            "青春忽已晚，去我剧奔马。",
            "残芳已扫园，浓绿空蔽野。",
            "春风欲有问，对酒不能把。",
            "人心正如此，狂雨自飞洒。"
        ],
        "title": "次道东轩赋惜春",
        "id": "109a3c5c-e353-4b8d-b420-fe2afa486dbc"
    },
    {
        "author": "韩维",
        "paragraphs": [
            "投杯送余景，休驾避初燠。",
            "久嫌花搅心，始爱树清目。",
            "主人乐儒学，定契均季叔。",
            "疏帘翳广坐，并荐肴与蔌。",
            "肃肃太尉馆，简俭见遗躅。",
            "中有戒子篇，惨淡刻寒玉。",
            "世传盛德茂，名与清风穆。",
            "公乎不可见，怅望三槐绿。"
        ],
        "title": "同和叔饮王文正公三槐厅呈正卿",
        "id": "b50154f5-3514-4862-b6fc-bc445bed7f12"
    },
    {
        "author": "韩维",
        "paragraphs": [
            "羞随轻薄儿，泪眼尘土下。",
            "朅来精舍游，置酒乐清暇。",
            "杯盘春物少，惟见杏与蔗。",
            "流阴足可惜，将子缓归驾。"
        ],
        "title": "普安席上作得蔗字",
        "id": "606269df-be10-48a6-b63d-1c329459c3fe"
    },
    {
        "author": "韩维",
        "paragraphs": [
            "吾生不自勉，无马以絷羁。",
            "不能徒步游，邻里更借之。",
            "东家号驶疾，出门无停驰。",
            "西家苦驽缓，百棰足不移。",
            "惊怪同行客，问我遽尔为。",
            "驶也吾撇烈，驽也吾逶迟。",
            "物情有如此，且当执其随。"
        ],
        "title": "借马",
        "id": "bd2a8ccd-f190-4ab7-a92d-463bb78b81bb"
    },
    {
        "author": "韩维",
        "paragraphs": [
            "陶公爱佳节，对菊愁空杯。",
            "日晏东篱下，竟见白衣来。",
            "今君亦嗜饮，复有伊人才。",
            "惜无王江州，黄花徒自开。"
        ],
        "title": "邻几舍对菊无酒",
        "id": "e6b6cc35-9a7e-4278-8934-d1e897825868"
    },
    {
        "author": "韩维",
        "paragraphs": [
            "清风何飘飘，万里吹曾轩。",
            "侧身红尘外，却视飞云根。",
            "王都屹雄胜，长河中怒奔。",
            "上有怀归子，心随惊浪翻。",
            "登临岂非壮，悲伤久客魂。",
            "日暮下危级，且复同一樽。"
        ],
        "title": "同邻几和叔登定力阁",
        "id": "3a32fb6b-776c-412e-827d-df06bfa726cb"
    },
    {
        "author": "韩维",
        "paragraphs": [
            "朝居厌喧呶，暮坐苦幽独。",
            "忽闻江翁来，喜视樽中醁。",
            "所惭升斗微，不足满君腹。",
            "强酌良胜无，逡巡怯行速。",
            "萧萧风着树，惨惨雨昏烛。",
            "谈精几丧言，道在空击目。",
            "此兴自不浅，岂要酩酊足。"
        ],
        "title": "邻几晚见过小饮",
        "id": "4cc5a435-71c6-4859-a0c8-e4d89ecff344"
    },
    {
        "author": "韩维",
        "paragraphs": [
            "梅侯三年江上居，盘羞惯饱鮆与鲈。",
            "客居京城厌粗粝，买鱼斫脍邀朋徒。",
            "孰亲刀匕擅精巧，闺中丽人家本吴。",
            "缕裁长丝叶剪藿，饤饾自与寻常殊。",
            "霜橙捣齑饭香稻，一饱岂顾家有无。",
            "我虽目病兴不浅，坐想落纸霏红腴。",
            "雕盘隽味傥可再，赠子玉酒随长鱼。"
        ],
        "title": "答圣俞设脍示客",
        "id": "56c6d9e1-ee84-4883-bc82-70147fff8ede"
    },
    {
        "author": "韩维",
        "paragraphs": [
            "吾交陈与谢，屡结东城游。",
            "春宵灯火繁，跃马此道周。",
            "怀人邈何远，念岁忽以遒。",
            "况自抱私感，归来清泪流。"
        ],
        "title": "与江梅景德夜归",
        "id": "873a0cb7-2ed4-400a-9c5a-2db75089b16c"
    },
    {
        "author": "韩维",
        "paragraphs": [
            "寻春之何所，乃在城东隅。",
            "东隅信佳处，名园间精庐。",
            "时属积雪霁，田壤坟以苏。",
            "雍容二三骑，并辔徐厥驱。",
            "仆童怪且议，寒野安所娱。",
            "不知阳和气，泱漭于空虚。",
            "仰视孤剎起，突兀疑神扶。",
            "其下万华屋，碧瓦鱼鳞铺。",
            "南行历亭馆，近接栋与栌。",
            "阴草含碧色，阳条散红腴。",
            "周览气象嘉，高步形踪舒。",
            "提携上樽酒，馔不过鱼蔬。",
            "为奉岂非薄，欢至自有余。",
            "却思九衢上，车马何区区。",
            "红尘塞两眼，势利各有趋。",
            "虽欲求暇逸，何能幸须臾。",
            "君勿轻此乐，此乐未易图。"
        ],
        "title": "答和叔城东寻春",
        "id": "0652019c-3838-496c-a745-42fa0f911d41"
    },
    {
        "author": "韩维",
        "paragraphs": [
            "自我伏田里，三驾游上都。",
            "其谁肯来顾，莫与夫子如。",
            "久积疏野抱，况兹病薾余。",
            "厚意不即报，悁劳在朝晡。",
            "驱马寒日中，薄暮到省庐。",
            "属闻从众贤，高会罗盘盂。",
            "逡巡望华闼，却走不及徐。",
            "鸾仪与鸿举，其势固自殊。",
            "胡为枉嘉藻，似欲相牵拏。",
            "中论十年旧，见许道义徒。",
            "管鲍久不作，知音几终初。",
            "岂敢忘君言，誓将守淳愚。"
        ],
        "title": "景仁次道斋礼院予与和叔过之值其方饮引去二君以诗见谢三首 答景仁",
        "id": "9c9dfcf2-4dda-4b01-ac09-1372dd6abbce"
    },
    {
        "author": "韩维",
        "paragraphs": [
            "肃肃奉常署，高门敞天街。",
            "群英谨邦祠，先事戒洁斋。",
            "我时过其舍，值与众客侪。",
            "方闻治杯酌，避去礼亦谐。",
            "愧无孟公名，安使所至怀。",
            "不知贤豪意，未遽见睍排。",
            "明日出长篇，正声谢淫哇。",
            "如畏明义重，殷勤惧暌乖。",
            "几时持笔和，落纸还成揩。",
            "何以叙缱绻，晨当策疲騧。"
        ],
        "title": "景仁次道斋礼院予与和叔过之值其方饮引去二君以诗见谢三首 答次道 其一",
        "id": "0c4241c3-b166-453f-94de-6db0126c874d"
    },
    {
        "author": "韩维",
        "paragraphs": [
            "昔予有行迈，辱赠猗兰辞。",
            "今我复来游，重贻黄鹄诗。",
            "兰以喻芳洁，撷佩正所宜。",
            "鹄以兴翅邈，鸾皇共追随。",
            "句成自有法，意厚良不訾。",
            "投非所当授，乃反骇且疑。",
            "兰生深林间，蔼然抱幽姿。",
            "鹄有江海志，孤轩谢羁雌。",
            "残折兰色改，跂尚鹄性悲。",
            "愿君两置是，逍遥以相期。"
        ],
        "title": "景仁次道斋礼院予与和叔过之值其方饮引去二君以诗见谢三首 答次道 其二",
        "id": "03cecbec-0238-4c32-bc6c-fc5cb482c76f"
    },
    {
        "author": "韩维",
        "paragraphs": [
            "人情纷言伪，吾道本一纯。",
            "苟为趋向合，不待结约亲。",
            "曰今得夫子，所涉无异津。",
            "邀我醉华馆，正逢雪花春。",
            "谈笑不近俗，文史自娱宾。",
            "明发枉嘉赠，辞气玉醴醇。",
            "三复同心言，杂佩非所珍。"
        ],
        "title": "答吕晦叔见赠",
        "id": "a4afb4d8-4b6c-4ec3-b9c5-99b14ac6cd40"
    },
    {
        "author": "韩维",
        "paragraphs": [
            "兹园旷不涉，寒草忽已芽。",
            "同游三四人，及此风景嘉。",
            "芳梅如我期，朱萼承素华。",
            "欣然坐其下，偃君初月斜。",
            "攀条酌醇酒，谈笑时一哗。",
            "歌童虽非妍，清唱凌烟霞。",
            "人生自有适，岂要外物加。",
            "兴尽复云返，修竹盘昏鸦。"
        ],
        "title": "同景仁况之诸君游南园饮梅花下",
        "id": "f29f0073-8af8-41a5-b767-c350eea15225"
    },
    {
        "author": "韩维",
        "paragraphs": [
            "红薇花拆萱草丹，万铃嘉菊重台莲。",
            "问公此时胡不饮，乐有至理须钻研。",
            "后夔已远师旷死，寂寞千载无其传。",
            "公穷天数索圣作，坐使绿鬓成华颠。",
            "屠龙绝艺岂世用，仪凤至业非公专。",
            "洛阳有客金石坚，持议不屈难镵镌。",
            "园收独乐会真率，以劳校逸宁非偏。",
            "古称两忘化于道，此理岂不旷且然。",
            "折花持酒待公醉，乐至无声方得全。"
        ],
        "title": "招景仁饮",
        "id": "bcbca0e9-5b1e-4b9b-908e-008cd0e56499"
    },
    {
        "author": "韩维",
        "paragraphs": [
            "公堂寂无事，默坐拥重裘。",
            "余霰竹上集，寒风日飕飕。",
            "哀鸿不停征，好鸟鸣相求。",
            "君能于此时，为我发新讴。",
            "上言有年庆，幸免刺史忧。",
            "下言美光景，宜以欢燕酬。",
            "名园抱城角，亭观俯清沟。",
            "松桂有佳色，芳梅朱白稠。",
            "晨昏傥霁止，当复从君游。"
        ],
        "title": "和朱簿对雪",
        "id": "a7bc8d7b-69ab-4c82-a04e-d35c3e91d3f6"
    },
    {
        "author": "韩维",
        "paragraphs": [
            "东风不能和，朔雪屡成晦。",
            "置酒高亭上，豁与清景对。",
            "霏微远林表，萧散平湖内。",
            "稍急征雁群，偏凌舞姝态。",
            "为藩昧仁术，抚事增永慨。",
            "闾阎半无褐，畎亩方兴耒。",
            "幸祈阴沴消，庶卒丰年赉。"
        ],
        "title": "置酒湖光亭示幕中诸君",
        "id": "1eaa2920-e302-46c3-8d11-22b0a62056d5"
    },
    {
        "author": "韩维",
        "paragraphs": [
            "浮舟下东溪，春寒花未遍。",
            "共约征车行，复此华堂饯。",
            "人事多龃龉，临分阙芳燕。",
            "坐想竹间风，杂英纷如霰。"
        ],
        "title": "送朱主簿",
        "id": "e1f1e2ae-45ea-4baf-b406-f087bd204484"
    },
    {
        "author": "韩维",
        "paragraphs": [
            "气昏聊止酒，讼简时闭阁。",
            "池红落花委，岸绿新蒲合。",
            "厌暄解重衣，息倦偃清榻。",
            "永日林下风，山禽响相答。"
        ],
        "title": "後圃偶成",
        "id": "fa00e914-aa0e-4739-9bfa-4a79cf77950f"
    },
    {
        "author": "韩维",
        "paragraphs": [
            "达命斯顺受，务德其勉修。",
            "诚己有要道，兹外非所求。",
            "使君名是庵，可谓善自谋。",
            "端居若无营，志业日以休。",
            "心端物自正，化行速如邮。",
            "野辟岁有获，庭虚讼无留。",
            "民俗兴礼让，闾阎息奸偷。",
            "可以报上恩，可以嗣先猷。",
            "倘异于此道，则为是庵羞。"
        ],
        "title": "寄题黄州德厚庵",
        "id": "1db7aaa9-e1a0-41e5-8e92-40cdd8bbfa85"
    },
    {
        "author": "韩维",
        "paragraphs": [
            "济济众君子，庠序之冠冕。",
            "来燕升我堂，良用慰衰蹇。",
            "清言屏丝竹，善意陋肴膳。",
            "兹藩实故国，贤哲世多显。",
            "荀陈没已远，余迹竟未践。",
            "顾惭为政久，儒道不加阐。",
            "云飞乏孔翠，庙荐阙瑚琏。",
            "非期宠禄光，或虑志业浅。",
            "惟天傥有待，在己固当勉。",
            "临觞无以侑，相敦在诚善。"
        ],
        "title": "燕诸生于内集堂作诗以勉之",
        "id": "ee1e54db-f6c2-42a4-8446-301b1480e343"
    },
    {
        "author": "韩维",
        "paragraphs": [
            "人生苦炎歊，我所得萧爽。",
            "乔林无纤穿，好鸟不停响。",
            "冯轩纵遐瞩，万象归一掌。",
            "道心流水闲，世事浮云往。",
            "岂同中林士，所乐在膏壤。",
            "寄语同心人，金鳞当透网。"
        ],
        "tags": [
            "西湖"
        ],
        "title": "次韵和崔朝散西湖避暑",
        "id": "5015850a-149d-48c9-bdb7-d7d07a820d57"
    },
    {
        "author": "韩维",
        "paragraphs": [
            "霜髯照四坐，宛是商颜来。",
            "舟移一水远，楼对群峰开。",
            "谈笑尽永日，声利轻浮埃。",
            "既同剡溪往，亦类稽山回。"
        ],
        "title": "和子华兄太素泛舟香菜门",
        "id": "b6c284ce-a6ca-4eee-bbb4-15e8442297fb"
    },
    {
        "author": "韩维",
        "paragraphs": [
            "芙蓉落尽荷叶黄，西风测测梧桐凉。",
            "岁登讼息休吏早，林间独坐歌还乡。"
        ],
        "title": "又绝句",
        "id": "26895337-1011-4882-81d9-d2a999e3e05b"
    },
    {
        "author": "韩维",
        "paragraphs": [
            "予年行七十，惟日就志昏。",
            "虽高鸿鹄举，尚困鸡鹜喧。",
            "壮心久已摧，弱羽不得翻。",
            "每诵少游言，顾惭下泽辕。",
            "蜀公有高志，谢事久杜门。",
            "扰扰世俗务，不复挂口论。",
            "群经杂图史，拥坐如周垣。",
            "上谈千载故，速若水注盆。",
            "客来必命酒，左右拱诸孙。",
            "虽无鼓舞欢，自喜谈笑温。",
            "仰高顾吾私，有类羝触藩。",
            "尚期蓬荜完，亦有桑榆存。",
            "近观敕子诗，尤见朋义敦。",
            "卜居近吾庐，指日驾君轓。",
            "构堂始云基，筑圃亦已樊。",
            "前知会合期，不惨离索魂。",
            "想像入第初，亲宾燕华樽。",
            "谈高一理会，体王百疾奔。",
            "共完天纯粹，岂识世诈谖。",
            "方笑司马翁，独乐守空园。"
        ],
        "title": "次韵和君实寄景仁",
        "id": "a84296f8-ee7b-45bd-876c-9f4e9917a027"
    },
    {
        "author": "韩维",
        "paragraphs": [
            "仲冬景气和，游步独徘徊。",
            "微痾忽消散，我兴在尊罍。",
            "东邻久废饮，百劝首不回。",
            "所忧在钟律，未致仪凤来。",
            "此志岂不佳，孤论良难裁。",
            "愿公少置之，起视瓮头醅。"
        ],
        "title": "效陶呈景仁",
        "id": "0d797441-c16f-46da-8479-34c95d55cd8e"
    },
    {
        "author": "韩维",
        "paragraphs": [
            "人生会有本，本得求自忘。",
            "缘来与之俱，源壮流亦长。",
            "趋高顾为下，在得良已亡。",
            "金仙不吾欺，庄生助之扬。",
            "嗟我闻道浅，妄言岂非狂。",
            "缅怀终南山，紫翠峨宫墙。",
            "二贤谢尘滓，接翼参云翔。",
            "相望孰云远，共此爱日光。"
        ],
        "tags": [
            "终南山"
        ],
        "title": "答梁大夫断求息缘以跻高跖兼简清臣大夫",
        "id": "f5af4ed2-6489-49d0-a7b6-381973802995"
    },
    {
        "author": "韩维",
        "paragraphs": [
            "自我还故栖，再见炎与凉。",
            "朝游每含哺，昼坐常焚香。",
            "撷圃得奇艳，俯池鉴清光。",
            "不忧饥所驱，非为饱则扬。",
            "同里四三人，每过必命觞。",
            "浊醪无孤斟，嘉果有新尝。",
            "看舞雪翻席，度曲尘飞梁。",
            "桑榆傥徘徊，此乐未渠央。",
            "行止固有命，贵弃乃其常。",
            "与君酣且歌，幸世方欢康。"
        ],
        "title": "和朱少府",
        "id": "ead3bc70-6ac6-4cbd-9f64-a19969d46805"
    },
    {
        "author": "韩维",
        "paragraphs": [
            "既酬斯有酢，在礼犹可追。",
            "起劝孰曰狂，狂在捉白髭。",
            "白髭虽见捉，渌酒安可辞。",
            "歌童小如拳，聊以开公眉。"
        ],
        "title": "次韵和景仁兄",
        "id": "920e5a61-c3b7-44fa-af91-521fb29f68b9"
    },
    {
        "author": "韩维",
        "paragraphs": [
            "凉云四向复，沴气一消沉。",
            "上天垂景贶，高秋沾喜霖。",
            "槁苗变新实，时菊抽芳心。",
            "聆君得意句，起我掉头吟。"
        ],
        "title": "次韵答景仁喜雨",
        "id": "77d30bb9-1ccf-4f57-bf1c-1a58c83e514d"
    },
    {
        "author": "韩维",
        "paragraphs": [
            "投闲归里闾，幸与故人遇。",
            "情期夙所敦，邀迓已去屡。",
            "尚嫌城阙拘，未尽林壑趣。",
            "导河高其梁，轻舟具指顾。",
            "寒花黄被堤，秋实翠登俎。",
            "白须二三翁，相对无俗语。",
            "夷犹起遐想，恬旷绝近慕。",
            "适野讵有谋，登高亦非赋。",
            "信哉庄生言，忘我带与履。"
        ],
        "title": "令绰泛舟潩河作诗诒之",
        "id": "a06a5da5-bb08-446e-9b20-c353b6209e7e"
    },
    {
        "author": "韩维",
        "paragraphs": [
            "斯民去古远，日与巧伪迁。",
            "粲粲黄金花，揉屈同杯桊。",
            "列屏耸浮图，光彩生盘筵。",
            "匪惟悦群儿，爱咏及华颠。",
            "我欲叱园史，解结除其编。",
            "万物有本性，各使归自然。"
        ],
        "title": "景仁示去岁所赋菊屏菊塔二诗辄以一篇答之",
        "id": "4e278572-7f8b-4afc-83f1-b92a4f160152"
    },
    {
        "author": "韩维",
        "paragraphs": [
            "褰帘雨正繁，附火寒已薄。",
            "修竹摇清音，芳梅绽朱萼。",
            "感此时运驶，对酒成独酌。",
            "多谢枝上禽，飞鸣慰寂寞。"
        ],
        "title": "对雨独酌",
        "id": "1da61a38-04fd-4011-aabb-156d7e466fca"
    },
    {
        "author": "韩维",
        "paragraphs": [
            "园林雨余清，碧色遍秋草。",
            "露叶委闲阶，风荷乱幽沼。",
            "晨昏爽气嘉，吾意欲轻矫。",
            "古来达道者，冥冥独见晓。",
            "四序虽代换，一物未尝老。",
            "况兹浮幼质，终非智人保。",
            "唯有至真界，日日无非好。",
            "岂同世俗情，妄计迟与早。",
            "矢诗勿庸多，万事一能了。"
        ],
        "title": "和玉汝弟感秋偶书",
        "id": "e5d1f387-ab2c-4054-a995-1da0325995ea"
    },
    {
        "author": "韩维",
        "paragraphs": [
            "薄阴散秋曦，爽气来孟月。",
            "慨然登兹亭，嘉观非远涉。",
            "径幽出深竹，栈峻跻危堞。",
            "身腾尘境外，心与空界接。",
            "前临潩波泛，却视隗峰列。",
            "来远得清飙，洒迥想飞雪。",
            "君家兄弟贤，问学继先业。",
            "横经咨老师，置醴延大耋。",
            "方从贤者乐，岂为游子设。",
            "诗人亦有言，佻达在城阙。"
        ],
        "title": "题巽亭",
        "id": "65c88502-2143-48bf-9a2f-ba787dcfdce0"
    },
    {
        "author": "韩维",
        "paragraphs": [
            "六十复过六，逐物何当足。",
            "善恶两都忘，宁论择鱼肉。",
            "流光速于电，至道明如烛。",
            "孰谓吾庐卑，随时自凉燠。"
        ],
        "title": "和景仁除夜",
        "id": "9befdb7b-ed46-4e95-b080-ee5fcaf1f0c5"
    },
    {
        "author": "韩维",
        "paragraphs": [
            "故人从我游，里闬非潇湘。",
            "文章老益壮，欲掩李杜光。",
            "新诗来连翩，奔走获与臧。",
            "调高岂能继，爱重如琳琅。",
            "春风动地来，急雨催群芳。",
            "梅蕊亦已落，坐看飞絮狂。",
            "谁能于此时，默默但退藏。",
            "且倾杯中物，莫顾腰下章。",
            "缓舞金缕衣，高歌玉炉香。",
            "白头自有乐，岂愧少年场。"
        ],
        "title": "奉酬乐道",
        "id": "042f0506-f9f8-48ea-b073-93bcd7c0ccf2"
    },
    {
        "author": "韩维",
        "paragraphs": [
            "仲尼称无我，老氏贵不仁。",
            "存心一邻虚，去道万由旬。",
            "入俗权立圣，达空安取真。",
            "摩诘非有法，还公本来人。"
        ],
        "title": "次韵奉答君实问禅",
        "id": "6dfa3d79-e45f-49b1-b9dc-6ef5819a2426"
    },
    {
        "author": "韩维",
        "paragraphs": [
            "众人张眼，我视明明。",
            "众人开口，我笑泠泠。",
            "百姓不我知，我与同醉醒。",
            "惟有北庵李家老，足智解语通人情。",
            "恐物盗我本真处，劝我闭口藏眼睛。",
            "翁意我甚愧，我语翁亦听。",
            "万物不是贼，我家门畜停。",
            "我劝李老莫忧惊，诈称强盗国有刑，太守行令当不轻。"
        ],
        "title": "答李先生",
        "id": "c3487db5-d717-41cd-92d6-298699adeb9e"
    },
    {
        "author": "韩维",
        "paragraphs": [
            "岁丰讼滋简，拙守容晏眠。",
            "起来视云景，春意亦已鲜。",
            "驱车望南城，精庐屹当前。",
            "华堂坐沈邃，迟日步暄妍。",
            "流览高僧壁，稽首金像莲。",
            "即事岂非适，感怀良慨然。",
            "宫藩与乡闬，早接二公贤。",
            "高文炳群宿，大论倾长川。",
            "尔来曾几时，急景凋朱颜。",
            "从容味真理，萧洒赋高篇。",
            "岂无安民策，坐惜成弃捐。",
            "尚期雅正音，入和熏风弦。",
            "余本岩壑姿，台阁缪见延。",
            "渊明亦有言，误落尘网间。",
            "命固有行止，理非可控搏。",
            "素髪纷已垂，行当挂吾冠。",
            "侧闻治林圃，栽插及晴天。",
            "芳芽吐膏壤，柔条擢暖烟。",
            "光景非我力，为君导鸣泉。"
        ],
        "title": "次韵答和乐道侍读给事",
        "id": "24301b11-94d6-4a15-9dd4-4fa4aa6c5134"
    },
    {
        "author": "韩维",
        "paragraphs": [
            "我本岩壑人，何意裨衮阙。",
            "一从谴逐归，林下聊散髪。",
            "步堤得幽花，照水见新月。",
            "即此穷朝曛，平夷免歌蹶。"
        ],
        "title": "次韵谢尉公靖同游北园五首  其一",
        "id": "876b246f-efe1-4114-b00f-4e8f914f9ca3"
    },
    {
        "author": "韩维",
        "paragraphs": [
            "阴阴乔木交，竦竦修竹翠。",
            "黄花与丹实，夹路何琐细。",
            "是辰雨新足，支策问田事。",
            "一感孤征鸿，泪落衣襟际。"
        ],
        "title": "次韵谢尉公靖同游北园五首  其二",
        "id": "c3ff0a56-34ea-4cb2-b0c4-942695a30afd"
    },
    {
        "author": "韩维",
        "paragraphs": [
            "凿堤要水近，依竹任迳斜。",
            "残叶时委地，晚笋犹穿沙。",
            "不知人间世，况论空中花。",
            "却思城市喧，阁阁鸣群蛙。"
        ],
        "title": "次韵谢尉公靖同游北园五首  其三",
        "id": "8a7ad953-c9c8-41e0-bf5b-3d5d92ca163d"
    },
    {
        "author": "韩维",
        "paragraphs": [
            "今兹冬已孟，青林犹蔽野。",
            "爱此晴景嘉，置酒衡茅下。",
            "缅思陶公句，异代同潇洒。",
            "结庐在人境，而无车与马。"
        ],
        "title": "次韵谢尉公靖同游北园五首  其四",
        "id": "d66cbca2-b17c-48ad-8bbd-f8d7248fe97d"
    },
    {
        "author": "韩维",
        "paragraphs": [
            "九夏困炎毒，出门如探汤。",
            "不知此幽亭，俯仰皆清光。",
            "寒流给我濯，白云供我望。",
            "况有尊中酒，犹泛残菊香。"
        ],
        "title": "次韵谢尉公靖同游北园五首  其五",
        "id": "fb5e4dc4-5228-46a5-91db-d31c25b8cc12"
    },
    {
        "author": "韩维",
        "paragraphs": [
            "幸有新醪对新菊，莫叹樽前光景促。",
            "请公更唱自为词，缓奏金丝续银烛。"
        ],
        "title": "奉和太素见诒",
        "id": "14414ab5-6b57-4dc8-81d8-1e3a23610db0"
    },
    {
        "author": "韩维",
        "paragraphs": [
            "往岁游西谒季长，陇云秦树胜风光。",
            "分题红叶蛮笺腻，对举流霞彩袖香。",
            "宴洽翠娥连象榻，夜寒娇凤泥银黄。",
            "未知早晚重携手，惆怅而今鬓已苍。"
        ],
        "title": "寄秦川马从事",
        "id": "46ad0476-a0ba-4463-b3f7-22dde98893d4"
    },
    {
        "author": "韩维",
        "paragraphs": [
            "少年结客洛阳时，闲傍东风驻马蹄。",
            "山色远饶潘岳宅，波光轻撼窈娘堤。",
            "花繁到处红如堵，酒好寻常醉似泥。",
            "頼有金台旧知己，应怜魂断虎牢西。"
        ],
        "title": "春霁忆洛阳",
        "id": "e67e16ea-5b04-43cf-b76a-f4794081b03a"
    },
    {
        "author": "韩维",
        "paragraphs": [
            "抱石情虽久，为霖意若何。",
            "天心如见用，风力不消多。",
            "冷湿朝仙洞，寒迷宿鸟窠。",
            "飞扬终得路，曾入汉皇歌。"
        ],
        "title": "云",
        "id": "0da81067-78b2-4de0-8d90-9924181eb677"
    },
    {
        "author": "韩维",
        "paragraphs": [
            "屏翳驱云结夜阴，素华飘堕恶氛沈。",
            "色欺曹国麻衣浅，寒入荆王翠被深。",
            "天上明河银作水，海中仙树玉成林。",
            "日高独拥鹴裘卧，谁乞长安取酒金。"
        ],
        "title": "雪",
        "id": "c2e1c9e7-4936-4766-9021-5ee20d1e5453"
    },
    {
        "author": "韩维",
        "paragraphs": [
            "东郊丝雨破浮埃，绣骑寻芳两两来。",
            "十亩霜阴青翳目，一篙溪色碧于苔。",
            "林花泛日鶑求友，垄麦含风雉应媒。",
            "绿柳朱栏多酒市，杖头谁伴玉山颓。"
        ],
        "title": "东郊",
        "id": "2e89abd9-71e3-436e-b31d-e6bf781086fd"
    },
    {
        "author": "韩维",
        "paragraphs": [
            "燕语闻多日，蚕眠过几宵。",
            "花深不辨蝶，柳暗欲迷桥。",
            "便面金环重，障泥玉勒骄。",
            "黄公酒垆上，谁贳阮孚貂。"
        ],
        "title": "春朝",
        "id": "40ef1ebb-ea23-41bb-968d-52f618f24038"
    },
    {
        "author": "韩维",
        "paragraphs": [
            "春晖东去月如弦，却拂凝埃敞北轩。",
            "几曲云屏空白昼，一帘花雨自黄昏。",
            "庭芜碧合阴虫息，窗树红稀斗雀喧。",
            "细忆旧欢都入梦，习家池上子山园。"
        ],
        "title": "晚春",
        "id": "2cbd1e22-b6f9-4233-a20e-df4278ef43da"
    },
    {
        "author": "韩维",
        "paragraphs": [
            "一室闭香林，萧然物外心。",
            "棋声敲月重，屐齿印苔深。",
            "竹径茶烟细，山园锻树阴。",
            "会当逃世网，尘事缔朋簪。"
        ],
        "title": "题余山人壁",
        "id": "85c3e619-1daa-4b28-bd9b-5b29a2b4d03c"
    },
    {
        "author": "韩维",
        "paragraphs": [
            "约略横云岛，栏干瞰玉渊。",
            "雨汀翘睡鹭，风树咽嘶蝉。",
            "绿髪莓苔地，红衣菡萏天。",
            "夜深三弄笛，月在钓鱼船。"
        ],
        "title": "水阁",
        "id": "d1fd1097-d578-4f2c-bc15-9d585e2722f0"
    },
    {
        "author": "韩维",
        "paragraphs": [
            "缺处还孤守，圆时亦独栖。",
            "何曾闻合璧，只见是如珪。",
            "桂子遗秋信，方诸寄夜啼。",
            "建章残漏促，又伴玉绳低。"
        ],
        "title": "戏月",
        "id": "e406f76a-83b5-46d9-89e2-1115300bda46"
    },
    {
        "author": "韩维",
        "paragraphs": [
            "官路飘蓬奈别何，塞垣相见此情多。",
            "酒樽重喜为亲寿，华髪犹能继子歌。",
            "行树坐思新种色，断冰应泛晚来波。",
            "紫荆山下游从少，独把雕章醉後哦。"
        ],
        "title": "和曼叔",
        "id": "c81ea67b-5509-411c-a6ec-5a20aad44377"
    },
    {
        "author": "韩维",
        "paragraphs": [
            "二年牢落坐回山，平日交亲梦寐间。",
            "关外相逢非素约，樽前一笑慰衰颜。",
            "匡衡沿牒朝廷远，王粲从军幕府闲。",
            "跋马题诗离绪乱，霜风萧飒鬓毛班。"
        ],
        "title": "长安留别七弟兼简刘郎",
        "id": "5f700aae-684c-447e-b454-00d7e5a75396"
    },
    {
        "author": "韩维",
        "paragraphs": [
            "德义良所慕，风霜轻此行。",
            "放歌留客醉，高咏见公情。",
            "祖帐重开席，郊原少驻旌。",
            "还知别後意，寂寞对柴扃。"
        ],
        "title": "和原甫见送",
        "id": "a54c2799-2c1d-49b9-990c-8560e72689a0"
    },
    {
        "author": "韩维",
        "paragraphs": [
            "古有从军乐，人今衣彩行。",
            "春风骐骥健，朝日凤凰鸣。",
            "树远秦中道，花繁塞下城。",
            "篇章闻旧俗，当为放遗声。"
        ],
        "title": "送吕寺丞",
        "id": "a5cb4bf3-3029-4d67-a7d2-e0d2a4942a3e"
    },
    {
        "author": "韩维",
        "paragraphs": [
            "前日都门尽鹢飞，秋风执别泪交颐。",
            "清朝远谪庸非命，直道终申自有时。",
            "佳句应因子卿赋，胜游仍共鹡鸰期。",
            "宜春台上春归早，谁伴花前酒一卮。"
        ],
        "title": "元日寄袁州仲文兄",
        "id": "c83bae78-a8a5-4b30-8196-dc5cd71daf1d"
    },
    {
        "author": "韩维",
        "paragraphs": [
            "几负高阳约，蹉跎此岁华。",
            "论心看翠竹，感事对黄花。",
            "寒日凄征雁，清霜急暮鸦。",
            "临风一樽酒，回首意无涯。"
        ],
        "title": "九月十日游象之葆光亭寄曼叔",
        "id": "f62b40a3-164a-42a0-819b-da4a4e682a63"
    },
    {
        "author": "韩维",
        "paragraphs": [
            "早识浮生妄，欣陪达士游。",
            "观心非本有，于法尚何求。",
            "煮茗林间寺，题诗湖上舟。",
            "还嗟别後夜，风雪拥貂裘。"
        ],
        "title": "送戴处士还卢州",
        "id": "576cce6a-15ba-4ede-bf72-ff53c09875ca"
    },
    {
        "author": "韩维",
        "paragraphs": [
            "浊酒非陶令，方池似习家。",
            "放舡风动柳，着岸水涵花。",
            "对影情无极，高歌兴转赊。",
            "群鸟思共济，何必问仙槎。"
        ],
        "title": "同子华仲连二兄游湖",
        "id": "23825c37-3091-4509-919d-df265119800c"
    },
    {
        "author": "韩维",
        "paragraphs": [
            "爱子林亭胜，高秋驻马鞍。",
            "梨红先着露，竹碧自生寒。",
            "惨戚伤多事，淹留强一欢。",
            "所嗟怯杯酌，不得倒吾冠。"
        ],
        "title": "象之席上赋得寒字",
        "id": "4ea6261d-04d9-47f4-b199-0673c8d5f997"
    },
    {
        "author": "韩维",
        "paragraphs": [
            "野圃无人到，秋风共子行。",
            "花临流水落，草上废台生。",
            "气晚才看菊，天寒不见鶑。",
            "幽闲固多味，浊酒讵须倾。"
        ],
        "title": "同曼叔化光游卞氏园",
        "id": "acb3ed82-53d6-4a93-af90-8f4d1dd1567e"
    },
    {
        "author": "韩维",
        "paragraphs": [
            "文德绥中夏，威灵镇远夷。",
            "恩灵沧海润，基业泰山维。",
            "汉曲白麟应，虞韶丹凤仪。",
            "伪儒蒙景化，鼓舞庆淳熙。"
        ],
        "tags": [
            "泰山"
        ],
        "title": "和晏相公答张提刑州名诗三首 颂圣",
        "id": "d3df40fa-c7a9-4c79-a2e7-1cca1683986a"
    },
    {
        "author": "韩维",
        "paragraphs": [
            "上德钦明代，中阶翊亮司。",
            "夔龙曜勋业，鸾凤肃威仪。",
            "复古高文丽，为邦惠化绥。",
            "还当奉侯瑞，归辅太平基。"
        ],
        "title": "和晏相公答张提刑州名诗三首 讲德",
        "id": "bcabff21-dbcb-462e-82dd-6dac6d8d7520"
    },
    {
        "author": "韩维",
        "paragraphs": [
            "濠上蒙庄达，田中彭泽归。",
            "安能陈道德，直可景光辉。",
            "欣奉燕台集，恭陪汉相威。",
            "阳春回丽曲，清越满金徽。"
        ],
        "title": "和晏相公答张提刑州名诗三首 陈情",
        "id": "24f7d376-dd2d-4afe-995f-ff1546a77190"
    },
    {
        "author": "韩维",
        "paragraphs": [
            "十月平湖上，繁霜藻荇空。",
            "柳枝横堕雨，波白细生风。",
            "水鸟飞幽碧，寒花折浅红。",
            "谁能尽一醉，灯火宿船篷。"
        ],
        "tags": [
            "西湖"
        ],
        "title": "西湖雨中同公懿诸君饮",
        "id": "d07c58c3-4dc6-492a-aacf-24f88face811"
    },
    {
        "author": "韩维",
        "paragraphs": [
            "帝思元老付关西，公受兵符与命圭。",
            "应识疲羸须镇抚，便期愚散豫招携。",
            "汉家宫殿看龙首，秦地山川入马蹄。",
            "自愧不才多病者，空哦嘉句滞幽栖。"
        ],
        "title": "答临淄公见招",
        "id": "7b0cc016-da32-4518-b5c3-6a187800d914"
    },
    {
        "author": "韩维",
        "paragraphs": [
            "雪屋生寒劲，风灯落烬频。",
            "惊号独过雁，默坐未眠人。",
            "世事存伤没，年华故换新。",
            "还将寂寞意，强与冻醪亲。"
        ],
        "title": "独坐",
        "id": "fad8ab0c-4098-4732-8d93-c7f6a7f0741b"
    },
    {
        "author": "韩维",
        "paragraphs": [
            "桃李郊扉静，东风拂面柔。",
            "偶陪连骑客，来作探春游。",
            "斜日池边树，轻云城上楼。",
            "不须花艳动，一醉且淹留。"
        ],
        "title": "过卞氏园亭",
        "id": "359003ef-8310-4ea7-9ba5-f989cf4a8250"
    },
    {
        "author": "韩维",
        "paragraphs": [
            "一笑聊为适，非关事赏心。",
            "芳菲逐风尽，时序感人深。",
            "世事无多问，香醪且细斟。",
            "更须乘月色，潇洒坐中林。"
        ],
        "title": "西轩会中与辛杨诸君同赋",
        "id": "5e54dc79-0890-44bf-835f-353a30caf811"
    },
    {
        "author": "韩维",
        "paragraphs": [
            "多谢春风意，残芳得我游。",
            "绿阴人去远，翠竹鸟啼幽。",
            "醉舞纷无次，狂歌漫不收。",
            "林间簇车马，欲去尚迟留。"
        ],
        "title": "再游卞氏园亭",
        "id": "ef5f6d64-59fe-4e0a-882a-7619534ac288"
    },
    {
        "author": "韩维",
        "paragraphs": [
            "龙山有游客，赠药满筠笼。",
            "叶渍沙泉碧，苗分石窦红。",
            "斸应侵晓露，来喜及春风。",
            "却笑丹砂远，卒勤勾漏翁。"
        ],
        "title": "象之以山药见赠",
        "id": "46e494af-c69f-4fa2-88e2-975e228b19d3"
    },
    {
        "author": "韩维",
        "paragraphs": [
            "春风杖藜客，同到石桥边。",
            "引袖披云木，携樽俯涧泉。",
            "岩花聊采摘，野器不雕镌。",
            "俯仰元和内，熙恬太古前。",
            "草心柔可绾，蒲叶密于编。",
            "涧麀来窥坐，沙鸥不改眠。",
            "蒙蒙桃李雨，幂幂薜萝烟。",
            "舞类雩祠日，吟非楚泽年。",
            "鱼跳闻急管，鸟语似幺弦。",
            "紫翠羞薇蕨，清香袭蕙荃。",
            "乱流时揭厉，微迳巧萦穿。",
            "德义心诚服，山林性所便。",
            "敢令然诺负，直以事为牵。",
            "圯下履终跪，溱边裳且褰。",
            "春醪可益酿，况有帛戋戋。"
        ],
        "title": "和象之同孔宁极游石桥且简宁极",
        "id": "eeb0f96a-e12c-4c57-96bc-384b4e904145"
    },
    {
        "author": "韩维",
        "paragraphs": [
            "小雪未成寒，平湖好放船。",
            "水光宜落日，人意喜晴天。",
            "云薄翠微外，禽归莽苍前。",
            "上公宽礼数，清醉亦陶然。"
        ],
        "title": "晏相公湖上泛舟赋",
        "id": "e390972b-0ac3-4b5b-87ae-e85a3deb2d6b"
    },
    {
        "author": "韩维",
        "paragraphs": [
            "绣鞅金羁十里尘，共传恩诏乐芳辰。",
            "千重翠木开珍圃，百尺朱楼压宝津。",
            "御麦初长遮雊雉，宫花未识骇游人。",
            "自怜穷僻看山眼，来对天池禁籞春。"
        ],
        "title": "城西二首  其一",
        "id": "fe2758b2-c3be-4ea2-b5c3-9e4bbf32af05"
    },
    {
        "author": "韩维",
        "paragraphs": [
            "西城驰道直如弦，百顷晴波御柳边。",
            "韶乐铿轰罗帐殿，春旗偃蹇近楼船。",
            "曲江未赐唐家燕，灵沼空思镐邑篇。",
            "几日金舆下阊阖，鱼龙奇戏出中渊。"
        ],
        "title": "城西二首  其二",
        "id": "c828f4e2-d1f1-4d62-ba59-3ebb5c33019a"
    },
    {
        "author": "韩维",
        "paragraphs": [
            "久积端居滞，聊为散步游。",
            "青苔跳怒黾，绿树矫鸣鸠。",
            "雨暗横舟浦，凉生调角楼。",
            "不妨乘晚兴，更尽水西头。"
        ],
        "title": "和仲连兄城上晚步",
        "id": "e6f1691b-0ba5-4260-804a-eb2ac67a04d7"
    },
    {
        "author": "韩维",
        "paragraphs": [
            "舍北多嘉树，重阴及四邻。",
            "清风常满竹，好鸟不惊人。",
            "图史无它物，讴吟佚此身。",
            "应容千里客，一醉倒冠巾。"
        ],
        "title": "和象之北轩书事",
        "id": "fd1499ca-ddb2-471c-a144-60cd17402fd1"
    },
    {
        "author": "韩维",
        "paragraphs": [
            "萧洒崔居士，高闲养性灵。",
            "凉风满樽酒，永日一函经。",
            "竹色垂遮户，桐花开满庭。",
            "未嗟相见阔，交照本忘形。"
        ],
        "title": "久雨奉怀象之九兄",
        "id": "3766e835-9bf9-4c24-8493-e01e12ee3c58"
    },
    {
        "author": "韩维",
        "paragraphs": [
            "今日西湖好，来游未觉喧。",
            "柳枝风处乱，花艳暖中繁。",
            "桥远归人渡，舟移集鸟翻。",
            "何须更樽酒，道胜有清言。"
        ],
        "tags": [
            "西湖"
        ],
        "title": "同士则游西湖",
        "id": "7a693220-5ef4-49a7-a73a-2204f101dea4"
    },
    {
        "author": "韩维",
        "paragraphs": [
            "一昨芳郊祖画轮，索居南北对残春。",
            "忽传河上相望意，未觉庵中独处人。",
            "几有高怀投绂冕，尚缘微禄走风尘。",
            "世间万事徒劳耳，清颍归来理钓纶。"
        ],
        "title": "和象之河上见怀之作",
        "id": "45518b96-3036-4d26-9e24-8216ec2489d0"
    },
    {
        "author": "韩维",
        "paragraphs": [
            "春草空庭绿，无人燕自飞。",
            "英魂传庙食，遗像俨朝衣。",
            "弊大谋何卒，才高祸所归。",
            "空令策画士，千古鉴危机。"
        ],
        "title": "谒晁大夫庙",
        "id": "fc939ed7-923d-47ee-9f5a-4bfe1921f63f"
    },
    {
        "author": "韩维",
        "paragraphs": [
            "路出清阴下，残花着马蹄。",
            "过城春水静，度墅野桥低。",
            "池废青苹合，林深绿笋齐。",
            "流鶑知我恨，落日再三啼。"
        ],
        "title": "暮春游卞氏园",
        "id": "95333ff1-cb59-4e0d-acb5-89860434f74b"
    },
    {
        "author": "韩维",
        "paragraphs": [
            "东亭不到久，双桂长新梢。",
            "窗静虫收网，檐低燕护巢。",
            "晚花红自照，繁笋翠相交。",
            "清景成虚委，知君叹系匏。"
        ],
        "title": "游象之葆光亭因以寄之",
        "id": "4b5a753b-b480-44ab-a063-89463fab9a88"
    },
    {
        "author": "韩维",
        "paragraphs": [
            "积雨空堂暮，清宵独掩门。",
            "陈编徒自对，幽兴欲何言。",
            "碧草生墙角，丹花发竹根。",
            "聊持静者辙，一与道人论。"
        ],
        "title": "西轩雨中期象之夜话",
        "id": "4ba67765-0bcb-4fbc-863d-823c41e867da"
    },
    {
        "author": "韩维",
        "paragraphs": [
            "萧洒崔家宅，重门一迳通。",
            "竹烟虚晚碧，花雨重秋红。",
            "傲睨怜苔石，徘徊俯桂丛。",
            "自期新月色，不为主人翁。"
        ],
        "title": "晚过象之葆光亭戏呈一首",
        "id": "2843ce79-ea56-4ec1-b501-2b3b787468a6"
    },
    {
        "author": "韩维",
        "paragraphs": [
            "怜师真达者，于世了无求。",
            "万事沤起灭，一身云去留。",
            "楼台金地古，风雨玉泉秋。",
            "安得超尘网，相从物外游。"
        ],
        "title": "送休上人之荆门玉泉寺",
        "id": "b0451d94-124a-4b4d-a359-6ba00c78e3c6"
    },
    {
        "author": "韩维",
        "paragraphs": [
            "空庭落叶赤，联步得幽寻。",
            "藓剥残碑字，尘昏古象金。",
            "菊烟凄晚秀，松日淡秋阴。",
            "南陌风埃满，禅关只自深。"
        ],
        "title": "游龙兴寺",
        "id": "da944d6b-0e48-43ec-961b-9722abbe33b0"
    },
    {
        "author": "韩维",
        "paragraphs": [
            "惨淡秋原思，归鞍暮向城。",
            "野风吹酒散，寒日上衣明。",
            "踯躅樵儿聚，喧呼猎骑轻。",
            "村醪处处熟，准拟数来行。"
        ],
        "title": "饮方君舍晚归",
        "id": "eb26bb5d-b53d-46af-a52f-740a73a93c4e"
    },
    {
        "author": "韩维",
        "paragraphs": [
            "魂魄应游沛，空嗟庙貌残。",
            "苍碑火剥裂，画壁雨阑干。",
            "帐幙虚风肃，松槐白日寒。",
            "升堂欲进拜，犹怯戴儒冠。"
        ],
        "title": "谒汉高帝庙",
        "id": "dad0397e-2925-457d-9ba3-c0b5be151ed6"
    },
    {
        "author": "韩维",
        "paragraphs": [
            "华屋衡茅接，闲门杖屦通。",
            "客来非载酒，君坐正书空。",
            "白菊晚霜後，青蔬寒雨中。",
            "从今日无事，来听竹窗风。"
        ],
        "title": "雨过化光西斋",
        "id": "f2f0c5cf-dced-457a-af86-fe76ef6dab81"
    },
    {
        "author": "韩维",
        "paragraphs": [
            "朔雪清初霁，风生翠柏阴。",
            "星辰寒殿近，灯火夜堂深。",
            "坐爱温炉密，欢从浊酒斟。",
            "何当老吾里，杖屦日相寻。"
        ],
        "title": "颍桥会曼叔坐中写呈",
        "id": "7fac1aac-1c4d-47f9-9e6e-8955fd0e82ab"
    },
    {
        "author": "韩维",
        "paragraphs": [
            "归马系庭柏，张灯开酒樽。",
            "留连遥夜饮，款曲故人言。",
            "清笑非无适，长歌未觉喧。",
            "它时相望意，雪屋倚云根。"
        ],
        "title": "坐中呈宁极",
        "id": "66d50922-5628-4b07-a990-a194e2ba1638"
    },
    {
        "author": "韩维",
        "paragraphs": [
            "壮士何憔悴，寒郊独掩扉。",
            "有亲垂素髪，为客化缁衣。",
            "风雪灯生晕，尘埃剑失威。",
            "多惭佳句赠，无力助骞飞。"
        ],
        "title": "答方佑甫感怀见示之作",
        "id": "aa722fdf-cf5c-40cf-a69c-2f33f0b38c09"
    },
    {
        "author": "韩维",
        "paragraphs": [
            "腊近云容变，阳生日景添。",
            "偶然回晚辔，相与坐晴檐。",
            "水绿冰微泮，沙明雪尚沾。",
            "弄襟风力薄，着履土膏粘。",
            "惊鸟不成下，寒鱼犹在潜。",
            "翠深荒岸竹，黄折败池蒹。",
            "碍径藤梢曲，钩衣棘刺铦。",
            "辞锋怜子淬，闲癖讵予砭。",
            "自以清谈胜，宁非乐事兼。",
            "春芳有近信，频此醉厌厌。"
        ],
        "title": "同辛杨游李氏园随意各赋古律诗一首",
        "id": "72ec0809-2cbb-4c3d-9a18-46ffddc1ffd8"
    },
    {
        "author": "韩维",
        "paragraphs": [
            "雪尽冈头路，风和腊後天。",
            "人安闲淡内，鸟下寂寥前。",
            "冻水晴初浪，荒城晚自烟。",
            "西桥车马急，归意尚留连。"
        ],
        "title": "自静教院晚步潩上",
        "id": "53bc4534-862f-4cbc-87cf-c84b65872186"
    },
    {
        "author": "韩维",
        "paragraphs": [
            "厌踏尘中路，远寻濠上行。",
            "水声喧夜堑，月色满春城。",
            "衎衎交游乐，依依里巷情。",
            "优哉不知老，何暇慕轩缨。"
        ],
        "title": "自城南濠上步月之葆光",
        "id": "908c3507-9de2-41b8-9a5b-dec77f48463a"
    },
    {
        "author": "韩维",
        "paragraphs": [
            "多病伤春客，经时独掩扉。",
            "偶随游骑出，已见落花飞。",
            "芳草微迎履，香风细弄衣。",
            "扁舟可载酒，便拟拍浮归。"
        ],
        "title": "游北园赋",
        "id": "77b7af84-c276-48df-b74f-5436e7e99ed1"
    },
    {
        "author": "韩维",
        "paragraphs": [
            "路绕高林尽，舟篷出近湾。",
            "鸟啼青竹影，人对绿波间。",
            "野色平当坐，春愁巧作颜。",
            "已知湖榭近，飞絮落班班。"
        ],
        "title": "清明北园泛池舟中作",
        "id": "31da41e5-8cf8-4b2d-8a5e-40949fb144a7"
    },
    {
        "author": "韩维",
        "paragraphs": [
            "闻说吴江上，长桥百丈虹。",
            "蚝粘能固本，人度若乘空。",
            "明委三秋月，清来万里风。",
            "君知此为政，名惠广无穷。"
        ],
        "title": "送王奉议知吴江县",
        "id": "7d792838-d0a2-4791-a0fc-2abcbaec2278"
    },
    {
        "author": "韩维",
        "paragraphs": [
            "节物何催逼，翩翩不可留。",
            "枫丹湘渚暮，芦白楚江秋。",
            "只影侵霜月，孤鸣入戍楼。",
            "天高云路杳，安稳过罗浮。"
        ],
        "title": "孤雁",
        "id": "3b5d3555-7e06-43d7-8125-3f80ee2ac2af"
    },
    {
        "author": "韩维",
        "paragraphs": [
            "南溪晚酌罢，归路笑言同。",
            "家在碧山下，人行清露中。",
            "鹊飞斜映月，虫响暗移丛。",
            "下马儿童喜，谁知为德公。"
        ],
        "title": "陪宁极游南溪夜还山墅",
        "id": "8b3afc6b-83d3-4940-aad4-6b088b22d1b3"
    },
    {
        "author": "韩维",
        "paragraphs": [
            "驱车背河去，鸡犬几家村。",
            "山断春风急，云生野气昏。",
            "涉溪沙水乱，步迳草花繁。",
            "谷口多幽思，青林啼鸟喧。"
        ],
        "title": "字谷道中",
        "id": "2fedae01-56c0-4278-80cf-e8436417e0d0"
    },
    {
        "author": "韩维",
        "paragraphs": [
            "不踏南溪路，于今五换春。",
            "能来再联骑，还是旧游人。",
            "置酒真乘兴，谈经或入神。",
            "欢余不无愧，林壑未还身。"
        ],
        "title": "同化光陪宁极之滍阳城",
        "id": "30759632-ad35-4bb6-a6c6-5b3916815403"
    },
    {
        "author": "韩维",
        "paragraphs": [
            "闻说西桥水树间，不辞驱马涉风烟。",
            "疏篱老屋临官道，瘦棘荒茅蔽石田。",
            "欲下鸣鸦盘木末，远来惊雉落山前。",
            "瓢中幸有村醪美，不怕春寒雨满川。"
        ],
        "title": "之石桥",
        "id": "b0abf5cc-26f7-4ebd-83b6-4ae7474f33b6"
    },
    {
        "author": "韩维",
        "paragraphs": [
            "回风萧飒过山西，一望平郊雨脚齐。",
            "但使农畴苏旱稼，敢辞客路踏春泥。",
            "暮投野寺明灯宿，声入幽窗绿树低。",
            "明日尘清洛阳道，呼童严驾候晨鸡。"
        ],
        "title": "临汝遇雨",
        "id": "f9c50c9e-51d0-4c68-865c-3b6e70b204ed"
    },
    {
        "author": "韩维",
        "paragraphs": [
            "杨柳飞花尽，樱桃结子成。",
            "蹊阴空凈绿，野艳有孤明。",
            "访古重来地，伤春独望情。",
            "幽禽亦何恨，百种向人鸣。"
        ],
        "title": "普明亭赋",
        "id": "92188b8a-ba3c-4b4a-b68c-c4166dd58af5"
    },
    {
        "author": "韩维",
        "paragraphs": [
            "废垒荒祠古，空庭独树寒。",
            "精诚褰画帐，事迹问黄冠。",
            "晦昧尘笼墨，淋漓雨壁丹。",
            "冷风满帘隙，仙驭或盘桓。"
        ],
        "title": "列子庙",
        "id": "59d29ed6-5500-47e0-8f1c-251820e11ecb"
    },
    {
        "author": "韩维",
        "paragraphs": [
            "两朝典策成挥笔，二府勋庸在运筹。",
            "历践枯荣皆德举，重陪闲燕是恩留。",
            "康宁必有神明劳，萧洒真无世俗忧。",
            "早晚安车赐高退，碧嵩清颍从公游。"
        ],
        "title": "和晏相公答邵校勘",
        "id": "647cb681-29ab-4239-9bca-5d2a07f3b0c6"
    },
    {
        "author": "韩维",
        "paragraphs": [
            "春物华犹少，春风思已多。",
            "新黄先入柳，微绿自生波。",
            "酒兴潜倾倒，诗情暗揣摩。",
            "流年不须问，判作白头歌。"
        ],
        "title": "和晏相公初春",
        "id": "465e4eeb-fab9-42d9-a187-cc8dcbbdb82b"
    },
    {
        "author": "韩维",
        "paragraphs": [
            "几日东风独掩门，忽传佳咏感芳辰。",
            "应缘高位须忧国，未必多情便负春。",
            "过眼只看花艳疾，惊心初见草芽新。",
            "狂吟烂醉无拘束，始信光阴属散人。"
        ],
        "title": "和永叔病中寄诸君子",
        "id": "1669196a-d9a0-4306-9301-73ed03c72088"
    },
    {
        "author": "韩维",
        "paragraphs": [
            "翠葆连阴直，黄金布蕊齐。",
            "流尘一开眼，急节重含凄。",
            "蝶冷相携去，蝉清无数嘶。",
            "翻风随御水，带雨落秋泥。",
            "自喜凋零後，何嫌采掇稽。",
            "朝緌映晨入，游袂拂宵携。",
            "惨淡林烟早，轻明楼日西。",
            "临溪如有此，当似武陵迷。"
        ],
        "title": "依韵和冲卿槐花",
        "id": "2ef1fc4b-5d8d-40f1-b48a-ffed2c5a9625"
    },
    {
        "author": "韩维",
        "paragraphs": [
            "毗陵今古号名州，况是风流得隠侯。",
            "吴岫稍迎双隼旆，洛尘凡敝几貂裘。",
            "预期庭下无嚚讼，还向樽前作艳讴。",
            "去去国门谁不羡，画船烟浪入清秋。"
        ],
        "title": "送沈学士知常州",
        "id": "bccc4353-c7a2-4350-898a-1a2f898a90b9"
    },
    {
        "author": "韩维",
        "paragraphs": [
            "世事茫然剧转蓬，一樽何意与君同。",
            "从容谈笑皆尘外，恍忽游从似里中。",
            "还有桂华来静夜，稍惊梧叶下秋风。",
            "欲论归去令人愧，高卧襄阳有德公。"
        ],
        "title": "和十侄喜象之来饮兼简龙阳孔先生",
        "id": "2d2e7c40-6130-41e9-8610-aa047d854e67"
    },
    {
        "author": "韩维",
        "paragraphs": [
            "积潦行车绝，高舂闭户眠。",
            "萧条黄叶下，冷落菊花前。",
            "废卷怜佳节，衔杯想少年。",
            "君来慰愁坐，厩马疾于烟。"
        ],
        "title": "重阳对雨招介甫",
        "id": "fade06ef-db61-46a9-b09e-08a0d1006883"
    },
    {
        "author": "韩维",
        "paragraphs": [
            "秋风吹雨入荒城，城下篱边菊艳明。",
            "佳节相从平日事，新诗遥寄故人情。",
            "浮沉薄宦非吾愿，俯仰流年只自惊。",
            "早晚郊扉收退迹，南阡北陌重逢迎。"
        ],
        "title": "答杨辛二君重阳对雨见寄",
        "id": "e5ce0585-dcb3-48e2-a049-968cca373d90"
    },
    {
        "author": "韩维",
        "paragraphs": [
            "朔风收尽冻云漫，细洒狂飘入夜寒。",
            "润浃土膏谣万俗，喜闻玉色舞千官。",
            "川原谁作呼鹰出，楼观朝宜跋马看。",
            "亚尹勤民流咏叹，一章高唱掩幽兰。"
        ],
        "title": "奉和府判学士景彝喜雪",
        "id": "47ed398a-4aa8-44a0-b8f5-34f76879143d"
    },
    {
        "author": "韩维",
        "paragraphs": [
            "春意来何早，干坤润泽中。",
            "雪明初照日，云断欲随风。",
            "世事蚊虻过，身谋雁鹜同。",
            "诸君亦诗酒，吾道未应穷。"
        ],
        "title": "奉和介甫正月二日",
        "id": "fe875d61-4cd6-4128-afe4-b3a6ea11e009"
    },
    {
        "author": "韩维",
        "paragraphs": [
            "华阁岧峣冠道山，群公清晓集初筵。",
            "独持金印承新命，重对牙签识旧编。",
            "英俊雍容欣接袂，文章疏阔愧怀铅。",
            "一时高会形风什，留作儒林故事传。"
        ],
        "title": "何龙图赴上秘阁同诸君赋诗",
        "id": "40a682bd-1982-471e-b074-0d6e23ac59ee"
    },
    {
        "author": "韩维",
        "paragraphs": [
            "出苑花光朱雪动，压波桥影彩虹摇。",
            "飞扬鶑燕惊高管，偃蹇鱼龙近画桡。",
            "早识浮名身外事，久判闲日醉中消。",
            "几年寥落同游伴，还喜春风并马镳。"
        ],
        "title": "和中道游金明池",
        "id": "500842d9-4f6d-4bcb-bbc9-665ef9114ab7"
    },
    {
        "author": "韩维",
        "paragraphs": [
            "日下崦嵫外，秋生沆砀间。",
            "清江无限好，白马不胜闲。",
            "雨过云收族，天空月上弯。",
            "归鞍侵调角，回首六朝山。"
        ],
        "title": "江亭晚眺",
        "id": "74468356-949f-40b7-83d2-e7659dd5555a"
    },
    {
        "author": "韩维",
        "paragraphs": [
            "耆老不可问，高台荆棘间。",
            "一时戎马散，千古暮鸦还。",
            "事往孤鸿断，人来落照闲。",
            "兴亡无限恨，惨淡对河关。"
        ],
        "title": "废烽台",
        "id": "f50609aa-33b9-40aa-80e4-b0af19de873a"
    },
    {
        "author": "韩维",
        "paragraphs": [
            "飞雪朝来霁，朱楼月下过。",
            "绝云看丽构，裂玉堕清歌。",
            "醉烛轻摇箔，游鞍不动珂。",
            "回头少年乐，惨淡一悲哦。"
        ],
        "title": "和圣俞天津桥闻歌",
        "id": "3a45467b-e82b-4440-bdf6-c722e9c5daa0"
    },
    {
        "author": "韩维",
        "paragraphs": [
            "牢落悲春事，萧条作晚游。",
            "清光溢平沼，凉思近高楼。",
            "碧树森将合，朱栏渺若浮。",
            "公来慰羁寓，华月许移舟。"
        ],
        "title": "宿西京府署晚游东池",
        "id": "2613e7d5-4e3b-4c3b-b3fc-d6e43d9be7d2"
    },
    {
        "author": "韩维",
        "paragraphs": [
            "洛浦残芳尽，来寻关塞春。",
            "青林横石阁，翠壁涌金人。",
            "涧草熏衣晚，松风落面新。",
            "愁驱向城骑，还踏九衢尘。"
        ],
        "title": "游龙门归",
        "id": "490c9f3a-8669-4d48-8f06-6fa5d16cbfc2"
    },
    {
        "author": "韩维",
        "paragraphs": [
            "东来鸣棹落河干，喜见孤幡佛树端。",
            "不谓尘埃走符檄，尚逢池榭拂衣冠。",
            "清风明月还相见，浊酒枯棋亦自欢。",
            "寄语京城骑马客，优游到底是闲官。"
        ],
        "title": "宿绍隆院",
        "id": "0728ad4f-ac7c-4258-9f8b-591c8bb557d9"
    },
    {
        "author": "韩维",
        "paragraphs": [
            "野月来何处，东池柳影深。",
            "微生水风力，稍散暝云阴。",
            "冷极萤沈草，明多鹊动林。",
            "欲知清绝兴，不寐有孤吟。"
        ],
        "title": "绍隆池上对月",
        "id": "14355e0e-a226-4de5-a60e-a762e978bf61"
    },
    {
        "author": "韩维",
        "paragraphs": [
            "目倦风尘观，身疲鞍马行。",
            "春沙迎步润，山雪照怀清。",
            "冰水初消色，林鸦欲乳声。",
            "物华多感触，一动故园情。"
        ],
        "title": "野步",
        "id": "5f50e62d-e37d-4aac-9fda-d1c975a3796f"
    },
    {
        "author": "韩维",
        "paragraphs": [
            "春寒驱传马，西度虎牢关。",
            "草树高低雪，烟云左右山。",
            "英豪攻战地，风物笑谈间。",
            "俯仰看今古，翛然百虑间。"
        ],
        "title": "武牢道中",
        "id": "f8efcb8a-5f51-4f56-9e98-9366131da01a"
    },
    {
        "author": "韩维",
        "paragraphs": [
            "竹坞斜开迳，茅檐半卷书。",
            "幽闲入高卧，淡薄见平居。",
            "乱水随酾引，残花不扫除。",
            "因君动高兴，回首想吾庐。"
        ],
        "title": "过邵先生居",
        "id": "00988c23-adf8-4522-af9d-b0b746f16307"
    },
    {
        "author": "韩维",
        "paragraphs": [
            "夜来飞雨濯残芳，绿遍童童佛树行。",
            "把酒可劳悲暮节，振衣还自喜微凉。",
            "清帘不下轻扬燕，别院时来暗霭香。",
            "自是嵩阳欲归客，为公聊尽次公狂。"
        ],
        "title": "浴普静同江二李叔中道赋",
        "id": "5dc7c29b-0da0-46a3-a20f-3a01493b1a64"
    },
    {
        "author": "韩维",
        "paragraphs": [
            "繁阴扫无迹，庭雪尚余光。",
            "屋背生寒月，林梢绡暗霜。",
            "昏瞳频废卷，悲泪易沾裳。",
            "却想故园夜，张灯宿草堂。"
        ],
        "title": "冬夜",
        "id": "3a262fa2-7092-4009-8b8b-697b0b972781"
    },
    {
        "author": "韩维",
        "paragraphs": [
            "河面参差结冻凘，清风不展画船旗。",
            "偶驱羸马知何适，独过长桥问所思。",
            "可喜身闲亲浊酒，未忘心竞是枯棋。",
            "凭君莫唱阳关曲，自觉年来不能悲。"
        ],
        "title": "同邻几原甫谒挺之",
        "id": "c6902efd-2595-433f-9e98-27c8b31a1e1c"
    },
    {
        "author": "韩维",
        "paragraphs": [
            "长条飞动不依栏，淡粉浓朱巧作团。",
            "无语不辞终日立，有情曾是隔年看。",
            "春罗试舞衣新换，古锦藏诗墨未干。",
            "我为愁多悲节物，欲酬佳句泪沾翰。"
        ],
        "title": "宝奎殿前花树子去年与宋中道同赋今复答宋诗",
        "id": "c69a7a77-9c24-41e7-9e65-fc6fcb95b6a0"
    },
    {
        "author": "韩维",
        "paragraphs": [
            "平时太学客，文藻士林传。",
            "憔悴尚一邑，声名空十年。",
            "风烟长夏始，关塞浊泾前。",
            "莫作归来叹，将军好荐贤。"
        ],
        "title": "送河秘校鬲主簿良原",
        "id": "83497b3d-5f22-4cfc-9d81-3cbd7d88a0c4"
    },
    {
        "author": "韩维",
        "paragraphs": [
            "曾见芳春二月时，弱枝繁萼动辉辉。",
            "难忘绝艳惊心丽，重惜良游与意违。",
            "好事几人能载酒，感时今日为沾衣。",
            "南宫老树无妍思，坐想东风绛雪飞。"
        ],
        "title": "奉同中道锁宿南宫思宝奎殿前花树子",
        "id": "961130fe-4302-44a2-b77f-4b64af77d9c1"
    },
    {
        "author": "韩维",
        "paragraphs": [
            "早接英豪论，常多伯仲贤。",
            "风尘一会合，岁月几徂迁。",
            "禀性成樗散，干时类凿圆。",
            "论心谁合者，握手子欢然。",
            "经训开前古，谈辞屈老先。",
            "春游同烂漫，醉乐屡回旋。",
            "乐事嗟难久，离襟怅独偏。",
            "驱车清汝曲，佐幕紫嵩前。",
            "官兴惟高咏，人生得晏眠。",
            "丹铅涂旧史，杖屦接幽禅。",
            "叹息春期失，淹留夕梦牵。",
            "非因传丽唱，何以慰劳悁。"
        ],
        "title": "依韵和贡父见寄",
        "id": "29740387-bff7-49f6-8156-5059d77eb1ed"
    },
    {
        "author": "韩维",
        "paragraphs": [
            "尘事无时已，归休虑暂空。",
            "超飖广庭步，萧散葛衣风。",
            "默与清樽对，心期静者同。",
            "独怜新月色，百过达幽丛。"
        ],
        "title": "和原甫对月招江梅不至",
        "id": "08f4fe9a-8da8-44be-9eb8-144ae7ad50c0"
    },
    {
        "author": "韩维",
        "paragraphs": [
            "上阁群公拜赐归，九衢春色遍熙熙。",
            "後房丝竹争相命，穷巷箪瓢亦我期。",
            "浊酒满樽聊混俗，嘉蔬登俎在随时。",
            "刘郎固自多幽思，门掩东风独赋诗。"
        ],
        "title": "和原甫立春日拜赐归不赴邻几会",
        "id": "af92f372-968b-4671-98ae-c1a2a9de45b7"
    },
    {
        "author": "韩维",
        "paragraphs": [
            "春风几日到蓬莱，仙伯初惊杏蕊开。",
            "绕树独听清夜漏，怀人空对昔年杯。",
            "坐怜珍赏同心隔，愁见新芳入眼来。",
            "欲折繁枝有所赠，九重丹禁照瑶魁。"
        ],
        "title": "和邻几前岁同济川原甫赏阁後杏花今兹对之有怀二君",
        "id": "a8f0f797-30c3-405e-b557-daa0b0996893"
    },
    {
        "author": "韩维",
        "paragraphs": [
            "絮糅琼霏浩满空，平明骑马入春风。",
            "九重城阙寒光外，百万人家喜气中。",
            "不学闭门徒自洁，且欣携酒与君同。",
            "柳梢花甲从今始，便好寻芳下苑东。"
        ],
        "title": "雪中同邻几出游",
        "id": "6eacd500-803b-4e6a-8c7c-14547a8d9203"
    },
    {
        "author": "韩维",
        "paragraphs": [
            "炎日来休骑，红尘喜放船。",
            "波平凉洗马，树凈晚吟蝉。",
            "风至披襟後，云消倚拖前。",
            "潭心见华月，归意一留连。"
        ],
        "title": "晚过邻几官舍三首  其一",
        "id": "3fef7a16-aba6-498e-8230-3f4493516a6f"
    },
    {
        "author": "韩维",
        "paragraphs": [
            "车马东桥绝，凉风满夕轩。",
            "水声通沁苑，树色入夷门。",
            "每接渊明咏，常怀仲理言。",
            "沧洲如可约，杯酒会重论。"
        ],
        "title": "晚过邻几官舍三首  其二",
        "id": "bb4435da-d2bf-4090-9ba9-3e4cc96efe1d"
    },
    {
        "author": "韩维",
        "paragraphs": [
            "萧洒君官舍，从来可数来。",
            "养莲疏浊水，薙草出荒台。",
            "芡散初成籍，蒲长欲映杯。",
            "吾知蒋生迳，不为俗人开。"
        ],
        "title": "晚过邻几官舍三首  其三",
        "id": "21d9bb99-4647-4b14-8ac8-b6d28fef24ea"
    },
    {
        "author": "韩维",
        "paragraphs": [
            "广文自古无羁束，况复三逢着令休。",
            "纵酒不防官长骂，驱车聊过故人游。",
            "闲中日月随方罫，远外风云入小舟。",
            "准拟墙根菊花好，共乘清露赏高秋。"
        ],
        "title": "连日休务过邻几",
        "id": "3bb7eeae-20ad-4df7-bc7c-cc96fd91f6d4"
    },
    {
        "author": "韩维",
        "paragraphs": [
            "新衔佳命上金銮，递直连初寝未安。",
            "霜气稍依罗幕重，月华先近玉堂寒。",
            "诏函裁罢骞灵凤，诗句书成舞瑞鸾。",
            "学省地闲清赏隔，怀贤空向斗杓看。"
        ],
        "title": "和欧阳内翰内直对月见寄",
        "id": "48f7075c-453d-4937-8709-993b7f592508"
    },
    {
        "author": "韩维",
        "paragraphs": [
            "天门朝日照崔嵬，车骑雍容下禁台。",
            "清景每将诗思遣，高情不为宠名回。",
            "山林岂要须长往，轩冕当知是傥来。",
            "欲与明公论出处，会乘飞雪旁金罍。"
        ],
        "title": "和永叔内直晨出马上口占",
        "id": "d3e0c60a-3292-494b-9383-497b38793d3c"
    },
    {
        "author": "韩维",
        "paragraphs": [
            "滁阳山水翳荒榛，公为开治物物新。",
            "自作嘉名遍华牓，连题秀句入青岷。",
            "泉声尚记岩寒夜，花思偏怜谷暖春。",
            "绝境坐驰高兴动，安能碌碌久风尘。"
        ],
        "title": "和永叔思滁州幽谷",
        "id": "3ddad4d4-9d98-43db-ab10-23a3048aecc6"
    },
    {
        "author": "韩维",
        "paragraphs": [
            "视草名臣润色才，玉墀晨退共徘徊。",
            "朝廷无事文书省，台阁相欢笑语开。",
            "少厌赓酬停落笔，旋寻歌舞约衔杯。",
            "广文主簿官闲冷，不是诗情岂合来。"
        ],
        "title": "和子华兄同永叔饮三班官舍兼约明日饮永叔家",
        "id": "9b91882d-2e0e-4465-85d9-a9283d422be2"
    },
    {
        "author": "韩维",
        "paragraphs": [
            "结亭遐僻古江山，胜绝终为好事传。",
            "溪泛夜声来枕上，峰回午影过樽前。",
            "禽鱼旧识应相乐，花木亲栽益自怜。",
            "我抱沧洲未归恨，羡君生计有林泉。"
        ],
        "title": "寄题周着作江山县溪亭",
        "id": "52257d03-2639-4964-8dbe-8a937a95ba7f"
    },
    {
        "author": "韩维",
        "paragraphs": [
            "驰道尘清生紫烟，帝临原庙拜衣冠。",
            "日华先向金舆动，霜气犹通玉仗寒。",
            "後骑绵裘明粲粲，侍臣瑶佩响珊珊。",
            "一闻佳句歌熙盛，不减都人夹路观。"
        ],
        "title": "和永叔从驾谒景灵宫",
        "id": "7f0b59f3-3b8a-4d6d-93fc-68427751078a"
    },
    {
        "author": "韩维",
        "paragraphs": [
            "翠竹苍林颜色老，游人安得故时同。",
            "沾衣似对金城柳，握管翻悲楚水枫。",
            "新鬓旋惊吟後白，好花犹记折来红。",
            "须知世事徒劳耳，惟有清樽不负公。"
        ],
        "title": "和子履再游李氏园",
        "id": "ece61ebf-0f0d-4838-9c0a-654e3abb1212"
    },
    {
        "author": "韩维",
        "paragraphs": [
            "杨公白首困青騧，坐对流阴颇自嗟。",
            "半夜星文穷斗次，平明春色遍人家。",
            "漫将愁思惊天运，好看新诗待物华。",
            "何日一樽相就醉，为君先探此园花。"
        ],
        "title": "奉和杨直讲除夜偶书",
        "id": "1ce96afb-5b98-4a2e-82dd-fde83b7c34ea"
    },
    {
        "author": "韩维",
        "paragraphs": [
            "万里青天洗曙霜，秋曦满眼对晴光。",
            "扫残遗秉川原静，折过寒花迳隧荒。",
            "偶入名园逢漆吏，远寻香剎问支郎。",
            "浮生宠辱何须道，幸有田家浊酒尝。"
        ],
        "title": "和周仲章出郊",
        "id": "1e27b16f-f504-4d85-9d02-3980a999b08f"
    },
    {
        "author": "韩维",
        "paragraphs": [
            "喧然佳句落神都，哀此援琴尚有余。",
            "未见校文登子政，空传为赋似相如。",
            "道存固可轻华冕，谈进当知得异书。",
            "推毂贤豪非我事，所期诗酒乐朋裾。"
        ],
        "title": "奉答宋中道服除还朝示亲友",
        "id": "18ba7be4-3798-4f89-9fcb-205a968fd849"
    },
    {
        "author": "韩维",
        "paragraphs": [
            "荒郊不可望，极目尽伤心。",
            "日薄不开冻，风凄还作阴。",
            "倦鸦飞趁马，寒犬吠依林。",
            "頼有瓢中酒，愁来一独斟。"
        ],
        "title": "许昌道中",
        "id": "2d55ad68-b90d-43b4-bb4e-9049793c8fea"
    },
    {
        "author": "韩维",
        "paragraphs": [
            "二年憔悴走京尘，匹马归来访四邻。",
            "足滑旧谙城下径，眼明重见里中人。",
            "青蔬不没荒畦雪，翠柏常留野殿春。",
            "风物自如人事改，夕阳哀泪落衣巾。"
        ],
        "title": "谒象之同诸君步之东禅院",
        "id": "9497a01f-fbc9-47d7-9fa9-5b9b5e9f4d87"
    },
    {
        "author": "韩维",
        "paragraphs": [
            "绿筱清涟得钓矶，制名翻与实相违。",
            "沉钩不忍潜鱼乱，回棹常侵宿鸟飞。",
            "林霭散余知月上，水风清极怯秋归。",
            "兴来诗就觞来尽，不信人间有是非。"
        ],
        "title": "清涟矶独坐",
        "id": "58e12db3-fa87-4b29-9c5a-7fd7709648b6"
    },
    {
        "author": "韩维",
        "paragraphs": [
            "拔尔蒿莱际，微根仅自支。",
            "劳心勤一溉，拭目待三移。",
            "秾李惭同列，芳橙合并枝。",
            "绛囊如有惠，莫忘赠君时。"
        ],
        "title": "谢微之送鸭脚",
        "id": "2ad901fb-def7-4a73-8f3b-3f5f10afed2d"
    },
    {
        "author": "韩维",
        "paragraphs": [
            "红蘤随风尽，团枝泣露光。",
            "叶深惊乍见，实小贵先尝。",
            "点缀怜余萼，飘零惜旧香。",
            "不须悲节物，且喜手中觞。"
        ],
        "title": "北园坐上探题得新杏",
        "id": "494ec4cc-4868-4e14-876f-40c1cfa79712"
    },
    {
        "author": "韩维",
        "paragraphs": [
            "离马嘶高树，郊原夏景深。",
            "还持长者政，往慰远人心。",
            "种黍侔千户，张鱼盛百金。",
            "江山永嘉咏，时寄草堂吟。"
        ],
        "title": "送洵阳王令之官",
        "id": "854567ec-3e03-4abc-be2c-eecf8d9b32a0"
    },
    {
        "author": "韩维",
        "paragraphs": [
            "才见高帆落归艑，又携轻剑逐戎麾。",
            "步兵厨里仍多酒，王粲军中不废诗。",
            "绝塞风烟通夕静，近关榆柳识春迟。",
            "花时不得同嬉赏，肠断东风把一卮。"
        ],
        "title": "答寄广信六弟",
        "id": "b3af9fc6-c801-45c1-bd6e-3ee97d4e0bef"
    },
    {
        "author": "韩维",
        "paragraphs": [
            "寥落霜园树，萸房独照秋。",
            "实兼兰佩结，香近玉卮浮。",
            "嗔蕊醒残醉，纫红感旧游。",
            "三英佳句在，殊喜继风流。"
        ],
        "title": "九日席上赋得茱萸",
        "id": "96d5026d-ca19-4c6b-a799-49c2a20cf8c2"
    },
    {
        "author": "韩维",
        "paragraphs": [
            "高轩怒马一憧憧，夫子端居寂寞中。",
            "绿酒细斟消暇日，朱弦缓拨对春风。",
            "官闲势利无从入，道胜纷华岂易攻。",
            "即此便堪遗万虑，可怜夸者自穷通。"
        ],
        "title": "和之美春日对酒",
        "id": "2398d467-ace6-421f-9a52-1a1605f538f0"
    },
    {
        "author": "韩维",
        "paragraphs": [
            "絮飞丝堕满春阴，叹息流光节物深。",
            "鸡鞠自喧游侠地，鶑花空思长年心。",
            "寂寥功业看孤剑，淡薄情怀寄素琴。",
            "我亦新来有华髪，并须携酒白头吟。"
        ],
        "title": "又和寒食感怀",
        "id": "18b40207-48c2-473a-bf12-434ffb6ff992"
    },
    {
        "author": "韩维",
        "paragraphs": [
            "久宦怜官薄，端居惜岁芳。",
            "世情徒枳棘，吾操自松篁。",
            "铁擿敷经暇，檀槽度曲长。",
            "浮沈归浊酒，感激见新章。",
            "守道言何固，安时志不忘。",
            "惭无推挽者，祝子寿而康。"
        ],
        "title": "答杨之美春日书怀依韵",
        "id": "78c766b7-aeb0-45de-aee9-80d8634ef91f"
    },
    {
        "author": "韩维",
        "paragraphs": [
            "文史平居乐，尘埃少别心。",
            "都门开柳色，樽酒驻车音。",
            "汉节光华远，春风藻思深。",
            "一闻传丽句，清兴霭盈襟。"
        ],
        "title": "次韵和唐公北使途中见寄二首  其一",
        "id": "7ed92af1-da7a-43c1-9dc4-ebaff4cec734"
    },
    {
        "author": "韩维",
        "paragraphs": [
            "残红着树春无几，怅望君家绿玉杯。",
            "美酒应容步兵醉，後堂先约戴崇开。"
        ],
        "title": "次韵和唐公北使途中见寄二首  其二",
        "id": "2af5144d-2793-4bd6-bba4-4408e6297562"
    },
    {
        "author": "韩维",
        "paragraphs": [
            "闲官身散诞，饱食坐欹斜。",
            "永日槐阴静，清风葆鬓华。",
            "废书良愧马，落帽偶同嘉。",
            "此适谁知者，逢人莫浪夸。"
        ],
        "title": "史局坐寝戏呈崇文掌学士",
        "id": "a10b7343-bd6a-4894-990d-904be87a5dae"
    },
    {
        "author": "韩维",
        "paragraphs": [
            "天津南望两涯间，蓊若青云乍吐山。",
            "花叶相催何日已，尘埃不断几人闲。",
            "郎官萧洒裁诗丽，博士龙钟叹鬓班。",
            "我独无诗亦无叹，朝驱羸马暮知还。"
        ],
        "title": "和景彝圣俞马上见槐花",
        "id": "36aee483-dcae-4008-859e-a30919e1832b"
    },
    {
        "author": "韩维",
        "paragraphs": [
            "炎尘满天地，怀子邈湖江。",
            "筑隠云峰乱，栖禅石树双。",
            "学禅仍慕孔，诗放欲兼庞。",
            "萧洒高吾兴，清风卧北窗。"
        ],
        "title": "寄温州希用上人",
        "id": "9293cfd0-2901-4bed-89de-3d1ab338e9b9"
    },
    {
        "author": "韩维",
        "paragraphs": [
            "雷激霆奔夜复晨，天街流潦没车轮。",
            "清风皎日收无迹，妖蜧顽蛟亦有神。",
            "洊至已惊占习坎，汨陈深恐败彝伦。",
            "苍生可念非吾力，漏屋颓垣不庇身。"
        ],
        "title": "和六弟苦雨",
        "id": "e95a7698-1c6a-429b-a91e-8bfea0577be0"
    },
    {
        "author": "韩维",
        "paragraphs": [
            "尘埃不可久，归卧故山秋。",
            "荣利非其好，风骚得所求。",
            "晨征随社燕，夜宿近江鸥。",
            "闻子禅林胜，它年一系舟。"
        ],
        "title": "送思上人南归",
        "id": "134ba634-8551-412d-96b4-d393fb08a4a7"
    },
    {
        "author": "韩维",
        "paragraphs": [
            "耳熟江南胜事传，闻君官去便翛然。",
            "江流截楚红尘断，山势吞吴秀色连。",
            "紫蟹迎霜新受钓，黄花吹酒正当前。",
            "嗟予不得从斯乐，坐看秋风发画船。"
        ],
        "title": "送李瑜屯田通判润州",
        "id": "0c68211d-40fc-4895-8290-2b88bf8f7973"
    },
    {
        "author": "韩维",
        "paragraphs": [
            "孤根随地发，繁蕊破霜迟。",
            "但取凋零晚，何忧赏爱移。",
            "物情伤老大，人事阅兴衰。",
            "会有陶彭泽，清樽与重持。"
        ],
        "title": "次韵和之美十日菊",
        "id": "9f256269-a524-4744-8bb3-fdcbe998c834"
    },
    {
        "author": "韩维",
        "paragraphs": [
            "闻君有佳尚，买胜不论钱。",
            "迳凿苍林藓，亭开翠壁烟。",
            "徙花穷洛谱，得石记唐年。",
            "数卷书盈万，言章木以千。",
            "晨昏板舆往，社腊燕觞传。",
            "予亦耽幽事，西风一慨然。"
        ],
        "title": "寄题刘仲更泽州家园",
        "id": "bb2fbde2-b1f6-43f1-a31f-4cf0090291e7"
    },
    {
        "author": "韩维",
        "paragraphs": [
            "蓬莱仙构斗魁旁，递直初登汉署郎。",
            "云向城头收暝色，月从楼角放寒光。",
            "行看砌菊嗟残艳，坐对书芸袭暗香。",
            "景物过清浑不寐，素经雠罢得新章。"
        ],
        "title": "奉和乔年馆宿",
        "id": "18036239-db04-491b-828a-69b8adb68bd3"
    },
    {
        "author": "韩维",
        "paragraphs": [
            "宫树烟开敞禁扉，儒冠罗立望天威。",
            "霜清广殿鸣鞘肃，日上觚棱翠盖飞。",
            "玉勒帊鞍龙在御，锦衣腰剑士成围。",
            "暂来直舍支颐坐，却听箫韶辇路归。"
        ],
        "title": "又和馆西迎驾",
        "id": "8e52c091-3300-49fa-a952-bc68a89b316a"
    },
    {
        "author": "韩维",
        "paragraphs": [
            "昔驱羸马望嵩云，正值嵩阳踯躅春。",
            "千古废兴都邑地，百年劳苦宦游身。",
            "曾耽胜事留连久，忽见新诗叹息频。",
            "君欲买山能遂否，它时愿作社中人。"
        ],
        "title": "览杨乐道洛下诸诗",
        "id": "21657638-ba16-4417-b04e-d3a3ad65d330"
    },
    {
        "author": "韩维",
        "paragraphs": [
            "轻如游泛坌如驰，朝雨才暗暮即飞。",
            "常恐旱风增气势，却教晴日损光辉。",
            "衣缁京洛言何验，缨濯沧浪志尚违。",
            "此物无情君莫诮，九衢声利走轮騑。"
        ],
        "title": "和仲巽诮京尘",
        "id": "6ed5fc0e-0ddb-4164-a86b-546f144e3b75"
    },
    {
        "author": "韩维",
        "paragraphs": [
            "省署聊休直，皇恩许过家。",
            "朝廷宠儒雅，车骑有光华。",
            "行色星垣动，褒章宰树加。",
            "遥知蜀父老，夹道竞咨嗟。"
        ],
        "title": "送石昌言归蜀",
        "id": "6b90fc28-4531-48fc-bfa8-b9ab8a01f34b"
    },
    {
        "author": "韩维",
        "paragraphs": [
            "闻君买宅洞庭傍，白水千畦插稻秧。",
            "生事已能支伏腊，岁华全得属文章。",
            "骞飞灵凤知何暮，蟠蛰蛟龙未可量。",
            "莫以江山足清尚，便收才业傲虞唐。"
        ],
        "tags": [
            "洞庭湖"
        ],
        "title": "寄题苏子美沧浪亭",
        "id": "6df3a21e-1666-41b5-8065-e692920df4c7"
    },
    {
        "author": "韩维",
        "paragraphs": [
            "莫嗟华髪尚蓬瀛，自古儒生半滞荣。",
            "学似杨雄老天禄，才如严助厌承明。",
            "一箪聊喜安吾道，几骑当知达此生。",
            "闻说东郊可携手，能来从我并鞍行。"
        ],
        "title": "和邵兴宗再还馆",
        "id": "753015de-da1d-4879-9c3b-a01bee4411c1"
    },
    {
        "author": "韩维",
        "paragraphs": [
            "车马萧条西出门，怜君宦薄意能闲。",
            "并游多得贤豪士，久困独无憔悴颜。",
            "白酒园林休洛社，黄花风露见岷山。",
            "男儿荣滞古来有，收取功名晚节间。"
        ],
        "title": "送刘巽殿直官蜀",
        "id": "5ae1cf94-ebf3-4e85-8436-3d719cf45642"
    },
    {
        "author": "韩维",
        "paragraphs": [
            "才名宰相子，二十取辞科。",
            "得县古称厉，登楼朝见涡。",
            "疲民劳赋役，静理足弦歌。",
            "八桧仙祠在，知君秀句多。"
        ],
        "title": "送卫真晏太丞",
        "id": "87d96113-e35c-48cf-a106-281270da33ec"
    },
    {
        "author": "韩维",
        "paragraphs": [
            "东郊二月天，寒尽未成暄。",
            "永日青丝骑，和风绿酒樽。",
            "迳抽萱甲细，墙倚杏梢繁。",
            "烂醉谁知者，行歌入国门。"
        ],
        "title": "同江谢王出郊",
        "id": "1cf2a6eb-5c48-458d-8410-b6b36d0c7a13"
    },
    {
        "author": "韩维",
        "paragraphs": [
            "都门气象雨余佳，压尽风尘见草芽。",
            "日薄风和近郊路，朱红粉白远林花。",
            "堤开独去媻珊女，柳下相逢轻{车录}车。",
            "丝鬓未催樽酒在，不须辛苦问年华。"
        ],
        "title": "寒食出郊",
        "id": "e44657d8-9559-4d91-94af-0968c435716e"
    },
    {
        "author": "韩维",
        "paragraphs": [
            "儒馆雠书旧，侯藩请节行。",
            "山川犹古气，铙吹自春声。",
            "问俗怜雕瘵，颁条頼简平。",
            "从来寇河内，谁复继声名。"
        ],
        "title": "送晁怀州学士  其一",
        "id": "a9cc671d-2391-4f43-a2a8-dcbdecd8b0de"
    },
    {
        "author": "韩维",
        "paragraphs": [
            "退传清门世有才，使君嘉誉蔼中台。",
            "未甘文墨工雕篆，聊取圭符试剸裁。",
            "垄上劝耕春晼晚，山前闻笛月徘徊。",
            "明朝建隼临长道，回首仙庐拂斗魁。"
        ],
        "title": "送晁怀州学士  其二",
        "id": "a3f159b3-c970-4851-811e-e9c9e35ada98"
    },
    {
        "author": "韩维",
        "paragraphs": [
            "懒驱羸马傍朱门，来对祇园寂寞春。",
            "撩乱绕楼唯有燕，萧条垂箔更无人。",
            "未回山简池头马，空愧陶公顶上巾。",
            "留得清风满衣袖，为君吹尽鬓边尘。"
        ],
        "title": "观音精舍期邻几未至",
        "id": "e35f3984-4531-4436-aa88-3e630f9204c6"
    },
    {
        "author": "韩维",
        "paragraphs": [
            "积雨淹连骑，新波滟广池。",
            "喜闻重到客，更作复游诗。",
            "逐水无留絮，飘空有断丝。",
            "送春吾得地，一问故人期。"
        ],
        "title": "览邻几重游西池兼简和叔",
        "id": "52f7b258-caa1-4813-afea-bedf6276fb73"
    },
    {
        "author": "韩维",
        "paragraphs": [
            "时律迎阳近，天云带雪低。",
            "欲飞含气象，忽散失端倪。",
            "绛阙明先曙，清衢冻不泥。",
            "休祥占岁序，佳气动烝黎。",
            "矫若翔廱鹭，纷疑剥楚圭。",
            "晨昏檐影眩，壬丙辨方迷。",
            "贺瑞彤墀集，凌寒玉仗齐。",
            "御筵开省户，赐醴走宫奚。",
            "屋角悬珠网，林梢挂素霓。",
            "山号悲虎兕，渊伏怯龟蠵。",
            "哀响求群雁，喧啾得食鸡。",
            "饥鹰无近击，狂兔有新刲。",
            "感往悲时物，怀幽梦故栖。",
            "温炉期夜拥，杰阁想晨跻。",
            "验古闻牛目，投闲读马蹄。",
            "吾交情不薄，今日手同携。",
            "酒拨新醅酌，诗看本字题。",
            "优游无不可，何必剡中溪。"
        ],
        "title": "奉同邻几对",
        "id": "b47cbc81-7ce1-4f7e-8a15-d6272c9912c6"
    },
    {
        "author": "韩维",
        "paragraphs": [
            "都官郎署老，平淡古人如。",
            "更觅苏州集，长依释子庐。",
            "室中无凈几，门外自华舆。",
            "为问萧疏意，如何善福居。"
        ],
        "title": "照邻从予假韦苏州集因以诗致之",
        "id": "096070f3-7c6e-43cf-b4f4-9fc6604531dc"
    },
    {
        "author": "韩维",
        "paragraphs": [
            "墨绶垂腰底，怜君尚一同。",
            "人豪固秦俗，地古自豳风。",
            "春色鸣弦外，山光隠几中。",
            "定应传善政，不日到关东。"
        ],
        "title": "送高寺丞宰岐上",
        "id": "64e4392b-a952-4a63-8c91-48f470168ea0"
    },
    {
        "author": "韩维",
        "paragraphs": [
            "清霜落堤水，知子戒归舟。",
            "蹭蹬蛟龙雨，翻飞鸿鹄秋。",
            "文章真自乐，得丧岂吾忧。",
            "南国江山好，裁诗寄少游。"
        ],
        "title": "答和叔见寄",
        "id": "dcfbbe78-9284-4502-ba7b-ff5547834b85"
    },
    {
        "author": "韩维",
        "paragraphs": [
            "浴凤池边雪舞风，题诗高揖杜陵翁。",
            "怀人共惜车音断，对酒须论盏底空。",
            "授简久虚梁苑候，引舟谁过剡溪中。",
            "今朝白雪闻君咏，千载风流未觉穷。"
        ],
        "title": "和永叔雪",
        "id": "0e61b077-1e13-4c21-b976-cfbf5eb85d9a"
    },
    {
        "author": "韩维",
        "paragraphs": [
            "二十年来野逸身，懒能奔走傍埃尘。",
            "偶逢闾里闲游伴，同过丛林燕坐人。",
            "世事纠纷宁有尽，劳生萧散不妨频。",
            "晴阳缓辔殊多适，它日重来访道真。"
        ],
        "title": "和永叔雪",
        "id": "123f38aa-3d8f-40bb-bf9b-3f80c08861d7"
    },
    {
        "author": "韩维",
        "paragraphs": [
            "柔橹咿哑画鹢东，翛然清兴不知穷。",
            "新秋草树轻凉外，落日帆樯远思中。",
            "人事感心怀素友，年华催鬓作衰翁。",
            "江湖旧约今仍负，肠断从南万里风。"
        ],
        "title": "之雍丘舟中奉寄少述处士明叔公缊",
        "id": "1038123a-5e57-4eb6-aa3b-d9724438d07a"
    },
    {
        "author": "韩维",
        "paragraphs": [
            "楼外阑班晓斗垂，霜晴宫瓦湿琉璃。",
            "珠幢羽节严仙仗，桂酒椒浆洁祠仪。",
            "寒气导迎通律管，神光飞动属坛壝。",
            "定闻贾傅开良对，天子斋居待受厘。"
        ],
        "title": "和三兄立冬祠太乙二首  其一",
        "id": "e1d909c1-52d8-4b57-a1c8-083763bbcc16"
    },
    {
        "author": "韩维",
        "paragraphs": [
            "曾为祝史趋真馆，屈指于今二十年。",
            "琪树瑶林成想像，直疑当日梦游仙。"
        ],
        "title": "和三兄立冬祠太乙二首  其二",
        "id": "fc2b3c0c-bea7-48e0-a51f-33a25648d0f1"
    },
    {
        "author": "韩维",
        "paragraphs": [
            "荆州太守驾朱轓，宝笔题诗出御前。",
            "应厌笙歌消暇日，欲将才业效当年。",
            "千章翠木云间寺，百丈清江雪後船。",
            "看取古来良吏迹，苍碑突兀岘山巅。"
        ],
        "title": "送刘景元观察守襄阳",
        "id": "ab9afed1-c294-4026-8e1d-cd29557cf844"
    },
    {
        "author": "韩维",
        "paragraphs": [
            "参差天仗拂云台，雉尾分行剑佩来。",
            "万寿称觞臣节罄，九韶张乐帝颜开。",
            "班趋玉佩花相斗，舞入文茵雪屡回。",
            "疏贱恭承湛露赐，惭无辞藻咏康哉。"
        ],
        "title": "奉和仲通秋宴",
        "id": "a88411ef-239f-4964-b0c9-eca5feb932e1"
    },
    {
        "author": "韩维",
        "paragraphs": [
            "新雨稍添清禁润，斜阳初下直庐明。",
            "方惭饱食无裨补，更作长廊百步行。"
        ],
        "title": "又和史院晚出",
        "id": "4985c183-39f6-4d40-b2fc-76d815a22ec3"
    },
    {
        "author": "韩维",
        "paragraphs": [
            "看山日日上孤城，不问云昏与雪晴。",
            "六六高峰长秀色，双双啼鸟忽春声。",
            "心惊流水光阴逝，身慕冥鸿羽翼轻。",
            "方促吏文严指使，不知诗兴坐中生。"
        ],
        "title": "奉和运判朝散登乐山亭",
        "id": "e5d904aa-3641-429c-a86b-4b988c504ee0"
    },
    {
        "author": "韩维",
        "paragraphs": [
            "突兀朱堂冠北城，云峰满目互阴晴。",
            "凭栏不负思山意，对酒何烦考鼓声。",
            "清话从容双麈秃，雕章温丽百金轻。",
            "归轩未必能相迟，梦绕西湖春水生。"
        ],
        "tags": [
            "西湖"
        ],
        "title": "运判再以前韵见寄",
        "id": "589828d6-b100-4419-a7cd-bfec42cb92cf"
    },
    {
        "author": "韩维",
        "paragraphs": [
            "高秋水木变清光，荷叶干枯䆉稏黄。",
            "习静久安融子懒，乘欢聊发次公狂。",
            "未甘浊酒欺人老，深喜寒花入坐香。",
            "更谢林端新月色，留连归舫尽三觞。"
        ],
        "title": "湖上饮",
        "id": "e3a2e8e7-c8cf-4595-850b-fc91fc9c4b16"
    },
    {
        "author": "韩维",
        "paragraphs": [
            "地胜依危堞，城高若半峰。",
            "衔觞惊岁序，候雪仰云容。",
            "不假猫滋竹，须防犬败松。",
            "顾惭文俗吏，游步蹑仙踪。"
        ],
        "title": "载酒过景仁东园",
        "id": "af548862-3a38-4b68-b8dd-edf88bfbf6d4"
    },
    {
        "author": "韩维",
        "paragraphs": [
            "湖榭从来与众同，况于清晏奉群公。",
            "驱车即日趋翔凤，就馆初寒听过鸿。",
            "霜雪满髯仍自壮，珠玑落笔不知穷。",
            "太平鱼鳖今咸若，岂系区区一老翁。"
        ],
        "tags": [
            "西湖"
        ],
        "title": "和张太中馆于西湖",
        "id": "a6995fb6-03f1-48e2-b6ee-a5ebdf6b8f64"
    },
    {
        "author": "韩维",
        "paragraphs": [
            "红旆重来镇故乡，吏民欢喜拂牙床。",
            "忽颁优渥垂天诏，仍许衰残守郡章。",
            "自笑木鸡犹独立，人嗟竹马漫相将。",
            "君皇念旧恩非浅，南北圭符各一方。"
        ],
        "title": "和乐道",
        "id": "ed671892-0359-48c2-bdc4-587d69b9b641"
    },
    {
        "author": "韩维",
        "paragraphs": [
            "曾陪道论接清欢，屈指于今四十年。",
            "不用笙歌娱上客，直将风月待高眠。",
            "黄花一醉犹能否，白首相逢是偶然。",
            "便欲投冠结闲伴，家山况与碧嵩连。"
        ],
        "title": "和伯寿秘监",
        "id": "3376d82c-1585-46d7-aace-97b9322bca71"
    },
    {
        "author": "韩维",
        "paragraphs": [
            "卧病河桥与死滨，还家重喜见芳春。",
            "辅藩行释绥安重，仁里欣闻缔构新。",
            "危堞遍临双远岫，平湖不受一微尘。",
            "知君雅有超然兴，香火它年作社人。"
        ],
        "title": "和曾令绰",
        "id": "fa34e75f-ba18-4a05-ac7b-3f3fd5aec0bd"
    },
    {
        "author": "韩维",
        "paragraphs": [
            "膏润涵濡万物中，欣然生意满和风。",
            "{扌嵌}飘先动吟毫紫，急洒疑催舞袂红。",
            "病手便甘千日醉，疲农又得一年丰。",
            "欢声定有歌尧壤，喜气遥瞻绕汉宫。"
        ],
        "title": "和子华兄喜雨",
        "id": "56e93c1a-a07b-4cfc-81c9-a9242935ba35"
    },
    {
        "author": "韩维",
        "paragraphs": [
            "高堂突兀里人惊，丞相规模固自宏。",
            "移石远分嵩峤色，凿池切放潩泉声。",
            "茱萸结佩聊同俗，鹦鹉传杯岂吝情。",
            "右席先生亦华构，便应次第落新成。"
        ],
        "title": "奉同景仁九日宴相公新堂",
        "id": "f95ab12d-23cc-4cef-8b67-066e405232d9"
    },
    {
        "author": "韩维",
        "paragraphs": [
            "春阴黯黯压城低，乱扑帘帷细点衣。",
            "梅蕊更寒犹竞发，杨花未暖忽先飞。",
            "便思樽酒陪公议，敢望笙歌近使威。",
            "绝景坐嗟清燕隔，一篮朱白慰旋归。"
        ],
        "title": "对雪送花走笔况之",
        "id": "eae58804-4d8e-41ff-af87-5da5d40e0b36"
    },
    {
        "author": "韩维",
        "paragraphs": [
            "止足常佳汉二臣，早思幽退谢朝绅。",
            "奉藩终乏三年最，学道才知一日真。",
            "目病懒将书卷展，心闲得近酒杯频。",
            "朝吟夕啸无厌斁，正頼贤宾与德邻。"
        ],
        "title": "答赵县丞",
        "id": "743ca8e8-818f-41b5-ba63-912f046ef221"
    },
    {
        "author": "韩维",
        "paragraphs": [
            "新得亭名号翠阴，轩窗环合尽青林。",
            "定知野客先回顾，何处山禽自好音。",
            "池面有莲风气馥，城根多竹月华深。",
            "明年便作归来计，应许携樽与抱琴。"
        ],
        "title": "题卞大夫翠阴亭",
        "id": "4c506c7a-1220-42d1-9d97-de659681d40b"
    },
    {
        "author": "韩维",
        "paragraphs": [
            "颍水箕山一腐儒，麟符何幸玷恩除。",
            "未缘秕政休官去，真頼英贤接迹居。",
            "秀麦川原知雨足，清阴池馆爱春余。",
            "坐惭老拙无施用，空下斋帷学仲舒。"
        ],
        "title": "通判郎中以州早休特形诗咏辄依元韵",
        "id": "1cb6764b-9e00-4a58-9a3b-415e4561569c"
    },
    {
        "author": "韩维",
        "paragraphs": [
            "白首徘徊玷善藩，惭君先解左鱼还。",
            "未同一笑清樽侧，独想高眠翠竹间。",
            "素节消余宁复壮，妄情休尽只余闲。",
            "田园雨足官无事，趣驾何妨慰病颜。"
        ],
        "title": "依韵答钦之学士草堂见寄",
        "id": "4a8343a5-86dc-4b05-b1c1-150b52adfe60"
    },
    {
        "author": "韩维",
        "paragraphs": [
            "久陪法从常怀愧，再领乡州始觉荣。",
            "政事敢言前可继，宠光深见古为轻。",
            "预装白酒留春盎，旋剪红葩出洛城。",
            "两道况闻时泽足，不妨吟啸玉杯倾。"
        ],
        "title": "伏蒙三哥以某再领许昌赋诗为寄谨依严韵",
        "id": "b725e377-965b-4d8e-82f1-4f577a610d53"
    },
    {
        "author": "韩维",
        "paragraphs": [
            "定契多惭国士知，交欢重喜故人期。",
            "莫辞日嚼千觞酒，况值春归百卉枝。",
            "披竹共寻前会处，插花仍学少年时。",
            "词章褒纪明情重，坐讽行吟刻屡移。"
        ],
        "title": "化光殿丞谒告还里某数奉游集蒙赋诗道旧辄依元韵",
        "id": "a7a46378-feb0-453a-b9ea-70025486ea35"
    },
    {
        "author": "韩维",
        "paragraphs": [
            "一夜歊炎散烈风，清和从令气潜通。",
            "诚微敢谓天心应，政拙惟希岁事丰。",
            "便有欢声南亩俗，首传佳句少陵翁。",
            "心灰鬓雪无余愿，饱食安居与众同。"
        ],
        "title": "和君俞喜雨",
        "id": "a7d8b60a-8488-44bd-9257-fd533cf8f025"
    },
    {
        "author": "韩维",
        "paragraphs": [
            "禁职台纲佚旧儒，青林华屋俨高居。",
            "炎天久隔挥犀论，暇日聊脂载酒车。",
            "雨逼秋容生户牖，风回凉思入襟裾。",
            "东朝第一推调护，圣主宁容久卧庐。"
        ],
        "title": "奉答乐道",
        "id": "a4bfc915-db6c-46b7-aabc-a4d5927ec5fd"
    },
    {
        "author": "韩维",
        "paragraphs": [
            "窃比淮阳卧，幸非庄舄吟。",
            "政余无异事，物外得同心。",
            "遇兴倾浮蚁，投闲作戏禽。",
            "世间并出世，于我两沉沉。"
        ],
        "title": "和君俞偶成",
        "id": "3d1907ab-9b06-4fc4-8267-811a61c3443a"
    },
    {
        "author": "韩维",
        "paragraphs": [
            "寒林冻卉谁观者，繁艳清香自得之。",
            "天赋好花如有待，日寻幽径不知疲。",
            "未逢驿使空怀远，犹喜山翁亦好奇。",
            "昔岁一觞今一咏，共陶真意不为私。"
        ],
        "title": "和太素同看梅花寄子华",
        "id": "b867e6ef-a065-453b-a0e6-e5816098e7a8"
    },
    {
        "author": "韩维",
        "paragraphs": [
            "大隗山前一老翁，幸分州契接群公。",
            "饮豪肯放兵先北，论合须欣水必东。",
            "坐对华灯燃宝檠，行看红艳发珍丛。",
            "良辰胜事从兹始，嘉与吾民乐岁丰。"
        ],
        "title": "奉和乐道席上见诒",
        "id": "e0940a50-09ae-4687-81e1-b02911032cd4"
    },
    {
        "author": "韩维",
        "paragraphs": [
            "候月纱笼合，看梅翠幄开。",
            "满城均俗乐，同闬得君来。",
            "笑极时倾弁，欢狂欲倒罍。",
            "赋诗惭善祝，凡器岂公台。"
        ],
        "title": "奉酬君俞席上偶成",
        "id": "d0737b3b-eda3-462b-ae19-547e89b5894b"
    },
    {
        "author": "韩维",
        "paragraphs": [
            "风回协气通青律，月破游氛上碧天。",
            "万盏华灯辉永夜，一犁甘雨报丰年。",
            "梅含宿润妆先试，荑展新桑手不拳。",
            "云势崇朝殊未已，坐看泽遍先垓田。"
        ],
        "title": "观灯市井之利得雨农田所急而二者不可以并时乃所愿灯彻而雨作也今幸得之辄次原韵以酬来贶",
        "id": "4da4b765-d911-4d9c-88f4-b0d952149553"
    },
    {
        "author": "韩维",
        "paragraphs": [
            "凤凰台下芳林合，鸭子陂中绿水深。",
            "不惜清光输曲沼，欲将幽韵伴鸣琴。",
            "余波及晋良惭昔，春服沿沂正在今。",
            "洗耳濯缨何足道，愿同沉醉复高吟。"
        ],
        "title": "再和乐道",
        "id": "af5cd713-99b1-41cc-a177-8bcd239509d1"
    },
    {
        "author": "韩维",
        "paragraphs": [
            "夫君有奇尚，与世实相差。",
            "不饮三春酒，唯看九日花。",
            "名虽贤士籍，心自法王家。",
            "顾我何能尔，东风醉弁斜。"
        ],
        "title": "奉酬君俞",
        "id": "4bd819be-e565-4437-aa93-b4d52207704f"
    },
    {
        "author": "韩维",
        "paragraphs": [
            "举俗从多事，惟君独闭关。",
            "废觞岂为戒，开卷不妨闲。",
            "小雨清湖面，飞花乱席间。",
            "应怜狂太守，心不到灵山。"
        ],
        "title": "和君俞春暮书事",
        "id": "c6dd2ca3-430e-4ed6-9ac5-3feb39d34581"
    },
    {
        "author": "韩维",
        "paragraphs": [
            "再临乡国两逢春，乞与优闲荷帝宸。",
            "德薄敢同商四老，论狂难预汉诸臣。",
            "行吟水际花粘履，燕坐林间絮点茵。",
            "早晚湖波照车马，为君酌酒鲙鲜鳞。"
        ],
        "title": "次韵奉答四哥廷评欲垂访以诗为示",
        "id": "e4654cf9-66df-47b5-88f4-c0618ee7f6cf"
    },
    {
        "author": "韩维",
        "paragraphs": [
            "闾里幽居几案前，迹虽相异意同然。",
            "禅书罢阅成端坐，讼牒希投得晏眠。",
            "情累已知超永劫，身名那复计当年。",
            "才疏政拙逢嘉岁，敢窃天功自谓贤。"
        ],
        "title": "次韵奉答君俞",
        "id": "b3af55ac-ee9c-46f0-95c1-13ff1fedf6c5"
    },
    {
        "author": "韩维",
        "paragraphs": [
            "光阴不觉成陈迹，事变何尝有定期。",
            "身外闲愁无自入，饮中欢兴未全衰。",
            "编排暑後新投酒，检点秋来合唱辞。",
            "更欲邀君浮画舫，藕花菱蔓满西池。"
        ],
        "title": "乐道示长句辄次韵",
        "id": "810c80e3-33cc-439d-a74d-4f49aee6509b"
    },
    {
        "author": "韩维",
        "paragraphs": [
            "我道非生灭，天时自去来。",
            "交亲常在席，醪酒不空罍。",
            "默坐唯听水，闲行忽见梅。",
            "何人同此适，君意亦悠哉。"
        ],
        "title": "次韵君俞偶成  其一",
        "id": "2db8736c-78ce-4518-ba02-aa89692975da"
    },
    {
        "author": "韩维",
        "paragraphs": [
            "雪意凝还解，冰纹结复开。",
            "林鸦时啸侣，城雉不忧媒。",
            "造适心无碍，忘机语绝猜。",
            "曹溪不欺我，何处有尘埃。"
        ],
        "title": "次韵君俞偶成  其二",
        "id": "f488862c-1063-4ab8-adfb-4a27deb67f71"
    },
    {
        "author": "韩维",
        "paragraphs": [
            "老来事事皆抛尽，惟独忧民尚有心。",
            "深喜天公回气象，便同田父作讴吟。",
            "缘何更得闾阎暖，恨不偏于垄麦深。",
            "禅伯静中知我意，琅琅佳句玉其音。"
        ],
        "title": "奉和君俞佳雪二首  其一",
        "id": "1e06f814-9a7e-427a-9f54-dbfc1080eddb"
    },
    {
        "author": "韩维",
        "paragraphs": [
            "居尘不染先生意，与众同忧太守心。",
            "两处本来非异事，一时都把付高吟。",
            "忽惊瑞相家家遍，潜助春功日日深。",
            "拥鼻临池哦丽句，水泉风竹共清音。"
        ],
        "title": "奉和君俞佳雪二首  其二",
        "id": "b00a3ede-9edf-4408-9e3c-386a7cef588a"
    },
    {
        "author": "韩维",
        "paragraphs": [
            "勇脱尘冠尚壮年，高斋图史日萧然。",
            "不教歌舞家规在，善作文章世学传。",
            "道旧每思倾浊酒，仰高徒觉愧华颠。",
            "相君昔展西陂尽，好约春风放画船。"
        ],
        "title": "酬盈祖中散",
        "id": "bab46420-3f6f-4035-b827-1d932da3b080"
    },
    {
        "author": "韩维",
        "paragraphs": [
            "香炉峰色压群山，仰眺频欹使者冠。",
            "江面烟波摇紫翠，佛宫金碧照晴寒。",
            "密藏幽谷梅千树，散走鸣泉竹万竿。",
            "今日顿惊尘虑尽，一章佳句雪中看。"
        ],
        "tags": [
            "庐山"
        ],
        "title": "和詹叔游庐山见寄",
        "id": "18c3ed9d-5cf7-4500-863a-395aced405cf"
    },
    {
        "author": "韩维",
        "paragraphs": [
            "山林曾是自由身，岂合区区入世尘。",
            "萧散未能忘故态，优游聊喜及时春。",
            "闲中浊酒偏亲我，风外飞花欲趁人。",
            "多谢鸣鸠催对雨，坐惭无术粒斯民。"
        ],
        "title": "东禅院坐上作",
        "id": "cbf6b94c-bceb-406d-905f-b7951f81965c"
    },
    {
        "author": "韩维",
        "paragraphs": [
            "五分符竹尽吾乡，圣主恩私溢故常。",
            "揽辔岂能清北道，支筇时得问西堂。",
            "湖边冻柳生春意，月下晴梅动暗香。",
            "乘兴可能同一醉，闻君筋力尚坚强。"
        ],
        "title": "次韵和李公达见寄",
        "id": "1cb7ac85-ee62-4a01-8cea-7499ab35acc5"
    },
    {
        "author": "韩维",
        "paragraphs": [
            "少年初见一经横，籍籍文场蔼俊名。",
            "抗志直思追二祖，得官今乃後诸生。",
            "赐袍便欲欺芳草，贺酒犹能及落英。",
            "我亦林泉有归兴，待君吟啸乐升平。"
        ],
        "title": "答张念七得科见寄",
        "id": "7754ef48-b955-46d0-95bd-8eefcdbe9c68"
    },
    {
        "author": "韩维",
        "paragraphs": [
            "白首昏昏度岁年，忽闻春至便开颜。",
            "溪头冻水晴初涨，竹下名园昼不关。",
            "旋得歌辞教妓唱，远寻梅艳唤人攀。",
            "如今尚有官拘束，解组归来始是闲。"
        ],
        "title": "和朱主簿游园",
        "id": "6fd2e193-8b37-4e3d-b5f7-dbb295abe9c3"
    },
    {
        "author": "韩维",
        "paragraphs": [
            "三月韶华大半过，好花零谢已无多。",
            "暮年光景如残梦，浮世尘劳付浩歌。",
            "游子有时眠岸草，啼禽终日在庭柯。",
            "白头不作垂钩客，辜负春湖十里波。"
        ],
        "tags": [
            "西湖"
        ],
        "title": "和微之燕西湖",
        "id": "cdd42671-7c8c-481d-b9ca-09c70078546f"
    },
    {
        "author": "韩维",
        "paragraphs": [
            "冻雨吹花六出成，高楼一见瓦□□。",
            "已惊密势昏群岫，更想余霖及列城。",
            "照水□□生秀气，跳枝喜鹊弄和声。",
            "曾陪舞蹈丰年□，□拥温貂梦帝京。"
        ],
        "title": "和微之喜雪",
        "id": "1b6a2995-b71d-4d22-8dc1-1f055602f731"
    },
    {
        "author": "韩维",
        "paragraphs": [
            "庭讼萧然昼景清，每因闲暇接耆英。",
            "言诗屡奉从容论，对酒常怀淡泊情。",
            "解秩尚思嵩峤色，入朝还听禁钟声。",
            "怜君壮岁多留滞，不尽鹏抟九万程。"
        ],
        "title": "和微之",
        "id": "f0eecfe1-e3c8-4f08-95d9-0dc9e046fd21"
    },
    {
        "author": "韩维",
        "paragraphs": [
            "雪尽尘消径露沙，公家池馆似山家。",
            "翠痕满地初生草，红气通林未放花。",
            "匝岸平波清照雁，压城危榭斗回鸦。",
            "自惭白首犹圭组，此地年年赏物华。"
        ],
        "title": "登湖光亭",
        "id": "56f50c4e-c43f-4449-b356-dd3a913d6f55"
    },
    {
        "author": "韩维",
        "paragraphs": [
            "南园卉木遍春光，独爱琼葩掩众芳。",
            "不为雪摧缘正色，忽随风至是真香。",
            "未经采折携樽酒，忍见飘零入野塘。",
            "醉客为予簪白髪，栏边几作少年狂。"
        ],
        "title": "千叶梅",
        "id": "9296a70a-7a21-4073-ab51-07a098730695"
    },
    {
        "author": "韩维",
        "paragraphs": [
            "临池余事得忠臣，白刃林中不动身。",
            "见义舍生安为己，怀谖保位独何人。",
            "英名在世长如日，遗像于今凛若神。",
            "一览精诚方自失，羞将累句刻苍珉。"
        ],
        "title": "曹通直以颜鲁公墨迹题辞乞诗刊石",
        "id": "c3e586aa-2ee5-4a70-aefc-6370592edd3d"
    },
    {
        "author": "韩维",
        "paragraphs": [
            "林泉萧洒逸平生，不识人间宠辱惊。",
            "美质自全荆璞贵，嘉名长共洛波清。",
            "身虽贫约非原病，诗为穷愁似孟精。",
            "命驾高踪久无继，一时风义独归程。"
        ],
        "title": "答张念五见寄",
        "id": "88d174f0-4c34-4e42-a8e1-514c9c5148b6"
    },
    {
        "author": "韩维",
        "paragraphs": [
            "老病归休得桶楼，吾庐萧洒乐天倪。",
            "北窗偃卧都何有，东阁过从亦自揆。",
            "碧桧轻烟无鸟咔，绿槐风细或蝉嘶。",
            "世间万事全如梦，岂得南华物我齐。"
        ],
        "title": "闲房书事示五弟及诸侄等献肃公",
        "id": "55aaf491-3813-46b1-aad2-50653183e2f4"
    },
    {
        "author": "韩维",
        "paragraphs": [
            "势利拘牵无已时，超然真乐绝端倪。",
            "家风淡寂从今见，人事尘劳与我暌。",
            "门外旌旗犹坌拂，辕间款段已鸣嘶。",
            "何当解组如初约，直与西京二傅齐。"
        ],
        "title": "次韵",
        "id": "4a7da023-3e5a-4943-a581-c29790deda6a"
    },
    {
        "author": "韩维",
        "paragraphs": [
            "美疢随冰释，微阳应律生。",
            "严风散余燠，密雪暗深更。",
            "预喜衔杯集，当期策杖行。",
            "知公有新庆，金奏动皇情。"
        ],
        "title": "和景仁之什",
        "id": "ded402de-3c4b-4608-98c9-7e1177cec218"
    },
    {
        "author": "韩维",
        "paragraphs": [
            "谁测天工造化情，巧将红粉傅金英。",
            "武陵溪上分佳色，陶令篱边得异名。",
            "不使秋光全冷淡，却教阳艳再鲜明。",
            "瓮头消息香醪熟，何必黄花便可倾。"
        ],
        "title": "桃花菊  其一",
        "id": "aa405794-a0c1-42cf-ad10-b2c614dcfb06"
    },
    {
        "author": "韩维",
        "paragraphs": [
            "霜女星娥不俗情，施朱点出浅深更。",
            "平泉记上遗嘉品，本草经中注别名。",
            "气得清凉开更早，色沾寒露久逾明。",
            "今朝樽酒来篱下，不为重阳为尔倾。"
        ],
        "title": "桃花菊  其二",
        "id": "0bcef28a-60b3-45ed-a6ef-ba7ce2ed85d1"
    },
    {
        "author": "韩维",
        "paragraphs": [
            "鸦腹灵砂养就丹，知公不复更衰残。",
            "洛川花下经春醉，潩水亭边尽日欢。",
            "白髪高吟思老笔，青娥嘉赠伫华鞍。",
            "淮阳过客如相问，莫道闲人姓范韩。"
        ],
        "title": "次韵奉同景仁答微之",
        "id": "a9db120f-8dda-4237-9bef-99463357c647"
    },
    {
        "author": "韩维",
        "paragraphs": [
            "少年议乐至颠华，作得文章载满车。",
            "律合凤鸣犹是末，尺非天降岂无差。",
            "劳心未免为诗刺，聚讼须防似礼家。",
            "一曲银簧一杯酒，且于闲处避风沙。"
        ],
        "title": "览景仁君实议乐以诗戏呈景仁",
        "id": "f87c8c48-7aa3-411f-8583-35003f6fe4a3"
    },
    {
        "author": "韩维",
        "paragraphs": [
            "昔闻有客荐扬雄，清世文章又见公。",
            "奏赋独高天下士，辞荣远继古人风。",
            "怀贤不啻三秋久，置酒须期十日中。",
            "幸有红芳妆点在，可无多愧白头翁。"
        ],
        "title": "奉和乐道",
        "id": "d47a41a3-6bc4-40c5-bfef-5c7b271239be"
    },
    {
        "author": "韩维",
        "paragraphs": [
            "繁花乱委茵铺锦，弱柳交垂绿作笼。",
            "竹影入波添旧翠，桥阴横岸见新红。",
            "临觞善嚯如平日，落笔佳章有古风。",
            "早乏斯文华国体，更将何术代天工。"
        ],
        "title": "和景仁湖中",
        "id": "4bab8774-14b5-4ddb-b1b9-90a8f5e3884c"
    },
    {
        "author": "韩维",
        "paragraphs": [
            "南园百草雨中秋，把烛题诗寄驿邮。",
            "意重不辞终日看，韵强深愧隔年酬。",
            "登山屡赴幽人约，筑野犹稽圣主求。",
            "命驾幸无千里远，春湖舣楫待君游。"
        ],
        "title": "去冬蒙君实示嘉篇懒拙不即修谢临书走笔深愧浼渎",
        "id": "e577633b-96df-42e4-81d5-90923fcb6c40"
    },
    {
        "author": "韩维",
        "paragraphs": [
            "闻君初欲挂冠缨，便构兹堂不日成。",
            "桐桧茂阴归後得，烟霞高兴坐中生。",
            "禅心皎月通宵静，诗思寒泉彻底清。",
            "十五年来饱闲散，纷纷人世自浮荣。"
        ],
        "title": "寄题曹大夫栖真堂",
        "id": "ca663b02-ec12-49ec-b695-2b32ff0e6b48"
    },
    {
        "author": "韩维",
        "paragraphs": [
            "严冬温气袭人间，忽听繁声慰病颜。",
            "从律好风千里至，执权真令一朝还。",
            "顿抽陇麦全如揠，欲绽江梅已可攀。",
            "主尹勤民嘉岁望，径携歌鼓乐幽闲。"
        ],
        "title": "冬日喜雨呈穉卿景仁",
        "id": "c64dc4e7-5318-4ab0-983d-3d5e8e1934ab"
    },
    {
        "author": "韩维",
        "paragraphs": [
            "丛头金菊层层闹，木末丹花艳艳红。",
            "美景岁时暌寿斝，流光朝暮阅疏钟。",
            "诗成洛社腾邮置，梦绕伊川捧杖从。",
            "早晚安车来就第，樽前重奏喜相逢。"
        ],
        "title": "次韵和相公九月八日所赐诗",
        "id": "5bc67fa0-04db-4fdf-8f9e-d43ac840c003"
    },
    {
        "author": "韩维",
        "paragraphs": [
            "熠熠萤光草际流，及时高宴落霞洲。",
            "繁弦急管宜清月，细蕊浓芳艳晚秋。",
            "飞鹭欲来迎画舫，跳鳞如喜脱金钩。",
            "知公加数为醇酿，应许闲官烂漫游。"
        ],
        "title": "宴湖上呈穉卿",
        "id": "d178c3ab-a6f9-4171-9408-e0ea77b8dcca"
    },
    {
        "author": "韩维",
        "paragraphs": [
            "久治孤学慕轲丘，投老还乡寡所求。",
            "蓬荜随缘安静默，林泉乘兴访深幽。",
            "高门此地成君志，方驾何时写我忧。",
            "白首故人知所待，一竿同钓鸭陂头。"
        ],
        "title": "和曾令绰买宅贻景仁",
        "id": "3e5881b4-2022-487f-801b-2dec31d511f8"
    },
    {
        "author": "韩维",
        "paragraphs": [
            "杖策乘缘利有生，闻风犹得耳根清。",
            "去年俱是凝然体，存殁徒伤妄者情。",
            "灵骨不随烟共尽，真心常与月孤明。",
            "世人欲识泥洹路，问取师今第几程。"
        ],
        "title": "和安国天钵拈香",
        "id": "1b91f59b-7075-44db-8e02-019891654853"
    },
    {
        "author": "韩维",
        "paragraphs": [
            "向晚低云还作雨，稍寒飞雪又随风。",
            "新芽展尽枝头绿，落蘤飘成水面红。",
            "身外有名皆是妄，杯中无物未为通。",
            "扁舟少待暗阳放，西阁何妨一醉同。"
        ],
        "title": "後园杂花特献辄书呈子华兄",
        "id": "d2edfd5d-668b-47eb-8571-3d77edef80ef"
    },
    {
        "author": "韩维",
        "paragraphs": [
            "山鸟凡禽处处鸣，独怜清啭久无声。",
            "起从岩谷春风晚，飞过林塘霁日明。",
            "不为好音轻俗耳，自逢真赏动诗情。",
            "少年乐事今抛尽，节物催人只自惊。"
        ],
        "title": "和子华兄方惜鶑声之晚今忽闻之",
        "id": "e8875264-841d-49c0-8639-65dfa018d681"
    },
    {
        "author": "韩维",
        "paragraphs": [
            "炎蒸消尽作浓阴，湖上兹游喜重寻。",
            "急雨洗开荷芰色，清风借出管弦音。",
            "凉生顿觉絺衣薄，欢至宁论酒盏深。",
            "善嚯清谈都有适，过从所得在知心。"
        ],
        "title": "陪景仁赴况之湖上燕集遇雨",
        "id": "ab966172-1019-4dfc-8808-7cd9dcf2a5af"
    },
    {
        "author": "韩维",
        "paragraphs": [
            "堤边杨柳无穷碧，亭下芙蓉四面红。",
            "岛影低回明镜里，荷香浮动绿樽中。",
            "清心不厌飞山雨，动髪时欣过水风。",
            "鼎足坐谈非俗侣，不归名教即真空。"
        ],
        "title": "和子华湖上避暑",
        "id": "e0d71ce8-f7b5-473d-939e-5f0e873a1d1f"
    },
    {
        "author": "韩维",
        "paragraphs": [
            "眉秀瞳青却少容，精神强健几如公。",
            "相逢细雨开篱菊，自愧繁霜满鬓蓬。",
            "谈道远追西域祖，题诗今得少陵翁。",
            "锋车北去归何日，且愿从容一笑同。"
        ],
        "title": "和昌言太中",
        "id": "56aed99e-98ac-4b67-86a0-f1a1c0b20f8b"
    },
    {
        "author": "韩维",
        "paragraphs": [
            "春风吹袂踰嵩岭，秋雨随轩过颖亭。",
            "达理偶同无剩语，论交虽晚便忘形。",
            "两株枯木同危坐，数朵寒花伴独醒。",
            "鸭子陂头好光景，几时重见聚华星。"
        ],
        "title": "赠昌言太中",
        "id": "f7075c7a-0b12-4eb5-b323-3c74be887c6b"
    },
    {
        "author": "韩维",
        "paragraphs": [
            "清霜雕远木，潩水溢西陂。",
            "画鹢凌空界，鸣鸥矫翠漪。",
            "菊残犹可折，竹密不容窥。",
            "物我同真际，谁当惮四知。"
        ],
        "title": "和子华湖上书事",
        "id": "3ea764c9-33ee-43cf-8d36-25da2e07fb5b"
    },
    {
        "author": "韩维",
        "paragraphs": [
            "云凝野旷接高低，切切寒侵使者衣。",
            "客路怳惊霜鬓改，家山回望玉觞飞。",
            "更添宿雨催花润，未放春雷起蛰威。",
            "柳色压堤清溜满，舣船持酒待君归。"
        ],
        "title": "和况之提刑途中遇雪",
        "id": "faf8aef8-b906-4772-9d02-2a089461c53e"
    },
    {
        "author": "韩维",
        "paragraphs": [
            "高冠趋尹君方掾，促席迎宾我已翁。",
            "交态不忘平日厚，歌声犹似少年工。",
            "映阶露菊秋吟苦，盈筥霜榴岁问通。",
            "每与东邻话知旧，白头强健几人同。"
        ],
        "title": "公时遗石榴",
        "id": "9d2f2707-d11d-4792-99e0-7b05df592b49"
    },
    {
        "author": "韩维",
        "paragraphs": [
            "高堂六月苦炎曦，雨逐轻雷过後池。",
            "水面凉生跳赤鲤，林端声寂语黄鹂。",
            "翠深岸筱无风乱，红重蔷薇到地垂。",
            "清景虽嘉欢意少，白头支策坐题诗。"
        ],
        "title": "同三兄安公亭看雨",
        "id": "9f2d1168-7a4e-4d30-bee3-8ba76878fd3b"
    },
    {
        "author": "韩维",
        "paragraphs": [
            "红芳落尽鸭陂边，白首伤春倍惨然。",
            "自愧闲官消永日，独吟佳句想当年。",
            "早休诸吏眠斋馆，时引双童上舞筵。",
            "闻说年来亦归兴，琳宫仙籍旧无员。"
        ],
        "title": "偶成寄曼叔",
        "id": "7f23e986-e20c-4f53-bc13-6d8020911c22"
    },
    {
        "author": "韩维",
        "paragraphs": [
            "冻水迎风解，芳芽逐日新。",
            "不惊身渐老，还喜物皆春。",
            "髪短频添雪，心虚不受尘。",
            "鸡豚如有燕，莫忘社中人。"
        ],
        "title": "和君俞岁暮偶成",
        "id": "f6a7e7c2-1597-4492-b81b-f88ef3f909e1"
    },
    {
        "author": "韩维",
        "paragraphs": [
            "胜事常归蜀，奇葩又验今。",
            "仙官裁样巧，彩笔费工深。",
            "白岂容施粉，红须陋间金。",
            "不嗟珍赏异，千里见君心。"
        ],
        "title": "和景仁赋才元寄牡丹图",
        "id": "52725313-8731-4114-b52f-d71fc1d1e02c"
    },
    {
        "author": "韩维",
        "paragraphs": [
            "病起思遐眺，兹楼寓一欢。",
            "烟芜连雨脚，秋稼入云端。",
            "惊鹭衔鱼起，饥鸦啄果残。",
            "凭谁图好景，画手世无宽。"
        ],
        "title": "登楼书事",
        "id": "6382aac8-cd27-49c6-9df3-04d6a21afa0f"
    },
    {
        "author": "韩维",
        "paragraphs": [
            "世事真千变，年光又一新。",
            "举生皆是幻，熙我莫如春。",
            "啸傲盈樽酒，诗书满席尘。",
            "园林已芳意，悬榻待高人。"
        ],
        "title": "次韵君俞",
        "id": "cd64edff-3251-4bf9-a10b-205cdcdc0746"
    },
    {
        "author": "韩维",
        "paragraphs": [
            "寒威暗袭春和去，坐拥重裘仅自温。",
            "对景直须忘适适，随机聊耳不言言。",
            "兴来一笑非缘酒，道本无忧岂在萱。",
            "欲与何人论此意，竹风松雪满西轩。"
        ],
        "title": "积雨成雪呈子华",
        "id": "5b1b93b4-77c2-488b-87e8-976a49b202eb"
    },
    {
        "author": "韩维",
        "paragraphs": [
            "平池旋涨西山雨，密竹频惊北户风。",
            "垂箔屡销檀炷紫，出门时看杏梢红。",
            "酒成岂见甘而坏，花在须知色即空。",
            "只怪雕章今日至，不知清醉昨宵同。"
        ],
        "title": "和景仁",
        "id": "0de03d57-0d44-4235-9230-8df649652666"
    },
    {
        "author": "韩维",
        "paragraphs": [
            "麦苗黄熟稻苗青，饷妇耘夫笑语声。",
            "楼上清风帘箔静，田间白水鹭鸥轻。",
            "展亲会集从容乐，娱老讴吟放旷情。",
            "羽孽渐消民食足，更无余事计亏成。"
        ],
        "title": "登城楼呈子华",
        "id": "2ce7236d-059a-4a12-8960-3e9e4c66c481"
    },
    {
        "author": "韩维",
        "paragraphs": [
            "楼峻城千堞，堤长竹万竿。",
            "草芽生戢戢，花蕊落漫漫。",
            "走笔狂吟放，扶筇醉步跚。",
            "屡回宜舞袖，甘着堕游冠。",
            "野老来窥坐，沙禽不避观。",
            "两行桃艳暖，一道柳阴寒。",
            "纵棹非寻戴，掀车免效栾。",
            "官曹嗟倥偬，农事闵艰难。",
            "急景三春好，浮生几日欢。",
            "康强直行乐，此兴不应阑。"
        ],
        "title": "游曲水园和景仁",
        "id": "6bb24b5d-4078-4f4a-98a3-87e374437d4c"
    },
    {
        "author": "韩维",
        "paragraphs": [
            "沉阴消尽见春和，初放扁舟泝绿波。",
            "水际踏青怜日暖，林间举白为花多。",
            "狂从田妇窥篱看，醉任家童刮鼓歌。",
            "年少纵欢饶点检，老欢终不挂谁何。"
        ],
        "title": "又和子华",
        "id": "0d5a94b9-bd0a-4844-8c49-63e6110037b9"
    },
    {
        "author": "韩维",
        "paragraphs": [
            "又从邻舍客，来折主人花。",
            "游处当年似，悲伤老去加。",
            "兴长歌易放，情密语无哗。",
            "归路生残月，春风醉袂斜。"
        ],
        "title": "同化光饮象之家",
        "id": "fc58677d-8ff5-4415-9769-c0499b25c29f"
    },
    {
        "author": "韩维",
        "paragraphs": [
            "吾交作尉地，南望一淹留。",
            "岁月催人老，山川记子游。",
            "向城非昔勇，遇物更春愁。",
            "独喜高阳近，岚光逼马头。"
        ],
        "title": "襄城道中怀曼叔",
        "id": "dd9bf2bb-cf17-4de7-8349-fbfe7245bb99"
    },
    {
        "author": "韩维",
        "paragraphs": [
            "云阴开剥日光穿，和气随风近酒船。",
            "湖面波清浑见底，楼头山碧自生烟。",
            "兴长不忍回孤棹，歌懒才能逐缓弦。",
            "因子樽前话归计，醉魂先到岘山边。"
        ],
        "tags": [
            "西湖"
        ],
        "title": "和谢主簿游西湖",
        "id": "2eae30ca-4aaf-4694-a52b-fcf8f8f0af03"
    },
    {
        "author": "韩维",
        "paragraphs": [
            "一夜严风结素波，盍簪宁避晓寒多。",
            "范滂揽辔方清俗，墨子回车岂恶歌。",
            "云外雁寒惊岁晚，林间鸦语弄春和。",
            "知君不久承宽诏，始奈红裙绿酒何。"
        ],
        "title": "景仁招况之闻用歌舞望门而反作此戏之",
        "id": "9a01c957-8eff-4ebb-9bd8-995963c5603f"
    },
    {
        "author": "韩维",
        "paragraphs": [
            "持梅况酒诚为得，对雪看梅始见真。",
            "失素定应潜送腊，露红如欲巧矜春。",
            "神凝姑射今仍在，云覆巫峰晓更新。",
            "谁识仙家事严秘，舞妍妆靓不传人。"
        ],
        "title": "对雪看梅",
        "id": "61cf85ff-8edd-4ea5-a079-a43a4ff5e0ff"
    },
    {
        "author": "韩维",
        "paragraphs": [
            "荆州解绂十经春，回梦青林绕汉滨。",
            "霜气轻寒催柑实，渚波余润作甘津。",
            "僧园采掇宁论数，客路奔驰竟占新。",
            "雪意垂收高会缺，分金聊助席间珍。"
        ],
        "title": "襄柑分惠景仁以诗将之",
        "id": "870dbe91-1516-4f1d-8f0f-90750866b626"
    },
    {
        "author": "韩维",
        "paragraphs": [
            "南圃携樽数，西陂纵棹同。",
            "除书褒晚岁，归驭觞西风。",
            "节物萧条後，交游寂寞中。",
            "何时还一笑，池上舞惊鸿。"
        ],
        "title": "答微之",
        "id": "350f7c83-4104-4072-ae9b-872ce9b086e7"
    },
    {
        "author": "韩维",
        "paragraphs": [
            "远色分诸岛，清光湛一陂。",
            "鸟行排夕照，竹影乱风漪。",
            "道体烦摩撮，禅心绝占窥。",
            "由来输范老，佛法不曾知。"
        ],
        "title": "和冲公上人",
        "id": "070eaf5a-ec77-4d57-a427-cf5a18336a50"
    },
    {
        "author": "韩维",
        "paragraphs": [
            "朝言民事两无裨，谢病还家独掩扉。",
            "散髪时从溪叟乐，荷锄仍逐野农归。",
            "山当楼槛千螺髻，柳绕湖波万羽旗。",
            "鵰鷃逍遥各天分，抢榆何意着云飞。"
        ],
        "title": "和盈祖中散见寄",
        "id": "e3811cec-e2a5-4cdc-b70d-42ea60830d9c"
    },
    {
        "author": "韩维",
        "paragraphs": [
            "喜公新就好林塘，方驾来游属盛阳。",
            "广厦阴凉回暑气，平波炎赫变秋光。",
            "酒中未免分清浊，身外何曾校短长。",
            "地胜人高多乐事，须知洵美是吾乡。"
        ],
        "title": "和景仁同游南园",
        "id": "3ebb44c6-8cdb-45d5-9835-f7c7add43fd3"
    },
    {
        "author": "韩维",
        "paragraphs": [
            "竹阴回抱柳阴敷，石色青青润不枯。",
            "暂到已经风力劲，更清须待月轮孤。",
            "波涵天影迷高下，云覆山光变有无。",
            "暑退疾清人意健，纵吟狂醉是良图。"
        ],
        "title": "和三兄游湖",
        "id": "a7ddf52b-6c40-4f8d-8f38-9fef5f0be40a"
    },
    {
        "author": "韩维",
        "paragraphs": [
            "山色青螺髻，清波绿鸭头。",
            "已欣春事起，那问岁阴流。",
            "玉蚁新浮盎，金鳞恰上钩。",
            "衰年怯多酌，尤怕范家瓯。"
        ],
        "title": "和景仁探春  其一",
        "id": "71081f22-0edf-4880-bdfc-140dcfdcbaba"
    },
    {
        "author": "韩维",
        "paragraphs": [
            "才疏非所用，身退此其时。",
            "静默安虚室，忧虞履薄凘。",
            "景和闻鹊稔，花近候梅知。",
            "杖履从兹数，非公孰与期。"
        ],
        "title": "和景仁探春  其二",
        "id": "347071c1-007f-4188-9799-0d555c84fbf4"
    },
    {
        "author": "韩维",
        "paragraphs": [
            "湖上和风艳翠漪，柳枝摇动草芽齐。",
            "珍禽彩翼嬉晴日，游女红裙上大堤。",
            "新试画船浮鹢首，却惭美盎乏驼蹄。",
            "喜君不负持杯约，正是桃花水满溪。"
        ],
        "title": "和况之",
        "id": "abc51bed-02df-458d-840a-16b6c35d89b4"
    },
    {
        "author": "韩维",
        "paragraphs": [
            "杨花飞尽叶成阴，坐阅啼禽百种声。",
            "戴胜催耕当是月，杜鹃遗恨岂今生。",
            "及时燕乐风骚急，感物伤嗟老大情。",
            "自笑拙艰成底事，十年不听上林鶑。"
        ],
        "title": "和子华兄闻布谷声而鶑声寂然",
        "id": "3972d2b1-2f09-4fae-ae34-7b65e287c15c"
    },
    {
        "author": "韩维",
        "paragraphs": [
            "月上朱楼角，风摇翠筱层。",
            "传声回步辇，满目烂行灯。",
            "箫鼓千门沸，弓刀万马腾。",
            "诗翁怀盛事，眉雪惨霜棱。"
        ],
        "title": "和景仁元夕  其一",
        "id": "f3defa5a-d7e9-4a53-9aee-ddb919897130"
    },
    {
        "author": "韩维",
        "paragraphs": [
            "禁户千通鼓，天街万点灯。",
            "怀君莹如玉，驱马不嫌冰。",
            "乐事看流俗，狂游记旧朋。",
            "回思真梦幻，不待访林僧。"
        ],
        "title": "和景仁元夕  其二",
        "id": "b80fafdb-ce74-4081-ae61-36e4008e603a"
    },
    {
        "author": "韩维",
        "paragraphs": [
            "少陵昔日富辞华，愁见飘零万点花。",
            "写物高才从古少，伤春情绪此时加。",
            "恨无巧语谗风伯，直欲狂图系雨车。",
            "莫怪晚来觞屡釂，白头判得醉流霞。"
        ],
        "title": "展江亭看海棠遇风",
        "id": "9a5eb102-afbe-4a9a-80ff-c6aa130f7f38"
    },
    {
        "author": "韩维",
        "paragraphs": [
            "昔叨符守访乡评，守节安贫得水名。",
            "道在莫嗟为邑晚，禄微须喜及亲荣。",
            "风吹白菊篱边别，雨落黄榆塞下行。",
            "善抚疲羸修分职，边庭无事正休兵。"
        ],
        "title": "送李宣德为县太原",
        "id": "dc7dc011-5593-4524-850c-55836782c115"
    },
    {
        "author": "韩维",
        "paragraphs": [
            "密桐新筱昼阴阴，独想禅房燕□□。",
            "□□□□何者病，一尘不立本来心。",
            "生涯易足惟高枕，物累难除是苦吟。",
            "乘兴几时回杖履，後池泉溜有余音。"
        ],
        "title": "和君俞属疾见诒",
        "id": "348bba5e-92be-4e1a-8beb-79a9fd5ebefd"
    },
    {
        "author": "韩维",
        "paragraphs": [
            "处仁由智古常然，贤者宁同聚所寰。",
            "植木便知如渭水，结茅仍得见箕山。",
            "杯深不许嘉宾诉，花小须防稚子攀。",
            "投绂归来无异事，许公诗酒断生还。"
        ],
        "title": "和太素喜景仁新宅",
        "id": "aa4808ef-9a84-4967-8877-5830bea77401"
    },
    {
        "author": "韩维",
        "paragraphs": [
            "桐叶翻飞荷芰香，好风吹暑作清凉。",
            "便惊帘幕生秋气，径促金丝尽羽觞。",
            "浮世已谙身是幻，高歌莫笑老仍狂。",
            "知君不久还符竹，烂醉犹须教十场。"
        ],
        "title": "况之席上作",
        "id": "d5ccb706-e277-47b1-96b7-ae04d058428a"
    },
    {
        "author": "韩维",
        "paragraphs": [
            "重迁岂是贤人累，乐内非期俗子夸。",
            "万瓦生烟新起第，一经消日旧传家。",
            "浮舟共爱清湖色，披竹时寻曲水涯。",
            "未信闲中无事役，隔年贪看别都花。"
        ],
        "title": "和昌言谒见景仁所居话及洛事",
        "id": "80858ffe-5ac8-429b-a6c0-25f9fae72be7"
    },
    {
        "author": "韩维",
        "paragraphs": [
            "十年灯翳视浮荣，兀坐翛然槁木形。",
            "别後情怀非往日，老来光景似流星。",
            "厚恩未报心徒赤，多病何从髪复青。",
            "一览雕章思旧好，忽如醒病得初酲。"
        ],
        "title": "和贡甫",
        "id": "132f835d-47a4-4ab7-aa38-5db6abe8783c"
    },
    {
        "author": "韩维",
        "paragraphs": [
            "逍遥堂下去年梅，还向春来撩乱开。",
            "白髪每思同泛客，红芳应怪久停杯。",
            "鸭头新浪暌游泛，鹭羽遗民寄剸裁。",
            "闻说铃斋多暇豫，何时度曲逐风来。"
        ],
        "title": "赏梅花有怀曼叔",
        "id": "ae3e72e4-9358-47c7-98c5-c33d191e4d04"
    },
    {
        "author": "韩维",
        "paragraphs": [
            "飞尽杨花见绿阴，飘然轻盖返家林。",
            "野堂泥落归双燕，纹簟风清戏一禽。",
            "秀麦柔桑皆有望，高轩华衮久无心。",
            "知君自得闲中乐，早寄新诗别後吟。"
        ],
        "title": "送曹大夫归家",
        "id": "d1afe36f-64ca-4cb7-85a9-6996d13331dc"
    },
    {
        "author": "韩维",
        "paragraphs": [
            "十五年来自在身，晴天万里见孤云。",
            "闲中密迹常同俗，老去忠言尚爱君。",
            "一坐精神归素发，两行歌舞避红裙。",
            "早梅时节华灯夜，日伫车公共醉醺。"
        ],
        "title": "寄微之通议",
        "id": "061c27dc-d9f2-4385-93b9-53912c6eaf76"
    },
    {
        "author": "韩维",
        "paragraphs": [
            "北顾兴王府，东瞻象日畿。",
            "稻塍常借润，黍尺讵能晞。",
            "鹭浴菖芽短，鱼跳荇菜肥。",
            "乐亭初置酒，试舞旋裁衣。",
            "逸冀相从老，冥鸿自在飞。",
            "月游刳小艇，雨钓筑新矶。",
            "栽插期春事，追游惜晚晖。",
            "气同均我尔，道胜绝从违。",
            "安燕兴棠棣，艰勤陋采薇。",
            "如何宋中散，留滞不成归。"
        ],
        "title": "和宋中散寄题景仁新池",
        "id": "b1633046-3440-4eb1-9acb-358fa074f850"
    },
    {
        "author": "韩维",
        "paragraphs": [
            "忘机人似汉川阴，取友从来亦断金。",
            "华屋万楹开里第，清池十顷是家林。",
            "笙歌喧甚犹能默，觞斝飞余不废吟。",
            "便欲与君从此适，藕花风外一披襟。"
        ],
        "title": "范公新池",
        "id": "53fbad9e-c83b-4454-b82b-86e652cd2248"
    },
    {
        "author": "韩维",
        "paragraphs": [
            "浓阴开积晦，和气散余凄。",
            "碧爱城阴草，红知花下泥。",
            "啼鸡一声尽，归雁数行低。",
            "溪路桃争发，须防去棹迷。"
        ],
        "title": "和景仁喜晴",
        "id": "effd5cb5-04cb-4b03-b076-6e0bd5778caf"
    },
    {
        "author": "韩维",
        "paragraphs": [
            "池上朝来玉露零，檀心先向日边倾。",
            "侧金巧样新成盏，蒸栗温姿始号琼。",
            "芍药未应推艳品，牡丹须合避姚名。",
            "秋花碎琐谁能数，醉眼逢君亦自明。"
        ],
        "title": "黄葵花  其一",
        "id": "47512c5d-7e88-495b-a08c-003cd51cad83"
    },
    {
        "author": "韩维",
        "paragraphs": [
            "春花夏蕊已飘零，秀出秋芳一朵倾。",
            "禀赋定应全得土，遮围须合尽雕琼。",
            "鹄衣照水匀颜色，仙袂无尘莫壮名。",
            "应笑菊花妍意少，篱边冷落伴渊明。"
        ],
        "title": "黄葵花  其二",
        "id": "5737b30f-601a-4741-af76-44878f405c9e"
    },
    {
        "author": "韩维",
        "paragraphs": [
            "华构经营不日成，宛如图画着丹青。",
            "温貂密坐浮香篆，绿蚁盈斟照弁星。",
            "得地新篁皆袅袅，凌霜修桧自亭亭。",
            "祝公眉寿长康乐，不学痴人事醉醒。"
        ],
        "title": "和微之宴景仁新第",
        "id": "ff334956-b39b-4f26-b70a-31d21d1e0bf7"
    },
    {
        "author": "韩维",
        "paragraphs": [
            "鸭子陂边昔并游，别来频见藕花秋。",
            "十年已惯身萧散，百里空嗟手滞留。",
            "道在岂常忘塞马，机闲真可伴沙鸥。",
            "平时几案应多暇，还有妖歌近耳不。"
        ],
        "title": "寄侯官知县吕宣德",
        "id": "37a56359-feee-40aa-a1e1-163e8cdc169a"
    },
    {
        "author": "韩维",
        "paragraphs": [
            "郎官高会一时贤，胜践幽栖近接联。",
            "敢论怀黄夸故国，聊欣垂白上华筵。",
            "同心况是论交旧，二首何疑贵老年。",
            "东里作诗成故事，明珠当尽落吾前。"
        ],
        "title": "和微之宴张大夫家园",
        "id": "7c7480c7-217f-4963-b16f-133c4b1b7993"
    },
    {
        "author": "韩维",
        "paragraphs": [
            "乘槎天上客，脱帽酒中仙。",
            "谈笑非俗韵，欢欣忘我年。",
            "浩歌轻白雪，密意得青莲。",
            "诗就西楼月，留为好事传。"
        ],
        "title": "和王都尉",
        "id": "d7ec7fb8-a1b8-4fbf-a664-ba52a39ad126"
    },
    {
        "author": "韩维",
        "paragraphs": [
            "欲识真空理，须明动用间。",
            "色心全不碍，生死岂相关。",
            "卷箔凉风动，焚香昼景闲。",
            "回头大行路，满目是青山。"
        ],
        "title": "和子华安国明空颂",
        "id": "194941bc-08c8-4b3c-984c-09211d7f1abb"
    },
    {
        "author": "韩维",
        "paragraphs": [
            "乍去炎氛浊暑中，高怀幽事不如穷。",
            "乍怜老竹梢云碧，已见新梨着露红。",
            "回雪舞腰来洛浦，仰天歌韵有秦风。",
            "雄图壮节消磨尽，所得清樽一笑同。"
        ],
        "title": "和三兄晚饮",
        "id": "f22cfdf2-0ccc-4ea0-bdb3-2158c9f35f29"
    },
    {
        "author": "韩维",
        "paragraphs": [
            "少年嘉誉冠诸生，白首青衫仅有成。",
            "千里辛勤州县职，一觞凄惨里闾情。",
            "家临颍水花催发，柳绕长堤絮扑行。",
            "寸禄折腰何必去，道存心在即渊明。"
        ],
        "title": "送辛十七作尉盐城",
        "id": "aa4bdd66-68a6-4981-842b-d83602a1e67a"
    },
    {
        "author": "韩维",
        "paragraphs": [
            "锦衣赍钺耀当年，心在王家迹在边。",
            "论议每先诸将勇，规模仍袭仲兄贤。",
            "一朝华栋飞翚动，四坐清觞插羽传。",
            "欲赋酬章惭懦武，白头终日诵尘编。"
        ],
        "title": "棣华堂",
        "id": "e1b0beb7-9b00-4532-ba11-83b13db59fc8"
    },
    {
        "author": "韩维",
        "paragraphs": [
            "地传槐大井泉深，昔侍先庭此镇临。",
            "奉使共成三世泽，思亲还怆百年心。",
            "怀金岂足骄颜氏，抱瓮徒劳拙汉阴。",
            "抖擞尘中千万虑，海风高处坐披襟。"
        ],
        "title": "和十一侍郎",
        "id": "dc69cfd8-c96e-48e8-8a6a-6387ef22b2f8"
    },
    {
        "author": "韩维",
        "paragraphs": [
            "伤思易子闻前戒，务学求师是至言。",
            "岂有车鱼延上客，欲将诗礼示诸孙。",
            "青衿散後人千里，黄菊开时酒一尊。",
            "壮岁雄图当自勉，未应长啸入苏门。"
        ],
        "title": "送门客李秀才赴省试",
        "id": "8fe0aaa3-3158-467b-bc4b-daec2499eeab"
    },
    {
        "author": "韩维",
        "paragraphs": [
            "南陌西陂趁物华，归来扶杖重咨嗟。",
            "绿罗浅淡新开叶，红玉玲珑半谢花。",
            "泉溜拍池初跳鲤，柳枝含雨不胜鸦。",
            "啼禽亦有伤春恨，百种鸣声到落霞。"
        ],
        "title": "累日不到中园晚步闲咏",
        "id": "02ff689e-d058-4c29-9bc5-b211bcb80e0a"
    },
    {
        "author": "韩维",
        "paragraphs": [
            "林塘潇洒夏阴初，翠窦红芳助燕娱。",
            "不用俗音流乐府，自期仙御下蓬壶。",
            "金跳巨鲤开纹浪，雪洒群鸦度绿梧。",
            "日落人归尤胜绝，篮舆回首尽城隅。"
        ],
        "title": "和子华同程中散燕湖上",
        "id": "13361802-cb05-45f2-89de-aed81a0e1705"
    },
    {
        "author": "韩维",
        "paragraphs": [
            "韶华已过半，感叹固多同。",
            "万室初藏火，千花竞笑风。",
            "林光高蔼蔼，山气远葱葱。",
            "洒泪松阡里，伤心白髪翁。"
        ],
        "title": "和景仁寒食",
        "id": "5af564be-9dc8-4d28-8dc2-6d9cec0b51fd"
    },
    {
        "author": "韩维",
        "paragraphs": [
            "共喜忘怀势利间，每逢嘉景便开颜。",
            "梅花冒雪轻红破，湖面先春嫩绿还。",
            "浮蚁浓来当为釂，冥鸿高举不须攀。",
            "我惭习气欢狂在，未及仙翁一纪闲。"
        ],
        "title": "和景仁同稚卿湖光亭对雪",
        "id": "789d0f25-2f8b-44c8-9a9b-1592dbbb0d19"
    },
    {
        "author": "韩维",
        "paragraphs": [
            "常记当年并马鞍，翛然无事世尘间。",
            "独怜交契如君少，仍喜官曹共我闲。",
            "却顾旧游空岁月，欲传佳句邈河关。",
            "从今会合尤须数，此别相看鬓已斑。"
        ],
        "title": "和仲巽在高阳日作诗见怀而不见寄",
        "id": "c1c525ff-b354-424b-98cf-6231c7800d8d"
    },
    {
        "author": "韩维",
        "paragraphs": [
            "翠木珍丛百亩间，我来虽晚及春残。",
            "未嗟流景飘蓬疾，犹喜余芳对酒看。",
            "斜照舒迟明埤堄，清阴迢递覆栏干。",
            "凭君莫剪高花尽，留插游人醉後冠。"
        ],
        "title": "王岩叟招饮南园",
        "id": "88d88e4e-862c-44bd-b373-099ab3c5430d"
    },
    {
        "author": "韩维",
        "paragraphs": [
            "故人一别两重阳，每欲从之道路长。",
            "有客忽传龙坂至，开樽如对马军尝。",
            "定将琼液都为色，疑有金英借密香。",
            "却笑当年彭泽令，篱边终日叹空觞。"
        ],
        "title": "谢尧夫寄新酒",
        "id": "ccc5ef2b-2bb8-48fd-bf84-01d7a994a9ea"
    },
    {
        "author": "韩维",
        "paragraphs": [
            "买得田园便退身，世间今作自由人。",
            "不争路上风波静，无相光中日月新。",
            "红叶委阶非异物，碧峰当户见全真。",
            "知君未放狂心歇，兴在陶公漉酒巾。"
        ],
        "title": "寄致仕李洵大夫",
        "id": "c480a5ca-b706-4c56-b712-13feb3c41b83"
    },
    {
        "author": "韩维",
        "paragraphs": [
            "枕石漱流尘外趣，随缘应物谷中声。",
            "更无宾主能酬对，自有儿孙可使令。",
            "万古清风归法语，一轮明月伴经行。",
            "鳌山成道知何日，时伫雷音警妄情。"
        ],
        "title": "送海印住香严颂",
        "id": "64a12fa3-893c-4aa5-9d7b-b7f4ede7d605"
    },
    {
        "author": "韩维",
        "paragraphs": [
            "朱颜绿鬓尽才良，永日逍遥宴此堂。",
            "乐事已先桃艳动，欢情仍共雪花狂。",
            "梦中身世知虚实，醉里光阴任短长。",
            "荣辱誉非那复问，无何有处是吾乡。"
        ],
        "title": "宴逍遥堂",
        "id": "8c8e5792-84fb-462e-8959-ca966c7f55be"
    },
    {
        "author": "韩维",
        "paragraphs": [
            "胜地名蓝代有人，惟公传得国师真。",
            "苍崖翠壁风流在，杰阁隆楼指顾新。",
            "半死半生排俗世，一颦一笑是家珍。",
            "欲知闻法诸天喜，庭下于今有瑞筠。"
        ],
        "title": "赠香严敷老慧照上人",
        "id": "769d2fac-2571-44ad-9249-dd1de4bf68cf"
    },
    {
        "author": "韩维",
        "paragraphs": [
            "哭兄悲友老来情，默默终朝究道精。",
            "双毂幸回贤者驾，一觞聊展故人诚。",
            "身随风力常无住，辩若河源每自倾。",
            "早晚东城见华屋，与君垂白话无生。"
        ],
        "title": "公美侍郎赋诗见诒次韵答谢",
        "id": "6550a680-1cfa-4ded-b615-030b4d9500c7"
    },
    {
        "author": "韩维",
        "paragraphs": [
            "青帝收寒岁令回，彩幡今胜下天来。",
            "人声恺乐归歌缶，风气恬和拂寿杯。",
            "髪逐时光明似雪，心谙世味冷于灰。",
            "西堂梅蕊今年晚，应待安舆到始开。"
        ],
        "title": "和三哥立春即事",
        "id": "6b11791d-eff9-484f-a2e0-c83d0decad30"
    },
    {
        "author": "韩维",
        "paragraphs": [
            "松柏无心自後凋，此心无物更寥寥。",
            "伯夷岂是归周晚，孟子空嗟出昼遥。",
            "谈道每嗤犹有待，当官常欲取非招。",
            "荒园寂寞无谁语，兰菊幽香没艾萧。"
        ],
        "title": "和子华见寄",
        "id": "24727432-8ada-46ad-9a6c-5d4c698777ea"
    },
    {
        "author": "韩维",
        "paragraphs": [
            "晨兴出户望，一色四方齐。",
            "旋委清池失，偏欺翠竹低。",
            "杯深怜绝景，毫健得新题。",
            "丽藻思风絮，衰颜怯冻梨。"
        ],
        "title": "和太素大雪苦寒",
        "id": "3e87d8f0-f747-4ca7-9c9c-0496a67bdb7a"
    },
    {
        "author": "韩维",
        "paragraphs": [
            "华髪苍然亮直身，谁将彩笔欲传神。",
            "论功顾我常流汗，好事烦君为拂尘。",
            "汉阁寂寥班氏赞，伊川潇洒白公真。",
            "怀贤却坐酬嘉句，空觉中郎善愧人。"
        ],
        "title": "答杜孝锡观乡老堂",
        "id": "5bae2088-da4f-44f6-bec2-048cf94eca70"
    },
    {
        "author": "韩维",
        "paragraphs": [
            "戕性伤生俗所同，人间今见百年翁。",
            "无稽不学公超雾，有待犹嗤御寇风。",
            "心到灵源千虑息，气随真火百骸通。",
            "临觞不用嗟离阔，达者相忘道术中。"
        ],
        "title": "送太素南游",
        "id": "dd2b9a28-c9ef-4f0e-b8be-a0663a5c19f9"
    },
    {
        "author": "韩维",
        "paragraphs": [
            "孤身万里逐流人，两见炎洲末利春。",
            "勋族每蒙朝念旧，圣恩方与士更新。",
            "忘忧自有禅心静，御瘴无先道气醇。",
            "傅野为霖非我事，愿闻雷雨跃穷鳞。"
        ],
        "title": "和定国廷评",
        "id": "add1420b-0e58-46dd-920f-7725c1857627"
    },
    {
        "author": "韩维",
        "paragraphs": [
            "万里多仁德有邻，故交仍佩左鱼新。",
            "欢娱每恨流阴驶，谈笑几还太古淳。",
            "浮蚁生光盈寿斝，惊鸿取势落华茵。",
            "题诗寂寞高眠冷，笑杀尊前起舞人。"
        ],
        "title": "和昌言喜雪",
        "id": "0639d78d-b58d-46f6-b4fe-e8859869ebe4"
    },
    {
        "author": "韩维",
        "paragraphs": [
            "精祷潜通上下神，恍然佳气一朝新。",
            "隆楼杰阁偏宜晓，槁木残荄尽变春。",
            "有客裁诗传锦段，谁家度曲试朱唇。",
            "相思不得相从乐，虚作箕嵩无事人。"
        ],
        "title": "再和昌言喜雪  其一",
        "id": "4b4f2138-b550-4a16-a38e-a73a258ac063"
    },
    {
        "author": "韩维",
        "paragraphs": [
            "愧无奇策辅吾皇，乞得闲官老故乡。",
            "壮志未甘悲白髪，欢情犹看舞红妆。",
            "长歌不计闲光景，吟苦难滋旧肺肠。",
            "多谢同心二三友，每传佳句挹华觞。"
        ],
        "title": "再和昌言喜雪  其二",
        "id": "3636e0f0-63f6-41eb-9a0c-ecc36b91335a"
    },
    {
        "author": "韩维",
        "paragraphs": [
            "止足嘉言每念兹，不应华髪叹归迟。",
            "非关启第夸三战，直为营巢欠一枝。",
            "盛放清风来北户，细分鸣溜入西池。",
            "十年契阔多遗恨，今日欣同仲氏篪。"
        ],
        "title": "玉汝弟创治新居作诗见诒次韵为答",
        "id": "898c93da-e1e6-4fe7-86d3-a8e71ecbac6e"
    },
    {
        "author": "韩维",
        "paragraphs": [
            "人生大节在行藏，七十归休有旧章。",
            "红旆碧幢虽帝宠，紫嵩清颍是吾乡。",
            "老依莲社心冲寞，梦绕榆关路杳茫。",
            "何日安车解归鞅，浊醪鸡黍晏东岗。"
        ],
        "title": "次韵玉汝弟乞致仕不允",
        "id": "ba2f1d21-74f3-4c26-b7da-151b5d3950f9"
    },
    {
        "author": "韩维",
        "paragraphs": [
            "十年三退卧吾庐，解组归来始定居。",
            "数亩家园荒杞菊，一池秋水拂龟鱼。",
            "临花对月难忘酒，咏古怀贤不废书。",
            "更欲两忘真俗累，逍遥常御白牛车。"
        ],
        "title": "寄谢师直",
        "id": "b332152c-2216-4792-bc94-3a1fbb009131"
    },
    {
        "author": "韩维",
        "paragraphs": [
            "水际茅亭竹下庵，清谈竟夕不知厌。",
            "伽佗善巧何能继，经藏幽深亦许觇。",
            "额内珠存虽本有，眼中金落复谁拈。",
            "圆通到日如相问，为道春来米价添。"
        ],
        "title": "送芳公长老归法云",
        "id": "b6b6893b-9d09-4ff0-a754-be96188f22e0"
    },
    {
        "author": "韩维",
        "paragraphs": [
            "与君仍世接游从，造次相敦德义中。",
            "善继家声名父子，不追时好古人风。",
            "流光岂受长绳系，妙道才容一线通。",
            "待得铃斋民讼简，更将此理问庞公。"
        ],
        "title": "送崔朝请通判徐州",
        "id": "0c4133e5-3ba6-4787-9f39-7735cf645d6e"
    },
    {
        "author": "韩维",
        "paragraphs": [
            "敏学高文俊茂身，少年今见鲁公孙。",
            "明心早得无生意，清耳常闻有味言。",
            "绿鸭陂中春纵棹，芰荷池上雨移樽。",
            "临分有赠非他物，声利精忘道始存。"
        ],
        "title": "送曾通直入京",
        "id": "de6cde0c-4eac-4fe5-aee1-a8f8061eac21"
    },
    {
        "author": "韩维",
        "paragraphs": [
            "谢事归来老白头，杜门终日绝营求。",
            "顾惭义礼非先得，窃幸英豪许并游。",
            "介寿又逢春酒熟，贻诗常骇暗珠投。",
            "自惭筋力难为礼，不及低回奉献酬。"
        ],
        "title": "呈诸先辈",
        "id": "7e27d256-fde1-4a66-9dae-c1be6c1285a2"
    },
    {
        "author": "韩维",
        "paragraphs": [
            "亮节金坚气玉温，入登廊庙出藩垣。",
            "谈经每尽先儒意，议政居多长者言。",
            "恩恤疲羸蠲重赋，礼加耆耄屈常尊。",
            "白头但祝公归早，南陌东陂并短辕。"
        ],
        "title": "送尧夫知陈州",
        "id": "c066932b-cc18-4f8f-b852-6df8374d886d"
    }
]