[
    {
        "author": "李昴英",
        "paragraphs": [
            "少日谙场屋，斯文为细论。",
            "艰深成札闼，卑弱又西昆。",
            "与客为佳谶，当年是解元。",
            "贺诗多办取，盛事属于门。"
        ],
        "title": "饮赴解试士友二首  其二",
        "id": "e073988f-9ba2-4660-b05c-05eb67a3fbf1"
    },
    {
        "author": "李昴英",
        "paragraphs": [
            "丙夜忽窗白，披衣起凭栏。",
            "山川如昼见，松桧照人寒。",
            "孤鹤欬屋脊，群僧鼾纸单。",
            "灯前呼老佛，妙境许同观。"
        ],
        "title": "山寺夜起看月",
        "id": "a3cb4326-1582-4409-a22b-3c4aa0b07448"
    },
    {
        "author": "李昴英",
        "paragraphs": [
            "尔教言无相，谁教蜕发毛。",
            "虚名犹度牒，多事更方袍。",
            "父认师传的，年推戒腊高。",
            "冠巾何不可，只要断尘劳。"
        ],
        "title": "看僧披剃",
        "id": "76f4f3cd-b8e9-4154-a3b8-7da348511523"
    },
    {
        "author": "李昴英",
        "paragraphs": [
            "一疏纲常重，端平起直声。",
            "难磨石宋璟，不动铁元城。",
            "前辈风流在，南州个信诚。",
            "精神兼学力，倾倒为遐氓。"
        ],
        "title": "挽右史方铁庵诗三首  其一",
        "id": "ef5431ec-8d8a-44eb-a4d5-4fbae390ac56"
    },
    {
        "author": "李昴英",
        "paragraphs": [
            "喜怒皆和气，天全一片春。",
            "眼高多识士，心直不疑人。",
            "称得深衣古，争传判笔神。",
            "恙微谈笑去，忽失玉璘珣。"
        ],
        "title": "挽右史方铁庵诗三首  其二",
        "id": "ae5fee3d-5b5f-46ee-87c1-269650a56dc0"
    },
    {
        "author": "李昴英",
        "paragraphs": [
            "纸钱森插竹，遗像在方桥。",
            "月暗甘棠密，风嘶韩木乔。",
            "所悲缘瘁国，于谊况同朝。",
            "凄断黄湾路，丹旌些莫招。"
        ],
        "title": "挽右史方铁庵诗三首  其三",
        "id": "6fb12065-531c-451f-8acc-f36904592c9c"
    },
    {
        "author": "李昴英",
        "paragraphs": [
            "梵宫凭水建，蓬荻费芟除。",
            "岸破群鱼出，枝危独鹤居。",
            "定钟僧睡早，挥麈客谈虚。",
            "月满龛灯小，风停幡影疎。",
            "供盘多佛菓，僧饭饱园蔬。",
            "惟有开山老，清高闭草庐。"
        ],
        "title": "观定堂",
        "id": "b357d8d2-914c-4b8a-a3ac-12cee97831d9"
    },
    {
        "author": "李昴英",
        "paragraphs": [
            "从来直气劲摩空，又吐忠嘉忤九重。",
            "指斥分明人所忌，去留谆复上能容。",
            "清风慨慕桐江钓，异渥新疏竹使筒。",
            "熊轼一行聊复尔，羽仪禁路要夔龙。"
        ],
        "title": "送高礼部不妄知严州",
        "id": "4082041d-08f5-4d3c-9023-a566ab8d0f01"
    },
    {
        "author": "李昴英",
        "paragraphs": [
            "政喜论文子遽归，扶胥之口访韩碑。",
            "吟篇佳处南游得，行李轻如始至时。",
            "石友秉心终可托，铁翁具眼远相期。",
            "勉旃办取兰闱捷，四六供官且放迟。"
        ],
        "title": "别陈霆",
        "id": "b3c8ce85-d3bf-4bf4-905d-67830ab053da"
    },
    {
        "author": "李昴英",
        "paragraphs": [
            "围棘千间手拓开，帅幢元是个中来。",
            "前峰卓卓尖如笔，正路堂堂稳踏槐。",
            "自此鹄袍容万士，浑然龙化出伦魁。",
            "南州尽说明年好，依旧科名得上台。"
        ],
        "title": "美广帅赵平斋拓贡院",
        "id": "442466e3-e383-4293-b7e1-de018500237d"
    },
    {
        "author": "李昴英",
        "paragraphs": [
            "好风佳月说龙川，人喜新来别乘贤。",
            "才尽优为千里式，学今有用四书全。",
            "黄门祠下挥吟笔，丞相岭头先著鞭。",
            "莫但俛眉衔纸尾，忍教田里苦颠连。"
        ],
        "title": "送循倅黄必昌之官",
        "id": "bb54b767-f575-4f91-bdd8-04c67785fba1"
    },
    {
        "author": "李昴英",
        "paragraphs": [
            "白云捧拥到危巅，杰阁翬飞倚半天。",
            "谷响颇疑吟木客，潮囘坐见变桑田。",
            "几重山隔几重海，一日身闲一日僊。",
            "真乐无如会心处，林花野鸟亦欣然。"
        ],
        "title": "白云登阁",
        "id": "91a56d0b-8dd5-47ac-8008-cf1aeb6afce3"
    },
    {
        "author": "李昴英",
        "paragraphs": [
            "山间未晚先得月，料想城中见较迟。",
            "海吐银蟾渐呈露，林垂翠影早参差。",
            "孤轮涵涧安禅处，明镜当空沉籁时。",
            "夜半衰翁犹独坐，清光吸尽入诗脾。"
        ],
        "title": "云关观月",
        "id": "1f876745-543f-46f5-8753-da34ef3990b0"
    },
    {
        "author": "李昴英",
        "paragraphs": [
            "长风吹裂碧云堆，卷取银河泻下来。",
            "雨搅犀潭千尺浪，烟遮龙窟一声雷。",
            "松翁偃盖巖隈立，猿女穿萝洞里囘。",
            "旧事兰亭好拈出，婆娑溪曲共流杯。"
        ],
        "title": "登峡山疾风甚雨",
        "id": "da8b11bf-d904-4e71-9ef7-4cec16c60ad5"
    },
    {
        "author": "李昴英",
        "paragraphs": [
            "龙门凿破碧天池，呈佛高峰插翠微。",
            "对岸钟声犹隠耳，御风簷角尚如翬。",
            "二神择地非著相，双锡腾空向上机。",
            "此境世间如更有，安知古殿不重飞。"
        ],
        "title": "峡山飞来殿",
        "id": "7f3380a2-8d4e-4fa3-b36f-c6af4faab089"
    },
    {
        "author": "李昴英",
        "paragraphs": [
            "无尘明镜太玲珑，匣向周遭紫翠中。",
            "地有仙家云母石，天然上界水晶宫。",
            "通宵如昼溪头月，盛夏回秋竹罅风。",
            "万斛客愁都荡尽，一杯圣酒画栏东。"
        ],
        "title": "峡山全清阁",
        "id": "b31a7896-a1ac-45dc-9310-9970fddd0cfc"
    },
    {
        "author": "李昴英",
        "paragraphs": [
            "冲暑登高人所惮，云韩龙孟乐相从。",
            "眼穷溟海九万里，身在蓬莱第一峰。",
            "潮长屿低帆势急，山回路曲树阴重。",
            "日斜移席临池饮，戏掬清泉解酒容。"
        ],
        "title": "同刘朔斋游白云寺二首  其一",
        "id": "ddaee201-b94c-4adb-a814-74b46840c68f"
    },
    {
        "author": "李昴英",
        "paragraphs": [
            "勘破禅家最上关，掀髯朗笑响千山。",
            "海门正涌冰轮出，昏鼓先催玉节还。",
            "独上层巅风浩荡，归沿小涧石孱颜。",
            "寻幽本是闲人事，聊复分君半日闲。"
        ],
        "title": "同刘朔斋游白云寺二首  其二",
        "id": "f1147173-134e-4f5c-ba25-e0a84db3cb38"
    },
    {
        "author": "李昴英",
        "paragraphs": [
            "笑掇巍科是管君，等闲马上换京官。",
            "扶摇九万从今易，植立千年自古难。",
            "多办衣裘御风雪，紧操维柁过泷滩。",
            "中朝知旧如相问，试把吟篇举似看。"
        ],
        "title": "送张子元班见",
        "id": "69e36123-3d11-4d56-bc2b-f30814ceaf2e"
    },
    {
        "author": "李昴英",
        "paragraphs": [
            "天将造榜放秋晴，南国新逢运会亨。",
            "障碍洞开来试者，计偕稳送上华京。",
            "主人况是梅花宋，寓客渐非日色程。",
            "面见河南已分晓，伫聆魁捷响仙城。"
        ],
        "title": "和广帅宋自牧劝驾韵",
        "id": "9205fe2b-65a3-4c3b-b102-991b5dcb5ecb"
    },
    {
        "author": "李昴英",
        "paragraphs": [
            "巨石卷阿驾半天，樵山风景岂虚传。",
            "水帘不卷四时雨，丹灶空凝万古烟。",
            "印石尚存乌利迹，问谁曾识紫姑仙。",
            "我来游遍登云谷，更借山僧半榻眠。"
        ],
        "title": "西樵巖",
        "id": "cf7e97ef-c357-4c9c-b7eb-7d5ca0fd0beb"
    },
    {
        "author": "李昴英",
        "paragraphs": [
            "铁汉从来去就轻，当年乌府树风声。",
            "福星临分人安乐，浊世如泥志洁清。",
            "祠命忽传奸吏贺，归装绝少担夫惊。",
            "退庵本惬家林兴，父老攀辕却有情。"
        ],
        "title": "送都运陈炜以烦言去",
        "id": "0221e970-c22e-43b8-807e-2e505f49c03d"
    },
    {
        "author": "李昴英",
        "paragraphs": [
            "未到白云先碧霄，瘦藤支我上山腰。",
            "烟横远树醉眸豁，竹引清泉尘虑浇。",
            "酒滴松根和露饮，茶烹石鼎抱茅烧。",
            "平生不被利名锁，半掩柴扉听晚樵。"
        ],
        "title": "碧霄",
        "id": "0f4a9488-f644-464e-934f-01c8b3157712"
    },
    {
        "author": "李昴英",
        "paragraphs": [
            "书味无穷得属厌，待瓜六载不辞淹。",
            "乃心雅欲亲诸老，初筮惟知守一廉。",
            "毋纵弯弓猎鸡犬，谨防暴客起鱼盐。",
            "同乡同姓钟情处，酌别中秋吸玉蟾。"
        ],
        "title": "送李尉兴龙之海丰任",
        "id": "dbe70cbc-8613-4676-a969-c5d43e613d3e"
    },
    {
        "author": "李昴英",
        "paragraphs": [
            "莼鲈高兴趁新秋，帆腹吞风涌去舟。",
            "万宝集登天子库，诸蛮遮泣海山楼。",
            "世间颠倒是非梦，达者逍遥得失侯。",
            "归到家林定重九，团栾杯酒菊花浮。"
        ],
        "title": "送舶使孙叔谐东归",
        "id": "e538e78c-0c5a-45db-aad8-7547e609c287"
    },
    {
        "author": "李昴英",
        "paragraphs": [
            "数尺飞泉漏隔城，寒巖坳处落琮琤。",
            "悬知胜境无尘到，却讶晴天作雨声。",
            "一歃不容贪者饮，两峰宜著醉翁行。",
            "此泉千载因人重，曾识光风霁月清。"
        ],
        "title": "宴鸣珮亭和赵漕韵",
        "id": "e284286c-cc5c-4cb3-b89e-d41d33975369"
    },
    {
        "author": "李昴英",
        "paragraphs": [
            "铜蟾滴砚不曾晴，命到通时文乃亨。",
            "善射定知杨破的，力耕必获稼如京。",
            "锦旗门巷夸联荐，椽笔春闱又中程。",
            "擢第三人如下问，定将四字语元城。"
        ],
        "title": "送三举人",
        "id": "93da1434-b436-4b3a-b49e-b624744b4af7"
    },
    {
        "author": "李昴英",
        "paragraphs": [
            "风化之原出泮芹，饮循仪礼豆笾陈。",
            "国中推择爵齿德，堂上献酬介僎宾。",
            "主一敬存容自肃，歌三乐备意相亲。",
            "粲然应接非观美，所望今人样古人。"
        ],
        "title": "赣学乡饮礼成二首  其一",
        "id": "154bdd6d-96f9-4581-9fbd-99083b9955d1"
    },
    {
        "author": "李昴英",
        "paragraphs": [
            "无譁观者也深衣，古典如迂效颇奇。",
            "放出曦轮行事日，飞来捷帜序宾时。",
            "俎阳便觉春流畅，拜爵潜教俗转移。",
            "此礼重行应易易，邦人耳目熟威仪。"
        ],
        "title": "赣学乡饮礼成二首  其二",
        "id": "c3845eec-2185-4c93-8af5-275a16b329de"
    },
    {
        "author": "李昴英",
        "paragraphs": [
            "束书相伴到江西，我尚濡留子遽归。",
            "轮角难生催别斝，刀头欲折为斑衣。",
            "功名有分须如意，学问无穷更造微。",
            "若到家林遇奴辈，先教拂拭钓鱼矶。"
        ],
        "title": "送子先贤归南海",
        "id": "a684c900-c601-4973-b785-5bbf99d8bbc1"
    },
    {
        "author": "李昴英",
        "paragraphs": [
            "圆沙有此隠君子，短褐枯筇自一丘。",
            "安乐窝中宽宇宙，逍遥游处眇公侯。",
            "逢人皆喜一无忤，于世何求百不忧。",
            "种德已深天必报，大儿玉立最清修。"
        ],
        "title": "寄赠竹隠李聘君",
        "id": "021fc137-4f23-4e61-b9e0-ecef7ebff1ac"
    },
    {
        "author": "李昴英",
        "paragraphs": [
            "晓随丝辔饭僧坊，丞相祠堂一瓣香。",
            "试问神仙蒲九节，何如名德菊孤芳。",
            "高山仰止堪模楷，百世闻之尚激昂。",
            "我辈此来深有意，岂专泉石癖膏肓。"
        ],
        "title": "同刘朔斋游蒲涧谒菊坡祠",
        "id": "d6c9f292-d124-467e-af85-e52731535e49"
    },
    {
        "author": "李昴英",
        "paragraphs": [
            "与可人游五四并，快风吹面洗炎蒸。",
            "鹿巡夹道千章木，猿挂垂崖百尺藤。",
            "石室横琴清振玉，壶瓢酌水冷调冰。",
            "瀑帘雨后笼山阔，不许尘埃俗耳听。"
        ],
        "title": "蒲涧滴水巖观瀑",
        "id": "ca3394ac-618f-4b45-bdaa-26753e721f6f"
    },
    {
        "author": "李昴英",
        "paragraphs": [
            "少年芹泮也儒冠，底事缁袍染异端。",
            "孤岛一灯开佛屋，长身七尺占僧单。",
            "钟鸣鱼叩随缘过，棹舞鸥飞取次看。",
            "亭下听经鼋在否，石栏摇影碧波寒。"
        ],
        "title": "送鉴师住灵洲寺",
        "id": "c4c725c1-e245-4de0-b031-6820d65532de"
    },
    {
        "author": "李昴英",
        "paragraphs": [
            "也曾勘破到风幡，坐得形枯鬓早斑。",
            "衲子指为真铁汉，江神幻出小金山。",
            "华亭浪急翻船入，葱岭云深挈履还。",
            "香烬未寒行道处，萧森翠竹护禅关。"
        ],
        "title": "赠海珠湛老",
        "id": "b100ae27-e039-45a2-a540-3633b01ee148"
    },
    {
        "author": "李昴英",
        "paragraphs": [
            "十五年间再绣衣，幡然一出浩然归。",
            "囹空但欲全人命，网打谁能避祸机。",
            "壬巧交攻邪害正，丁钱奏免是成非。",
            "离亭父老遮如堵，莫驻春江去棹飞。"
        ],
        "title": "送广东宪陈均二首  其一",
        "id": "898f4bd4-86da-46bb-8daa-b022713c0667"
    },
    {
        "author": "李昴英",
        "paragraphs": [
            "我如越雪致狺狺，此事牵连亦到君。",
            "久矣浮名等蛮触，付之公论定莸薰。",
            "四知谁不推杨震，三已何曾损子文。",
            "甚欲一行陪祖帐，万山遥隔几重云。"
        ],
        "title": "送广东宪陈均二首  其二",
        "id": "28b9403a-af2f-42ae-ba29-bf7b439ce5d1"
    },
    {
        "author": "李昴英",
        "paragraphs": [
            "佳哉茂士颇圆机，频到萧斋对麈挥。",
            "官长见知因职业，人生最乐有庭闱。",
            "东山至宝身当惜，伯玉中年力去非。",
            "一事说来真可敬，来装罄矣贷金归。"
        ],
        "title": "黄士奇沿檄送其双亲归闽以诗送之",
        "id": "a02cf518-7405-42f1-960c-09faaea4e5d2"
    },
    {
        "author": "李昴英",
        "paragraphs": [
            "里闬如君苦绩文，几年良玉困炎昆。",
            "鹗书快甚催随计，鹤发忻然慰倚门。",
            "袍绿光华应分有，汗青久远要名存。",
            "江头目送西行棹，惊起骊龙渴睡昏。"
        ],
        "title": "赠曾士倬用许广文韵",
        "id": "b0b48a55-73e4-430b-b08d-9b6711532c58"
    },
    {
        "author": "李昴英",
        "paragraphs": [
            "少年政要识艰难，受国恩深早一官。",
            "著力莫孤先世望，从头细把四书看。",
            "金兰益友真同志，菽水慈亲曲尽欢。",
            "学取老夫穷意思，免教人指袴繻纨。"
        ],
        "title": "送演姪三首  其一",
        "id": "ccff4f47-8eec-4bc7-b202-7f5418b7811f"
    },
    {
        "author": "李昴英",
        "paragraphs": [
            "五常百行异其名，腔子源头一个诚。",
            "数马似愚宁过谨，悬鱼虽矫却真清。",
            "宽和爱众众同爱，骄倨轻人人所轻。",
            "诗好何如勋业好，旗常元不载诗声。"
        ],
        "title": "送演姪三首  其二",
        "id": "7f96846a-dd0a-43a1-85c0-c0d582f3341f"
    },
    {
        "author": "李昴英",
        "paragraphs": [
            "一同休戚尉相关，肉食那容职旷瘝。",
            "验视难真防木刻，追擒易误戒弓弯。",
            "千寻树看萌芽始，万里行从跬步间。",
            "大抵穷通皆定分，炎门邪径莫跻攀。"
        ],
        "title": "送演姪三首  其三",
        "id": "80f4e754-ab6d-41ad-94c0-90811a91a5ec"
    },
    {
        "author": "李昴英",
        "paragraphs": [
            "毫端五色织成章，皎皎清标月照梁。",
            "再战文场推定霸，一经书法首尊王。",
            "鞭扬庾岭梅花早，梯上寒宫桂籍香。",
            "师道自居吾岂敢，所期竹帛远流芳。"
        ],
        "title": "子先宗友试兰省送以小诗",
        "id": "d1c4c1df-b0f2-4c70-bb52-31fc12a068cf"
    },
    {
        "author": "李昴英",
        "paragraphs": [
            "久闻北寺最清幽，因看花田遂一游。",
            "近国好山半烟雨，参天乔木几春秋。",
            "香凝永昼添谈柄，风送长松爽茗瓯。",
            "此境今才逢我辈，不留诗去鹤猿羞。"
        ],
        "title": "北山证果寺",
        "id": "34d79fe5-d5c5-410d-8ec8-ce8a4f79c351"
    },
    {
        "author": "李昴英",
        "paragraphs": [
            "霓氅蹁跹拜玉宸，发挥道德五千文。",
            "步虚夜半千山月，朝斗空中五色云。",
            "风雨若时昌国运，干坤齐寿祝吾君。",
            "贤侯方寸精诚积，散作丰湖叶气薰。"
        ],
        "title": "罗浮国醮",
        "id": "23047cf6-6d16-4c5e-b719-cd2412fdc28e"
    },
    {
        "author": "李昴英",
        "paragraphs": [
            "山行颇觉思悠然，游遍仙家几洞天。",
            "登见日亭风刮面，立飞云顶月齐肩。",
            "稚川翁有烧丹灶，景泰师留卓锡泉。",
            "我得真人金石诀，无求自可享长年。"
        ],
        "title": "罗浮飞云顶",
        "id": "120b0fa8-f333-4645-a7ed-90d7961f36e8"
    },
    {
        "author": "李昴英",
        "paragraphs": [
            "久矣深山炼鹤形，闻呼峒长又逃名。",
            "断崖怪木人稀迹，乱石奔泉涧有声。",
            "剑定通神收古匣，棋聊供玩戏纹枰。",
            "药瓢解赠宁无意，重到孤庵论养生。"
        ],
        "title": "罗浮峒长宝谷王宁素送药瓢",
        "id": "c311638f-7dcc-40ac-8d43-9575804a83e3"
    },
    {
        "author": "李昴英",
        "paragraphs": [
            "一庵移向白云堆，桧柏参天少日栽。",
            "颇怪发如金线样，想曾眼见铁桥来。",
            "佛粘土壁煎茶供，客对蒲团取芋煨。",
            "却笑老卢怀钵走，只因说出镜非台。"
        ],
        "title": "赠云峰演庵主",
        "id": "7aa39c15-3410-4f00-a32c-31114c6a4ee9"
    },
    {
        "author": "李昴英",
        "paragraphs": [
            "仙去千年重此山，不禁风雨屋摧残。",
            "金能点化空谈易，钱欠通神著力难。",
            "支厦终非一木了，成裘未免众毛攒。",
            "洞天有分人人到，轮奂峨嵯起笔端。"
        ],
        "title": "题罗浮冲虚观化缘疏",
        "id": "0707a6f9-7df4-4a46-9aa8-2423decc76a7"
    },
    {
        "author": "李昴英",
        "paragraphs": [
            "翩然拂袖忽然囘，带得罗浮面目来。",
            "乞食又还双足茧，坐禅岂是寸心灰。",
            "故依花首从三靖，旋摘茶芽供一杯。",
            "兰若苦空君不厌，可能为我扫苍苔。"
        ],
        "title": "送湛师回罗浮花首山",
        "id": "19cf8afd-36eb-484d-9633-a87e186f8151"
    },
    {
        "author": "李昴英",
        "paragraphs": [
            "邺轴轮囷数世藏，乃翁曾读被龙光。",
            "诗书有种芥拾紫，科举催人槐落黄。",
            "学到自然名盛大，文工更要理深长。",
            "岁当酉戌吾家旺，月府先教窦桂香。"
        ],
        "title": "秋试已近用韵勉儿辈",
        "id": "0672ccf6-65c1-42c3-8238-79e0636cfea2"
    },
    {
        "author": "李昴英",
        "paragraphs": [
            "不枉金闺贮一贤，唱名重见冕旒前。",
            "省闱见说第三赋，选调犹迟十八年。",
            "据实语人南峤事，无多行李浙江船。",
            "壶山群彦官今紧，直谅如今合茹连。"
        ],
        "title": "送黄提干赴班",
        "id": "5457aa85-faa2-404e-95ae-f911aed473fc"
    },
    {
        "author": "李昴英",
        "paragraphs": [
            "风流太守作春游，到处恩波浩荡流。",
            "怀绶故乡需上日，移舟别浦趁中秋。",
            "声歌洋溢行人口，书翰纵横健笔头。",
            "识面虽新心颇熟，殷勤话别送归舟。"
        ],
        "title": "送恩平潜使君还里二首  其一",
        "id": "a64d3287-9072-4938-a910-87eb6c3ca719"
    },
    {
        "author": "李昴英",
        "paragraphs": [
            "五载南州屈重名，活人一段是归程。",
            "两州曾唤两苏起，孤节要师孤竹清。",
            "合有锋车催赴阙，不应画戟又专城。",
            "闲身已决深山底，千里犹能共月明。"
        ],
        "title": "送恩平潜使君还里二首  其二",
        "id": "5051d0eb-0250-4b21-8968-229f589e9492"
    },
    {
        "author": "李昴英",
        "paragraphs": [
            "喜气棱棱肖紫巖，向来石燕毓奇男。",
            "九十入相今才半，七日为人恰后三。",
            "籍湿金闺穹地步，椒香玉斝盎春酣。",
            "赤松须待功名遂，蒲涧清泉墨菊潭。"
        ],
        "title": "寿张新班",
        "id": "c79f25ec-9b1a-4b24-ad0f-cae23fe0fe93"
    },
    {
        "author": "李昴英",
        "paragraphs": [
            "四度牋名达帝聪，布衣便有此遭逢。",
            "吾家积庆为心印，一战收功在笔锋。",
            "举子头场关荐鹗，时文手段要屠龙。",
            "庭前手植森森桂，飞捷今秋好事重。"
        ],
        "title": "送次儿解试",
        "id": "6f48bb3b-2696-4d1e-97c2-c15c32c63a44"
    },
    {
        "author": "李昴英",
        "paragraphs": [
            "清晨风日辟群阴，一纸三熏上帝临。",
            "或者贪功频滑手，毅然奋笔特诛心。",
            "冤辞頼有由言折，圣世难施汉法沉。",
            "此举岂谋身祸福，祗怜无罪絷南音。"
        ],
        "title": "纪事保林尉韵",
        "id": "06b30486-8e58-45b4-aa24-a24106a329ff"
    },
    {
        "author": "李昴英",
        "paragraphs": [
            "远民冤甚草菅芟，抗论公庭出至諴。",
            "且喜一方全性命，何妨三字减头衔。",
            "机关平地藏深穽，仕宦伶人视戏衫。",
            "五逊州符今免矣，幅巾藜杖可松杉。"
        ],
        "title": "闻褫阁职免新任之报二首  其一",
        "id": "dc2c712a-5e9e-49ca-bc94-3b2c9fbc78e3"
    },
    {
        "author": "李昴英",
        "paragraphs": [
            "狂妄孤臣罪有余，三年三度挂丹书。",
            "群儿过计愁郎罢，外物浮名总子虚。",
            "只是儒酸真面目，不题道号混樵渔。",
            "亲朋欲语浇教醉，休与时人定毁誉。"
        ],
        "title": "闻褫阁职免新任之报二首  其二",
        "id": "b1cad052-85ea-455f-bfa1-c6440b97c4de"
    },
    {
        "author": "李昴英",
        "paragraphs": [
            "凤出丹山定九苞，桂林要拣一枝巢。",
            "久闻巖窦须幽讨，不是豪人莫汎交。",
            "鹤发频将安问寄，萤窗勤把旧书抄。",
            "功名到底还坚志，崛起新丰一草茅。"
        ],
        "title": "送族子春叟游西广",
        "id": "f5e303e1-d02e-4c4a-b5ac-1deb5b7a42bb"
    },
    {
        "author": "李昴英",
        "paragraphs": [
            "森森杉桧鬰相缪，散策何妨逐胜游。",
            "梵宇庄严传浙样，碧池荡漾纳泉流。",
            "将军赢得山林在，衲子多因粥饭留。",
            "眼界虽云欠轩豁，晚凉宜酒且夷犹。"
        ],
        "title": "后峒月溪寺",
        "id": "caad7b5e-01ec-49c0-b410-cb859148b7ca"
    },
    {
        "author": "李昴英",
        "paragraphs": [
            "吹面东风竖绿蓑，诗翁七十醉婆娑。",
            "放怀自号天随子，知我无如春梦婆。",
            "吟有小奚磨破砚，卧看赤脚踏行窝。",
            "太湖争似黄湾阔，高浪粘天独笑过。"
        ],
        "tags": [
            "太湖"
        ],
        "title": "送荃翁张端义之惠阳",
        "id": "6fdaf2ae-089d-40cb-a4ea-5a8bf6e10aef"
    },
    {
        "author": "李昴英",
        "paragraphs": [
            "诗似油翁背注油，知音世有几荆州。",
            "乍寒乍暖方榆火，无米无钱只叶舟。",
            "客况可堪今老大，人生何必尽封侯。",
            "津亭且莫匆匆去，万斛春醪任拍浮。"
        ],
        "title": "即席和人韵送荃翁",
        "id": "e2e5c4be-26de-4e35-a474-fe7cceb9961b"
    },
    {
        "author": "李昴英",
        "paragraphs": [
            "运厄南州暴吏专，鹖冠却有好官员。",
            "捕猺怕损平人命，制锦尽除常例钱。",
            "枘凿一言辞辟郡，胸襟三略合筹边。",
            "景文匹马长相过，我愧才非玉局仙。"
        ],
        "title": "送李路钤万入京",
        "id": "a689c474-3a81-45a9-b871-b457734e8c9d"
    },
    {
        "author": "李昴英",
        "paragraphs": [
            "鹄袍忙立老槐阴，争望文星早照临。",
            "称物衡无高下手，别形鉴有是非心。",
            "品题岂逐朱衣转，沙汰何妨苦海沉。",
            "将见贤书协舆论，真才到此遇知音。"
        ],
        "title": "和心字韵送林尉公琰校文",
        "id": "7ec5a44f-17af-42a5-9c9d-cc97b9fe90ab"
    },
    {
        "author": "李昴英",
        "paragraphs": [
            "四时冰柱湿风前，绝顶飞来一派泉。",
            "瘦蔓相牵根太古，苍崖特立探长天。",
            "灶荒孤鹤寻遗迹，寺老幽禽闯坐禅。",
            "闲日频游归复梦，结庐曾许蹑坡僊。"
        ],
        "title": "蒲涧和东坡韵",
        "id": "03610a18-0bbb-4f42-9706-1cae010a0a17"
    },
    {
        "author": "李昴英",
        "paragraphs": [
            "蒲根采得汎金船，滴水巖前且地僊。",
            "造物添支闲岁月，上恩不与好山川。",
            "意行芳草迷丹灶，旋摘新芽拨涧泉。",
            "欲雨还晴便登览，更消一宿白云巅。"
        ],
        "title": "蒲涧山行宿景泰呈诸友人",
        "id": "6dd2dd64-47ed-4855-b036-2a1f496a49e5"
    },
    {
        "author": "李昴英",
        "paragraphs": [
            "今日快逢僧结夏，不妨乘兴扣禅扉。",
            "山垂远瀑溪声急，风卷痴云雨脚稀。",
            "囊锦诗成僧借看，纹楸棋落鸟惊飞。",
            "此来莫讶凭栏久，杰阁新成拂翠微。"
        ],
        "title": "四月十五游僧寺",
        "id": "2b8bb32b-81f1-425a-8abd-2182279dd5ef"
    },
    {
        "author": "李昴英",
        "paragraphs": [
            "假帅如公自古无，邦人久矣望锋车。",
            "政声难掩诸公说，明主周知万里余。",
            "豹尾鸡翘那欠此，莼羹鲈鲙且归欤。",
            "江头鼓动江船去，喜气欢声动里闾。"
        ],
        "title": "代送丘漕迪嚞",
        "id": "cfbe81fc-9fb4-44f9-b53f-29d6461df135"
    },
    {
        "author": "李昴英",
        "paragraphs": [
            "征鞍风软踏香尘，又送斯人南海濒。",
            "纠郡正资宾画重，洗冤须放笔头春。",
            "勉期圣处功夫到，肯学世间儿女颦。",
            "五瘴由心今一洗，笑渠辟瘴嚼人频。"
        ],
        "title": "用人韵送梅纠梁现",
        "id": "2f0e47e0-c282-4a00-904d-a292b25151f8"
    },
    {
        "author": "李昴英",
        "paragraphs": [
            "堂堂山立旧朝簪，久屈清流督献琛。",
            "风赶连艘出狮国，浪吹残句到鸡林。",
            "平生不隔同年面，中岁难禁惜别心。",
            "归见耆英定相问，只言闭户万山深。"
        ],
        "title": "送舶使周申",
        "id": "d764c0ef-f928-4e40-9e60-27d1b5b90e08"
    },
    {
        "author": "李昴英",
        "paragraphs": [
            "杰作传来见一班，少年笔力老孱颜。",
            "根源有学皆堪味，首尾无瑕孰敢删。",
            "工要前篇人易取，说须两段意相关。",
            "森森天骨晶光缥，去必轩腾十二闲。"
        ],
        "title": "赠宋省元巍荐经义",
        "id": "6eacfb10-857f-46e5-ae06-b884be5c70c0"
    },
    {
        "author": "李昴英",
        "paragraphs": [
            "秋欲中分暑更袢，金风崛起便成寒。",
            "桃笙夜展犹嫌执，狐向朝披便怯单。",
            "翻手炎凉真可笑，循环造化果无端。",
            "老来一任添霜缕，寒暑难磨只寸丹。"
        ],
        "title": "八月骤寒",
        "id": "4349d382-77f8-4ee4-9aa2-95219c73e70a"
    },
    {
        "author": "李昴英",
        "paragraphs": [
            "已孤前度一中秋，满望今宵月下游。",
            "药杵放闲灵兔懒，镜奁掩却素娥愁。",
            "知谁有术擎梯取，枉费当年弄斧修。",
            "天靳清明每如此，樽前休恨翳云浮。"
        ],
        "title": "中秋无月",
        "id": "fe06f02d-f092-48ef-82b7-2bb3c01986e0"
    },
    {
        "author": "李昴英",
        "paragraphs": [
            "斐然狂简不知非，席帽何时免诮讥。",
            "官样词章惟典雅，心腔理义要深几。",
            "各随鹏鷃高低适，一笑鸡虫得失微。",
            "偶未成名儿勿恨，我方追悔蹈文闱。"
        ],
        "title": "示儿用许广文韵",
        "id": "d3c039ae-de69-45ca-93f7-d9eea525c99c"
    },
    {
        "author": "李昴英",
        "paragraphs": [
            "鉴空阁上赏僧轩，祇树深开不二门。",
            "一水横流界平野，数峰突起补前村。",
            "舟来舟去人多事，潮落潮生岸有痕。",
            "镇日长闲输老衲，倚筇独坐古榕根。"
        ],
        "title": "鉴空阁",
        "id": "e615f9c7-9cb3-4067-b917-be895fca9af9"
    },
    {
        "author": "李昴英",
        "paragraphs": [
            "行脚今朝又起单，欣然归去得安闲。",
            "从前大梦难忘处，上白云山望雪山。"
        ],
        "title": "建宁解归寄雪峰因大梦",
        "id": "525431d4-b662-4204-9571-ec4b7f6b872f"
    },
    {
        "author": "李昴英",
        "paragraphs": [
            "管领寒溪揖怪峰，径穿钜竹绿阴浓。",
            "幽人去后无猿鹤，冷落亭台湿藓封。"
        ],
        "title": "弋阳郑氏翠麓亭",
        "id": "63ba8623-4259-406e-af66-f66f0cd3271b"
    },
    {
        "author": "李昴英",
        "paragraphs": [
            "葛坡龙竹东坡笠，合伴山人到洞天。",
            "柯烂想应留斧在，凭君试问石桥仙。"
        ],
        "title": "罗浮梁弥僊游烂柯山赠以曲筇方笠",
        "id": "d34e683f-5fa2-45fd-8df6-7996142e6789"
    },
    {
        "author": "李昴英",
        "paragraphs": [
            "船重祗因将利去，船轻又恐为名来。",
            "如今羞见先生面，夜半撑船过钓台。"
        ],
        "title": "过严子陵钓台",
        "id": "8befe6c6-d851-4a6a-84e0-fb2872bfb77b"
    },
    {
        "author": "李昴英",
        "paragraphs": [
            "逍遥八极片云浮，所过名山不久留。",
            "依旧片云归石峒，从今休更下山游。"
        ],
        "title": "劝梁青霞归罗浮旧隠",
        "id": "ea36f058-9e83-49fd-a219-1f13d59f8bf4"
    },
    {
        "author": "李昴英",
        "paragraphs": [
            "诵经听得入从门，壁上偷他四偈言。",
            "毕竟单传端的处，卖薪供母是心源。"
        ],
        "title": "南华寺五首  其一",
        "id": "31c359ab-cdcc-4e83-81b6-2cf54638f52a"
    },
    {
        "author": "李昴英",
        "paragraphs": [
            "西方骨董南方宝，留镇曹溪几百年。",
            "自是后人当不得，有如翁者亦单传。"
        ],
        "title": "南华寺五首  其二",
        "id": "3bbf32d2-04ae-4935-bc9a-e84898262474"
    },
    {
        "author": "李昴英",
        "paragraphs": [
            "从前梵说堕虚空，独有坛经说不同。",
            "体用圆明皆宝相，一丁不识却心通。"
        ],
        "title": "南华寺五首  其三",
        "id": "b8bb525a-d242-401e-9462-e1c03f9e0691"
    },
    {
        "author": "李昴英",
        "paragraphs": [
            "未参五祖已开山，合下全身此地安。",
            "不是香烟忘故里，衣留孔道要人看。"
        ],
        "title": "南华寺五首  其四",
        "id": "75d4e948-a7ce-4ce1-8e60-fa2031fc0349"
    },
    {
        "author": "李昴英",
        "paragraphs": [
            "清者何曾饮盗泉，僧盂底饭逆巢田。",
            "此疑欲问师无语，风撼长松啸半天。"
        ],
        "title": "南华寺五首  其五",
        "id": "b36d2f6e-226d-4369-955f-8e28d6329458"
    },
    {
        "author": "李昴英",
        "paragraphs": [
            "浓岚四合冻云痴，水墨连屏鬭崛奇。",
            "冲雨此行风景别，满山翠滴水帘垂。"
        ],
        "title": "雨行梅关二首  其一",
        "id": "659675bd-1f69-438d-ba63-88333a9fec1f"
    },
    {
        "author": "李昴英",
        "paragraphs": [
            "通宵雨滴急催梅，枝北枝南晓尽开。",
            "多谢花神好看客，随车十里雪香来。"
        ],
        "title": "雨行梅关二首  其二",
        "id": "a43d29ac-ae6e-4155-9f65-00f0f4fe8606"
    },
    {
        "author": "李昴英",
        "paragraphs": [
            "凿通危石张文献，勘破禅关卢祖师。",
            "奇事已堪夸北客，梅花先暖亦南枝。"
        ],
        "title": "雪封寺二首  其一",
        "id": "f1e87d91-c8d7-4b31-8712-3e7913fb265a"
    },
    {
        "author": "李昴英",
        "paragraphs": [
            "征舆六月度梅关，大地清凉树影班。",
            "行客不须梅止渴，流泉到耳冷潺潺。"
        ],
        "title": "雪封寺二首  其二",
        "id": "feaca1f9-20d1-4a8b-b552-ee322a5c0085"
    },
    {
        "author": "李昴英",
        "paragraphs": [
            "山通一水迳皇都，多少英豪出此途。",
            "传我飞来元羽翼，好风吹送过天衢。"
        ],
        "title": "峡山诗",
        "id": "e0f96996-6b4e-4dfc-82ce-ee217bc1316e"
    },
    {
        "author": "李昴英",
        "paragraphs": [
            "眼前无限往来舟，射利干名不肯休。",
            "少见人心如此寺，屹然砥柱在中流。"
        ],
        "title": "灵洲",
        "id": "07c5572d-17f1-42fa-9bc4-561b1803f07e"
    },
    {
        "author": "李昴英",
        "paragraphs": [
            "万里长江吸一杯，等闲袖剑九华来。",
            "溪桥独坐无人识，又驾长风跨鹤回。"
        ],
        "tags": [
            "长江"
        ],
        "title": "池州溪桥",
        "id": "74cdd12a-2d44-4aeb-8373-42ae3df95ca3"
    },
    {
        "author": "李昴英",
        "paragraphs": [
            "桂林旧著绣衣来，久矣余波拍越台。",
            "自古直臣多牧广，广平曾赋岭头梅。"
        ],
        "title": "迎广帅徐意一大参五首  其一",
        "id": "bf30b228-9492-4795-ad14-c1fecc07875b"
    },
    {
        "author": "李昴英",
        "paragraphs": [
            "晓来竹马跃儿曹，次第牙幢压近郊。",
            "五老跨羊持色穗，也应欢喜侯前茅。"
        ],
        "title": "迎广帅徐意一大参五首  其二",
        "id": "ae003719-5b54-4e2b-ba64-63d022e9de9a"
    },
    {
        "author": "李昴英",
        "paragraphs": [
            "别去丹山划七春，一廛今日是滕民。",
            "拟撑钓舸迎前路，猿鹤从傍冷笑人。"
        ],
        "title": "迎广帅徐意一大参五首  其三",
        "id": "88309c9e-bf75-4c4d-8080-fc502784ff38"
    },
    {
        "author": "李昴英",
        "paragraphs": [
            "鱼稻之乡雁鹜骄，鲸鲵喷沬撼江潮。",
            "明公自是威风手，南土应无莠害苗。"
        ],
        "title": "迎广帅徐意一大参五首  其四",
        "id": "dd707839-f2ad-4cfe-8080-fcd7c81c8327"
    },
    {
        "author": "李昴英",
        "paragraphs": [
            "杜刘二子颍川居，出处虽同语嘿殊。",
            "勿谓寒蝉吾愿学，闭门自办静工夫。"
        ],
        "title": "迎广帅徐意一大参五首  其五",
        "id": "4b03703c-cea1-47c4-a0af-1bb2bcefdc8f"
    },
    {
        "author": "李昴英",
        "paragraphs": [
            "金斗高跳鬼状狞，世传此像是魁星。",
            "祥光闪烁开先兆，助子秋闱笔砚灵。"
        ],
        "title": "送魁星与李子先",
        "id": "4df932f0-8a34-471a-bb8d-95eb9deccdc7"
    },
    {
        "author": "李昴英",
        "paragraphs": [
            "里同清献久闻风，耿耿胸中便不同。",
            "一疏叫云韦布日，大廷对策想输忠。"
        ],
        "title": "司法曾子美新第荣归欲得余诗不敢效世俗谀语二首  其一",
        "id": "e1615936-4877-432a-bf3b-a7c58d20013d"
    },
    {
        "author": "李昴英",
        "paragraphs": [
            "舌似河悬笔水翻，春官首疏见忠肝。",
            "士须卓尔名当世，好取前修节行看。"
        ],
        "title": "司法曾子美新第荣归欲得余诗不敢效世俗谀语二首  其二",
        "id": "9a6e64f0-81f4-4bea-8c1f-6bc9589f1251"
    },
    {
        "author": "李昴英",
        "paragraphs": [
            "钵中滴水也难消，切莫贪他寺富饶。",
            "留取大皮缠大树，腹围紧紧篾三条。"
        ],
        "title": "表释应端住兴化寺以其说而勉之二首  其一",
        "id": "1224407b-7ab7-45a4-8a95-8ec3ff7037a6"
    },
    {
        "author": "李昴英",
        "paragraphs": [
            "一般奇怪弄精魂，猪蚬皆餐针戏吞。",
            "未到空通渠地位，只当斋戒作沙门。"
        ],
        "title": "表释应端住兴化寺以其说而勉之二首  其二",
        "id": "305c8f87-387c-4c06-a429-a0b91029c012"
    },
    {
        "author": "李昴英",
        "paragraphs": [
            "不到罗浮瞥六年，后期几误铁桥仙。",
            "远云不隔山真面，西麓原同第七天。"
        ],
        "title": "白云狮子峰望罗浮",
        "id": "823b3feb-c499-4f1e-bf3d-89f1206f7392"
    },
    {
        "author": "李昴英",
        "paragraphs": [
            "灵符锁尽穴中蛇，深入千巖处士家。",
            "峒户隔云呼不应，时时流水出桃花。"
        ],
        "title": "罗浮桃源峒",
        "id": "ab0217e6-b76d-4e37-8af0-49710ba15d41"
    },
    {
        "author": "李昴英",
        "paragraphs": [
            "八十童颜双眼明，浪游湖海一身轻。",
            "莫将啖肉先生比，个是罗浮老树精。"
        ],
        "title": "戏题罗浮梁弥仙写真",
        "id": "39965de7-2f15-44e8-af6d-9023b71aafea"
    },
    {
        "author": "李昴英",
        "paragraphs": [
            "道是空山却有渠，原来有有亦无无。",
            "若能空到真空处，万斛尘埃著碓夫。"
        ],
        "title": "和徐意一韵赠宝积中空山",
        "id": "2df42da4-576b-4287-8e29-b77da4feefbd"
    },
    {
        "author": "李昴英",
        "paragraphs": [
            "看尽西园十里梅，黄昏寒月趁人回。",
            "要圆一段清游事，更访仙宫索茗杯。"
        ],
        "title": "采阳轩",
        "id": "e2ff517e-bdc6-41e1-a958-10675935c9a7"
    },
    {
        "author": "李昴英",
        "paragraphs": [
            "翁来灵笔舞龙蛇，翁去瑶坛锁暮霞。",
            "旧事欲谈三百载，五云阁上望仙槎。"
        ],
        "title": "古成之仙箕",
        "id": "db829826-02a3-40e1-8567-fb8d6a1322e3"
    },
    {
        "author": "李昴英",
        "paragraphs": [
            "桂菊风香造榜天，门标捷帜地流钱。",
            "笔端快便行年顺，骑鹤缠腰身两全。"
        ],
        "title": "书龙头义约簿二首  其一",
        "id": "deb49fc0-94ff-428b-a954-7ce362207850"
    },
    {
        "author": "李昴英",
        "paragraphs": [
            "雕鹗联翻二十名，看看金榜是同盟。",
            "河南人面分明见，尽说龙头谶已成。"
        ],
        "title": "书龙头义约簿二首  其二",
        "id": "d4458a2d-eb38-4ea2-b51d-3474f0512b3f"
    },
    {
        "author": "李昴英",
        "paragraphs": [
            "恰重阳日到南山，小摘黄花供绿樽。",
            "钟叩一声萧寺晚，移舟载月过前湾。"
        ],
        "title": "重九日游南山峡觉海寺",
        "id": "5dd83524-2888-44cb-83a2-fcd5d63b14eb"
    },
    {
        "author": "李昴英",
        "paragraphs": [
            "酒湖无尽春无限，一叶江湖万里天。",
            "明月满篷风荻响，醉眠正在白鸥边。"
        ],
        "title": "夜梦渔父求诗觉能记其全书赠梁弥仙",
        "id": "41d349ae-429d-42e0-9b4b-887efcecc23a"
    },
    {
        "author": "李昴英",
        "paragraphs": [
            "远公鼻孔著莲香，引得喃喃哄几场。",
            "供佛建庵人更错，参机元不在西方。"
        ],
        "title": "众建莲社堂求疏语",
        "id": "975b4174-f3ee-41fa-bf80-8f3f0aed84cf"
    },
    {
        "author": "李昴英",
        "paragraphs": [
            "此经如筏，写之著相。",
            "而刺血写，妄中之妄。",
            "经诸佛说，血父母生。",
            "何浄何垢，等为前尘。",
            "末法阇梨，沉酣入骨。",
            "一毫且靳，而况于血。",
            "血犹可舍，是知身幻。",
            "大痛一囘，直须臂断。"
        ],
        "title": "浄慈释刺血写经赞",
        "id": "675ebcc1-e9d8-4d5f-9cdd-fc4d59e298fd"
    },
    {
        "author": "李昴英",
        "paragraphs": [
            "冷面皎霜凝，电光双目峥。",
            "生来元自别，不但父书灵。"
        ],
        "title": "三十五代张天师赞",
        "id": "5e2e3dec-7756-4358-bd67-82daf0e73525"
    },
    {
        "author": "李昴英",
        "paragraphs": [
            "衣兮木叶，髯戟面铁。",
            "所执何书，愿闻其说。"
        ],
        "title": "钟离仙赞",
        "id": "b9007882-c8b6-4349-97a8-deca7d7374ef"
    },
    {
        "author": "李昴英",
        "paragraphs": [
            "碧其风巾，皓其云袍。",
            "六合飞遨，仙中之豪。"
        ],
        "title": "吕洞宾赞",
        "id": "1cb215a1-3b22-4bed-b17d-0ec9b8ddec76"
    },
    {
        "author": "李昴英",
        "paragraphs": [
            "丈室著不得文殊，众香国里薰教臭。",
            "无端诈病却成喑，只为从前多业口。"
        ],
        "title": "维摩赞",
        "id": "7c7fe95f-4f44-44ea-8e06-09e0dc42f7bb"
    },
    {
        "author": "李昴英",
        "paragraphs": [
            "竛竮山癯，搭飒野服。",
            "煮茗松根，煨芋巖曲。",
            "且农且渔，非仙非俗。",
            "淇傍何有，秋鹤霜竹。"
        ],
        "title": "自赞",
        "id": "129785a7-b1b1-4ab9-989b-a8a109563b04"
    },
    {
        "author": "李昴英",
        "paragraphs": [
            "老经云，坡记成。",
            "名非古，堂遂轻。",
            "两翁像，久晦冥。",
            "伟方公，旧贯仍。",
            "取彼栏，护此泓。",
            "新作盖，环以铭。",
            "遗千年，饮清泠。",
            "续坡谁，李昴英。"
        ],
        "title": "广州天庆观众妙堂东坡井泉铭",
        "id": "867359cf-dd53-47cf-8182-eaa5771ded4f"
    },
    {
        "author": "李昴英",
        "paragraphs": [
            "已办僧心，未圆僧相。",
            "才得方兄，便成和尚。"
        ],
        "title": "行者了宽等题钱买度牒疏四章  其一",
        "id": "91592563-4f22-4f9e-8f06-95ce392217a3"
    },
    {
        "author": "李昴英",
        "paragraphs": [
            "作佛何曾要裹缠，顶门尚欠世间钱。",
            "舍身者与舍佛者，选佛场中化有缘。"
        ],
        "title": "行者了宽等题钱买度牒疏四章  其二",
        "id": "3ff953da-abf7-4bb4-9e8a-621f251e4619"
    },
    {
        "author": "李昴英",
        "paragraphs": [
            "作佛本无相，为僧却要钱。",
            "岂无人割舍，为结恶因缘。"
        ],
        "title": "行者了宽等题钱买度牒疏四章  其三",
        "id": "7585b0d2-e345-4113-ba1a-0c3fbc64c088"
    },
    {
        "author": "李昴英",
        "paragraphs": [
            "即心是佛，见性成僧。",
            "无奈世缘，要二尺绫。"
        ],
        "title": "行者了宽等题钱买度牒疏四章  其四",
        "id": "bfb54974-c4fa-4c49-85de-ac74f882312f"
    },
    {
        "author": "三学诸生",
        "paragraphs": [
            "庾岭梅花清似玉，一番香要一番寒。"
        ],
        "title": "句",
        "id": "c9ac79de-0b04-4a48-b7d2-162d3d8611b6"
    },
    {
        "author": "赵汝腾",
        "paragraphs": [
            "建水怀襄，孔殿岿然。",
            "文未坠地，道昭于天。",
            "轮奂鼎新，丁奠揭虔。",
            "肃肃冠佩，粲粲豆笾。",
            "惟圣立范，载籍具传。",
            "浑浑噩噩，书教百篇。",
            "危微精一，纲领所先。",
            "诗六义教，风雅颂全。",
            "曰思无邪，蔽以一言。",
            "易教精微，四德首元。",
            "演六十四，母坤父干。",
            "春秋事教，惟义与权。",
            "行夏之时，独许颜渊。",
            "乐教导和，钟鼓管絃。",
            "雷出地豫，乐之大原。",
            "礼教导中，三百三千。",
            "其端辞逊，如始达泉。",
            "垂兹六教，何千万年。",
            "睠惟此邦，儒哲比肩。",
            "厥有考亭，是绍涧瀍。",
            "发挥六学，有功圣贤。",
            "守吏初献，与士周旋。",
            "祀毕作颂，同志勉旃。"
        ],
        "title": "癸丑仲秋建安郡学丁奠退而作颂并勉同志之士颂曰",
        "id": "91a15b9f-f770-415c-b78f-01585c9ee285"
    },
    {
        "author": "赵汝腾",
        "paragraphs": [
            "于穆素王，天纵将圣。",
            "小用于鲁，振挈纲领。",
            "莱兵面却，齐人退听。",
            "三都隳奸，两观锄佞。",
            "市无饰贾，朝无乱政。",
            "少壮悉逊，道涂不竞。",
            "曲阜大治，诸侯交儆。",
            "女乐间之，可以出迸。",
            "俟膰不至，于卫之境。",
            "留不暖席，去复俄顷。",
            "几围于匡，幸释以甯。",
            "归主蘧瑗，耻居次乘。",
            "彷徨过宋，流离在郑。",
            "魋恶习礼，木不留影。",
            "立郭东门，累然谁省。",
            "在陈徘徊，弗授寸柄。",
            "河水洋洋，不渡者命。",
            "蒲盟止兵，蔡惧设穽。",
            "楚尼书社，彼哉谗胜。",
            "辙环靡归，不容何病。",
            "十有四年，鲁复来聘。",
            "亦莫果用，六经是订。",
            "易系礼编，诗删书定。",
            "私淑三千，弦歌雩咏。",
            "维持太极，与天地并。",
            "贤于尧舜，功用之盛。",
            "专飨南面，此感彼应。",
            "笾豆牲牢，庭燎辉映。",
            "万有千载，垂于祀令。",
            "承祭儒绅，孰敢不敬。",
            "何以事之，存心养性。"
        ],
        "title": "乙卯仲春丁奠毕作素王颂一首呈承祭之士颂曰",
        "id": "f37b9cbf-a995-49a1-9c0a-11e22c305e7c"
    },
    {
        "author": "赵汝腾",
        "paragraphs": [
            "圣人立教，以中为常。",
            "不得中行，取獧取狂。",
            "未见狂者，吾里有张。",
            "议论杰然，名压上庠。",
            "恶彼佞臣，请剑尚方。",
            "使终天彝，蚕绩蟹筐。",
            "天鉴其忠，策名颜行。",
            "筮仕分教，九龄之乡。",
            "惟九龄公，非血气刚。",
            "忧深虑远，性端行良。",
            "禄山尚微，测其陆梁。",
            "国忠林甫，恶未披猖。",
            "公预窥之，知其乱唐。",
            "仁必有勇，令名无疆。",
            "彼元忠辈，初志激昂。",
            "一遇摈抑，尽敛锋铓。",
            "媕娿喑哑，不敢否臧。",
            "自谓得计，爵禄之场。",
            "丧已丘山，得不毫芒。",
            "士辨薰莸，与道存亡。",
            "何以臻兹，惟学问将。",
            "弱翁懋哉，以保令芳。"
        ],
        "title": "赠张彊赴曲江教",
        "id": "626eaa50-3c9f-40cd-b55b-58e51a65d45e"
    },
    {
        "author": "赵汝腾",
        "paragraphs": [
            "吾党仲容，行脩能通。",
            "而志卓然，以慕直躬。",
            "尝侪扣阍，力摧奸锋。",
            "上旌其言，擢第南宫。",
            "府庠诸生，坐斥怱怱。",
            "君尽远诒，盍援掖逢。",
            "予疏已先，所见略同。",
            "每起敬爱，有烈士风。",
            "予归里闬，时访藋蓬。",
            "匪义不谈，惟理是穷。",
            "告予戍及，栖枳湘中。",
            "壮哉兹行，近紫盖峰。",
            "刑使杰然，蜀彦之雄。",
            "埋轮大勇，折槛精忠。",
            "朝夕趋承，必得所从。",
            "一被容接，终身登龙。",
            "惟仕首辅，必廉必公。",
            "惟学策要，必敬必恭。",
            "胡张之乡，名理之宗。",
            "公余取友，以相磨礲。"
        ],
        "title": "赠衡阳簿林士恺",
        "id": "a1925487-4a8f-4c86-853e-2a5bef55c50a"
    },
    {
        "author": "赵汝腾",
        "paragraphs": [
            "东莱之师，是为拙斋。",
            "学无不究，道无不该。",
            "体统纯正，规模拓恢。",
            "卓成一家，犹斗之魁。",
            "未及百年，遗响冷灰。",
            "我守宝婺，四学是开。",
            "以导生徒，俾绍东莱。",
            "回首七霜，谅多成材。",
            "英英耕叟，我友自孩。",
            "吐词不羣，制行亦瑰。",
            "勉以朱学，持论不回。",
            "仆家源流，是拥是培。",
            "仲尼得伋，垂教方来。",
            "拙斋有孙，其道未颓。",
            "且告瓜熟，定王之台。",
            "僮马载驰，羔鴈屡催。",
            "予闻湘流，夙称圣涯。",
            "懋陵之邦，元公所胎。",
            "南轩昭昭，五峰巍巍。",
            "岂无秀民，可与摩揩。",
            "求仁得仁，懋哉懋哉。"
        ],
        "title": "赠林耕叟赴湖帅幕",
        "id": "bbdc493d-ffef-4325-9c1c-c9bd4c023ebd"
    },
    {
        "author": "赵汝腾",
        "paragraphs": [
            "易中之策，阴阳错综。",
            "是兴神物，以前民用。",
            "受命如响，吉凶生动。",
            "子取策名，仆沿理控。",
            "先觉仲尼，方人子贡。",
            "惟诚前知，不亿而中。",
            "中庸即易，是道公共。",
            "非策之策，斯语请诵。"
        ],
        "title": "赠成师掾公策",
        "id": "73e9db92-52ff-4179-b145-ae806a135569"
    },
    {
        "author": "赵汝腾",
        "paragraphs": [
            "堂堂六湖，清秋玉壶。",
            "我则尚友，岂敢为徒。",
            "仁义弘毅，不可夺志。",
            "岂私我朋，义之与比。",
            "德必有邻，二彭其人。",
            "与语终日，澹无一尘。",
            "以罪来归，得此四宾。",
            "甘心涧谷，以老我身。"
        ],
        "title": "赠陈如晦",
        "id": "c9fac7c5-4682-48ba-a27c-4c3ceeb8ac17"
    },
    {
        "author": "赵汝腾",
        "paragraphs": [
            "贤哉二生，不远千里。",
            "瞻彼径坂，今之泗水。",
            "予诗为容，有进无止。",
            "非殷洪乔，乃互乡子。"
        ],
        "title": "赠詹生谒徐径坂",
        "id": "7b1ab82e-5da8-4b79-ab99-6a0698ae6178"
    },
    {
        "author": "赵汝腾",
        "paragraphs": [
            "欹枕肱曲，匮藏美玉。",
            "造道高深，庭草交绿。"
        ],
        "title": "次徐径坂四言韵  其一",
        "id": "3db3780b-98e0-458e-ae0e-337b698fadf9"
    },
    {
        "author": "赵汝腾",
        "paragraphs": [
            "中庸致曲，学记琢玉。",
            "子过仙柯，瞻彼淇绿。"
        ],
        "title": "次徐径坂四言韵  其二",
        "id": "d93537b3-9a84-4567-9251-f3fc673c297a"
    },
    {
        "author": "赵汝腾",
        "paragraphs": [
            "易之广大，无方无体。",
            "河图授羲，斯文天启。",
            "爰画以象，是陈八物。",
            "演六十四，阖辟伸屈。",
            "文系繇辞，二千爻旨。",
            "孔绝韦编，十翼备矣。",
            "后来濂洛，发明几尽。",
            "万世学者，于此取信。",
            "弘毅李君，以身体易。",
            "消长验气，吉凶考德。",
            "方初学时，四载忘寐。",
            "感苍筤竹，至产于地。",
            "盖三十年，然后成书。",
            "其语不费，其趣有余。",
            "予得其稿，日置书案。",
            "熟视厥履，为之三叹。",
            "道无隠显，形上繇下。",
            "脩辞立诚，穷神知化。"
        ],
        "title": "美李颐老易",
        "id": "db7fec53-cb81-472f-a7f9-840cf533bb8d"
    },
    {
        "author": "赵汝腾",
        "paragraphs": [
            "青出于蓝，冰寒于水。",
            "立言劝学，荀卿氏子。",
            "卿不如轲，醇乎醇矣。",
            "谓学无他，求其放心。",
            "存则圣贤，舍则犊禽。",
            "差只毫发，隔踰丈寻。",
            "必有事焉，所言何事。",
            "而勿正心，正亦何累。",
            "勿忘勿助，持敬之意。",
            "于此习察，是之谓学。",
            "于此而劝，其进罔觉。",
            "勉哉宗辰，说博守约。"
        ],
        "title": "示林宗辰劝学数语",
        "id": "a457e421-a2cb-46bd-a840-45781f917ef4"
    },
    {
        "author": "赵汝腾",
        "paragraphs": [
            "天之苍苍，而在山中。",
            "大畜之象，验之于躬。",
            "六尺之微，万善毕丛。",
            "往行前言，浩浩无穷。",
            "一以贯之，何所不容。",
            "两间非大，此之谓弘。",
            "牝马之贞，行地无疆。",
            "古往今来，其道有常。",
            "是以资生，至哉化光。",
            "君子体之，六二直方。",
            "直内方外，何用不臧。",
            "守此之毅，贲育非刚。",
            "泗亭之参，以此任道。",
            "繇轲而后，孰其深造。",
            "濂洛儒先，知德之奥。",
            "非苟知之，亦免允蹈。",
            "兴夫请书，朝夕戴抱。",
            "懋哉懋哉，至于华皓。"
        ],
        "title": "示赵与槟弘毅章",
        "id": "a0cb39d0-28cc-40fd-a1ca-6d90ced28400"
    },
    {
        "author": "赵汝腾",
        "paragraphs": [
            "英英吾宗，神骏之姿。",
            "笔有天巧，自铸伟词。",
            "抱负不凡，植立甚奇。",
            "爰初筮仕，即不诡随。",
            "笑世滔滔，相与磷缁。",
            "过予告别，凛然自期。",
            "耻逐京尘，愿易丛祠。",
            "莱衣奉亲，乐道忘饥。",
            "予惟上饶，渊源未衰。",
            "玉山文献，考亭所推。",
            "章涧二泉，名论清规。",
            "迩来后生，古为似之。",
            "仁亲友兄，径坂是师。",
            "子归取友，伯埙仲箎。",
            "咫尺柯山，考德订疑。",
            "他日成就，麟祥凤仪。"
        ],
        "title": "饯赵文思崇鐖归上饶",
        "id": "9b0300a3-c80e-4960-93b2-2d1aa9292b30"
    },
    {
        "author": "赵汝腾",
        "paragraphs": [
            "英英二徐，名德之雏。",
            "早从烂柯，知所步趋。",
            "南陔子职，夙夜尽劬。",
            "九日黄花，采采盈裾。",
            "请寿堂萱，大年方壶。",
            "庞眉发鹤，重锦轩鱼。",
            "母诏子前，问学勉诸。",
            "参匪直养，心传泗洙。",
            "诚身悦亲，授伋著书。",
            "子曰懋哉，益厉厥初。",
            "荣多遗母，文绣不如。",
            "戏舞樽前，母为笑娱。",
            "我寄四言，俾陈座隅。"
        ],
        "title": "寄徐端友立大寿其母夫人",
        "id": "e663eeca-8c4f-4c74-9b4d-1bd35789665c"
    },
    {
        "author": "赵汝腾",
        "paragraphs": [
            "前年重九日，黄衣携御椠。",
            "抗牍回天聪，批鳞蒙帝念。",
            "虽惭献六箴，犹许疏十渐。",
            "去年重九日，石鼓偿愿欠。",
            "菊丛对佳客，萸觞倾旧酽。",
            "一时啸咏狂，万丈词华艳。",
            "今年重九日，龟息静中验。",
            "亭前寒叶落，楼外晴波敛。",
            "故人何殷勤，清樽持潋滟。",
            "思君甲辰疏，拟昔尚方剑。",
            "士锋皆辟易，忠舌为饫餍。",
            "回首今七秋，日月光同掞。",
            "知暂陆浑游，难久承明压。",
            "老我思荷锄，一壑柴桑占。"
        ],
        "title": "酬卢威仲九日遣青衣送酒",
        "id": "17a97d03-bede-46c5-a79a-783270afb592"
    },
    {
        "author": "赵汝腾",
        "paragraphs": [
            "暇日登层城，目眺黄花冈。",
            "来山何岌嶪，余势犹回翔。",
            "郡治枕其中，溪流绕其旁。",
            "建中实经始，淳祐罹怀襄。",
            "河伯何不仁，平陆如江洋。",
            "水余予领牧，初至觉荒凉。",
            "頼天赐连稔，田里多稻粱。",
            "旧观喜渐复，新屋兴未央。",
            "偶领宾戚游，松下倾杯觞。",
            "岚气接洲渚，举目皆寒苍。"
        ],
        "title": "暇日领客登眺",
        "id": "0d83f750-aad1-4590-9d5e-cb4e555eae13"
    },
    {
        "author": "赵汝腾",
        "paragraphs": [
            "煌煌使者轩，新扁焕羣目。",
            "周爰远有华，不可居无竹。",
            "天风泠然来，云气滃而簇。",
            "知君子猷趣，一笑等荣辱。",
            "每云安乐窝，似胜相州纛。",
            "凭栏对此君，竟日翫不足。",
            "余亦慕姱节，时时赋猗绿。",
            "闲思载醪去，悠悠想九曲。",
            "新诗带仙姿，霞餐谢粱肉。",
            "愿言植梅友，疎影横水澳。"
        ],
        "title": "为饶计使题",
        "id": "4bd678dd-aaf8-4deb-95f3-04819c6afe24"
    },
    {
        "author": "赵汝腾",
        "paragraphs": [
            "驿足行都来，手赍诰一轴。",
            "发视喜非常，耆儒见褒录。",
            "斯人德无瑕，有子道振玉。",
            "陛下自好老，微臣耻干禄。",
            "耕云入山深，钓月翫水绿。",
            "一朝朱绂赐，庞眉释袍鹄。",
            "莱衣拜称庆，起舞徧亲族。",
            "我在霞洲上，折屐亦越宿。",
            "兹忻赞书至，哦诗遣驺仆。",
            "遥知参侍点，论学绍淇澳。"
        ],
        "title": "徐朝奉诰命下走介赍纳径坂赋成",
        "id": "30d3220e-30ce-473b-9222-2dfd17b06274"
    },
    {
        "author": "赵汝腾",
        "paragraphs": [
            "我敬楳埜翁，治郡如元结。",
            "一朝殉国死，黄壤恨谁雪。",
            "赤输陈蕃心，碧化苌弘血。",
            "铭笔得柯仙，羣阴消蟋蟀。"
        ],
        "title": "和徐径坂  其一",
        "id": "718f9bd8-a3f1-461d-87da-447068ea1b16"
    },
    {
        "author": "赵汝腾",
        "paragraphs": [
            "予归假阖庐，守曰于我馆。",
            "风雨已遁逃，云山况奇观。",
            "径坂形声诗，蓬莱名遂远。",
            "求仁居之安，是宅靡有间。"
        ],
        "title": "和徐径坂  其二",
        "id": "1c1e8fae-7ae2-4137-9bae-5b5187fe3518"
    },
    {
        "author": "赵汝腾",
        "paragraphs": [
            "儿时摘青梅，叶底寻弹丸。",
            "所恨襟袖窄，不惮颊舌穿。",
            "我年不自觉，以我齿尚完。",
            "尝新试一荐，喉棘眉先攒。",
            "岂味不悦口，岂老难强餐。",
            "人生煎百忧，算梅未为酸。"
        ],
        "title": "食梅",
        "id": "44f39167-fb27-40bc-b861-5c069d591d10"
    },
    {
        "author": "赵汝腾",
        "paragraphs": [
            "岷峨储英贤，一例皆家食。",
            "公亦淹海角，麾节犹赫奕。",
            "七闽政多幸，福星照南极。",
            "轻裘镇铃合，使斧光卫戟。",
            "门弧初度临，和气徧阡陌。",
            "宿雨洗瘴氛，朔云报寒色。",
            "前期为重九，后期为至日。",
            "中间产蜀珍，天意扶阳脉。",
            "愿言爱刚健，他日寿王国。"
        ],
        "title": "寿史刑使",
        "id": "2138ebbb-7391-4d7c-b553-5b089d4482c8"
    },
    {
        "author": "赵汝腾",
        "paragraphs": [
            "畴昔与公同奉常，余为藉田公社令。",
            "是时朔祭拜卿少，余已颜衰公秀莹。",
            "斋房并公挥麈尾，议论风生真纚纚。",
            "蜀珍数人皆在坐，尽说功名须逊子。",
            "回头一梦十五春，公为使者余廛民。",
            "薰风荷畔绿樽设，丹荔粲粲莲房新。",
            "语间切切忧民瘼，阴功亟欲苏全闽。",
            "出经入传知言要，湘西绝学今谁绍。",
            "我老西河欠鞭策，此事须公正英妙。"
        ],
        "title": "谢胡珵使招饮",
        "id": "a7791df6-c7ca-4a54-9e7c-ab0d7232d3d1"
    },
    {
        "author": "赵汝腾",
        "paragraphs": [
            "景山书来说蜀珍，与吾气象清而真。",
            "束书亟归侍温凊，力祈朴学为是正。",
            "程文不过工进取，何若杜门诵论语。",
            "一言可以行终身，世间至乐惟求仁。",
            "弋阳余干相望尔，紫阳的传伯舆是。",
            "同志更有李纯父，劲节清名照今古。",
            "为我问讯出此诗，子亲炙之有余师。"
        ],
        "title": "送眉山孙梦得从饶伯舆李纯父学",
        "id": "3e353d8d-6d34-46d3-a44c-93ebcd5b6e06"
    },
    {
        "author": "赵汝腾",
        "paragraphs": [
            "丈夫流芳在身后，眼前一食常不饱。",
            "何况吟工抉元化，万象日月遭搜搅。",
            "君不见饭颗山头饿少陵，柴桑径里饥渊明。",
            "无钱对菊坐终日，得钱沽酒醉交朋。",
            "又不见春岸飞杨花，圣俞得句贫转加。",
            "羊肠遶车声，黄九一生坐穷鸣。",
            "欧苏只得从旁叹，不尔何由负盛名。"
        ],
        "title": "示林桂高歌",
        "id": "62ca0200-638b-48ca-8ddd-9cb447c58d13"
    },
    {
        "author": "赵汝腾",
        "paragraphs": [
            "丈夫未遇时，流俗多白眼。",
            "张耳能致千里客，相如竟辍万金产。",
            "方子一世英，要路争力挽。",
            "行行取侯封，何必守蠹简。"
        ],
        "title": "景南将赴武昌道出剡溪戏成赠行",
        "id": "ea7b8436-4855-42fd-a7b6-636ff7593b6b"
    },
    {
        "author": "赵汝腾",
        "paragraphs": [
            "荷锸自随刘伯伦，裸葬旧闻杨王孙。",
            "伟哉二子真旷达，身虽殒灭名独存。",
            "要知形骸本外物，中有妙用超六根。",
            "火风地水归四大，梦幻泡影何足论。",
            "君不见桓魋石椁秦铁户，歌钟未彻野火焚。",
            "不如得钱即沽酒，时时醉倒三家村。"
        ],
        "title": "陈谓老见过云今年六十有九将预为周身之防余曰君定未死不如觅钱沽酒耳用戏成拙句赠行",
        "id": "14949d0d-06b3-43b1-b97f-2df7ffae2514"
    },
    {
        "author": "赵汝腾",
        "paragraphs": [
            "玉柯仙管频念我，大书束缣浓墨斑。",
            "寄情缥渺江海际，匠语惨澹云烟间。",
            "燃藜太乙中夜照，垂钓客星清昼闲。",
            "观公舒卷皆以道，仁智山静水潺湲。"
        ],
        "title": "和徐径坂韵二首  其一",
        "id": "e4246dce-d851-4bf8-9e05-a66514d67697"
    },
    {
        "author": "赵汝腾",
        "paragraphs": [
            "学者山斗吾径坂，杜门养志衣莱斑。",
            "孤峰度越青云上，一世失得浮埃间。",
            "凤鸣思诚频遗讯，龙卧草庐相对闲。",
            "三贤鼎立名师友，衢江万古身潺湲。"
        ],
        "title": "和徐径坂韵二首  其二",
        "id": "4a1e1449-131a-4519-b58d-081b1399eb23"
    },
    {
        "author": "赵汝腾",
        "paragraphs": [
            "衡阳布衣武应辰，柯山迎拜新使君。",
            "使君道德今天人，不知肯开衡山云。",
            "君看衡云开未开，吾道所关非小哉。",
            "应辰为我三致意，行藏已定颜心斋。"
        ],
        "tags": [
            "衡山"
        ],
        "title": "赠武应辰见徐径坂",
        "id": "b9100c74-6f5a-475a-8c63-763b1537246a"
    },
    {
        "author": "赵汝腾",
        "paragraphs": [
            "今年至日有喜色，四方士友来请益。",
            "德场宗英质大学，上饶诸贤问太极。",
            "草庐一纸隃寄音，径坂七言大书帛。",
            "衰予甘遁西河上，点检身心有方册。"
        ],
        "title": "示赵与槟",
        "id": "dca5d8ba-523e-4a89-b520-c8d5419e9594"
    },
    {
        "author": "赵汝腾",
        "paragraphs": [
            "羨公博学今扬雄，未许蜀珍专瑞蜀。",
            "喜公奉使今鲜于，又见福星来照福。",
            "我初敬公因谠疏，万言批鳞折五鹿。",
            "我转敬公缘清操，高吟放鹤孤山麓。",
            "今兹仗斧更仁厚，庭草不锄生意足。",
            "忧时两鬓白发增，爱贤一念缁衣笃。",
            "衰予归卧西河上，都骑时来寻涧谷。",
            "清言竟日无尽藏，想见胸中几天禄。",
            "若人盍置论思地，垂弧定有锋车趣。",
            "去年五言称公寿，今年笑指湖山绿。"
        ],
        "title": "寿史刑使",
        "id": "e93e19b0-9e22-4c05-ae23-6004594fcca4"
    },
    {
        "author": "赵汝腾",
        "paragraphs": [
            "潜斋山雨过从久，每说二公不离口。",
            "山雨去佐玉楼仙，潜斋起领金坛守。",
            "一江一浙两知音，柏枝东指还西否。",
            "胡然拄杖转落南，膜拜丛中狮子吼。"
        ],
        "title": "赠璘上人",
        "id": "ca65c5e5-db00-464e-b88a-f5d41e2e4780"
    },
    {
        "author": "赵汝腾",
        "paragraphs": [
            "姑蔑之墟，郡郭之隅。",
            "幽閴兮陋巷，卑渫兮绳枢。",
            "真人兮匵藏，道貌兮山臞。",
            "有时兮过市，徐行兮当车。",
            "天津游兮闻鹃而慨叹，鹿门登兮采药而踌躇。",
            "明月兮啸咏，白云兮卷舒。",
            "我评其人，陶邵之徒。",
            "畴昔岁兮司银台，力抗疏兮征玉庐。",
            "朝奏墨兮欲下，暮出昼兮尼。",
            "诸君一笑兮草芥，余三惜兮璠璵。",
            "拟笺天兮嗣请，近因风兮止余。",
            "仰高致兮慕予，积卑忱兮愿摅。",
            "善不进兮不已，终当谅乎纯愚。"
        ],
        "title": "与张草庐予欲嗣奏聘君草庐寄声止予歌以答之",
        "id": "996bf068-6fac-4677-9ea0-6b307114b415"
    },
    {
        "author": "赵汝腾",
        "paragraphs": [
            "谓无极不可状兮，造化之枢。",
            "谓无极可状兮，声臭俱无。",
            "至哉濂翁兮，是剏是图。",
            "后来诸老兮，交辨鹅湖。",
            "彼是此非兮，畦畛何殊。",
            "究其指归兮，风乎舞雩。",
            "吾默会于心兮，征以通书。",
            "阴阳动静兮，何始何初。",
            "人人有是兮，奚问乎吕陆张朱。"
        ],
        "title": "答徐直方问无极歌",
        "id": "c80db0e4-5fbb-450f-bda3-8ba2438372d6"
    },
    {
        "author": "赵汝腾",
        "paragraphs": [
            "望东云兮怀玉，产二英兮鸑鷟。",
            "持荣名兮寿亲，颂大椿兮对菊。",
            "餐初英兮慕屈子之菲菲，饮寒潭兮陋胡广之碌碌。",
            "我敬爱之，勉以猗绿。",
            "垂芳兮无穷，介母兮多福。"
        ],
        "title": "遗徐端友寿母夫人",
        "id": "8831c7dd-2519-4e3c-b193-98456fb2d9d6"
    },
    {
        "author": "赵汝腾",
        "paragraphs": [
            "忽得高贤讯，篝灯读数回。",
            "苦辞白鹿讲，盍为紫阳来。",
            "水毁祠无恙，堂新教有开。",
            "须君速戾止，倡道淑英材。"
        ],
        "title": "趣饶伯舆来期",
        "id": "7383a6d5-98a3-41cd-9d07-c488fbc211f5"
    },
    {
        "author": "赵汝腾",
        "paragraphs": [
            "清苦推洪毅，人今合古求。",
            "道东吾所敬，学北子为优。",
            "夜气存无馁，晨餐缺不忧。",
            "时来同析理，相对一茶瓯。"
        ],
        "title": "寄李颐老",
        "id": "653b6e96-670f-4fe9-aeb4-0564f5402316"
    },
    {
        "author": "赵汝腾",
        "paragraphs": [
            "留尔纫秋桂，归欤迫戍瓜。",
            "定将儒术饰，肯以惠文夸。",
            "狱敬裨王国，帷褰佐使家。",
            "公余更努力，学似海无涯。"
        ],
        "title": "送伯和姪归里之戍",
        "id": "361742cb-cb9f-492c-a0bd-4c5247f012fa"
    },
    {
        "author": "赵汝腾",
        "paragraphs": [
            "西风催仕轫，比部得英曹。",
            "泽物官无小，观山岳最高。",
            "须知戴星出，慎勿厌尘劳。",
            "彩棒有余暇，何妨诵楚骚。"
        ],
        "tags": [
            "衡山"
        ],
        "title": "送游几叟衡山尉",
        "id": "94bc1fff-f227-49ed-bd86-5549c58f8fd8"
    },
    {
        "author": "赵汝腾",
        "paragraphs": [
            "尔宦神臯日，搢绅无间言。",
            "勇怀南邑绶，为便北堂萱。",
            "侍讲鸾栖旧，端明棠荫存。",
            "时能挹前辈，为政有根源。"
        ],
        "title": "饯用晦姪南安令  其一",
        "id": "0ced75ff-7c67-4aaa-b74f-2288b5bc3353"
    },
    {
        "author": "赵汝腾",
        "paragraphs": [
            "作邑无他法，精神在拊摩。",
            "吏肥民必瘦，酒少饭宜多。",
            "宁拙催科考，须知于蒍歌。",
            "莫将还债看，好事易蹉跎。"
        ],
        "title": "饯用晦姪南安令  其二",
        "id": "793442a6-f339-47ce-a90f-53dbae427552"
    },
    {
        "author": "赵汝腾",
        "paragraphs": [
            "千古筠溪节，名孙尚有诸。",
            "敢言禁闼黯，勇退汉廷疏。",
            "扫轨门如水，悬鱼饭只蔬。",
            "讣传缨绂骇，惜绾不中书。"
        ],
        "title": "挽竹湖李端明  其一",
        "id": "3f3b4e41-762d-4703-9a67-560ce38e9244"
    },
    {
        "author": "赵汝腾",
        "paragraphs": [
            "淡似香山老，臞于涑水翁。",
            "政须将及子，心孰不为公。",
            "后进师清俭，前旒誉直空。",
            "墓陵手所筑，过者式高风。"
        ],
        "title": "挽竹湖李端明  其二",
        "id": "0c4bec63-1b47-4afc-8900-387c72ae84f5"
    },
    {
        "author": "赵汝腾",
        "paragraphs": [
            "忽报斯人讣，伤哉命压头。",
            "皇皇如有索，落落竟何求。",
            "学道鱼千里，辞家貉一丘。",
            "幸哉犹有子，可解二亲忧。"
        ],
        "title": "挽盛君时",
        "id": "3b7bb7dd-78fc-41ab-bdaa-8e284039027e"
    },
    {
        "author": "赵汝腾",
        "paragraphs": [
            "急雨收声霁景开，蓬仙岭客岛云来。",
            "千丛撷秀牙铺雪，万臼研膏杵震雷。",
            "池上落英留绿叶，眼中飞絮点苍苔。",
            "去年醉墨今重看，笑领诗翁潋滟杯。"
        ],
        "title": "登北苑焙呈高计使谢庾使  其一",
        "id": "2a289596-d146-484d-8f35-4a3b8024b980"
    },
    {
        "author": "赵汝腾",
        "paragraphs": [
            "蜀浙当年贡亦劳，至今惟重建溪毛。",
            "地灵丹凤啣萱草，水圣苍虬幻雪涛。",
            "笑指茶星夸小范，愁伤民力叹袁高。",
            "皇华早晚归经幄，丁俑应难谏舌逃。"
        ],
        "title": "登北苑焙呈高计使谢庾使  其二",
        "id": "42460ed4-74a0-467b-bcb0-5a965f08c47f"
    },
    {
        "author": "赵汝腾",
        "paragraphs": [
            "东风未绿无边草，北苑先抽绝品芽。",
            "六辔行山清雾潦，一枪入焙带烟霞。",
            "凤呈奇羽名仙麓，龙护香泉供帝家。",
            "万碾玉尘飞动处，鬼犹劳矣况人耶。"
        ],
        "title": "陪饶计使至北苑焙",
        "id": "4e221a5f-15f4-4281-97f2-a660b92ad834"
    },
    {
        "author": "赵汝腾",
        "paragraphs": [
            "使华金掌冠卿材，曾侍红云一朶来。",
            "龙井为君增洗濯，凤山来客小低徊。",
            "膏翻玉雪团香帖，味笃金兰共酒杯。",
            "计相他时踵庞老，席前敷奏记东台。"
        ],
        "title": "和饶计使北苑焙观贡品",
        "id": "cefe5bff-3b16-4f27-a85d-a4d4e7f9015c"
    },
    {
        "author": "赵汝腾",
        "paragraphs": [
            "天生神醴地生材，曾感当年鸑鷟来。",
            "钓水取清芳酷烈，采山可茹味徘徊。",
            "能招霞侣云中笑，得奉龙颜食后杯。",
            "细品第三纲最胜，人间双井当舆台。"
        ],
        "title": "再用韵",
        "id": "f0d046f4-6dce-4764-be83-8e479dfe23cb"
    },
    {
        "author": "赵汝腾",
        "paragraphs": [
            "仙芽龙水办头纲，百草山中不敢香。",
            "表进得陪华使拜，贡余遣饷守臣尝。",
            "拟思苦口陈忠谏，可但饴茶献上方。",
            "分我清风生两腋，惜无文字只枯肠。"
        ],
        "title": "谢饶计使遣饷头贡余",
        "id": "e21c0be7-ea57-4935-a253-d749ed874b81"
    },
    {
        "author": "赵汝腾",
        "paragraphs": [
            "周原愔愔隶台纲，茶篚驰供玉食香。",
            "贡重郑男难并列，品珍考叔未曾尝。",
            "乳花烹就分清贶，英草吟成属大方。",
            "后蔡前丁同入讽，令人怀古九回肠。"
        ],
        "title": "再用韵答饶计使",
        "id": "e5180d0d-9b83-4a25-9820-2a076ea1f2c7"
    },
    {
        "author": "赵汝腾",
        "paragraphs": [
            "郡凋亦办七茶纲，不似霜台雀舌香。",
            "上美为元包锡贡，残膏分丐雪翻尝。",
            "三为大有天王飨，二得坤中臣道方。",
            "退食自公味公赐，狂吟牵动璟心肠。"
        ],
        "title": "三用韵答饶计使",
        "id": "5dc71bc2-8201-475a-8f53-48caad148395"
    },
    {
        "author": "赵汝腾",
        "paragraphs": [
            "东风吹折凤山芽，驿献花箱仗使家。",
            "遥想仙芳供御盌，应怜味谏落天涯。",
            "厥包锡贡何年始，其苦如饴信地嘉。",
            "斋祭无繇陪褥位，膏余分匄咀菁华。"
        ],
        "title": "谢高茶使遣饷头纲贡余",
        "id": "794b6f51-dddd-424f-b733-0f87f754cf1c"
    },
    {
        "author": "赵汝腾",
        "paragraphs": [
            "凡卉千山未吐芽，天生灵草瑞天家。",
            "漕修贡事东西廨，使起英流南北涯。",
            "谏苦固应疏汲黯，品高终必相王嘉。",
            "老衰不办茶歌献，但诵周原远有华。"
        ],
        "title": "再用韵答高茶使",
        "id": "dd7a6af1-ec0e-4c75-941a-64f043b00983"
    },
    {
        "author": "赵汝腾",
        "paragraphs": [
            "招麾不可独斯人，中外称为社稷臣。",
            "永叔未容居四谏，鲜于且起福全闽。",
            "光华濡辔今亲遣，风采埋轮又一新。",
            "命下八州俱鼓舞，紫霞老守喜津津。"
        ],
        "title": "庆高耻堂柱史都运",
        "id": "57d06024-407c-4b60-8dc9-e010e6d5c2bd"
    },
    {
        "author": "赵汝腾",
        "paragraphs": [
            "九曲山川值异人，仙灵忻舞对波臣。",
            "德星临照来从蜀，瘴雾澄清一洗闽。",
            "泽物濂翁仁望著，宽民王旦政条新。",
            "烂柯精舍班荆语，好约秋风到北津。"
        ],
        "title": "庆高耻堂柱史除漕",
        "id": "0a7554c2-7866-4d5a-aa4e-d05d98b48daf"
    },
    {
        "author": "赵汝腾",
        "paragraphs": [
            "皇华都骑访陈人，似洒仙瓢助守臣。",
            "亭午建台申大雨，作霖用汝泽先闽。",
            "物情是处皆忻吐，吏习从今一洗新。",
            "陕事早知付韩范，尧夫定不叹天津。"
        ],
        "title": "再用韵贺计使高耻堂建台得雨",
        "id": "13a23be2-9fac-43ac-a610-1d2c8f917905"
    },
    {
        "author": "赵汝腾",
        "paragraphs": [
            "皇华相约醉崇台，正月海棠弥望开。",
            "万象呈春杯潋滟，千花炫夜烛萦回。",
            "雨余妃带华清沐，云幕仙从绛阙来。",
            "明岁公归对红药，吟成寄我馆蓬莱。"
        ],
        "title": "答高耻堂计使招赏海棠",
        "id": "ce908e28-fe4a-4aad-ba38-d285c90d3e29"
    },
    {
        "author": "赵汝腾",
        "paragraphs": [
            "西州名品萃东台，特为光风连夜开。",
            "春事三分元未半，诗肠一日九周回。",
            "雨中有泪坡吟尽，马上霑花甫醉来。",
            "郡坞数株寥落甚，园丁爱护剪荒莱。"
        ],
        "title": "再答  其一",
        "id": "b8c69c55-c033-45f1-9e8c-4ad8b149b684"
    },
    {
        "author": "赵汝腾",
        "paragraphs": [
            "人间姚魏总舆台，独占神仙上品开。",
            "绝代词华三峡倒，当时谏草九天回。",
            "晚晴大白簷前举，春暖小车花下来。",
            "笔补浣花溪畔老，吟工压倒北山莱。"
        ],
        "title": "再答  其二",
        "id": "4b33fe7c-8d3e-42bc-9486-5ede3558ce71"
    },
    {
        "author": "赵汝腾",
        "paragraphs": [
            "孤风独上子陵台，藻思天然顷刻开。",
            "银烛不妨花下照，铁心肯向赋中回。",
            "休怀濯锦江边梦，早应筑沙堤上来。",
            "急裹紫霞望公至，也教凡卉识仙莱。"
        ],
        "title": "再答  其三",
        "id": "74c1f2b9-961a-48b8-be64-fe8d85de4d6e"
    },
    {
        "author": "赵汝腾",
        "paragraphs": [
            "使承帝命若予工，膴膴周原布惠风。",
            "正似公权怀笔谏，岂如后蔡谱茶功。",
            "春盈夏涸疑神水，荼苦饴甘属太空。",
            "芹献固知仍旧比，采蘩泂酌亦昭忠。"
        ],
        "title": "答高计使韵",
        "id": "adc5d255-69fb-48b0-94c8-0adfba889586"
    },
    {
        "author": "赵汝腾",
        "paragraphs": [
            "春光物色伴扬班，昼出城南暮入阍。",
            "转蕙风吹禊亭竹，采桑日照女筐蘩。",
            "清游得共皇华醉，妙语能追红药翻。",
            "一任鹃鸣芳自若，坐间嘉客意同原。"
        ],
        "title": "和高计使郊行",
        "id": "ce476e89-df94-4762-8778-bf61634d8e7e"
    },
    {
        "author": "赵汝腾",
        "paragraphs": [
            "一翁闲伴两星台，亭畔看花花半开。",
            "我盍归田垂钓隠，公行持橐侍鸾回。",
            "流鶑似避宫粧靓，黄鹄曾将蜀种来。",
            "二妙赓酬康济手，横舟句好相推莱。"
        ],
        "title": "再用韵答谢石屿庾使",
        "id": "53a4303e-42da-4c91-aaa6-a6570e2e56ca"
    },
    {
        "author": "赵汝腾",
        "paragraphs": [
            "天风吹我到丹青，不觉春华又再经。",
            "芝叟采来云冉冉，茶仙尝后水泠泠。",
            "溪山信美瑯琊景，宇宙无穷岘首亭。",
            "登者固多公不朽，老衰得附凤凰翎。"
        ],
        "title": "纪游一首呈高计使谢庾使",
        "id": "f30f9cc6-0d86-43d1-9fee-2be240cc3e58"
    },
    {
        "author": "赵汝腾",
        "paragraphs": [
            "何人潄石枕寒青，飞鸟徘徊不敢经。",
            "却骑同登观溟涬，怀仙遥想戒真泠。",
            "西山南浦临流阁，北树东云把酒亭。",
            "道极高明须峻绝，铁狮峰顶振风翎。"
        ],
        "title": "复用韵答高计使谢庾使",
        "id": "c4cf163b-ef5c-4b25-8fa9-99bf7dbd5cb0"
    },
    {
        "author": "赵汝腾",
        "paragraphs": [
            "侵云祠宇绝荒凉，目眴凭虚兴寄长。",
            "仙者远游非穆穆，天之视下亦苍苍。",
            "贵公业趁尘泥腐，小尉名争日月光。",
            "此地何缘子真到，孤忠处处慕留芳。"
        ],
        "title": "陪高计使柱史谢庾使刑郎登梅仙山丹青阁  其一",
        "id": "7d9b839b-85e3-49f3-a2c8-68ec4a313812"
    },
    {
        "author": "赵汝腾",
        "paragraphs": [
            "节迎吹帽约郊行，衣裌登危露未零。",
            "一笑向时分皂白，相逢今日共丹青。",
            "清姿照世郎官宿，劲操擎天柱史星。",
            "自有此山无此客，来同老守醉还醒。"
        ],
        "title": "陪高计使柱史谢庾使刑郎登梅仙山丹青阁  其二",
        "id": "0aadbd0e-c072-4166-b39e-3013aeb1d719"
    },
    {
        "author": "赵汝腾",
        "paragraphs": [
            "久闻杰阁愿今酬，亭午登临到上头。",
            "二水清澄新雨霁，众峰苍峭冻云留。",
            "拟赓场圃诗人句，休负烟波墨客愁。",
            "信使偕行原隰耀，仙山多谢约同游。"
        ],
        "title": "又和饶计使丹青阁韵",
        "id": "2bb0ea7f-1ac2-4610-9954-f519101a8d2d"
    },
    {
        "author": "赵汝腾",
        "paragraphs": [
            "后期采菊约新酬，笑指西风帽恋头。",
            "陆羽久仙泉水在，紫芝何代寺峰留。",
            "霞边野雾供吟啸，泽畔归鸿免叹愁。",
            "愧乏登高能赋手，陪公后乘写清游。"
        ],
        "title": "又再用韵和",
        "id": "8b813e42-8564-44b1-9212-f77a130f0414"
    },
    {
        "author": "赵汝腾",
        "paragraphs": [
            "扶杖来观徧老农，清朝新礼采芝翁。",
            "德尊韦布封员外，恩重牙绯视治中。",
            "言悟千秋逢主圣，躬行万石耀臣工。",
            "求与抑与从天下，径坂丹忱殿陛通。"
        ],
        "title": "径坂左司使君惠和近诗为亲而喜合天理之公得性情之正复用韵以庆  其一",
        "id": "57a467b5-6239-4835-9a95-6edf85eee1ff"
    },
    {
        "author": "赵汝腾",
        "paragraphs": [
            "何曾学圃学为农，陋巷萧然白发翁。",
            "便拜冯唐长郎署，更荣弘景相山中。",
            "诏褒忠孝垂青史，上想仪型遣画工。",
            "庄叟湛然元不动，平生风雨视穷通。"
        ],
        "title": "径坂左司使君惠和近诗为亲而喜合天理之公得性情之正复用韵以庆  其二",
        "id": "e2521f21-8e7f-4630-8a7c-91dd7ceb7ecf"
    },
    {
        "author": "赵汝腾",
        "paragraphs": [
            "拜疏归田学老农，天高未肯听衰翁。",
            "逸民且举邵康节，有子并称程大中。",
            "给札说书皆御墨，教忠锡爵励羣工。",
            "老臣只代臣颐请，颐不祈恩何自通。"
        ],
        "title": "奏径坂尊公致政盛德于上就以诗报之",
        "id": "485d0425-ac21-4245-b8ed-26dbb6e99924"
    },
    {
        "author": "赵汝腾",
        "paragraphs": [
            "赢粮多士二千余，争向柯山讲席隅。",
            "立天地心鸣道铎，开生灵眼识师儒。",
            "孔融鲁国奇男子，孟氏邹人大丈夫。",
            "我在紫霞洲上笑，惜无羽翼到三衢。"
        ],
        "title": "赞径坂使君柯山仲春讲席之盛",
        "id": "1c697d6a-6ad8-4a0b-ba73-3f6d0751fffb"
    },
    {
        "author": "赵汝腾",
        "paragraphs": [
            "驿足归来以口陈，烂柯山色碧嶙峋。",
            "横经二月二十一，听讲三千三百人。",
            "圣者子孙皆在列，愚而夫妇也知津。",
            "衰翁首看法筵义，文与正蒙相比伦。"
        ],
        "title": "驿至得径坂讲席帛诗喜甚和韵且坚秋风武夷之约  其一",
        "id": "46db255b-cb91-4904-b9d2-054fe3a8e4b0"
    },
    {
        "author": "赵汝腾",
        "paragraphs": [
            "紫霞老子望青霞，喜诵新吟倚鬂华。",
            "已遣鸣驺迎道左，那知纫佩尚天涯。",
            "为庄椿寿称觞近，访武夷仙卜日赊。",
            "秋夜月明游九曲，櫂歌声里赋巖花。"
        ],
        "title": "驿至得径坂讲席帛诗喜甚和韵且坚秋风武夷之约  其二",
        "id": "5f81e1e7-ec25-4977-8876-fad3af106d8e"
    },
    {
        "author": "赵汝腾",
        "paragraphs": [
            "谒想仙姿诗见之，坛高屈宋隶吾麾。",
            "在邦无怨仁何怨，与世多违道不违。",
            "一鲁丈夫独儒服，百曹相国漫戎衣。",
            "折冲人物山中隠，谁佐君王立德威。"
        ],
        "title": "和徐径坂帛诗韵并约徐立大同赋",
        "id": "9b380de6-096f-483c-8eb4-6898713b2446"
    },
    {
        "author": "赵汝腾",
        "paragraphs": [
            "谁云姑蔑远无诸，梦绕柯僊抱膝庐。",
            "我得闲中繙鲁语，公应静里玩羲图。",
            "雷犹地伏阳新复，云向天升雨可需。",
            "好倡诸贤为时出，只容衰嬾老西湖。"
        ],
        "tags": [
            "西湖"
        ],
        "title": "梦徐径坂",
        "id": "b3998d71-cd7c-4942-a9c0-7d93bae4157e"
    },
    {
        "author": "赵汝腾",
        "paragraphs": [
            "吁嗟肤使襟期厚，来顾陈人老鬓班。",
            "席地樽开樵舍畔，停云兴在玉柯间。",
            "不知天上皇华贵，也共山中半日闲。",
            "好向金门领名胜，独留一叟弄潺湲。"
        ],
        "title": "用前韵呈史绣使",
        "id": "8353d582-1efb-45be-8aba-bd42201cdd42"
    },
    {
        "author": "赵汝腾",
        "paragraphs": [
            "忆昔朝旌别未央，逋仙风味饱哜尝。",
            "绣衣来酹东涛月，清节更餐南雪香。",
            "姑射真仙陪直指，绿华再萼瑞高堂。",
            "蓬莱花使传春信，早晚芝书趣觐王。"
        ],
        "title": "和史绣使瑞梅韵",
        "id": "96a04d12-1fc7-4ca5-b015-c71a3954da95"
    },
    {
        "author": "赵汝腾",
        "paragraphs": [
            "祥刑生意徧庭荄，蔽芾棠阴手自栽。",
            "世降此翁犹尚德，俗衰时辈但论材。",
            "九仙截𩍐于公去，万石熏炉召父来。",
            "揽辔紫阳垂教地，饶何盍聘到崇台。"
        ],
        "title": "饯史计使  其一",
        "id": "3fa27ff3-a8a4-410c-9f39-67506309189b"
    },
    {
        "author": "赵汝腾",
        "paragraphs": [
            "使者星明太史占，东风戒路揭帷襜。",
            "食当加倍稀亲酒，献不求余少榷盐。",
            "因进御茶供味谏，肯然官烛示家廉。",
            "老生莫效临岐赠，诗附仁言当束缣。"
        ],
        "title": "饯史计使  其二",
        "id": "c4d8d8b8-4a09-4c95-a919-194ef19709c0"
    },
    {
        "author": "赵汝腾",
        "paragraphs": [
            "皇华叱驭遂驱驰，抱病怱怱语别离。",
            "不到天风海涛地，空吟春树暮云诗。",
            "似闻信宿留桑下，惜不扁舟趁水涯。",
            "一笑论文何日再，玉川为我说相思。"
        ],
        "title": "怀史计使",
        "id": "89d6b54e-269c-4729-81a6-07291640d23b"
    },
    {
        "author": "赵汝腾",
        "paragraphs": [
            "皇华珍意办头纲，余馥吾侪也得尝。",
            "黯戆终然言有味，仝衰那得字搜肠。",
            "耕云陇畔知无憾，贮月瓢中剩有香。",
            "独念郊民多菜色，旱饥粟价踊非常。"
        ],
        "title": "谢史计使寄建茗",
        "id": "0ca65245-703a-42b8-9bfb-0e841c613239"
    },
    {
        "author": "赵汝腾",
        "paragraphs": [
            "恭承礼聘典文宗，秉笔秋闱合至公。",
            "城郭纵游知有日，院门深锁寂无风。",
            "抡才未拟升司马，发策方将问卧龙。",
            "忽辱有诗相慰藉，一时裁答愧怱怱。"
        ],
        "title": "锁院既久考文将毕适承按察使房公子靖遣诗相慰因和以答",
        "id": "1d547628-1fd2-4610-b930-af07dc070a02"
    },
    {
        "author": "赵汝腾",
        "paragraphs": [
            "特为予来冬复春，重寻旧话续新闻。",
            "诸儒学北今谁嗣，独步斗南犹有君。",
            "精舍诸生朝问道，郡斋一叟夜论文。",
            "絷维不可成分袂，搔首江东日暮云。"
        ],
        "title": "别伯舆新鄱阳广文",
        "id": "1a40891f-b116-48b6-99c2-b19702d8db56"
    },
    {
        "author": "赵汝腾",
        "paragraphs": [
            "淳祐清忠推杜李，岿然名德頼公存。",
            "岁时阔会英耆社，风月稀游独乐园。",
            "一榻自观心主静，诸贤欲扣我忘言。",
            "仆归借屋西湖畔，半载才能两造门。"
        ],
        "tags": [
            "西湖"
        ],
        "title": "呈竹湖李端明",
        "id": "92897b79-96a6-4252-ad39-967b3f268d5d"
    },
    {
        "author": "赵汝腾",
        "paragraphs": [
            "敬简如翁吾所慕，即之目击道斯存。",
            "斥归借卧平泉石，倦出几名傲吏园。",
            "早日寒斋令尚友，近来径坂寄传言。",
            "文山岁晚梅如雪，拟约庞公到鹿门。"
        ],
        "title": "再用韵答",
        "id": "ed50265c-a820-4cb1-b3bf-93714c172ebb"
    },
    {
        "author": "赵汝腾",
        "paragraphs": [
            "眼界纷纷尽扫除，云烟杳雾是匡庐。",
            "江山信美非吾土，井邑繁雄想旧庐。",
            "落笔纵横看草檄，感时忧愤欲成书。",
            "要须起赴功名会，莫守陈编似蠹鱼。"
        ],
        "tags": [
            "庐山"
        ],
        "title": "次韵叔兴见赠",
        "id": "76a94739-153c-4742-8f79-2d0129c444ac"
    },
    {
        "author": "赵汝腾",
        "paragraphs": [
            "醉墨淋漓天地间，谁知大德不踰闲。",
            "世无孔子今希孔，国有颜渊易铸颜。",
            "多士龙门一乔岳，斯文牛耳两名山。",
            "暮春九曲峰前水，一笑风雩气象还。"
        ],
        "title": "寄新衡阳徐使君左司山长",
        "id": "e9b561d8-909f-463c-804d-75d29bb71f85"
    },
    {
        "author": "赵汝腾",
        "paragraphs": [
            "英英直气验操存，夜校羣书日灌园。",
            "嬾不到城三十载，老犹落笔数千言。",
            "吴公何敢轻招贾，徐穉兹来特访蕃。",
            "衰拙迩来逢盛事，德星远远照朱轓。"
        ],
        "title": "赠徐国谕",
        "id": "8d157fc5-18b6-46d3-8675-79544b8b7a18"
    },
    {
        "author": "赵汝腾",
        "paragraphs": [
            "槃涧老龙埋骨久，交游得尔最知心。",
            "诗摹海屿天风景，琴弄仙台玉笥音。",
            "畴昔羽衣曾过我，只今石鼎又联吟。",
            "丹成若欲归山去，恐被人间有物侵。"
        ],
        "title": "赠萧高士",
        "id": "202b9382-902d-4eae-8cca-143e3d665098"
    },
    {
        "author": "赵汝腾",
        "paragraphs": [
            "徧游天下好山川，归向隆中葺数椽。",
            "似慕孔明效龙卧，尚随陶侃指牛眠。",
            "诗书发冢笑何益，富贵乞墦嗟可怜。",
            "若语人时劝忠孝，福田不似种心田。"
        ],
        "title": "赠隆中黄进士",
        "id": "b51f90f1-7e3a-4005-996f-f650f5099303"
    },
    {
        "author": "赵汝腾",
        "paragraphs": [
            "霞州守吏庆筵开，喜为朝家得俊材。",
            "九曲山川增气槩，八元人物照樽罍。",
            "谶佳将报淮沙合，文焕新迎御扁来。",
            "不朽荣华轩冕外，君看云谷胜云台。"
        ],
        "title": "勉癸丑新进士",
        "id": "550c81a2-0dad-4782-86cf-ea3fa22fbe92"
    },
    {
        "author": "赵汝腾",
        "paragraphs": [
            "狐腋羊皮孰劣优，每嗟里社尚沉浮。",
            "千篇南雪题几徧，一马东风去不留。",
            "吴地名高诵梅福，汉廷语吉趣朱游。",
            "柯山若问衰陈迹，为说犹怀畎亩忧。"
        ],
        "title": "饯卢威仲",
        "id": "4cec4670-2208-463a-a8ff-1deb2c9f626b"
    },
    {
        "author": "赵汝腾",
        "paragraphs": [
            "当年肮脏厄伊优，身寄枌榆宅尚浮。",
            "芝凤未肦羔屡聘，樯乌将发燕难留。",
            "朝廷终念孔文举，里社回思马少游。",
            "烟雾沧波休健羨，吾侪嫠纬莫忘忧。"
        ],
        "title": "再用韵答",
        "id": "53fe0f4b-6a71-4aa0-a175-bb4887f81a37"
    },
    {
        "author": "赵汝腾",
        "paragraphs": [
            "琴剑前时为我来，志同道合味悠哉。",
            "每怜一水马头险，惜放斯人鹢首回。",
            "鲁语手笺应毕卷，汾亭指授想多材。",
            "不知肯践诗盟否，菊已凋零梅又开。"
        ],
        "title": "寄六湖陈如晦",
        "id": "63da28ca-2fbf-43f8-b871-920e3f4a78a9"
    },
    {
        "author": "赵汝腾",
        "paragraphs": [
            "山间藜杖看初春，忽报沧洲除命新。",
            "今日昌黎司宪部，几年陆贽任词臣。",
            "扶持世道岂无策，宗主时贤今有人。",
            "老懒贵游书尽绝，一诗隃寄霅江滨。"
        ],
        "title": "寄程沧洲",
        "id": "4b3ae8ed-e44f-4708-b238-e265ad6ea16a"
    },
    {
        "author": "赵汝腾",
        "paragraphs": [
            "建上文忠音响绝，尔来复说蔡翁卢。",
            "君归南浦颜无怍，我老西河道不孤。",
            "空有寸心驰记室，绝无一字到中都。",
            "吟成遣寄嗟何阔，开卷应嗤此叟迂。"
        ],
        "title": "寄卢玉堂武子",
        "id": "bdc7ed6d-8504-43dc-9906-1c850cbfa830"
    },
    {
        "author": "赵汝腾",
        "paragraphs": [
            "数士英英未易招，当时一网尽于萧。",
            "公才何止为陈瓘，朝论今争推杜乔。",
            "国定须贤扶宇宙，士惟知道乐箪瓢。",
            "凤凰千仞需时下，谗说新来已雪消。"
        ],
        "title": "诇李斛峰右司",
        "id": "cf53ec46-59d3-4b68-8b29-898d38330216"
    },
    {
        "author": "赵汝腾",
        "paragraphs": [
            "衰拙新来领建安，郡斋夜梦绕余干。",
            "东都得尔名节重，西贼闻之心胆寒。",
            "海内四贤尚家食，闽中一叟愧空餐。",
            "幔亭仙掌文盟在，好与伯舆来共看。"
        ],
        "title": "诇斛峰李纯父右司",
        "id": "98525b2a-cf2d-4cc7-a9cf-5551fc5460b6"
    },
    {
        "author": "赵汝腾",
        "paragraphs": [
            "绣节当年立碧霄，至今遗爱蔼懽谣。",
            "云烟何止能开霁，山岳曾闻亦动摇。",
            "纵未振衣华表著，不应分席混渔樵。",
            "余干宰士今乔固，定有诗筒慰寂寥。"
        ],
        "title": "诇湖南刑使赵紫薇",
        "id": "cab14d4c-53a2-42ef-af8d-dc9da2f8dc26"
    },
    {
        "author": "赵汝腾",
        "paragraphs": [
            "云间把酒更持螯，九日登临意气豪。",
            "自有此山题墨富，独推二老擅名高。",
            "禅关曾访移泉脉，亭扁重书镇海涛。",
            "老我空游愧能赋，得君藻笔仆名骚。"
        ],
        "title": "登石鼓追思武夷余干二老呈威仲",
        "id": "2a333ba4-6bc5-4f72-b270-6d1bde531fb1"
    },
    {
        "author": "赵汝腾",
        "paragraphs": [
            "不羨丛菊并二螯，羨君出语真俊豪。",
            "崛奇退之石鼓句，清逸永叔庐山高。",
            "壮怀倾倒涌泉寺，健笔嘘吸沧海涛。",
            "后期进步登大顶，上续风雅卑庄骚。"
        ],
        "tags": [
            "庐山"
        ],
        "title": "再用韵答",
        "id": "7d13d75a-7752-45ac-9be3-6798e11db8ef"
    },
    {
        "author": "赵汝腾",
        "paragraphs": [
            "崎岖穿竹篮舆侧，高下扪萝石径幽。",
            "虎豹遁时深谷窈，鱼龙舞处大江浮。",
            "公难闲坐山中相，我久吟披泽畔裘。",
            "白石清泉知此意，请将直钓钓璜流。"
        ],
        "title": "巖溪书堂登眺",
        "id": "28e5f134-6254-4503-a956-e7cbc482beaf"
    },
    {
        "author": "赵汝腾",
        "paragraphs": [
            "涌泉亭畔坐蒙茸，手指三江抚万松。",
            "石鼓生云深有意，珠骊吐水密无踪。",
            "禽声人语同时乐，林影日华相映重。",
            "邂逅一樽开笑口，菊萸犹笑不从容。"
        ],
        "title": "涌泉亭",
        "id": "82cab322-9926-4903-a8f4-13eed8904440"
    },
    {
        "author": "赵汝腾",
        "paragraphs": [
            "华峰早日得追随，议论词章颇俊奇。",
            "五羖固应羞自鬻，一夔惜不佐来仪。",
            "东嘉把盏论文日，婺女停舟问易时。",
            "黄壤竟埋斯士骨，推贤不早叹珠遗。"
        ],
        "title": "挽王国录",
        "id": "64c9994b-bc09-4379-8860-c9c8e213b7fd"
    },
    {
        "author": "赵汝腾",
        "paragraphs": [
            "忆与东岩居里社，萝云松月共诗盟。",
            "伤心遂哭公三世，堕泪难招尔九京。",
            "领郡抗章生掇祸，过庭吟稿死留名。",
            "似闻难弟尤儒雅，好率诸郎副旦评。"
        ],
        "title": "挽岩云赵使君",
        "id": "36a71aa7-3e6e-4c3e-a3fc-d290466ae38a"
    },
    {
        "author": "赵汝腾",
        "paragraphs": [
            "先正当年遇阜陵，在廷玉立指忠清。",
            "甘棠笏得孙枝绍，使竹符分棣萼荣。",
            "七袠骎骎登上寿，诸郎鼎鼎擅英名。",
            "北邙千古知无恨，吟些聊供薤露声。"
        ],
        "title": "挽郑知府",
        "id": "340ada88-189c-45e8-88d7-366f899679d6"
    },
    {
        "author": "赵汝腾",
        "paragraphs": [
            "兰陔送母度新阡，追忆东岩老谪仙。",
            "虀办咄嗟供妇职，肝刲一再续亲年。",
            "六珈偕老荣何盛，二子乘舟晚可怜。",
            "彤管责堪陈信史，今将列女传同编。"
        ],
        "title": "挽朱夫人",
        "id": "ccdc1c0e-3019-4088-b26c-48e17ca75936"
    },
    {
        "author": "赵汝腾",
        "paragraphs": [
            "易说刊成未，心传自法云。",
            "寄声扬舶使，一力主斯文。"
        ],
        "title": "寄李颐老",
        "id": "2b943b07-fdd6-4294-aa01-c9aeab4e2c19"
    },
    {
        "author": "赵汝腾",
        "paragraphs": [
            "鶃鶃何为至，于陵转馈予。",
            "出哇吾不敢，笑付老庖厨。"
        ],
        "title": "柬陈谠送鹅",
        "id": "b2c10645-1571-40ea-b8e4-054d54050f31"
    },
    {
        "author": "赵汝腾",
        "paragraphs": [
            "犹记衰翁佩印初，曾将四学劝羣儒。",
            "只今郡守西山后，好勉人人诵吕朱。"
        ],
        "title": "寄仲节金华牧二首  其一",
        "id": "a4691fe1-b7ee-4eb4-a67c-3aff4a3c074f"
    },
    {
        "author": "赵汝腾",
        "paragraphs": [
            "传闻议论异柯山，辨难何妨莫失懽。",
            "试取景仁与君实，中和问答几书看。"
        ],
        "title": "寄仲节金华牧二首  其二",
        "id": "96f495d8-b97e-4ae6-b04e-f835825b36fe"
    },
    {
        "author": "赵汝腾",
        "paragraphs": [
            "身是金华旧使君，闻公新渥倍懽忻。",
            "朱轓暂为东莱起，收拾干淳未坠文。"
        ],
        "title": "寄程沧洲",
        "id": "81c0792f-f6da-45f2-b3d1-a9700f3aa2c2"
    },
    {
        "author": "赵汝腾",
        "paragraphs": [
            "江西格了使湖南，又似当年朱晦庵。",
            "问学如公真少辈，请将大道讲毡谈。"
        ],
        "title": "寄高耻堂",
        "id": "74ed4405-406d-4311-8058-0308f9697fd8"
    },
    {
        "author": "赵汝腾",
        "paragraphs": [
            "紫洲洲上得诗筒，展诵青霞在眼中。",
            "白首漫郎应号叟，黑头永叔早称翁。"
        ],
        "title": "寄徐左司  其一",
        "id": "2ecc0453-927a-427a-a7a6-5fb36024e531"
    },
    {
        "author": "赵汝腾",
        "paragraphs": [
            "人皆山斗瞻吏部，谁敢文章近左司。",
            "君看玉池金鲫句，尽刊腥腐带僊姿。"
        ],
        "title": "寄徐左司  其二",
        "id": "49ddd5fa-eabd-415d-8cde-d267cb31a1d6"
    },
    {
        "author": "赵汝腾",
        "paragraphs": [
            "一世龙门未易攀，鲰生负笈造柯山。",
            "束脩以上吾斯诲，应许吟风立雪还。"
        ],
        "title": "赠李喜观谒徐径坂",
        "id": "923fbb98-069a-41e6-b225-018c06e2b74b"
    },
    {
        "author": "赵汝腾",
        "paragraphs": [
            "紫霞洲上雨如丝，白发衰翁有所思。",
            "吟付三山林敬则，烂柯国手尚观棋。"
        ],
        "title": "赠林行简见徐径坂",
        "id": "7a6dfd28-95dc-4d42-9da9-9e70d885def9"
    },
    {
        "author": "赵汝腾",
        "paragraphs": [
            "圣断锄奸不大声，传闻侧席迟幽人。",
            "人今天民之先觉，幡然风俗还振振。"
        ],
        "title": "和韵诇徐径坂",
        "id": "2fc3f899-7eb8-49df-a952-36d1fb1fce4b"
    },
    {
        "author": "赵汝腾",
        "paragraphs": [
            "千仞冈头一振衣，共嗟凤德卧郊扉。",
            "近锄萧艾知天意，会见朝阳露欲晞。"
        ],
        "title": "次徐径坂衡阳使君韵示林敬则",
        "id": "804f1caa-03c8-490e-bcab-e15bbe3262c6"
    },
    {
        "author": "赵汝腾",
        "paragraphs": [
            "列子御风旬五日，庄周称寿八千秋。",
            "归欤烟雨濛濛景，萼集班衣賸劝酬。"
        ],
        "title": "和徐径坂衡阳使君韵题渔庄烟雨",
        "id": "c8ff7ca7-9c32-4012-a4c0-05f74670288c"
    },
    {
        "author": "赵汝腾",
        "paragraphs": [
            "径坂仙翁名盖代，得君胶法喜临池。",
            "鸡林鼠岛皆知重，尔亦声华万古垂。"
        ],
        "title": "送江墨庄  其一",
        "id": "02fd7094-0fde-4949-beb1-b412db293abc"
    },
    {
        "author": "赵汝腾",
        "paragraphs": [
            "寄语玉柯贤太守，万间精舍有诗盟。",
            "迩来曾践斯言否，此事须公剧力成。"
        ],
        "title": "送江墨庄  其二",
        "id": "9b1fdc84-dc72-40ba-99d8-2f7bce6a4897"
    },
    {
        "author": "赵汝腾",
        "paragraphs": [
            "似闻久客沧洲馆，曷不相从早数年。",
            "老我一丘事耕钓，劳君千里度山川。"
        ],
        "title": "送陈善世  其一",
        "id": "42d2cc68-1aaa-4d90-887f-c19775022e6c"
    },
    {
        "author": "赵汝腾",
        "paragraphs": [
            "抱琴几宿滞秦溪，多谢常丞寄近诗。",
            "细咀绝无烟火气，其人可与溯濂伊。"
        ],
        "title": "送陈善世  其二",
        "id": "7147e171-224c-4e14-aa3e-9a0be6b4c0cd"
    },
    {
        "author": "赵汝腾",
        "paragraphs": [
            "不须远远苦求师，恭敬渊源可细推。",
            "归路瑞安逢二戴，为予再四说相思。"
        ],
        "title": "送陈善世  其三",
        "id": "724216fc-377e-47f7-9a7a-42c8c844063f"
    },
    {
        "author": "赵汝腾",
        "paragraphs": [
            "太极成争今几年，濂翁先得我同然。",
            "经行醉墨怱怱就，不谓朋侪今竞传。"
        ],
        "title": "答郑宜中  其一",
        "id": "7e278ce0-dc9f-46c8-8d6f-38f4b38a47f6"
    },
    {
        "author": "赵汝腾",
        "paragraphs": [
            "畏暑门稀问字徒，袖中妙语契周图。",
            "知君十倍侯芭学，老我非雄尚索涂。"
        ],
        "title": "答郑宜中  其二",
        "id": "847f44a0-0e9b-4b93-9f62-357fcf67f69a"
    },
    {
        "author": "赵汝腾",
        "paragraphs": [
            "弹铗归欤何太速，扪腹掀髯饱藷粥。",
            "囊空裘敝未全贫，賸买松明照幽读。"
        ],
        "title": "赠魏安石",
        "id": "c204b48d-a8c2-4bc6-93bb-f4e7fae191b0"
    },
    {
        "author": "赵汝腾",
        "paragraphs": [
            "扁舟乘兴山阴道，春半园林雪未消。",
            "便解貂裘从我在，小窗幽寂共箪瓢。"
        ],
        "title": "偶见孟博送仲久诗章辄题二绝代赠  其一",
        "id": "49a46a64-5465-4a15-bece-d8656e6a1599"
    },
    {
        "author": "赵汝腾",
        "paragraphs": [
            "且看青山覆白云，悠悠世事谩知闻。",
            "扁舟却绝长江去，回首红尘路欲分。"
        ],
        "tags": [
            "长江"
        ],
        "title": "偶见孟博送仲久诗章辄题二绝代赠  其二",
        "id": "64a97bdc-c6e0-4f19-a994-fc8ab6d75f07"
    },
    {
        "author": "赵汝腾",
        "paragraphs": [
            "近市依湖十里间，扁舟朝往暮能还。",
            "莫教老圃翻锄尽，留我他年葬骨山。"
        ],
        "title": "因遣乡书赠姜山嗣师",
        "id": "9af50b1c-dfd9-4493-81e6-5e4c8e5522bb"
    },
    {
        "author": "赵汝腾",
        "paragraphs": [
            "名斋取义本凡庸，借屋蓬莱理钓篷。",
            "特为紫阳访霞紫，临流一笑就称翁。"
        ],
        "title": "彭松溪簿来承绝句以紫霞翁见号因自号为紫霞翁成二绝走呈径坂  其一",
        "id": "a4559921-69c3-4a67-89ab-1d78cf8624f1"
    },
    {
        "author": "赵汝腾",
        "paragraphs": [
            "南涧当年浚紫洲，我今取号自虚舟。",
            "倚栏惆怅青霞远，何日从君飞珮游。"
        ],
        "title": "彭松溪簿来承绝句以紫霞翁见号因自号为紫霞翁成二绝走呈径坂  其二",
        "id": "acc46242-a70a-4c6d-b894-b769b647d183"
    },
    {
        "author": "赵汝腾",
        "paragraphs": [
            "易跻廿四中书考，难聚三千听讲生。",
            "入侍亲庭为一笑，方瞳弘景转精神。"
        ],
        "title": "寿致政徐光禄",
        "id": "bab3a040-5b0b-4a42-a758-aa87b1365204"
    },
    {
        "author": "赵汝腾",
        "paragraphs": [
            "奸魂偃月忌吴黄，正气难摧百炼刚。",
            "奇响后来谁接续，玉川拜疏植纲常。"
        ],
        "title": "题永阳文献录  其一",
        "id": "93685b0f-3249-4fbb-965b-fdcd22b9a52d"
    },
    {
        "author": "赵汝腾",
        "paragraphs": [
            "冢中夷跖同枯骨，身后逢干享令名。",
            "读遍永阳文献录，可怜齰舌老司成。"
        ],
        "title": "题永阳文献录  其二",
        "id": "9be9c4ab-16cf-4f6d-8611-3f91b73ba146"
    },
    {
        "author": "赵汝腾",
        "paragraphs": [
            "英英奇节东州彦，凛凛清风南浦豪。",
            "更有余干饶有道，建安堂上聚三高。"
        ],
        "title": "会饶伯舆徐子荐徐立大三高士一首",
        "id": "e1b096a8-4723-4983-9f62-e32b9eee703c"
    },
    {
        "author": "赵汝腾",
        "paragraphs": [
            "雨放凉飚晚复晴，小窗人亦共秋清。",
            "月华网在蛛丝上，错认踈帘挂水晶。"
        ],
        "title": "秋词",
        "id": "43fcd987-df76-4454-a734-2524496bf314"
    },
    {
        "author": "赵汝腾",
        "paragraphs": [
            "咫尺去天郡，少双名世儒。",
            "两轓建有日，五袴周无襦。",
            "孔庙云来祀，柯山衿珮趋。",
            "常侯振文化，相业起于衢。"
        ],
        "title": "饯新三衢牧常著郎",
        "id": "02e240c7-7312-4282-a545-da7c1bd39a06"
    },
    {
        "author": "赵汝腾",
        "paragraphs": [
            "阳萌知独复，岁寒见孤洁。"
        ],
        "title": "句  其一",
        "id": "f8388492-a339-4991-9fe1-073b735d9a1e"
    },
    {
        "author": "赵汝腾",
        "paragraphs": [
            "蕙菊未开倾竹叶，柴桑有梦绕篮舆。"
        ],
        "title": "句  其二",
        "id": "fa20acc8-1e38-469d-8d7b-92b457bfb647"
    },
    {
        "author": "赵汝腾",
        "paragraphs": [
            "芳草绿边陋鹦鹉，杨花飞处避河豚。"
        ],
        "title": "句  其三",
        "id": "68602e93-c3e2-44d7-98ff-4d88d4a51f78"
    },
    {
        "author": "房子靖",
        "paragraphs": [
            "吴淞人物老儒宗，闽浙文章属钜公。",
            "竹叶几杯惟对酒，棘闱数仞不通风。",
            "较文已辨珉兼玉，揭榜应知鱼化龙。",
            "近日有心来听教，奈何方面事匆匆。"
        ],
        "title": "秋闱锁试赠赵茂实",
        "id": "d9a2d328-4e5d-4ccd-a057-72eae55d1506"
    },
    {
        "author": "释妙伦",
        "paragraphs": [
            "二千年前，我不如你。",
            "二千年后，你不如我。",
            "看看，冷处与你著把火。"
        ],
        "title": "偈颂八十五首  其一",
        "id": "76b261d0-e7c2-4a2f-8f14-556c52b52c36"
    },
    {
        "author": "释妙伦",
        "paragraphs": [
            "横一丈，竖十尺。",
            "明眼衲僧，近傍不得。",
            "若有人向这里转得身吐得气，祇园水也未到你吃。"
        ],
        "title": "偈颂八十五首  其二",
        "id": "b8fba7e8-dbd9-49e3-a51c-e99742b5efc3"
    },
    {
        "author": "释妙伦",
        "paragraphs": [
            "穿人鼻孔，换人眼睛。",
            "都来只是这一句子，如何见得，题目分明。"
        ],
        "title": "偈颂八十五首  其三",
        "id": "3050df49-a655-4769-b4b0-490eff0310f0"
    },
    {
        "author": "释妙伦",
        "paragraphs": [
            "晓花初拆露香新，独向空山冷衬云。",
            "忽被春风轻触著，淡红脱落乱纷纷。"
        ],
        "title": "偈颂八十五首  其四",
        "id": "ed6d34dd-7803-4219-8a56-33e82d0a4422"
    },
    {
        "author": "释妙伦",
        "paragraphs": [
            "花间蝶舞，柳上鶑啼。",
            "瞿昙未晓，达磨犹迷。",
            "分付丛林能事汉，临机一一好提撕。"
        ],
        "title": "偈颂八十五首  其五",
        "id": "0317624b-fc95-499f-8814-1b09fb729ca7"
    },
    {
        "author": "释妙伦",
        "paragraphs": [
            "落頼家风彼此知，粗茶淡饭暂相依。",
            "弟兄毕竟难同活，不免分头各自为。"
        ],
        "title": "偈颂八十五首  其六",
        "id": "5202b6cd-e4ee-46fa-ac0a-cc8383e8e20b"
    },
    {
        "author": "释妙伦",
        "paragraphs": [
            "四月八，生悉达，天上人间閙聒聒。",
            "老韶阳，要打杀，争似祇园舀水蓦头泼。",
            "阿呵呵，虽是死蛇，会弄也活。"
        ],
        "title": "偈颂八十五首  其七",
        "id": "eb9f3763-9267-4569-a7c9-855155b3b582"
    },
    {
        "author": "释妙伦",
        "paragraphs": [
            "禅禅，断贯索左穿右穿。",
            "道道，生苕菷横扫竖扫。"
        ],
        "title": "偈颂八十五首  其八",
        "id": "069c68cc-2ad6-4f76-9851-b57bd4d86f67"
    },
    {
        "author": "释妙伦",
        "paragraphs": [
            "天自高，地自厚。",
            "一一不是单，三三亦非九。",
            "唯爱部渎山前丘大翁，见人长揖高叉手。"
        ],
        "title": "偈颂八十五首  其九",
        "id": "7184d77f-7faa-4689-80a4-8c97e7a23efd"
    },
    {
        "author": "释妙伦",
        "paragraphs": [
            "前半夏已去，新事不添。",
            "后半夏未来，旧事不减。",
            "而今新也旧也，拈向一边。"
        ],
        "title": "偈颂八十五首  其一○",
        "id": "62400aeb-2dd3-49fa-b298-ebfb3806af04"
    },
    {
        "author": "释妙伦",
        "paragraphs": [
            "布袋打开，拄杖拈起。",
            "去也由你，住也由你。"
        ],
        "title": "偈颂八十五首  其一一",
        "id": "c5b5fd15-39c3-45ad-827f-92a6de6e5b87"
    },
    {
        "author": "释妙伦",
        "paragraphs": [
            "灵山话月，曹溪指月。",
            "检点将来，只得半橛。"
        ],
        "title": "偈颂八十五首  其一二",
        "id": "e46e2637-9d9d-44d3-a2ab-db4b608ca762"
    },
    {
        "author": "释妙伦",
        "paragraphs": [
            "团团离海峤，渐渐出云衢。",
            "此夜一轮满，清光何处无。"
        ],
        "tags": [
            "写诗",
            "中秋节",
            "赏月"
        ],
        "title": "偈颂八十五首  其一三",
        "id": "86395ebe-92fe-4ae5-9d43-c10364056f1d"
    },
    {
        "author": "释妙伦",
        "paragraphs": [
            "一夏九十日，今朝事已周。",
            "寒山逢拾得，把手话来由。",
            "且道话个什么，梨出青州，枣出郑州。"
        ],
        "title": "偈颂八十五首  其一四",
        "id": "f5ef81e6-8e80-404e-b1e4-c927e3a0d40b"
    },
    {
        "author": "释妙伦",
        "paragraphs": [
            "面面相对，心心相知。",
            "人情若好，吃水也肥。"
        ],
        "title": "偈颂八十五首  其一五",
        "id": "5a5357b8-596a-47d9-8dc4-0afb2d64484d"
    },
    {
        "author": "释妙伦",
        "paragraphs": [
            "沙鸥尽日戏江滨，几度浮来几度沈。",
            "渔笛一声惊起去，依前飞下碧波心。"
        ],
        "title": "偈颂八十五首  其一六",
        "id": "a9b06268-6b15-4883-a98f-c27306ab446f"
    },
    {
        "author": "释妙伦",
        "paragraphs": [
            "躘踵几只牯牛，总在瑞峰过夏。",
            "有心卧月眠云，无意牵犁拽耙。",
            "溪东溪西，岭上岭下。",
            "饮水自饮水，吃草自吃草，第一不得犯人苗稼。"
        ],
        "title": "偈颂八十五首  其一七",
        "id": "b5e98771-5edf-43e6-8c67-157a1e3803de"
    },
    {
        "author": "释妙伦",
        "paragraphs": [
            "来住瑞峰，去住瑞巖。",
            "未操雪曲，且打乡谈，天上人间一十三。"
        ],
        "title": "偈颂八十五首  其一八",
        "id": "5f806dcc-b7a6-4fae-b533-d326dde3c847"
    },
    {
        "author": "释妙伦",
        "paragraphs": [
            "昔年出此门去，步步踏著。",
            "今日入此门来，头头撞著。",
            "毕竟以何为验，洎合道著。"
        ],
        "title": "偈颂八十五首  其一九",
        "id": "06ed2eff-ebc2-467b-9ef1-5eb892457423"
    },
    {
        "author": "释妙伦",
        "paragraphs": [
            "内不放出，外不放入。",
            "眨得眼来，铁壁铁壁。"
        ],
        "title": "偈颂八十五首  其二○",
        "id": "3e043176-3823-44f4-b7ba-e084964b98a5"
    },
    {
        "author": "释妙伦",
        "paragraphs": [
            "擒虎兕，辨龙蛇。",
            "一句子，绝周遮。",
            "太白不曾登便殿，笔头昨夜自生花。"
        ],
        "title": "偈颂八十五首  其二一",
        "id": "00deac34-12ee-455a-86fb-af5ff24d4a61"
    },
    {
        "author": "释妙伦",
        "paragraphs": [
            "峭峻一方，玲珑八面。",
            "须弥灯王，有眼者见。",
            "若不见，随我脚跟转。"
        ],
        "title": "偈颂八十五首  其二二",
        "id": "11e786e7-8d04-42c3-b1bd-574f81cdf1c3"
    },
    {
        "author": "释妙伦",
        "paragraphs": [
            "祇园千树秀，浄土九莲敷。",
            "多少参玄士，茫茫在半途。"
        ],
        "title": "偈颂八十五首  其二三",
        "id": "90f3e2db-0773-4a3a-81c6-abd9792bf2fd"
    },
    {
        "author": "释妙伦",
        "paragraphs": [
            "三条椽下，七尺单前。",
            "有一则语，天下衲僧做尽伎俩。",
            "欲会会不得，拟举举不全。",
            "瑞巖老婆心切，略与诸人通一线。",
            "不容意解，只要心传，采石渡船。"
        ],
        "title": "偈颂八十五首  其二四",
        "id": "02e2589c-68de-48f1-8d0d-3a0ffb9f51dc"
    },
    {
        "author": "释妙伦",
        "paragraphs": [
            "隠隠烟村闻犬吠，欲寻寻不见人家。",
            "忽于桥断溪回处，流出碧桃三四花。"
        ],
        "title": "偈颂八十五首  其二五",
        "id": "ed87943f-04fc-4d65-b329-2be194cd35aa"
    },
    {
        "author": "释妙伦",
        "paragraphs": [
            "圣制中，有一诀。",
            "上三星，下半月。",
            "付诸人，须辨别。",
            "九十日，参教彻。",
            "参不彻，饮底是洋铜，吞底是热铁。"
        ],
        "title": "偈颂八十五首  其二六",
        "id": "009f7020-f6fc-4353-8e55-fa3438be1faf"
    },
    {
        "author": "释妙伦",
        "paragraphs": [
            "三张白纸，千里同风，此是古人吃不尽底涎唾。",
            "争如瑞巖，将个季春极暄，换个孟夏渐热。"
        ],
        "title": "偈颂八十五首  其二七",
        "id": "451ffcbd-106e-4fe7-a74d-92aa274a1b8e"
    },
    {
        "author": "释妙伦",
        "paragraphs": [
            "那一通，你问我，玄关倒插无须锁。",
            "等闲一掣掣得开，三个老婆相对坐。"
        ],
        "title": "偈颂八十五首  其二八",
        "id": "53369e6d-2f0d-450c-8203-ecc635e812d9"
    },
    {
        "author": "释妙伦",
        "paragraphs": [
            "丁出丁，楔出楔。",
            "老赵州，端的别。",
            "别别，金刚脑后三斤铁。"
        ],
        "title": "偈颂八十五首  其二九",
        "id": "66b95138-86cd-4094-be05-3d69a1e1982b"
    },
    {
        "author": "释妙伦",
        "paragraphs": [
            "水泻巖前，蛩吟砌下。",
            "问著衲僧，有口如哑。",
            "百二十日，弄真像假。",
            "今朝突出拂子头，浄倮倮，赤洒洒，没可把。"
        ],
        "title": "偈颂八十五首  其三○",
        "id": "52a424ef-61e7-4c25-a23c-203b83264b29"
    },
    {
        "author": "释妙伦",
        "paragraphs": [
            "秋云秋水两依依，塞鴈声声度翠微。",
            "多向洞庭芳草岸，楚天空阔不知归。"
        ],
        "tags": [
            "洞庭湖"
        ],
        "title": "偈颂八十五首  其三一",
        "id": "ac7de0f2-a1ed-4421-bceb-b4cb32688722"
    },
    {
        "author": "释妙伦",
        "paragraphs": [
            "瑞巖老还债，出生双耳聩。",
            "扣道道不知，问禅禅不会。",
            "怕冷收帽裙，爱凉解衣带。",
            "上下相依不相怪，由来彼此肚皮大。"
        ],
        "title": "偈颂八十五首  其三二",
        "id": "7bdb56e2-2c7f-47e7-8e7b-a9859c2bc657"
    },
    {
        "author": "释妙伦",
        "paragraphs": [
            "九日重阳节，渊明采菊时。",
            "黄花到处有，何止在东篱。"
        ],
        "title": "偈颂八十五首  其三三",
        "id": "09c90fe5-b4c7-4344-8655-bf553c6f0aa6"
    },
    {
        "author": "释妙伦",
        "paragraphs": [
            "华山突兀耸苍穹，坐断坤维千万峰。",
            "潘阆骑馿山下过，只闻啼鸟閙春风。"
        ],
        "title": "偈颂八十五首  其三四",
        "id": "e3bb0420-3fb8-4f88-b4f1-d4dc779d7568"
    },
    {
        "author": "释妙伦",
        "paragraphs": [
            "游鱼涧底沉浮，幽鸟林间上下。",
            "那堪东园刈麦，西畴插秧。",
            "小姑摘叶饲蚕，公子扬鞭走马。"
        ],
        "title": "偈颂八十五首  其三五",
        "id": "76bf3b65-31f2-4e9a-8c9b-850dc9299e5b"
    },
    {
        "author": "释妙伦",
        "paragraphs": [
            "崭崭巖石，蔚蔚松萝。",
            "左枝右蔓，横牵竖惹，满地交罗。",
            "几人遭绊倒，反怪葛藤多。",
            "阿呵呵，跳不出时争柰何。"
        ],
        "title": "偈颂八十五首  其三六",
        "id": "b52e9637-41d2-4804-a410-9fae1dc74f60"
    },
    {
        "author": "释妙伦",
        "paragraphs": [
            "后园馿吃草，开口见心肝。",
            "潘阆倒骑处，有谁能解看。"
        ],
        "title": "偈颂八十五首  其三七",
        "id": "173f5a7b-87f8-41e4-a5b5-6afbe94f6993"
    },
    {
        "author": "释妙伦",
        "paragraphs": [
            "小鱼吞大鱼，尾巴露一橛。",
            "渔翁醉不知，空把丝纶掣。"
        ],
        "title": "偈颂八十五首  其三八",
        "id": "06b1f4a3-b90f-4f7c-93eb-09704a7a95cb"
    },
    {
        "author": "释妙伦",
        "paragraphs": [
            "主人翁，辘辘转。",
            "有手脚，无背面。",
            "或向深山里敲冰钓鱼，或向閙市中炙火摇扇。",
            "堪笑禅和子，长在蒲团上东讨西寻，直是不得一回亲见。",
            "当此自恣，将何证验。",
            "瑞巖今夜事不获已，未免擘破面门开个方便。",
            "秋风一阵晚来寒，吹断白云三四片。"
        ],
        "title": "偈颂八十五首  其三九",
        "id": "e288bc24-6288-48f9-9fa4-6bc0b9127dad"
    },
    {
        "author": "释妙伦",
        "paragraphs": [
            "萧萧黄叶埋荒径，霭霭浮云锁野堂。",
            "一阵西风俱埽尽，几根乔木倚斜阳。"
        ],
        "title": "偈颂八十五首  其四○",
        "id": "caceab5d-e645-4b67-be39-812e170461dc"
    },
    {
        "author": "释妙伦",
        "paragraphs": [
            "转身动脚，开口露牙。",
            "明明是我，的的非它。",
            "衲僧不肯向省要处受用，甘自区区于道途之上。",
            "真可惜，诚可嗟。",
            "瑞巖老婆心切，未免为汝指个歇处。",
            "便请急急囘首，早早归家。"
        ],
        "title": "偈颂八十五首  其四一",
        "id": "170642fd-dd16-404b-a1ca-ade376863652"
    },
    {
        "author": "释妙伦",
        "paragraphs": [
            "南泉卖身，只贪小利。",
            "道吾舞笏，一味鬼戏。",
            "百丈卷蓆，翻成钝置。",
            "赵州吃茶，太煞客气。",
            "老大隋更是没巴鼻，僧问佛法的的意，却道山前麦熟也未。"
        ],
        "title": "偈颂八十五首  其四二",
        "id": "e3bb464a-15cc-4124-ad1f-a9dc5af9d11b"
    },
    {
        "author": "释妙伦",
        "paragraphs": [
            "一夏已过了，生涯又复然。",
            "眉毛横眼上，鼻孔搭唇边。",
            "诸人若果疑情未决，但向冷地里摸索鼻孔看。"
        ],
        "title": "偈颂八十五首  其四三",
        "id": "1a393b69-66fa-4508-83bc-40b4a7ba38ee"
    },
    {
        "author": "释妙伦",
        "paragraphs": [
            "鴈山云，台峤月。",
            "或卷或舒，或圆或缺。",
            "两两三三，朝游暮往。",
            "袈裟角，拄杖头，挑底挑，裹底裹，不妨自怡自悦。",
            "若到瑞巖定是打教棒折，而今什么时节。"
        ],
        "title": "偈颂八十五首  其四四",
        "id": "58af2836-6064-4ba3-8fbd-afe8610765b8"
    },
    {
        "author": "释妙伦",
        "paragraphs": [
            "老姑强作少年时，烂把宫嫱红粉施。",
            "不管旁边人冷笑，满头犹更插花枝。"
        ],
        "title": "偈颂八十五首  其四五",
        "id": "959b5295-de49-4841-bef4-4c0a911014de"
    },
    {
        "author": "释妙伦",
        "paragraphs": [
            "腊月三十日，一岁已周毕。",
            "野老竞相呼，把火门外立。"
        ],
        "title": "偈颂八十五首  其四六",
        "id": "8d18773d-1162-44b0-b3e9-b237c1e6ff91"
    },
    {
        "author": "释妙伦",
        "paragraphs": [
            "禅不用参，道不用学。",
            "放下更放下，安乐又安乐。"
        ],
        "title": "偈颂八十五首  其四七",
        "id": "ed0fbbbc-974d-4735-9c0e-e3caec0ba8a3"
    },
    {
        "author": "释妙伦",
        "paragraphs": [
            "自把碌砖空里掷，必端自打自家头。",
            "酌然自痛自难说，自著摩挲归去休。"
        ],
        "title": "偈颂八十五首  其四八",
        "id": "6c0e1590-284d-4093-813d-faf0bb28cb26"
    },
    {
        "author": "释妙伦",
        "paragraphs": [
            "鲍叔眼下安眉，赵哥口边著耳。",
            "蓦然狭路相逢，两个是甚面嘴。"
        ],
        "title": "偈颂八十五首  其四九",
        "id": "529c9153-ab1c-49eb-b757-68ed91a863a6"
    },
    {
        "author": "释妙伦",
        "paragraphs": [
            "宽用工，急著限。",
            "是也刬，非也刬。",
            "顶𩕳忽然突出眼，圈圈圞圞，一似古殿里壁角落头破灯盏。"
        ],
        "title": "偈颂八十五首  其五○",
        "id": "8f571527-37c4-4cda-92df-c220e5b69e45"
    },
    {
        "author": "释妙伦",
        "paragraphs": [
            "者老和尚，元无所向。",
            "一味麻皮头，做出万般样。",
            "我也无端被伊葛藤一上，惭愧桩子倒了也。",
            "衔怨衔恩，含悲合笑，烧一炷香供养。"
        ],
        "title": "偈颂八十五首  其五一",
        "id": "9d33dc8a-47ff-408b-a397-a03e1aeec013"
    },
    {
        "author": "释妙伦",
        "paragraphs": [
            "庭前新吐一花红，袭袭馨香醉蜜蜂。",
            "公子见来情兴动，倒吹玉笛弄春风。"
        ],
        "title": "偈颂八十五首  其五二",
        "id": "7734a49e-c45a-4a1f-ae19-6e837bce214d"
    },
    {
        "author": "释妙伦",
        "paragraphs": [
            "我有一机，觌面提持。",
            "如击金石，如奏埙箎，不是知音谁共知。"
        ],
        "title": "偈颂八十五首  其五三",
        "id": "d08d62cc-63df-4416-ad1d-7b26a1477ec5"
    },
    {
        "author": "释妙伦",
        "paragraphs": [
            "小姑将彩对花缝，半是深青半是红。",
            "被贼一时偷去了，浑家空自暗搥胸。"
        ],
        "title": "偈颂八十五首  其五四",
        "id": "d877ec79-64a1-4293-acf3-c69cdb0b0cd8"
    },
    {
        "author": "释妙伦",
        "paragraphs": [
            "雨𩆑寒食，日酝清明。",
            "三三两两，呼唤踏青。",
            "禅家流无处著幽情，倒卓乌藤倚石屏，闲听巖前杜宇一声声。"
        ],
        "title": "偈颂八十五首  其五五",
        "id": "7eccd05f-29d1-46fd-91b8-e5550bd18f84"
    },
    {
        "author": "释妙伦",
        "paragraphs": [
            "百花丛里跃鞭过，俊逸风流有许多。",
            "未第儒生偷眼觑，满怀无柰旧愁何。"
        ],
        "title": "偈颂八十五首  其五六",
        "id": "89ddd6ba-7a94-4f4d-8ba5-b76c86602408"
    },
    {
        "author": "释妙伦",
        "paragraphs": [
            "秋山色老，秋树叶零。",
            "秋云影乱，秋水波澄。",
            "伸手缩手，取之不得，开眼合眼，视之无形。",
            "五湖衲子，披披搭搭，哆哆和和。",
            "那里秤量，者边匹配。",
            "瑞巖老汉却不敢与之较重较轻，斤两分明。"
        ],
        "title": "偈颂八十五首  其五七",
        "id": "ffec848c-8a85-431f-aa1f-3df256d0ebfd"
    },
    {
        "author": "释妙伦",
        "paragraphs": [
            "村翁因事扣巫师，祸福通肠直示伊。",
            "获得黄金家富贵，几多空自起狐疑。"
        ],
        "title": "偈颂八十五首  其五八",
        "id": "f3df2ebe-82dc-42b3-89a5-90709666e908"
    },
    {
        "author": "释妙伦",
        "paragraphs": [
            "学道参禅，别无方便。",
            "閙中底静里明，静里底閙中荐。",
            "坐断两头，打成一片。",
            "喜欢竖瞋拳，烦恼呈笑面。",
            "阿呵呵，瑞巖与么道，大似落汤螃蟹，七手八脚一时露现。"
        ],
        "title": "偈颂八十五首  其五九",
        "id": "9178f4fc-2221-47e0-807e-a811fb286696"
    },
    {
        "author": "释妙伦",
        "paragraphs": [
            "心心，拙妇穿穴针。",
            "智智，巫师骂土地。",
            "道道，矮子肩栲栳。",
            "佛佛，乌鸦啗腐骨。"
        ],
        "title": "偈颂八十五首  其六○",
        "id": "201312da-9b67-451c-a78e-fc2bb764d9cf"
    },
    {
        "author": "释妙伦",
        "paragraphs": [
            "坐底立，立底坐。",
            "我即你，你即我。",
            "毕竟烧香礼拜谁，几成话堕。"
        ],
        "title": "偈颂八十五首  其六一",
        "id": "3d664b4f-1aa0-470a-81d5-fa34fb8c76ba"
    },
    {
        "author": "释妙伦",
        "paragraphs": [
            "宏施韬略，密展谋猷。",
            "胸中浩气，远迈伊周，玉炉香喷几千秋。"
        ],
        "title": "偈颂八十五首  其六二",
        "id": "3f01be05-4e9d-417a-9546-e3b2bd79f103"
    },
    {
        "author": "释妙伦",
        "paragraphs": [
            "我此一关，无背无向。",
            "拟欲进前，网在头上。"
        ],
        "title": "偈颂八十五首  其六三",
        "id": "20b683a4-0e9b-40e3-951b-9f831ad17591"
    },
    {
        "author": "释妙伦",
        "paragraphs": [
            "紫箫声断月初斜，笑指蓬瀛是故家。",
            "十二玉楼寻不见，手攀仙鹤步烟霞。"
        ],
        "title": "偈颂八十五首  其六四",
        "id": "7cdc2f9d-ade2-4d4a-aa5d-58136f2795ce"
    },
    {
        "author": "释妙伦",
        "paragraphs": [
            "始从鹿野苑，终至跋提河。",
            "于是二中间，未尝说一字。",
            "年年花卉竞芳时，东风一阵成狼藉。"
        ],
        "title": "偈颂八十五首  其六五",
        "id": "35c6cdc8-05a6-48da-a4ba-eac2955d8b5c"
    },
    {
        "author": "释妙伦",
        "paragraphs": [
            "梨花李花白，杏花桃花红。",
            "的的正法眼藏，的的古佛心宗。",
            "灵云老几曾梦见，道得底都是脱空。",
            "尀耐螺江钓鱼船上翁，丝纶倒把搅春风。"
        ],
        "title": "偈颂八十五首  其六六",
        "id": "595952c0-0780-4128-93ee-b41970f62843"
    },
    {
        "author": "释妙伦",
        "paragraphs": [
            "金佛不度炉，道士念苏嚧。",
            "木佛不度火，嵩山打灶堕。",
            "泥佛不度水，钟馗吓小鬼。",
            "真佛屋里坐，嗄，赵州老汉败露了也。"
        ],
        "title": "偈颂八十五首  其六七",
        "id": "05d24e70-34dc-4e2d-9a1f-662089af9c59"
    },
    {
        "author": "释妙伦",
        "paragraphs": [
            "你是川僧，我是浙僧。",
            "相逢相见，元似不曾。",
            "因何今日成冤憎，不见道臭肉来蝇。"
        ],
        "title": "偈颂八十五首  其六八",
        "id": "def0aa22-a284-4bc0-a597-e52e84833d06"
    },
    {
        "author": "释妙伦",
        "paragraphs": [
            "红日升兮，慧目明而不晦。",
            "白云吐兮，慈容露而不遮。",
            "林木交加兮胸题卍字，峰峦重叠兮足蹑千花。",
            "好个天然古释迦。",
            "若谓今朝始诞梵王家，苦哉佛陀耶，苦哉佛陀耶。"
        ],
        "title": "偈颂八十五首  其六九",
        "id": "c0be75a7-5ed9-496c-a12f-ecf32f470726"
    },
    {
        "author": "释妙伦",
        "paragraphs": [
            "送春賸欲举金樽，客不开襟怎与论。",
            "自饮一杯归去后，喜逢家乐閙黄昏。"
        ],
        "title": "偈颂八十五首  其七○",
        "id": "4abcf70a-fe7f-494a-a87c-dad14ee8b398"
    },
    {
        "author": "释妙伦",
        "paragraphs": [
            "五峰影里，双涧声中。",
            "有大宝藏，八面玲珑。"
        ],
        "title": "偈颂八十五首  其七一",
        "id": "5b8c22ad-d5b2-4b4a-a20a-a79e3cfe1929"
    },
    {
        "author": "释妙伦",
        "paragraphs": [
            "德山低头，夹山点头。",
            "俱胝竖起手指头，玄沙𡎺破脚指头，都来不出山僧拄杖头。",
            "一叶落，天下秋。"
        ],
        "title": "偈颂八十五首  其七二",
        "id": "b28d791e-5b4b-49a5-92c2-f0624c0605f7"
    },
    {
        "author": "释妙伦",
        "paragraphs": [
            "足不履地，头不顶天。",
            "才识双涧，便见双泉。",
            "问有今古，答无正偏。",
            "若也未晓，细嚼黄连。"
        ],
        "title": "偈颂八十五首  其七三",
        "id": "418da9d6-1869-4035-a756-f9e0ebf3ef4f"
    },
    {
        "author": "释妙伦",
        "paragraphs": [
            "峰头异角灵毛，涧底锦鳞赪尾。",
            "各各性命一条，都在山僧手里。",
            "今日放开线路，也不妨自驰自骤，自飞自鸣，自泳自游，自潜自跃，又阿谁管你，诸方密布漫天网子。"
        ],
        "title": "偈颂八十五首  其七四",
        "id": "caa3d089-97cb-46bf-a2f8-e41c9553ef25"
    },
    {
        "author": "释妙伦",
        "paragraphs": [
            "淘沙得金，凿石得玉。",
            "张弓得鸟，掷钓得鱼。"
        ],
        "title": "偈颂八十五首  其七五",
        "id": "d5815f8b-a78e-49b0-827b-b3cd52cc596a"
    },
    {
        "author": "释妙伦",
        "paragraphs": [
            "门外一犬吠，櫩前一鸟鸣。",
            "天际半钩新月，移影上疎櫺。",
            "忆得雪山六载，冻不死，饿不杀，夜半见明星。"
        ],
        "title": "偈颂八十五首  其七六",
        "id": "84bbaf0e-2e20-4a8d-8990-3b73edda7874"
    },
    {
        "author": "释妙伦",
        "paragraphs": [
            "一从醉别画堂前，鬓乱钗横语笑颠。",
            "最是恼人肠肚处，借婆裙子拜婆年。"
        ],
        "title": "偈颂八十五首  其七七",
        "id": "836b710b-6e23-4cb3-82fd-a2046e542c4c"
    },
    {
        "author": "释妙伦",
        "paragraphs": [
            "正朝握拂，埽荡窠窟。",
            "左拣牛溲，右选马勃。",
            "竖作一团，是甚臭鹘。",
            "分付诸人，洗肠换骨。"
        ],
        "title": "偈颂八十五首  其七八",
        "id": "39c4beb5-a789-49fb-9f7a-ab3d0e4406e9"
    },
    {
        "author": "释妙伦",
        "paragraphs": [
            "一竖一展，一放一收。",
            "仰山弄险，过似巖头。",
            "頼是随风囘橹棹，几乎翻却钓鱼舟。"
        ],
        "title": "偈颂八十五首  其七九",
        "id": "bd31f15e-da8c-47b2-a21b-823f90070be6"
    },
    {
        "author": "释妙伦",
        "paragraphs": [
            "窦八抽身已败赃，偷儿曲为巧遮藏。",
            "一家著贼犹闲事，搅断平人几肚肠。"
        ],
        "title": "偈颂八十五首  其八○",
        "id": "e5432b86-8f37-44d7-9b47-d23c2f30c7d0"
    },
    {
        "author": "释妙伦",
        "paragraphs": [
            "明珠璨璨对人倾，是甚多年鱼眼睛。",
            "抛撒满前收不上，粪箕埽箒乱纵横。"
        ],
        "title": "偈颂八十五首  其八一",
        "id": "9c58fe87-f87d-4cad-a4e7-09d251d0c080"
    },
    {
        "author": "释妙伦",
        "paragraphs": [
            "烟横大野，鴈篆长空。",
            "玉露滴开八枝九枝黄菊，金风剪下三片两片丹枫。",
            "吾家生涯，虽然冷淡，取之无禁，用之无穷。"
        ],
        "title": "偈颂八十五首  其八二",
        "id": "8f9f5c1a-6bf0-495e-844c-4420d78a3cd1"
    },
    {
        "author": "释妙伦",
        "paragraphs": [
            "扫荡边尘未著劳，折弓戏把射青霄。",
            "满攀自觉无多力，随手那知落一雕。"
        ],
        "title": "偈颂八十五首  其八三",
        "id": "c61e7f14-5d5f-49f9-b09b-b0e2e0087de0"
    },
    {
        "author": "释妙伦",
        "paragraphs": [
            "辊雪峰毬，打禾山鼓，露柱灯笼齐作舞。",
            "引得老丰干，倒跨南山虎。",
            "圣人作，万物覩。"
        ],
        "title": "偈颂八十五首  其八四",
        "id": "a5b5b3df-c8c8-443d-b819-99420cd9b8ff"
    },
    {
        "author": "释妙伦",
        "paragraphs": [
            "将军令下闪旌旗，胡骑纷纷顿失威。",
            "纵有突然骁骤者，不知身已陷重围。"
        ],
        "title": "偈颂八十五首  其八五",
        "id": "016efdb2-a61d-4389-a911-a250669e80d2"
    },
    {
        "author": "释妙伦",
        "paragraphs": [
            "空兮空兮无背面，拈起豁然成两片。",
            "搭向南屏山角头，千古万古少人见。",
            "要见么，金乌飞上琉璃殿。"
        ],
        "title": "偈颂二十二首  其一",
        "id": "8d9ec44e-bb98-4e22-ac6e-945f7fb9da33"
    },
    {
        "author": "释妙伦",
        "paragraphs": [
            "一自休戈见太平，跨龙仙去彩霞轻。",
            "感恩惟有西湖水，夜夜清波蘸月明。"
        ],
        "tags": [
            "西湖"
        ],
        "title": "偈颂二十二首  其二",
        "id": "292d5be7-0f5b-4dbe-b5cc-6cbf825c8a62"
    },
    {
        "author": "释妙伦",
        "paragraphs": [
            "南山有众盈筹，总是佛祖冤仇。",
            "一夏资粮尚少，岂容坐视无谋。",
            "长安城里，芳草渡头。",
            "頼有作者，为我希求，要使个个饱饫而优游。",
            "忽然遇维摩居士东指西指，又且如何对酬。",
            "一言才勘破，笑倒老金牛。"
        ],
        "title": "偈颂二十二首  其三",
        "id": "ea8e75ef-dde8-40ca-a766-05726c32eb80"
    },
    {
        "author": "释妙伦",
        "paragraphs": [
            "月临粉壁间尤白，烛入纱笼里更红。",
            "夜冷井边闻落叶，已惊秋色到梧桐。"
        ],
        "title": "偈颂二十二首  其四",
        "id": "95d29809-428b-4087-ac5b-7a8e211d2839"
    },
    {
        "author": "释妙伦",
        "paragraphs": [
            "十五日前，结而不解。",
            "十五日后，解而不结。",
            "正当今日，结也休，解也休。",
            "草鞋对颊耸八耳，拄杖横身撑两头。",
            "五湖四海衲子为冤仇。"
        ],
        "title": "偈颂二十二首  其五",
        "id": "e3930fa6-2e04-4a89-ab6b-2e668251db7e"
    },
    {
        "author": "释妙伦",
        "paragraphs": [
            "庭前黄叶坠，岭上白云屯。",
            "风味无多子，何人共我论。"
        ],
        "title": "偈颂二十二首  其六",
        "id": "7ec9baf4-6634-4626-822e-6c29a64a9d24"
    },
    {
        "author": "释妙伦",
        "paragraphs": [
            "一遇中秋节，竞赏中秋月。",
            "指底指，玩底玩，说底说，到了何曾离圆缺。",
            "惟爱老长沙，一踏踏倒小释迦。",
            "光灿烂，绝周遮，不知端的落谁家。"
        ],
        "title": "偈颂二十二首  其七",
        "id": "85399063-d079-42db-ab5b-737a1e81df3f"
    },
    {
        "author": "释妙伦",
        "paragraphs": [
            "西风一阵恶，北林平地摧。",
            "晓猿夜鹤，惊怨空徘徊。",
            "哀哉哀哉，戒光犹自照高台。"
        ],
        "title": "偈颂二十二首  其八",
        "id": "494f0973-d3d3-46da-bb0a-a1bbb59c3400"
    },
    {
        "author": "释妙伦",
        "paragraphs": [
            "渚流虹影，枢绕电光。",
            "圣人出现，化洽殊方。"
        ],
        "title": "偈颂二十二首  其九",
        "id": "b1e65a08-14c2-4206-8d86-843343be953c"
    },
    {
        "author": "释妙伦",
        "paragraphs": [
            "日暖喷庭花，风轻摇岸柳。",
            "双林入灭老臊胡，至今犹露摩胸手。"
        ],
        "title": "偈颂二十二首  其一○",
        "id": "f18ae0dc-eb3f-4a7f-b24b-aee6c7edfccf"
    },
    {
        "author": "释妙伦",
        "paragraphs": [
            "千寻浪里出头，万仞崖前展手。",
            "七百甲子老翁，刚然弄一场丑。",
            "摘杨花，摘杨花，翻身跳上树，惊散暮林鸦。"
        ],
        "title": "偈颂二十二首  其一一",
        "id": "5e05a018-8042-4e5d-8a96-d6ed13f8222d"
    },
    {
        "author": "释妙伦",
        "paragraphs": [
            "玉缆纤纤布嫩芽，香苞朶朶依新叶。",
            "化工底事把天机，剖腹倾心俱漏泄。"
        ],
        "title": "偈颂二十二首  其一二",
        "id": "a3f70520-4fe7-417b-b1a9-0dec670a1042"
    },
    {
        "author": "释妙伦",
        "paragraphs": [
            "白苹洲畔，红蓼岸头。",
            "渔人得意，拨动孤舟。",
            "飞起一行两行塞雁，漾开七个八个沙鸥。",
            "丝纶在手，随放随收，时有金鳞上直钩。"
        ],
        "title": "偈颂二十二首  其一三",
        "id": "8e413a5e-b1da-49ef-b781-d0b70a128ca3"
    },
    {
        "author": "释妙伦",
        "paragraphs": [
            "九月九，一句话。",
            "有准绳，无柄欛。",
            "惟有陶靖节知缝罅，悠然见南山，笑傲东篱下。"
        ],
        "title": "偈颂二十二首  其一四",
        "id": "3736aec7-dc40-41a7-b0e7-107c3cd2ce8d"
    },
    {
        "author": "释妙伦",
        "paragraphs": [
            "将不去，拈不来。",
            "两个汉，一场呆。",
            "至今平地上，狼藉覆苍苔。"
        ],
        "title": "偈颂二十二首  其一五",
        "id": "52830b99-b4e3-42f4-a5b8-aa838e8f90ad"
    },
    {
        "author": "释妙伦",
        "paragraphs": [
            "安眠露地牛，未脱黄金索。",
            "常在顾盼中，牧童难捉摸。"
        ],
        "title": "偈颂二十二首  其一六",
        "id": "d8e5ed4e-9bd1-43c1-a386-29e992f292f6"
    },
    {
        "author": "释妙伦",
        "paragraphs": [
            "年年是好年，日日是好日。",
            "南山今日好处又非常，石人起拜木人揖。",
            "蛇生角，虎插翼。"
        ],
        "title": "偈颂二十二首  其一七",
        "id": "3c34d53e-acdd-4083-a662-9d7e2ea6e5ad"
    },
    {
        "author": "释妙伦",
        "paragraphs": [
            "烟迷岸树，水没汀莎。",
            "渡头拨动钓舟，野鸭翩然飞过。"
        ],
        "title": "偈颂二十二首  其一八",
        "id": "305cd81a-9d7d-4314-9f8e-71014c59026a"
    },
    {
        "author": "释妙伦",
        "paragraphs": [
            "云收幽谷静，雨歇幽涧鸣。",
            "风暖幽鸟语，日融幽草青。",
            "二祖不知，截断一手臂。",
            "归宗不会，拭坏双眼睛。",
            "致使衲僧，个个半疑半信，半醉半醒。",
            "争知道自来满口，咀华而嚼英。"
        ],
        "title": "偈颂二十二首  其一九",
        "id": "1fe8954a-b69e-49e1-a6ee-0aa9d28799d9"
    },
    {
        "author": "释妙伦",
        "paragraphs": [
            "九十日一夏，始终无缝罅。",
            "拶到末梢头，有个好说话。",
            "长爪梵志注九经，瞎眼波斯书八卦。"
        ],
        "title": "偈颂二十二首  其二○",
        "id": "20992084-0875-4f29-8cc2-34e8d13e21a4"
    },
    {
        "author": "释妙伦",
        "paragraphs": [
            "雪山层层，雪涧冷冷。",
            "瞿昙过去久矣，今宵谁覩明星。",
            "奇哉，低声，恐成妄语诳众生。"
        ],
        "title": "偈颂二十二首  其二一",
        "id": "89fbf545-a21a-440c-bf73-8cf3d873d2ad"
    },
    {
        "author": "释妙伦",
        "paragraphs": [
            "猫弄鼠，猿禁猴，云门固是有杀活机谋。",
            "检点来，依旧出不得者僧话头。"
        ],
        "title": "偈颂二十二首  其二二",
        "id": "e735cd8d-287e-490d-b155-39bfc56fa7ad"
    },
    {
        "author": "释妙伦",
        "paragraphs": [
            "皎皎月沈波，萋萋草泣露。",
            "良哉观世音，不会转身句。"
        ],
        "title": "观音赞",
        "id": "b00efc4d-9a2c-4980-b4ff-c66e42e336c5"
    },
    {
        "author": "释妙伦",
        "paragraphs": [
            "觉而动，照而寂。",
            "云浄月明，波停水碧。",
            "圆通触处露全身，依旧脚跟浮逼逼。"
        ],
        "title": "又泛水像赞",
        "id": "792eebfd-a881-4cfc-875f-d5ea0ca55fa9"
    },
    {
        "author": "释妙伦",
        "paragraphs": [
            "朝向廛中游，暮打市里过。",
            "滞货卖不行，頼是肚皮大。"
        ],
        "title": "布袋和尚赞",
        "id": "f06f237d-6d35-46a0-b0d0-90fc2e9f2c95"
    },
    {
        "author": "释妙伦",
        "paragraphs": [
            "西竺干，东震旦。",
            "遍流毒，是者汉。",
            "不知赚了多少衲僧，至今八错七差三马九乱。"
        ],
        "title": "达磨赞",
        "id": "659781d1-aca4-4c4e-8872-5558e5734b54"
    },
    {
        "author": "释妙伦",
        "paragraphs": [
            "树烟漠漠水沈沈，父子相抛用贼心。",
            "授了衣盂连夜渡，钉桩摇橹到于今。"
        ],
        "title": "六祖夜渡赞",
        "id": "517a700a-d964-4918-bab2-259d3bce872e"
    },
    {
        "author": "释妙伦",
        "paragraphs": [
            "倚胡床，执白拂。",
            "三十三人，尽底籍没。",
            "却将一默对文殊，兔子何曾离得窟。"
        ],
        "title": "维摩赞",
        "id": "19bbc819-6851-487e-9e06-539a9aae1b2f"
    },
    {
        "author": "释妙伦",
        "paragraphs": [
            "生不居家，长不出嫁。",
            "一柄笊篱，天上天下。",
            "虽然不直分文，只是无人著价。"
        ],
        "title": "灵照女赞",
        "id": "d5728054-5ac9-48e5-9848-fbff66131cde"
    },
    {
        "author": "释妙伦",
        "paragraphs": [
            "无圆位中，一毫难状。",
            "于第二门，有个模样。",
            "长安城里卓红旗，鴈荡峰头翻白浪。",
            "更要不覩是籍没一切人家财，犹要算白帐。"
        ],
        "title": "崇德圆老请赞",
        "id": "93d019e0-0cc6-4298-9100-197aaf1aba76"
    },
    {
        "author": "释妙伦",
        "paragraphs": [
            "握三尺铁，震一声雷。",
            "刚把密旨，翻作祸胎。",
            "流落西村李翁田地上，丛林又是一番灾。"
        ],
        "title": "雪山梵老请赞",
        "id": "375f3578-70ef-4aad-8b5a-7fe297ca6b58"
    },
    {
        "author": "释妙伦",
        "paragraphs": [
            "夜叉心，菩萨面。",
            "动则云翻大野鬼悉惧闻，静则练绕长溪人皆喜见。",
            "有一道迷魂呪，三千里外学念者也灵验。"
        ],
        "title": "真如靖老请赞",
        "id": "89b01697-6051-4245-b41e-3465abd7b081"
    },
    {
        "author": "释妙伦",
        "paragraphs": [
            "似马无騣，似牛无角。",
            "描摸出来，非常大错。",
            "错错，万古一崖倚寥廓。"
        ],
        "title": "治平璧老请赞",
        "id": "e171f81a-c778-438f-8486-c51fcf396037"
    },
    {
        "author": "释妙伦",
        "paragraphs": [
            "搭一只手，挥三尺铁。",
            "天下衲僧，望风胆裂。",
            "岂料丰干院里撞著个匾头魔孽，尽把家私俱漏泄。",
            "却向玉融侧童峰前，对人点胸，背地吐舌。"
        ],
        "title": "支提宏老请赞",
        "id": "4ee5bcd4-bded-4441-81da-85116fd9a45c"
    },
    {
        "author": "释妙伦",
        "paragraphs": [
            "密运玄枢，恢张要旨。",
            "名邈得来，成甚面嘴。",
            "若是金毛狮子子，誵讹岂止三千里。"
        ],
        "title": "连云枢老请赞",
        "id": "c1696c10-05bc-46f9-886f-98405e9a0b7a"
    },
    {
        "author": "释妙伦",
        "paragraphs": [
            "两耳全聩，双目半昏。",
            "泾清渭浊，谁与辨论。",
            "只么厮淈𣸩，狼藉破沙盆。",
            "有个不唧𠺕底，刚要面前涂糊背后揩抹。",
            "黑漫漫地恰似云屯挂向寿峰顶上，往往唤作南山古树根。"
        ],
        "title": "慈恩泾老请赞",
        "id": "24d5cfbe-7f7e-4abd-b08a-bbea36f378b6"
    },
    {
        "author": "释妙伦",
        "paragraphs": [
            "轩昂气宇，矍铄精神。",
            "木鸡驱成鸾凤，刍狗逼作麒麟，世上知心能几人。"
        ],
        "title": "精严昂老请赞",
        "id": "7ee90282-4c7b-45f3-94d3-ef7da1e12736"
    },
    {
        "author": "释妙伦",
        "paragraphs": [
            "干之下，坤之上。",
            "有一宝，无异相。",
            "刚地描摸出来，便见许多模样。",
            "引一切人到面前，学算鬼丁帐。"
        ],
        "title": "宝藏主请赞",
        "id": "26356b51-6bc1-4e71-8c56-d64943b254ae"
    },
    {
        "author": "释妙伦",
        "paragraphs": [
            "头颅突兀，面孔鳞皴。",
            "刚把一茎灯草，对人秤作半斤。",
            "阿呵呵，从教道月明照见夜行人。"
        ],
        "title": "月藏主请赞",
        "id": "2f1cd230-59a9-4af6-bb8e-d14fec93ca71"
    },
    {
        "author": "释妙伦",
        "paragraphs": [
            "寒巖其骨，槁木其形。",
            "解语非舌，能言非声。",
            "埏埴立于未立，气质成于未成。",
            "自者般伎俩，也有人描模上丹青。"
        ],
        "title": "埴知客请赞",
        "id": "0de36f3d-3e8b-4aac-8e87-2c00ea7be5c6"
    },
    {
        "author": "释妙伦",
        "paragraphs": [
            "貌兮藓石，形兮云松。",
            "口捷如哑，耳聪若聋。",
            "布重网无明山上，荡一楫烦恼海中。",
            "吽，五日后也有个弄脱空，水底放出泥大虫。"
        ],
        "title": "若楫请赞",
        "id": "39eae8aa-deda-4b75-9dfd-b5e430b2b280"
    },
    {
        "author": "释妙伦",
        "paragraphs": [
            "怒具慈悲，喜怀惨酷。",
            "指方为圆，拗曲作直。",
            "不特凿石栽花，兼要堆云种竹。",
            "五五合成三十六，好彩是汝不学他，学他和汝入地狱。"
        ],
        "title": "友方请赞",
        "id": "88b87352-06a5-4a0b-b9f7-2cbc31ff2911"
    },
    {
        "author": "释妙伦",
        "paragraphs": [
            "霜茁其巅，云横其肩。",
            "眼无一角，鼻少半边。",
            "太湖水底走马，洞庭山上撑船。",
            "天下衲僧名不得状不得，取不得舍不得，一齐唤作教外别传。"
        ],
        "tags": [
            "太湖",
            "洞庭湖"
        ],
        "title": "浄惠教老请赞",
        "id": "874d6abd-8ba9-4135-a027-96721d1faf8d"
    },
    {
        "author": "释妙伦",
        "paragraphs": [
            "眼无筋，头无脑。",
            "是个非个并除，佛兮魔兮俱扫。",
            "须弥山折筯挑来，眉毛上悬挂恰好。",
            "是谁识他，观音长老。"
        ],
        "title": "观音观老请赞",
        "id": "00195e9f-6a13-43d8-aa4e-7d1212cf027a"
    },
    {
        "author": "释妙伦",
        "paragraphs": [
            "米里有虫，麦里有面。",
            "非是老卢，何曾觑见。",
            "见不见，八角磨盘空里转。"
        ],
        "title": "瑞巖众行者请赞",
        "id": "ffb815f4-6969-4408-bbc2-9a26a14e46c9"
    },
    {
        "author": "释妙伦",
        "paragraphs": [
            "漆桶一枚，无大得大。",
            "鼓合丛林，翻成口过。",
            "有语不勘玄机，有棒不打铁磨。",
            "南屏今日开眼放一个，咄咄咄。"
        ],
        "title": "寿首座请赞",
        "id": "42847ca0-c240-494f-b229-6c65985e224a"
    },
    {
        "author": "释妙伦",
        "paragraphs": [
            "山头云，天上月。",
            "云月有殊，光影无别。",
            "此是吾端的，不许见，不许闻。",
            "大唐国有人，必能辨，必能别。",
            "不妨卷去挂向大溪头，教他几个横论竖论东说西说。"
        ],
        "title": "日本云上人请赞",
        "id": "d3771720-843a-459e-b258-af6a61fca05a"
    },
    {
        "author": "释妙伦",
        "paragraphs": [
            "须弥绕白日，碧落穿红霞。",
            "唤作真则错，唤作相则差。",
            "只此一门难摸索，赚他几个失脚走天涯。"
        ],
        "title": "日本门上人请赞",
        "id": "b9bfa9d7-1a55-41bf-8174-b79443677458"
    },
    {
        "author": "释妙伦",
        "paragraphs": [
            "一见便见，一得永得。",
            "有影无形，易辩难识。",
            "大唐不许藏踪，日本那容隠迹。",
            "扶桑夜半日头红，不妨背手拈起一观，决定头斜面曲，鼻横眼直。"
        ],
        "title": "日本见上人请赞",
        "id": "dbadbfb6-94a5-4933-af74-068a5e9e8289"
    },
    {
        "author": "释妙伦",
        "paragraphs": [
            "灵山密付，少室亲传。",
            "或长或短，或方或圆。",
            "直下若能提得起，优昙一朵瑞祇园。"
        ],
        "title": "与若虚新戒付衣",
        "id": "f5f8579b-32cd-437c-b484-414a977b76e3"
    },
    {
        "author": "释妙伦",
        "paragraphs": [
            "怪石嵌空溅碧流，从来无路与人游。",
            "莫嫌立处孤危甚，要与东山作对头。"
        ],
        "title": "西巖",
        "id": "95aff155-6e42-419d-b1b7-f11a2d8e242f"
    },
    {
        "author": "释妙伦",
        "paragraphs": [
            "百草头边意已赊，鞭绳放下卧平沙。",
            "觉来古岸东风急，横笛一声山日斜。"
        ],
        "title": "牧溪",
        "id": "11a715a9-e1a2-47fd-8334-976516b2d7b4"
    },
    {
        "author": "释妙伦",
        "paragraphs": [
            "踏断草鞋，拗折拄杖。",
            "彻底风流，匙挑不上。",
            "拟问如何，擘面便掌。"
        ],
        "title": "了翁",
        "id": "f47c7362-4603-4909-b246-4ba8157f5e1b"
    },
    {
        "author": "释妙伦",
        "paragraphs": [
            "冷地无端错喜欢，却将鸱吻对门安。",
            "引它铁作面皮汉，千里闻风也破颜。"
        ],
        "title": "笑堂",
        "id": "9cfcef23-66ee-48a5-a1db-6b98fb87ffcc"
    },
    {
        "author": "释妙伦",
        "paragraphs": [
            "平常用处黑漫漫，十二时中没两般。",
            "大小赵州噇饭汉，斧头返被蛀虫钻。"
        ],
        "title": "无杂",
        "id": "58d828ae-3903-42bd-a91b-5dca284aae96"
    },
    {
        "author": "释妙伦",
        "paragraphs": [
            "一味放落魄，谁人柰得何。",
            "忽然刀斫手，依旧著摩挲。"
        ],
        "title": "懒散",
        "id": "77abf4c2-4cf3-4c06-b8d9-f3322657688c"
    },
    {
        "author": "释妙伦",
        "paragraphs": [
            "曲曲弯弯地，明明白白中。",
            "当轩开阖处，一隔为谁通。"
        ],
        "title": "月窗",
        "id": "48047f79-62be-4589-9584-4c065d2afecc"
    },
    {
        "author": "释妙伦",
        "paragraphs": [
            "去年共遶涧滨行，话尽山云海月情。",
            "芳树幽禽尤记得，风前时作两三声。"
        ],
        "title": "寄人",
        "id": "184a6134-60eb-453b-9e94-d38244e28839"
    },
    {
        "author": "释妙伦",
        "paragraphs": [
            "古镜未磨黑似漆，及乎磨后也模糊。",
            "忽然打作百杂碎，笑倒当年舜老夫。"
        ],
        "title": "示舜上人",
        "id": "fa6f1469-a881-4af4-a7b2-e126773fcc8a"
    },
    {
        "author": "释妙伦",
        "paragraphs": [
            "绝消息时消息，不流通处流通。",
            "未达曹源渊奥，依然两段不同。"
        ],
        "title": "断溪",
        "id": "eec29944-8fe8-46b1-a06d-50f38a950592"
    },
    {
        "author": "释妙伦",
        "paragraphs": [
            "烟霞影里苍苔面，山水光埋古柏身。",
            "为报梦庵休诸梦，老僧不是梦中人。"
        ],
        "title": "梦庵相士",
        "id": "555f66b4-1c7b-4de6-b272-d80bb7655462"
    },
    {
        "author": "释妙伦",
        "paragraphs": [
            "狗走抖擞口，猴愁搂搜头。",
            "瑞巖门外水，自古向西流。"
        ],
        "title": "颂古五首  其一",
        "id": "0359854a-cbc1-4494-b1ea-6c3ad8e37892"
    },
    {
        "author": "释妙伦",
        "paragraphs": [
            "赵老七斤衫，提来用恰好。",
            "若更问如何，且去青州讨。"
        ],
        "title": "颂古五首  其二",
        "id": "c8aadd16-5af4-438e-aeb4-0853a39a7d4c"
    },
    {
        "author": "释妙伦",
        "paragraphs": [
            "草舍柴门僻更幽，何期过客也经由。",
            "蒿汤备礼不知愧，犹对傍人卖口头。"
        ],
        "title": "颂古五首  其三",
        "id": "56163ac7-1697-4a33-8349-2e7185b96d71"
    },
    {
        "author": "释妙伦",
        "paragraphs": [
            "前头计较既不成，后面安排亦不是。",
            "古时若有今时人，不落他家圈里。"
        ],
        "title": "颂古五首  其四",
        "id": "fdc3e8f1-e39a-41ea-93f7-c73dd9894bdc"
    },
    {
        "author": "释妙伦",
        "paragraphs": [
            "树动风摇，尘生云起。",
            "太上老君，何曾姓李。"
        ],
        "title": "颂古五首  其五",
        "id": "1d223ba0-6b1c-4e31-a0aa-088c547a6e55"
    },
    {
        "author": "赵时焕",
        "paragraphs": [
            "两到临川愧罔功，只凭心事对苍穹。",
            "江乡又喜今年熟，一笑归田作好冬。"
        ],
        "title": "疏山  其一",
        "id": "9ce9d911-a22a-484f-a18e-c5fcc9c3cda1"
    },
    {
        "author": "赵时焕",
        "paragraphs": [
            "重访招提恰六年，松风萝月故依然。",
            "世间万事都休问，燕坐看山是好禅。"
        ],
        "title": "疏山  其二",
        "id": "7a7e3afa-db33-4d77-bcdc-4be189509318"
    },
    {
        "author": "赵时焕",
        "paragraphs": [
            "梅龙阅世今几春，皮毛剥破生苍鳞。",
            "通身苔藓云气湿，恰如初蜕离海滨。",
            "蜿蜒恍惚露半腹，花光补之难貌真。",
            "祇恐天上行雨去，呼吸风雷惊世人。"
        ],
        "title": "梅",
        "id": "4c65ccd3-5af3-426b-917b-6c54dc7ba1f8"
    },
    {
        "author": "赵时焕",
        "paragraphs": [
            "频来因送客，携酒访仙灵。",
            "归去成何事，重来媿此亭。",
            "天宽野水白，松润石崖青。",
            "倚杖思今古，寒鸥落远汀。"
        ],
        "title": "九日山送客",
        "id": "1aaabbaf-5fbb-470f-bf94-5d0f7884b1ad"
    },
    {
        "author": "叶福孙",
        "paragraphs": [
            "今雨水云来访我，西窗剪烛话辽东。",
            "百千万事掷天外，一十四年如梦中。",
            "琴到拙时方得趣，酒于愁处恰收功。",
            "明朝又挂孤帆去，江海茫茫正北风。"
        ],
        "title": "题汪水云诗卷",
        "id": "e193d2f6-e44c-4699-990c-01c8fabb16fb"
    },
    {
        "author": "杨起莘",
        "paragraphs": [
            "千年古石号金鸡，化雨霏霏长羽仪。",
            "不把稻粱为食啄，且将天地作笼栖。",
            "祥云架上非孤立，入晓声中岂乱啼。",
            "过客莫同凡鸟看，等闲飞到凤凰池。"
        ],
        "title": "金鸡石",
        "id": "43a0e558-51cc-490d-b856-9fa7457fb9f0"
    },
    {
        "author": "孙应凤",
        "paragraphs": [
            "百仞崖边有此桥，地平路稳玉骢骄。",
            "惠而知政今如此，拈起桥名问国侨。"
        ],
        "title": "惠政桥",
        "id": "ce48bb4b-1043-4477-a23d-840c711aa3b2"
    },
    {
        "author": "孙应凤",
        "paragraphs": [
            "桥前巧匠剪春罗，桥上亭亭景物和。",
            "明夜元宵一团玉，连波还解似金波。"
        ],
        "title": "双桂桥",
        "id": "088f5e08-159c-4d97-815e-2a14e91eb0c1"
    },
    {
        "author": "孙应凤",
        "paragraphs": [
            "夕照斜阳柳外鸦，杏园衰谢野人家。",
            "欲寻春色无寻处，尽在桥边野草花。"
        ],
        "title": "奖溪桥",
        "id": "ecd14e0f-c57e-4439-836e-d076bd5abc86"
    },
    {
        "author": "孙应凤",
        "paragraphs": [
            "月出山越高，云行月益忙。",
            "树影遍空白，疎星避月光。",
            "总非往者见，不从意内量。",
            "聪明此一进，境界因久忘。",
            "深坐庭露淹，山僧促回廊。",
            "鼓钟奏天乐，经行重山堂。",
            "暮楫动朝梵，初日升屋梁。",
            "佛心光见日，林晖洞八方。",
            "细雨霏日中，飞烟青逐黄。",
            "出门遶山迳，两道夹修篁。",
            "茗根千百个，却于山隈藏。",
            "径深见奇巘，云与戴云望。",
            "因之曳竹杖，集伴凌高冈。",
            "他年记此际，风花带天香。"
        ],
        "title": "虎巖纪游",
        "id": "df5a5cb5-2f85-4330-9dee-efc13adc98a4"
    },
    {
        "author": "孙应凤",
        "paragraphs": [
            "忆昨慈恩登绝顶，今朝眼界更分明。",
            "飞簷高泻银河水，隔岸遥传宝铎声。",
            "翥凤呈辉看欲下，浔龙露角望尤勍。",
            "凌风好向蓬莱去，一片香云绕足生。"
        ],
        "title": "西塔",
        "id": "5b6bcade-5e73-4270-9c6e-8c8f16d58541"
    },
    {
        "author": "孙应凤",
        "paragraphs": [
            "枕畔鍧然宝藏钟，声从何处入高墉。",
            "蜀颅衰臂今如许，唤起穹庐一卧龙。"
        ],
        "title": "宝藏寺洪钟",
        "id": "66afb5e1-7d6d-4efb-976e-9981b6417824"
    },
    {
        "author": "赵瑞",
        "paragraphs": [
            "刘公到处留遗迹，奇绝惟兹独擅名。",
            "禅石无尘床稳卧，神丹有验井还清。",
            "冈峦四合如环绕，石笋孤高类削成。",
            "瑶草常春鹤不驻，松风犹似步虚声。"
        ],
        "title": "玉虚宫隠真堂",
        "id": "e710af38-9798-4f06-80a0-75623b9f9f1a"
    },
    {
        "author": "赵瑞",
        "paragraphs": [
            "一到黄龙万虑灰，豪吟胜赏喜追陪。",
            "幽兰独秀花香袭，宿雨初收雾气开。",
            "湛湛冰池藏世界，悠悠梵呗隔尘埃。",
            "清风明月无人管，付与纵横石上苔。"
        ],
        "title": "游黄龙寺",
        "id": "6b9ef88a-e0a3-413f-9f5f-131c0ade03eb"
    },
    {
        "author": "汪立信",
        "paragraphs": [
            "三十年前一秀才，而今面目现如来。",
            "元知三教本无异，走入千山唤不回。",
            "僧衲西风囊有锦，禅心明月镜无台。",
            "我闻空谷脊梁硬，多得名流青眼开。"
        ],
        "title": "赠儒僧空谷二首  其一",
        "id": "8b604d35-1843-43ee-96f4-504d5447a1f2"
    },
    {
        "author": "汪立信",
        "paragraphs": [
            "当今天子尊儒宿，何事幽人在空谷。",
            "子衿不复恋黉宫，禅衲惟其老巖屋。",
            "菜根脱粟供其飧，野鹤孤猿为之侣。",
            "衣冠当代多英贤，羽翮皆欲摩苍天。",
            "名缰利锁祗自役，萧散何似林中仙。",
            "榘山诗卷仁斋书，知音偻指皆名儒。",
            "千峰顶上牢立脚，清风端可廉顽夫。"
        ],
        "title": "赠儒僧空谷二首  其二",
        "id": "4ad608a6-075e-4fc5-a829-80dbad15590d"
    },
    {
        "author": "汪立信",
        "paragraphs": [
            "胜地尚存龙虎气，荒台已失凤凰踪。",
            "六朝文物山川古，霸气终归指顾中。"
        ],
        "title": "金陵怀古",
        "id": "2c523926-9b3d-4634-997f-2ebded71936c"
    },
    {
        "author": "石祖文",
        "paragraphs": [
            "楼阁峥嵘古垒门，日随潮汐谨晨昏。",
            "奠川禹绩勤沟洫，学海雄词识本源。",
            "演迆众流唯北拱，委蛇万折肯西奔。",
            "时人有问朝宗义，落笔诗成不待言。"
        ],
        "title": "朝宗门",
        "id": "6d50f365-4d35-4584-87bd-5a7d68d53082"
    },
    {
        "author": "石祖文",
        "paragraphs": [
            "夫子南游不到吴，殷勤题识寄嗟吁。",
            "干戈扰扰怜诸夏，季子流风过耳无。"
        ],
        "title": "季子庙",
        "id": "6789cd2c-af89-41d3-b28f-46525f3079cc"
    },
    {
        "author": "石祖文",
        "paragraphs": [
            "远迩朝宗势拱辰，名高岂特为春申。",
            "孤峰堆阜无多地，一水仙凡隔几尘。",
            "簪履三千谁念楚，山河百二漫夸秦。",
            "云烟胜概无今古，俯仰休悲迹已陈。"
        ],
        "title": "君山",
        "id": "3abb2f9f-9c20-431b-8377-40d64476ac25"
    },
    {
        "author": "陈旼",
        "paragraphs": [
            "翼然溪浒一亭新，潋滟波光巧样春。",
            "一舸月明鱼射宿，数帆风饱客知津。",
            "沙侵鹜碛犹含润，花点鱼叉不受尘。",
            "莫听阳关始拼醉，好将酩酊付芳辰。"
        ],
        "title": "春波亭",
        "id": "1fcc2a09-0d0b-49be-9a87-73b5d1027527"
    },
    {
        "author": "谢逵",
        "paragraphs": [
            "寻幽天气得晴酣，小小篮舆胜绣鞍。",
            "洞以乳名云液涌，泉纡石出水晶寒。",
            "山容染翠开油幕，竹韵鸣竽立玉竿。",
            "孰谓地灵钟秀异，美哉风物见兴安。"
        ],
        "title": "淳祐甲辰三月中澣奉诏经略同客张景东冯云从男公阐公阊游乳洞纪事",
        "id": "e918acbf-faf9-4c59-aa85-0a0cc20fc3bb"
    },
    {
        "author": "闻人宇",
        "paragraphs": [
            "郡邑相望路半停，屹然香刹耸林坰。",
            "罢参释子忘情久，应供胡僧入梦灵。",
            "东去无情波缭绕，西来有意柏葱青。",
            "定知俗驾经过少，月上松扉不用扃。"
        ],
        "title": "海盐鹿苑寺",
        "id": "4cf8e6ff-aa13-4447-8434-5840e9c22f6d"
    },
    {
        "author": "袁镇",
        "paragraphs": [
            "谁道灵仙擘不开，天然琼室与瑶台。",
            "涪翁句重曾相识，料想烟霞许我来。"
        ],
        "title": "游澹巖偶得二绝  其一",
        "id": "8b637b74-2914-4bca-95a1-29f992d62521"
    },
    {
        "author": "袁镇",
        "paragraphs": [
            "石门定与玉京连，曾著方壶不老仙。",
            "犹有当年丹灶在，空岩寂寂锁寒烟。"
        ],
        "title": "游澹巖偶得二绝  其二",
        "id": "25fdacfe-3699-4314-8d17-463219be4217"
    },
    {
        "author": "赵希逢",
        "paragraphs": [
            "路入清溪一带桥，满汀红紫半零凋。",
            "数峰髧鬌山堆髻，百态妖娆柳飐腰。",
            "联辔踏花嘶宝马，当垆换酒解金貂。",
            "堂堂无计留春住，望断天涯去路迢。"
        ],
        "title": "春暮",
        "id": "597904d8-65b4-4cc4-91eb-c6baba7b404a"
    },
    {
        "author": "赵希逢",
        "paragraphs": [
            "绿暗红稀四月天，榆钱铺径撒青毡。",
            "雨肥渴动羹梅兴，风暖香传餠麦鲜。",
            "解愠更无琴可续，纳凉徒有句堪联。",
            "看看河朔相追逐，避暑忘形到酒边。"
        ],
        "title": "初夏",
        "id": "6d8ad766-615c-464c-8c3e-6394bb7834e3"
    },
    {
        "author": "赵希逢",
        "paragraphs": [
            "千林摇落窍号风，怒激秋涛气势雄。",
            "远水兼天拖练白，晓风委地染丹红。"
        ],
        "title": "秋",
        "id": "2064af71-c418-4f8d-a05e-661c0c030355"
    },
    {
        "author": "赵希逢",
        "paragraphs": [
            "倦客逢萸节，生涯寄叶舟。",
            "穷途危不顾，飞棹去难留。",
            "旧菊重阳日，寒芦两岸秋。",
            "多情惟破帽，犹恋老人头。"
        ],
        "title": "九日舟中",
        "id": "4904e15e-5e25-4319-a757-a26bc5aa6d52"
    },
    {
        "author": "赵希逢",
        "paragraphs": [
            "强学刘叉赋雪车，更陪河朔饮流霞。",
            "漱泉枕石闲终日，满口水晶寒嚼瓜。"
        ],
        "title": "暑",
        "id": "2af953e4-6683-486e-bd9c-21e6806edcb3"
    },
    {
        "author": "赵希逢",
        "paragraphs": [
            "急风吹不散，肤寸起云层。",
            "覆手檐如泻，寒心霤莫承。",
            "雷轰天上鼓，电掣眼前灯。",
            "掩卷兴深省，书声息口滕。"
        ],
        "title": "书堂遇雨",
        "id": "71293faa-467b-4af4-bd1e-09f16f7cdc2b"
    },
    {
        "author": "赵希逢",
        "paragraphs": [
            "云雪商量未了天，模糊远近色相兼。",
            "白呵冻手拈诗笔，青向谁家认酒帘。",
            "散乱飞花刀旋剪，须臾平地尺谁添。",
            "也知表沴并呈瑞，深浅阶前自可占。"
        ],
        "title": "雪",
        "id": "af962634-a9c8-483f-9833-5b0d89738d32"
    },
    {
        "author": "赵希逢",
        "paragraphs": [
            "一带江流接太虚，危楼特地幻荒芜。",
            "移来瀛丈三山胜，画出潇湘八景图。",
            "何处归帆随倦鸟，满汀落日照晴凫。",
            "须臾得月添佳致，万顷寒冰浸玉壶。"
        ],
        "title": "江楼",
        "id": "e6481d51-fc68-48fd-aac7-03aede7a8068"
    },
    {
        "author": "赵希逢",
        "paragraphs": [
            "鶑声日沸笙歌奏，富贵春光别一家。",
            "惟有不如归去好，夜深和月在梨花。"
        ],
        "title": "子规",
        "id": "c1b1dbab-3f95-47e4-b4e2-e7caa83d0ab1"
    },
    {
        "author": "赵希逢",
        "paragraphs": [
            "□□□常裕，看书日易消。",
            "干坤同广大，风雨任飘摇。",
            "坐□□穿榻，安然免折腰。",
            "奴颜羞俗辈，华屋插云遥。"
        ],
        "title": "和容膝",
        "id": "51514b09-7aa8-47b2-8503-89fb7e17451d"
    },
    {
        "author": "赵希逢",
        "paragraphs": [
            "休言抱道更怀才，大叫天门云欲排。",
            "独自一冠犹屡变，事几何以御方来。"
        ],
        "title": "和头巾",
        "id": "d15b3d98-3f4b-4213-94da-72b96b4debc3"
    },
    {
        "author": "赵希逢",
        "paragraphs": [
            "拟回暖律到寒襟，落价休论直几缗。",
            "已唤楮生同一榻，肯容小女动纤尘。",
            "窗横梅影眠和月，路入梨云梦著人。",
            "欲效负暄献天子，暖烘烘地一笼春。"
        ],
        "title": "和纸帐",
        "id": "b61ade1d-d6f6-45e7-98ac-42adb2227ce2"
    },
    {
        "author": "赵希逢",
        "paragraphs": [
            "楮缣泻出谷纹花，全幅如抛织女梭。",
            "春向腊前回孟季，寒催暑往任羲娥。",
            "洛中曾记纸增价，枕上想无诗作魔。",
            "任待冻云天欲雪，蒙头不信得知么。"
        ],
        "title": "和纸衾",
        "id": "0c894dae-0502-461b-b2dc-d11e40369ea4"
    },
    {
        "author": "赵希逢",
        "paragraphs": [
            "楮衾重盖得春多，贵习都忘纨与罗。",
            "一枕雷声齁鼻息，想应梦不到娇娥。"
        ],
        "title": "和早春楮衾",
        "id": "829fe201-def4-4a2f-b0e9-ac0581750fe1"
    },
    {
        "author": "赵希逢",
        "paragraphs": [
            "门外数声风动竹，知是客来憇舆辐。",
            "嫣然一笑为谁开，眼前喜见人如玉。",
            "奚奴侧背□锦囊，共看娇容理蟹筐。",
            "可堪清晓正凝霜，冰筯入手生寒芒。",
            "袜尘微动缫车索，三尺龙孙横左握。",
            "初方一缕渐如纶，衮衮不断巧绵络。",
            "沿淮土旷人更稀，未冬寒风已透帏。",
            "闲田不种木棉树，卒岁可怜无褐衣。",
            "岭南弥望无处著，堪与梨云同寞寞。",
            "收来比屋机杼鸣，谁复号寒叹落魄。"
        ],
        "title": "和邻女搔绵吟",
        "id": "01e36301-ed73-4147-ae12-a5cde7697da0"
    },
    {
        "author": "赵希逢",
        "paragraphs": [
            "安得镜湖分一曲，宁可不受千钟禄。",
            "百年三万六千场，认取醉乡去路熟。",
            "猖狂莫学少年时，身心早已偃鼓旗。",
            "速营糟丘防老境，无行不与酒相随。",
            "忘形孰主又孰客，江上清风山间月。",
            "把杯对影又即吾，我与风月难一阙。",
            "兴来更涉小小园，壶中胜赏真有天。",
            "酒池不怕深似海，探春日日掉𦨻舡。",
            "愁肠任待纷千缕，一醉不知手欲舞。",
            "转悲成欢瞬息间，功用神圣捷如许。",
            "困来不管玉颓山，只恐朝酲欲析难。",
            "凭虚直向昆仑上，坐看惊涛飞去帆。"
        ],
        "title": "和酒歌",
        "id": "4f4bc94b-be0a-4c72-9c5f-6c5933bcec28"
    },
    {
        "author": "赵希逢",
        "paragraphs": [
            "忧辱都非言行招，孤忠自莫胜群嚣。",
            "已甘逆旅长糊口，无复有言能副腰。",
            "一士岂无关国论，九重亦合采民谣。",
            "莫教流落江湖上，笑酌天浆独举瓢。"
        ],
        "title": "和谢仵判院惠米",
        "id": "a2ad6a3c-f70a-47c9-8ea6-d69421b26a57"
    },
    {
        "author": "赵希逢",
        "paragraphs": [
            "井田未坏军民一，去古堪嗟此意衰。",
            "守望扶持无复有，一杯也自立藩篱。"
        ],
        "title": "和酒禁",
        "id": "484b5ab3-eb78-4793-a971-c8219c76fa79"
    },
    {
        "author": "赵希逢",
        "paragraphs": [
            "温柔乡里唤春回，低唱樽前肉作台。",
            "判取明朝都醉杀，解酲一笑有人开。"
        ],
        "title": "和酒醒",
        "id": "2e2996f3-6ea1-433e-b644-ff0b40bebb4e"
    },
    {
        "author": "赵希逢",
        "paragraphs": [
            "地灵分异产，人力果何功。",
            "护想森神物，余应处下风。",
            "叶初缄嫩绿，色敢带昏红。",
            "珍重春前雪，殷勤奉帝宫。"
        ],
        "title": "和拜茶",
        "id": "b12e119f-924a-4726-bd5c-11d7dbb91f74"
    },
    {
        "author": "赵希逢",
        "paragraphs": [
            "踪迹江湖任所之，雄文到处写明玑。",
            "诗书未得一儿用，豪杰空令众誉归。",
            "千里云山飞不到，寸心日夜𢛼如饥。",
            "几番清梦随蝴蝶，一觉回来又已非。"
        ],
        "title": "和思故人  其一",
        "id": "9067bf8e-0d3d-4b3e-bbbb-b6375dd1fa1f"
    },
    {
        "author": "赵希逢",
        "paragraphs": [
            "握手论怀屡合并，自居谪籍玷时名。",
            "剡溪无路访安道，北海何人知子卿。",
            "千里凭诗驰意马，一樽頼酒破愁城。",
            "秋风若有南来鴈，未忘故人烦寄声。"
        ],
        "title": "和思故人  其二",
        "id": "55399395-32e5-4ce8-ab2c-726f17df8c99"
    },
    {
        "author": "赵希逢",
        "paragraphs": [
            "行行吊影建溪南，举眼何人共急难。",
            "同气蜂飞缘蜜剖，群奸蚋聚为酰酸。",
            "荆山那得枝长合，豆泣堪伤肉自剜。",
            "杜老固知怀弟妹，醉愁想更忆长安。"
        ],
        "title": "和忆弟妹",
        "id": "c86d8593-e4f5-4a0d-ad1f-ee7f23982281"
    },
    {
        "author": "赵希逢",
        "paragraphs": [
            "艰难险阻谩曾经，有惠终输有福人。",
            "邈尔大钧休致问，澹然方寸自能神。",
            "早知造物难侥幸，何似虚怀任屈伸。",
            "但看四时周复始，几曾雪后不回春。"
        ],
        "title": "和不祷",
        "id": "aae8737a-ad24-4b23-836c-1638af45f6cd"
    },
    {
        "author": "赵希逢",
        "paragraphs": [
            "凭高座久渐生寒，远水明楼夜正残。",
            "月色照人人似月，倚栏一曲为谁弹。"
        ],
        "title": "和青楼赠别",
        "id": "66673bb9-2807-4c9c-b88b-5221a6608d2b"
    },
    {
        "author": "赵希逢",
        "paragraphs": [
            "珊瑚文采烂银钩，挟策相期汗漫游。",
            "世路商盘更周诰，旅亭楚尾望吴头。",
            "新诗聊写别来况，过鴈俄惊客里秋。",
            "魂梦也知飞不到，夜长赢得数更筹。"
        ],
        "title": "和寄卢进士",
        "id": "5695f3b5-74f8-45b4-a66c-bc0b50dceb1e"
    },
    {
        "author": "赵希逢",
        "paragraphs": [
            "缠腰跨飞鹤，不须上扬州。",
            "直欲抟扶摇，相从汗漫游。",
            "得意广寒宫，阔步玉京楼。",
            "迤逦叫阊阖，借阶献前筹。",
            "骐骥千里志，縻首成淹留。",
            "少年灯火眼，眵昏岁几周。",
            "汉庭赊策对，唐匦空书投。",
            "抗言不畏避，视死等嬉游。",
            "想应初堕地，早已气食牛。",
            "慨然大勇闻，肯以小怯羞。",
            "一第真分内，谈笑期封侯。",
            "可惜刚比铁，不能曲如钩。",
            "转喉成触讳，身作治世囚。",
            "祸福若自取，行止非人由。",
            "飘零靡底定，踪迹萍梗犹。",
            "虽然遇坎止，未始随波流。",
            "相看得同志，有酒共解忧。",
            "议论发耿耿，正谊不利谋。",
            "仕路几阅人，来往一置邮。",
            "直须早回首，谁能沉复浮。",
            "管见颇自是，君其首肯不。",
            "江上与山间，风月无人收。",
            "不妨为管领，巾车更孤舟。",
            "但得免忧辱，外此复何求。"
        ],
        "title": "和寄大庚郭县尉",
        "id": "6e192728-57da-4f42-a90f-a922e18f1b75"
    },
    {
        "author": "赵希逢",
        "paragraphs": [
            "望君如在碧云间，逸驾飘飘不可攀。",
            "何日得陪鸡犬去，仙泉好共饮丹蛮。"
        ],
        "title": "和寄仵判院八首  其一",
        "id": "006e75d0-3804-4668-b084-1212e0f43053"
    },
    {
        "author": "赵希逢",
        "paragraphs": [
            "便教老眼怎昏花，书债如何也不赊。",
            "更有一般春枕梦，合眸便到故人家。"
        ],
        "title": "和寄仵判院八首  其二",
        "id": "b250b165-f7ef-436d-95ee-0b07a742791a"
    },
    {
        "author": "赵希逢",
        "paragraphs": [
            "宝笈琼函世不传，感君重诺订金千。",
            "相应未值南来鴈，谓戏前言断不然。"
        ],
        "title": "和寄仵判院八首  其三",
        "id": "d44795ac-2c75-4581-94c0-7a5ddff55e0e"
    },
    {
        "author": "赵希逢",
        "paragraphs": [
            "古壁伤情忆旧题，连天芳草望空迷。",
            "沉吟此意向谁说，合尽碧云日又西。"
        ],
        "title": "和寄仵判院八首  其四",
        "id": "0dbb1b3f-51e9-4300-bc47-e312c4460b08"
    },
    {
        "author": "赵希逢",
        "paragraphs": [
            "发于事业见于词，君昔相期舍我谁。",
            "何事至今犹一旅，几回无语发深思。"
        ],
        "title": "和寄仵判院八首  其五",
        "id": "2bc39d6a-24f7-4a85-90ef-4eaf6269d350"
    },
    {
        "author": "赵希逢",
        "paragraphs": [
            "琴樽畴昔记追随，富贵休教贫贱离。",
            "一日相思时十二，无书独可可无诗。"
        ],
        "title": "和寄仵判院八首  其六",
        "id": "ee13c2df-f403-4313-a4df-cc5d9e35256d"
    },
    {
        "author": "赵希逢",
        "paragraphs": [
            "好问君王觅镜湖，含丹照白伴潇疎。",
            "玄中得趣浑闲事，只恐故人难得书。"
        ],
        "title": "和寄仵判院八首  其七",
        "id": "94431808-1af0-41e9-a0b5-822de2f5ca2b"
    },
    {
        "author": "赵希逢",
        "paragraphs": [
            "囷踬真成失水螭，震雷惊起在何时。",
            "而今且向书窗下，夜对寒灯读楚词。"
        ],
        "title": "和寄仵判院八首  其八",
        "id": "fbcd3f1e-d0d5-45f9-8201-1df94b241a68"
    },
    {
        "author": "赵希逢",
        "paragraphs": [
            "早欲投闲林下坐，苦无度牒与袈裟。",
            "在家傥若谢灵运，薄酒须知也胜茶。"
        ],
        "title": "和寄宗上人",
        "id": "16d19fa6-aed5-40eb-a23e-e80e092a0dd8"
    },
    {
        "author": "赵希逢",
        "paragraphs": [
            "奔驰造物实为之，何日连镳共赋归。",
            "有梦凭谁为递到，举头恨肉不能飞。",
            "公门胡靳栽桃李，治世谁甘采蕨薇。",
            "忍死初心终不负，愿驱风鹤捷淮淝。"
        ],
        "title": "和寄王清之",
        "id": "f4777b33-6778-4921-bc79-30f9cff5dee7"
    },
    {
        "author": "赵希逢",
        "paragraphs": [
            "开禧一失晚方收，在位诸公似拙谋。",
            "逞志真成穷鸭绿，悯寒谁识遣貂裘。",
            "王恢首事徒开衅，广利邀功要觅侯。",
            "多少英雄窗下坐，沉吟无语暗搔头。"
        ],
        "title": "和寄陈士元",
        "id": "c92d1270-1e62-4376-a759-3d9cb70b2f6c"
    },
    {
        "author": "赵希逢",
        "paragraphs": [
            "拣芽雀舌乍辞枝，小杓分江欲试时。",
            "孤闷不知消几椀，睡魔立使竖降旗。",
            "何人紫色分金餠，入口清泉生玉池。",
            "搜搅胸中书传起，谁能扪腹不吟诗。"
        ],
        "title": "和寄范茂卿",
        "id": "e9462994-f72c-49e1-9243-bc881bf31ac6"
    },
    {
        "author": "赵希逢",
        "paragraphs": [
            "早欲排云扣帝阍，可怜驹隙过青春。",
            "文章未必劣班马，人物直疑分广闽。",
            "夜对短檠空抱恨，日愁破甑暗生尘。",
            "山间江上风和月，令眼傍观却笑人。"
        ],
        "title": "和寄两庠同舍",
        "id": "47b0cb95-c512-4f1c-8ca3-c1ac7fde864a"
    },
    {
        "author": "赵希逢",
        "paragraphs": [
            "间关踏尽几重岗，去国悠悠路更长。",
            "别后三秋惊岁月，潇然一旅惯风霜。",
            "属厌茶味能消闷，搜搅书肠觉有香。",
            "过鴈怀人空矫首，草书未暇事应忙。"
        ],
        "title": "和寄江子岗",
        "id": "002cf70e-90b1-41fc-8de0-535785aa49c0"
    },
    {
        "author": "赵希逢",
        "paragraphs": [
            "又逢南浦草生春，独咏江东日暮云。",
            "樽俎从容成感旧，鼎茵安否莫知君。",
            "寸心终夕驰千里，一见他时胜百闻。",
            "欲到小峰身不羽，此情脉脉倩诗云。"
        ],
        "title": "和寄王士贵",
        "id": "175679fc-2272-40f5-823c-c18dcd4d0c15"
    },
    {
        "author": "赵希逢",
        "paragraphs": [
            "书诈谁知诬子孟，奏陈直欲动山涛。",
            "下机终不疑曾子，二主其明真察毫。"
        ],
        "title": "和寄王五四将仕  其一",
        "id": "24697fd4-d37a-4e3c-b1f0-ddee00492925"
    },
    {
        "author": "赵希逢",
        "paragraphs": [
            "帝业未成三尺剑，老人先授一编书。",
            "遭时若与留侯异，蓑笠江湖亦可渔。"
        ],
        "title": "和寄王五四将仕  其二",
        "id": "3c8cc762-cbad-4b2d-9288-87121482c5a3"
    },
    {
        "author": "赵希逢",
        "paragraphs": [
            "读史感忠义，掩卷暗夺魄。",
            "痛哭治安书，骨梗贤良策。",
            "表表汉唐间，相望继履舄。",
            "古今立人朝，委质几千百。",
            "谁能抗切直，反或事便僻。",
            "居然习成风，未易一二责。",
            "间气萃贾刘，言可行蛮貊。",
            "首足叹倒悬，夷夏正疆埸。",
            "建侯选左右，一一为区画。",
            "耻欲洗元和，长鸣奋羽翮。",
            "惧稔萧墙祸，抗论不容释。",
            "迨今忠谠言，日星辉简册。",
            "不间加奖纳，方且被放谪。",
            "身或死异土，雾雨暗孤驿。",
            "时君听未洪，天公眼亦白。",
            "三叹动耿耿，一笑空哑哑。",
            "慷慨士岂无，君门九重隔。",
            "自惟幼所学，早已声猷藉。",
            "几载事辛勤，半生困行役。",
            "杨朱正泣歧，宣室未前席。",
            "抑鬰叹不平，拟吊湘水碧。",
            "堪叹失东隅，谁能走南陌。",
            "只恐搜遗贤，诏且下旦夕。",
            "看看辞雾隠，廪廪升云圛。",
            "抟风九万里，参天二千尺。",
            "不容豹管窥，岂复鱼肆索。",
            "熟道试驱驰，初心粗慰怿。",
            "为国知自效，于己未敢益。",
            "夷险随所遭，难易本何择。",
            "期使犬戎清，愿放鲂尾赤。",
            "君父戴天仇，生死两不易。",
            "收还旧物归，岂学孤注掷。",
            "寿域开远迩，阳春布德泽。",
            "却当访赤松，不必效许伯。",
            "扁舟五湖间，回首谢戋帛。",
            "明哲保此身，时论免扞格。",
            "江上与山间，风月几万石。",
            "管领得自由，超然傲今昔。",
            "荣达付无心，俯仰任陈迹。",
            "作诗寄此怀，想非暗投璧。"
        ],
        "title": "和寄敬甫叶兄",
        "id": "e9ed9683-034a-4391-bf95-bfcb361e0002"
    },
    {
        "author": "赵希逢",
        "paragraphs": [
            "德裕南征基奉册，淮阴晚节北登坛。",
            "何如流落长沙后，犹自拳拳策治安。"
        ],
        "title": "和寄赵及父",
        "id": "16a30284-3810-4032-9f2d-987f50b5e31d"
    },
    {
        "author": "赵希逢",
        "paragraphs": [
            "南溟未击水三千，涸辙心难一息安。",
            "拟向伊吾驰马武，并于易水吊燕丹。",
            "拳拳空自鼓齐瑟，落落真成适越冠。",
            "半世辛勤成底事，星星鬓发渐成皤。"
        ],
        "title": "和寄小王徐子晋",
        "id": "dd46d1b3-eab1-445d-9f7f-5b02717c8ef4"
    },
    {
        "author": "赵希逢",
        "paragraphs": [
            "才智当于缓急观，孤忠岂愿效逢干。",
            "几多长技当施错，千万和谋莫主韩。",
            "便好多方收俊杰，忍教左衽溷衣冠。",
            "直须扫穴犁庭后，放马山阳脚始酸。"
        ],
        "title": "和寄王谓夫",
        "id": "e23fd14b-b9ed-4a89-acf8-b04072422a60"
    },
    {
        "author": "赵希逢",
        "paragraphs": [
            "缘空宝镜一轮新，何处纤云更敢侵。",
            "四望孤城连远塞，几声哀杵间寒砧。",
            "月明飞鹊无依地，夜静征鸿有过音。",
            "报国寸心空耿耿，可怜鬓发已侵寻。"
        ],
        "title": "和寄刘浩然",
        "id": "36cfc613-05ae-49cd-bb04-1f9e3f3df966"
    },
    {
        "author": "赵希逢",
        "paragraphs": [
            "抟砂聚散易西东，览镜颜非旧日红。",
            "千里鴈邮成杳杳，百年驹隙去匆匆。",
            "暮云杜忆谪仙子，夜雪王思安道公。",
            "蚕室史迁非有罪，从来文士例多穷。"
        ],
        "title": "和寄苕溪故人",
        "id": "6f521900-263b-4b55-8a86-c308a375a2cb"
    },
    {
        "author": "赵希逢",
        "paragraphs": [
            "寥寥千古一西山，望著令人脚便酸。",
            "充腹野薇当日事，照人清节至今寒。",
            "未闻治世饥而死，留与凌烟画出看。",
            "厚卫生经非浪语，欲安家国在身安。"
        ],
        "title": "和寄西山  其一",
        "id": "2e64a76b-0b8a-499b-b2d8-74803881e831"
    },
    {
        "author": "赵希逢",
        "paragraphs": [
            "残胡妄欲肆穿窬，愤激英雄起草庐。",
            "广也数奇穷亦命，括之一败罪非书。",
            "梦魂北阙常倾霍，饿死西山未分蔬。",
            "奋志鹰扬正吾事，谁能闲立作舂锄。"
        ],
        "title": "和寄西山  其二",
        "id": "50581380-140f-4cff-89e8-9a600eb5449b"
    },
    {
        "author": "赵希逢",
        "paragraphs": [
            "学行何必过邯郸，匍匐归来指谩弹。",
            "万事不如安分好，人心何事险于滩。"
        ],
        "title": "和寄赵德夫",
        "id": "9cc4a7a7-9311-40b6-8595-a606422e0b99"
    },
    {
        "author": "赵希逢",
        "paragraphs": [
            "少年奋笔若挥戈，兵甲胸中数万罗。",
            "一片忠肝明贯日，十分辩口势悬河。",
            "肯同郭璞递投策，莫学楚舆狂作歌。",
            "四海苍生望霖雨，看看离毕致滂沱。"
        ],
        "title": "和忧世寄清溪友人",
        "id": "a57e99df-967a-4e51-87fb-6b8224cfbc5d"
    },
    {
        "author": "赵希逢",
        "paragraphs": [
            "肯将生意待春回，尺寸灵根破雪栽。",
            "爱护成阴十年后，漫山彷彿鲁祖来。"
        ],
        "title": "和巧松  其一",
        "id": "a55755f0-8db9-4201-9640-c8892e40cfb3"
    },
    {
        "author": "赵希逢",
        "paragraphs": [
            "何人厦屋诧渠渠，路入松关阴满衢。",
            "都把万间庇寒士，又分余荫憇征夫。"
        ],
        "title": "和巧松  其二",
        "id": "e59acf47-f8df-4301-bef4-5139d6cee809"
    },
    {
        "author": "赵希逢",
        "paragraphs": [
            "秦人无故起阿房，赤立千林赭众冈。",
            "更觅长生游海上，不将松实作津梁。"
        ],
        "title": "和巧松  其三",
        "id": "cef309ad-8896-4a6f-acb2-e7cbc32d73a2"
    },
    {
        "author": "赵希逢",
        "paragraphs": [
            "枝头的皪耀珠光，蝶使蜂媒未许忙。",
            "识赏何人曾眼白，形容无语可雌黄。",
            "溪桥月下疎横影，玉垄风前暗度香。",
            "今古骚人吟不尽，奚奴空背锦为囊。"
        ],
        "title": "和杨花  其一",
        "id": "492c2eda-4ea0-4615-926b-db0a03dd2709"
    },
    {
        "author": "赵希逢",
        "paragraphs": [
            "禀受天香兼国色，一枝漏却春信息。",
            "断桥寂莫黄昏时，何人前村雪里归。",
            "五出六出夸两样，只将一眼为识赏。",
            "相看如昨不世情，超然风度不与京。",
            "有时冷浸月华白，不学寿阳点宫额。",
            "四时留得伴眼前，不妨长作陇头客。"
        ],
        "title": "和杨花  其二",
        "id": "60b4b39e-1ed8-4abe-8b2f-4b8fc095ec17"
    },
    {
        "author": "赵希逢",
        "paragraphs": [
            "一抹残红散绮霞，因风吹恨落谁家。",
            "那堪移向瑶池种，留得千年看实花。"
        ],
        "title": "和桃花  其一",
        "id": "a2c907af-d758-4e52-9c99-63a4b715a6ae"
    },
    {
        "author": "赵希逢",
        "paragraphs": [
            "万钟莫动孟轲喜，箪食难生颜子愁。",
            "醴酒当年如□□，□□□□□□□。"
        ],
        "title": "和桃花  其二",
        "id": "8e92e6c1-1b94-4a8d-a196-bd7f3d6f5f58"
    },
    {
        "author": "赵希逢",
        "paragraphs": [
            "红雨随风散落霞，行人几误武陵家。",
            "牧童若向青帘见，应认枝头作杏花。"
        ],
        "title": "和桃花  其三",
        "id": "fe5c1b86-715e-4c55-85f5-bda940152a09"
    },
    {
        "author": "赵希逢",
        "paragraphs": [
            "小池清晓试芒鞋，水国真仙簇仗来。",
            "微动袜尘移稳步，半酣卯酒晕娇腮。",
            "千重倚盖随风漾，一笑倾城特地开。",
            "口不能言犹可咏，那堪解语肯心灰。"
        ],
        "title": "和藕花",
        "id": "6cde1f39-d86e-41cb-adcc-6db8e1159d6d"
    },
    {
        "author": "赵希逢",
        "paragraphs": [
            "四时那得如秋清，夜静无人琴有声。",
            "月华如水不动尘，无端耳畔寒蛩鸣。"
        ],
        "title": "和琴",
        "id": "c06227a0-aff8-41cf-b1c3-892dfc796c14"
    },
    {
        "author": "赵希逢",
        "paragraphs": [
            "长鸣谁敢扼吾咽，掉臂天门不受牵。",
            "岂是转喉能触讳，自缘贼柳欲为圈。",
            "几回怒起横长剑，何日归来老数椽。",
            "林下也休惊曲木，一般安分赛当钱。"
        ],
        "title": "和套筒",
        "id": "a045d3ba-a8d0-4f8a-ac3e-9babdaff8726"
    },
    {
        "author": "赵希逢",
        "paragraphs": [
            "木牛新意出南阳，万里飞刍不绝粮。",
            "故智莫能遵此日，却将独辐献岩廊。"
        ],
        "title": "和车制",
        "id": "888bc3e1-e55d-40f4-bbda-8352e15f70fa"
    },
    {
        "author": "赵希逢",
        "paragraphs": [
            "遣怀无日不持杯，何事愁肠未肯开。",
            "堪叹人生真似梦，黄粱不梦又蒿莱。"
        ],
        "title": "和午枕  其一",
        "id": "a8ef38e9-7e4a-4521-a0ef-cf9c821913ee"
    },
    {
        "author": "赵希逢",
        "paragraphs": [
            "春酲未析眼慵开，困卧藤床隠腹雷。",
            "陪笑不容掀幌问，一鸡啼午自惊回。"
        ],
        "title": "和午枕  其二",
        "id": "3eae3d36-5fd3-4d04-a6a3-cf8401471081"
    },
    {
        "author": "赵希逢",
        "paragraphs": [
            "倦客逢萸节，生涯寄叶舟。",
            "穷途危不顾，飞棹去难留。",
            "旧菊重阳日，寒芦两岸秋。",
            "多情惟破帽，犹恐老人头。"
        ],
        "title": "和浦城买舟  其一",
        "id": "aa6a8e55-7359-4620-af69-26f9ad040017"
    },
    {
        "author": "赵希逢",
        "paragraphs": [
            "丈夫傥知命，身肯委虚舟。",
            "不为君亲重，徙知道路忧。",
            "危机甘失脚，苦海莫回头。",
            "接迹巖墙下，滔滔皆若流。"
        ],
        "title": "和浦城买舟  其二",
        "id": "55b17b9e-9beb-4b37-8a12-ff657646f0ae"
    },
    {
        "author": "赵希逢",
        "paragraphs": [
            "寂寞黄昏古渡头，凄然秋思满汀洲。",
            "卧薪要复中原地，载荻先烧强虏舟。",
            "席胜长驱如朽拉，老师何苦更迍留。",
            "义旗直指兵无血，剩活千人世世侯。"
        ],
        "title": "和武兴解舟",
        "id": "a1bc8beb-d850-4c1b-ac1c-39d05b7ee212"
    },
    {
        "author": "赵希逢",
        "paragraphs": [
            "沧茫万顷不计阔，仙槎曾泛天宫阙。",
            "至今风浪卷长空，破浪飞帆何处发。",
            "落鹰飞兔注急湍，千丈皑皑涌雪山。",
            "相忘鸥鹭惯舟楫，荡漾随流下小滩。",
            "晚来两两帆相续，牙樯拄定孤轮玉。",
            "寒冰冷浸一江秋，分明写出潇湘轴。"
        ],
        "title": "和江上双舟催发",
        "id": "416f21cc-e11f-4f58-9c2e-fd3591fd1e50"
    },
    {
        "author": "赵希逢",
        "paragraphs": [
            "梦回客枕觉衾寒，展转忧思不一端。",
            "呜咽数声传晓角，便教铁石也心酸。"
        ],
        "title": "和枕上吟",
        "id": "feb309c7-9df9-4ca2-a428-c1c82f05009b"
    },
    {
        "author": "赵希逢",
        "paragraphs": [
            "沧波万顷涵秋绿，曲和泰山酿醽醁。",
            "相逢一醉谁能辞，纷纷麈谈霏屑玉。",
            "主人名阁意寓言，不饮俗客只饮仙。",
            "眼前具足吞云梦，气象豁达无颇偏。",
            "一时价高洛阳纸，迭唱更酬萃朱紫。",
            "好风吹月入酒巵，志气飘逸神爽飞。",
            "悠然清兴正未艾，晨光峰头忽熹微。"
        ],
        "tags": [
            "泰山"
        ],
        "title": "和饮仙阁",
        "id": "bfa70963-635d-477b-a226-07b7b601a8f1"
    },
    {
        "author": "赵希逢",
        "paragraphs": [
            "风流酝藉绝绚都，炼得身形似鹤癯。",
            "要为阎闾伸鬰抑，促教松菊就荒芜。",
            "贪残安得市中虎，恩爱由遗屋上乌。",
            "不识在朝共尔位，用心皆似若人无。"
        ],
        "title": "和倪尚书生祠",
        "id": "8e3100e8-b6e9-4749-9427-7d71d1ff1fdd"
    },
    {
        "author": "赵希逢",
        "paragraphs": [
            "无端治世苦幽囚，千古空贻善类羞。",
            "格是爱君身敢恤，势须苦口疾方瘳。",
            "明祠傥鉴长非罪，异日焉知广不侯。",
            "一片忠肝明白甚，可怜无计彻凝旒。"
        ],
        "title": "和感应王祠",
        "id": "6b5e4980-1a31-4e28-b30a-23ea530b45a2"
    },
    {
        "author": "赵希逢",
        "paragraphs": [
            "瞬息鳞鳞万瓦空，伊谁叱驭半空中。",
            "鬰攸饮气收残焰，群祀甘心处下风。",
            "坤转干旋神有□，离居坎上水无功。",
            "乞灵何日趋祠下，借助青霄作凤冲。"
        ],
        "title": "和题富沙庙",
        "id": "b6410079-74bd-4a27-af54-60dcd502457d"
    },
    {
        "author": "赵希逢",
        "paragraphs": [
            "落霞晴云淡白黎，何人清梦遶山谿。",
            "邯郸枕上占炊黍，审雨堂中慰望霓。",
            "血食不随今古变，洪休直与国家齐。",
            "乞灵仆仆纷行客，得意都忘筌与蹄。"
        ],
        "title": "和题泽民庙",
        "id": "6b96ae1b-6361-47d8-aed4-00ef20a58df7"
    },
    {
        "author": "赵希逢",
        "paragraphs": [
            "也知铜玉宁无璞，自是蒙金合以沙。",
            "俛首何辜联盗械，脱身无路觅仙槎。",
            "怀珍空自经三献，受用何尝得五车。",
            "事业万分浑杳一，可怜早已发生华。"
        ],
        "title": "和祷富沙",
        "id": "faa42444-f27a-4638-a5e2-fe29c986254f"
    },
    {
        "author": "赵希逢",
        "paragraphs": [
            "平生李白几诗歌，传载存亡事不讹。",
            "捉月浪传何所据，欲将遗恨比湘娥。"
        ],
        "title": "和采石",
        "id": "39b3084b-97aa-4fac-8702-286f56a00951"
    },
    {
        "author": "赵希逢",
        "paragraphs": [
            "落日看看宿暮鸦，谯楼画角动梅花。",
            "今宵酒兴知何处，隠隠歌声不一家。"
        ],
        "title": "和新市杂咏  其一",
        "id": "8e884f6a-70de-4fc3-9c09-72842fa08363"
    },
    {
        "author": "赵希逢",
        "paragraphs": [
            "拼醉秦楼头强扶，樽空还更问当罏。",
            "兴阑梦觉明朝路，山色烟中半有无。"
        ],
        "title": "和新市杂咏  其二",
        "id": "2191089d-88f5-41ff-a893-0d9611042ac9"
    },
    {
        "author": "赵希逢",
        "paragraphs": [
            "醉来援笔壁飞鸦，他日还能罩碧纱。",
            "却喜樽前低笑道，长安何处没闲花。"
        ],
        "title": "和新市杂咏  其三",
        "id": "48c5b29d-aca2-463e-a7e0-21cdf1612543"
    },
    {
        "author": "赵希逢",
        "paragraphs": [
            "杯行火急正相催，一醉难酬一笑开。",
            "夜静酒阑清不奈，好风吹月入樽来。"
        ],
        "title": "和新市杂咏  其四",
        "id": "20879bc3-86a3-47fb-87d0-58d12e8bcc6d"
    },
    {
        "author": "赵希逢",
        "paragraphs": [
            "相逢逆旅若为亲，一掬乡心满面尘。",
            "忽听瑶台歌四起，顿令欢意可回嗔。"
        ],
        "title": "和新市杂咏  其五",
        "id": "f19cb50c-3d1a-43b8-b0ef-ad10e72cf617"
    },
    {
        "author": "赵希逢",
        "paragraphs": [
            "婥约精神解语花，娥娥不受点云遮。",
            "相看醉后还能醒，驱遣睡魔那用茶。"
        ],
        "title": "和新市杂咏  其六",
        "id": "a3830b37-def0-40e6-8b7e-d237675a5066"
    },
    {
        "author": "赵希逢",
        "paragraphs": [
            "歌声娇带晓鶑啼，何处糟糠更有妻。",
            "脉脉寸心和酒闷，明朝还恐两东西。"
        ],
        "title": "和新市杂咏  其七",
        "id": "f04bc204-6846-4e7b-9844-129d99218635"
    },
    {
        "author": "赵希逢",
        "paragraphs": [
            "新诗曾寄紫云娘，异日相逢尚未忘。",
            "料想怱怱恨离别，愁肠万缕系垂杨。"
        ],
        "title": "和新市杂咏  其八",
        "id": "ca018f3d-dd4b-43ce-80c2-9459b9d4fb69"
    },
    {
        "author": "赵希逢",
        "paragraphs": [
            "离愁别恨满沧洲，匹马匆匆去莫留。",
            "山尽回头人不见，齐云何日贮高楼。"
        ],
        "title": "和新市杂咏  其九",
        "id": "05861bc2-543f-427f-b241-8be8abc8eccb"
    },
    {
        "author": "赵希逢",
        "paragraphs": [
            "絃管楼台十万家，暮云落日映残霞。",
            "可曾一夜不携酒，占断四时长是花。"
        ],
        "title": "和新市杂咏  其一○",
        "id": "c85a625e-f44e-4cec-bc90-31dff5a00800"
    },
    {
        "author": "赵希逢",
        "paragraphs": [
            "飘飘兴动酒家帘，身世都拼醉大千。",
            "愁逐梦魂回夜半，思随诗句到天边。",
            "再兴炎祚诸公力，一线桐江万古贤。",
            "何日洗心来伴此，不须别办买山钱。"
        ],
        "title": "和三衢道中",
        "id": "d48fce9e-44a2-4499-b7a3-84db8c2864c8"
    },
    {
        "author": "赵希逢",
        "paragraphs": [
            "债甘偿道路，脚惯踏江村。",
            "蓦地心生愧，何人日掩门。",
            "安贫居陋巷，无事对清樽。",
            "我亦动思静，此怀与谁论。"
        ],
        "title": "和寿昌道中",
        "id": "f8f965e5-e0df-421c-88cd-68c5dea2e9be"
    },
    {
        "author": "赵希逢",
        "paragraphs": [
            "至今修竹下，陈迹忆山阴。",
            "去去人如水，行行杖挂金。",
            "柳丝偏惹恨，禽语更关心。",
            "对景愁千斛，无言酒懒斟。"
        ],
        "title": "和当涂道中",
        "id": "a13e8d5b-6610-4396-b06c-afdc7a7dff02"
    },
    {
        "author": "赵希逢",
        "paragraphs": [
            "潮之距京数千里，长短邮亭几屈指。",
            "脚踏富沙路恰分，山傍云飞峰乱起。",
            "低头万里瞰长江，如羊很石争跳梁。",
            "篙师骈首帽裹黄，舟行如飞电掣光。",
            "褰裳浅不比涉洧，舍安就危岂得计。",
            "何人鞭石压涛惊，巨川不假舟楫济。",
            "俶谋计直凡几缗，千柱津梁谈笑成。",
            "遂令深谷化平陆，飞翬直上凌空青。",
            "行尽吴头并楚尾，多少风光经眼底。",
            "胜绝未有如此桥，虹光映水洞表里。",
            "春来雨涨添洪波，波底森森剑戟罗。",
            "群鱼拨剌惯砰磕，跃水欲作龙腾梭。",
            "未寒石卷浪花雪，清晓日浴金盘赤。",
            "更如鏖战万鼓鸣，俯观颜容变行客。",
            "人间无限事不平，吞恨饮气那能名。",
            "谁能似此翻长舌，日夜怒号如诉声。"
        ],
        "tags": [
            "长江"
        ],
        "title": "和平政桥",
        "id": "f7493f0c-1750-4963-a7c0-2fbbe32f5c26"
    },
    {
        "author": "赵希逢",
        "paragraphs": [
            "路入萦纡半里村，忆达清兴起山阴。",
            "对床喜有人如玉，寄远何劳书抵金。",
            "万壑凉风生骑气，一天离恨更蛩吟。",
            "丈夫对景休儿女，慷慨相期一片心。"
        ],
        "title": "和题易村",
        "id": "5573db06-42d6-4e75-9918-dd16c72acfe8"
    },
    {
        "author": "赵希逢",
        "paragraphs": [
            "渊明从日涉，董子不窥园。",
            "行乐从吾好，安恬亦性根。",
            "我今勤抱瓮，花发应开樽。",
            "安得恢余地，群珍賸阐坤。"
        ],
        "title": "和小圃",
        "id": "e89718cf-daec-4421-942c-aae75284c2b8"
    },
    {
        "author": "赵希逢",
        "paragraphs": [
            "奇峰六六插寒江，作赋何人语悖常。",
            "誉木从旁犹见斥，楚王应有愧于唐。"
        ],
        "title": "和巫山",
        "id": "0b204a6e-1b01-40ff-989a-e23438485002"
    },
    {
        "author": "赵希逢",
        "paragraphs": [
            "七闽佳山水，秀气鬰苍苍。",
            "钟而为人物，事业亦叵量。",
            "我生古瀛州，地匪中州丑。",
            "虽然得文公，木舌而金口。",
            "自惟禀受不坚申，安得玉骨秋水神。",
            "几番分欲躬樵苏，手足况有禹偏枯。",
            "禹犹尽力导河洛，功业何啻等山岳。",
            "予惟食粟类曹交，所至于人成落落。",
            "勿谓广之东，安得万人雄。",
            "地本不爱宝，赋予由来公。",
            "闽广虽异地，人物差可拟。",
            "尔来擢伦魁，亦复有人耳。",
            "声价压天下，争覩如星凰。",
            "泰山一毫芒，更有万丈长。"
        ],
        "tags": [
            "泰山"
        ],
        "title": "和山水吟",
        "id": "d082362f-167e-4909-9fc5-6b5b155942ec"
    },
    {
        "author": "赵希逢",
        "paragraphs": [
            "解鞍饱有山林兴，入耳都无市井声。",
            "一榻萧然谁是伴，琴樽相对太清生。"
        ],
        "title": "和宁川冷渡",
        "id": "67f7d1da-da34-420d-84a7-e373bd92e9bf"
    },
    {
        "author": "赵希逢",
        "paragraphs": [
            "奔腾势力作弓䟫，夜半声如万鼓轰。",
            "因想千人挥笔阵，斫营怒气更峥嵘。"
        ],
        "title": "和江涛",
        "id": "51bb5f39-2cef-4a79-aaf1-0a62d4d33ad7"
    },
    {
        "author": "赵希逢",
        "paragraphs": [
            "涵虚一境绝人烟，挂星贯月栖羽仙。",
            "移来海上三岛地，唤作人间几洞天。",
            "追游有客骖鸾凤，满座清光延兔蟾。",
            "举头耿耿照不寐，料想无人醉欲眠。"
        ],
        "title": "和月巖",
        "id": "ae23d0fd-6904-4098-a182-06680c9453ea"
    },
    {
        "author": "赵希逢",
        "paragraphs": [
            "车尘曀曀惯东西，因览江山得胜奇。",
            "休叹劳生空辙迹，未留勋业也留诗。"
        ],
        "title": "和早春水西",
        "id": "1ed511bc-3d72-412d-bec5-76ea92d59b45"
    },
    {
        "author": "赵希逢",
        "paragraphs": [
            "格是而今老有余，行行真欠瘦筇扶。",
            "不将心絮随风起，一恁闲花有似无。"
        ],
        "title": "和花村  其一",
        "id": "9e9dbcb6-08ff-4c5f-8880-15205d6b000f"
    },
    {
        "author": "赵希逢",
        "paragraphs": [
            "路入前村认杏花，门前水积半溪沙。",
            "风流髣髴朱陈俗，白酒黄鸡姓两家。"
        ],
        "title": "和花村  其二",
        "id": "9573ce53-19e8-4410-a538-4b5d2b1fdf9e"
    },
    {
        "author": "赵希逢",
        "paragraphs": [
            "昨夜何人雪里归，岭头折得去年枝。",
            "莫将寒暖分南北，直为春光剖破篱。"
        ],
        "title": "和早春梅山",
        "id": "1158dd57-d283-4cb4-9dc7-5faec38d84f5"
    },
    {
        "author": "赵希逢",
        "paragraphs": [
            "嫦娥羞涩隠闺房，曾记当年窃药囊。",
            "奔入月中知几载，却于秋后喷幽房。",
            "枝头遗落兼金屑，坐上浓薰沉水香。",
            "恍惚蟾宫身屡到，似犹相隔一门墙。"
        ],
        "title": "和巖桂",
        "id": "a16d82c0-8528-4bb0-baee-3b589af72291"
    },
    {
        "author": "赵希逢",
        "paragraphs": [
            "沉麝为肌蜡剪英，九霄递馥到寰瀛。",
            "徘徊忍离花边去，彷彿如从月窟行。",
            "残蘂尚堪燃古鼎，清芬真可濯尘缨。",
            "纷纷落尽盈杯勺，堪笑承糟空捧罂。"
        ],
        "title": "和巖桂落英",
        "id": "ccdc2ab1-0bde-4151-a3b6-784ba0d3f007"
    },
    {
        "author": "赵希逢",
        "paragraphs": [
            "人生何用广田宅，忧怀千岁不满百。",
            "饥来粝饭荐苜蓿，不必脍鲤更炮鳖。",
            "何人日流饿虎涎，望望一饱蚁慕羶。",
            "岂知山林一天性，悠然野兴浩无边。",
            "冬菁春韭总甘美，入口寒泉生颊齿。",
            "鼎烹虽不罗八珍，盘餐尽定供百指。",
            "不妨寂寞类首阳，免得市声入耳忙。",
            "蕨薇风味千载下，发以姜橙苏蔱香。",
            "洗教瓦鼎光如镜，自拾樵薪归野径。",
            "兴来小摘烝复湘，不用玉纤巧饾饤。"
        ],
        "title": "和野菜吟",
        "id": "48d42623-2679-4af8-b243-7b653b8c1dc4"
    },
    {
        "author": "赵希逢",
        "paragraphs": [
            "片片臙脂缬地毛，对花醉脸上红潮。",
            "樽前笑指人人看，好与香腮一样娇。"
        ],
        "title": "和春闺落花",
        "id": "c4944008-9e27-49d9-aea5-027b12d3dd90"
    },
    {
        "author": "赵希逢",
        "paragraphs": [
            "终日欢陪解语莲，浮花欲比价相千。",
            "不须更买盆池景，寂寞无言涴眼前。"
        ],
        "title": "和买盆池莲",
        "id": "279a01e0-9cbc-4c3c-92c7-462048e6c0f7"
    },
    {
        "author": "赵希逢",
        "paragraphs": [
            "帘卷黄昏月似眉，瘦梅淡月两相宜。",
            "樽前况有人如玉，鬓畔疑横竹外枝。"
        ],
        "title": "和春闺带花",
        "id": "1b227d5f-3ea9-43b0-bb86-89705bb101e9"
    },
    {
        "author": "赵希逢",
        "paragraphs": [
            "东西地袤里千余，三径环栽松大夫。",
            "竹比渭川知几亩，梅移庾岭可千株。",
            "清欢不减巴丘橘，胜境如悬费氏壶。",
            "况欲万间恢广厦，莫须更有空闲无。"
        ],
        "title": "和舍后植花竹",
        "id": "fb6e4b7e-eb2c-4fd9-a08e-6a912e577f00"
    },
    {
        "author": "赵希逢",
        "paragraphs": [
            "四序循环机不息，百花独梅先占得。",
            "纷纷红紫未动头，飞蝶游蜂圣得识。",
            "数声啼破枝头春，来从何处绿杨阴。",
            "黄鹂钳口燕无语，是甚娇声敢啭禽。",
            "梨花院落如飞雪，百样间关调巧舌。",
            "工兼众语媚韶华，一部笙簧长按节。",
            "东君拂袖赏音稀，寂寞无言蒿下飞。",
            "一春滕口说底事，徒尔贻笑诸羽衣。",
            "人生可以直则直，万言万当岂如默。",
            "三年不鸣忽一鸣，惊动东西与南北。"
        ],
        "title": "和百舌",
        "id": "c210bed3-bc99-48b3-80e8-0404363ac8cd"
    },
    {
        "author": "赵希逢",
        "paragraphs": [
            "林塘腐草化为萤，星散飞来暗复明。",
            "拾向书窗辉眼目，当将檠火对南城。"
        ],
        "title": "和流萤",
        "id": "223d4f59-6699-4d9e-84cf-161b0c71b092"
    },
    {
        "author": "赵希逢",
        "paragraphs": [
            "入夜声不绝，朝来还迹灭。",
            "身絮巧粘肤，觜针微点铁。"
        ],
        "title": "和苦蚊",
        "id": "f910cdf3-6f0a-4f8d-a513-7f9f3d744be4"
    },
    {
        "author": "赵希逢",
        "paragraphs": [
            "雪狮塑出对琼巵，玉笋纤纤露手儿。",
            "掩口樽前还笑我，指头皴破作霜皮。"
        ],
        "title": "和雪狮儿",
        "id": "ff55353b-d86b-4088-b770-9a2d5d51e5d5"
    },
    {
        "author": "赵希逢",
        "paragraphs": [
            "一水微茫天尽头，淡烟疎雨暗沧洲。",
            "白鸥远远随潮上，隠映寒芦两岸秋。"
        ],
        "title": "和水禽",
        "id": "152ef8eb-1c39-402a-a02c-e5463ef25c60"
    },
    {
        "author": "赵希逢",
        "paragraphs": [
            "杨花飞处贱鱼虾，蕨已抽拳韭迸芽。",
            "此日河鲀真剑腹，生风谷虎浪磨牙。",
            "品题不在八珍数，甘美从今众口夸。",
            "一死分明非为国，罪诚由己不关他。"
        ],
        "title": "和河鲀",
        "id": "8b6d6732-42e5-49ca-8024-f75d08cdc391"
    },
    {
        "author": "赵希逢",
        "paragraphs": [
            "素衣缟服道家流，羽化江湖作白鸥。",
            "清节夷齐无以过，可怜不解饿沧洲。"
        ],
        "title": "和群鸥",
        "id": "e3e22766-24b3-4572-af78-86e44accb6fa"
    },
    {
        "author": "赵希逢",
        "paragraphs": [
            "数声鴈送故乡愁，唤起沧江万顷秋。",
            "料想日寒风色惨，可堪寂寞冷沙洲。"
        ],
        "title": "和暮秋闻鴈有怀  其一",
        "id": "829102c6-a1a6-4df4-8cf8-385977b9d75b"
    },
    {
        "author": "赵希逢",
        "paragraphs": [
            "有腹夫谁肯贮愁，笑他宋玉浪悲秋。",
            "征鸿纵使声多恨，怎得无声过小楼。"
        ],
        "title": "和暮秋闻鴈有怀  其二",
        "id": "c3b39835-a667-48cc-bbe9-04146c03f8f4"
    },
    {
        "author": "赵希逢",
        "paragraphs": [
            "坎蛙难语江湖阔，百十为群声乱聒。",
            "细听不作惊人鸣，阁阁终宵口欲血。",
            "有时鼓腹怒眼狞，水痕微触心胆惊。",
            "居污可笑妄尊大，盖亦未之覩海鲸。",
            "巨鳌又非海鲸比，鬐鬛刺天鳞耀绮。",
            "首冠灵山负蓬莱，定非区区蜗可饵。",
            "逆风出没踪迹神，气吐云雾迷昏昏。",
            "翻涛振浪力赑屭，涵泳焉知皆圣恩。",
            "何人独号文章伯，巷北巷南嗟迫窄。",
            "翻身跳上昆仑山，沼视具区杯雷泽。",
            "兴来拨棹逝中流，风月输他第一筹。",
            "不学严陵闲钓濑，也笑范蠡空扁舟。",
            "自是天上神仙客，所至鱼龙先失色。",
            "丝纶百尺掌握中，放荡沧波走趠舶。",
            "垂纶直待鳌口开，剖开鳌腹声如雷。",
            "先将鳌头献天子，其余一手擎归来。"
        ],
        "title": "和钓鳌行",
        "id": "4698e162-3a66-4061-928d-30d81ce83b0c"
    },
    {
        "author": "赵希逢",
        "paragraphs": [
            "斗窗甘隠几，幅障莫垂缣。",
            "摇扇风盈室，停杯月碍簷。",
            "居然身坐甑，俨若轿垂帘。",
            "睡许蚊蟁伴，客难燕雀兼。"
        ],
        "title": "和𥏐斋",
        "id": "72152e05-e10f-447b-a30f-b68c59e1e1b6"
    },
    {
        "author": "赵希逢",
        "paragraphs": [
            "急风狂雨三月头，门前一水涨清流。",
            "几回送客沧江上，愁逐乱红飞远洲。"
        ],
        "title": "和𥏐斋杂咏",
        "id": "a66164c5-6562-4ca2-9360-1e0e0d9747d6"
    },
    {
        "author": "赵希逢",
        "paragraphs": [
            "不用堆钱更买山，群峰前后翠遮阑。",
            "玻璃千顷清无滓，星月一天光动寒。",
            "得趣吟成千首易，逃空降服寸心难。",
            "梦魂胜境飞难到，只把翠微诗细看。"
        ],
        "title": "和幽居  其一",
        "id": "fed94f97-cc5a-4f70-a5b8-aeaf0123bb02"
    },
    {
        "author": "赵希逢",
        "paragraphs": [
            "不因搜句不曾忙，尽日柴门闭短墙。",
            "寄傲北窗闲著眼，任他书卷展风床。"
        ],
        "title": "和幽居  其二",
        "id": "f63bda01-83ce-4b79-a044-643f59ea5a77"
    },
    {
        "author": "赵希逢",
        "paragraphs": [
            "云锁烟封山几重，翠微深处夕阳红。",
            "径迂杨柳低迷路，木古藤萝密蔽空。",
            "枕漱有泉兼有石，衣披和月也和风。",
            "落花时或随流水，恍惚桃源陌与通。"
        ],
        "title": "和幽居  其三",
        "id": "a597da1b-7c27-4d5b-adb3-02dd8062d603"
    },
    {
        "author": "赵希逢",
        "paragraphs": [
            "谢他逋客请回车，曳钩清溪尽可渔。",
            "一饱何思更何虑，四时无欠亦无余。",
            "鸥闲与我两相似，鸠拙于人百不如。",
            "金马玉堂梦难到，凄凉分已爱吾庐。"
        ],
        "title": "和幽居  其四",
        "id": "b7cef9eb-2950-4a69-963a-3b798e6de418"
    },
    {
        "author": "赵希逢",
        "paragraphs": [
            "禅味曾参老释昙，混融万象就中观。",
            "眼前风月随时幻，胸次干坤别样宽。",
            "自是临流清可赋，不成无酒白相看。",
            "碧潭秋月唯堪比，光莹吾心一片寒。"
        ],
        "title": "和清富楼  其一",
        "id": "47836d18-b26e-4607-9fb7-d282963efef2"
    },
    {
        "author": "赵希逢",
        "paragraphs": [
            "对景谁能不赋诗，凭高著眼到幽微。",
            "下临无地仙三岛，水远兼天山四围。",
            "岂但追陪闲著句，更应珍重为留衣。",
            "北山他日移文去，蕙帐无人月满扉。"
        ],
        "title": "和清富楼  其二",
        "id": "504f04ab-172b-4d51-93e1-9ec1655618de"
    },
    {
        "author": "赵希逢",
        "paragraphs": [
            "门外无人水满池，独□一犬护门帏。",
            "蓦然踊跃闻声喜，翁媪犁锄带月归。"
        ],
        "title": "和田家  其一",
        "id": "90ef5a4d-fa19-4cea-971d-8c3141aa750d"
    },
    {
        "author": "赵希逢",
        "paragraphs": [
            "笠蓑懒把一身包，沾体何曾怕雨浇。",
            "待得年丰饶一饱，大家买酒醉溪桥。"
        ],
        "title": "和田家  其二",
        "id": "028365e0-94a0-4446-855d-cf2bcbe44b7b"
    },
    {
        "author": "赵希逢",
        "paragraphs": [
            "挛耳蓬□色似烧，晚山归负错薪翘。",
            "逢人犹作娇羞态，无力轻将手托腰。"
        ],
        "title": "和田家  其三",
        "id": "18ebd332-ebcd-4f1a-beae-4a27ec7839a7"
    },
    {
        "author": "赵希逢",
        "paragraphs": [
            "茅舍围围护刺笆，寂寥无处著纷挐。",
            "斜阳急趁牛羊下，社酒招邀三两家。"
        ],
        "title": "和田家  其四",
        "id": "279839a9-f5ea-43a8-874f-f148e166af58"
    },
    {
        "author": "赵希逢",
        "paragraphs": [
            "布衫裁就短平腰，两两三三步小桥。",
            "粗态撩人在何处，山花鬓畔露村娇。"
        ],
        "title": "和田家  其五",
        "id": "c34706c7-691c-4386-bc86-24d7aaa54b5e"
    },
    {
        "author": "赵希逢",
        "paragraphs": [
            "豪门方夺吏还催，打户搥门陆续来。",
            "力弊筋驽不入腹，愁肠料得日千回。"
        ],
        "title": "和田家  其六",
        "id": "5cf4b500-1154-4b52-92ff-bffb10cefc66"
    },
    {
        "author": "赵希逢",
        "paragraphs": [
            "赢粮破晓自薪樵，有米无柴著甚烧。",
            "更有一般欠区处，淡餐粝饭鼎中焦。"
        ],
        "title": "和田家  其七",
        "id": "ac45eb18-11a0-4f28-963a-959f79324cca"
    },
    {
        "author": "赵希逢",
        "paragraphs": [
            "秋深场圃已登禾，窗下寒机暂释梭。",
            "积贮不教如栉比，索逋门外苦多多。"
        ],
        "title": "和田家  其八",
        "id": "fd188116-8469-44c1-b2e6-831b052d3c6d"
    },
    {
        "author": "赵希逢",
        "paragraphs": [
            "邂逅那堪皆我辈，一觞一咏觉情深。",
            "浮荣槐枕半炊梦，清兴竹林千古心。",
            "风涨晴空飞絮急，雨滋冷砌任苔侵。",
            "池亭小立便幽寂，时听清泉戛玉音。"
        ],
        "title": "和池亭即事",
        "id": "5a12dcbc-41ea-43e7-87b6-8d257f7fc238"
    },
    {
        "author": "赵希逢",
        "paragraphs": [
            "峨云羞杀鵔鸃冠，半掩山扉日不关。",
            "林下一般安分好，人生万事转头间。",
            "忘机禽鸟傍人语，入暮牛羊带日还。",
            "多少江山足诗料，一蓑更好伴鸥闲。"
        ],
        "title": "和山居",
        "id": "280ecbfc-12bc-44fa-beea-4cc9db8ff635"
    },
    {
        "author": "赵希逢",
        "paragraphs": [
            "卜筑便幽僻，相逢喜客嘉。",
            "充庖锄野笋，饤坐拗山花。",
            "竹列阶前戟，山排门外衙。",
            "夜深谁是伴，风月两三家。"
        ],
        "title": "和村居",
        "id": "e1028983-2de5-4667-a510-31c030e61320"
    },
    {
        "author": "赵希逢",
        "paragraphs": [
            "遥望秋千露短墙，垂垂杨柳拂西庄。",
            "涨天无处著飞絮，过雨残红惊褪粧。",
            "禁火寒庖成辟谷，耐饥醉腹喜如囊。",
            "人生能有几寒食，回首东风梦一场。"
        ],
        "title": "和题溪庄",
        "id": "4696a1ce-01e1-4a99-8a15-62111e4bc3da"
    },
    {
        "author": "赵希逢",
        "paragraphs": [
            "受风蓬鬓三千丈，何日金钗十二行。",
            "逆旅相逢成白眼，可怜空学捧心粧。"
        ],
        "title": "和南浦水阁",
        "id": "c870e1d8-4905-41fd-9a4c-91282d7f7ff8"
    },
    {
        "author": "赵希逢",
        "paragraphs": [
            "莫把铅刀比莫邪，匣藏文采锁烟霞。",
            "可怜建水踪犹梗，因忆洛阳酒与花。",
            "寸念空劳驰北阙，真经早合诵南华。",
            "几回魂断云山外，一掬乡心未到家。"
        ],
        "title": "和南剑水阁",
        "id": "a9cb8977-74e8-4b0e-8280-51f3f8414758"
    },
    {
        "author": "赵希逢",
        "paragraphs": [
            "蔬羹相对泼油葱，无事依僧万虑空。",
            "强拾放心看语录，肯将老眼犯尘红。",
            "本来无物台非镜，会得何心幡动风。",
            "料想临清高阁上，超然不与俗人同。"
        ],
        "title": "和临清阁",
        "id": "160e5555-6ccc-4fb4-8322-ac000b466350"
    },
    {
        "author": "赵希逢",
        "paragraphs": [
            "丰姿越女更吴姬，一笑能令酒力微。",
            "步月归来浑未醉，家人疑自剡溪归。"
        ],
        "title": "和早春酒家",
        "id": "15d019d7-2c0e-40d7-944e-7c9aaf47ed1f"
    },
    {
        "author": "赵希逢",
        "paragraphs": [
            "春来到处富群英，浮浪应无实副名。",
            "独有岁寒三冷友，凌霜傲雪伴诗盟。"
        ],
        "title": "和岁寒三友亭",
        "id": "68a48ac9-f416-415d-a2b2-a5d058108775"
    },
    {
        "author": "赵希逢",
        "paragraphs": [
            "春溪买得柳穿鱼，酒兴飘飘生室庐。",
            "试问斗藏能有几，想应不似步兵厨。"
        ],
        "title": "和春闺杂咏",
        "id": "920c18b2-c6d7-4db9-8333-a6a017ae04ec"
    },
    {
        "author": "赵希逢",
        "paragraphs": [
            "谁架齐云百尺楼，舞衫歌扇贮风流。",
            "可怜脚力衰多矣，身未上时心已愁。"
        ],
        "title": "和早春层楼",
        "id": "a2fd9b70-fc1c-40ff-8310-065f2de21b98"
    },
    {
        "author": "赵希逢",
        "paragraphs": [
            "静夜延孤月，清觞酌九霞。",
            "歌声传皓齿，悲思类鸣笳。",
            "窃听酤楼管，真成献佛花。",
            "无端恼狂客，酒兴满天涯。"
        ],
        "title": "和借景楼",
        "id": "3cc3edea-7d38-4902-86d7-77cfadb8e083"
    },
    {
        "author": "赵希逢",
        "paragraphs": [
            "排云直上叫天门，路入蟾宫不问人。",
            "缥缈飞梯高著步，广寒有殿四无邻。",
            "天香飘泛非凡境，仙桂栽培今几春。",
            "拟欲和根都拔取，有辞还恐到严宸。"
        ],
        "title": "和双桂堂",
        "id": "e970d45a-adef-490f-b3e5-66dd811e6efd"
    },
    {
        "author": "赵希逢",
        "paragraphs": [
            "独坐茅亭濯晚凉，簷前万影立筼筜。",
            "数声萧琴浑疑雨，细细吹来却有香。"
        ],
        "title": "和茅亭",
        "id": "db33de4a-4e26-49fb-8214-edc073ecf38e"
    },
    {
        "author": "赵希逢",
        "paragraphs": [
            "笑他白足道人昙，准拟来同弥勒龛。",
            "悬肘不须夸印大，折腰归去傲窗南。",
            "久藏还喜有真一，就饮何妨说后三。",
            "萍实拾来相对剖，味甜疑是蜜中函。"
        ],
        "title": "和斗斋",
        "id": "09d29d68-05ed-463f-aa9f-46c17aea601d"
    },
    {
        "author": "赵希逢",
        "paragraphs": [
            "路滑山边石，滩浑水底沙。",
            "晓风动银烛，夜漏滴簷花。",
            "身伴灯为客，心随梦到家。",
            "顽云痴未散，合唤阿香车。"
        ],
        "title": "和南浦客邸",
        "id": "6f5c55c1-3535-441c-8b36-2b42f77e646f"
    },
    {
        "author": "赵希逢",
        "paragraphs": [
            "两山相挟作眉弯，不似横云照眼寒。",
            "料想当年余半额，至今留得与人看。"
        ],
        "title": "和蛾眉亭",
        "id": "a827ce55-be3d-4d03-ba9d-51d3d01edd60"
    },
    {
        "author": "赵希逢",
        "paragraphs": [
            "落日残霞映绮疎，群山横翠壮规模。",
            "登临那更添风月，唤作凌烟阁内图。"
        ],
        "title": "和题丹青阁  其一",
        "id": "298228c1-53de-4f2a-9acc-f48471cf1f6b"
    },
    {
        "author": "赵希逢",
        "paragraphs": [
            "回合江流作梦环，谁将杰阁幻人寰。",
            "身腾寒碧临无池，目断空青送远山。",
            "渔笛一声苹蓼末，烟帆几片水云间。",
            "求田问舍非吾事，高卧何人似我闲。"
        ],
        "title": "和题丹青阁  其二",
        "id": "efc5d380-96e3-4eb1-9e54-678183b99eb7"
    },
    {
        "author": "赵希逢",
        "paragraphs": [
            "枉将荆棘满园栽，不放阳和一点回。",
            "何事成阴种桃李，相逢一笑看春来。"
        ],
        "title": "和再还建上旧店",
        "id": "9db5d77b-a009-4cfa-bbbb-166d6bea01b3"
    },
    {
        "author": "赵希逢",
        "paragraphs": [
            "远山寒暮景，无事试登楼。",
            "泛渚鸥终日，书空鴈迎秋。",
            "朱帘高卷□，雨渡自横舟。",
            "望极到何许，水穷天尽头。"
        ],
        "title": "和登楼晚望  其一",
        "id": "6a38d4a5-886f-46f2-81f7-a7dbe84db1ed"
    },
    {
        "author": "赵希逢",
        "paragraphs": [
            "一带江流接太虚，危楼特地幻荒芜。",
            "移来瀛丈三山胜，画出潇湘八景图。",
            "何处归帆随倦鸟，满汀落日照晴凫。",
            "须臾得月添佳致，万顷寒冰浸玉壶。"
        ],
        "title": "和登楼晚望  其二",
        "id": "82565f6d-59c1-43ae-a2e0-734f0e749247"
    },
    {
        "author": "赵希逢",
        "paragraphs": [
            "明时月与日俱阳，君子如何谪远方。",
            "青眼相看惟旧菊，白衣不至谩空觞。",
            "横秋过鴈书晴碧，薄暮屯云带夕黄。",
            "独倚危栏闲著句，惭无五字比韦郎。"
        ],
        "title": "和九日溪楼远望",
        "id": "f70f554c-29e4-4668-ba2f-2d22578e4f9a"
    },
    {
        "author": "赵希逢",
        "paragraphs": [
            "少年曾客帝王州，醉倒不知何处楼。",
            "厌饮清欢成逐夜，时邀明月入帘钩。"
        ],
        "title": "和晚醉金楼",
        "id": "3dd2b921-ac7c-4b70-9ac8-fc1a31ea59d0"
    },
    {
        "author": "赵希逢",
        "paragraphs": [
            "乱云翠拥千层盖，拳落时听雨打声。",
            "长笛隔江吹晚霁，水光月色两分明。"
        ],
        "title": "和题莲花壁间",
        "id": "c7ecfca6-582b-411f-9e30-e9d4f27239f9"
    },
    {
        "author": "赵希逢",
        "paragraphs": [
            "溪摇日色远生光，飞絮随风上下狂。",
            "缬间群花连野发，锦添稚笋满林香。",
            "斜阳落尽千山晚，带月归来一苇航。",
            "老矣追懽非我事，效颦子美访黄娘。"
        ],
        "title": "和别馆即事",
        "id": "f7774608-f546-4488-8d11-86053c75bfce"
    },
    {
        "author": "赵希逢",
        "paragraphs": [
            "安边良将不收功，公主如何嫁犬戎。",
            "若使外孙知大父，单于不自杀其翁。"
        ],
        "title": "和阅明妃传  其一",
        "id": "f8f7442a-5528-43f0-9e40-46e0a7c5ff77"
    },
    {
        "author": "赵希逢",
        "paragraphs": [
            "青冢今成土一堆，娇容埋玉恨难开。",
            "无端当日毛延寿，轻把毫端巧作媒。"
        ],
        "title": "和阅明妃传  其二",
        "id": "622123e1-9d55-4fab-b19a-306d994d9102"
    },
    {
        "author": "赵希逢",
        "paragraphs": [
            "作史先须正论持，是非便把圣经稽。",
            "兄诛直笔周公弟，母出声言孔伋妻。",
            "恶戒欺君书指鹿，报嘉食客载鸣鸡。",
            "至今左右严官守，谁复将桐戏剪圭。"
        ],
        "title": "和读史",
        "id": "de02e67d-6175-4525-a3b4-f0451083f674"
    },
    {
        "author": "赵希逢",
        "paragraphs": [
            "丈夫一死谁能惜，直把微躯脱汉王。",
            "不学贪生求富贵，族夷身戮恨尤长。"
        ],
        "title": "和读汉史",
        "id": "25c284fa-25ab-48fb-baa1-026e3ca6299b"
    },
    {
        "author": "赵希逢",
        "paragraphs": [
            "不爱其身过易于，尽判一死外无余。",
            "麒麟阁上没公议，却把芳名最后书。"
        ],
        "title": "和读苏武李陵司马迁传  其一",
        "id": "0a32ee3a-03be-4830-9d93-46c005d69d1e"
    },
    {
        "author": "赵希逢",
        "paragraphs": [
            "携手河梁一别归，衷情尽寄五言诗。",
            "故人妻子存乎否，因甚诗中无片辞。"
        ],
        "title": "和读苏武李陵司马迁传  其二",
        "id": "a9b41905-7698-4a69-9597-a1a189f20dee"
    },
    {
        "author": "赵希逢",
        "paragraphs": [
            "三杰留侯不敢名，肯随走狗例鬺烹。",
            "眼中早已无高粉，子击何尝有吕生。"
        ],
        "title": "和读张子房传  其一",
        "id": "76da9b77-d5dc-4d4e-8b1c-fce5f2313182"
    },
    {
        "author": "赵希逢",
        "paragraphs": [
            "当年罝兔视亡秦，一击之余果莫寻。",
            "堪笑乘舆森万骑，也无一个眼开人。"
        ],
        "title": "和读张子房传  其二",
        "id": "c1447348-e7b3-4ed4-aaca-86fb64ee56ab"
    },
    {
        "author": "赵希逢",
        "paragraphs": [
            "孤忠烈日与秋霜，千古英魂在水央。",
            "掩卷长吁悲往事，挑灯痛饮坐寒窗。",
            "始终与国当同戚，愤抑沉身亦近狂。",
            "狼跋等诗今可覆，怡然意味最深长。"
        ],
        "title": "和夜读离骚",
        "id": "a4e15a21-f195-4d39-a631-5e1df08d4842"
    },
    {
        "author": "释大观",
        "paragraphs": [
            "真不立，妄本空。",
            "七凹八凸，四辟六通。",
            "松声杂雨山长静，春色带寒花自红。"
        ],
        "title": "偈颂五十一首  其一",
        "id": "17d52cec-3b2e-4794-aa73-957f9050384a"
    },
    {
        "author": "释大观",
        "paragraphs": [
            "滴滴簷前闻不闻，镜清无舌与谁论。",
            "夜来几阵尤霶霈，欺压斜阳绿到根。"
        ],
        "title": "偈颂五十一首  其二",
        "id": "b8196257-a9af-45cf-ab52-028b095d4c6d"
    },
    {
        "author": "释大观",
        "paragraphs": [
            "空手把鉏头，男命怕罗睺。",
            "步行骑水牛，石虎生肉彪。",
            "人从桥上过，桥流水不流。",
            "羲和鞭白日，少昊行清秋。"
        ],
        "title": "偈颂五十一首  其三",
        "id": "29dba2bc-ce53-4930-893a-0fe8738d6928"
    },
    {
        "author": "释大观",
        "paragraphs": [
            "觅之不得，不觅奚彰。",
            "戳瞎顶门，炜炜煌煌。",
            "桑畴雨过罗纨腻，麦垄风来餠饵香。"
        ],
        "title": "偈颂五十一首  其四",
        "id": "6ce7b3e5-aa68-4b2d-8494-5d28fff08b1b"
    },
    {
        "author": "释大观",
        "paragraphs": [
            "开口失，闭口丧。",
            "脱白露浄，矢在絃上。"
        ],
        "title": "偈颂五十一首  其五",
        "id": "13414753-95a3-43d4-b4ec-2c6ce7736107"
    },
    {
        "author": "释大观",
        "paragraphs": [
            "十二月十五，石人相耳语。",
            "梅开寒谷春，雪滴晴簷雨。",
            "太分明，何所覩，南泉不打盐官鼓。"
        ],
        "title": "偈颂五十一首  其六",
        "id": "10cef464-ceb2-49b2-b253-81229a152864"
    },
    {
        "author": "释大观",
        "paragraphs": [
            "不动本位，瑞应人间。",
            "冠羣灵而首出，摄大千于毫端。",
            "万汇熙熙兮春台之乐，万邦纳纳兮磐石之安。",
            "从教戴天履地，击壤鼓腹兮不知天地之宽。"
        ],
        "title": "偈颂五十一首  其七",
        "id": "58f69853-7362-46dc-87fa-4f404e8f0607"
    },
    {
        "author": "释大观",
        "paragraphs": [
            "作者相逢，一西一东。",
            "断碑刊白字，当道种青松。"
        ],
        "title": "偈颂五十一首  其八",
        "id": "8e8d5b11-cd09-4ae0-b5f3-accc9a7c388a"
    },
    {
        "author": "释大观",
        "paragraphs": [
            "三世诸佛不知有，覆水难收。",
            "狸奴白牯却知有，头上安头。",
            "白日西沈，黄河北流。",
            "推倒门前案山子，从教坐地看扬州。"
        ],
        "title": "偈颂五十一首  其九",
        "id": "b6e139da-45ce-4bd1-829c-dc27a1f79503"
    },
    {
        "author": "释大观",
        "paragraphs": [
            "一入咸阳尽旧游，春风台榭对芳洲。",
            "非关好景留人醉，自是行人醉不休。"
        ],
        "title": "偈颂五十一首  其一○",
        "id": "afe768a2-bc56-4515-8fb7-6a543804e11a"
    },
    {
        "author": "释大观",
        "paragraphs": [
            "三叠秋风古调清，移商换征许谁听。",
            "周郎一顾扬鞭去，云外数峰江上青。"
        ],
        "title": "偈颂五十一首  其一一",
        "id": "dc7b45b8-9def-4ff1-90cd-e7c000287f2d"
    },
    {
        "author": "释大观",
        "paragraphs": [
            "天门日射黄金榜，宫殿晴薰赤羽旗。",
            "四海九州齐入贡，春风又到万年枝。"
        ],
        "title": "偈颂五十一首  其一二",
        "id": "e410d684-239a-4280-9d8e-bc5a2ef85e79"
    },
    {
        "author": "释大观",
        "paragraphs": [
            "世尊不说说，正月孟春犹寒。",
            "迦叶不闻闻，二月仲春渐暄。"
        ],
        "title": "偈颂五十一首  其一三",
        "id": "0e3d12e2-7342-48c5-9398-3d39c4be303d"
    },
    {
        "author": "释大观",
        "paragraphs": [
            "倒拈折筯搅沧溟，无限鱼龙暗里惊。",
            "一笑机关轻捩转，东湖午夜月华明。"
        ],
        "title": "偈颂五十一首  其一四",
        "id": "5ba1816b-8e7e-4d0f-a1e6-c0a20aadc1dc"
    },
    {
        "author": "释大观",
        "paragraphs": [
            "终日忙忙，秀支替戾刚。",
            "那事无妨，仆谷劬秃当。",
            "不动智佛，长时七出八没。",
            "憍梵钵提，对人倒腹倾肠。"
        ],
        "title": "偈颂五十一首  其一五",
        "id": "d177d79a-f982-47d9-afb9-60ed3cd936ff"
    },
    {
        "author": "释大观",
        "paragraphs": [
            "碍塞处，有通疏。",
            "看不足，绰有余。",
            "千古华山山下路，输他潘阆倒骑馿。"
        ],
        "title": "偈颂五十一首  其一六",
        "id": "5c942263-59c3-4807-8d69-d8fab8bbadc1"
    },
    {
        "author": "释大观",
        "paragraphs": [
            "凌霄跨灶，凌灭吾宗。",
            "危分险布，铁网千重。",
            "三更白如昼，掇转太虚空。",
            "幻智庵前觅不得，萧萧松竹引清风。"
        ],
        "title": "偈颂五十一首  其一七",
        "id": "39aede37-78eb-421e-b7c4-932cd1f70dda"
    },
    {
        "author": "释大观",
        "paragraphs": [
            "平常是道，不涉平常。",
            "颠来倒去，规圆矩方。",
            "林花著雨胭脂落，水荇牵风翠带长。"
        ],
        "title": "偈颂五十一首  其一八",
        "id": "128171bb-56cf-4582-ad3a-a94213ed15a7"
    },
    {
        "author": "释大观",
        "paragraphs": [
            "峰峦秀异，鹤不停机。",
            "灵木迢然，凤无依倚。"
        ],
        "title": "偈颂五十一首  其一九",
        "id": "93e7faa8-0753-4c2b-9b38-f8c05d106a60"
    },
    {
        "author": "释大观",
        "paragraphs": [
            "孤危不立，坐断千差。",
            "有笑陪宾，无赃验贼。"
        ],
        "title": "偈颂五十一首  其二○",
        "id": "13f89867-defa-4a42-9bf2-84f40b175ade"
    },
    {
        "author": "释大观",
        "paragraphs": [
            "取不得舍不得，不可得中只么得。",
            "万籁收声兮万象自闲，秋水吞空兮秋天一色。"
        ],
        "title": "偈颂五十一首  其二一",
        "id": "4b7876ed-d4ab-48d0-a552-e2a81e143a78"
    },
    {
        "author": "释大观",
        "paragraphs": [
            "日复日，夜复夜。",
            "窦八布衫穿，虚空生柄欛。"
        ],
        "title": "偈颂五十一首  其二二",
        "id": "52977f6b-05fc-4838-96a8-cec664a6230e"
    },
    {
        "author": "释大观",
        "paragraphs": [
            "宽廓非外，寂寥非内。",
            "拽转虚空，须弥粉碎。",
            "土宿颔下髭须长，波斯眼深鼻孔大。"
        ],
        "title": "偈颂五十一首  其二三",
        "id": "7ae7c936-6651-4584-b47b-9839bff4178e"
    },
    {
        "author": "释大观",
        "paragraphs": [
            "圆觉伽蓝，牛头北马头南。",
            "平等性智，七十三八十四。",
            "齩定牙关，四棱蹋地。"
        ],
        "title": "偈颂五十一首  其二四",
        "id": "1ce64af5-9478-486a-bf5a-248c9ecfd6ba"
    },
    {
        "author": "释大观",
        "paragraphs": [
            "久晴还雨，禾山解打鼓。",
            "久雨还晴，普化爱摇铃。",
            "钱是足陌，物是定价，赵州直得五年分疏不下。"
        ],
        "title": "偈颂五十一首  其二五",
        "id": "c5e523c8-836f-47b8-8b4c-04e660c36db1"
    },
    {
        "author": "释大观",
        "paragraphs": [
            "井梧叶叶响飕飗，搅动明河万里秋。",
            "楖𣗖摩挲生远兴，白云流水共悠悠。",
            "不是寒山子，谁临古渡头。"
        ],
        "title": "偈颂五十一首  其二六",
        "id": "e41d15b5-b815-4646-a7a1-902e54df1b53"
    },
    {
        "author": "释大观",
        "paragraphs": [
            "一见便见，临崖浒眼。",
            "一得永得，坐井观天。"
        ],
        "title": "偈颂五十一首  其二七",
        "id": "62e1d8ad-4c8e-4dd2-a2b9-40601fa5b440"
    },
    {
        "author": "释大观",
        "paragraphs": [
            "秋光杪暮，霜吹凄肃。",
            "无位真人，草眠露宿。",
            "慈云忍俊不禁，试为临风招之，式微式微胡不归。",
            "胡不归，一堂和气春熙熙。",
            "三条椽下堪自怡，东挨西倚终奚为。"
        ],
        "title": "偈颂五十一首  其二八",
        "id": "975aca37-656c-4d38-8d29-aea710a43f6b"
    },
    {
        "author": "释大观",
        "paragraphs": [
            "春风缓，春日暖。",
            "山鸟嘲啾，山花烂熳。",
            "达磨面壁九年，归宗拭坏双眼。",
            "诸人还会么，南山粲，白石烂。"
        ],
        "title": "偈颂五十一首  其二九",
        "id": "9386385b-a333-497c-8348-e6a2e1fea4e5"
    },
    {
        "author": "释大观",
        "paragraphs": [
            "拥之不聚，拨之不散。",
            "听之不闻，觑之不见。"
        ],
        "title": "偈颂五十一首  其三○",
        "id": "34fdd960-74a0-4952-ac06-dec28afde563"
    },
    {
        "author": "释大观",
        "paragraphs": [
            "生也如是，白骼树头鱼扇子。",
            "死也如是，泥牛饮干东涧水。",
            "更待说偈，舜若多神三赤喙。",
            "讨甚巴鼻，丑恶重童无处洗。",
            "径山供尽死款，慈云也不相饶，从来生死不同条。"
        ],
        "title": "偈颂五十一首  其三一",
        "id": "05bd11c0-eff5-46e1-bfd1-9759e48948c9"
    },
    {
        "author": "释大观",
        "paragraphs": [
            "不慕诸圣，不重己灵。",
            "櫜弓戢矢，坐享太平。",
            "德山有棒，正好束之高阁。",
            "临济有喝，也应无处施呈。"
        ],
        "title": "偈颂五十一首  其三二",
        "id": "7a8f9da4-cb3e-45e3-a348-fb0de1c9a0b3"
    },
    {
        "author": "释大观",
        "paragraphs": [
            "莲开陆地，海涌鼇山。",
            "不知今夕是何夕，山林城市约同看。"
        ],
        "title": "偈颂五十一首  其三三",
        "id": "0a1856b0-f7b4-4db7-ba6d-9b3503b97d3e"
    },
    {
        "author": "释大观",
        "paragraphs": [
            "閙浩浩，静悄悄。",
            "古策风高，玉壶春晓。",
            "左顾无瑕，右盼已老。"
        ],
        "title": "偈颂五十一首  其三四",
        "id": "e88e839e-060d-43e8-870f-db57759455b1"
    },
    {
        "author": "释大观",
        "paragraphs": [
            "三百余会，尽是死句。",
            "娑罗树间，翻成活句。",
            "活中死，死中活，水绿山青，天宽地阔。"
        ],
        "title": "偈颂五十一首  其三五",
        "id": "bbc952b7-b34c-4374-9124-2e40c1d4481d"
    },
    {
        "author": "释大观",
        "paragraphs": [
            "痴痴兀兀，乖乖厓厓。",
            "水乳和同，肝胆楚越。",
            "共倚阑干舒笑眼，四山松桂动秋风。"
        ],
        "title": "偈颂五十一首  其三六",
        "id": "055824e1-bf7c-4c00-b0de-d43211d09fa4"
    },
    {
        "author": "释大观",
        "paragraphs": [
            "片段悠扬点太空，卷舒无地觅行踪。",
            "业风有意相交辊，又复从龙过别峰。"
        ],
        "title": "偈颂五十一首  其三七",
        "id": "829b8a1c-0d4f-4f20-824a-beaf9bd4425c"
    },
    {
        "author": "释大观",
        "paragraphs": [
            "暗瓦霜凝寒客梦，晴窗日透借朝温。",
            "不能缄口围炉坐，敛袂空趋画戟门。",
            "堪悲堪笑不动尊，天津桥看弄胡孙。",
            "此意与谁论，长者子无裩。"
        ],
        "title": "偈颂五十一首  其三八",
        "id": "2087dd9d-216f-4337-8d45-1acc55a0743b"
    },
    {
        "author": "释大观",
        "paragraphs": [
            "淮云惨淡，淮水枯竭。",
            "径山老子无言说，喝得巖厓成百裂，末后全提太亲切。",
            "笑不彻，哭不彻，憍梵钵提惊吐舌。"
        ],
        "title": "偈颂五十一首  其三九",
        "id": "5239d702-47cb-4017-919d-7e71cdd300a5"
    },
    {
        "author": "释大观",
        "paragraphs": [
            "众毛成毬，众水成流。",
            "众人成市，众土成丘。",
            "育王聚众作夏，今夏东州，明夏西州。"
        ],
        "title": "偈颂五十一首  其四○",
        "id": "376c1485-a0a9-497f-a4ba-93ec55fc900a"
    },
    {
        "author": "释大观",
        "paragraphs": [
            "霜风未老，爱景如春。",
            "空洞绝朕，弥满刹尘。",
            "今日明日，瞥喜瞥嗔，暗把风流卖与人。"
        ],
        "title": "偈颂五十一首  其四一",
        "id": "c5b9f62c-06d7-4ca5-94ef-292c62fc748f"
    },
    {
        "author": "释大观",
        "paragraphs": [
            "九日无白醪，紫萸烹茗好。",
            "今古说登高，谁踏古皇道。",
            "落叶鼓真风，黄菊说玄要。",
            "自笑太无端，相牵入荒草。"
        ],
        "title": "偈颂五十一首  其四二",
        "id": "5ff339f1-ad6b-4990-93cf-6c3f896caa5b"
    },
    {
        "author": "释大观",
        "paragraphs": [
            "春雨如膏，春云如鹤。",
            "春草离离，春花灼灼。",
            "骑声盖色兮何太乖张，毫忽不形兮填沟塞壑。",
            "直往无前，犹欠一著。"
        ],
        "title": "偈颂五十一首  其四三",
        "id": "a3bf9bd3-a09b-4a71-9998-59ebfa298db9"
    },
    {
        "author": "释大观",
        "paragraphs": [
            "慈深愿广育圣明，首出万国之仪刑。",
            "寿崇功德无能名，妙高山色青又青。"
        ],
        "title": "偈颂五十一首  其四四",
        "id": "698c6565-e153-4e3f-a374-00a84b7a61cc"
    },
    {
        "author": "释大观",
        "paragraphs": [
            "行不到处行一步，甜瓜彻蒂甜。",
            "说不到处说一句，苦瓠连根苦。",
            "扫尽从前闲佛祖，发机须是千钧弩。"
        ],
        "title": "偈颂五十一首  其四五",
        "id": "0d4ac0f1-40f7-402d-af58-f6f77eab5e6b"
    },
    {
        "author": "释大观",
        "paragraphs": [
            "律非缚，禅非脱。",
            "蝴蝶梦庄周，周公制礼乐。",
            "会则事同一家，不会则万别千差。",
            "一片白云生岭上，几回开了又还遮。"
        ],
        "title": "偈颂五十一首  其四六",
        "id": "57b3c65b-bc7e-465f-91d7-ee24f5cac474"
    },
    {
        "author": "释大观",
        "paragraphs": [
            "春色融融，花气濛濛。",
            "六窗俱不钥，当处不留踪。",
            "危栏同徧倚，身在寂寥中。",
            "几欲全提先漏泄，滑唇黄鸟弄春风。"
        ],
        "title": "偈颂五十一首  其四七",
        "id": "af931a9c-73c3-424d-b949-71317b8faaab"
    },
    {
        "author": "释大观",
        "paragraphs": [
            "簸土扬尘，金刚正体。",
            "七颠八倒，大寂定门。",
            "排空烟嶂添愁色，著雨林花带泪痕。"
        ],
        "title": "偈颂五十一首  其四八",
        "id": "09662cef-26d2-46f4-9aff-d3b2b363b1f0"
    },
    {
        "author": "释大观",
        "paragraphs": [
            "见见之时，雨洗淡红桃萼嫩。",
            "见非是见，风摇浅碧柳丝轻。",
            "见犹离见，白云影里怪石露。",
            "见莫能及，流水光中古木清。"
        ],
        "title": "偈颂五十一首  其四九",
        "id": "1a000734-3a25-46b0-8490-00d7908c15ad"
    },
    {
        "author": "释大观",
        "paragraphs": [
            "监本倔强，匙挑不上。",
            "馽空云蒂补虚空，陆地滔天翻白浪。",
            "暗中拈出定命竿，鹘眼鹰睛迷向当。",
            "老和尚为谁没齿更穿龈，从教疑杀天下人。"
        ],
        "title": "偈颂五十一首  其五○",
        "id": "7477428a-4b07-478d-a20b-35e317a204cb"
    },
    {
        "author": "释大观",
        "paragraphs": [
            "荆棘锋刃丛，洞房丝竹里。",
            "威凤何须住碧梧，卧龙终不鉴止水。"
        ],
        "title": "偈颂五十一首  其五一",
        "id": "2a60d012-41c2-402d-b241-6898335922d6"
    },
    {
        "author": "释大观",
        "paragraphs": [
            "干坤虽有作，太平本无象。",
            "赫日正中天，去却脩罗掌。"
        ],
        "title": "颂古十七首  其一",
        "id": "63f8ce8c-02c7-40ed-9015-31c785d274a0"
    },
    {
        "author": "释大观",
        "paragraphs": [
            "自是兵家贵伐谋，鏖锋擒敌未为优。",
            "沈沈刁斗三更月，玉帐威行紫塞秋。"
        ],
        "title": "颂古十七首  其二",
        "id": "99ba4a63-e9a8-4cbd-a9ca-c7b13822c217"
    },
    {
        "author": "释大观",
        "paragraphs": [
            "忽看龙舟压浪飞，鼓声催促笛声悲。",
            "锦标到手还轻放，转得头来事已非。"
        ],
        "title": "颂古十七首  其三",
        "id": "54715c3f-bbc2-4eb6-afeb-02c3a13c0121"
    },
    {
        "author": "释大观",
        "paragraphs": [
            "故园红紫自芳菲，不在春风著意吹。",
            "待得征人重回首，枝头香雪已纷披。"
        ],
        "title": "颂古十七首  其四",
        "id": "a098f3dd-3b22-4e4e-9500-9d377414c886"
    },
    {
        "author": "释大观",
        "paragraphs": [
            "才是贪他便著他，其间半露又全遮。",
            "只今谁是傍观者，一笑何劳挂齿牙。"
        ],
        "title": "颂古十七首  其五",
        "id": "3cd6c46d-0b18-455b-b92c-56ff79e57d17"
    },
    {
        "author": "释大观",
        "paragraphs": [
            "吹无孔笛，和毡拍版。",
            "父子和同，冰炭相反。",
            "末上之机果若何，定州元出花瓷碗。"
        ],
        "title": "颂古十七首  其六",
        "id": "dee6459b-ee51-49e9-a745-c4c0740c72f3"
    },
    {
        "author": "释大观",
        "paragraphs": [
            "一鼓薰风至自南，再行璧月挂苍杉。",
            "锦筵公子方沈醉，白雪幽兰空再三。"
        ],
        "title": "颂古十七首  其七",
        "id": "39cd486f-f0a3-40f6-9ac6-6a1358d2daac"
    },
    {
        "author": "释大观",
        "paragraphs": [
            "咄哉古墓一狐精，化作人来耍弄人。",
            "华表未然先败也，至今无地可容身。"
        ],
        "title": "颂古十七首  其八",
        "id": "d5edca9a-f996-4569-ab59-627172dbb978"
    },
    {
        "author": "释大观",
        "paragraphs": [
            "休论凤箭射乌巢，看取虚弓落九包。",
            "收放若为逃羿手，控弦傍助亦徒劳。"
        ],
        "title": "颂古十七首  其九",
        "id": "90b5703d-2365-463b-89bc-6c19e7f95c36"
    },
    {
        "author": "释大观",
        "paragraphs": [
            "两声不合共交肩，毒手才施报老拳。",
            "今日上天同碧落，明朝入地共黄泉。"
        ],
        "title": "颂古十七首  其一○",
        "id": "4c2deef2-ab66-4806-a5f3-dd8cc84337e1"
    },
    {
        "author": "释大观",
        "paragraphs": [
            "客泛灵槎犯斗牛，银河碧海暗通流。",
            "昆仑推倒无依倚，万里长空一样秋。"
        ],
        "title": "颂古十七首  其一一",
        "id": "80b7a5e5-578c-48fc-942e-77dca6e78562"
    },
    {
        "author": "释大观",
        "paragraphs": [
            "贾勇扬旌无大敌，看看身已陷重围。",
            "要令夺角冲关去，驾与青龙不解骑。"
        ],
        "title": "颂古十七首  其一二",
        "id": "185dd08f-ae10-4015-bd51-bb7c0c96b8c3"
    },
    {
        "author": "释大观",
        "paragraphs": [
            "饥人贪食良农粟，渴汉错饮蛊家水。",
            "对面还成千里遥，贼人有智过君子。"
        ],
        "title": "颂古十七首  其一三",
        "id": "343c909b-2cf4-4037-b06e-a4b963e1915a"
    },
    {
        "author": "释大观",
        "paragraphs": [
            "张公屋畔尽桑麻，李老园中只种花。",
            "满目风光无限好，笑呼银盌酌流霞。"
        ],
        "title": "颂古十七首  其一四",
        "id": "67d48e7f-1206-42b5-b107-53a623a667e4"
    },
    {
        "author": "释大观",
        "paragraphs": [
            "江面无风平似镜，转头变态互呈新。",
            "冯夷驾浪险难涉，渔父操舟妙若神。"
        ],
        "title": "颂古十七首  其一五",
        "id": "57c6817c-9390-4e1f-8676-dbba5facc2ac"
    },
    {
        "author": "释大观",
        "paragraphs": [
            "叶脱风高天地秋，长江衮衮只东流。",
            "行人不折离亭柳，羌笛空吹落日愁。"
        ],
        "tags": [
            "长江"
        ],
        "title": "颂古十七首  其一六",
        "id": "98f192ea-bf08-48f9-8b72-affb6b2cc02e"
    },
    {
        "author": "释大观",
        "paragraphs": [
            "善战何如善用谋，孙吴兵法岂同俦。",
            "秋风古塞看形势，一样边声两样愁。"
        ],
        "title": "颂古十七首  其一七",
        "id": "18908465-b714-426b-9350-d788684451d3"
    },
    {
        "author": "释大观",
        "paragraphs": [
            "入山去龙章凤质，出山来败衣勃率。",
            "更将悟底分疎，添得一场𣸩淈。"
        ],
        "title": "出山相赞",
        "id": "abb505f6-8c88-4882-aeb7-0ae4d022ba1a"
    },
    {
        "author": "释大观",
        "paragraphs": [
            "海天寥泬，海岸孤绝。",
            "见得亲切，虚空钉橛。",
            "怒涛舂碎巖前月。"
        ],
        "title": "补陀大士赞",
        "id": "178a245b-6354-46ad-9be8-17fd4e18fbfb"
    },
    {
        "author": "释大观",
        "paragraphs": [
            "倩盼动婵娟，常持六万言。",
            "金沙滩上月，五欲浪中翻。"
        ],
        "title": "马郎妇赞",
        "id": "8cb285ba-089b-47ef-91e0-b80470565d19"
    },
    {
        "author": "释大观",
        "paragraphs": [
            "海山崭绝，海涛舂撞。",
            "海风披拂，海云飘扬。",
            "仰慧日之破暗兮谁其迷照，观普门之不钥兮去不至方。",
            "感应道交，叵测叵量。",
            "越国投诚，菩提影现。",
            "我作是说，增金以黄。"
        ],
        "title": "越王感应大士赞",
        "id": "4fbdd91b-4004-4749-a326-76c344778340"
    },
    {
        "author": "释大观",
        "paragraphs": [
            "深则厉，浅则揭。",
            "七十二汀，无风浪起。"
        ],
        "title": "过水布袋赞",
        "id": "9ba1f766-5ffd-41f7-968d-3b436fc307c5"
    },
    {
        "author": "释大观",
        "paragraphs": [
            "兜率陀天，长汀管界。",
            "泼布袋打开，自买还自卖。",
            "眨上眉毛，败也败也。"
        ],
        "title": "布袋赞",
        "id": "dc825b26-47fb-4bef-919b-5b16938c836d"
    },
    {
        "author": "释大观",
        "paragraphs": [
            "环堵室，十笏地。",
            "咄哉维摩，病在者里。"
        ],
        "title": "维摩赞",
        "id": "cad946fc-2318-4af9-8f65-dd3a2f0ba683"
    },
    {
        "author": "释大观",
        "paragraphs": [
            "来何处，去何之。",
            "与二子，何所期。",
            "虎视眈眈，阴飚凄凄。"
        ],
        "title": "丰干寒拾赞",
        "id": "7b643061-df0b-4657-b8c7-650c74f682d8"
    },
    {
        "author": "释大观",
        "paragraphs": [
            "横也扫，竖也扫。",
            "七佛之师，狼藉不少。"
        ],
        "title": "寒山扫地赞",
        "id": "feaba144-eaaa-422c-8a4e-a172b632f9ce"
    },
    {
        "author": "释大观",
        "paragraphs": [
            "一机不副，截断千差。",
            "瓶泻妙答，缀齿粘牙。",
            "何如在国清寺里，偷佛饭食菜滓。"
        ],
        "title": "拾得收菜滓赞",
        "id": "47a300e9-0c69-447b-af8f-6ccc9a721fea"
    },
    {
        "author": "释大观",
        "paragraphs": [
            "南头问，不善答。",
            "北头去，不相合。",
            "自谓踏得著，全然没交涉。",
            "无枝叶处，枝叶纵横。",
            "无风波处，风波匼匝。"
        ],
        "title": "渡芦达磨赞",
        "id": "b5b529d0-aff4-474a-94eb-a5bac728fff1"
    },
    {
        "author": "释大观",
        "paragraphs": [
            "一花移自西，五叶香灿烂。",
            "嗅蕊与寻芳，纷如蜂蝶乱。",
            "地阔天宽，难图滋蔓。"
        ],
        "title": "达磨赞",
        "id": "e7c6bdff-da2b-43d7-8089-bdf38f76d6c5"
    },
    {
        "author": "释大观",
        "paragraphs": [
            "藕窍藏身，不形一缕。",
            "掀播风云，泽徧大地。",
            "彼其隠现大小之不同，终莫能逃乎应量之器。",
            "明眼人前，可贱可贵。"
        ],
        "title": "罗汉赞",
        "id": "8feedee5-15ab-4acb-b09f-528005d2b802"
    },
    {
        "author": "释大观",
        "paragraphs": [
            "载色载笑，和气津津。",
            "半前落后，超轶绝尘。",
            "瘴面忽泽兮疾雷将奋，犀颅茁霜兮枯木生春。",
            "腹背受敌，百万买邻。",
            "相见易得好，共事难为人。"
        ],
        "title": "大慧宏智二禅师揖让图赞",
        "id": "62aec917-39c8-430b-808f-dd113eb9c302"
    },
    {
        "author": "释大观",
        "paragraphs": [
            "天运悠悠终典午，竞从庐阜寻归处。",
            "凿池种藕拟奚为，西山几度看悬鼓。",
            "爱酒渊明挽不来，贪佛灵运推不去。",
            "同盟二九姑置之，咄尔而今在何许。"
        ],
        "title": "莲社图赞",
        "id": "d871fd9f-b4e3-49b6-af48-ccc336aa0baf"
    },
    {
        "author": "释大观",
        "paragraphs": [
            "一笑相逢，悠然意消。",
            "植藩篱兮肝胆楚越，外形骸兮鹏鷃逍遥。",
            "凉襟洒洒兮何须鹤驭之风，别袖翩翩兮不见虎溪之桥。",
            "此东林六事之一兮，犹可想见其丰标。",
            "古不可挽，今不可招。",
            "火生莲花，雪长芭蕉。"
        ],
        "title": "远法师陆脩静赞",
        "id": "a0c3d41e-ab81-480e-bf81-f78ef27ee8e9"
    },
    {
        "author": "释大观",
        "paragraphs": [
            "门里虫，蛊里毒。",
            "才过凌霄峰，浑家成不睦。",
            "指白为黑兮质证有头之冤，改调移声兮唱出无谱之曲。",
            "自奉川之富沙以至乎剑池，深处兮有谁共躅。",
            "何须象骨巖高，须知已展不缩。",
            "韶成九包至，樵唱一夔足。",
            "家私莫隠，全封半幅。",
            "赞之骂之，口哑舌秃。"
        ],
        "title": "东山源和尚赞",
        "id": "a2eaf76d-5b3a-4aa3-81d0-002d08c24692"
    },
    {
        "author": "释大观",
        "paragraphs": [
            "眼头生角，囊里盛锥。",
            "驾古轨辙，辟坦路达。",
            "龙藏忘筌兮揭义天之寥豁，麈尾倒握兮翻辩澜之渺弥。",
            "堂堂之陈，正正之旗。",
            "非其所是，是其所非。",
            "发老啸之韬略，茂老豁之孙枝。",
            "迨其涅槃后，有借万象舌兮其谁知之。"
        ],
        "title": "顽空法师赞",
        "id": "54917e21-c71e-4f0b-9fda-c883755c8dd6"
    },
    {
        "author": "释大观",
        "paragraphs": [
            "祖庭力探，义天横截。",
            "南湖雨华，屡踞前列。",
            "鼎峙三观兮于菟元斑，区分一乘兮尾闾自泄。",
            "海阔山遥，难追轨辙。",
            "云暖谁寻寒谷春，晴宵又耿长空月。"
        ],
        "title": "寒谷晖法师赞",
        "id": "43d8650b-55bc-4164-99e0-2b90dd1dbf8a"
    },
    {
        "author": "释大观",
        "paragraphs": [
            "魁梧厚厖，慈和安祥。",
            "声在江湖品目，仪表衡台学场。",
            "空假中之列三兮，一与三之不立。",
            "修多罗如标月兮，指与月之俱忘。",
            "四处提撕，四花飞扬。",
            "未老掩光，返常寂光。",
            "此其所以为柏庭之克家，云公汉章者也。"
        ],
        "title": "汉章云法师赞",
        "id": "7214b955-4ed3-4fc5-9cca-aa2fe3ba0778"
    },
    {
        "author": "释大观",
        "paragraphs": [
            "闲如云，虚如谷。",
            "岁晚一庵，湖山千簇。",
            "师资相忘，古灵何必拊背。",
            "动静无间，茶陵空自跌足。",
            "一味卷舌冥怀，付与松风度曲。",
            "玉几如此抑扬，也是唤么作六。"
        ],
        "title": "云谷粹长老赞",
        "id": "0df1a40d-73cd-4f95-8e75-8f15f59a7b11"
    },
    {
        "author": "释大观",
        "paragraphs": [
            "和气蔼丛芝，触著变荆棘。",
            "笑把凌霄峰信脚踏翻，直得新昌石佛额头汗出。",
            "慈云峰顶，机用纵横。",
            "凌空驾虚，从其建立。",
            "高仑苍苍，东湖羃羃。",
            "僧繇妙笔亦难传，丝毫不动成狼藉。",
            "咦。"
        ],
        "title": "芝巖禅师赞",
        "id": "fcc7865e-a9a7-46d1-ade5-f14a3a6d97ef"
    },
    {
        "author": "释大观",
        "paragraphs": [
            "口哆眉厖，坐如钉桩。",
            "戒香逆风，孤行凌霜。",
            "一新受经重其本，三主法社持其纲。",
            "此其所以发毫端毗尼藏，而树末世精进幢者也。"
        ],
        "title": "照讲师赞",
        "id": "ffa19e0a-ac74-4834-b9e0-1518adf5b7c7"
    },
    {
        "author": "释大观",
        "paragraphs": [
            "气和色庄，襟度洋洋。",
            "雪残春嶂，月午秋江。",
            "峙凌虚金碧兮增飞来小朶之奇观，发昔人幽潜兮来典午咸和之遗芳。",
            "或见或闻，意消心降。",
            "若夫奉己淡薄，接物慈祥。",
            "不泥文字，不堕平常。",
            "此所以为北峰之克家，而于自受用三昧中，合乎性具之宗纲。"
        ],
        "title": "南磵果法师赞",
        "id": "7325e14a-915e-45e6-9500-0612a4de1da0"
    },
    {
        "author": "释大观",
        "paragraphs": [
            "癯然容仪，轩然作为。",
            "古潜清苕，珠媚蟾辉。",
            "筌忘大部兮半点不胶名相，冥通三观兮一毫不著玄微。",
            "石磵付衣，末流蓍龟。",
            "山雷山泉兮从教名𢷕，虚空解讲兮其谁知之。"
        ],
        "title": "颐蒙法师赞",
        "id": "eae5f873-e499-4d1c-bfc8-f81e3dd665fa"
    },
    {
        "author": "释大观",
        "paragraphs": [
            "僧之形，人之英。",
            "何所作兮畦衣常披，何所说兮玉麈常横。",
            "世情悠悠兮若秋云之淡，胸次了了兮悬秋月之明。",
            "其禀也灵，其施也平。",
            "六窗自虚，万象自呈。",
            "斯何人欤，岂不入山林而隠，不濯沧浪而清者耶。"
        ],
        "title": "山隠居士赞",
        "id": "566cfecb-f980-407d-98d4-71ff309f7a97"
    },
    {
        "author": "释大观",
        "paragraphs": [
            "母仪慈淑，阃范持循。",
            "善行冰雪，寿骨松椿。",
            "雍容堂上兮凤霞俨俨，罗列堂下兮兰玉诜诜。",
            "厚德阴储兮留乎奕叶，和气辑睦兮浃乎乡邻。",
            "媲城东之作家兮付佛身于等幻，秉月上之迅机兮应日用而常亲。",
            "若问其中转身处，虚空揣出妙无痕。"
        ],
        "title": "樊路分为母陈安人请赞",
        "id": "d8925079-fafb-4dc8-a217-1e8cf98bfe26"
    },
    {
        "author": "释大观",
        "paragraphs": [
            "是境不涉，逢缘不借。",
            "恶人随顺，喜人凌跨。",
            "拨千圣賸语为画处山川，笑从上发机如巾结兔马。",
            "丝糁弗容留，虚空生柄欛。",
            "只今纳败向谁，他骂不如自骂。"
        ],
        "title": "自赞",
        "id": "a101bfcf-feea-4cea-b07c-cc5ef545b391"
    },
    {
        "author": "释大观",
        "paragraphs": [
            "云门普，千钧弩。",
            "蓦地一发，当阳饮羽。",
            "冤有头兮债有主。"
        ],
        "title": "保福溥长老请赞",
        "id": "dacb78b9-1236-4535-be5c-70c489a1420f"
    },
    {
        "author": "释大观",
        "paragraphs": [
            "有准绳，无捉摸。",
            "开口错商量，铁蒺藜确确。",
            "日冷月热，泾清渭浊，昨夜凤巢生鸑鷟。"
        ],
        "title": "法喜泾长老请赞",
        "id": "b7d6743f-5993-4b2e-bcf8-e0c513493a85"
    },
    {
        "author": "释大观",
        "paragraphs": [
            "雷轰电驰，寸毫尺厘。",
            "全机大用，放下竹篦。",
            "突出云门顾鉴，咦。"
        ],
        "title": "集福鉴长老请赞",
        "id": "96926bca-d1d2-400f-9e90-92102116afc0"
    },
    {
        "author": "释大观",
        "paragraphs": [
            "为无所为，益无所益。",
            "和气如春，近傍不得。",
            "有时崄处少机关，拶倒临济白拈贼。",
            "以冤报冤，其义不忒。"
        ],
        "title": "明化惟长老请赞",
        "id": "f151864b-b8b0-4f41-b6c1-c4c323025481"
    },
    {
        "author": "释大观",
        "paragraphs": [
            "{毛畏}{毛畏}𣯧𣯧，颙颙昂昂。",
            "强出人前，果见乖张。",
            "直如劈竹而人罕知其曲，圆如走丸而吾常用其方。",
            "闻说我宗甚奇特，当甚多年苕帚桩。",
            "明修栈道，暗渡陈仓。",
            "出语全无碑记，考贼不用证赃。",
            "敢滥称花木瓜直下儿孙，真所谓米尽到糠。",
            "个样嘴脸非惟人恶，吾亦自恶，那堪形之丹青，悬之高堂。",
            "第一分付断云，付与丙丁收藏。",
            "覆水自来收不得，从教四海沸如汤。"
        ],
        "title": "溢首座请赞",
        "id": "5efbf09d-7866-4a4c-abc5-2718855705a5"
    },
    {
        "author": "释大观",
        "paragraphs": [
            "馽空云蒂，补太虚缝。",
            "虽在穷相手头，却要因人发用。",
            "等闲撞著个冤家，活脱临时看拈弄。"
        ],
        "title": "西山泳长老请赞",
        "id": "fd2dbc99-04b4-4b99-a09e-4dc5a60b1703"
    },
    {
        "author": "释大观",
        "paragraphs": [
            "我无我，柰这个。",
            "眨得眼，话已堕。",
            "翻转面皮，放人不过。",
            "搥碎连城之璧，大肆秦人之祸。"
        ],
        "title": "栖真身长老请赞",
        "id": "dbf55b26-1fdc-4c35-bf97-3307dcf4b663"
    },
    {
        "author": "释大观",
        "paragraphs": [
            "相牵相引，自拈自弄。",
            "赚正因人，变灭胡种。",
            "业在其中不自知，九成韶集丹山凤。"
        ],
        "title": "梨洲戒长老请赞",
        "id": "e862e3d6-fdbb-44c1-bf09-77dd7ccb8a43"
    },
    {
        "author": "释大观",
        "paragraphs": [
            "直如钩，曲如弦。",
            "拍盲使去，罔测其然。",
            "不解深跧，强出人前。",
            "默然兮意传更待馿年。"
        ],
        "title": "小师清默请赞",
        "id": "2069a17d-bc74-4f12-9baf-b0c2dffcd009"
    },
    {
        "author": "释大观",
        "paragraphs": [
            "瞥喜瞥嗔，没头没脑。",
            "道泰时清，生风起草。",
            "等闲相撞，黑漆竹篦劈面来。",
            "无禅可谈，三寸舌头胡乱扫。",
            "九九百百，自不知老。",
            "称为临济儿孙，顽石何曾是宝。"
        ],
        "title": "小师清泰请赞",
        "id": "d0e72871-9610-4566-a66b-2761bc74f6e9"
    },
    {
        "author": "释大观",
        "paragraphs": [
            "萎萎蕤蕤，自把不定，人多不悦。",
            "一味从空架空，知他有何所说。",
            "养子缘，迷子诀，六月炎炎飘瑞雪。"
        ],
        "title": "小师清瑞请赞",
        "id": "8b2e92bd-79f6-462e-b888-33b4791b741c"
    },
    {
        "author": "释大观",
        "paragraphs": [
            "稽首毗卢法身主，三身一体圆满觉。",
            "曼殊室利大智海，普贤清浄行愿门。",
            "大慈悲父观世音，信住行向地等妙。",
            "五十三位善知识，权实拥护天龙神。",
            "慈威加被俨在上，鉴兹赞祝日行空。",
            "癸酉仲秋之八日，定光金地产异人。",
            "自威音前秉正因，向灵山上受记莂。",
            "优钵孕奇时一现，昴宿腾精瑞两间。",
            "千灵嘉会当其时，君臣道合若符节。",
            "升平规模愈持重，呼吸变故常镇浮。",
            "身徇国难入重险，手扶日毂升中天。",
            "远夷缩缩惮威略，生民熙熙安袵席。",
            "嗣皇矜式尊为师，万汇仰戴恃为命。",
            "佛法流行明盛世，持世护法端有凭。",
            "二千年后视今日，二千年前等无异。",
            "如来慧命期永续，众生正信当不断。",
            "整顿干坤大力量，安乐黎庶大福德。",
            "我此伽蓝鄮岭东，释尊舍利所镇临。",
            "即兹吉祥殊胜地，衮绣光仪立寿祠。",
            "穰穰缁侣方俨集，钟鼓梵呗何所祝。",
            "万象舌头悉称寿，宝塔显为舒瑞光。",
            "昔阿育王造佛塔，其数满八万四千。",
            "一塔该八万四千，八万四千同一塔。",
            "八万四千妙吉祥，八万四千妙殊胜。",
            "愿均吉祥与殊胜，散作寿域无边春。"
        ],
        "title": "寿平章秋壑师相",
        "id": "79c280ea-a3b2-40e5-938c-1166ea349da4"
    },
    {
        "author": "释大观",
        "paragraphs": [
            "两沼滟寒碧，一堂纳宽闲。",
            "高柳逢春新翠展，寒梅霁雪清香繁。",
            "好本栽培常烂熳，四序芳馨看互换。",
            "杂华境徧刹尘中，十波罗蜜更主伴。",
            "觉心隠几随彷徉，六用俱妙无可降。",
            "跏趺不语亦不默，篆烟一缕春昼长。",
            "释迦老子何所见，教谭三百皆方便。",
            "就中一处最亲切，转物不为物所转。",
            "此堂物物元无殊，随人受用有亲疎。",
            "尘尘摄入大毗卢，应笑本来物无转亦无。"
        ],
        "title": "题觉心居士转物轩",
        "id": "f53aec1b-81aa-4524-b445-6fd61f241dd0"
    },
    {
        "author": "释大观",
        "paragraphs": [
            "分人分我谩多端，一串黄金锁骨寒。",
            "善贾何曾停死货，明明担出与人看。"
        ],
        "title": "人我担",
        "id": "a8a97649-007e-42ff-a2cd-8663f8e14b0d"
    },
    {
        "author": "释大观",
        "paragraphs": [
            "真游谁管客程赊，阆苑春风几度花。",
            "若会粟中藏世界，寥阳不是玉皇家。"
        ],
        "title": "示锦屏赵高士",
        "id": "f3d0d7bc-fb68-4df9-ad8a-ed7da2b8fae4"
    },
    {
        "author": "释大观",
        "paragraphs": [
            "万有俱该等太虚，更须拈却赵州无。",
            "如今若欲知端的，舜若新添颔下须。"
        ],
        "title": "性空",
        "id": "f38b8068-dcb0-4482-aebb-957aac73b6c4"
    },
    {
        "author": "释大观",
        "paragraphs": [
            "虚空讲得四花飞，大地山河总发机。",
            "碧眼黄头无处觅，是中元不动唇皮。"
        ],
        "title": "绝诠",
        "id": "01ecb571-09a6-45f1-9088-76b45b002541"
    },
    {
        "author": "释大观",
        "paragraphs": [
            "三应声中密意通，分明饭布裹春风。",
            "休论亲切不亲切，巨舶回程至海东。"
        ],
        "title": "日本仙侍者归国",
        "id": "6dce5eb8-739b-4969-be73-485096e57f87"
    },
    {
        "author": "释大观",
        "paragraphs": [
            "旋营屋子嵌云山，旧日灵泉气象还。",
            "但有过门教歇去，谁云道者少机关。"
        ],
        "title": "道者复干接待",
        "id": "24ee2c72-6c7d-48fb-a748-fc9a95101e53"
    },
    {
        "author": "释大观",
        "paragraphs": [
            "言口谈天有振斋，五行曾不涉安排。",
            "小轩对坐似无语，几度晴云过断崖。"
        ],
        "title": "日者王振斋",
        "id": "cc0234aa-d6b2-4734-8bda-99b0516eeaf2"
    },
    {
        "author": "释大观",
        "paragraphs": [
            "者边飏下舀溪杓，?斧又移深处山。",
            "说与白云门外客，相逢莫作旧时看。"
        ],
        "title": "贺大渊自资福住白云",
        "id": "9a777705-2ac1-4f55-8ef9-276c6a237d84"
    },
    {
        "author": "释大观",
        "paragraphs": [
            "别我从容药鼎边，迢迢京路紫霞连。",
            "重提药病相治句，却道亲依已五年。"
        ],
        "title": "病中送湛侍者之京",
        "id": "9bae6c4a-1569-49e7-b5e2-192ecbe0eb84"
    },
    {
        "author": "释大观",
        "paragraphs": [
            "维卫芳腾蔓愈滋，花花叶叶转芬披。",
            "鄮峰酷烈较些子，昙萼翻成铁蒺藜。"
        ],
        "title": "示沙弥",
        "id": "5ba1e114-de53-410c-a9cc-1bfa68fc3a09"
    },
    {
        "author": "释大观",
        "paragraphs": [
            "点墨如将当已长，分明白饭糁椒姜。",
            "出门相送都无说，堂下秋花自吐香。"
        ],
        "title": "示林侍者",
        "id": "e837c71b-0c32-4758-9fa5-d89bef305d67"
    },
    {
        "author": "释大观",
        "paragraphs": [
            "舌上雷轰一默间，纤尘不动鼓波澜。",
            "拈花会上人无数，输与头陀一破颜。"
        ],
        "title": "晦机",
        "id": "5ff4b838-e31b-4571-9b51-62aecfe1051d"
    },
    {
        "author": "释大观",
        "paragraphs": [
            "鹫岭将何付饮光，十成绵密转乖张。",
            "鄮峰恁么不恁么，尺线单丝自短长。"
        ],
        "title": "沙弥付衣",
        "id": "54c80609-8ef3-4f44-9bc8-522c6d80f8f0"
    },
    {
        "author": "释大观",
        "paragraphs": [
            "东游何见便还西，觅我伽陀要指迷。",
            "领取庵头好消息，冬蔬经雨翠交畦。"
        ],
        "title": "吴道人求语回庵",
        "id": "11333ddd-108b-4799-a05a-e66448386464"
    },
    {
        "author": "释大观",
        "paragraphs": [
            "日毂升边不计程，转头已是隔重溟。",
            "更遭尊者相勾引，瀑捣飞梁梦未醒。"
        ],
        "title": "和静照诗韵  其一",
        "id": "df131dde-610a-4e62-86b8-12a832de66c0"
    },
    {
        "author": "释大观",
        "paragraphs": [
            "诸方门户总经过，恼乱春风有几多。",
            "今日蒸云重覩对，丝毫不隔最誵讹。"
        ],
        "title": "和静照诗韵  其二",
        "id": "5a32911a-48e7-4594-94c8-a338c8ab1a59"
    },
    {
        "author": "广利寺僧",
        "paragraphs": [
            "一封诏出禁庭中，催起慈峰住鄮峰。",
            "今日开堂宣妙法，祥云瑞气罩虚空。"
        ],
        "title": "问物初和尚",
        "id": "b8894c65-6dd2-46bd-abb4-e67c6c7a51dc"
    },
    {
        "author": "武衍",
        "paragraphs": [
            "月冷江空夜气浓，桂香飞下广庭风。",
            "不知何处神仙过，鹤唳数声烟霭中。"
        ],
        "title": "秋夕过松陵",
        "id": "ed095bb0-3d95-49c9-aad8-84c1820b1050"
    },
    {
        "author": "武衍",
        "paragraphs": [
            "柳外飞来恰弄声，瞥然流去一梭轻。",
            "分明啼断春愁处，风不惊花午院晴。"
        ],
        "title": "鶑",
        "id": "a9134df7-963f-4a00-96f5-ac28bf252236"
    },
    {
        "author": "武衍",
        "paragraphs": [
            "梨花风动玉阑香，春色沈沈锁建章。",
            "唯有落红官不禁，尽教飞舞出宫墙。"
        ],
        "title": "宫词补遗  其一",
        "id": "182f439b-d6d4-45e1-be31-9bc5f96a1059"
    },
    {
        "author": "武衍",
        "paragraphs": [
            "牡丹春籞正秾华，有旨今年不赏花。",
            "剪落金盘三百朶，内批分赐近臣家。"
        ],
        "title": "宫词补遗  其二",
        "id": "b9680c11-9869-40f2-af56-6d1f7587a31d"
    },
    {
        "author": "武衍",
        "paragraphs": [
            "粉光薄薄髻云垂，叶满湘笼独步时。",
            "女伴未来归未得，水边闲照插花枝。"
        ],
        "title": "采桑曲  其一",
        "id": "22c53a39-4882-4e9b-b674-f6446e544f11"
    },
    {
        "author": "武衍",
        "paragraphs": [
            "道是蚕忙未是忙，日长犹得事梳妆。",
            "罗敷有语何曾解，倚树偷窥马上郎。"
        ],
        "title": "采桑曲  其二",
        "id": "a0bed79a-2ed9-43b3-910b-6f866dabea3e"
    },
    {
        "author": "武衍",
        "paragraphs": [
            "何人吹动玉笙攒，天阔风高桂殿寒。",
            "声轧五云飞不去，夜深和鹤落瑶坛。"
        ],
        "title": "虚皇坛月下闻笙",
        "id": "1171903f-097b-4293-912b-17cc49f1f5ca"
    },
    {
        "author": "武衍",
        "paragraphs": [
            "当时十五正娇妍，选入宫中二十年。",
            "谁料祇今三十五，舞鞾未蹋玉阶前。"
        ],
        "title": "宫思",
        "id": "0fab26b5-4e21-4027-b972-fe4c1cd3c815"
    },
    {
        "author": "武衍",
        "paragraphs": [
            "双成午夜约飞琼，齐驾红鸾看月明。",
            "缥缈碧云归去晓，洞天霜冷玉箫清。"
        ],
        "title": "书画扇",
        "id": "764617a9-9ac4-419b-a1de-4f8a7f1889ed"
    },
    {
        "author": "武衍",
        "paragraphs": [
            "夹谿槐柳绿云堆，辙蹟何尝到碧苔。",
            "不种桃花缘底事，恐因流水悮人来。"
        ],
        "title": "赠苕上隠者",
        "id": "5c4bbd2e-730c-4a24-bcec-dab6ebd97023"
    },
    {
        "author": "武衍",
        "paragraphs": [
            "桂华珠殿水精楼，柘袖笼香乙夜游。",
            "飞下银桥人不觉，月明三十六宫秋。"
        ],
        "title": "开元广寒词",
        "id": "e57a28af-82bd-4bca-9ec6-f645e9f5a026"
    },
    {
        "author": "武衍",
        "paragraphs": [
            "晋人冠子羽人衣，客去移牀傍小池。",
            "扇影不摇蕲竹浄，藕花风里看唐诗。"
        ],
        "title": "客去",
        "id": "60a35fe2-a639-46ab-ba96-19645277efc8"
    },
    {
        "author": "武衍",
        "paragraphs": [
            "一城和气万家春，金碧楼台处处新。",
            "太守不孤同乐意，木兰堂上看游人。"
        ],
        "title": "游吴门同乐园疥池光亭壁呈使君张都承",
        "id": "b9f458ed-b164-409c-8bf9-653256c52930"
    },
    {
        "author": "武衍",
        "paragraphs": [
            "翠峰斜倚侧金翘，罗带萦红罥碧桃。",
            "应是春愁禁不得，东风深院粉墙高。"
        ],
        "title": "春日舟中书所见  其一",
        "id": "4a252b45-0c77-4465-a82c-c41b201a9854"
    },
    {
        "author": "武衍",
        "paragraphs": [
            "花外风来夹腻香，片云谁遣下巫阳。",
            "不须囘首频相顾，彼此伤春易断肠。"
        ],
        "title": "春日舟中书所见  其二",
        "id": "e2fe55c6-a487-4176-aba5-d5930328c806"
    },
    {
        "author": "武衍",
        "paragraphs": [
            "中国无人虏肆轻，六宫挥泪别倾城。",
            "当时谁议诛延寿，益重君王好色名。"
        ],
        "title": "明妃曲  其一",
        "id": "c9336fa0-5c7f-44dc-b714-cca281eeb2c4"
    },
    {
        "author": "武衍",
        "paragraphs": [
            "马上风沙乱鬓蝉，羶乡同地不同天。",
            "琵琶何用弹深怨，出降乌孙更可怜。"
        ],
        "title": "明妃曲  其二",
        "id": "e482b920-5680-4ea4-a118-344a8b1cbb9d"
    },
    {
        "author": "武衍",
        "paragraphs": [
            "晓角吹愁客梦寒，一声声落曲屏闲。",
            "吴儿可杀无风味，老却梅花祇当闲。"
        ],
        "title": "闻角呈宗谕方蕙巖",
        "id": "bbeac6f2-4b21-4432-b05c-3bab1d34325b"
    },
    {
        "author": "武衍",
        "paragraphs": [
            "八尺{马昂}龙雪到蹄，阿瞒骑罢阿环骑。",
            "绝怜千古房星魄，不见明时见乱时。"
        ],
        "title": "韩干照夜白  其一",
        "id": "81ead2e9-1abb-4b71-8c74-024323565b50"
    },
    {
        "author": "武衍",
        "paragraphs": [
            "振金喷玉出天闲，几向骊宫骤月还。",
            "脱使干生天宝后，画图那得到人闲。"
        ],
        "title": "韩干照夜白  其二",
        "id": "d5221b5b-56b5-4836-9515-0f4ffacde2a7"
    },
    {
        "author": "武衍",
        "paragraphs": [
            "灵和殿里最风流，三月飞花雪御楼。",
            "换得玉人眉样巧，一春浑不下帘钩。"
        ],
        "title": "柳枝词",
        "id": "e9ff9667-5527-406d-8624-c3c20ab35a07"
    },
    {
        "author": "武衍",
        "paragraphs": [
            "弄月吹箫过石湖，冷香摇荡碧芙蕖。",
            "贪寻旧日鸥边宿，露溼船头数轴书。"
        ],
        "title": "秋夕清汎",
        "id": "9e6eb547-e1a5-46d5-b7d4-9cc0ba6b1708"
    },
    {
        "author": "武衍",
        "paragraphs": [
            "几囘梦里到边陲，马上犹能磨战旗。",
            "弹泪对人偏爱说，建炎随驾渡江时。"
        ],
        "title": "老将",
        "id": "7e63fa72-774b-46ed-ab24-51aadd631d9f"
    },
    {
        "author": "武衍",
        "paragraphs": [
            "花外垂杨阅四朝，东风依旧绿条条。",
            "当年盛事人犹说，二殿龙舟泊画桥。"
        ],
        "title": "春日湖上  其一",
        "id": "bd0d419c-6303-45ce-8b31-c5fe9bb944e6"
    },
    {
        "author": "武衍",
        "paragraphs": [
            "拆桐花上雨初干，寒食游人尽出关。",
            "一片湖边春富贵，断桥船簇夕阳间。"
        ],
        "title": "春日湖上  其二",
        "id": "470ac4bc-890f-4c0f-9323-d23581689ca9"
    },
    {
        "author": "武衍",
        "paragraphs": [
            "飞鹢鸣镳鼓吹喧，繁华应胜渡江前。",
            "吟梅处士今还在，肯住孤山尔许年。"
        ],
        "title": "春日湖上  其三",
        "id": "10e7f3d2-85f2-4c57-93da-c81c7a61c6a0"
    },
    {
        "author": "武衍",
        "paragraphs": [
            "船里歌声去复还，游人乐在酒杯间。",
            "争如策蹇长堤上，细看南山与北山。"
        ],
        "title": "春日湖上  其四",
        "id": "f2473112-bfee-44cd-927f-a6373dc37cd2"
    },
    {
        "author": "武衍",
        "paragraphs": [
            "池上泠泠过雨声，绿荷风走万珠明。",
            "天公未欲从羣望，作了晚凉俄便晴。"
        ],
        "title": "宜永观雨",
        "id": "6286a00c-0c73-49f3-a71e-bc4e3030c2d9"
    },
    {
        "author": "武衍",
        "paragraphs": [
            "卷来沧海黄银浪，飞出层云白玉团。",
            "千古垂虹奇绝处，独凭三百赤阑干。"
        ],
        "title": "长桥月夕",
        "id": "fc571514-e77b-4193-90cb-59a0741cbd9a"
    },
    {
        "author": "武衍",
        "paragraphs": [
            "谁惊双鹭起苹汀，蹵裂玻瓈细有声。",
            "飞入白云浑不辨，碧山横处忽分明。"
        ],
        "title": "双鹭",
        "id": "1f5e06ef-5554-4bca-8f26-018e019e4321"
    },
    {
        "author": "武衍",
        "paragraphs": [
            "西风吹晓凤城开，桂子香中信马来。",
            "十载不行湖上路，知它添了几楼台。"
        ],
        "tags": [
            "西湖"
        ],
        "title": "重访西湖旧游",
        "id": "ecaa7f44-c40e-410d-be2f-50c317ba6b8e"
    },
    {
        "author": "武衍",
        "paragraphs": [
            "蹙蹙生红露滴珠，薰风凉幌晓妆初。",
            "折来戴朶频拈看，应讶罗裙色不如。"
        ],
        "title": "榴花",
        "id": "70a9487c-2f8c-4969-8e0d-e435d82e3711"
    },
    {
        "author": "武衍",
        "paragraphs": [
            "燕子搀风入画楹，不知人傍绿窗行。",
            "香泥惊落忽飞去，却向桐华顶上鸣。"
        ],
        "title": "燕子",
        "id": "3fb06f2a-4498-4d6d-9e3a-ea8f6a10223a"
    },
    {
        "author": "武衍",
        "paragraphs": [
            "宝髻无光玉貌昏，悲歌空感旧承恩。",
            "君王喜问先朝事，时许车儿到殿门。"
        ],
        "title": "老宫人  其一",
        "id": "9c88217c-2f72-4233-8da5-3c14212090a9"
    },
    {
        "author": "武衍",
        "paragraphs": [
            "侍辇观花上苑春，太皇宣索凤笙频。",
            "如今犹记当时曲，对谱闲教小内人。"
        ],
        "title": "老宫人  其二",
        "id": "8ef5f40d-a6eb-4a36-a71d-d56f600d90c4"
    },
    {
        "author": "武衍",
        "paragraphs": [
            "一曲春风已擅场，浅颦低啭更传觞。",
            "令人忆杀香山老，旧日玲珑也姓商。"
        ],
        "title": "湖亭席上赠商素",
        "id": "d99dbaae-676f-4e4e-9438-77eaad1eac50"
    },
    {
        "author": "武衍",
        "paragraphs": [
            "钿车辘辘辗芳尘，步幛香移一片春。",
            "花下玉盘行禁脔，御前宣劝到湖滨。"
        ],
        "title": "贵游",
        "id": "cb87115f-f1d3-4b8f-bc7a-dba75a86d8af"
    },
    {
        "author": "武衍",
        "paragraphs": [
            "一拂残烟暝不收，作成谿上十分秋。",
            "空林落日西风急，红叶无诗水自流。"
        ],
        "title": "次平小景",
        "id": "003a20a6-dcd0-4ab7-b466-dce9215bde73"
    },
    {
        "author": "武衍",
        "paragraphs": [
            "碧水青山旧路迷，刘郎怊怅阮郎悲。",
            "仙桃一别人间去，洞里春风自四时。"
        ],
        "title": "寻昔游",
        "id": "27a4897c-fce1-4114-9f93-699a5e1d3b6a"
    },
    {
        "author": "武衍",
        "paragraphs": [
            "金鍼插竝玉搔头，月落河倾尚倚楼。",
            "细认双星还自感，别离同是一般愁。"
        ],
        "title": "七夕",
        "id": "c26f6a6c-42c7-4f54-b682-0a0325443274"
    },
    {
        "author": "武衍",
        "paragraphs": [
            "断沙残汐葑田枯，寂历寒烟卧雁奴。",
            "飞起不知何处落，数声蓦忽隔黄芦。"
        ],
        "title": "雁奴",
        "id": "a66071e2-21eb-4cd0-9153-499695b31473"
    },
    {
        "author": "武衍",
        "paragraphs": [
            "粉靥娇春掌上轻，玉琴声里见深情。",
            "花边临别重回首，犹恐丝弦说未明。"
        ],
        "title": "阮客",
        "id": "e235a979-c87e-4614-b31c-a7b1397c9735"
    },
    {
        "author": "武衍",
        "paragraphs": [
            "叠叠沧波隔乱山，白鸥飞去复飞还。",
            "吟边好思无多子，祇在孤舟落照间。"
        ],
        "title": "书吴江塔院水月",
        "id": "c453f08d-de98-4532-8269-8d07f842711d"
    },
    {
        "author": "武衍",
        "paragraphs": [
            "倒尽鸱夷酒更沽，西风吹兴渺江湖。",
            "客中賸喜身强健，岁岁秋香看紫萸。"
        ],
        "title": "九日",
        "id": "2c39f6ff-6c7f-4a81-85cf-00c921ff2f2c"
    },
    {
        "author": "武衍",
        "paragraphs": [
            "秉烛西园事已非，更堪中酒落花时。",
            "隔帘燕子偏饶舌，不管春愁倦作诗。"
        ],
        "title": "寄社友",
        "id": "abfa441c-5bc5-4c17-97bd-30fd1df32202"
    },
    {
        "author": "武衍",
        "paragraphs": [
            "蓼滴辛盘色鬭鲜，已将春到酒尊前。",
            "金幡不用吴娃祝，自唱新词插鬓边。"
        ],
        "title": "立春",
        "id": "ce24a68a-e992-4c66-9872-93f08392256b"
    },
    {
        "author": "武衍",
        "paragraphs": [
            "结客寻春过旧隄，雪香云冷锁双扉。",
            "隔墙应是梅花笑，敝却貂裘尚未归。"
        ],
        "title": "孤山访梅不遇简知己",
        "id": "94023092-34df-4342-be61-a5615c855bfe"
    },
    {
        "author": "武衍",
        "paragraphs": [
            "投箠江边雪满头，玉虹千尺要诗酬。",
            "诗成上马谁同说，说似亭前两白鸥。"
        ],
        "title": "雪中登垂虹亭",
        "id": "0cf26ea3-f00c-4668-825d-b98bc6f6a5e4"
    },
    {
        "author": "武衍",
        "paragraphs": [
            "栖凤枝头数叶轻，井边篱落正关情。",
            "晚来纵有西风过，一片秋声作不成。"
        ],
        "title": "霜梧",
        "id": "dce4e54b-6e8b-48d9-a3d4-24ab5f4f608f"
    },
    {
        "author": "武衍",
        "paragraphs": [
            "日日湖边上小车，要寻红紫醉年华。",
            "东风合与春料理，忍把轻寒瘦杏花。"
        ],
        "title": "湖边",
        "id": "1eda0057-e5ff-4828-b4e5-e170bb84812a"
    },
    {
        "author": "武衍",
        "paragraphs": [
            "不拘早晚过长桥，要泊桥边踏巨鼇。",
            "无月色时方得睡，有梅花处必停篙。",
            "不逢水活鱼休买，才见溪清米便淘。",
            "到得旗亭须报我，落帆相与醉村醪。"
        ],
        "title": "示舵师",
        "id": "f9a5f12f-0c0c-4b13-89de-a8a9e2df9261"
    },
    {
        "author": "武衍",
        "paragraphs": [
            "水花香弄晚风清，闲立梧桐看月生。",
            "夜漏向深秋始觉，一天星溼露华明。"
        ],
        "title": "立秋夕",
        "id": "2e43b2d5-9507-4e1e-bb04-e483884f4929"
    },
    {
        "author": "武衍",
        "paragraphs": [
            "塞月程程远，星河字字疎。",
            "不眠沙外水，恐溼足间书。",
            "倦翮支风去，悲声落枕初。",
            "秋清人易感，政自不关渠。"
        ],
        "title": "新雁",
        "id": "ae063067-82d7-4243-8fa4-9c08370141cd"
    },
    {
        "author": "武衍",
        "paragraphs": [
            "山深竹暗晓风轻，几样幽禽错杂鸣。",
            "驻马细听浑不识，就中惟识子规声。"
        ],
        "title": "春晓山行马上口占  其一",
        "id": "27344b57-bc05-4cbd-befa-48116c5e1b06"
    },
    {
        "author": "武衍",
        "paragraphs": [
            "路转前山复后山，宿烟收尽薄生寒。",
            "吟鞭忽指松梢月，绝胜城中楼上看。"
        ],
        "title": "春晓山行马上口占  其二",
        "id": "a5d5c5d0-5730-41f2-ae0b-c8f1ddaa90bd"
    },
    {
        "author": "武衍",
        "paragraphs": [
            "一变阳爻七日初，窗闲测影弄徐徐。",
            "不知曾未添宫线，但觉多翻数叶书。"
        ],
        "title": "阳复",
        "id": "d4e652e7-0fb5-4533-9768-238334290619"
    },
    {
        "author": "武衍",
        "paragraphs": [
            "五年苕上别，别后愧相疎。",
            "今夕知何夕，忆渠俄见渠。",
            "同持一杯酒，胜寄百封书。",
            "未及论心事，晓风囘蹇馿。"
        ],
        "title": "刘八窗见访一夕即别",
        "id": "1aaa213e-f7bc-4b4f-b71a-2986dd7e0264"
    },
    {
        "author": "武衍",
        "paragraphs": [
            "四海诗人说石屏，一时知己尽公卿。",
            "家传衣钵生无愧，气挟江湖老更清。",
            "重感慨时多比兴，最瑰奇处是歌行。",
            "九原不作空遗稿，三些吟魂泪为倾。"
        ],
        "title": "悼戴式之",
        "id": "26ed166c-eeb0-453e-9de7-7a4fec5c2379"
    },
    {
        "author": "武衍",
        "paragraphs": [
            "压架骈枝露颗圆，水精落落照晴轩。",
            "微酸自是江南种，尚忍因渠说太原。"
        ],
        "title": "尝葡萄",
        "id": "cc2618c8-dc4a-4e27-853e-979121712dfc"
    },
    {
        "author": "武衍",
        "paragraphs": [
            "睡觉东风忽惘然，起翻云母续炉烟。",
            "半醒不醉宿酲思，欲雨又晴寒食天。",
            "春草池塘诗梦里，梨花庭院酒尊前。",
            "谁怜倦客长安市，节物惊心忆旧年。"
        ],
        "title": "睡觉",
        "id": "b1d1678a-89ca-4109-9474-93396c97a5d4"
    },
    {
        "author": "武衍",
        "paragraphs": [
            "何处飞来缭碧空，敲吟终日费形容。",
            "榑桑老茧抽纤纬，星殿残机剪素茸。",
            "蓦忽带归帘外燕，等闲惹住柳边蜂。",
            "风柔日薄楼台晚，一缕低垂力正慵。"
        ],
        "title": "晴丝",
        "id": "3dd3d38d-aaa3-4cdc-97cf-de5f3e12a209"
    },
    {
        "author": "武衍",
        "paragraphs": [
            "十年湖海仰师儒，八斗衣传子建余。",
            "袖里有诗须印证，句中无眼定趦趄。",
            "吹香玉唾清如许，刮膜金篦病已除。",
            "媪扇何曾求贵重，等闲中得会稽书。"
        ],
        "title": "谢曹东甽跋吟卷",
        "id": "34d9f86b-eada-4187-b7df-cc32cc5d8c7d"
    },
    {
        "author": "武衍",
        "paragraphs": [
            "路接官河柳行斜，蹇馿冲暑憇田家。",
            "雨余天迥云生叶，日午风轻稻放花。",
            "袯襫已悬黄犊睡，桔槔不动绿阴遮。",
            "老翁相见如相识，命坐藜牀自析瓜。"
        ],
        "title": "枫桥道中",
        "id": "996d8f52-d567-4977-ad0d-93785158ea6c"
    },
    {
        "author": "武衍",
        "paragraphs": [
            "既安能适复何疑，小筑重营即旧规。",
            "狡兔反为三窟累，鹪鹩终遂一枝期。",
            "种成水际芙蓉径，凿得亭前菡萏池。",
            "客有可人尊有酒，四时风月总相宜。"
        ],
        "title": "郊居纪实",
        "id": "d510d43f-bf2b-45a4-a158-e0e871e48298"
    },
    {
        "author": "武衍",
        "paragraphs": [
            "风节传清素，名多为宦游。",
            "花封才解绶，芝检趣监州。",
            "等上持麾节，归来觐冕旒。",
            "江南与江北，底用说离愁。"
        ],
        "title": "送外家通倅方澹庵",
        "id": "3498be89-24df-4d94-b062-966f9417081f"
    },
    {
        "author": "武衍",
        "paragraphs": [
            "漭漭风涛外，天随底处寻。",
            "碧云千嶂暝，红树九秋深。",
            "故国荒城梦，空江倦客心。",
            "行藏那复计，篷月闯孤斟。"
        ],
        "title": "松陵晚泊",
        "id": "973c7b55-bd76-4ce8-b535-b7c15b9c2e78"
    },
    {
        "author": "武衍",
        "paragraphs": [
            "天风吹上碧嶙峋，鸾鹤声清草木薰。",
            "金阙玉楼行欲遍，却携明月出红云。"
        ],
        "title": "小游僊词",
        "id": "40a239b3-e0a0-415f-942c-7a81cc4e5b9c"
    },
    {
        "author": "武衍",
        "paragraphs": [
            "徙家城市去，不为故人留。",
            "种菊应无地，观山合起楼。",
            "别来通讯少，春至作诗不。",
            "池上双柽绿，孤吟我正愁。"
        ],
        "title": "寄汤伯起",
        "id": "b79fe679-7010-4ea7-bee6-a7177faea198"
    },
    {
        "author": "武衍",
        "paragraphs": [
            "数弓蔬地一方池，吾爱吾庐祇自知。",
            "芦碧补交杨柳缺，柽红搀上藕花迟。",
            "翠阴围合疑无日，凉意萧骚賸有诗。",
            "君欲重来须更待，嫩烟浮动晚晴时。"
        ],
        "title": "次韵答菊庄汤伯起",
        "id": "79b80264-2664-4ce9-8d47-7d8090c95df7"
    },
    {
        "author": "武衍",
        "paragraphs": [
            "宝墨烟云邈，金风庭户秋。",
            "有雏堪作伴，无计若为留。",
            "谨勿沾鲸浪，应须避蜃楼。",
            "裁诗聊寄远，烦慰玉人愁。"
        ],
        "title": "别燕",
        "id": "bbaabd28-ffa1-4411-95c6-aeb4141a4b8c"
    },
    {
        "author": "武衍",
        "paragraphs": [
            "障霜篝日夺天机，九月梅花赏玉蕤。",
            "到了不如春意胜，水边风韵两三枝。"
        ],
        "title": "西陵观梅",
        "id": "da374326-2ceb-4a94-8ef0-2b5d949f3d98"
    },
    {
        "author": "武衍",
        "paragraphs": [
            "小院秋声动碧梧，飒然凉思满籧篨。",
            "年来懒结青镫伴，却课儿曹读夜书。"
        ],
        "title": "小院",
        "id": "5f84fa80-0192-4f05-bb53-e330bb199be4"
    },
    {
        "author": "武衍",
        "paragraphs": [
            "缓将琴轸卷将书，谁信闲中事有余。",
            "约客论茶和水试，课童移菊带泥鉏。",
            "竹栊日午犹关鹤，水槛朝来自餧鱼。",
            "山蓟已苗瓜已蔓，适安生计未全疎。"
        ],
        "title": "夏日书事",
        "id": "4815160e-2bc1-4618-a278-05a9c150a5fc"
    },
    {
        "author": "武衍",
        "paragraphs": [
            "藓磴披萝入，茅堂著竹遮。",
            "绿看流去水，红惜落残花。",
            "蜀鸟啼春静，山童厌客譁。",
            "细观题壁者，一一是诗家。"
        ],
        "title": "访隠者居",
        "id": "f3d8f36e-127f-4a45-b578-890e399b7eba"
    },
    {
        "author": "武衍",
        "paragraphs": [
            "睡余罗袖印眉山，行傍妆台理坠鬟。",
            "圣主忧勤排当少，犀椎鱼拨总成闲。"
        ],
        "title": "宫中词",
        "id": "79890863-d04c-4751-9122-df64eb164339"
    },
    {
        "author": "武衍",
        "paragraphs": [
            "见说边头事已宁，捷书复得寿春城。",
            "从来方面多豪杰，均与朝廷系重轻。",
            "枣实虽红休北顾，稻花垂白近西成。",
            "民无饥色添欢色，气象方才似太平。"
        ],
        "title": "边烽既息穑事告登歌以五十六字用和击壤",
        "id": "4a2a4c4f-db9d-4da0-a1f1-377aad6bc87a"
    },
    {
        "author": "武衍",
        "paragraphs": [
            "老矣犹征调，新从淮上归。",
            "尽知边境事，曾解寿春围。",
            "腥血封刀匣，黄沙渍铁衣。",
            "奏功均得赏，沽酒醉斜晖。"
        ],
        "title": "京口策应戍将归营",
        "id": "ef5cb212-a9c5-4f52-b61b-4fbb5eb8d71a"
    },
    {
        "author": "武衍",
        "paragraphs": [
            "枕边清坐散余酲，惨淡西窗月半明。",
            "燕子梦囘帘未卷，楝花风信晓寒轻。"
        ],
        "title": "枕边",
        "id": "288e7744-b61b-4f8c-92ac-1e190a7fcc3a"
    },
    {
        "author": "武衍",
        "paragraphs": [
            "賸欲收神省费心，三生痴癖本来深。",
            "典衣寻访晋朝画，折简借观雷氏琴。",
            "帖字逼真尝细搨，诗联敲稳每长吟。",
            "镜中一笑成何事，鬓影秋丝日见侵。"
        ],
        "title": "癖",
        "id": "e9102287-5270-4f44-bdf6-f2ee258fee03"
    },
    {
        "author": "武衍",
        "paragraphs": [
            "榆火初传禁漏残，满城和气在湖山。",
            "接天杨柳风烟里，照水桃花图画闲。",
            "旧路人穿新路去，长桥船出断桥还。",
            "吾皇应喜民胥乐，岁许西门入夜关。"
        ],
        "title": "清明湖上",
        "id": "05c63ffe-6e4b-4689-b65c-74fe21d8f752"
    },
    {
        "author": "武衍",
        "paragraphs": [
            "古堞遗踪何处寻，断烟残日意沈沈。",
            "飞湍过闸风雷怒，峭岸如山草木深。",
            "灯火邻船喧客枕，江天漂梗碎乡心。",
            "明朝沽酒新丰市，怊怅无人伴苦吟。"
        ],
        "title": "宿吕城舟中",
        "id": "4a4c59e4-0ee8-4148-8393-5b618f234130"
    },
    {
        "author": "武衍",
        "paragraphs": [
            "折柳亭边未问津，江山先入梦来频。",
            "漕渠水足新逢雨，客路风光恰是春。",
            "莫论孙刘悲既往，愿言宾主乐相亲。",
            "曾留短绝题多景，君到应须为拂尘。"
        ],
        "title": "送客之润赴时贵约",
        "id": "3c7aacd6-592c-42fd-8f18-bd1944c032f3"
    },
    {
        "author": "武衍",
        "paragraphs": [
            "落落奇男子，长年走客尘。",
            "白身无寸禄，青眼欠高人。",
            "病为思诗苦，贫缘立行真。",
            "片云留不住，归醉洛阳春。"
        ],
        "title": "送徐云友归行都",
        "id": "c88b25cf-7f07-4569-aa8e-b79c14f49947"
    },
    {
        "author": "武衍",
        "paragraphs": [
            "把酒论新事，移牀问故山。",
            "桑麻云已长，亲戚喜相安。",
            "断鴈江湖外，驰心梦寐间。",
            "两年三度别，此别觉尤难。"
        ],
        "title": "伯氏自吴门来辇下再宿即别",
        "id": "7dc4d788-66c2-4508-aba3-e84083b2a8bf"
    },
    {
        "author": "武衍",
        "paragraphs": [
            "衔上官虽显，吟边兴不衰。",
            "细评南岳稿，远过后山诗。",
            "才大人多忌，名高上素知。",
            "瓣香吾敢后，幸见召环时。"
        ],
        "tags": [
            "衡山"
        ],
        "title": "刘后村被召",
        "id": "026ba104-4221-41ce-857a-faf808ec3336"
    },
    {
        "author": "武衍",
        "paragraphs": [
            "老枫残月晓江滨，送客归来又送君。",
            "愁滴离声三叠泪，眼穿行色万重云。",
            "过湘应取离骚续，到邑终期课最闻。",
            "莫为西班羞薄宦，要思先世立殊勋。"
        ],
        "title": "送友人赴长沙酒官",
        "id": "61594f72-b513-4d1b-9087-7c09c3883cc1"
    },
    {
        "author": "武衍",
        "paragraphs": [
            "柳店春风酒旆斜，紫绡团萼数枝花。",
            "香肌元是多丰腻，错把红梅看作他。"
        ],
        "title": "杏花",
        "id": "f91a83ae-2ee1-4ef6-a19d-f86b7553f37b"
    },
    {
        "author": "武衍",
        "paragraphs": [
            "三生结得润人缘，卮酒时来暖客毡。",
            "北固儿童虽不识，也缘巾屦过山前。"
        ],
        "title": "寓京口四首答汤菊庄兼简分司郑料院 北固亭口占",
        "id": "7cd1d103-b879-4c73-a767-a5a4708b0b51"
    },
    {
        "author": "武衍",
        "paragraphs": [
            "屹然孤石藓痕青，千古江湍洗不平。",
            "苍鹘飞来复飞去，不知身为此山名。"
        ],
        "title": "寓京口四首答汤菊庄兼简分司郑料院 鹘山",
        "id": "1dccf154-f536-43e3-a993-aa21391883eb"
    },
    {
        "author": "武衍",
        "paragraphs": [
            "二雄曾向此般还，鼎立功名各未安。",
            "留得坐时顽石在，至今人尚说曹瞒。"
        ],
        "title": "寓京口四首答汤菊庄兼简分司郑料院 甘露寺很石",
        "id": "441a1539-4a56-4a3e-8841-b829b18cf51c"
    },
    {
        "author": "武衍",
        "paragraphs": [
            "朝宗亭下浪冥冥，何日寻观瘗鹤铭。",
            "更欲裹茶邀客去，短篷敲火瀹中泠。"
        ],
        "title": "寓京口四首答汤菊庄兼简分司郑料院 月观远眺",
        "id": "467c87a2-b99e-4988-b0d7-fa62e739b194"
    },
    {
        "author": "武衍",
        "paragraphs": [
            "阊阖煌煌辟晓云，千官鹄立望严宸。",
            "鹤书飞下珠簷峻，雉扇分开玉座新。",
            "山寿声中团喜气，钧天奏处隔香尘。",
            "明王盛事民何幸，三载恩宽四海春。"
        ],
        "title": "岁在丁亥郊禋礼成皇帝登门肆赦获睹盛典恭成口号",
        "id": "46ed8ff0-ec39-40ea-8eed-36ff1bec9b2e"
    },
    {
        "author": "武衍",
        "paragraphs": [
            "春云漠漠雨踈踈，小𦩘冲烟入画图。",
            "除却淡妆浓抹句，更将何语说西湖。"
        ],
        "tags": [
            "西湖"
        ],
        "title": "正元二日与菊庄汤伯起归隠陈鸿甫汎舟湖上二首  其一",
        "id": "4864fbfb-49f4-4f3f-a53c-f91166070ee0"
    },
    {
        "author": "武衍",
        "paragraphs": [
            "櫂转逋山𫇢落晖，春风深锁恨依依。",
            "松间一鹤俄飞起，疑是先生出未归。"
        ],
        "title": "正元二日与菊庄汤伯起归隠陈鸿甫汎舟湖上二首  其二",
        "id": "86d9abbd-8c55-4832-a73b-733b6a692b00"
    },
    {
        "author": "武衍",
        "paragraphs": [
            "相逢客里便相欢，握手真能出肺肝。",
            "买得酒尊曾共酌，带来诗卷每容看。",
            "旧闻游宦多知己，今喜公朝与好官。",
            "一片淮云千里月，觐圭何日入长安。"
        ],
        "title": "送蕙坡赵富阳赴高邮元幕见次",
        "id": "e576abf2-1670-4ece-80a4-ebc559378a83"
    },
    {
        "author": "武衍",
        "paragraphs": [
            "春风荻渚暗潮平，紫绿尖新嫩茁生。",
            "带水掐来随手脆，櫂船归去满篝轻。",
            "竹根稚子难专美，涧底香芹可配羹。",
            "风味祇应渔舍占，玉盘空厌五侯鲭。"
        ],
        "title": "芦笋",
        "id": "83e67e09-3e93-46fa-9ddd-686b940c5b26"
    },
    {
        "author": "武衍",
        "paragraphs": [
            "寒食梨花月，新晴杨柳风。",
            "愁融山色里，兴极酒杯中。",
            "绿发日夜变，青春今古同。",
            "忍教行乐处，容易夕阳红。"
        ],
        "title": "湖亭席上",
        "id": "57e0eb8b-66de-466b-a4b4-bc06b150a834"
    },
    {
        "author": "武衍",
        "paragraphs": [
            "每见中吴士，多称太守贤。",
            "一毫无暴政，千里乐丰年。",
            "心醉西楼月，身飞北阙天。",
            "那知人事异，梦绝柳桥边。"
        ],
        "title": "哀魏方泉  其一",
        "id": "d034ac16-69ec-440a-af05-a40a318067d8"
    },
    {
        "author": "武衍",
        "paragraphs": [
            "诏下催归觐，人传便尹京。",
            "班才联从橐，庭忽舞铭旌。",
            "玉树悲中折，金丹圣莫生。",
            "泽多唯乳子，天道若无情。"
        ],
        "title": "哀魏方泉  其二",
        "id": "59fc027e-fde2-4b1b-9862-4c6181606a6f"
    },
    {
        "author": "武衍",
        "paragraphs": [
            "莫转朱弦轸，知音世不悭。",
            "吟情清似水，壮志屹于山。",
            "自入乡关去，相思云树间。",
            "春风吹五叶，早趁集英班。"
        ],
        "title": "寄吴德章签判",
        "id": "281c458a-37ea-4be5-99f7-ead189f0c707"
    },
    {
        "author": "武衍",
        "paragraphs": [
            "闲拂尘中镜，犹怜壁上梭。",
            "生平多坎?，知己半销磨。",
            "对酒成孤酌，横琴寓九歌。",
            "相思江水阔，岁晚客如何。"
        ],
        "title": "书所怀",
        "id": "453481e2-d65c-45c6-a913-f2336e5b4a1c"
    },
    {
        "author": "武衍",
        "paragraphs": [
            "磬口檀心紫晕重，繁香微泄绣帘风。",
            "照花休用添红烛，却怕轻明暖易融。"
        ],
        "title": "蜡梅  其一",
        "id": "7d0b2638-150f-47a3-a31e-797837fdc23f"
    },
    {
        "author": "武衍",
        "paragraphs": [
            "赋得姿容类至中，哨枝宿叶又春风。",
            "品题虽入江梅谱，可惜名同韵不同。"
        ],
        "title": "蜡梅  其二",
        "id": "a336bb96-3d2f-46eb-a74c-1067efce998a"
    },
    {
        "author": "武衍",
        "paragraphs": [
            "二载明禋帝意专，瓣香盍谢祖宗前。",
            "愿前盛典从头数，绍述应须亿万年。"
        ],
        "title": "恭谢庆成诗十阕  其一",
        "id": "1b1ce829-6f30-40b5-959d-5dc2090c0a17"
    },
    {
        "author": "武衍",
        "paragraphs": [
            "麝蜡笼纱粲玉阶，珠栊齐撤九门开。",
            "一天星斗明如月，法驾徐擎出殿来。"
        ],
        "title": "恭谢庆成诗十阕  其二",
        "id": "6871b45a-8423-47e3-a8ef-641422603000"
    },
    {
        "author": "武衍",
        "paragraphs": [
            "宫监推帘探晓星，景阳钟动已妆成。",
            "凤舆陆续衔车马，黄道香浓尾驾行。"
        ],
        "title": "恭谢庆成诗十阕  其三",
        "id": "b8af8755-f578-4c70-a496-9fbacd2367bb"
    },
    {
        "author": "武衍",
        "paragraphs": [
            "礼成列圣宴群工，浩荡春风到竹宫。",
            "传旨簪花俄侣锦，信知天子是天公。"
        ],
        "title": "恭谢庆成诗十阕  其四",
        "id": "be07ae62-3cb3-4b12-b45a-094c2630658f"
    },
    {
        "author": "武衍",
        "paragraphs": [
            "大官宣劝礼优宽，中殿妃嫔各尽欢。",
            "和气满城天色好，不妨直际晚回銮。"
        ],
        "title": "恭谢庆成诗十阕  其五",
        "id": "87e286ff-1bcb-4e0c-a646-da5e324b5d94"
    },
    {
        "author": "武衍",
        "paragraphs": [
            "乐奏仙韶进寿觥，觚棱风细宝香清。",
            "隔帘微见龙颜启，缘是优人有笑声。"
        ],
        "title": "恭谢庆成诗十阕  其六",
        "id": "b034a1d6-cf95-4e69-812d-1512339d8c08"
    },
    {
        "author": "武衍",
        "paragraphs": [
            "宫前仪卫尚般还，花里声传午漏残。",
            "见说御园才放水，圣心游泳正观澜。"
        ],
        "title": "恭谢庆成诗十阕  其七",
        "id": "4a7ca772-b9d3-4f34-9a5b-5e330dc1ba82"
    },
    {
        "author": "武衍",
        "paragraphs": [
            "染罗彫草斡天机，簇戴工夫鬭出奇。",
            "唯有近臣恩数异，尚方别赐细栾枝。"
        ],
        "title": "恭谢庆成诗十阕  其八",
        "id": "9e3c8a82-0d11-4663-9d65-f5138df8f31b"
    },
    {
        "author": "武衍",
        "paragraphs": [
            "小白长红十里春，归来天仗拥香尘。",
            "翩翩黄屋彫霞里，辇上无花止一人。"
        ],
        "title": "恭谢庆成诗十阕  其九",
        "id": "b03bc905-7c66-430a-b99e-fac7b4597d07"
    },
    {
        "author": "武衍",
        "paragraphs": [
            "士庶重重间绮罗，霁光熏作小春和。",
            "御街两行瞻天表，比似前回人更多。"
        ],
        "title": "恭谢庆成诗十阕  其一○",
        "id": "df6fd0ab-bbc3-4539-babf-3a285fe4dde1"
    },
    {
        "author": "武衍",
        "paragraphs": [
            "病目医治两睫宽，迎风犹苦泪漫漫。",
            "水边望月虽无碍，灯下观书便觉难。",
            "索句每防愁入肾，好杯多是热归肝。",
            "法当著意收神观，不用金篦久自安。"
        ],
        "title": "病目",
        "id": "86003581-d239-46a9-9652-90189a705792"
    },
    {
        "author": "林尚仁",
        "paragraphs": [
            "常人厌寂寥，隠士畏喧杂。",
            "山居主人百好无，终日哦诗闭书合。",
            "我本山中人，心事亦颇合。",
            "杖藜约客行幽深，来扣吟扉坐陈榻。",
            "不叙寒暄说晚唐，满座春风屡倾榼。",
            "霜晴沙路软如泥，谷鸟相呼声自答。",
            "花时不饮空白头，世味由来如嚼蜡。",
            "祇怜无梦化作蝴蝶飞，遶尽百花深处日千匝。"
        ],
        "title": "饮药房陈户山居分韵得合字",
        "id": "d068f5f4-053d-49b7-9389-8853a91523ed"
    },
    {
        "author": "林尚仁",
        "paragraphs": [
            "松风生晚凉，坐久市声歇。",
            "客去行独吟，踏石碎明月。"
        ],
        "title": "暑夜",
        "id": "bdfcd9ec-c93a-414c-8ac9-302c5c104996"
    },
    {
        "author": "林尚仁",
        "paragraphs": [
            "不画梅花却画芦，自言家在个乡居。",
            "当时恨不曾添雁，为带平安一纸书。"
        ],
        "title": "题芦乡思归图",
        "id": "f64fc638-1b0f-4122-8c24-212b05430844"
    },
    {
        "author": "林尚仁",
        "paragraphs": [
            "乌回山下寺，闲抱一琴游。",
            "客路黄花晚，江城寒露秋。",
            "持书谁送酒，怀古独凭楼。",
            "想尔西风里，遶篱吟未休。"
        ],
        "title": "九日登乌回寄郑渭滨",
        "id": "0bc10d8f-4b54-4db2-be6a-17200b748fea"
    },
    {
        "author": "林尚仁",
        "paragraphs": [
            "贪凉分石坐，野服岸巾纱。",
            "竹暗鸣风叶，溪暄聚水花。",
            "深村人语静，高树鸟飞斜。",
            "不饮论文酒，敲碁煮夜茶。"
        ],
        "title": "和陈药房纳凉",
        "id": "23712a92-1f90-4829-ae19-78b7a090530b"
    },
    {
        "author": "林尚仁",
        "paragraphs": [
            "声逐娇云学凤鸣，王孙几醉拍栏听。",
            "春深莫唱关情曲，多少行人过柳亭。"
        ],
        "title": "赠歌者",
        "id": "f5831bed-9eb0-49be-8318-4f184bf40f46"
    },
    {
        "author": "林尚仁",
        "paragraphs": [
            "春红落尽雨霏霏，为怯轻寒尚夹衣。",
            "村路每于泥处滑，乡音渐与市人非。",
            "护蚕谿女条桑去，抱布山翁换米归。",
            "世味徧尝只如此，几番清梦落渔矶。"
        ],
        "title": "新昌道中",
        "id": "7c8b76e1-7c52-4946-a461-f59d3534a061"
    },
    {
        "author": "林尚仁",
        "paragraphs": [
            "地僻民居少，官勤国课优。",
            "远程驱瘦马，小港碍行舟。",
            "晴日盐花晓，风潮海气秋。",
            "野人因买鹤，半月此迟留。"
        ],
        "title": "寓华亭下砂盐场",
        "id": "217cf842-b113-4122-abb4-6edb8a31421f"
    },
    {
        "author": "林尚仁",
        "paragraphs": [
            "十年客路叹飘蓬，历尽风霜鬓欲空。",
            "睡少半疑茶作祟，愁多全觉酒无功。",
            "数蛩厌静鸣秋雨，一叶惊寒落晚风。",
            "惆怅故园归未得，草荒篱下菊花丛。"
        ],
        "title": "秋日书怀",
        "id": "b1480608-973d-4dbb-b1f1-60c53e634cf3"
    },
    {
        "author": "林尚仁",
        "paragraphs": [
            "江亭饮罢起离愁，何事西风又越游。",
            "潮信欲来人欲去，夕阳红蓼满汀洲。"
        ],
        "title": "适越留别",
        "id": "a3817c0f-95aa-4ab0-b9e3-52a961e29c1f"
    },
    {
        "author": "林尚仁",
        "paragraphs": [
            "春诗敲未稳，一醉傍琴眠。",
            "吟客相过日，飞花欲尽天。",
            "竹阴池水暗，树色岛云连。",
            "幽鸟可人意，数声清似絃。"
        ],
        "title": "此山林佥药房陈户偕张牧隠暮春晦日载酒相过席上以手挥素絃为韵得絃字",
        "id": "413239a0-4c74-456a-89fd-dab47d4e1b36"
    },
    {
        "author": "林尚仁",
        "paragraphs": [
            "吟苦过于颠，吟成亦自怜。",
            "冻油灯影薄，深屋语声圆。",
            "分月照归客，避寒移卧毡。",
            "一冬少闲日，不得到梅边。"
        ],
        "title": "寒夜即事",
        "id": "2d0114f7-2fd9-4388-9724-394d5fb7d76a"
    },
    {
        "author": "林尚仁",
        "paragraphs": [
            "未逢知己愧蹉跎，又见春风长径莎。",
            "杜宇一声诗思减，杨花三月客愁多。",
            "从人乞米贫如旧，借吏抄书字半讹。",
            "懒说江湖十年事，近来平地亦风波。"
        ],
        "title": "春日偶成",
        "id": "3c0a0405-1e79-48e6-946b-d63e7819f1ef"
    },
    {
        "author": "林尚仁",
        "paragraphs": [
            "敕额虽存屋半倾，炉香无主佛无灵。",
            "豪家不管空门事，日夜西风语塔铃。"
        ],
        "title": "废寺",
        "id": "5fb541d1-2665-4f93-9287-7cb6ce255535"
    },
    {
        "author": "林尚仁",
        "paragraphs": [
            "学书学剑两无成，天乞梅边隠姓名。",
            "未必清闲非盛福，纵教富贵亦虚荣。",
            "百年有限春风老，万事无心夜月明。",
            "何计莫餐烟火供，漱流眠石过今生。"
        ],
        "title": "自赋",
        "id": "05230922-a6cd-4cfc-9aeb-2a27840785f0"
    },
    {
        "author": "林尚仁",
        "paragraphs": [
            "西风吹客衣，束担出王畿。",
            "千里莫嫌远，几人犹未归。",
            "山空秋鹤瘦，天阔暮云飞。",
            "料得还家日，将诗寿彩闱。"
        ],
        "title": "送林云岫归省",
        "id": "bdbcd00d-d53c-4a50-ac6c-62785fbad18f"
    },
    {
        "author": "林尚仁",
        "paragraphs": [
            "雨声听易厌，况复事关心。",
            "终夜不成寐，一春徒费吟。",
            "委红花命薄，重碧酒杯深。",
            "何日西湖上，移船系柳阴。"
        ],
        "tags": [
            "西湖"
        ],
        "title": "雨中和张西麓",
        "id": "6eaa62a8-b342-425f-9f07-5588b321ebab"
    },
    {
        "author": "林尚仁",
        "paragraphs": [
            "谿水分流急，谿云带湿飞。",
            "防饥童乞米，畏冷客添衣。",
            "雨院碁声润，风窗烛影微。",
            "终须待晴去，踏月夜深归。"
        ],
        "title": "连雨留宿陈药房吟所",
        "id": "9ab6f6a4-a91b-4a98-879b-e98c173c1f6c"
    },
    {
        "author": "林尚仁",
        "paragraphs": [
            "矮屋过如斗样宽，闭门浑不受春寒。",
            "海棠睡去梨花瘦，次第东风到牡丹。"
        ],
        "title": "偶题",
        "id": "87d8aad6-3dc5-4eaa-8d84-94e36c6b3913"
    },
    {
        "author": "林尚仁",
        "paragraphs": [
            "树阴云影暗空山，铭石虽存不忍看。",
            "烧罢纸钱灰未冷，落花啼鴂雨声寒。"
        ],
        "title": "吊友人墓",
        "id": "1d8cfe13-4069-4b92-aa05-3689d5ab88e1"
    },
    {
        "author": "林尚仁",
        "paragraphs": [
            "每个虚亭坐片时，旋寻古蹟上巖梯。",
            "石含秋色苔痕老，洞接云天树影低。",
            "樵客出林惊虎啸，道人临水听猿啼。",
            "吟边欲记阳明事，恐动山灵不敢题。"
        ],
        "title": "游阳明洞天",
        "id": "37390842-350f-497f-bfa7-11634af14485"
    },
    {
        "author": "林尚仁",
        "paragraphs": [
            "一宫占断水中央，瘦竹添丁护短墙。",
            "老鹳声中松子落，游鱼影里藕花香。",
            "云房不雨琴常润，池阁无风榻自凉。",
            "拟办隠心终老此，便须归与鹤商量。"
        ],
        "title": "清真观",
        "id": "904d760a-229f-443a-9a95-fad5df6efdd6"
    },
    {
        "author": "林尚仁",
        "paragraphs": [
            "春事又无几，阴晴苦不齐。",
            "久贫交味薄，多病语声低。",
            "落絮行风径，归云度晚谿。",
            "故乡二千里，日夜子规啼。"
        ],
        "title": "春晚",
        "id": "677dcb44-24ae-49f0-8003-3d84665b9018"
    },
    {
        "author": "林尚仁",
        "paragraphs": [
            "多年林下隠，犹带旧儒酸。",
            "自说因诗苦，还如学易难。",
            "晓窗花气润，夜枕雨声寒。",
            "又欲名山去，应寻胜迹看。"
        ],
        "title": "赠褚雪巘",
        "id": "007c5e69-7db4-406b-8033-467087fedb35"
    },
    {
        "author": "林尚仁",
        "paragraphs": [
            "外事少曾闻，深居似隠君。",
            "谿明花照影，风细水行文。",
            "蚕室寒初闭，蜂房早已分。",
            "偶因寻药去，踏破一村云。"
        ],
        "title": "村居即事",
        "id": "536c1671-1e8b-49a9-9f34-25a66ca74600"
    },
    {
        "author": "林尚仁",
        "paragraphs": [
            "拨尽寒灰雨夜深，半窗灯影伴孤吟。",
            "不眠只有琴知得，明日阳关何处心。"
        ],
        "title": "寓舍留别",
        "id": "19cfd52f-df94-441a-b888-8dc398b7bb46"
    },
    {
        "author": "林尚仁",
        "paragraphs": [
            "手挥樵斧气如虹，几树寒烟一饷空。",
            "午夜无依乌鹊冷，数声应恨月明中。"
        ],
        "title": "课伐木",
        "id": "3dcbc983-8016-4b28-b597-85c3ec38aff2"
    },
    {
        "author": "林尚仁",
        "paragraphs": [
            "别后空相忆，无书直至今。",
            "频年千里客，多事半生心。",
            "卯酒欺人醉，春诗带病吟。",
            "倚栏政无绪，一鸟过花阴。"
        ],
        "title": "怀潘寒巖",
        "id": "ab6e7a55-f995-438f-ac8f-17955d33193b"
    },
    {
        "author": "林尚仁",
        "paragraphs": [
            "屋老苔荒席久虚，近分一榻与云俱。",
            "梅花未种招蜂怨，竹所虽清欠鹤图。",
            "无事看山如对客，有时隠几亦忘吾。",
            "过门除却能吟者，不是高僧即老儒。"
        ],
        "title": "余种竹方成扁其室曰竹所友人以诗至用其韵",
        "id": "14530296-30aa-48ca-84f2-b45568da8dbc"
    },
    {
        "author": "林尚仁",
        "paragraphs": [
            "帝城花锦地，让与市人居。",
            "万事不到耳，一贫唯读书。",
            "扫牀留月宿，种药带云锄。",
            "未晚多先醉，为官恐不如。"
        ],
        "title": "山居",
        "id": "8fca0beb-acaf-42a1-96a7-5937a74227fa"
    },
    {
        "author": "林尚仁",
        "paragraphs": [
            "闲磨霜刃破银瓜，沉水香销日影斜。",
            "吟客不来情思懒，晚风庭院落槐花。"
        ],
        "title": "简许有实",
        "id": "51a8368c-983c-4ab2-8e4f-35b7d202fdaa"
    },
    {
        "author": "林尚仁",
        "paragraphs": [
            "半生无厚业，祇合住山林。",
            "留客旋沽酒，典衣因买琴。",
            "晴窗行野马，高树语春禽。",
            "彼此知心久，相看意转深。"
        ],
        "title": "陈药房闻人禺谿黄平岭春日相过分得琴字",
        "id": "f2bb8066-d9f7-4a0b-b225-47f49bb1a989"
    },
    {
        "author": "林尚仁",
        "paragraphs": [
            "门似野人家，空园拟种瓜。",
            "有僧分石坐，无酒问邻赊。",
            "独鹤喜欲舞，老梅寒自花。",
            "此身归未去，犹愧暮林鸦。"
        ],
        "title": "过友人幽居",
        "id": "48df67ab-c2ff-47bf-bcc0-337163bb50c9"
    },
    {
        "author": "林尚仁",
        "paragraphs": [
            "欲暮西风引客愁，十年如梦住他州。",
            "故交零落谁知己，往事凄凉叹白头。",
            "一纸音书灯下泪，满城砧杵月明秋。",
            "早知世路风波险，只在山中煮石休。"
        ],
        "title": "旅怀",
        "id": "aee255c3-2af7-43c6-9328-6c9a9450649f"
    },
    {
        "author": "林尚仁",
        "paragraphs": [
            "新营一榻养天和，独喜身闲鬓未皤。",
            "药性不谙缘病少，花名惯识为吟多。",
            "移书晒日防留蠹，写帖临池拟换鹅。",
            "不到玉峰今两载，故人情味近如何。"
        ],
        "title": "怀蒲一庵许紒巖",
        "id": "2e0cc72d-3efc-4dbd-aeff-ca34691bdff7"
    },
    {
        "author": "林尚仁",
        "paragraphs": [
            "移舟春岸晓，小雨欲晴时。",
            "烟树望疑暗，水程行较迟。",
            "推蓬山色近，得句野鸥知。",
            "来往无多路，归囊又一诗。"
        ],
        "title": "陈药房舟中分得诗字",
        "id": "666412f2-d5fa-4ee4-8036-5ea640671b8b"
    },
    {
        "author": "林尚仁",
        "paragraphs": [
            "江湖风浪恶，飘泊此依依。",
            "白发亲俱老，深春人未归。",
            "云留行李住，风遣落花飞。",
            "强饮杯中物，芳心莫易违。"
        ],
        "title": "寄表兄郑古潭",
        "id": "a2ca7ccd-23ab-48ab-ba12-6f0768489b0b"
    },
    {
        "author": "林尚仁",
        "paragraphs": [
            "闲里身心得自如，春风茅屋燕同居。",
            "松花满地谿云滑，一榻晴窗卧看书。"
        ],
        "title": "闲里",
        "id": "0f13cea6-3eb4-4bc1-9b50-01470fad1bdd"
    },
    {
        "author": "林尚仁",
        "paragraphs": [
            "湖边春更好，别后费吟思。",
            "载酒曾游处，忆君同醉时。",
            "面风花落易，背日雪消迟。",
            "早晚携琴去，山中与鹤期。"
        ],
        "tags": [
            "西湖"
        ],
        "title": "寄西湖友人",
        "id": "119968a7-a550-46b7-a2d6-b2149add55c2"
    },
    {
        "author": "林尚仁",
        "paragraphs": [
            "此心偶无事，君复叙离情。",
            "江国多寒色，春风几日程。",
            "雪添行李重，船逐浪花轻。",
            "后夜应相忆，空山月正明。"
        ],
        "title": "送友人别",
        "id": "acf2cc2d-b751-4b16-be8a-fe1fd7af23eb"
    },
    {
        "author": "林尚仁",
        "paragraphs": [
            "此行不必话离愁，且举匏樽醉几筹。",
            "天下岂无山可买，男儿当与国分忧。",
            "剑辞星匣边风凛，船驾云帆海月流。",
            "莫道读书无用处，读书方有用兵谋。"
        ],
        "title": "送杨巨川游边",
        "id": "28d4c049-b52d-4f2e-8546-a85e1f6a8c46"
    },
    {
        "author": "林尚仁",
        "paragraphs": [
            "此身拘不得，暮楚又朝吴。",
            "故国几人在，三年一字无。",
            "天风潮信急，江月雁声孤。",
            "久不看明镜，年来有白须。"
        ],
        "title": "寄乡友",
        "id": "8fb7e50c-b5f4-4b06-a9fd-3d433f948b4c"
    },
    {
        "author": "林尚仁",
        "paragraphs": [
            "在家犹苦热，客路足应疲。",
            "书剑果何地，江湖非旧时。",
            "久晴苗欲雨，多病药如饴。",
            "忆自分携后，知心更有谁。"
        ],
        "title": "寄吴宗之",
        "id": "4777adbc-65d5-4908-9b7c-624788f4d8f0"
    },
    {
        "author": "林尚仁",
        "paragraphs": [
            "风雨萧萧搅雪飞，一寒如此只贪诗。",
            "酒瓢倾尽囊金少，恐被梅花笑不知。"
        ],
        "title": "雪中呈社友",
        "id": "eb00dfbf-6f3e-492d-84d3-be3de3ac445b"
    },
    {
        "author": "林尚仁",
        "paragraphs": [
            "行李无多半是诗，买船兼载鹤同归。",
            "思君晚泊吴江冷，风卷芦花几雁飞。"
        ],
        "title": "送陆月湖归玉峰",
        "id": "196fca3d-5598-43d2-b43c-a4bab2f69b84"
    },
    {
        "author": "林尚仁",
        "paragraphs": [
            "身披云衲瘦伶俜，一刺新添得寺名。",
            "餐供未便趺足坐，诵经犹作读书声。",
            "禅窗欲晚闻钟掩，吟履逢秋踏叶行。",
            "应是千生修得到，几人头白尚无成。"
        ],
        "title": "喜友人为僧",
        "id": "32ecf777-e151-49b2-ade6-06d9b314435a"
    },
    {
        "author": "林尚仁",
        "paragraphs": [
            "年齿未三十，清名已照人。",
            "才高犹苦学，俸薄不言贫。",
            "留客醉终日，爱花吟过春。",
            "自怜闲未得，满面扑京尘。"
        ],
        "title": "赠许紒巖",
        "id": "61dca0cb-3064-48dc-93e7-510de93eab53"
    },
    {
        "author": "林尚仁",
        "paragraphs": [
            "倚栏吟未稳，把酒问溪山。",
            "今日又添岁，一冬无此闲。",
            "梅花依竹静，雪意避春悭。",
            "次第灯期近，重逢一解颜。"
        ],
        "title": "辛亥元日游闻人省庵园和陈药房韵",
        "id": "9983cd48-da0f-46b7-9e32-c9c01cbaca85"
    },
    {
        "author": "林尚仁",
        "paragraphs": [
            "天下称繁邑，一廉如此希。",
            "政成人惜去，官满鹤先归。",
            "家学传金管，春风入紫薇。",
            "知音正当路，健翼看高飞。"
        ],
        "title": "贺陈石泉宰华亭归",
        "id": "b4d00634-f315-4d21-8c2d-bdee7ba85ab1"
    },
    {
        "author": "林尚仁",
        "paragraphs": [
            "焚香独坐勘骚经，庭树无风叶不鸣。",
            "静入夜深闻鼓吹，一池明月乱蛙声。"
        ],
        "title": "夜坐",
        "id": "10cd2606-ea29-4240-a8b5-31a0a42b6859"
    },
    {
        "author": "林尚仁",
        "paragraphs": [
            "繁声不可听，点滴似秋霖。",
            "谿长欲无岸，窗低微复阴。",
            "葛衣凉意重，础石润痕深。",
            "欲出愁泥泞，依依独客心。"
        ],
        "title": "梅雨",
        "id": "0621209d-399a-4268-9560-2f83d8c6eb2d"
    },
    {
        "author": "林尚仁",
        "paragraphs": [
            "姓名多已在仙行，见说曾传辟谷方。",
            "未必诏书征便起，可怜人世老犹忙。",
            "浴蒲磵冷云初湿，种术山春土亦香。",
            "何日此身分半隠，归须先制芰荷裳。"
        ],
        "title": "访隠者",
        "id": "09e49fdd-e68a-4d2f-b157-1d8953acdcf1"
    },
    {
        "author": "林尚仁",
        "paragraphs": [
            "几扣吟窗多不遇，识君虽久会君稀。",
            "近闻行李担书去，添得明珠伴剑归。",
            "开瓮酒香春遶屋，倚栏人醉月侵衣。",
            "野夫别有观心法，不在深山独掩扉。"
        ],
        "title": "戏友人买侍儿归",
        "id": "e8468eb6-d223-4b05-ad36-edb1a1a2d9ab"
    },
    {
        "author": "林尚仁",
        "paragraphs": [
            "楚楚异凡禽，相看瘦不禁。",
            "饥寻芝术晚，梦忆海山深。",
            "华表千年事，青天万里心。",
            "一声唳清夜，霜月满疎林。"
        ],
        "title": "鹤",
        "id": "4983c1c5-786b-4148-abee-5b19b577965b"
    },
    {
        "author": "何文季",
        "paragraphs": [
            "英雄空有泪沾襟，千古兴亡感慨深。",
            "邱壑正多亡国恨，干戈消尽读书心。",
            "容身天地生何补，入眼风霜老不禁。",
            "却笑红尘知退晚，能教早计卧山林。"
        ],
        "title": "寄陈赤嵌",
        "id": "6e7124b6-b83a-42b4-b3cf-c5345976c7c7"
    },
    {
        "author": "何文季",
        "paragraphs": [
            "衣冠不忍坠家声，风雨潇潇鸡自鸣。",
            "身似孤蓬随地转，家无长物带书行。",
            "荒凉松竹乡心外，淡薄虀盐世味轻。",
            "幸有田畴堪料理，何如买犊且归耕。"
        ],
        "title": "寄怀",
        "id": "0f1f3910-a724-4bde-91de-28ce10fc8fd1"
    },
    {
        "author": "何文季",
        "paragraphs": [
            "浮萍浩荡夹桑榆，茅屋田园狐兔墟。",
            "拾橡岂能饥杜甫，鬻车终不困相如。",
            "子规枝上他乡月，白鹤峰头处士庐。",
            "三径虽荒归亦好，笔耕还有腹中书。"
        ],
        "title": "送黄坡峰",
        "id": "6caf7746-7600-4f51-a393-e1ee4a3c4776"
    },
    {
        "author": "何文季",
        "paragraphs": [
            "食薇已愧首阳人，肯学杨雄作美新。",
            "满目山河长是泪，穷崖草木不知春。",
            "狂来自与白云笑，老去从教俗子嗔。",
            "湖海论交无久近，相逢同是汉遗民。"
        ],
        "title": "寄彭府教",
        "id": "2b4a8144-92f6-4184-aee7-c4e315e9b4b7"
    },
    {
        "author": "何文季",
        "paragraphs": [
            "三百年间植士林，年来零落几青衿。",
            "人间已厌诗书味，堂上犹闻丝竹音。",
            "山向静中涵易象，阳于复处见天心。",
            "执经弟子趋函丈，祗恐门前雪意深。"
        ],
        "title": "送翁主学谒靖山提举",
        "id": "24be7fdf-97db-41bd-a886-ccceee3a1cd2"
    },
    {
        "author": "何文季",
        "paragraphs": [
            "单父琴边遇赏音，臯比巍坐屋庐深。",
            "客中莫放挥金手，酒后无忘守口箴。",
            "投笔未酬豪杰志，读书犹识圣贤心。",
            "何时棹破山阴雪，共对青灯谈古今。"
        ],
        "title": "寄朱五哥",
        "id": "fd9edcca-1d23-4791-8b4b-1373f4604f9f"
    },
    {
        "author": "何文季",
        "paragraphs": [
            "血汗文场日未东，秋香压倒万花丛。",
            "几年豹隠山中雾，一息鹏抟海上风。",
            "魁业正须期远大，微官岂足论穷通。",
            "龙门有客来相访，为说忧时鬓已翁。"
        ],
        "title": "送邵省元",
        "id": "25e6e9f3-4ca0-4e84-acbe-851e394f2539"
    },
    {
        "author": "何文季",
        "paragraphs": [
            "白发相看重别离，几囘默坐撚吟髭。",
            "子猷不作乘舟兴，庞老终无出郭时。",
            "隔面云山如有碍，输心泓颖寄相思。",
            "文溪遗稿伤沦落，此事还当付与谁。"
        ],
        "title": "寄蘧觉陈先生",
        "id": "755ec9cd-8ec2-4c59-bbaa-f7530df4d0c9"
    },
    {
        "author": "何文季",
        "paragraphs": [
            "鹏程九万尽天宽，刚被西风铩羽翰。",
            "四海车书新宇宙，几家门户旧衣冠。",
            "园花灼灼酣春梦，涧竹亭亭傲岁寒。",
            "正气莫教销铄尽，典型留与后人看。"
        ],
        "title": "寄姚达泉",
        "id": "c7ec6fde-7b04-4124-9cfd-9f4f06b686b9"
    },
    {
        "author": "何文季",
        "paragraphs": [
            "日入崦嵫万念灰，出门笑口为谁开。",
            "人从饭颗山头遇，春在梅花枝上来。",
            "有梦欲随流水去，无诗怕被黑云催。",
            "叠山曾是江湖友，恨杀吟魂唤不囘。"
        ],
        "title": "再用汪县尹韵寄彭府教",
        "id": "44c8cf84-a8d3-43cb-a38c-fe7dde144464"
    },
    {
        "author": "何文季",
        "paragraphs": [
            "白发萧萧壮气衰，垂头兀兀董生帷。",
            "饥难煮字将焚砚，语不惊人懒作诗。",
            "昔日卞和常泣玉，今时墨子更悲丝。",
            "自从梦笔风流后，枯朽那能出菌芝。"
        ],
        "title": "寄怀",
        "id": "b3bba408-b6c7-4358-9315-93c18e30d174"
    },
    {
        "author": "何文季",
        "paragraphs": [
            "锦云曾逐好风来，强学娇颦寄雁囘。",
            "鲸浪拍天沧海阔，祇愁无路到蓬莱。"
        ],
        "title": "寄石溪  其一",
        "id": "66d3ac4c-0713-42f8-915f-65128e08edbd"
    },
    {
        "author": "何文季",
        "paragraphs": [
            "庞老多年不入州，一竿危坐石溪头。",
            "山中饱食鱼羹饭，不博人间万户侯。"
        ],
        "title": "寄石溪  其二",
        "id": "6024e724-9173-4a80-81cf-6c8036c43962"
    },
    {
        "author": "何文季",
        "paragraphs": [
            "长天淡淡雁沈沈，人在桃源路更深。",
            "一点灵犀千里月，云遮不断故人心。"
        ],
        "title": "寄石溪  其三",
        "id": "2572f210-4da4-4c65-afde-893229178662"
    },
    {
        "author": "何文季",
        "paragraphs": [
            "卧足曾将帝腹加，拂衣归去伴烟霞。",
            "祗消一钓名千古，亏杀当年邓仲华。"
        ],
        "title": "题严子陵垂钓图",
        "id": "7b0e41cd-7be8-468c-9de4-8f79565bb6c7"
    },
    {
        "author": "何文季",
        "paragraphs": [
            "去来书画米家船，聊结梅花一笑缘。",
            "不为莼鲈弃官去，归心祗在白云边。"
        ],
        "title": "别徐大使",
        "id": "a9cd14da-5591-470b-8c5c-7588df82c032"
    },
    {
        "author": "何文季",
        "paragraphs": [
            "风萍渺无迹，一日扣柴扉。",
            "乍见犹疑梦，相逢遽语违。",
            "子方怀远志，谁复挽征衣。",
            "烟雨松楸隔，何当赋式微。"
        ],
        "title": "何达观久客他乡音问旷绝一日忽见过又匆匆告别吾老且病未知后会何如走笔以赠",
        "id": "2516b47b-e62d-4109-9c79-ff27716b2943"
    },
    {
        "author": "何文季",
        "paragraphs": [
            "花县平分月，冰壶不受尘。",
            "圆机皆中理，礼爱独亲仁。",
            "晚菊长留节，寒梅自作春。",
            "无家可归去，须有筑台人。"
        ],
        "title": "别赵丞",
        "id": "c9d8293a-3ac7-49a0-a896-9570816ba738"
    },
    {
        "author": "何文季",
        "paragraphs": [
            "同饮西江甫两春，匆匆马首又东驰。",
            "归与华阁春风里，忆我铃斋夜雨时。",
            "好把汗青传久远，莫将朱紫裹愚痴。",
            "闽中多有南翔雁，折取梅花寄一枝。"
        ],
        "title": "秋堂弟自赣归建安作别",
        "id": "c5eae12d-cb52-4858-ac07-7f5a59162591"
    },
    {
        "author": "何文季",
        "paragraphs": [
            "云山隔断故人疎，闻道新生三凤雏。",
            "老我只添头上雪，凄凉光景不堪书。"
        ],
        "title": "寄蘧觉先生",
        "id": "08f36383-ce9a-4869-8c0b-2df37ec6cd24"
    },
    {
        "author": "何文季",
        "paragraphs": [
            "杖头挑起碧山云，剑气擘开沧浪海。",
            "鞭龙笞凤游八区，长啸一声天浩荡。"
        ],
        "title": "画吕仙赞",
        "id": "c518fc68-0ff4-4699-9486-aef64e2ed347"
    },
    {
        "author": "何文季",
        "paragraphs": [
            "雁行声价压朋俦，凛凛词锋炯二矛。",
            "宝剑神光埋不住，夜冲星斗落旄头。"
        ],
        "title": "吴子珍登仕避地大宁示诗赓韵以谢",
        "id": "8528b41a-5a00-4258-9a5f-21ae41843f21"
    },
    {
        "author": "何文季",
        "paragraphs": [
            "田家不放泪痕干，日日深山吏打门。",
            "忆昔宣差提调日，关征不到杏花村。"
        ],
        "title": "宣差曾思丁得替归诗以赠之",
        "id": "a3b26330-9b80-4b41-950d-033b2fd9ea51"
    },
    {
        "author": "祝穆",
        "paragraphs": [
            "玲珑叶底雪花寒，清昼香薰草木间。",
            "移植小轩供宴坐，恍疑身在普陀山。"
        ],
        "title": "山矾花",
        "id": "2f8bb870-ea93-426b-81b3-6fa2565c3416"
    },
    {
        "author": "祝穆",
        "paragraphs": [
            "豫章偃蹇两苍龙，雪干宁须匠石逢。",
            "借重岁寒双大字，绝胜松拜大夫封。"
        ],
        "title": "豫章",
        "id": "07f026a5-e075-478c-8f57-55a1662612ff"
    },
    {
        "author": "祝穆",
        "paragraphs": [
            "黄花自与渊明别，不见闲人直到今。"
        ],
        "title": "句  其一",
        "id": "ee733270-0234-4470-9229-58fa17df8e5a"
    },
    {
        "author": "祝穆",
        "paragraphs": [
            "细花穿弱缕，盘向绿云鬟。"
        ],
        "title": "句  其二",
        "id": "3b503a92-7346-46d8-8a57-c41b7dc5b101"
    },
    {
        "author": "释正韶",
        "paragraphs": [
            "白云亭上白云闲，云满危栏雪满山。",
            "雪似白云云似雪，不知何处是人间。"
        ],
        "title": "白云亭",
        "id": "71c43788-bb54-4531-8550-aebf7a7ae329"
    },
    {
        "author": "詹梦璧",
        "paragraphs": [
            "共称生佛戴恩波，一饱欢腾鼓腹歌。",
            "家有佛衔收拾去，人心有佛可收么。"
        ],
        "title": "夏令毁生佛衔",
        "id": "559ea40e-5adb-4d64-b9ab-780fa6896f28"
    },
    {
        "author": "徐圆老",
        "paragraphs": [
            "花开炫红霞，景接长春壑。",
            "终古斯石存，苍苔涴双脚。",
            "安得洞仙来，重游跨白鹤。"
        ],
        "title": "仙人石",
        "id": "d9af8c60-4b84-4fe1-9549-6bf1703fee10"
    },
    {
        "author": "汤汉",
        "paragraphs": [
            "唐朝空自贵宏词，科目何尝得退之。",
            "掌制徒闻夸子厚，残篇仅见命敦诗。",
            "堪嗟实录无完传，太息淮西有后碑。",
            "寄语莆田紫薇老，文章盖世例如斯。"
        ],
        "title": "寄刘后村",
        "id": "e93fa272-dc1a-4074-8513-e87e4d4256ea"
    },
    {
        "author": "汤汉",
        "paragraphs": [
            "春秋责备贤者，造物计校好人。",
            "一点莫留余滓，十分成就全身。"
        ],
        "title": "自儆",
        "id": "74d7a1a5-8d94-45a2-a7ee-ae918ed09c52"
    },
    {
        "author": "汤汉",
        "paragraphs": [
            "灵鹫古道场，摄乎大国间。",
            "一日忽翬飞，四顾无腼颜。"
        ],
        "title": "题灵鹫四首  其一",
        "id": "be95995a-3e40-4e50-b0f8-d51ec905a27c"
    },
    {
        "author": "汤汉",
        "paragraphs": [
            "引泉已成沼，对石宜破窗。",
            "他年涧上桥，为子书春淙。"
        ],
        "title": "题灵鹫四首  其二",
        "id": "e7abe463-9509-487b-a437-2e2531e7a7b0"
    },
    {
        "author": "汤汉",
        "paragraphs": [
            "南涧静者徒，小试扶颠手。",
            "期毕栋宇工，拂衣入巖岫。"
        ],
        "title": "题灵鹫四首  其三",
        "id": "82a17a3d-3ebe-42e7-906b-13f2f5a067bf"
    },
    {
        "author": "汤汉",
        "paragraphs": [
            "问禅去灵隠，听讲去天竺。",
            "还有无求人，来寻灵鹫宿。"
        ],
        "title": "题灵鹫四首  其四",
        "id": "f697b867-4f0e-4f08-84d8-312cc09b500d"
    },
    {
        "author": "汤汉",
        "paragraphs": [
            "天师炼丹时，丹鼎见龙虎。",
            "丹成天师去，龙虎名万古。",
            "溪深松杪风，山明夜来雨。",
            "雨后丹凤鸣，风前黄鹄举。"
        ],
        "title": "宿孔野云丹房",
        "id": "2105943a-5c8e-4c01-9c5a-dc9a02b29754"
    },
    {
        "author": "汤汉",
        "paragraphs": [
            "江右皇华溯浙东，按行特地到山中。",
            "柴门忽有高轩过，衰俗久无前辈风。",
            "嵩岳气摇消息长，祝融开霁鬼神通。",
            "荒崖绝谷留光彩，长使人怀太极翁。"
        ],
        "title": "赠久轩提刑江东二首  其一",
        "id": "ec13cb8b-ad1d-4715-885c-13dabb576c14"
    },
    {
        "author": "汤汉",
        "paragraphs": [
            "向来廷诤伟堂堂，不负西山与紫阳。",
            "尽道拾遗当召黯，不应清诏久烦滂。",
            "真儒事业谁能测，忧国忠纯不谩狂。",
            "一上蓬莱看云海，细毡归去论虞唐。"
        ],
        "title": "赠久轩提刑江东二首  其二",
        "id": "6d48d613-ea65-4eb1-9544-d9432b4adab3"
    },
    {
        "author": "汤汉",
        "paragraphs": [
            "有亭翼然山之阿，源头活水养鱼多。",
            "云山四面如画图，金梭上下光相摩。",
            "池上木深阴翳地，池下荷生香扑鼻。",
            "携酒邀朋池上观，圉圉洋洋真得意。",
            "咄，东海鲤，南溟鱼，自信时人莫浅窥，神灵岂是池中物。",
            "变化成龙会有期，一朝烜赫雷声壮。",
            "翻身直透三层浪，扬鬐鼓鬣横千丈。"
        ],
        "title": "观鱼亭",
        "id": "219b4c21-af4e-4e97-bed7-8a62d4361244"
    },
    {
        "author": "释惟一",
        "paragraphs": [
            "是法住法位，世间相常住。",
            "佛殿对三门，灯笼挂露柱。"
        ],
        "title": "偈颂一百三十六首  其一",
        "id": "1843ee2b-cfa8-4e3b-b902-911e78e705c6"
    },
    {
        "author": "释惟一",
        "paragraphs": [
            "浴冰桥畔，伏虎巖前。",
            "雪消松杪，春到梅边。",
            "古佛眼睛突出，瞿昙面目昭然。",
            "认著依前隔大千。"
        ],
        "title": "偈颂一百三十六首  其二",
        "id": "ce808d85-28f1-42e5-a97d-58f515864343"
    },
    {
        "author": "释惟一",
        "paragraphs": [
            "夜夜明星现，有眼谁不见。",
            "此夜老瞿昙，却被明星转。",
            "直至而今双眼花，无瑕白玉自生瑕。"
        ],
        "title": "偈颂一百三十六首  其三",
        "id": "708e8c71-0323-44dd-b2c6-8fdd72709c13"
    },
    {
        "author": "释惟一",
        "paragraphs": [
            "和暖上元天气，是处笙歌动地。",
            "瑞巖无可设施，随分放灯一二。"
        ],
        "title": "偈颂一百三十六首  其四",
        "id": "4625ecc5-7fc7-405d-a2ea-17748df183b0"
    },
    {
        "author": "释惟一",
        "paragraphs": [
            "今朝十五，明朝十六。",
            "瓠苦瓜甜，松直棘曲。",
            "辟支老汉，炎夏衣楮，严冬浴冰，谩自辛勤，徒劳检束。",
            "争似而今禅和，三三两两，水边林下，寒向火，热乘凉，又谁管你地覆天翻，天翻地覆。",
            "是玉也大奇，只恐不是玉。"
        ],
        "title": "偈颂一百三十六首  其五",
        "id": "4d43badc-e707-4d02-98d7-cd22aa04c5aa"
    },
    {
        "author": "释惟一",
        "paragraphs": [
            "露冷风清，山空月明。",
            "天际归鸿书梵字，夜深砧杵送秋声。",
            "眼觑不见，耳听不闻。",
            "与君倾尽此时心，莫认山河作眼睛。"
        ],
        "title": "偈颂一百三十六首  其六",
        "id": "ee98d038-235c-4940-beb1-ed201b280a3a"
    },
    {
        "author": "释惟一",
        "paragraphs": [
            "伏虎巖前，螺江江上。",
            "一去一来，无去来相。",
            "今朝古辟支，昔日翁和尚。"
        ],
        "title": "偈颂一百三十六首  其七",
        "id": "17834d45-d833-4845-80b9-aba689dc5dd1"
    },
    {
        "author": "释惟一",
        "paragraphs": [
            "微雨润枯荄，严风搅林木。",
            "梅唇已破香，柳眼眠未足。",
            "尘世竞奔忙，光景相追逐。",
            "林间无事人，好唱云门曲。",
            "今朝腊月二十五，明朝腊月二十六。"
        ],
        "title": "偈颂一百三十六首  其八",
        "id": "a4b85346-c69e-4ed3-beec-3f4356916c55"
    },
    {
        "author": "释惟一",
        "paragraphs": [
            "今日上元令节，雨意连绵未歇。",
            "过去燃灯如来，全体一时漏泄。",
            "簷头滴滴，分明历历。"
        ],
        "title": "偈颂一百三十六首  其九",
        "id": "77513771-a750-4225-9154-657378a621c7"
    },
    {
        "author": "释惟一",
        "paragraphs": [
            "建岭云，建溪水。",
            "缥缈无边，渊深无底。",
            "尽情收拾归来，点滴无非珍贵。",
            "抛向诸人面前，切忌自生拟议。",
            "见之不取，思之千里。"
        ],
        "title": "偈颂一百三十六首  其一○",
        "id": "32a05a9e-d04d-428f-860c-a60bc394af42"
    },
    {
        "author": "释惟一",
        "paragraphs": [
            "禅禅，风生木杪，叶坠庭前。",
            "唧唧寒蛩吟破壁，声声归雁度辽天。",
            "诸人若也会得，此去吴屯不远。",
            "若也不会，蓝溪水透洋边。",
            "阿呵呵，笑倒武夷张大僊。"
        ],
        "title": "偈颂一百三十六首  其一一",
        "id": "16bf9484-ddc2-48c1-8f99-ff3461063576"
    },
    {
        "author": "释惟一",
        "paragraphs": [
            "皎洁中秋月，清光处处同。",
            "是人皆照破，无水不形容。",
            "圆满纤尘浄，婆娑桂影重。",
            "古今争赏翫，谁到广寒宫。"
        ],
        "title": "偈颂一百三十六首  其一二",
        "id": "b55880da-dead-4168-96bb-f1947e3637d2"
    },
    {
        "author": "释惟一",
        "paragraphs": [
            "旧日重阳，今日重阳，篱菊披金浅浅黄。",
            "休讶去年蓬鬓，今岁半成霜。",
            "喜得同人相访，那边风景，此间风景，且莫论量。",
            "相与对花赊一醉，高歌大笑，手舞足蹈，听教人道掣颠狂。"
        ],
        "title": "偈颂一百三十六首  其一三",
        "id": "cb10ee3c-e855-4dbc-880b-3888028a6daf"
    },
    {
        "author": "释惟一",
        "paragraphs": [
            "虎溪冰莹长空月，凤岭松吟后夜风。",
            "堪笑堪悲翁老子，俨然不改旧时容。"
        ],
        "title": "偈颂一百三十六首  其一四",
        "id": "8635f032-270d-4b03-89a4-ab2436d1eccf"
    },
    {
        "author": "释惟一",
        "paragraphs": [
            "可祖齐腰立雪，长庆坐破蒲团。",
            "一人铁壁觑要透，一人沧海沥须干。",
            "铁壁透，沧海干，出礼三拜依位立，卷起帘来天下宽。",
            "堪悲堪笑，何易何难。",
            "信道梅花香扑鼻，须是彻骨一番寒。"
        ],
        "title": "偈颂一百三十六首  其一五",
        "id": "f74da4ee-d802-40e6-b670-274bf6c1ae19"
    },
    {
        "author": "释惟一",
        "paragraphs": [
            "罗绮丛中，笙歌社里。",
            "灯明如来，放光现瑞。"
        ],
        "title": "偈颂一百三十六首  其一六",
        "id": "bc6bd944-f8d6-4a6b-a825-9545b69a39ff"
    },
    {
        "author": "释惟一",
        "paragraphs": [
            "秋风卷地，秋水连天。",
            "千山影瘦，万木萧然。",
            "渔笛数声江上月，樵歌一曲岭头烟。"
        ],
        "title": "偈颂一百三十六首  其一七",
        "id": "7325345c-eacf-4067-9d04-49051fbf086c"
    },
    {
        "author": "释惟一",
        "paragraphs": [
            "杨岐三脚馿，虎丘睡虎子。",
            "毛色既一同，蹄爪亦相似。"
        ],
        "title": "偈颂一百三十六首  其一八",
        "id": "a83fceda-7f4a-4a40-8014-087a7da265bb"
    },
    {
        "author": "释惟一",
        "paragraphs": [
            "无碍慧门，铁壁铁壁。",
            "一击击开，不劳余力。",
            "几人把手拽不入。"
        ],
        "title": "偈颂一百三十六首  其一九",
        "id": "02a088f8-3da5-4ec8-a7f9-bb3c844272dc"
    },
    {
        "author": "释惟一",
        "paragraphs": [
            "横一丈，竖一丈。",
            "满室风生，半窗月上。",
            "山僧要坐便坐，要起便起，终不向这里无风起浪。",
            "诸人若不散去，照顾劈脊拄杖。"
        ],
        "title": "偈颂一百三十六首  其二○",
        "id": "174c697c-0d7c-483e-90fb-c540a7ce7e3c"
    },
    {
        "author": "释惟一",
        "paragraphs": [
            "目视云霄，有一拳未敢分付。",
            "日游閙市，三十棒且待别时。",
            "遇坎则止，乘流而行。",
            "既无迹于去来，宁有心于动静。",
            "昨日恁么，逸翮独翔，孤风绝侣。",
            "今日不恁么，翫江月，听松风。",
            "拈起合皂山，浓蘸清江水。",
            "平展金凤洲，写出祖师意。",
            "贴向十字街头，俾人人知道，一年十二月，腊月是年尾。",
            "宝祐改元，又从头起。",
            "万年万年更万年，清江依旧清无底。",
            "道泰不传天子令，时清休唱太平歌。"
        ],
        "title": "偈颂一百三十六首  其二一",
        "id": "d393a8a2-05fd-4b85-a03a-bbf501f0098c"
    },
    {
        "author": "释惟一",
        "paragraphs": [
            "不如随分纳些些，何处青山不是家。",
            "玉笛横吹皇化里，风前清韵彻天涯。"
        ],
        "title": "偈颂一百三十六首  其二二",
        "id": "4a9829ef-44e5-4688-80fa-5502fa14993a"
    },
    {
        "author": "释惟一",
        "paragraphs": [
            "惠力大宝藏，日转万亿匝。",
            "一日万亿匝，千日千万亿。",
            "愿以转轮数，仰祝天子寿。",
            "惟愿天子寿，复倍转轮数。",
            "繁开玉叶茂金枝，永与法轮无尽时。"
        ],
        "title": "偈颂一百三十六首  其二三",
        "id": "39f0d322-72a7-497a-919c-ea1d6b3f7db7"
    },
    {
        "author": "释惟一",
        "paragraphs": [
            "翠柳堤边舞，黄鶑树上鸣。",
            "瞿昙真实相，历历在而今。",
            "谁言入灭向双林。"
        ],
        "title": "偈颂一百三十六首  其二四",
        "id": "1a2a8b4a-bd15-4502-ad93-d4095f7b5bf6"
    },
    {
        "author": "释惟一",
        "paragraphs": [
            "这个老汉，殊无所解。",
            "不惟屈屈曲曲，且是顽顽頼頼。",
            "我昔没兴见之，直至而今尀耐。",
            "烧炷香，礼三拜。",
            "吃拳打拳，彼此莫怪。"
        ],
        "title": "偈颂一百三十六首  其二五",
        "id": "1b3942ac-78dc-48ee-99b5-de6f44a3d71a"
    },
    {
        "author": "释惟一",
        "paragraphs": [
            "今朝结制，号令宜先。",
            "三章约法，普示人天。",
            "身不可妄动，亦不可块然。",
            "口不可妄开，亦不可默然。",
            "意不可妄举，亦不可罔然。",
            "依如是行如是住，圆觉伽蓝常现前。"
        ],
        "title": "偈颂一百三十六首  其二六",
        "id": "516aab83-3c84-47c5-a9e6-44c996e2793e"
    },
    {
        "author": "释惟一",
        "paragraphs": [
            "狮子吼，无畏说，百兽闻之皆脑裂。"
        ],
        "title": "偈颂一百三十六首  其二七",
        "id": "3a3589c5-dbad-4450-a6cc-a0b9d86228ac"
    },
    {
        "author": "释惟一",
        "paragraphs": [
            "昼也惺惺，夜也惺惺。",
            "既不掉举，亦不昏沉。",
            "何须求白玉，只此是黄金。"
        ],
        "title": "偈颂一百三十六首  其二八",
        "id": "b189399b-0344-4ca2-b160-5cadb501a965"
    },
    {
        "author": "释惟一",
        "paragraphs": [
            "夏热乘凉，冬寒向火。",
            "自古自今，总恁么过。",
            "不知二祖立雪齐腰，毕竟图个什么。",
            "以吾之不可，学柳下惠之可。"
        ],
        "title": "偈颂一百三十六首  其二九",
        "id": "9de0f491-4c13-4e55-96fd-68d1386109ad"
    },
    {
        "author": "释惟一",
        "paragraphs": [
            "无禅不参，无道可学。",
            "只责诸人如醉而醒，如梦而觉。",
            "醉既醒，梦既觉。",
            "虽然只是旧时人，却与旧时相辽邈。"
        ],
        "title": "偈颂一百三十六首  其三○",
        "id": "5eea6248-bb14-464f-8919-2f07d4e9b6e5"
    },
    {
        "author": "释惟一",
        "paragraphs": [
            "德山拆殿，宝峰烧香。",
            "二俱不恶，一种不臧。",
            "瞿昙元自面皮黄。"
        ],
        "title": "偈颂一百三十六首  其三一",
        "id": "63bfea6f-9c34-444d-95c9-2c29ab1a3e26"
    },
    {
        "author": "释惟一",
        "paragraphs": [
            "开门待知识，知识喜来过，两两不成双，一一无回互。",
            "共卧不共床，同行不同步。",
            "昭然在目前，目前不可覩。",
            "虽则不可覩，我独知其故。",
            "圣容菩萨来西天，卢仙夏人在东土。"
        ],
        "title": "偈颂一百三十六首  其三二",
        "id": "9da89d0b-ee26-437b-b2c6-9dc37f8b15c7"
    },
    {
        "author": "释惟一",
        "paragraphs": [
            "山前一片闲田地，无意求之却宛然。",
            "几许风光都买尽，不曾费著一文钱。"
        ],
        "title": "偈颂一百三十六首  其三三",
        "id": "57450ef7-b90d-400a-bd8c-43095cb640c7"
    },
    {
        "author": "释惟一",
        "paragraphs": [
            "今朝解制，且作么生。",
            "从前约束，一槩放行。",
            "万里秋天飞一鹗，东西南北任纵横。"
        ],
        "title": "偈颂一百三十六首  其三四",
        "id": "f1b33fad-7733-495a-95a0-97b35288286c"
    },
    {
        "author": "释惟一",
        "paragraphs": [
            "昨从天上去，元不离地下。",
            "今归地下来，亦不离天上。",
            "上下无间，来去无差。",
            "天河秋一雁，砧杵夜千家。"
        ],
        "title": "偈颂一百三十六首  其三五",
        "id": "20159131-cd72-46da-81fd-2d4884a74b65"
    },
    {
        "author": "释惟一",
        "paragraphs": [
            "六年雪岭竟无成，练得身形似鹤形。",
            "尽谓见明星悟道，何曾悟道见明星。",
            "入山何富，出山何贫，知心能几人。"
        ],
        "title": "偈颂一百三十六首  其三六",
        "id": "56da6daf-369e-40d9-89a0-4c0f93a892a8"
    },
    {
        "author": "释惟一",
        "paragraphs": [
            "春风料峭，春雨连绵。",
            "桃花逐浪，新竹笼烟。",
            "香严已往灵云去，一度春深一怆然。"
        ],
        "title": "偈颂一百三十六首  其三七",
        "id": "5ee14b94-e3cb-4273-89ef-d3c0aee055a2"
    },
    {
        "author": "释惟一",
        "paragraphs": [
            "这老冻侬，惺惺懵懂。",
            "分明无一丝毫，刚道有三斤重。",
            "只知恁么脱空相诳，不知其仇甚于戴天之不共。"
        ],
        "title": "偈颂一百三十六首  其三八",
        "id": "025d92a1-7e39-4329-b439-6c5635ef5c25"
    },
    {
        "author": "释惟一",
        "paragraphs": [
            "去从閙市红尘去，归向白云深处归。",
            "因甚更无迎与送，去来寸步不曾移。"
        ],
        "title": "偈颂一百三十六首  其三九",
        "id": "6ea59d96-59f5-4419-b9d4-7f14793ca13b"
    },
    {
        "author": "释惟一",
        "paragraphs": [
            "细不可减，大无以加。",
            "近在眼睫，远过天涯。",
            "是著即错，拟之又差。",
            "缺齿老胡会不得，空携只履返流沙。"
        ],
        "title": "偈颂一百三十六首  其四○",
        "id": "09c80c20-26bf-422b-a1a4-b04f43fc23cb"
    },
    {
        "author": "释惟一",
        "paragraphs": [
            "五五午时书，妖邪尽扫除。",
            "一堂风悄悄，千古意如如。",
            "蒲饮先春雪，糭餐明月珠。",
            "舌头如具眼，醉饱乐无余。"
        ],
        "title": "偈颂一百三十六首  其四一",
        "id": "ffc24bb0-16ea-43eb-a5d3-31bd0cfc17f1"
    },
    {
        "author": "释惟一",
        "paragraphs": [
            "一月在天，影含众水。",
            "只如双剑峰头月，何似芙蓉溪上月。",
            "芙蓉溪上月，何似泐潭潭底月。",
            "若道同，东西各一涯，若道别，天无第二月。"
        ],
        "title": "偈颂一百三十六首  其四二",
        "id": "e83d8cd6-9bbb-4309-b01f-ab5476301e82"
    },
    {
        "author": "释惟一",
        "paragraphs": [
            "白云巖上月，太平松下影。",
            "深夜秋风生，都成一片境。"
        ],
        "title": "偈颂一百三十六首  其四三",
        "id": "669e740f-1bd2-4386-ba7e-4a00bb77f8e8"
    }
] }
]