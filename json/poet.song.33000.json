[
    {
        "author": "王安石",
        "paragraphs": [
            "豫章江面朔风惊，浩荡帆船破浪行。",
            "目送家山无几许，千年空想蟪蛄声。"
        ],
        "title": "将次镇南",
        "id": "065531e3-59af-4e32-8a28-16a8506bda04"
    },
    {
        "author": "王安石",
        "paragraphs": [
            "白石冈头草木深，春风相与散衣襟。",
            "浮云映郭留佳气，飞鸟随人作好音。"
        ],
        "title": "出金陵",
        "id": "f3d7212a-1095-4740-bcee-5c32afe301c9"
    },
    {
        "author": "王安石",
        "paragraphs": [
            "一雨回飙助蓐收，炎曦不复畏金流。",
            "君家咫尺堪乘兴，想岸乌纱对奕秋。"
        ],
        "title": "酬王微之",
        "id": "78e9174d-3155-459d-aadb-ab23dc619be2"
    },
    {
        "author": "王安石",
        "paragraphs": [
            "传闻天玉此埋堙，千古谁分伪与真。",
            "每向小庭风月夜，却疑山水有精神。"
        ],
        "title": "题玉光亭",
        "id": "b9dfc4e6-46bb-48e8-a4ae-6888c37a47b1"
    },
    {
        "author": "王安石",
        "paragraphs": [
            "纷纷扰扰十年间，世事何尝不强颜。",
            "亦欲心如秋水静，应须身似岭云闲。"
        ],
        "title": "赠僧",
        "id": "71b7632f-3599-4b7b-a3cc-929687265f5e"
    },
    {
        "author": "王安石",
        "paragraphs": [
            "马上功成不喜文，叔孙绵蕝共经纶。",
            "诸君可笑贪君赐，便许当时作圣人。"
        ],
        "title": "嘲叔孙通",
        "id": "e3de4adc-d101-4a11-b598-216aeda335a9"
    },
    {
        "author": "王安石",
        "paragraphs": [
            "朝红一片堕窗尘，禅客翛然感此辰。",
            "更觉城中芳意少，不如山野早知春。"
        ],
        "title": "和浄因有作",
        "id": "f5391b26-4b6e-44fe-a24e-c7c927f6c652"
    },
    {
        "author": "王安石",
        "paragraphs": [
            "使节纷纷下禁中，几人曾到此城东。",
            "独君遗像今如在，庙食真须德与功。"
        ],
        "title": "张工部庙",
        "id": "423ebb67-666d-4270-a347-c48e44838441"
    },
    {
        "author": "王安石",
        "paragraphs": [
            "高山流水意无穷，三尺空絃膝上桐。",
            "默默此时谁会得，坐凭江阁看飞鸿。"
        ],
        "title": "次韵和张仲通见寄三绝句  其一",
        "id": "14a5460e-5a8f-4e56-9a5e-02c73cb70699"
    },
    {
        "author": "王安石",
        "paragraphs": [
            "收拾干坤付一壶，世间无物直锱铢。",
            "醉乡旧业抛来久，更欲因君稍问涂。"
        ],
        "title": "次韵和张仲通见寄三绝句  其二",
        "id": "5f699d38-d703-4cf3-a849-4acea8589a36"
    },
    {
        "author": "王安石",
        "paragraphs": [
            "欹枕狂歌击唾壶，直将轩冕等锱铢。",
            "醉乡岐路君知否，不似人间足畏涂。"
        ],
        "title": "次韵和张仲通见寄三绝句  其三",
        "id": "5fe498ea-e4fc-494d-b018-b5b5bf04be79"
    },
    {
        "author": "王安石",
        "paragraphs": [
            "百年难尽此身悲，眼入春风祗涕洟。",
            "花发鸟啼皆有思，忍寻棠棣鹡鸰诗。"
        ],
        "title": "宣州府君丧过金陵",
        "id": "58a1812e-dab2-40f0-8d8c-63057b3263f0"
    },
    {
        "author": "王安石",
        "paragraphs": [
            "崔嵬相映雪重重，茅屋柴门在半峰。",
            "想有幽人遗世事，独临青峭倚长松。"
        ],
        "title": "观王氏雪图",
        "id": "7a6ae98b-77c0-4ba7-9ba8-ef71923f1019"
    },
    {
        "author": "王安石",
        "paragraphs": [
            "纷纷易尽百年身，举世何人识道真。",
            "力去陈言夸末俗，可怜无补费精神。"
        ],
        "title": "韩子",
        "id": "4c4ce481-fafe-4ff1-a682-df1e849882b5"
    },
    {
        "author": "王安石",
        "paragraphs": [
            "谋臣本自系安危，贱妾何能作祸基。",
            "但愿君王诛宰嚭，不愁宫里有西施。"
        ],
        "title": "宰嚭",
        "id": "3c76e7c4-6212-4e18-bcfa-7ba07aa13d90"
    },
    {
        "author": "王安石",
        "paragraphs": [
            "藉交唯有不赀恩，汉法归成弃市论。",
            "平日五陵多任侠，可能推刃报王孙。"
        ],
        "title": "郭解",
        "id": "ce6875f5-b850-4a47-823c-da08cb256dcd"
    },
    {
        "author": "王安石",
        "paragraphs": [
            "寥寥萧寺半遗基，游客经年断履綦。",
            "犹有齐梁旧时殿，尘昏金像雨昏碑。"
        ],
        "title": "古寺",
        "id": "a16ad741-5bf0-4232-b8aa-bd87da70bdf3"
    },
    {
        "author": "王安石",
        "paragraphs": [
            "幕天无日地无尘，百紫千红占得春。",
            "野草自花还自落，落时还有惜花人。"
        ],
        "title": "越人以幕养花因游其下二首  其一",
        "id": "2dadc3e9-837d-4517-8a9e-8f5585b2c4ad"
    },
    {
        "author": "王安石",
        "paragraphs": [
            "尚有残红已可悲，更忧回首祇空枝。",
            "莫嗟身世浑无事，睡过春风作恶时。"
        ],
        "title": "越人以幕养花因游其下二首  其二",
        "id": "15e70e76-6bec-4b13-816b-d4abd75327c6"
    },
    {
        "author": "王安石",
        "paragraphs": [
            "绕岸车鸣水欲干，鱼儿相逐尚相欢。",
            "无人挈入沧江去，汝死那知世界宽。"
        ],
        "title": "鱼儿",
        "id": "d19f5c39-3c4d-4c84-b45d-71e5a55c3288"
    },
    {
        "author": "王安石",
        "paragraphs": [
            "村落萧条夜气生，侧身东望一伤情。",
            "丹楼碧阁无处所，祇有溪山相照明。"
        ],
        "title": "离鄞至菁江东望",
        "id": "7e9da6fc-3d68-4e3d-922c-1e1cbc92307d"
    },
    {
        "author": "王安石",
        "paragraphs": [
            "太白山根秋夜静，乱泉深水绕床鸣。",
            "病来空馆闻风雨，恰似当年枕上声。"
        ],
        "title": "信州回车馆中作二首  其一",
        "id": "8494efd5-b715-4fd9-85ef-1b6aae759a60"
    },
    {
        "author": "王安石",
        "paragraphs": [
            "山木漂摇卧弋阳，因思太白夜淋浪。",
            "西窗一榻芭蕉雨，复似当时水绕床。"
        ],
        "title": "信州回车馆中作二首  其二",
        "id": "712f10f1-52b7-448b-b843-a590a36b49da"
    },
    {
        "author": "王安石",
        "paragraphs": [
            "溪水清涟树老苍，行穿溪树踏春阳。",
            "溪深树密无人处，唯有幽花渡水香。"
        ],
        "title": "天童山溪上",
        "id": "08eb4c26-7169-4ac4-a7e5-d52472b9422a"
    },
    {
        "author": "王安石",
        "paragraphs": [
            "收功无路去无田，窃食穷城度两年。",
            "更作世间儿女态，乱栽花竹养风烟。"
        ],
        "title": "鄞县西亭",
        "id": "b8775c64-93ad-40d7-be38-6f5c43e5c675"
    },
    {
        "author": "王安石",
        "paragraphs": [
            "水村悲喜拆书看，闻道并州九月寒。",
            "忆得此时花更好，举家怜女不同盘。"
        ],
        "title": "寄和甫",
        "id": "37331db9-696f-4c02-b143-f55e155be84a"
    },
    {
        "author": "王安石",
        "paragraphs": [
            "身留海上去何时，祇看春鸿北向飞。",
            "安得先生同一饮，蕨芽香嫩䱥鱼肥。"
        ],
        "title": "寄伯兄",
        "id": "a33088c2-67fe-44d0-8ac6-a343e4294384"
    },
    {
        "author": "王安石",
        "paragraphs": [
            "行年三十已衰翁，满眼忧伤祇自攻。",
            "今夜扁舟来诀汝，死生从此各西东。"
        ],
        "title": "别鄞女",
        "id": "81dccb3b-f67d-4154-bb7b-ca195bde87bc"
    },
    {
        "author": "王安石",
        "paragraphs": [
            "身随饥马日中行，眼入风沙困欲盲。",
            "心气已劳形亦弊，自怜于世欲何营。"
        ],
        "title": "真州马上作",
        "id": "6b4bb6d5-b399-40a9-b128-7203af8fdb52"
    },
    {
        "author": "王安石",
        "paragraphs": [
            "飞来山上千寻塔，闻说鸡鸣见日升。",
            "不畏浮云遮望眼，自缘身在最高层。"
        ],
        "tags": [
            "八年级下册(课外)",
            "登高",
            "初中古诗",
            "山",
            "古诗三百首",
            "哲理",
            "宋诗"
        ],
        "title": "登飞来峰",
        "id": "7d33b915-b0db-4c78-9751-a31f1825a8b9"
    },
    {
        "author": "王安石",
        "paragraphs": [
            "汉家分土建忠良，铁券丹书信誓长。",
            "本待山河如带砺，何缘葅醢赐侯王。"
        ],
        "title": "读汉功臣表",
        "id": "0f9a777e-0261-4709-9ab6-940f8e10d24e"
    },
    {
        "author": "王安石",
        "paragraphs": [
            "追随落日尽还生，点缀浮云暗又明。",
            "江有蛟龙山虎豹，清光虽在不堪行。"
        ],
        "title": "咏月",
        "id": "1f283ce2-e08f-478a-8bea-92befaf2e896"
    },
    {
        "author": "王安石",
        "paragraphs": [
            "怪祕阴灵与护持，重丹复碧焕参差。",
            "沧江见底应无日，万丈孤根世不知。"
        ],
        "title": "金山",
        "id": "bc581c38-3fc2-4907-af2d-68e1df25b99f"
    },
    {
        "author": "王安石",
        "paragraphs": [
            "烟笼远浦迷芳草，日照澄湖浸碧峰。",
            "幸有清樽堪酩酊，忍陪良友不从容。"
        ],
        "title": "叠翠亭",
        "id": "813610f3-7504-41fa-adb9-ddb73f8e696f"
    },
    {
        "author": "王安石",
        "paragraphs": [
            "默默长年有所思，世间谈笑强追随。",
            "苍髯欲出朱颜谢，更觉求田问舍迟。"
        ],
        "title": "默默",
        "id": "d7f45807-2616-46ae-a595-192dbb274fb7"
    },
    {
        "author": "王安石",
        "paragraphs": [
            "未能达本且归根，真照无知岂待言。",
            "枯木巖前犹失路，那堪春入武陵原。"
        ],
        "title": "达本",
        "id": "2dc68d47-44f8-46a3-85e4-b80374b83bc8"
    },
    {
        "author": "王安石",
        "paragraphs": [
            "太虚无实可追寻，叶落松枝谩古今。",
            "若见桃花生圣解，不疑还自有疑心。",
            "本来无物使人疑，却为参禅买得痴。",
            "闻道无情能说法，面墙终日妄寻思。"
        ],
        "title": "寓言二首",
        "id": "6c87a7f8-b708-41eb-ae72-5cfd4e99113e"
    },
    {
        "author": "王安石",
        "paragraphs": [
            "穰侯老擅关中事，长恐诸侯客子来。",
            "我亦暮年专一壑，每逢车马便惊猜。"
        ],
        "title": "偶书",
        "id": "780a1694-179c-4f95-9e24-46e3b187add7"
    },
    {
        "author": "王安石",
        "paragraphs": [
            "千古雄文造圣真，眇然幽思入无伦。",
            "他年未免投天禄，虚为新都著剧秦。"
        ],
        "title": "扬子",
        "id": "f1951bf1-8cdc-444e-b818-0e8139affa68"
    },
    {
        "author": "王安石",
        "paragraphs": [
            "身如泡沫亦如风，刀割香涂共一空。",
            "宴坐世间观此理，维摩虽病有神通。"
        ],
        "title": "读维摩经有感",
        "id": "d38ddb79-cfe6-4f02-a981-2fe9f518649c"
    },
    {
        "author": "王安石",
        "paragraphs": [
            "池北池南春水生，桃花深处好闲行。",
            "细思扰扰梦中事，何用悠悠身后名。"
        ],
        "title": "春日即事",
        "id": "298d7fc2-7e06-43b5-aa78-ee8e7b3156aa"
    },
    {
        "author": "王安石",
        "paragraphs": [
            "独龙冈北第三峰，逋客归来老更慵。",
            "败屋数椽青缭绕，冷云深处不闻钟。"
        ],
        "title": "赠安大师",
        "id": "c5aebc57-c73b-4cfe-b690-147f09b0fbb1"
    },
    {
        "author": "王安石",
        "paragraphs": [
            "白华巖主是金仙，假作山僧学道禅。",
            "珍重此行吾不及，为传消息结因缘。"
        ],
        "title": "送李生白华巖修道",
        "id": "ddff9657-7f70-4ef0-9596-77772031325a"
    },
    {
        "author": "王安石",
        "paragraphs": [
            "秋雨漫漫夜复朝，可嗟蔀屋望重霄。",
            "遥知宴坐无余念，万事都从劫火烧。"
        ],
        "title": "寄道光大师",
        "id": "26a80939-f519-4a79-a8a2-7dab1ca3a126"
    },
    {
        "author": "王安石",
        "paragraphs": [
            "白下亭东鸣一牛，山林陂港浄高秋。",
            "新营枣棫我檀越，曾悟布毛谁比丘。"
        ],
        "title": "示报宁长老",
        "id": "2860035e-b4b2-4e0d-9428-781c65a64e97"
    },
    {
        "author": "王安石",
        "paragraphs": [
            "红梨无叶庇花身，黄菊分香委路尘。",
            "岁晚苍官才自保，日高青女尚横陈。"
        ],
        "title": "红梨",
        "id": "c8c7c185-0b72-41cf-9afe-eaa4a9fa2b1d"
    },
    {
        "author": "王安石",
        "paragraphs": [
            "依倚秋风气象豪，似欺黄雀在蓬蒿。",
            "不知羽翼青冥上，腐鼠相随势亦高。"
        ],
        "title": "鸱",
        "id": "e26b299b-b67f-46b7-81a9-b4176b679a59"
    },
    {
        "author": "王安石",
        "paragraphs": [
            "力侔龙象或难堪，唇比仙人亦未惭。",
            "临路长鸣有真意，盘山弟子久同参。"
        ],
        "title": "馿二首  其一",
        "id": "aaa9075e-cd20-4c91-829b-1e49cdd96344"
    },
    {
        "author": "王安石",
        "paragraphs": [
            "虽得康庄亦好还，每逢沟壍便知难。",
            "由来此物非他物，莫道何曾似仰山。"
        ],
        "title": "馿二首  其二",
        "id": "369e4bbe-ac1f-4fdd-bf99-e5ccabad7cbd"
    },
    {
        "author": "王安石",
        "paragraphs": [
            "去序三朝圣，行崩万国天。",
            "忧勤无旷古，治洽最长年。",
            "仁育齐高厚，哀思罄幅员。",
            "欲知千载美，道德冠遗编。"
        ],
        "title": "仁宗皇帝挽辞四首  其一",
        "id": "00cb6b86-ea88-4951-8e29-2de4e4e21947"
    },
    {
        "author": "王安石",
        "paragraphs": [
            "凭几微言绝，群臣涕泗挥。",
            "哀号三级陛，缟素九重围。",
            "天上仙游远，宫中御座非。",
            "最悲帷幄侍，不复未明衣。"
        ],
        "title": "仁宗皇帝挽辞四首  其二",
        "id": "f04340c6-165b-43e9-add7-28b1a35a61d5"
    },
    {
        "author": "王安石",
        "paragraphs": [
            "厌代人间世，收神天上游。",
            "遽然虚玉座，不复望珠旒。",
            "待旦移巾帻，饔人改膳羞。",
            "寻常飞白几，寂寞暗尘浮。"
        ],
        "title": "仁宗皇帝挽辞四首  其三",
        "id": "bf1a9b32-e269-4bb6-8988-cbf582f20749"
    },
    {
        "author": "王安石",
        "paragraphs": [
            "同执群方至，因山十月催。",
            "永违天日表，空有肺肝摧。",
            "帐殿流苏卷，铃歌薤露哀。",
            "宫中垂晓轫，西去不更回。"
        ],
        "title": "仁宗皇帝挽辞四首  其四",
        "id": "71e9991e-4f7d-4e67-a78a-f6f7d1655011"
    },
    {
        "author": "王安石",
        "paragraphs": [
            "御气方尊极，乘云已泬寥。",
            "衣冠万国会，陵寝百神朝。",
            "夏鼎传归启，虞羹想见尧。",
            "谁当授椽笔，论德在琼瑶。"
        ],
        "title": "英宗皇帝挽辞二首  其一",
        "id": "04715da8-d88e-4554-bf3d-9c28c2386824"
    },
    {
        "author": "王安石",
        "paragraphs": [
            "玉册上鸿名，犹残警跸声。",
            "忽辞千岁祝，虚卜五年征。",
            "羽卫悲哀送，山陵指顾成。",
            "讴歌归圣子，世孝在持盈。"
        ],
        "title": "英宗皇帝挽辞二首  其二",
        "id": "38136cdd-eba7-4e5d-b685-52b613c3f6cf"
    },
    {
        "author": "王安石",
        "paragraphs": [
            "将圣由天纵，成能与鬼谋。",
            "聪明初四达，俊乂尽旁求。",
            "一变前无古，三登岁有秋。",
            "讴歌归子启，钦念禹功修。"
        ],
        "title": "神宗皇帝挽辞二首  其一",
        "id": "48d1509a-81af-4a35-9b58-3267c593f784"
    },
    {
        "author": "王安石",
        "paragraphs": [
            "城阙宫车转，山林隧路归。",
            "苍梧云未远，姑射露先晞。",
            "玉暗蛟龙蛰，金寒雁鹜飞。",
            "老臣他日泪，湖海想遗衣。"
        ],
        "title": "神宗皇帝挽辞二首  其二",
        "id": "2600776d-6512-43fc-a6f7-1a94d48d1218"
    },
    {
        "author": "王安石",
        "paragraphs": [
            "国頼姜任盛，门归马邓高。",
            "关雎求窈窕，卷耳念勤劳。",
            "圣淑才难拟，休明运继遭。",
            "冈原今献卜，帷扆正攀号。"
        ],
        "title": "慈圣光献皇后挽辞二首  其一",
        "id": "14dfbfc9-4e7a-409f-8bd6-57ae24d309d9"
    },
    {
        "author": "王安石",
        "paragraphs": [
            "涂山女德茂，京室母才难。",
            "具美多前志，余光永后观。",
            "遗衣迁馆御，祖载出宫菆。",
            "终始神孙孝，长留万国欢。"
        ],
        "title": "慈圣光献皇后挽辞二首  其二",
        "id": "c816e6c8-4d95-4714-a799-b004fb79eee5"
    },
    {
        "author": "王安石",
        "paragraphs": [
            "从容边塞议，慷慨庙堂争。",
            "曲突非无验，方穿有不行。",
            "搢绅终倚頼，赠襚极哀荣。",
            "岂慕公孙贵，平生学董生。"
        ],
        "title": "正肃吴公挽辞三首  其一",
        "id": "05b9bc9e-5788-4f90-b333-a0890a0ab95b"
    },
    {
        "author": "王安石",
        "paragraphs": [
            "应世文章手，宜民政事才。",
            "朝多侧目忌，士有拊心哀。",
            "书蠹平生简，香寒后夜灰。",
            "悠悠国西路，空得葬车回。"
        ],
        "title": "正肃吴公挽辞三首  其二",
        "id": "4753fba8-b6eb-48b1-bf3a-d7de6bbaeeb8"
    },
    {
        "author": "王安石",
        "paragraphs": [
            "昔继吴公治，今从子产游。",
            "里门无旧客，乡国有新丘。",
            "谋让禆谌远，文归贾谊优。",
            "此时辜怨宠，西望涕空流。"
        ],
        "title": "正肃吴公挽辞三首  其三",
        "id": "ca94c49f-b5a1-4c18-bdbc-cc270ac20942"
    },
    {
        "author": "王安石",
        "paragraphs": [
            "功名烜赫在三朝，经术从容辅汉条。",
            "儒服早纡丞相绂，戎冠再插侍中貂。",
            "开仓六塔流人复，出甲甘陵叛党销。",
            "东第祇今空画像，当时于此识风标。"
        ],
        "title": "文元贾公挽辞二首  其一",
        "id": "60d5c046-659e-4d04-853c-f83712a34ff1"
    },
    {
        "author": "王安石",
        "paragraphs": [
            "铭旌萧飒九秋风，薤露悲歌落月中。",
            "华屋几人思谢傅，佳城今日闭滕公。",
            "名垂竹帛书勋在，神寄丹青审象同。",
            "天上貂蝉曾梦赐，归魂应佩紫阳宫。"
        ],
        "title": "文元贾公挽辞二首  其二",
        "id": "5c0e4d5f-64f0-4b19-b37d-7f730ae6e778"
    },
    {
        "author": "王安石",
        "paragraphs": [
            "文章晋康乐，经术汉公孙。",
            "旧秩疑丞贵，前功保傅尊。",
            "传呼犹在耳，会哭已填门。",
            "萧瑟城南路，鸣笳上九原。"
        ],
        "title": "元献晏公挽辞三首  其一",
        "id": "55495b82-0268-4ad5-95c8-31683e828f1a"
    },
    {
        "author": "王安石",
        "paragraphs": [
            "终贾年方妙，萧曹地已亲。",
            "优游太平日，密勿老成人。",
            "抗论辞多秘，赓歌迹已陈。",
            "功名千载下，不负汉庭臣。"
        ],
        "title": "元献晏公挽辞三首  其二",
        "id": "571bb3c7-b081-45cb-a3c1-103f0eef6599"
    },
    {
        "author": "王安石",
        "paragraphs": [
            "感会真奇遇，飞扬独妙龄。",
            "他年西饯日，此夜上骑星。",
            "宿惠留藩屏，余忠在禁庭。",
            "音容无处所，彷彿寄丹青。"
        ],
        "title": "元献晏公挽辞三首  其三",
        "id": "a5339cac-13b6-464a-99f8-dfbcc073482a"
    },
    {
        "author": "王安石",
        "paragraphs": [
            "心期自与众人殊，骨相知非浅丈夫。",
            "独斡斗杓环帝座，亲扶日毂上天衢。",
            "锄耰万里山无盗，衮绣三朝国有儒。",
            "爽气忽随秋露尽，但留陈迹在龟趺。"
        ],
        "title": "忠献韩公挽辞二首  其一",
        "id": "3aeca05d-039e-4fd4-a16e-693a138eceba"
    },
    {
        "author": "王安石",
        "paragraphs": [
            "两朝身与国安危，典策哀荣此一时。",
            "木稼尝闻达官怕，山颓果见哲人萎。",
            "英姿爽气归图画，茂德元勋在鼎彝。",
            "幕府少年今白发，伤心无路送灵輭。"
        ],
        "title": "忠献韩公挽辞二首  其二",
        "id": "6d0b8b6d-24ec-4fe4-9f03-8253296f7386"
    },
    {
        "author": "王安石",
        "paragraphs": [
            "丙魏虽遭汉道昌，岂如公出值虞唐。",
            "秀钟旧国山川气，荣附中天日月光。",
            "更化事功参虎变，赞元时序得金穰。",
            "伤心鼓吹城南陌，回首新阡柏一行。"
        ],
        "title": "正宪吴公挽辞",
        "id": "90f690a1-bd59-43e3-9a6b-9707964b5ed1"
    },
    {
        "author": "王安石",
        "paragraphs": [
            "功名一世事，兴废岂人谋。",
            "重为苍生起，终随逝水流。",
            "凄凉归部曲，零落掩山丘。",
            "许国言犹在，奸谀可使羞。"
        ],
        "title": "孙威敏公挽辞",
        "id": "fd6cfd98-156d-46b6-89fd-de71275198f7"
    },
    {
        "author": "王安石",
        "paragraphs": [
            "庆历公偕起，元丰我独伤。",
            "两楹终昔梦，五鼎继前丧。",
            "薰歇曾攀桂，甘留所憩棠。",
            "素风知不坠，能世有诸郎。"
        ],
        "title": "崇禧给事同年马兄挽辞二首  其一",
        "id": "e8122130-d270-4c61-9f6e-c96bf9bbe247"
    },
    {
        "author": "王安石",
        "paragraphs": [
            "藏室亡三箧，得之公最多。",
            "露晞当晚景，川逝作前波。",
            "惠寄舆人诵，悲传挽者歌。",
            "竹西携手处，清泪邈山河。"
        ],
        "title": "崇禧给事同年马兄挽辞二首  其二",
        "id": "5a3894d3-9000-44f8-be7b-025acbe9f436"
    },
    {
        "author": "王安石",
        "paragraphs": [
            "年高汉贾谊，官过楚荀卿。",
            "望古君无憾，论今我未平。",
            "有风吹画翣，无日照佳城。",
            "空复文章在，流传世上名。"
        ],
        "title": "陈动之秘丞挽辞二首  其一",
        "id": "84906c48-9011-4cab-8980-bc2a3280e713"
    },
    {
        "author": "王安石",
        "paragraphs": [
            "人间三十六，追逐孔鸾飞。",
            "似欲来为瑞，如何去不归。",
            "琴樽已寂寞，笔墨尚光辉。",
            "空复平生友，西华岂易依。"
        ],
        "title": "陈动之秘丞挽辞二首  其二",
        "id": "4ec42636-96b2-41ae-a296-e94f3a354831"
    },
    {
        "author": "王安石",
        "paragraphs": [
            "地蟠江汉久知灵，通德门中见老成。",
            "南去伏波推将略，北来光禄擅诗名。",
            "密章赠襚连三组，画翣丧车载一旌。",
            "阴德故应多后福，可能生子但升卿。"
        ],
        "title": "赠工部侍郎郑公挽辞",
        "id": "97c66de7-1d99-44fb-8c20-78461e4eff0e"
    },
    {
        "author": "王安石",
        "paragraphs": [
            "同时献赋久无人，握手悲欢迹已陈。",
            "它日白衣霄汉志，暮年朱绂水云身。",
            "虚容剑几今长夜，小隠山林祇旧春。",
            "岂惜埋辞追往事，齿衰才尽独伤神。"
        ],
        "title": "致仕虞部曲江谭君挽辞",
        "id": "00f29e17-cf76-4707-b3de-bcff57b896a2"
    },
    {
        "author": "王安石",
        "paragraphs": [
            "冠盖青门道，知君自少时。",
            "从容他日喜，奄忽暮年悲。",
            "江月明丹旐，湖风冷穗帷。",
            "音容虽可想，材力竟何施。"
        ],
        "title": "马玘大夫挽辞",
        "id": "8c1b3e55-bc32-4156-8682-7fce6769ed21"
    },
    {
        "author": "王安石",
        "paragraphs": [
            "文史传家学，声名动帝除。",
            "兰堂空作赋，金匮不仇书。",
            "胜事悲畴昔，清谈想绪余。",
            "吹箫索上去，归国有魂车。"
        ],
        "title": "宋中道挽辞",
        "id": "0f40ecee-ed19-427d-837d-d84acf267b5e"
    },
    {
        "author": "王安石",
        "paragraphs": [
            "同学金陵最少年，奏书曾用牍三千。",
            "盛名非复居人后，壮岁如何弃我先。",
            "种橘园林无旧业，采苹洲渚有新篇。",
            "蒜山东路春风绿，埋没谁知太守阡。"
        ],
        "title": "王中甫学士挽辞",
        "id": "64fa521e-5f5f-4784-bcf1-436cb0d99426"
    },
    {
        "author": "王安石",
        "paragraphs": [
            "蒿里竟何在，死生从此分。",
            "谩传仙掌籍，谁见鬼修文。",
            "蔡琰能传业，侯芭为起坟。",
            "伤心北风路，吹泪湿江云。"
        ],
        "title": "王逢原挽辞",
        "id": "9bb3c0f9-103d-411a-943f-21676450dc90"
    },
    {
        "author": "王安石",
        "paragraphs": [
            "忆随诸彦附青云，场屋声名看出群。",
            "孙宝暮年犹主簿，卜商今日更修文。",
            "山川凛凛平生气，草木萧萧数尺坟。",
            "欲写此哀终不尽，但令千载少知君。"
        ],
        "title": "葛兴祖挽辞",
        "id": "ba648621-f30f-4c8d-8659-99fb4f0891f0"
    },
    {
        "author": "王安石",
        "paragraphs": [
            "文采机云后，知名实妙年。",
            "银钩工壮丽，金薤富清妍。",
            "批凤多新贵，凭熊数外迁。",
            "空令猗氏监，遗爱有良田。"
        ],
        "title": "河中使君修撰陆公挽辞三首  其一",
        "id": "f654fbd7-22c2-4b70-9f88-0c7e5c73406e"
    },
    {
        "author": "王安石",
        "paragraphs": [
            "皖城初得故人诗，叹息龙媒踠壮时。",
            "太史滞留终不偶，中郎制作遂无施。",
            "二千石禄今何有，四十车书昔漫知。",
            "海曲冷云埋拱木，延州空挂暮年悲。"
        ],
        "title": "河中使君修撰陆公挽辞三首  其二",
        "id": "93f94ebf-f3b9-416f-ace2-cf3979960581"
    },
    {
        "author": "王安石",
        "paragraphs": [
            "前旌一幅粉书名，行路知君亦涕零。",
            "遂失词人空甫里，谩留悲鹤老华亭。",
            "主张寿禄无三甲，收拾文章有六丁。",
            "归处仙龛终不远，新坟东见海山青。"
        ],
        "title": "河中使君修撰陆公挽辞三首  其三",
        "id": "2b6f4e97-fffd-4095-b0f2-2e27ff144bcb"
    },
    {
        "author": "王安石",
        "paragraphs": [
            "多才自合至公卿，岂料青衫困一生。",
            "太史有书能叙事，子云于世不徼名。",
            "丘坟惨淡箕山绿，门巷萧条颍水清。",
            "握手笑言如昨日，白头东望一伤情。"
        ],
        "title": "王子直挽辞",
        "id": "0d91269d-4a61-4cef-b2c1-fa849e5fef44"
    },
    {
        "author": "王安石",
        "paragraphs": [
            "丧车上新垄，哀挽转空山。",
            "名与碑长在，魂随帛暂还。",
            "无儿漫黄卷，有母亦朱颜。",
            "俛仰平生事，相看一梦间。"
        ],
        "title": "孙君挽辞",
        "id": "ca39674a-9d62-4089-868e-11a4aaf69e05"
    },
    {
        "author": "王安石",
        "paragraphs": [
            "楚人黄歇地，晋代葛洪家。",
            "特擅山川秀，相承黻冕华。",
            "猗君有清尚，于世不雄夸。",
            "令子能传业，流光未可涯。"
        ],
        "title": "处士葛君挽辞",
        "id": "86833d34-ea59-489f-afaa-f17ae3690434"
    },
    {
        "author": "王安石",
        "paragraphs": [
            "永寿开新邑，长沙返旧茔。",
            "金葩冷钿轴，粉字暗铭旌。",
            "薤久露难湿，兰余风尚清。",
            "庆钟知有在，令子合升卿。"
        ],
        "title": "永寿县太君周氏挽辞二首  其一",
        "id": "6dc5eccd-3e50-4341-a5a6-659ebe7f762d"
    },
    {
        "author": "王安石",
        "paragraphs": [
            "子引金闺籍，身开石窌封。",
            "灵輴悲吉路，象服俨虚容。",
            "楚挽虽多相，莱衣不更缝。",
            "谁知逝川底，剑自喜相逢。"
        ],
        "title": "永寿县太君周氏挽辞二首  其二",
        "id": "513c4495-8794-41e2-aa10-23da6f032bf3"
    },
    {
        "author": "王安石",
        "paragraphs": [
            "谢朓城中守，梁鸿墓下归。",
            "素车驰吉路，丹旐卷寒辉。",
            "抚几虚容在，瞻图实貌非。",
            "无因置一酹，空此叹长违。"
        ],
        "title": "致仕邵少卿挽辞二首  其一",
        "id": "7710cd6d-dd3a-42fe-b61f-1fce3668858b"
    },
    {
        "author": "王安石",
        "paragraphs": [
            "杯酒邗沟上，纷纷已十年。",
            "音容常想见，风迹每流传。",
            "老去元卿位，新开太守阡。",
            "庆门当更大，子弟固多贤。"
        ],
        "title": "致仕邵少卿挽辞二首  其二",
        "id": "ccf522e4-c8e1-4a60-aaab-34cbb894f840"
    },
    {
        "author": "王安石",
        "paragraphs": [
            "卷卷穗帷轻，空堂昼哭声。",
            "衣冠遗故物，杯案若平生。",
            "白马有悲送，赤车非古行。",
            "低徊九原日，光景在铭旌。"
        ],
        "title": "葛郎中挽辞二首  其一",
        "id": "fa6e99ca-ba2e-4dcf-9245-5c59f83d17a7"
    },
    {
        "author": "王安石",
        "paragraphs": [
            "蛮荆长往地，湖海独归时。",
            "旅榇蛟龙护，铭旌雁鹜随。",
            "此生要有尽，何物告无期。",
            "一片幽堂石，公知我不欺。"
        ],
        "title": "葛郎中挽辞二首  其二",
        "id": "4738da3d-8b83-42fc-9284-72732a3e57e9"
    },
    {
        "author": "王安石",
        "paragraphs": [
            "处士生涯水一瓢，行年七十更萧条。",
            "老妻稻下分遗秉，弱子松间拾堕樵。",
            "岂有声名高后世，遂无饘粥永今朝。",
            "穷魂散漫知何处，甬水东西不可招。"
        ],
        "title": "悼王致处士",
        "id": "e364c936-532c-41d1-8f02-94f82863a1fe"
    },
    {
        "author": "王安石",
        "paragraphs": [
            "空余一丹旐，无复两朱轓。",
            "寂寞蒜山渡，陂陀京口原。",
            "音容归绘画，才业付儿孙。",
            "尚有故人泪，沧江相与翻。"
        ],
        "title": "苏才翁挽辞二首  其一",
        "id": "a6db260d-167f-4006-8780-bd02ecb66e56"
    },
    {
        "author": "王安石",
        "paragraphs": [
            "翰墨随谈啸，风流在弟兄。",
            "浮名同逆旅，壮志负平生。",
            "使节何年去，丧车故老迎。",
            "悠悠京口外，落日照铭旌。"
        ],
        "title": "苏才翁挽辞二首  其二",
        "id": "26bdccde-efbc-451a-92cd-c4edb3bf97f0"
    },
    {
        "author": "王安石",
        "paragraphs": [
            "休公遂不起，难料复难忘。",
            "玉骨随薪尽，空留一分香。"
        ],
        "title": "悼慧休",
        "id": "01ddd946-54dd-46a6-a42c-c6cd15877633"
    },
    {
        "author": "王安石",
        "paragraphs": [
            "五湖大浪如银山，问君西游何当还。",
            "以手抚膺坐长叹，空手无金行路难。",
            "丈夫意有在，吾徒且加餐。",
            "屏风九叠云锦张，千峰如连环。",
            "上有横河断海之浮云，可望不可攀。",
            "飞空结楼台，动影袅窕冲融间。",
            "沛然乘天游，下看尘世悲人寰。",
            "泊舟浔阳郭，去去翔寥廓。",
            "君今幸未成老翁，衰老不复如今乐。"
        ],
        "title": "送吴显道五首  其一",
        "id": "cd34e492-c43e-4a1c-b8d7-0c2f3cd28855"
    },
    {
        "author": "王安石",
        "paragraphs": [
            "滕王高阁临江渚，东边日出西边雨。",
            "十五年前此会同，天际张帷列樽俎。",
            "公今此去何时归，我今停杯一问之。",
            "春风两岸水杨柳，昔日青青今在否。",
            "偶向东湖更向东，杏花两株能白红。",
            "落拓旧游应记得，插花走马月明中。",
            "荏苒荏苒瞻西海，明年花开复谁在。",
            "杏花杨柳年年好，南去北来人自老。",
            "少壮几时奈老何，与君把箸击盘歌。",
            "歌罢仰天叹，六龙忽蹉跎。",
            "眼中了了见乡国，自是不归归便得。",
            "欲往城南望城北，此心炯炯君应识。"
        ],
        "title": "送吴显道五首  其二",
        "id": "8cc824a5-9091-424f-89af-d47c029cc5b0"
    },
    {
        "author": "王安石",
        "paragraphs": [
            "临川楼上柅园中，罗帏绣幕围香风。",
            "觥船一棹百分空，看朱成碧颜始红。",
            "杏花杨柳年年好，南去北来人自老。",
            "旧事无人可共论，惟君与我同怀抱。"
        ],
        "title": "送吴显道五首  其三",
        "id": "2e633ad7-5ffb-4646-9d61-c99314ac8b9f"
    },
    {
        "author": "王安石",
        "paragraphs": [
            "忽忆旧乡头已白，牙齿欲落真可惜。",
            "临江把臂难再得，江水江花岂终极。"
        ],
        "title": "送吴显道五首  其四",
        "id": "ebc68fde-f003-4803-af9f-90f4a4eeab4b"
    },
    {
        "author": "王安石",
        "paragraphs": [
            "百年多病独登台，知有归日眉放开。",
            "功名富贵何足道，且赋渊明归去来。"
        ],
        "title": "送吴显道五首  其五",
        "id": "4db22b4b-acac-4f58-9ced-cf2231d21968"
    },
    {
        "author": "王安石",
        "paragraphs": [
            "君不见蔡泽栖迟世看丑，豪气英风亦何有。",
            "忽然变轩昂，盛事传不朽。",
            "君今幸未成老翁，二十八宿罗心胸。",
            "何不上书自荐达，封侯起第一日中。",
            "秋月春风等闲度，山中旧宅无人住。",
            "宅中青桑叶宛宛，涧水流过田中路。",
            "遥知杨柳是门处，万里苍苍烟水暮。",
            "我欲寻之不惮远，君又暂来还径去。",
            "红亭驿路挂城头，忆君祇欲苦死留。",
            "天际张帷列樽俎，君歌声酸辞且苦。",
            "人生憔悴生理难，使人听此凋朱颜。",
            "劝君更尽一杯酒，明日路长山复山。"
        ],
        "title": "送吴显道南归",
        "id": "d7783f31-02e3-4922-a6ac-6fb44a642ad4"
    },
    {
        "author": "王安石",
        "paragraphs": [
            "刘郎刘郎莫先起，遇酒当歌且欢喜。",
            "船头朝转暮千里，眼中之人吾老矣。",
            "九疑联绵皆相似，负雪崔嵬插花里。",
            "万里衡阳雁，寻常到此回。",
            "行逢二三月，好与雁同来。",
            "雁来人不来，如何不饮令心哀。",
            "莫厌潇湘少人处，谪官樽俎定常开。"
        ],
        "title": "送刘贡甫谪官衡阳",
        "id": "04c016a1-32ba-497a-9e6e-6ed5358df678"
    },
    {
        "author": "王安石",
        "paragraphs": [
            "大师京国旧，兴趣江湖迥。",
            "往与惠询辈，一宿金山顶。",
            "怀哉苦留恋，王事有朝请。",
            "别来能几时，浮念剧含梗。",
            "今朝忽相见，眸子清炯炯。",
            "夜阑接软语，令人发深省。",
            "化城出天半，远色有诸岭。",
            "白首对汀洲，犹思理烟艇。"
        ],
        "title": "赠宝觉",
        "id": "b9653e98-05dd-448b-973a-193635b9cc3d"
    },
    {
        "author": "王安石",
        "paragraphs": [
            "招提凭高冈，四面断行旅。",
            "胜地犹在险，浮梁袅相拄。",
            "大江当我前，飐滟翠绡舞。",
            "通流与厨会，甘美胜牛乳。",
            "扣栏出鼋鼍，幽姿可时睹。",
            "夜深殿突兀，太微凝帝宇。",
            "壁立两崖对，迢迢隔云雨。",
            "天多剩得月，月落闻津鼓。",
            "夜风一何喧，大舶夹双艣。",
            "颠沉在须臾，我自檝迎汝。",
            "始知像教力，但度无所苦。",
            "忆昨狼狈初，只见石与土。",
            "荣华一朝尽，土梗空俯偻。",
            "人事随转烛，苍茫竟谁主。",
            "咄嗟檀施开，绣楹盘万础。",
            "高阁切星辰，新秋照牛女。",
            "汤休起我病，转上青天去。",
            "摄身凌苍霞，同凭朱栏语。",
            "我歌尔其聆，幽愤得一吐。",
            "谁言张处士，雄笔映千古。"
        ],
        "title": "金山寺",
        "id": "8257ce9f-4a93-4a4c-9c12-f65e75349063"
    },
    {
        "author": "王安石",
        "paragraphs": [
            "曾宫凭风回，两岸闻钟声。",
            "百里见秋毫，搆云有高营。",
            "化城若化出，仰攀日月行。",
            "俛视大江奔，众山遥相迎。",
            "大江蟠㠌根，旋流自成浪。",
            "却略罗翠屏，秀色各异状。",
            "楞伽海中山，迥出霄汉上。",
            "中有不死庭，天龙尽回向。",
            "惜哉不得往，侧坐渺难望。",
            "拥掩难恕宥，意欲铲叠嶂。",
            "登临独无语，一望一怊怅。",
            "忽忆少年时，孤屿坐题诗。",
            "空怀焉能果，唯有故人知。"
        ],
        "title": "化城阁",
        "id": "af98167b-4790-4122-8120-818a7099a68f"
    },
    {
        "author": "王安石",
        "paragraphs": [
            "我本汉家子，早入深宫里。",
            "远嫁单于国，憔悴无复理。",
            "穹庐为室旃为墙，胡尘暗天道路长。",
            "去住彼此无消息，明明汉月空相识。",
            "死生难有却回身，不忍回看旧写真。",
            "玉颜不是黄金少，爱把丹青错画人。",
            "朝为汉宫妃，暮作胡地妾。",
            "独留青冢向黄昏，颜色如花命如叶。"
        ],
        "title": "明妃曲",
        "id": "a99a6b1b-700a-4780-b245-d8e67c6d1891"
    },
    {
        "author": "王安石",
        "paragraphs": [
            "秋水才深四五尺，扁舟斗转疾于飞。",
            "可怜物色阻携手，正是归时君不归。"
        ],
        "title": "怀元度四首  其一",
        "id": "c85e3469-d793-4362-9093-3bccb5b95ddb"
    },
    {
        "author": "王安石",
        "paragraphs": [
            "舍南舍北皆春水，恰似蒲萄初酦醅。",
            "不见秘书心若失，百年多病独登台。"
        ],
        "title": "怀元度四首  其二",
        "id": "7fbec9b8-24c4-4cea-8c6d-8db7d3518919"
    },
    {
        "author": "王安石",
        "paragraphs": [
            "思君携手安能得，上尽重城更上楼。",
            "时独看云泪横臆，长安不见使人愁。"
        ],
        "title": "怀元度四首  其三",
        "id": "34d88a67-a92e-46c3-bfa4-7a7aed3de35e"
    },
    {
        "author": "王安石",
        "paragraphs": [
            "自君之出矣，何其挂怀抱。",
            "孤坐屡穷辰，山林迹如扫。",
            "数枝石榴发，岂无一时好。",
            "不可持寄君，思君令人老。"
        ],
        "title": "怀元度四首  其四",
        "id": "cabf20fe-3e05-4057-be52-698a3940d089"
    },
    {
        "author": "王安石",
        "paragraphs": [
            "早知皆是自拘囚，年少因何有旅愁。",
            "自是不归归便得，陆乘肩舆水乘舟。"
        ],
        "title": "招元度",
        "id": "7feef873-c7a2-4092-96fb-f0cd47573ebb"
    },
    {
        "author": "王安石",
        "paragraphs": [
            "三山半落青天外，势比凌歊宋武台。",
            "尘世难逢开口笑，生前相遇且衔杯。"
        ],
        "title": "示黄吉甫",
        "id": "dc923251-fb2a-4029-a619-441a1b128f0d"
    },
    {
        "author": "王安石",
        "paragraphs": [
            "觥船一棹百分空，十五年前此会同。",
            "南去北来人自老，桃花依旧笑春风。"
        ],
        "title": "送张明甫",
        "id": "4beca275-df43-43b4-b07f-bb55fcff83db"
    },
    {
        "author": "王安石",
        "paragraphs": [
            "潮打空城寂寞回，百年多病独登台。",
            "谁人得似张公子，有底忙时不肯来。"
        ],
        "title": "赠张轩民赞善",
        "id": "bde43088-2849-4de9-9752-f37ccb30f8fe"
    },
    {
        "author": "王安石",
        "paragraphs": [
            "江涵秋景雁初飞，沙尾长樯发渐稀。",
            "惆怅无因见范蠡，夕阳长送钓船归。"
        ],
        "title": "望之将行",
        "id": "d36fea4b-1cfe-45c4-bf17-8f1eb45ec07a"
    },
    {
        "author": "王安石",
        "paragraphs": [
            "山桃野杏两三栽，嫩叶商量细细开。",
            "最是一年春好处，明朝有意抱琴来。"
        ],
        "title": "招叶致远",
        "id": "7b55fdcf-6314-4aa6-91e7-0d4f030165b3"
    },
    {
        "author": "王安石",
        "paragraphs": [
            "朱颜日夜不如故，深感杏花相映红。",
            "尽日独行春色里，醉吟谁肯伴衰翁。"
        ],
        "title": "独行",
        "id": "126c0aa1-18d7-402c-999d-fe2c2d0dc397"
    },
    {
        "author": "王安石",
        "paragraphs": [
            "六朝文物草连空，今古无端入望中。",
            "江上晚来堪画处，参差烟树五湖东。"
        ],
        "title": "江口",
        "id": "73e6dbac-96f9-4183-af5a-2495bf646604"
    },
    {
        "author": "王安石",
        "paragraphs": [
            "恰有三百青铜钱，凭君为算小行年。",
            "坐中亦有江南客，自断此生休问天。"
        ],
        "title": "戏赠湛源",
        "id": "45e7a53b-3551-478a-adfb-b5b9d687a7b1"
    },
    {
        "author": "王安石",
        "paragraphs": [
            "可惜昂藏一丈夫，生来不读半行书。",
            "子云识字终投阁，幸是元无免破除。"
        ],
        "title": "与北山道人",
        "id": "759daa31-d82b-4b35-ada2-79d2b1143656"
    },
    {
        "author": "王安石",
        "paragraphs": [
            "白玉堂前一树梅，为谁零落为谁开。",
            "唯有春风最相惜，一年一度一归来。"
        ],
        "title": "梅花",
        "id": "7449d3d2-4af4-4e8f-90a9-7778e09c2ce3"
    },
    {
        "author": "王安石",
        "paragraphs": [
            "渐老逢春能几回，蓬门今始为君开。",
            "莫嫌野外无供给，更向花前把一杯。"
        ],
        "title": "即事五首  其一",
        "id": "6933fc8d-a255-482a-8501-4bb6144f7f5a"
    },
    {
        "author": "王安石",
        "paragraphs": [
            "一树笼松玉刻成，游蜂多思正经营。",
            "攀枝弄雪时回顾，还绕樱桃树下行。"
        ],
        "title": "即事五首  其二",
        "id": "a7456c50-20d7-4fd3-9f1a-df986859d3f4"
    },
    {
        "author": "王安石",
        "paragraphs": [
            "幽栖地僻经过少，钟梵声中掩竹门。",
            "唯有多情枝上雪，暗香浮动月黄昏。"
        ],
        "title": "即事五首  其三",
        "id": "5e417bdd-b7b6-449a-98b5-b3d9b1d83763"
    },
    {
        "author": "王安石",
        "paragraphs": [
            "遮莫邻鸡下五更，愿为闲客此闲行。",
            "欲知前面花多少，颠倒青苔落绛英。"
        ],
        "title": "即事五首  其四",
        "id": "449fe7f8-775f-467f-9b7b-05d8cf4e2ba8"
    },
    {
        "author": "王安石",
        "paragraphs": [
            "春光冉冉归何处，细雨斜风作夜寒。",
            "犹有数葩红好处，老年花似雾中看。"
        ],
        "title": "即事五首  其五",
        "id": "ce9dda65-cf97-40fb-8a07-d790b2de3f04"
    },
    {
        "author": "王安石",
        "paragraphs": [
            "春风吹园杂花开，青天露坐始此回。",
            "一杯一杯复一杯，笑言溢口何欢咍。",
            "古人白骨生青苔，我独不饮何为哉。",
            "何时出得禁酒国，垒曲便筑糟丘台。"
        ],
        "title": "春风",
        "id": "05d18d57-d19f-4d63-ba59-b7d0574b8305"
    },
    {
        "author": "王安石",
        "paragraphs": [
            "春雪堕如簁，浑家醉不知。",
            "泥留虎斗迹，愁杀路傍儿。"
        ],
        "title": "春雪",
        "id": "1c198b41-1311-4105-96ce-8b0e71fe1449"
    },
    {
        "author": "王安石",
        "paragraphs": [
            "花下一壶酒，定将谁举杯。",
            "雪英飞落近，疑是故人来。"
        ],
        "title": "花下",
        "id": "ab984434-8870-452c-85af-cba70091b2b9"
    },
    {
        "author": "王安石",
        "paragraphs": [
            "春山春水流，曲折方屡渡。",
            "荒乘不知疲，行到水穷处。",
            "依然旧童子，要予竹西去。",
            "归时始觉远，草蔓已多露。"
        ],
        "title": "春山",
        "id": "467bb79b-9809-4842-89b1-fd0a3d467586"
    },
    {
        "author": "王安石",
        "paragraphs": [
            "六代豪华空处所，金陵王气黯然收。",
            "烟浓草远望不尽，物换星移度几秋。",
            "至竟江山谁是主，却因歌舞破除休。",
            "我来不见当时事，上尽重城更上楼。"
        ],
        "title": "金陵怀古",
        "id": "98fc9cee-9c18-4339-b462-019a4bc2d76d"
    },
    {
        "author": "王安石",
        "paragraphs": [
            "天雨萧萧滞茅屋，冷猿秋雁不胜悲。",
            "床床屋漏无干处，独立苍茫自咏诗。"
        ],
        "title": "沈坦之将归溧阳值雨留吾庐久之三首  其一",
        "id": "51fd6fd0-0251-4a66-bfe2-21da2fa9edfe"
    },
    {
        "author": "王安石",
        "paragraphs": [
            "檐雨乱淋幔，风悲兰杜秋。",
            "相看更促膝，人老自多愁。"
        ],
        "title": "沈坦之将归溧阳值雨留吾庐久之三首  其二",
        "id": "1bff1a7e-6e65-45fe-82a2-792455b42da1"
    },
    {
        "author": "王安石",
        "paragraphs": [
            "片云头上黑，淅淅野风秋。",
            "室妇叹鸣鹳，分为两地愁。"
        ],
        "title": "沈坦之将归溧阳值雨留吾庐久之三首  其三",
        "id": "08a1de87-1399-4437-bc6d-ba061a9e64ca"
    },
    {
        "author": "王安石",
        "paragraphs": [
            "蔡子勇成癖，能骑生马驹。",
            "铦锋莹䴙鹈，价重百砗磲。",
            "脱身事幽讨，禅龛只晏如。",
            "划然变轩昂，慎勿学哥舒。",
            "蔡子勇成癖，剑可万人敌。",
            "读书百纸过，颖锐物不隔。",
            "开口取将相，志气方自得。",
            "偪仄何偪仄，未见有一获。",
            "萧条两翅蓬蒿下，未能生彼升天翼。",
            "焉能学堂上燕，绚练新羽翮。"
        ],
        "title": "示蔡天启三首  其一",
        "id": "a643db06-ac28-4458-8bdc-5390b97e96c5"
    },
    {
        "author": "王安石",
        "paragraphs": [
            "身著青衫骑恶马，日驰三百尚嫌迟。",
            "心源落落堪为将，却是君王未备知。"
        ],
        "title": "示蔡天启三首  其二",
        "id": "8ba09d23-5b6e-494b-a82a-f29bb162dd24"
    },
    {
        "author": "王安石",
        "paragraphs": [
            "念我独兮，亦莫我顾。",
            "烝然来思，程伯休父。",
            "我有旨酒，尔殽伊脯。",
            "酌言酬之，式歌且舞。",
            "不留不处，适彼乐土。",
            "言秣其马，率西水浒。",
            "有客宿宿，于时语语。",
            "山有桥松江有渚，式遄其归不我与。",
            "作此好歌，倡予和女。"
        ],
        "title": "烝然来思",
        "id": "49ef5df8-63e8-47eb-881c-7879f660f0bf"
    },
    {
        "author": "王安石",
        "paragraphs": [
            "我行其野，春日迟迟。",
            "有菀者柳，在水之湄。",
            "有鸣仓庚，岂曰不时。",
            "求其友声，颉之颃之。",
            "嗟我怀人，何日忘之。",
            "六日不詹，方何为期。",
            "期逝不至，我心西悲。",
            "跂予望之，其室则迩。",
            "一者之来，我心则喜。",
            "我之怀矣，升彼虚矣。",
            "爱而不见，云何吁矣。"
        ],
        "title": "示杨德逢",
        "id": "89d4cd1b-65cb-4f97-9ae9-f5c5e2d4cd4a"
    },
    {
        "author": "王安石",
        "paragraphs": [
            "春日载阳，陟彼高冈。",
            "乐彼之园，维水泱泱。",
            "维笋及蒲，既生既育。",
            "拼飞维鸟，集于灌木。",
            "嘤其鸣矣，乱我心曲。",
            "有怀二人，在彼空谷。",
            "既往既来，独寐寤宿。",
            "陟则在巘，或降于阿。",
            "瞻望弗及，伤如之何。"
        ],
        "title": "示道光及安大师",
        "id": "46cbe061-c120-4d6c-bef7-8cf304df5403"
    },
    {
        "author": "王安石",
        "paragraphs": [
            "老人低心逐年少，年少还为老人调。",
            "两家挟诈自相欺，四海伤真谁复诮。",
            "翻手作云覆手雨，当面输心背面笑。",
            "古来人事已如此，今日何须论久要。"
        ],
        "title": "老人行",
        "id": "be0bfbe0-fefe-4943-b3f7-9046ccf88473"
    },
    {
        "author": "王安石",
        "paragraphs": [
            "相看不忍发，惨澹暮潮平。",
            "语罢更携手，月明洲渚生。"
        ],
        "title": "离升州作",
        "id": "c8e40523-5d13-40b1-9af4-bee0b5537471"
    },
    {
        "author": "王安石",
        "paragraphs": [
            "仓颉造书，不诂自明。",
            "于乎多言，祇误后生。"
        ],
        "title": "仓颉",
        "id": "5076c83e-288f-4028-8aa5-a27624999c3d"
    },
    {
        "author": "王安石",
        "paragraphs": [
            "中郎有女能传业，颜色如花命如叶。",
            "命如叶薄将奈何，一生抱恨常咨嗟。",
            "良人持戟明光里，所慕灵妃媲箫史。",
            "空房寂寞施穗帷，弃我不待白头时。"
        ],
        "title": "胡笳十八拍十八首  其一",
        "id": "a95233c0-df47-4696-bbfc-adce17989291"
    },
    {
        "author": "王安石",
        "paragraphs": [
            "天不仁兮降乱离，嗟余去此其从谁。",
            "自胡之反持干戈，翠蕤云旓相荡摩。",
            "流星白羽腰间插，叠鼓遥翻瀚海波。",
            "一门骨肉散百草，安得无泪如黄河。"
        ],
        "title": "胡笳十八拍十八首  其二",
        "id": "fe611dd0-9097-4bb7-b242-ec6646b5ddb2"
    },
    {
        "author": "王安石",
        "paragraphs": [
            "身执略兮入西关，关山阻脩兮行路难。",
            "水头宿兮草头坐，在野只教心胆破。",
            "更鞴彫鞍教走马，玉骨瘦来无一把。",
            "几回抛鞚抱鞍桥，往往惊堕马蹄下。"
        ],
        "title": "胡笳十八拍十八首  其三",
        "id": "1c679e8e-eaec-4f90-b83c-455e0f5a92e5"
    },
    {
        "author": "王安石",
        "paragraphs": [
            "汉家公主出和亲，御厨络绎送八珍。",
            "明妃初嫁与胡时，一生衣服尽随身。",
            "眼长看地不称意，同是天涯沦落人。",
            "我今一食日还并，短衣数挽不掩胫。",
            "乃知贫贱别更苦，安得康强保天性。"
        ],
        "title": "胡笳十八拍十八首  其四",
        "id": "96021e0a-65cf-4015-9b43-ac5765345407"
    },
    {
        "author": "王安石",
        "paragraphs": [
            "十三学得琵琶成，并幕重重卷画屏。",
            "一见郎来双眼明，劝我酤酒花前倾。",
            "齐言此夕乐未央，岂知此声能断肠。",
            "如今正南看北斗，言语传情不如手。",
            "低眉信手续续弹，弹看飞鸿劝胡酒。"
        ],
        "title": "胡笳十八拍十八首  其五",
        "id": "6cca3eb5-8348-484e-9fbf-fcc4a7b6c57a"
    },
    {
        "author": "王安石",
        "paragraphs": [
            "青天漫漫覆长路，一纸短书无寄处。",
            "月下长吟久不归，当时还见雁南飞。",
            "弯弓射飞无远近，青冢路边南雁尽。",
            "两处音尘从此绝，唯向东西望明月。"
        ],
        "title": "胡笳十八拍十八首  其六",
        "id": "5d548ba0-12da-4593-a952-0bd85e4fa297"
    },
    {
        "author": "王安石",
        "paragraphs": [
            "明明汉月空相识，道路只今多拥隔。",
            "去住彼此无消息，时独看云泪横臆。",
            "豺狼喜怒难姑息，自倚红颜能骑射。",
            "千言万语无人会，漫倚文章真末策。"
        ],
        "title": "胡笳十八拍十八首  其七",
        "id": "6e900272-346e-4dfa-8c4b-03a39b4f2518"
    },
    {
        "author": "王安石",
        "paragraphs": [
            "死生难有却回身，不忍重看旧写真。",
            "暮去朝来颜色改，四时天气总愁人。",
            "东风漫漫吹桃李，尽日独行春色里。",
            "自经丧乱少睡眠，鶑飞燕语长悄然。"
        ],
        "title": "胡笳十八拍十八首  其八",
        "id": "87245285-b2fa-4a6a-b8a9-e0475cf5e941"
    },
    {
        "author": "王安石",
        "paragraphs": [
            "柳絮已将春去远，攀条弄芳畏晼晚。",
            "忧患众兮欢乐鲜，一去可怜终不返。",
            "日夕思归不得归，山川满目泪沾衣。",
            "罼圭苑里西风起，叹息人间万事非。",
            "寒声一夜传刁斗，云雪埋山苍兕吼。",
            "诗成吟咏转凄凉，不如独坐空搔首。",
            "漫漫胡天叫不闻，胡人高鼻动成群。",
            "寒尽春生洛阳殿，回首何时复来见。"
        ],
        "title": "胡笳十八拍十八首  其九",
        "id": "41e44c46-dc51-449d-9fd6-f9f07d3bea33"
    },
    {
        "author": "王安石",
        "paragraphs": [
            "晚来幽独恐伤神，唯见沙蓬水柳春。",
            "破除万事无过酒，虏酒千杯不醉人。",
            "含情欲说更无语，一生长恨奈何许。",
            "饥对酪肉兮不能餐，强来前帐临歌舞。"
        ],
        "title": "胡笳十八拍十八首  其一○",
        "id": "cb4756fc-88dc-4dc0-aca5-db77f60a864f"
    },
    {
        "author": "王安石",
        "paragraphs": [
            "归来展转到五更，起看北斗天未明。",
            "秦人筑城备胡处，扰扰唯有牛羊声。",
            "万里飞蓬映天过，风吹汉地衣裳破。",
            "欲往城南望城北，三步回头五步坐。"
        ],
        "title": "胡笳十八拍十八首  其一一",
        "id": "8ec917d7-bbd0-4cff-9a52-66eb77cabe27"
    },
    {
        "author": "王安石",
        "paragraphs": [
            "自断此生休问天，生得胡儿拟弃捐。",
            "一始扶床一初坐，抱携抚视皆可怜。",
            "宁知远使问名姓，引袖拭泪悲且庆。",
            "悲莫悲于生别离，悲在君家留二儿。"
        ],
        "title": "胡笳十八拍十八首  其一二",
        "id": "47b3a168-3b0b-437a-abe7-5ca8718d7e18"
    },
    {
        "author": "王安石",
        "paragraphs": [
            "鞠之育之不羞耻，恩情亦各言其子。",
            "天寒日暮山谷里，肠断非关陇头水。",
            "儿呼母兮啼失声，依然离别难为情。",
            "洒血仰头兮诉苍苍，知我如此兮不如无生。"
        ],
        "title": "胡笳十八拍十八首  其一三",
        "id": "53e2e060-9f4e-4d7f-a360-dc651b180975"
    },
    {
        "author": "王安石",
        "paragraphs": [
            "当时悔来归又恨，洛阳宫殿焚烧尽。",
            "纷纷黎庶逐黄巾，心折此时无一寸。",
            "恸哭秋原何处村，千家今有百家存。",
            "争持酒食来相馈，旧事无人可共论。"
        ],
        "title": "胡笳十八拍十八首  其一四",
        "id": "c1b6eaf6-aa67-4f96-98f4-9417ecb3ddb2"
    },
    {
        "author": "王安石",
        "paragraphs": [
            "此身饮罢无归处，心怀百忧复千虑。",
            "天翻地覆谁得知，魏公垂泪嫁文姬。",
            "天涯憔悴身，托命于新人。",
            "念我出腹子，使我叹恨劳精神。",
            "新人新人听我语，我所思兮在何所。",
            "母子分离兮意难任，死生不相知兮何处寻。"
        ],
        "title": "胡笳十八拍十八首  其一五",
        "id": "d1be6092-fd77-4598-b2af-9b0b8ff3a5a8"
    },
    {
        "author": "王安石",
        "paragraphs": [
            "燕山雪花大如席，与儿洗面作光泽。",
            "怳然天地半夜白，闺中祇是空相忆。",
            "点注桃花舒小红，与儿洗面作华容。",
            "欲问平安无使来，桃花依旧笑春风。"
        ],
        "title": "胡笳十八拍十八首  其一六",
        "id": "7412c72b-1099-44a5-9e4c-4fd6ea6cbc36"
    },
    {
        "author": "王安石",
        "paragraphs": [
            "春风似旧花仍笑，人生岂得长年少。",
            "我与儿兮各一方，憔悴看成两鬓霜。",
            "如今岂无騕褭与骅骝，安得送我置汝傍。",
            "胡尘暗天道路长，遂令再往之计堕眇芒。",
            "胡笳本出自胡中，此曲哀怨何时终。",
            "笳一会兮琴一拍，此心炯炯君应识。"
        ],
        "title": "胡笳十八拍十八首  其一七",
        "id": "27ce3503-ea69-4db4-9654-9e55b225d57a"
    },
    {
        "author": "王安石",
        "paragraphs": [
            "虞美人，态浓意远淑且真。",
            "同辇随君侍君侧，六宫粉黛无颜色。",
            "楚歌四面起，形势反苍黄。",
            "夜闻马嘶晓无迹，蛾眉萧飒如秋霜。",
            "汉家离宫三十六，缓歌慢舞凝丝竹。",
            "人间举眼尽堪悲，独在阴崖结茅屋。",
            "美人为黄土，草木皆含愁。",
            "红房紫莟处处有，听曲低昂如有求。",
            "青天漫漫覆长路，今人犁田昔人墓。",
            "虞兮虞兮奈若何，不见玉颜空死处。"
        ],
        "title": "虞美人",
        "id": "59cae7fb-a2f0-4de4-94a2-1ec1dcb5b6e2"
    },
    {
        "author": "王安石",
        "paragraphs": [
            "有嘉新学，潭守所作。",
            "守者谁欤，仲庶氏吴。",
            "振养矜寡，衣之褰襦。",
            "黔首鼓歌，吏静不求。",
            "乃相庙序，生师所庐。",
            "上漏旁穿，燥湿不除。",
            "曰嘻迁哉，迫阨卑污。",
            "当其坏时，适可以谋。",
            "营地虑工，伐楩楠槠。",
            "撤故就新，为此渠渠。",
            "潭人来止，相语而喜。",
            "我知视成，无豫经始。",
            "公升在堂，从者如水。",
            "公曰诲汝，潭之士子。",
            "古之读书，凡以为己。",
            "躬行孝悌，由义而仕。",
            "神听汝助，况于闾里。",
            "无实而荂，非圣自是。",
            "虽大得意，吾犹汝耻。",
            "士下其手，公言无尤。",
            "请诗我歌，以远公休。"
        ],
        "title": "潭州新学诗",
        "id": "b0234d63-8770-465a-bd0e-1af0fdbb349c"
    },
    {
        "author": "王安石",
        "paragraphs": [
            "离离新田，其下流水。",
            "孰知其初，灌莽千里。",
            "其南背江，其北逾淮。",
            "父抱子扶，十百其来。",
            "其来仆仆，镘我新屋。",
            "赵侯劬之，作者不饥。",
            "岁仍大熟，饱及鸡鹜。",
            "僦船与车，四鄙出谷。",
            "今游者处，昔止者流。",
            "维昔牧我，不如今侯。",
            "侯来适野，不有观者。",
            "税于水滨，问我鳏寡。",
            "侯其归矣，三岁于兹。",
            "谁能止侯，我往求之。"
        ],
        "title": "新田诗",
        "id": "50510bfd-1909-46aa-ac24-53bfbce7d8d9"
    },
    {
        "author": "王安石",
        "paragraphs": [
            "猎较猎较，谁禽我有。",
            "国人之惏，君子所丑。",
            "猎较猎较，祭占其祥。",
            "国人之序，君子何伤。"
        ],
        "title": "猎较诗",
        "id": "e7d46de4-f0c2-422a-985c-e6753deb09d2"
    },
    {
        "author": "王安石",
        "paragraphs": [
            "云之祁祁，或雨于渊。",
            "苗之翘翘，或槁于田。",
            "云之祁祁，或雨于野。",
            "有槁于田，岂不自我。",
            "荟兮其隮，其在西郊。",
            "匪我为之，我歌且谣。",
            "蔚兮其复，南山之侧。",
            "我歌且谣，维以育德。"
        ],
        "title": "云之祁祁答董传",
        "id": "970dbd8a-dce8-40e3-8ff5-883ed86e8991"
    },
    {
        "author": "王安石",
        "paragraphs": [
            "穆穆在堂，肃肃在庭。",
            "于显辟公，来相思成。",
            "神既歆止，有闻惟馨。",
            "锡我休嘉，燕及群生。"
        ],
        "title": "明堂乐章二首 歆安之曲",
        "id": "522f29ab-4d85-4b10-ab2e-13f71d0e6733"
    },
    {
        "author": "王安石",
        "paragraphs": [
            "有奕明堂，万方时会。",
            "宗予圣考，作帝之配。",
            "乐酌虞典，礼从周制。",
            "厘事既成，于皇来塈。"
        ],
        "title": "明堂乐章二首 皇帝还大次憩安之曲",
        "id": "c389f15a-1578-42a2-8754-49b577637cc7"
    },
    {
        "author": "王安石",
        "paragraphs": [
            "一岁已阑人意倦，出门风物更萧然。",
            "水摇疏树荒城路，日带浮云欲雪天。",
            "未有诗书论进退，谩期身世托林泉。",
            "因思漠北离群久，此日穷居頼见贤。"
        ],
        "title": "得孙正之诗因寄呈曾子固",
        "id": "70c93612-7acc-4b28-a204-f2fc52e9a671"
    },
    {
        "author": "王安石",
        "paragraphs": [
            "怀乡访古事悠悠，独上江城满目秋。",
            "一鸟带烟来别渚，数帆和雨下归舟。",
            "萧萧暮吹惊红叶，惨惨寒云压旧楼。",
            "故国凄凉谁与问，人心无复更风流。"
        ],
        "title": "和金陵怀古",
        "id": "71c3e391-ab1f-40d7-8a81-7342c7e84779"
    },
    {
        "author": "王安石",
        "paragraphs": [
            "离别何言邂逅同，今知相逐似云龙。",
            "苍烟白雾千山合，绿树青天一水容。",
            "已谢道涂多自放，将归田里更谁从。",
            "庞公有意安巢穴，肯问箪瓢与万钟。"
        ],
        "title": "豫章道中次韵答曾子固",
        "id": "d250bec9-36ac-466d-95f1-27548a45e817"
    },
    {
        "author": "王安石",
        "paragraphs": [
            "日月沄沄与水争，披襟照见发华惊。",
            "少年忧患伤豪气，老去经纶误半生。",
            "休向朝廷论一鹗，只知田里守三荆。",
            "清溪几曲春风好，已约归时载酒行。"
        ],
        "title": "离北山寄平甫",
        "id": "449d5b8a-a404-4816-a068-6b0b2c72b57d"
    },
    {
        "author": "王安石",
        "paragraphs": [
            "无才处处是穷涂，两地谁传万里书。",
            "节物峥嵘催岁暮，溪山萧洒入吾庐。",
            "南归犹喜寻同志，北去还闻困索居。",
            "佳句不须论旧约，相随阳羨有篮舆。"
        ],
        "title": "答孙正之",
        "id": "874dcf8e-e2c9-483f-aa7e-f763587e3799"
    },
    {
        "author": "王安石",
        "paragraphs": [
            "忆昔都门手一携，春禽初向苎萝啼。",
            "梦回金殿风光别，吟到银河月影低。",
            "舞急锦腰迎十八，酒酣金盏照东西。",
            "何时得遂扁舟去，邂逅从君访剡溪。"
        ],
        "title": "寄程给事",
        "id": "5664eef3-ff52-436e-9187-ec1db43e2a20"
    },
    {
        "author": "王安石",
        "paragraphs": [
            "萧然生事委江皋，壮士何尝似钓鼇。",
            "千里得书来见约，一朝乘兴去忘劳。",
            "已将流景休谈笑，聊为知音破鬰陶。",
            "正是东风将欲发，湖山春色助挥毫。"
        ],
        "title": "寄胜之运使",
        "id": "160dc88f-be3a-4763-89aa-777bd2c9d8f7"
    },
    {
        "author": "王安石",
        "paragraphs": [
            "三江风浪隔天台，想见当时赋咏才。",
            "近有高僧飞锡去，更无余事出山来。",
            "猿猱历历窥香火，日月纷纷付劫灰。",
            "我欲相期谈实相，东林何必谢刘雷。"
        ],
        "title": "寄国清处谦",
        "id": "9b875e94-1648-406d-a187-7151ef502041"
    },
    {
        "author": "王安石",
        "paragraphs": [
            "晓马骎骎路阻脩，春风漠漠上衣裘。",
            "三年衔恤空余息，一日忘形愿少留。",
            "末路悲欢随俯仰，此生身世信沉浮。",
            "寄声德操家人道，炊黍吾今且暂休。"
        ],
        "title": "将至丹阳寄表民",
        "id": "99ccdf82-00eb-4aed-90f5-c2dd9a0c6629"
    },
    {
        "author": "王安石",
        "paragraphs": [
            "烧夜郊原百草荒，弊裘朝去犯严霜。",
            "残年意象偏多感，回首风烟更异乡。",
            "往返自非名利役，辛勤应见友朋伤。",
            "章江犹得同游处，最爱梅花蘸水香。"
        ],
        "title": "宿土坊驿寄孔世长",
        "id": "9758685f-53bb-4080-9476-c7dbde78aa89"
    },
    {
        "author": "王安石",
        "paragraphs": [
            "南游忽忽与谁言，共笑谋生识最昏。",
            "万事百年能自信，一箪五鼎不须论。",
            "友中惟子长招隠，世上何人可避喧。",
            "千里秋风相望处，皖公溪上正开樽。"
        ],
        "title": "寄孙正之",
        "id": "1e17426f-ddac-4021-b978-42d020c22453"
    },
    {
        "author": "王安石",
        "paragraphs": [
            "白雾青烟入马蹄，朝寒瑟瑟树声悲。",
            "平山断垅回环失，鸣鸟游鱼上下随。",
            "庙算未闻收策士，瘴乡谁与择军麾。",
            "忧时自欲寻君语，行路何妨更有诗。"
        ],
        "title": "道中寄吉父",
        "id": "2a45c0ca-86e9-4a30-978b-7b08c049e11c"
    },
    {
        "author": "王安石",
        "paragraphs": [
            "十年一别两相过，前想悲欢慷慨歌。",
            "穷去始知风俗薄，静来犹厌事机多。",
            "相期鼻目倾肝胆，谁伴溪山避网罗。",
            "万里辛勤君旧识，重江应亦畏风波。"
        ],
        "title": "送孙立之赴广西",
        "id": "98d99642-a0f4-40ee-8905-6c51668483bd"
    },
    {
        "author": "王安石",
        "paragraphs": [
            "画船箫鼓出都时，万里惊鸥去不追。",
            "却望尘沙应驻节，会逢山水即吟诗。",
            "长鱼俎上通三印，新茗斋中试一旗。",
            "只恐远方难久滞，莫愁风物不相宜。"
        ],
        "title": "送福建张比部",
        "id": "f4fca08e-9176-428d-81e8-a36321ef9d2a"
    },
    {
        "author": "王安石",
        "paragraphs": [
            "平生不省问田园，白首忘怀道更尊。",
            "已上印书通北阙，稍留冠盖饯东门。",
            "冯唐老有为郎恋，疏广终无任子恩。",
            "今日荣归人所羨，两儿腰绶拥高轩。"
        ],
        "title": "送致政朱郎中东归",
        "id": "d8aa7118-c547-4861-afc9-46b5735f30b6"
    },
    {
        "author": "王安石",
        "paragraphs": [
            "侍郎忧国最贤劳，太尉西州第一豪。",
            "家庙比来闻泽厚，公孙今果见才高。",
            "明时尚使龙蛇蛰，壮志空传虎豹韬。",
            "莫厌皖山穷绝处，不妨云水助风骚。"
        ],
        "title": "别雷国辅之皖山",
        "id": "00c2d3db-edce-4096-9d45-1365ee93a875"
    },
    {
        "author": "王安石",
        "paragraphs": [
            "坐觉尘襟一夕空，人间似得羽翰通。",
            "暮天窈窈山衔日，爽气骎骎客御风。",
            "草木韵沉高下外，星河影落有无中。",
            "飘然更待乘桴伴，一到扶桑兴未穷。"
        ],
        "title": "垂虹亭",
        "id": "7d2d3841-d95d-4ccd-af34-5339494ec0d9"
    },
    {
        "author": "王安石",
        "paragraphs": [
            "风玉萧萧数亩秋，箨龙名为道人留。",
            "不须乞米供高士，但与开轩作胜游。",
            "此地七贤谁笑傲，何时六逸自赓酬。",
            "侵寻衰境心无著，尚有家风似子猷。"
        ],
        "title": "题正觉相上人箨龙轩",
        "id": "7a31a00d-8da6-46e7-9641-a37a53e1b2e6"
    },
    {
        "author": "王安石",
        "paragraphs": [
            "茆檐前后欠松萝，百里乘闲向此过。",
            "涧水绕田山影转，野林留日鸟声和。",
            "萧条鸡犬逢人少，想象干坤发兴多。",
            "世事不如闲静处，知君出处意如何。"
        ],
        "title": "题友人壁",
        "id": "92fca509-eb07-4770-b9bd-bfbcf898c70f"
    },
    {
        "author": "王安石",
        "paragraphs": [
            "春阴天气草如烟，时有飞花舞道边。",
            "院落日长人寂寂，池塘风慢鸟翩翩。",
            "故园回首三千里，新火伤心六七年。",
            "青盖皂衫无复禁，可能乘兴酒家眠。"
        ],
        "title": "清明辇下怀金陵",
        "id": "4c5e4876-cedc-4f35-85cd-d138614f9636"
    },
    {
        "author": "王安石",
        "paragraphs": [
            "游观须知此地佳，纷纷人物敌京华。",
            "林峦腊雪千家水，城郭春风二月花。",
            "彩舫笙箫吹落日，画楼灯烛映残霞。",
            "如君援笔宜摹写，寄与尘埃北客夸。"
        ],
        "title": "杭州呈胜之",
        "id": "4f781e1a-44fe-4001-9f00-92c3cdb0cdcb"
    },
    {
        "author": "王安石",
        "paragraphs": [
            "遭时何必问功名，自古难将力命争。",
            "万户侯多归世胄，五车书独负家声。",
            "才华汝尚为丞掾，老懒吾今合钓耕。",
            "外物悠悠无得丧，春郊终日待相迎。"
        ],
        "title": "闻和甫补池掾",
        "id": "24444395-33ae-45c7-a923-70f056666900"
    },
    {
        "author": "王安石",
        "paragraphs": [
            "少喜功名尽坦涂，那知干世最崎岖。",
            "草庐有客歌梁甫，狗监无人荐子虚。",
            "解玩山川消积愤，静忘岁月頼群书。",
            "惭君枉盖如平昔，不笑谋生万事疏。"
        ],
        "title": "宝应二三进士见送乞诗",
        "id": "59f144e6-e7a6-456f-bdc6-292ffee21821"
    },
    {
        "author": "王安石",
        "paragraphs": [
            "误有声名只自惭，烦君跋马过茅檐。",
            "已知原宪贫非病，更许庄周知养恬。",
            "世事何时逢坦荡，人情随分值猜嫌。",
            "谁能胸臆无尘滓，使我相从久未厌。"
        ],
        "title": "谢郏亶秘校见访于钟山之庐",
        "id": "86507b69-0957-4d33-bd9f-ecc5c4963cff"
    },
    {
        "author": "王安石",
        "paragraphs": [
            "解装相值得留连，一望江南万里天。",
            "残雪离披山韫玉，新阳杳霭草含烟。",
            "余生不足偿多病，乐事应须委少年。",
            "惟有爱诗心未已，东归与续棣华篇。"
        ],
        "title": "同长安君钟山望",
        "id": "9b19d08b-5ee9-426d-8b30-425db993c360"
    },
    {
        "author": "王安石",
        "paragraphs": [
            "经纶无地委蓬蒿，凛凛胸怀且自韬。",
            "谁奋长谋平岭海，犹将余力寄风骚。",
            "名惭随俗贫中役，恨未收身物外高。",
            "永夜西堂霜月冷，邀君相伴有松醪。"
        ],
        "title": "奉招吉甫",
        "id": "ad4eb894-0e9e-4007-ac2f-834b698e79e9"
    },
    {
        "author": "王安石",
        "paragraphs": [
            "惨惨秋阴绿树昏，荒城高处闭柴门。",
            "愁消日月忘身世，静对溪山忆酒樽。",
            "南去干戈何日解，东来驲骑此时奔。",
            "谁将天下安危事，一把诗书子细论。"
        ],
        "title": "闲居遣兴",
        "id": "37e855a6-8dc4-4d2c-b197-7d860d7feb8d"
    },
    {
        "author": "王安石",
        "paragraphs": [
            "五年羁旅倦风埃，旧里依然似梦回。",
            "猿鸟不须怀怅望，溪山应亦笑归来。",
            "身闲自觉贫无累，命在谁论进有材。",
            "秋晚吾庐更萧洒，沙边烟树绿洄洄。"
        ],
        "title": "到家",
        "id": "c50cd36e-b17d-44bd-9122-1483a4de714f"
    },
    {
        "author": "王安石",
        "paragraphs": [
            "吾君英睿超光武，良将西征捍隗嚣。",
            "誓斩郅支聊出塞，生擒颉利始归朝。",
            "一丸岂虑封函谷，千骑无由饮渭桥。",
            "好立功名标竹素，莫教空说霍嫖姚。"
        ],
        "title": "西帅",
        "id": "06f140e4-e00f-4bdd-bcae-29ef98b27d0d"
    },
    {
        "author": "王安石",
        "paragraphs": [
            "宛宛虹霓堕半空，银河直与此相通。",
            "五更缥缈千山月，万里凄凉一笛风。",
            "鸥鹭稍回青霭外，汀洲时起绿芜中。",
            "骚人自欲留佳句，忽忆君诗思已穷。"
        ],
        "title": "松江",
        "id": "02cc6f9f-7b5d-4197-ab62-4f4c24988e7f"
    },
    {
        "author": "王安石",
        "paragraphs": [
            "欢乐欲与少年期，人生百年常苦迟。",
            "白头富贵何所用，气力但为忧勤衰。",
            "愿为五陵轻薄儿，生在贞观开元时。",
            "斗鸡走犬过一生，天地安危两不知。"
        ],
        "title": "凤凰山",
        "id": "ab6e6a46-c8d6-443b-a988-71fae28e7593"
    },
    {
        "author": "王安石",
        "paragraphs": [
            "孔孟如日月，委蛇在苍旻。",
            "光明所照耀，万物成冬春。",
            "扬子出其后，仰攀忘贱贫。",
            "衣冠渺尘土，文字烂星辰。",
            "岁晚天禄阁，强颜为剧秦。",
            "趋舍迹少迩，行藏意终邻。",
            "壤壤外逐物，纷纷轻用身。",
            "往者或可返，吾将与斯人。"
        ],
        "title": "扬雄",
        "id": "03f4ef34-5e5b-4982-b7a5-9cbe6a767cba"
    },
    {
        "author": "王安石",
        "paragraphs": [
            "父母子所养，子肥父母充。",
            "欲富搉其子，惜哉术之穷。",
            "霸者擅一方，窘彼足自丰。",
            "四海皆吾家，奈何不知农。"
        ],
        "title": "寓言六首  其一",
        "id": "bdfa538a-eb09-4700-86e6-f987136d8c0a"
    },
    {
        "author": "王安石",
        "paragraphs": [
            "小夫谨利害，不讲义与仁。",
            "读书疑夷齐，古岂有此人。",
            "其才一莛芒，所欲势万钧。",
            "求多卒自困，余祸及生民。"
        ],
        "title": "寓言六首  其二",
        "id": "c874ee22-7bf7-42e3-b423-cbdd79fb6de4"
    },
    {
        "author": "王安石",
        "paragraphs": [
            "瞢瞢俗所共，察察与世违。",
            "违世有百善，一疵恶皆归。",
            "就求无所得，犹以好名讥。",
            "彼哉负且乘，能使正日微。"
        ],
        "title": "寓言六首  其三",
        "id": "afafc006-bdfb-4743-8ac6-754e2e8f37d9"
    },
    {
        "author": "王安石",
        "paragraphs": [
            "始就诗赋科，雕镌久才成。",
            "一朝复弃之，刀笔事刑名。",
            "中材蔽末学，斯道苦难明。",
            "忽贵不自期，何施就升平。"
        ],
        "title": "寓言六首  其四",
        "id": "fcfb0f28-fe81-4529-b5f5-47a4b6f54204"
    },
    {
        "author": "王安石",
        "paragraphs": [
            "明者好自蔽，况乃知我匹。",
            "每行悔其然，所见定万一。",
            "不求攻尔短，欲议世之失。",
            "耘而舍其田，辛苦亦何实。"
        ],
        "title": "寓言六首  其五",
        "id": "7377fbea-8c6e-42eb-8144-f75ba50c4577"
    },
    {
        "author": "王安石",
        "paragraphs": [
            "好乐世所共，欲禁安能舍。",
            "孰能开其淫，要在习以雅。",
            "敺人必如己，墨子见何寡。",
            "惜哉后世音，至美不如野。"
        ],
        "title": "寓言六首  其六",
        "id": "1944aee6-4c97-46f7-8e8b-47616c64607e"
    },
    {
        "author": "王安石",
        "paragraphs": [
            "津津河北流，嶭嶭两城峙。",
            "春秋诸侯会，澶渊乃其地。",
            "书留后世法，岂独讥当世。",
            "野老岂知此，为予谈近事。",
            "边关一失守，北望皆胡骑。",
            "黄屋亲乘城，穹庐矢如猬。",
            "纷纭擅将相，谁为开长利。",
            "焦头收末功，尚足夸一是。",
            "欢盟从此数，日月行人至。",
            "驰迎传马单，走送牛车疲。",
            "征求事供给，厮养犹珍丽。",
            "戈甲久已销，澶人益憔悴。",
            "能将大事小，自合文王意。",
            "语翁无叹嗟，小雅今不废。"
        ],
        "title": "澶州",
        "id": "7174c1c1-a104-4387-8caa-a0b7a6b725d5"
    },
    {
        "author": "王安石",
        "paragraphs": [
            "浅溪受日光烱碎，野林参天阴翳长。",
            "幽鸟不见但闻语，小梅欲空犹有香。",
            "长年无可自娱戏，远游虽好更悲伤。",
            "安得冬风一吹汝，手把诗书来我旁。"
        ],
        "title": "寄平甫弟衢州道中",
        "id": "742f4449-b437-468d-8ce9-f4c143f450d7"
    },
    {
        "author": "王安石",
        "paragraphs": [
            "世网挂士如蛛丝，大不及取小缀之。",
            "宜乎倜傥不低敛，醉脚踏倒青天低。",
            "前日才能始谁播，一口惊张万夸和。",
            "雷公诉帝喘欲吹，咸恐声名塞天破。",
            "文章喜以怪自娱，不肯裁缩要有余。",
            "多为峭句不姿媚，天骨老硬无皮肤。",
            "人传书染莫对当，破卵惊出鸾凤翔。",
            "人间下笔不肯屈，铁索急缠蛟龙僵。",
            "少年意气强不羁，虎胁插翼白日飞。",
            "欲将独立夸万世，笑诮李白为痴儿。",
            "四天无壁才可家，醉胆愤痒遣酒拏。",
            "欲偷北斗酌竭酒，力拔太华镳鲸牙。",
            "世儒口软声似蝇，好于壮士为忌憎。",
            "我独久仰愿一见，浩歌不敢儿女声。"
        ],
        "title": "寄慎伯筠",
        "id": "291affcb-c80b-404d-b5a8-af95850d0bf7"
    },
    {
        "author": "王安石",
        "paragraphs": [
            "亘天青鬰鬰，千峰互崷崒。",
            "放马倚长崖，烟云争吐没。",
            "远疑嵩华低，近岂潜衡匹。",
            "奚为鲜眺览，过者辄仓卒。",
            "吾将凌其巅，震荡睨溟渤。",
            "旁行告予言，世孰于此忽。",
            "邃深不可俯，储藏尽妖物。",
            "踊跃狼虎群，蜿蜒蛇虺窟。",
            "惜哉危绝山，岁久沉汨没。",
            "谁将除茀涂，万里游人出。"
        ],
        "title": "望晼山马上作",
        "id": "d929e572-2e9c-4fc2-8828-c684c9cac5df"
    },
    {
        "author": "王安石",
        "paragraphs": [
            "汝水出山险，汝民多病瘿。",
            "或如鸟粻满，或若猿嗛并。",
            "女惭高掩襟，男大阔裁领。",
            "饮水疑注壶，吐词侔有梗。",
            "樗里既已闻，杜预亦不幸。",
            "秦人号智囊，吴瓠挂狗颈。",
            "𦢏𩲞常柱颐，伶仃安及胫。",
            "祗欲仰问天，无由俯窥井。",
            "挟带岁月深，冒犯风霜冷。",
            "厌恶虽自知，剖割且谁肯。",
            "不惟羞把镜，仍亦愁吊影。",
            "内疗烦羊靥，外砭废针颖。",
            "在木曰楠榴，刳之可曰皿。",
            "此诚无所用，既有何能屏。",
            "膨脝厕元首，臃肿异胪顶。",
            "难将面目施，可与胞胎逞。",
            "贤哉临汝守，世德调金鼎。",
            "珉俗虽丑乖，教令日修整。",
            "风土恐随改，晨昏忧虑省。",
            "傥欲觐慈颜，名城不难请。"
        ],
        "title": "汝瘿和王仲仪",
        "id": "f65dd14c-a415-4ef5-94db-2a418ec396c7"
    },
    {
        "author": "王安石",
        "paragraphs": [
            "清明晓赴韩侯家，自买白杏丁香花。",
            "雀眼涂金银篾笼，贮在当庭呼舞娃。",
            "舞娃聊捧笑向客，不顾插坏新乌纱。",
            "朝来我舍报生子，贺劝大白浮红霞。",
            "酒狂有持梧桐板，暴谑一似渔阳挝。",
            "袒裼击鼓祢处士，当时偶脱猛虎牙。",
            "褊衷不容又何益，鹦鹉洲上空蒹葭。"
        ],
        "title": "三月十日韩子华招饮归城",
        "id": "1dcf9fa4-29c6-465e-bcbf-cf35e601244f"
    },
    {
        "author": "王安石",
        "paragraphs": [
            "勿去草，草无恶，若比世俗俗浮薄。",
            "君不见长安公卿家，公卿盛时客如麻。",
            "公卿去后门无车，惟有芳草年年佳。",
            "又不见千里万里江湖滨，触目凄凄无故人。",
            "惟有芳草随车轮。",
            "一日还旧居，门前草先锄。",
            "草于主人实无负，主人于草宜何如。",
            "勿去草，草无恶，若比世俗俗浮薄。"
        ],
        "title": "勿去草",
        "id": "2bdfa733-a1a6-4e1d-a2ad-35bdfa4c5777"
    },
    {
        "author": "王安石",
        "paragraphs": [
            "昔予出东城，初见垄上耕。",
            "忽忽日北至，岁月良可惊。",
            "虽云一草死，万物尚华荣。",
            "谁能当此时，叹息微阴生。"
        ],
        "title": "东城",
        "id": "95e62d96-2acd-4019-af1a-d8e364370c3f"
    },
    {
        "author": "王安石",
        "paragraphs": [
            "黄鸟哀子车，强埋非天为。",
            "天夺不待老，还能使人悲。",
            "马侯东南秀，鞭策要路驰。",
            "归骨万里州，乃当强壮时。",
            "墓门闭空原，白日无履綦。",
            "苍苍柏与松，浩浩山风吹。",
            "我初羞夷吾，鲍叔亦我知。",
            "终欲往一恸，咏言慰孤嫠。"
        ],
        "title": "哀贤亭",
        "id": "45d866a7-0f5b-4f21-b8d8-8f7767b6467c"
    },
    {
        "author": "王安石",
        "paragraphs": [
            "繁台繁姓人，埋灭为蒿蓬。",
            "况乃汉骄子，魂游谁肯逢。",
            "缅思当盛时，警跸在虚空。",
            "蛾眉倚高寒，环珮吹玲珑。",
            "大梁千万家，回首云濛濛。",
            "仰不见王处，云间指青红。",
            "宾客有司马，邹枚避其锋。",
            "洒笔飞鸟上，为王赋雌雄。",
            "惜今此不传，楚辞擅无穷。",
            "空余一丘土，千载播悲风。"
        ],
        "title": "梁王吹台",
        "id": "28306dd0-9572-4ec5-8cd4-93c6a2bf1a60"
    },
    {
        "author": "王安石",
        "paragraphs": [
            "灵山名谁自，波涛截孤峰。",
            "何年佛子住，四面凭危空。",
            "折椽与裂瓦，委弃填西东。",
            "库廊行抑首，居者莽谁容。",
            "吾舟维其侧，落日生秋风。",
            "瞰崖聊寄目，万物极纤秾。",
            "震荡江海思，洗涤堙鬰中。",
            "胡为嬉游人，过此无留踪。",
            "景岂龙游殊，盛衰浩无穷。",
            "吾闻世所好，楼殿浮青红。",
            "那知山水乐，岂在豪华宫。",
            "世好□变尔，感激难为工。"
        ],
        "title": "灵山寺",
        "id": "b5886ea3-c1fa-4d52-83e3-e49273209cfd"
    },
    {
        "author": "王安石",
        "paragraphs": [
            "江鸥好羽毛，玉雪无尘垢。",
            "灭没波浪间，生涯亦何有。",
            "雄雌屡惊矫，机弋常纷纠。",
            "顾我独无心，相随如得友。",
            "飘然纷华地，此物乖隔久。",
            "白发望东南，春江绿如酒。"
        ],
        "title": "白鸥",
        "id": "8301ec6a-b41c-4399-a830-0aa5d0bbc0b4"
    },
    {
        "author": "王安石",
        "paragraphs": [
            "风从北海起，至此南海上。",
            "问风来何事，去复欲何向。",
            "谁遣汝而号，谁应汝而唱。",
            "汝于何时息，汝作无乃妄。",
            "风初无一言，试以问云将。"
        ],
        "title": "咏风",
        "id": "286549ef-7d5f-4bac-8e57-5bcf735216e3"
    },
    {
        "author": "王安石",
        "paragraphs": [
            "英英白云浮在天，下无根蒂旁无连。",
            "西风来吹欲消散，落日起望心悠然。",
            "愿回羲和借光景，常使秀色当檐边。",
            "时来不道能为雨，直以无心最可怜。"
        ],
        "title": "白云",
        "id": "35950ef8-bf0f-499c-9464-cf41bced894e"
    },
    {
        "author": "王安石",
        "paragraphs": [
            "五月秘府始曝书，一日江君来约予。",
            "世间虽有古画笔，可往共观临石渠。",
            "我时冒热跨马去，开厨发匣鸣鏁鱼。",
            "羲献墨迹十一卷，水玉作轴排疏疏。",
            "最奇小楷乐毅论，永和题尾付官奴。",
            "又有四山绝品画，戴嵩吴牛望青芜。",
            "李成寒林树半枯，黄筌工妙白兔图。",
            "不知名姓貌人物，二公对奕旁观俱。",
            "黄金错镂为投壶，粉幛复画一病夫。",
            "后有女子执巾裾，床前红毯平火炉。",
            "床上二姝展氍毹，绕床屏风山有无。",
            "堂上列画三重铺，此幅巧甚意思殊。",
            "孰真孰假丹青摹，世事若此还可吁。"
        ],
        "title": "江邻几邀观三馆书画",
        "id": "865f04c2-cd8a-47e2-a74a-6c82fb9e60b2"
    },
    {
        "author": "王安石",
        "paragraphs": [
            "河北民，生近二边长苦辛。",
            "家家养子学耕织，输与官家事夷狄。",
            "今年大旱千里赤，州县仍催给河役。",
            "老小相携来就南，南人丰年自无食。",
            "悲愁白日天地昏，路旁过者无颜色。",
            "汝生不及贞观中，斗粟数钱无兵戎。"
        ],
        "title": "河北民",
        "id": "54dd3cb3-4e3b-4552-9eec-ebbc30f267f4"
    },
    {
        "author": "王安石",
        "paragraphs": [
            "槿花朝开暮还坠，妾身与花宁独异。",
            "忆昔相逢俱少年，两情未许谁最先。",
            "感君绸缪逐君去，成君家计良辛苦。",
            "人事反复那能知，谗言入耳须臾离。",
            "嫁时罗衣羞更著，如今始悟君难托。",
            "君难托，妾亦不忘旧时约。"
        ],
        "tags": [
            "妇女",
            "哀怨",
            "爱情"
        ],
        "title": "君难托",
        "id": "f3f5c1db-d39f-4c91-9895-26c3d03427cd"
    },
    {
        "author": "王安石",
        "paragraphs": [
            "天沉四山黑，池涨百泉黄。",
            "苦湿欲千里，愿晴非一乡。",
            "埽除供晚色，洗刷放秋光。",
            "菊泣花犹重，秔肥穗稍长。",
            "积阴消户牖，返照媚林塘。",
            "想见阳台路，神归发彩凉。"
        ],
        "title": "次韵张子野秋中久雨晚晴",
        "id": "1e672a3e-9f9c-40ec-b1ca-71b17ab46437"
    },
    {
        "author": "王安石",
        "paragraphs": [
            "因射构兹亭，序贤仍阅兵。",
            "庶民观礼教，群寇避威声。",
            "城垒前相壮，溪山势尽倾。",
            "宜哉百里地，桴鼓未尝鸣。"
        ],
        "title": "射亭",
        "id": "8e38d870-a1f8-459e-9bf0-69da17cfc87a"
    },
    {
        "author": "王安石",
        "paragraphs": [
            "平居相值晚，况复道涂留。",
            "今我思挥麈，逢君为舣舟。",
            "人情方慕贵，吾道合归休。",
            "吏责真难塞，聊为泮水游。"
        ],
        "title": "寄王补之",
        "id": "ee14fb31-01b4-4d04-bab2-edc5a7715b96"
    },
    {
        "author": "王安石",
        "paragraphs": [
            "湖海三年隔，相逢塞路中。",
            "黄金酌卯酒，白发对春风。",
            "所愿乖平日，何知即老翁。",
            "悠悠越溪水，好在钓鱼筒。"
        ],
        "title": "寄谢师直",
        "id": "9faac4f9-1ee0-40f9-86ba-b50c9bd92915"
    },
    {
        "author": "王安石",
        "paragraphs": [
            "态足万峰奇，功才一篑微。",
            "愚公谁助徙，灵鹫却愁飞。",
            "窦雪藏银镒，檐曦散玉辉。",
            "未应颓蚁壤，方此镇禅扉。",
            "物理有真伪，僧言无是非。",
            "但知名尽假，不必故山归。"
        ],
        "title": "次韵留题僧假山",
        "id": "655decb4-b7eb-4a45-b458-4733e00b426c"
    },
    {
        "author": "王安石",
        "paragraphs": [
            "熙河形势压西陲，不觉连营列汉旗。",
            "天子坐筹星两两，将军归佩印累累。",
            "称觞别殿传新曲，衔璧名王按旧仪。",
            "江汉一篇犹未美，周宣方事伐淮夷。"
        ],
        "title": "次韵王禹玉平戎庆捷",
        "id": "db021cae-3ebc-4830-8c24-afb231ae70c6"
    },
    {
        "author": "王安石",
        "paragraphs": [
            "扫地待花落，惜花轻著尘。",
            "游人少春恋，踏去却寻春。"
        ],
        "title": "春怨",
        "id": "69bb5743-8213-44e7-bff9-c78c6ac2d311"
    },
    {
        "author": "王安石",
        "paragraphs": [
            "六宅新粧促锦，三宫巧仗丛花。",
            "一片黄云起处，内人遥认官家。"
        ],
        "title": "宫词",
        "id": "cbbb7283-ae18-4a48-8f54-7be742e1fdd2"
    },
    {
        "author": "王安石",
        "paragraphs": [
            "百年礼乐逢休运，千里江山极胜游。",
            "那似鲍昭空写恨，不为王粲祇消忧。"
        ],
        "title": "杂咏",
        "id": "51cfa385-4c07-4108-8940-4b6cae4dfcfa"
    },
    {
        "author": "王安石",
        "paragraphs": [
            "春残叶密花枝少，睡起茶多酒盏疏。",
            "斜倚屏风搔首坐，满簪华发一床书。"
        ],
        "title": "晚春",
        "id": "5a47dd9d-97df-4bbc-879d-dfce1e6c37ae"
    },
    {
        "author": "王安石",
        "paragraphs": [
            "楼上人肠渴欲枯，楼前终日望平湖。",
            "无舟得入沧浪去，为问渔人得意无。"
        ],
        "title": "楼上望湖",
        "id": "ef981453-52b1-4b20-ad25-6aabb89ea3d7"
    },
    {
        "author": "王安石",
        "paragraphs": [
            "李生富汉亦贫儿，人不知渠只我知。",
            "跳过六轮中耍峭，养成三界外愚痴。"
        ],
        "title": "寄李道人",
        "id": "ce8449f7-cb0d-49e2-b8ab-90eae2a22f9b"
    },
    {
        "author": "王安石",
        "paragraphs": [
            "城南城北万株花，池面冰消水见沙。",
            "回首江南春更好，梦为蝴蝶亦还家。"
        ],
        "title": "忆江南",
        "id": "b6bdc6e0-7d75-446e-bf11-0768a1ee660e"
    },
    {
        "author": "王安石",
        "paragraphs": [
            "此身已是一枯株，所记交朋八九无。",
            "唯有微之来访旧，天寒几夕拥山炉。"
        ],
        "title": "谢微之见过",
        "id": "6f6855c3-d1d1-449e-a2ae-1af555e88c0d"
    },
    {
        "author": "王安石",
        "paragraphs": [
            "满城风雨满城尘，盖紫藏红漫惜春。",
            "春去自应无觅处，可怜多少惜花人。"
        ],
        "title": "惜春",
        "id": "9184aad8-734d-4697-94fb-fa5bf38d1152"
    },
    {
        "author": "王安石",
        "paragraphs": [
            "一来齐境助奸臣，去误骄王亦苦辛。",
            "鲁国存亡宜有命，区区翻覆亦何人。"
        ],
        "title": "子贡",
        "id": "37b84525-200e-4452-9994-e474604e9b44"
    },
    {
        "author": "王安石",
        "paragraphs": [
            "年去年来来去忙，倚他门户傍他墙。",
            "一封朝奏缘何事，断尽苏州刺史肠。"
        ],
        "title": "急足集句",
        "id": "7b68695d-2db7-4e69-b3a3-22360b6fe8d1"
    },
    {
        "author": "王安石",
        "paragraphs": [
            "溪北溪南水暗通，隔溪遥见夕阳舂。",
            "思量诸葛成何事，只合终身作卧龙。"
        ],
        "title": "题定力院壁",
        "id": "2880d6cc-7ba7-426c-abb5-db2425c0e4ae"
    },
    {
        "author": "王安石",
        "paragraphs": [
            "口啣天宪手持钧，已是龙墀第一人。",
            "回首三千大千界，此身犹是一微尘。"
        ],
        "title": "题山寺扉",
        "id": "2992f524-941c-4911-8157-2dae54dc2ac3"
    },
    {
        "author": "王安石",
        "paragraphs": [
            "兄弟四人两人大，一人立地三人坐。",
            "家中更有一两口，任是凶年也得过。"
        ],
        "title": "字谜诗二首  其一",
        "id": "30b85b83-e67f-4d9a-b75b-55bd1539cb77"
    },
    {
        "author": "王安石",
        "paragraphs": [
            "将军身是五行精，日日燕山望石城。",
            "待得功成身又退，空将心腹为苍生。"
        ],
        "title": "字谜诗二首  其二",
        "id": "377bf9cb-1bc1-4268-86d3-e815fe0ec600"
    },
    {
        "author": "王安石",
        "paragraphs": [
            "一月又一月，两月共半边。",
            "上有可耕之田，下有长流之川。",
            "一家有六口，两口不团圆。"
        ],
        "title": "用字谜",
        "id": "93d1b025-6af5-43b9-9fac-b56412d82d20"
    },
    {
        "author": "王安石",
        "paragraphs": [
            "雨来未见花间蕊，雨后全无叶底花。",
            "蜂蝶纷纷过墙去，却疑春色在邻家。"
        ],
        "title": "晴景",
        "id": "81aae0fa-f3d9-416b-a248-e585d95eaced"
    },
    {
        "author": "王安石",
        "paragraphs": [
            "白马津头驿路边，阴森乔木带漪涟。",
            "夕阳一马匆匆过，梦寐如今十五年。"
        ],
        "title": "题夏旼扇",
        "id": "6c5df472-264b-4761-b21d-4080af5598f9"
    },
    {
        "author": "王安石",
        "paragraphs": [
            "十年再宿金峰下，身世飘然岂自知。",
            "山谷有灵应笑我，纷纷南北欲何为。"
        ],
        "title": "皇祐庚寅自临川如钱塘过宿此嘉祐戊辰自番阳归临川再宿金峰",
        "id": "cf7626b6-34c2-461a-ab3c-798c84675f4e"
    },
    {
        "author": "王安石",
        "paragraphs": [
            "重冈古道春风里，草色花光似故人。",
            "却喜此身今漫浪，回家随处得相亲。"
        ],
        "title": "题金陵驿",
        "id": "516be601-c7a7-4a19-9766-1a06606a7f9e"
    },
    {
        "author": "王安石",
        "paragraphs": [
            "颇怪梅花不肯开，岂知有意待春来。",
            "灯前玉面披香出，雪后春容取胜回。",
            "触拨清诗成走笔，淋漓红袖趣传杯。",
            "望尘俗眼那知此，只买夭桃艳杏栽。"
        ],
        "title": "咏梅",
        "id": "9c6337ce-2b2d-4b2b-ab49-be5cabbdc48f"
    },
    {
        "author": "王安石",
        "paragraphs": [
            "乌石冈头上冢归，柘冈西畔下书帷。",
            "辛夷花发白如雪，万国春风庆历时。"
        ],
        "title": "书堂",
        "id": "94e03500-1465-4b92-a5a0-b1bcc7cc647e"
    },
    {
        "author": "王安石",
        "paragraphs": [
            "桂宁辞月窟，桃合避仙源。",
            "赠别难饶柳，忘忧好树萱。",
            "轻轻飞燕舞，脉脉息妫言。",
            "蕙陋虚侵径，梨凡浪占园。",
            "论心留蝶宿，低面厌鶑喧。",
            "不奈神仙品，何辜造化恩。",
            "烟愁思旧梦，雨泣怨新婚。",
            "画恐明妃恨，移同卓氏奔。"
        ],
        "title": "海棠",
        "id": "d3072572-c33a-4fac-bd28-830585eda5df"
    },
    {
        "author": "王安石",
        "paragraphs": [
            "朝摘桃花红破萼，莫摘李花繁满枝。",
            "客心浩荡东风急，把酒看花能几时。"
        ],
        "title": "李花",
        "id": "243d2dc5-de6b-4d91-b27f-688f94026b78"
    },
    {
        "author": "王安石",
        "paragraphs": [
            "麝香眠后露檀匀，绣在罗衣色未真。",
            "斜倚细丛如有恨，冷摇数朵欲无春。"
        ],
        "title": "石竹花",
        "id": "d92d5567-880f-42f0-bdb9-4132af80aa0a"
    },
    {
        "author": "王安石",
        "paragraphs": [
            "溪桥接桑畦，钩笼晓群过。",
            "今朝去何早，向晚蚕恐饿。"
        ],
        "title": "桑",
        "id": "87b5cab7-0b5b-4cf7-bd50-5985e3ab09a2"
    },
    {
        "author": "王安石",
        "paragraphs": [
            "树老垂缨乱，祠荒向水开。",
            "偶人经雨踣，古屋为风摧。",
            "野鸟栖尘座，渔郎奠竹杯。",
            "欲传山鬼曲，无奈楚词哀。"
        ],
        "title": "和叔才岸傍古庙",
        "id": "48badbd2-9054-4464-bb7b-5e4146096934"
    },
    {
        "author": "王安石",
        "paragraphs": [
            "两岸青山刻峭成，一溪回曲篆纹平。",
            "绿阴隠隠无重数，欲去黄鹂又一声。"
        ],
        "title": "题宝巖寺寒碧亭二首  其一",
        "id": "b40865db-e9c8-4e6c-989f-a56e1bac20f8"
    },
    {
        "author": "王安石",
        "paragraphs": [
            "风吹洞口云，水动山头月。",
            "野老时问人，前村多少雪。"
        ],
        "title": "题宝巖寺寒碧亭二首  其二",
        "id": "86b73ccb-6fc9-446f-a796-5fb7091e239b"
    },
    {
        "author": "王安石",
        "paragraphs": [
            "望阔真多思，凭高更损神。",
            "山川散白日，草木共青春。",
            "寂寂兴亡事，悠悠来往人。",
            "素衣吴白纻，尽化洛阳尘。"
        ],
        "title": "同应之登大宋陂",
        "id": "d5fabea0-0cc6-46fa-9a0b-086d0e1c722f"
    },
    {
        "author": "王安石",
        "paragraphs": [
            "山势欲压海，禅扃向此开。",
            "鱼龙腥不到，日月影先来。",
            "树色秋擎出，钟声浪答回。",
            "何期乘吏役，暂此拂尘埃。"
        ],
        "title": "题回峰寺诗",
        "id": "b414e040-cf37-41c5-b8c5-0a591c8da680"
    },
    {
        "author": "王安石",
        "paragraphs": [
            "法和衣钵过南华，正叶传师萃一花。",
            "胜地雾迷淮水石，望星人指楚天涯。",
            "数千松倚西山老，七百僧悲去路赊。",
            "一片苍苔涅槃石，至今缭遶白云遮。"
        ],
        "title": "山居杂言",
        "id": "f1ed6833-1655-49e0-b54b-d83d8db44247"
    },
    {
        "author": "王安石",
        "paragraphs": [
            "丹阳太守意如何，先谒茅卿始下车。",
            "展节事君三黜后，收心奉道五旬余。",
            "回寻灵药逢芝圃，欲叩真关借玉书。",
            "不用从人问通塞，天教吏隠接仙居。"
        ],
        "title": "将赴南徐任游茅山有作",
        "id": "2846b3f2-8e46-42a9-93c5-a021ee799ada"
    },
    {
        "author": "王安石",
        "paragraphs": [
            "桥横葛仙陂，住近杨雄宅。",
            "主人胡不归，为我炊香白。"
        ],
        "title": "题杨溪",
        "id": "36df2c2c-e1ae-46ff-9a05-850fff1b6cca"
    },
    {
        "author": "王安石",
        "paragraphs": [
            "持归霄汉青绫被，去看吴都白马潮。",
            "叠鼓渡江寒浪伏，鸣铙入境野云飘。",
            "鱼穿杨柳夸鲸脍，人采芙蓉学细腰。",
            "家有三槐为太守，弟兄谁似李文饶。"
        ],
        "title": "送王郎中知江阴",
        "id": "a185ddfa-141f-47bc-bb31-916a66b73020"
    },
    {
        "author": "王安石",
        "paragraphs": [
            "德行文章里闬宗，姓名朝野尽知公。",
            "侍亲存没皆全孝，报政初终必竭忠。",
            "性直不从花县乐，分安求逸郁堂空。",
            "从今永别人间去，笑入蓬瀛阆苑中。"
        ],
        "title": "挽舜元胡著作郎",
        "id": "bf6f8d02-5c0d-4bc7-98f4-16301e2d7ed1"
    },
    {
        "author": "王安石",
        "paragraphs": [
            "我爱铜官好，君实家其间。",
            "山水相萦萃，花卉矜春妍。",
            "有鸣林间禽，有跃池中鲜。",
            "叶山何嗟峨，秀峙东南偏。",
            "峰峦日在望，远色涵云边。",
            "宾客此遴集，觞饮常留连。",
            "君家世儒雅，子弟清风传。",
            "前日辟书堂，名之曰逢原。",
            "有志在古道，驰情慕高贤。",
            "深哉堂名意，推此宜勉𣃼。",
            "木茂贵培本，流长思养源。",
            "左右无不宜，愿献小诗篇。"
        ],
        "title": "胡氏逢原堂",
        "id": "4f7e36a9-c85e-443e-a4bd-67725ae60b78"
    },
    {
        "author": "王安石",
        "paragraphs": [
            "拔地万重清嶂立，悬空千丈素流分。",
            "共看玉女机丝挂，映日还成五色文。"
        ],
        "title": "千丈巖瀑布",
        "id": "6c145a07-6583-4b5b-9356-2b36e7bb5e1c"
    },
    {
        "author": "王安石",
        "paragraphs": [
            "逗石穿云落涧隈，无风自到枕边来。",
            "十年客底黄粱梦，一夜水声却唤回。"
        ],
        "title": "听泉亭",
        "id": "06a4523e-61cb-4e85-8893-4372260d17bd"
    },
    {
        "author": "王安石",
        "paragraphs": [
            "衰俗易高名已振，险途难尽学须强。"
        ],
        "title": "句  其一",
        "id": "01227c7b-70c0-4a2c-9115-9a75dc2c0682"
    },
    {
        "author": "王安石",
        "paragraphs": [
            "浓绿万枝红一点，动人春色不须多。"
        ],
        "title": "句  其二",
        "id": "c9cbf5d0-1bfb-4d17-b4d4-a26a4f09adfe"
    },
    {
        "author": "王安石",
        "paragraphs": [
            "昔时江令宅，今日段侯家。"
        ],
        "title": "句  其三",
        "id": "71dfdb41-61ee-4f13-af80-19baa68186f0"
    },
    {
        "author": "王安石",
        "paragraphs": [
            "隠几先生未忘物，葛陂犹问化龙身。"
        ],
        "title": "句  其四",
        "id": "d233232e-b2a9-4283-b108-55a82f803a0a"
    },
    {
        "author": "王安石",
        "paragraphs": [
            "内史文章只废台。"
        ],
        "title": "句  其五",
        "id": "bd4d31c5-2eff-45de-8435-9c1bae39e0f7"
    },
    {
        "author": "王安石",
        "paragraphs": [
            "凌晓常行云气中。"
        ],
        "title": "句  其六",
        "id": "9c603428-8ba2-4e2c-9b3f-9b2591c6d2c7"
    },
    {
        "author": "王安石",
        "paragraphs": [
            "大木百围生远籁，朱弦三叹有遗音。"
        ],
        "title": "句  其七",
        "id": "04555c17-0f9c-4c5d-90a5-06ab3b1618b9"
    },
    {
        "author": "王安石",
        "paragraphs": [
            "霜筠雪竹钟山寺，投老归欤寄此生。"
        ],
        "title": "句  其八",
        "id": "6089105f-1a80-44f9-8f8c-a3f08446450c"
    },
    {
        "author": "王安石",
        "paragraphs": [
            "夕阳到处花偏暖。"
        ],
        "title": "句  其九",
        "id": "8a1f555c-e369-4311-8c2e-52fa514d9c48"
    },
    {
        "author": "王安石",
        "paragraphs": [
            "青山扪虱坐，黄鸟挟书眠。"
        ],
        "title": "句  其一○",
        "id": "c4edbd52-ace5-4949-97f3-8e6d89955833"
    },
    {
        "author": "王安石",
        "paragraphs": [
            "萧萧抟黍声中日，漠漠舂锄影外天。"
        ],
        "title": "句  其一一",
        "id": "153e6f3c-b7f1-4121-aca3-8a45a9c97b6b"
    },
    {
        "author": "王安石",
        "paragraphs": [
            "爆竹惊邻鬼。"
        ],
        "title": "句  其一二",
        "id": "20cdbf9f-242a-4ef8-a210-d334e3ea65ab"
    },
    {
        "author": "王安石",
        "paragraphs": [
            "人生万事反覆多，道路后先能几何。"
        ],
        "title": "句  其一三",
        "id": "68122b9e-d93d-4972-bf38-129d88779dbc"
    },
    {
        "author": "王安石",
        "paragraphs": [
            "浥霜火齐累累熟，噀露金苞冉冉香。"
        ],
        "title": "句  其一四",
        "id": "1346eeb6-de02-4cca-93a7-9d35c645590f"
    },
    {
        "author": "王安石",
        "paragraphs": [
            "乞米助㾕镏。"
        ],
        "title": "句  其一五",
        "id": "c0c53eda-6dee-4a9d-af96-948272febea9"
    },
    {
        "author": "王安石",
        "paragraphs": [
            "雪底黄精兴不疏。"
        ],
        "title": "句  其一六",
        "id": "78cc573f-3e46-4b57-827f-fc9aebfdfa27"
    },
    {
        "author": "王安石",
        "paragraphs": [
            "周回莫有千株叶。"
        ],
        "title": "句  其一七",
        "id": "27f8c827-34d0-4a87-bd80-f8dc7d5a8a5f"
    },
    {
        "author": "王安石",
        "paragraphs": [
            "苑阆仙人何处觅，灵槎使者几时回。"
        ],
        "title": "句  其一八",
        "id": "8889c74a-ba5e-4ca4-8b5f-db9e1ebd3b2f"
    },
    {
        "author": "王安石",
        "paragraphs": [
            "诗题：黄梅花首句：庾岭开时媚雪霜。"
        ],
        "title": "存目  其一",
        "id": "27dbb5e2-ddc7-4cf9-952b-fbbf64e0724f"
    },
    {
        "author": "王安石",
        "paragraphs": [
            "诗题：梅花首句：醉笔题诗紫界墙。"
        ],
        "title": "存目  其二",
        "id": "4399f94c-2a31-47a3-a42d-6e0fee2bb4af"
    },
    {
        "author": "谭掞",
        "paragraphs": [
            "群峰合势曲江头，二水交流夹一州。",
            "地有九嶷清淑气，人无五岭鬰蒸愁。"
        ],
        "title": "清淑堂",
        "id": "0ce48e8b-fe53-4aec-a585-6f5361bb031b"
    },
    {
        "author": "吴颐",
        "paragraphs": [
            "嫦娥促轻车，翩翩下瑶城。",
            "穷幽得灵山，意欲家平生。",
            "隳石拟素魄，神功夜无声。",
            "佳桂愿托根，老兔祈偕行。",
            "上帝闻之怒，地祇夺我睛。",
            "交诏责其归，命驾涕以横。",
            "事往千古后，殷勤有余情。",
            "夜半纤云收，回光对两盈。"
        ],
        "title": "月石",
        "id": "df4ae1db-f1eb-4953-9e53-960a7530ce2a"
    },
    {
        "author": "吴颐",
        "paragraphs": [
            "重湖远映日无光，两桨行舟类堵墙。",
            "向此柂工犹恐惧，更堪风驭出苍惶。",
            "虽知行止悬于命，长离忧虞亦可伤。",
            "白首何时裕儋石，从容丈室问空王。"
        ],
        "title": "过赤石湖有感寄献荆公",
        "id": "9a1037cd-9960-4dc3-b4e7-3a3f4935d262"
    },
    {
        "author": "吴颐",
        "paragraphs": [
            "玉指纤纤出后房，似矜随意得奇芳。",
            "只愁暖律争先落，頼有凝脂可旋粧。",
            "近比含饴知有味，不须嚼蕊自闻香。",
            "未应力欲争春巧，喜士深心庶可将。"
        ],
        "title": "酥花韵",
        "id": "117af8b8-2f40-4c29-9aa9-1e8ca10dc916"
    },
    {
        "author": "吴颐",
        "paragraphs": [
            "攀条弄蕊苎罗人，半軃金翘笑整巾。",
            "惯见冰肌斜映月，似惊酒面暗生春。",
            "诗翁思苦饶先醉，画史愁多恐失真。",
            "寄语东风为披拂，莫教容易惹芳尘。"
        ],
        "title": "次邦宪宣德红梅诗韵  其一",
        "id": "bbe29f13-206e-4a74-a769-7ac5f56e6cc1"
    },
    {
        "author": "吴颐",
        "paragraphs": [
            "年来恼乱探花人，裂尽陶公漉酒巾。",
            "傅粉早工欺白雪，施朱更欲媚阳春。",
            "衣冠未怪多侪俗，花木无情亦丧真。",
            "他日和羹何所頼，纷纷行见满前尘。"
        ],
        "title": "次邦宪宣德红梅诗韵  其二",
        "id": "6121de3b-691a-4c9f-9dca-8afb54c5be7a"
    },
    {
        "author": "吴颐",
        "paragraphs": [
            "玉骨冰肌冷照人，匀红轻浥绛罗巾。",
            "更无凡木能争艳，定向壶中别得春。",
            "久稔新诗能写物，须知樽酒可藏真。",
            "寄声闭户英夫子，体取居尘不染尘。"
        ],
        "title": "次邦宪宣德红梅诗韵  其三",
        "id": "ce3e5da4-5296-44c1-9967-02c16356669d"
    },
    {
        "author": "吴颐",
        "paragraphs": [
            "留情赋咏尽闻人，似得吴姬为执巾。",
            "蝶翅稍应容辨色，桃腮无复敢娇春。",
            "似嫌素艳同姑射，著意新粧学太真。",
            "栽近华堂歌舞地，未容车马送纤尘。"
        ],
        "title": "次邦宪宣德红梅诗韵  其四",
        "id": "349bf67e-3118-48d0-8dbd-9f925e7fc34b"
    },
    {
        "author": "吴颐",
        "paragraphs": [
            "绝品花逢绝俗人，吟看屡倒接䍦巾。",
            "剸烦自昔多余刃，痛饮于今莫负春。",
            "喜事擅名虽有素，屡空此语恐非真。",
            "典衣贳酒犹非恶，醉任清歌落暗尘。"
        ],
        "title": "次邦宪宣德红梅诗韵  其五",
        "id": "3e8b300c-80b9-4a04-9196-e310ebf89fc9"
    },
    {
        "author": "吴颐",
        "paragraphs": [
            "前村笑语近黄昏，独向江头望故园。",
            "漂泊每怜归去晚，儿童各自解方言。"
        ],
        "title": "江村",
        "id": "f752a044-2c7b-48a6-b7cf-60b63fc6f3eb"
    },
    {
        "author": "吴颐",
        "paragraphs": [
            "冶城西北似村家，每共寻春到日斜。",
            "闻说春来花更好，为怜无伴懒看花。"
        ],
        "title": "闻寓舍之侧花盛开口占绝句  其一",
        "id": "8c45c18d-50e4-49a9-994f-d1085a3998b5"
    },
    {
        "author": "吴颐",
        "paragraphs": [
            "君嫌无伴懒看花，我向花时更忆家。",
            "欲趁芙蓉同一醉，秋江好为送归槎。"
        ],
        "title": "闻寓舍之侧花盛开口占绝句  其二",
        "id": "1adac029-e5e1-44eb-9b69-12f0c6790994"
    },
    {
        "author": "吴颐",
        "paragraphs": [
            "所困每患失其亲，白首甘为未遇人。",
            "饥目屡常昏皂白，晨炊何敢问新陈。",
            "强颜愧我犹初仕，策足如君即要津。",
            "惜别夜阑重款晤，交情终始暖于春。"
        ],
        "title": "别后再用前韵寄呈明府",
        "id": "e2847c22-7b09-4e47-b9bf-f5f9a36d8961"
    },
    {
        "author": "吴颐",
        "paragraphs": [
            "缪致栖鸾叹，频烦荐鹗书。",
            "未能抛斗米，岂不爱吾庐。",
            "与世多乖迕，论才信阔疏。",
            "故人应笑我，早晚遂归欤。"
        ],
        "title": "效孟浩然体寄呈邦宪明府",
        "id": "20077f70-0622-4d3d-bd9e-15ffb71b9409"
    },
    {
        "author": "吴颐",
        "paragraphs": [
            "弟兄相踵上青冥，遗迹空余压郡城。",
            "似惜高风久零落，故开华馆面峥嵘。",
            "楼台宛转明朝日，图史纷披照短檠。",
            "疑有双凫求紫府，檐间时送步虚声。"
        ],
        "title": "明逸宣义披仙馆  其一",
        "id": "363ca68a-6387-4275-a3dc-b3fa029340e9"
    },
    {
        "author": "吴颐",
        "paragraphs": [
            "仙境清闲识者稀，几人来此学幽栖。",
            "红泉瑶草春长在，流水桃花路弗迷。",
            "丹气犹涵阶下井，遗踪难认壁间题。",
            "祇怜星石今无恙，夜夜寒光北斗齐。"
        ],
        "title": "明逸宣义披仙馆  其二",
        "id": "c0fe8c0b-4245-4f2d-80f0-272778bd0e9a"
    },
    {
        "author": "吴颐",
        "paragraphs": [
            "从来年少怯春寒，老大那堪行路难。",
            "已去邮亭重下马，少须朝日暖征鞍。"
        ],
        "title": "出历坪铺",
        "id": "222bef45-ade6-4771-8873-1eb8bf82fabd"
    },
    {
        "author": "陈辅",
        "paragraphs": [
            "北山松枌未飘花，白下风轻麦脚斜。",
            "身似旧时王谢燕，一年一度到君家。"
        ],
        "title": "访杨湖阴不遇因题其门",
        "id": "32c9eed3-dd7d-4a28-b819-2a43a410f185"
    },
    {
        "author": "陈辅",
        "paragraphs": [
            "十月江南已得霜，相君门客小山房。",
            "冬深柏子和香扫，准备生辰作好香。"
        ],
        "title": "上荆公生辰",
        "id": "ce6fc3d4-75ae-49fc-a1b8-f94fce6ce5a6"
    },
    {
        "author": "陈辅",
        "paragraphs": [
            "湖水山云绕县斜，茂林修竹野人家。",
            "宿酲过午无人问，卧听东风扫落花。"
        ],
        "title": "题所居",
        "id": "37db904f-6fb2-48ea-84b6-408dd492f38c"
    },
    {
        "author": "陈辅",
        "paragraphs": [
            "梁父吟，泰山之顶可埋金。",
            "噫嘻蜀道徒崎嵚，南风来舜琴。",
            "梁父吟，佳人未偶频伤心。",
            "四时有恨秋偏深，绿丝空满簪。"
        ],
        "tags": [
            "泰山"
        ],
        "title": "梁父吟",
        "id": "7985a661-81b4-471b-ad83-c3e67f55e6ad"
    },
    {
        "author": "陈辅",
        "paragraphs": [
            "平湖共天远，浸月坐寒光。",
            "乘流溯荃璧，掉舟寻药房。",
            "佳人折轻荷，随风来珍香。",
            "顾盼但微笑，眉宇何清扬。",
            "日暮共携手，遥指烟中湘。"
        ],
        "title": "湖上有作",
        "id": "ade6e127-b8cb-4b22-a5ee-e6d245184ea1"
    },
    {
        "author": "陈辅",
        "paragraphs": [
            "积金峰顶作屏遮，宝阁横空叠彩霞。",
            "鹤驾往来茅许宅，龙軿交会郭杨家。",
            "洞天有望人如玉，尘世休观事若麻。",
            "我是方台旧僚友，盍寻归路种云芽。"
        ],
        "title": "题茅山",
        "id": "5098ae97-fe51-4945-a7f3-6432e5fe3951"
    },
    {
        "author": "陈辅",
        "paragraphs": [
            "咸阳龙虎此飞升，二弟东山道亦成。",
            "不见棠梨司命宅，空余丹井一泓清。"
        ],
        "title": "下泊宫",
        "id": "474856b7-df2e-48fb-80e9-68c955cf5aee"
    },
    {
        "author": "陈辅",
        "paragraphs": [
            "内史北轩多种竹，隠居南洞少栽花。",
            "蓝桥西路青青处，拾得璚儿似虎牙。"
        ],
        "title": "玉兰",
        "id": "92fb48ac-7235-49bd-aeab-6fb5db672ea7"
    },
    {
        "author": "陈辅",
        "paragraphs": [
            "当年枳棘蕴飞凰，遗爱犹存蔽芾棠。",
            "秋水红蕖新幕府，春风绿草旧池塘。",
            "芝生瑶圃三重秀，玉出蓝田一尺长。",
            "去去宣城勿留滞，谢家勋业待诸郎。"
        ],
        "title": "送曾公衮赴宣幕",
        "id": "adee2d40-2226-4a9c-8413-bb60c11a0bcd"
    },
    {
        "author": "陈辅",
        "paragraphs": [
            "牛角歌，牛角歌，日暮寒云满碧陂。",
            "骑牛下山归曲阿，湖烟湿我蓑。",
            "牛角歌，牛角歌，浩浩者水鱼弗过。",
            "夷吾向说不我和，呜呼夷吾奈若何。"
        ],
        "title": "牛角歌",
        "id": "cefff72e-ad0f-467e-85c3-e9eddaa1146d"
    },
    {
        "author": "陈辅",
        "paragraphs": [
            "昔吟梁父思泰山，又歌牛角悲其寒。",
            "鲍徐英魄今何在，岭云关月何漫漫。",
            "少强眼为伤时切，老大昏花心易急。",
            "石巖题墨几秋风，人世功名杳无迹。",
            "君不见汉千秋，唐马周，玄谈徒步皆公侯。",
            "贾生竟止梁王傅，三世郎官虚白头。",
            "风云自古虽伤偶，用舍何尝系能否。",
            "但知信足任平生，计度不如多饮酒。",
            "愿将梁父吟，变作杜宇之声音。",
            "愿将牛角歌，转调紫芝絃玉琴。",
            "五陵石马散黎轴，惟有箕山青到今。"
        ],
        "tags": [
            "泰山"
        ],
        "title": "悲昔游",
        "id": "a0d0c7d6-f437-4ba7-bbf6-7449e92fc83c"
    },
    {
        "author": "陈辅",
        "paragraphs": [
            "古城龙顶直，孤角雁行稀。",
            "海月天悬镜，江云地作衣。",
            "楚封山或是，秦凿事还非。",
            "千古英雄恨，渔人一笑微。"
        ],
        "title": "登北固山",
        "id": "1ac91979-225d-4af3-a9ed-d0d64d025231"
    },
    {
        "author": "陈辅",
        "paragraphs": [
            "两年一剑为谁留，古邑重来四十秋。",
            "不是过辞元亮酒，知公偏爱赤松游。"
        ],
        "title": "过延陵",
        "id": "621ac042-6046-46b3-9b6a-70a24a653b75"
    },
    {
        "author": "陈辅",
        "paragraphs": [
            "山居老树秋还青，山下渔舟傍晚汀。",
            "一笛月明人不识，自家吹与自家听。"
        ],
        "title": "山居  其一",
        "id": "94433e52-ec6e-4567-bb0b-528b2da936ee"
    },
    {
        "author": "陈辅",
        "paragraphs": [
            "山腰石有千年古，海眼泉无一日干。",
            "天下苍生望霖雨，不知龙在此中蟠。"
        ],
        "title": "山居  其二",
        "id": "460297f4-de1a-4934-8213-c49d5876c5f6"
    },
    {
        "author": "陈辅",
        "paragraphs": [
            "牛斗东边窄，三吴西角深。",
            "山能醒客酒，江会冷人心。"
        ],
        "title": "诗二首  其一",
        "id": "a7dde1d3-f126-4a65-ae64-e44320b1fa2c"
    },
    {
        "author": "陈辅",
        "paragraphs": [
            "山悲秦凿迷徙浦，柳怨隋奢失故宫。",
            "六代兴亡明舍火，五州松竹渡瓯风。"
        ],
        "title": "诗二首  其二",
        "id": "1da360b1-9c54-4c22-96e8-06ee36a0d9c8"
    },
    {
        "author": "陈辅",
        "paragraphs": [
            "渌水桥边驻短篷。"
        ],
        "title": "句  其一",
        "id": "17d1d2da-073a-41bd-9dfd-a8269a325f62"
    },
    {
        "author": "陈辅",
        "paragraphs": [
            "云树天低楚，烟汀地失吴。"
        ],
        "title": "句  其二",
        "id": "b33ed580-4b36-481b-be85-90ce7ba75fc8"
    },
    {
        "author": "陈辅",
        "paragraphs": [
            "含识应为狮子去，却来重载法王身。"
        ],
        "title": "句  其三",
        "id": "277604c4-1d49-4c61-87c6-1f2a58674041"
    },
    {
        "author": "陈绎",
        "paragraphs": [
            "萧疏华薄隠山村，清浅浮桁带郭门。",
            "竹倚栏杆水边寺，兴来题作碧溪轩。"
        ],
        "title": "寿昌寺碧溪轩",
        "id": "316695bb-8895-4329-bab9-2e6be465e997"
    },
    {
        "author": "陈绎",
        "paragraphs": [
            "榕叶堂前生昼阴。"
        ],
        "title": "句",
        "id": "71d86684-dbfa-492a-afb7-7aba1dbde9ef"
    },
    {
        "author": "林积",
        "paragraphs": [
            "济川须用楫，罔水戒行舟。",
            "四海风波路，安眠是胜游。"
        ],
        "title": "题州宅𫇢阁",
        "id": "51e2b33c-c83e-4bda-8c27-54e5941bb0c7"
    },
    {
        "author": "冯京",
        "paragraphs": [
            "尝思鹏海隔飞翻，曾得天风送羽翰。",
            "恩比丘山何以戴，心同金石欲移难。",
            "经年空叹音书绝，千里常思道义欢。",
            "每向江陵访遗治，邑人犹指县题看。"
        ],
        "title": "谢鄂倅南宫城",
        "id": "aded42aa-7a59-4eb7-9ee8-72ad6ec21946"
    },
    {
        "author": "冯京",
        "paragraphs": [
            "才毫无地展经纶，白首归来万里身。",
            "持节气凌沙漠使，怀章荣动会稽人。",
            "平湖翠岫千家月，落日西风一筯莼。",
            "南海疲民正回首，满城歌舞颂年椿。"
        ],
        "title": "送程给事知越州",
        "id": "8d569713-7242-44ac-aaa5-0f70da351222"
    },
    {
        "author": "冯京",
        "paragraphs": [
            "韩信栖迟项羽穷，手提长剑喝秋风。",
            "吁嗟天下苍生眼，不识男儿未济中。"
        ],
        "title": "题寺壁",
        "id": "18da806f-c285-4a74-9a06-b24344b4a693"
    },
    {
        "author": "冯京",
        "paragraphs": [
            "渭水尘空绀业倾，桐江烟老汉风明。",
            "蚤知贤达穷通意，闲把渔竿只钓名。"
        ],
        "title": "题钓台",
        "id": "22178d99-194e-4709-8390-52d32a847011"
    },
    {
        "author": "冯京",
        "paragraphs": [
            "孔子之文满天下，孔子之道满天下。",
            "得其文者公卿徒，得其道者为饿夫。"
        ],
        "title": "答伯庸",
        "id": "4ef03b6e-b8bf-486a-bb50-7730411f4254"
    },
    {
        "author": "冯京",
        "paragraphs": [
            "天密丛云晓，风清一雨余。",
            "三长太史笔，二典帝皇书。",
            "按武知何者，霑恩匪幸欤。",
            "吐茵平日事，何惮污公车。"
        ],
        "title": "诏修两朝国史赐筵史院和首相吴公原韵",
        "id": "f793309f-72c9-42ca-92de-78e7f8a2d422"
    },
    {
        "author": "冯京",
        "paragraphs": [
            "一水潆回绕沌村，子房苗裔此间存。",
            "同居八世三千口，可惜君恩未表门。"
        ],
        "title": "咏张昌宗",
        "id": "d1a2e26e-801b-4a5a-9cfc-c38acd4af9dc"
    },
    {
        "author": "冯京",
        "paragraphs": [
            "当时已自传衣钵，羞愧犹为食肉僧。"
        ],
        "title": "句  其一",
        "id": "a038091a-d117-40f5-932a-73935a2d11bc"
    },
    {
        "author": "冯京",
        "paragraphs": [
            "吞炭难忘当日事，积薪深愧后来恩。"
        ],
        "title": "句  其二",
        "id": "fdcbfa3e-6882-422f-8332-6edb77a0084c"
    },
    {
        "author": "冯京",
        "paragraphs": [
            "琴弹夜月龙魂冷，剑系秋风鬼胆粗。"
        ],
        "title": "句  其三",
        "id": "40031d06-eed1-43b8-8919-bb98b024b3bb"
    },
    {
        "author": "冯京",
        "paragraphs": [
            "吟气老怀长剑古，醉胸横得太行宽。"
        ],
        "title": "句  其四",
        "id": "9127cf5f-a82c-4759-9376-eda3d6899134"
    },
    {
        "author": "冯京",
        "paragraphs": [
            "尘埃掉臂离长陌，琴酒和云入旧山。"
        ],
        "title": "句  其五",
        "id": "4a3502e0-962b-47ee-afa0-f9e1275d5e20"
    },
    {
        "author": "冯京",
        "paragraphs": [
            "丰年足酒容身易，世路无媒著脚难。"
        ],
        "title": "句  其六",
        "id": "e2a7c4c6-b281-4d3d-972f-110e289e783c"
    },
    {
        "author": "谢景温",
        "paragraphs": [
            "耶溪欲尽山转青，中有三寺山为屏。",
            "秦峰表里植苍翠，仰视万木相峥嵘。",
            "雪霜洗尽尘土迹，龙蛇蛰处烟氛生。",
            "我携宾友事登览，穿径已觉毛骨轻。",
            "穷幽陟险兴不尽，巖房留宿神逾清。",
            "寒随阴谷一夜来，酒力半酣如不胜。",
            "狂歌出门步竹迳，正见溪桥双月明。",
            "幽泉乱出石窦响，松风远送哀猿声。",
            "凌晨后岭纵俯仰，长林翠阜何纵横。",
            "献之旧地不可辨，悬崖欲断石作坑。",
            "五云散尽遗迹灭，老僧至今传此名。",
            "凭高览古复太息，翻嗟万事多废兴。",
            "丈夫出处固未测，我于山水心难萦。",
            "区区世路虽可厌，脱身向此诚独醒。",
            "岂知乘兴事兹乐，赏心不系穷与亨。",
            "昔人避世非获已，我今安学禽鸟情。"
        ],
        "title": "留题云门山雍熙院",
        "id": "fe99235c-6025-461f-8654-cbef03508990"
    },
    {
        "author": "谢景温",
        "paragraphs": [
            "青琐初辞佩守符，过家衣锦耀乡闾。",
            "丹心忽厌承明直，白首犹刊丽正书。",
            "满目湖山真吏隠，半空楼阁信仙居。",
            "若耶老叟嗟来暮，应向江头待隼旟。"
        ],
        "title": "送程给事知越州",
        "id": "566507c6-701c-4164-92a9-688ef4225ca1"
    },
    {
        "author": "谢景温",
        "paragraphs": [
            "若耶溪出若耶山，浪里溶溶入醉闲。",
            "仙客曾因一箭赠，樵风长到五云关。",
            "数峰蘸碧轻清外，双舸浮春上下间。",
            "料得当年乘兴子，为贪烟水宿前湾。"
        ],
        "title": "若耶溪",
        "id": "ddb74b00-0793-4154-8257-80ec0d3f8512"
    },
    {
        "author": "吴师孟",
        "paragraphs": [
            "唱奇腾怪可删修，争奈常情胜谬悠。",
            "禹贡已书开蜀道，秦人安得粪金牛。",
            "万重山势随坤顺，一勺天波到海流。",
            "自哂据经违世俗，庶几同志未相尤。"
        ],
        "title": "金牛驿",
        "id": "d9da721b-ef47-4265-a30e-3cba78433f94"
    },
    {
        "author": "吴师孟",
        "paragraphs": [
            "十纪权臣第，修城外台宅。",
            "乔木不知秋，名花数逾百。",
            "远如山林幽，近与尘埃隔。",
            "惠政裕一方，民犹以为窄。"
        ],
        "title": "和章质夫成都运司园亭诗 西园",
        "id": "ae5739c5-b235-4460-a776-961922d4ff5d"
    },
    {
        "author": "吴师孟",
        "paragraphs": [
            "华构枕方塘，使台寂佳致。",
            "二色真楠材，轮奂极精致。",
            "花木四面围，如立复如侍。",
            "一道仰澄清，此是澄清地。"
        ],
        "title": "和章质夫成都运司园亭诗 玉溪堂",
        "id": "a78fd1c6-fead-440e-86eb-20115f20db83"
    },
    {
        "author": "吴师孟",
        "paragraphs": [
            "西北有高楼，梁栋云常起。",
            "檐牙挂连蜷，栏影摇清泚。",
            "爽气雪山来，一瞬极千里。",
            "但欲摅远怀，无忧可销弭。"
        ],
        "title": "和章质夫成都运司园亭诗 雪峰楼",
        "id": "3b3441c2-9248-4cda-94f4-1efe20601e85"
    },
    {
        "author": "吴师孟",
        "paragraphs": [
            "花淑对高轩，如用丹青彯。",
            "锦水一匳红，玉台千面笑。",
            "松篁两翠幄，常护东西照。",
            "子细看韶妍，方知化工妙。"
        ],
        "title": "和章质夫成都运司园亭诗 海棠轩",
        "id": "123c5dff-2ce6-4a27-9893-dbdec834cf5e"
    },
    {
        "author": "吴师孟",
        "paragraphs": [
            "雅意待蟾光，烦襟期爽快。",
            "无云点太清，远贤周色界。",
            "天光浄琉璃，露下真沆瀣。",
            "勤渠谂后人，宜葺不宜坏。"
        ],
        "title": "和章质夫成都运司园亭诗 月台",
        "id": "eb2cf0ca-011f-4fc0-8152-7582fdcbd414"
    },
    {
        "author": "吴师孟",
        "paragraphs": [
            "东阁治台政，西堂备燕饮。",
            "介于二堂间，华构饶花品。",
            "红紫镇长春，四时如活锦。",
            "公暇一绳床，上有通中枕。"
        ],
        "title": "和章质夫成都运司园亭诗 翠锦亭",
        "id": "1bd28694-a2f0-4635-9c6d-0c682ecb56a5"
    },
    {
        "author": "吴师孟",
        "paragraphs": [
            "至人泉石心，俚耳便丝竹。",
            "酾渠逗清泠，朝夕淙寒玉。",
            "试听自然声，不减云璈曲。",
            "却返倒闻机，五音常自足。"
        ],
        "title": "和章质夫成都运司园亭诗 潺玉亭",
        "id": "6e7bcca7-7708-4e82-950d-5f2195bebb8f"
    },
    {
        "author": "吴师孟",
        "paragraphs": [
            "结茅为圜屋，环堵不开牖。",
            "斋居如雁堂，广长才六肘。",
            "深藏子猷竹，不植陶潜柳。",
            "勿起灭定心，宴坐空诸有。"
        ],
        "title": "和章质夫成都运司园亭诗 茅庵",
        "id": "519c00e2-337c-496b-8db9-1b89c63f2c74"
    },
    {
        "author": "吴师孟",
        "paragraphs": [
            "形制似方桥，岛岸相连属。",
            "春和逗凉飔，昼影浮浄绿。",
            "佳人罗袜轻，花时相步续。",
            "澄澜忽生晕，下有双凫浴。"
        ],
        "title": "和章质夫成都运司园亭诗 水阁",
        "id": "97d4ec07-9749-4d92-9f8f-5001a44406e0"
    },
    {
        "author": "吴师孟",
        "paragraphs": [
            "尺水走庭除，花木皆周匝。",
            "双亭正相值，仅能容一榻。",
            "公余时独来，隠几聊嘘嗒。",
            "典谒或通名，东荣有宾合。"
        ],
        "title": "和章质夫成都运司园亭诗 小亭",
        "id": "ff445a59-0535-4c68-a5ac-870b2cc88fb7"
    },
    {
        "author": "吴师孟",
        "paragraphs": [
            "十里东郊道，兹游岁月深。",
            "参僚从行府，高会适丛林。",
            "穉子喧沽玉，春姬笑子金。",
            "咳珠僧护宝，醉弁客遗簪。",
            "天赐连宵泽，民欢毕昼阴。",
            "分明造物手，自在出尘心。",
            "非相虽无住，残芳尚可寻。",
            "都人望旋旆，车马又骎骎。"
        ],
        "title": "和韩绛游鸿庆寺",
        "id": "c691b84e-4c54-46ae-8f5b-bb5524589292"
    },
    {
        "author": "吴师孟",
        "paragraphs": [
            "何处珍丛最早开，海云山茗合江梅。",
            "忽传诗帅邀肤使，不用歌姬侍宴杯。",
            "晓艳鲜明同绮靡，晚妆清淡奉徘徊。",
            "此时文酒风流事，岂似临江放荡来。"
        ],
        "title": "和王公觌赏海云山茶合江梅花",
        "id": "c4f2ebaf-f4be-4eac-9e6a-c55fb52b662d"
    },
    {
        "author": "张经",
        "paragraphs": [
            "终夜雨潇潇，闷杀孤舟客。",
            "滴滴打蓬声，错讶灵妃瑟。"
        ],
        "title": "潇湘八景诗 潇湘夜雨",
        "id": "f7248d3a-5245-4475-99d9-a207bae14355"
    },
    {
        "author": "张经",
        "paragraphs": [
            "秋夜净无云，嫦娥展孤镜。",
            "灏气浸澄波，荡漾光还定。"
        ],
        "tags": [
            "洞庭湖"
        ],
        "title": "潇湘八景诗 洞庭夜月",
        "id": "186614f3-ee88-467b-9703-679e92a8518a"
    },
    {
        "author": "张经",
        "paragraphs": [
            "极浦一帆回，招招近岸开。",
            "倚船试相问，莫是故乡来。"
        ],
        "title": "潇湘八景诗 远浦归帆",
        "id": "088161e1-29b7-4dd0-b2ae-5373083122c0"
    },
    {
        "author": "张经",
        "paragraphs": [
            "唤侣下寒汀，争宿芦花萼。",
            "夜半渔翁过，惊起还飞落。"
        ],
        "title": "潇湘八景诗 平沙落雁",
        "id": "d44f6783-622c-4fe2-80b7-4d683406e514"
    },
    {
        "author": "张经",
        "paragraphs": [
            "野烟寺初暝，僧添宝篆香。",
            "鲸音送残照，敲落楚天霜。"
        ],
        "title": "潇湘八景诗 烟寺晚钟",
        "id": "6e50c290-8ae0-46c1-a3a1-7ef83bbd6d89"
    },
    {
        "author": "张经",
        "paragraphs": [
            "日落大江头，返照江村里。",
            "独有羨鱼翁，垂纶收不起。"
        ],
        "title": "潇湘八景诗 渔村夕照",
        "id": "d2393c99-6b76-48f9-94f7-e11a5d8910a2"
    },
    {
        "author": "张经",
        "paragraphs": [
            "茅屋开山脚，岚光映日光。",
            "行人消野兴，个个醉壶觞。"
        ],
        "title": "潇湘八景诗 山市晴岚",
        "id": "92198f07-5ae7-4e63-bcef-8ddc9ccc2c57"
    },
    {
        "author": "张经",
        "paragraphs": [
            "江上雪纷纷，风寒天已暮。",
            "中有泛舟人，兴尽迷归路。"
        ],
        "title": "潇湘八景诗 江天暮雪",
        "id": "101a3a03-e68d-4149-a640-b2e13acb4b7e"
    },
    {
        "author": "张经",
        "paragraphs": [
            "每因蜀水涨，横遏楚江流。",
            "气象吞云梦，波澜彻夏秋。",
            "风云几开阖，日月自沉浮。",
            "欲济谁舟楫，干坤独倚楼。"
        ],
        "tags": [
            "洞庭湖",
            "岳阳楼"
        ],
        "title": "岳阳楼望洞庭",
        "id": "dc580fe0-bbde-48a0-8dfd-fdef097991bd"
    },
    {
        "author": "张经",
        "paragraphs": [
            "云可有无水，风能奔走沙。",
            "蟠深鸣老𧌑，飞倦落长鸦。",
            "地有湘头尾，山无楚正斜。",
            "人间与天上，何处碍浮槎。"
        ],
        "tags": [
            "洞庭湖"
        ],
        "title": "王质过洞庭",
        "id": "ff5440c2-4175-45c1-8741-7be6c8ad8ca1"
    },
    {
        "author": "安稹",
        "paragraphs": [
            "升山游罢到贤沙，松桧阴中一境赊。",
            "自愧簪缨趋仕路，翻怜泉石属僧家。",
            "寻穷越国真仙迹，见尽闽封好物华。",
            "幸接凭熊拥千骑，红旌归去照残霞。"
        ],
        "title": "飞来山",
        "id": "fba9e7cf-53ff-4e37-b0b3-45e448342983"
    },
    {
        "author": "汤夏",
        "paragraphs": [
            "浄瓶常带水，破衲任生尘。"
        ],
        "title": "句",
        "id": "3294607d-6d3c-4814-a226-1590143032f7"
    },
    {
        "author": "王纯臣",
        "paragraphs": [
            "黄城匹马捷音来，且喜洮东破虏回。",
            "纵使淮西功第一，未闻生缚七渠魁。"
        ],
        "title": "启至大寨闻擒鬼章捷书上奏喜而为诗",
        "id": "60aa7ce9-7d0d-4631-9636-17dd9b2e8fdf"
    },
    {
        "author": "刘禹卿",
        "paragraphs": [
            "英主龙飞嗣位来，洮东首奏捷师回。",
            "若评后圣勋臣序，功占凌烟第一魁。"
        ],
        "title": "和王纯臣启至大寨闻擒鬼章捷书上奏喜而为诗",
        "id": "f54be5b8-6f98-4dde-8f2b-a5cddb097bc7"
    },
    {
        "author": "李复圭",
        "paragraphs": [
            "碧洛青嵩刮眼明，马头次第似相迎。",
            "天街高士还知否，好约南轩醉一觥。"
        ],
        "title": "行至龙门先寄尧夫先生",
        "id": "f9d35b14-e8d8-4363-ae1b-eebf74344a6c"
    },
    {
        "author": "李复圭",
        "paragraphs": [
            "石梁嵲屼据山流，异迹尝闻记道猷。",
            "五百真如谁化灭，三千色界妄探求。",
            "灯龛焰古长年在，茗盏花浓继日浮。",
            "静境少留尘虑息，松风萧飒又惊秋。"
        ],
        "title": "石桥",
        "id": "716510d2-9b3d-4e4a-8eb0-ffbbecc8d484"
    },
    {
        "author": "李复圭",
        "paragraphs": [
            "危梁上下庆云端，禅刹翬飞插翠峦。",
            "华藏贝多缄祕典，香厨莆塞供珍餐。",
            "回廊跨壑千重峻，悬溜当空六月寒。",
            "盘礴迥知灵秀境，极高方见地形宽。"
        ],
        "title": "先照亭",
        "id": "2afb6bb0-be89-4aac-9be3-9f0443c929df"
    },
    {
        "author": "李复圭",
        "paragraphs": [
            "吴王昔日馆娃宫，殿阁鳞差轶碧空。",
            "寂寂香魂招不得，惟余松柏韵天风。"
        ],
        "title": "秀峰上方",
        "id": "5ac8ecdf-bad0-4ecb-b7ab-67e32eda4fe1"
    },
    {
        "author": "李复圭",
        "paragraphs": [
            "老凤池边蹲不去，饥乌台上噤无声。"
        ],
        "title": "句",
        "id": "bb1241dc-1db2-4f92-a363-f87abfd46dc4"
    },
    {
        "author": "裴大亮",
        "paragraphs": [
            "清溪如鉴照行人，谷鸟山花景渐新。",
            "五马频来无别事，为思江上若邪春。"
        ],
        "title": "题西巖寺三绝  其一",
        "id": "36663058-1b72-47d8-a106-a361062b0937"
    },
    {
        "author": "裴大亮",
        "paragraphs": [
            "几领笙歌来赏胜，为怜山水每忘归。",
            "洞中时与林僧语，不信红尘有是非。"
        ],
        "title": "题西巖寺三绝  其二",
        "id": "0ef55aa7-c0ee-4863-9bc4-e97fd826a1df"
    },
    {
        "author": "裴大亮",
        "paragraphs": [
            "□□□□送行人，山水清音益怆神。",
            "莫惜少留题石□，□□□□□红尘。"
        ],
        "title": "题西巖寺三绝  其三",
        "id": "02ad561e-8837-48f1-89c5-67357e633979"
    },
    {
        "author": "裴大亮",
        "paragraphs": [
            "政余飞棹入烟村，数里菰蒲接寺门。",
            "惟爱弁峰供醉眼，役人诗思到黄昏。"
        ],
        "title": "广慧教寺",
        "id": "15475443-7755-43ad-96ad-21dcb93c55a3"
    },
    {
        "author": "鲁某",
        "paragraphs": [
            "苔径傍巖斜，林间是道家。",
            "夜潭鱼戏月，春地鹿眠花。"
        ],
        "title": "游安乐山",
        "id": "1d1c85e1-0b73-4bac-98c0-c9e39d00c8e6"
    },
    {
        "author": "鲁某",
        "paragraphs": [
            "碧玉纤纤百丈高，仙家曾用酝香醪。",
            "至今绿叶挼成酒，不使刘伶更藉糟。"
        ],
        "title": "百丈甘",
        "id": "560f28bf-fa9c-4d2c-8db8-4039d7ab1d00"
    },
    {
        "author": "鲁某",
        "paragraphs": [
            "锦步斜开四十里。"
        ],
        "title": "句  其一",
        "id": "14a0fb01-447f-48fc-a886-a3db5f61aa2e"
    },
    {
        "author": "鲁某",
        "paragraphs": [
            "万仞青崖碧玉寒，巖萝相引彻仙坛。"
        ],
        "title": "句  其二",
        "id": "7492ecbb-feef-422d-9308-f0621a419648"
    },
    {
        "author": "鲁某",
        "paragraphs": [
            "一条仙帔织青霓，松雪巖前伴鹤栖。"
        ],
        "title": "句  其三",
        "id": "98ef71b0-532f-4491-893b-462fdb24782d"
    },
    {
        "author": "朱申",
        "paragraphs": [
            "龙平江水清洋洋，尉山高兮秋叶黄。",
            "钓翁落落兮栖山房，偕室人兮甘糟糠。",
            "丈夫壮图兮在四方，道岂终穷兮业不彰。",
            "刍荛有谋兮怀庙堂，一言而兴兮悟君王。",
            "荣禄不计兮德有常，饘粥供飧兮何可忘。"
        ],
        "title": "食粥歌",
        "id": "fe4ed788-3923-4446-b08f-2e22bfc1a13a"
    },
    {
        "author": "徐俛",
        "paragraphs": [
            "风驭云转□渺茫，石奇松老尚苍苍。",
            "留题尽有争先意，谁识棋山是道场。"
        ],
        "title": "题棋山",
        "id": "70550c9f-d055-48d2-af70-f330f08593dc"
    },
    {
        "author": "陈师韩",
        "paragraphs": [
            "院宇萧萧锁暮烟，昔人曾见此升仙。",
            "静看今日流渠水，应是当年炼药泉。",
            "座上山川疑改旧，林中僧行尽长年。",
            "我来寄宿应怀古，始信乡民不妄传。"
        ],
        "title": "董奉山",
        "id": "9baa4b3b-ec57-4656-b698-5b787927b2c2"
    },
    {
        "author": "安昌期",
        "paragraphs": [
            "蕙帐将辞去，猨猱不忍啼。",
            "琴书自为乐，朋友孰相携。",
            "丹灶非无药，青云别有梯。",
            "峡山余暂隠，人莫拟夷齐。"
        ],
        "title": "题清远峡和光洞",
        "id": "a222442a-8c1d-4407-bc54-8e9022bf94b7"
    },
    {
        "author": "阎灏",
        "paragraphs": [
            "承家爱以义，能诲仕之忠。",
            "故里推全德，先生有古风。",
            "中郎银组白，刺史锦衣红。",
            "浩矣无穷乐，春熙醉笑中。"
        ],
        "title": "赋新繁周表权如诏亭",
        "id": "ba68eccc-fd8c-4378-8570-a39a18030811"
    },
    {
        "author": "员安舆",
        "paragraphs": [
            "国初吾乡民，万户一逢掖。",
            "盖自咸平后，俊髦始接迹。"
        ],
        "title": "诗一首",
        "id": "f1d700b6-4a09-42ea-8fcb-43c20d87d46e"
    },
    {
        "author": "傅耆",
        "paragraphs": [
            "古人务乐善，见士即推毂。",
            "今也多忌才，对面远贤蜀。",
            "顾予尝喜学，幽室未偶烛。",
            "幸会才翘翘，深惭识碌碌。",
            "升堂听高论，惟愁日景促。",
            "经义许叩击，诗章容往复。",
            "荷公引重语，玞珉变良玉。",
            "一违几席来，羲娥变昏旭。",
            "远闻落帽节，宾朋相追逐。",
            "剩摘篱下黄，痛饮杯中醁。",
            "清谈已忘倦，佳篇又相勗。",
            "毕力为徒弟，强勉攀高躅。",
            "异时公行道，其势不可独。",
            "首愿策疲蹇，助公施蕴蓄。",
            "舒张太平策，散作苍生福。",
            "此心答此惠，庶几不忝辱。"
        ],
        "title": "和周茂叔席上酬孟翱太博",
        "id": "5c9b5f1c-78b6-4a30-9142-dca88f81d032"
    },
    {
        "author": "陈宝之",
        "paragraphs": [
            "谢公楼上风流客，紫髯萧疏双鬓白。",
            "胸中有气吐虹霓，床头无金失颜色。",
            "问君借取骑鹤钱，更欲吸尽长鲸川。",
            "出门双桨破寒碧，去学五湖风月仙。"
        ],
        "title": "矸轩",
        "id": "a1c547d1-2a0a-4fc6-876a-37895aaba82c"
    },
    {
        "author": "陈宝之",
        "paragraphs": [
            "少年落魄走京华，老大无钱赴酒家。",
            "羞作寺丞门里客，一片明月照梅花。"
        ],
        "title": "自述",
        "id": "956ad363-7af3-419f-ba4c-3e85f23afe68"
    },
    {
        "author": "陈宝之",
        "paragraphs": [
            "二十年前学采樵，采樵只采嫩枝条。",
            "何如斫倒大松树，勾得三年两载烧。"
        ],
        "title": "漫兴",
        "id": "7333a016-0d4d-4379-a1ad-3293a40ce64b"
    },
    {
        "author": "王某",
        "paragraphs": [
            "曲曲青溪叠叠山，石门深处有禅关。",
            "我心自得闲滋味，坐听风口尽日还。"
        ],
        "title": "游东禅院",
        "id": "fbbbb0a4-2d96-4b38-a43e-95c574b75a02"
    },
    {
        "author": "舜禅师",
        "paragraphs": [
            "无端被谮枉遭迍，卷载有余作俗人。",
            "今日再归三峡寺，几多道好几多嗔。"
        ],
        "title": "偈二首  其一",
        "id": "b0a2a8b5-cd40-4006-bad2-ee6580d98537"
    },
    {
        "author": "舜禅师",
        "paragraphs": [
            "寻求就理两俱愆，不涉二途病亦然。",
            "孰谓个中端的处，椎胸贫子一分钱。"
        ],
        "title": "偈二首  其二",
        "id": "d672773e-42a7-4137-8d16-2702b70efa52"
    },
    {
        "author": "释自在",
        "paragraphs": [
            "邑尉非常气势豪，因谈真教反称褒。",
            "吾家微密皆彰露，又往西天去一遭。"
        ],
        "title": "化前题壁",
        "id": "9b856f41-0537-40c7-ad8f-f2775f85f62f"
    },
    {
        "author": "贾黯",
        "paragraphs": [
            "带水依山一万家，襄阳自古富豪奢。",
            "北轩二月回头望，红日连城尽是花。"
        ],
        "title": "襄阳",
        "id": "06cfb81f-21c0-482c-be3c-5b1f47bac2b6"
    },
    {
        "author": "贾黯",
        "paragraphs": [
            "古郡襄水阳，群山绕郛郭。",
            "其间岘首者，羊公最所乐。",
            "登临见洲渚，气象真磅礴。",
            "公乎既已没，高碑此镵凿。",
            "庙食有遗像，当时盛丹雘。",
            "到今仅千载，碑庙皆颓落。",
            "乔木荒榛间，庙址存依约。",
            "碑倒石屡易，文字免缺错。",
            "我侯至之初，亭庙皆新作。",
            "为诗道其意，风化思所托。",
            "侯慕羊公心，仁政及物博。",
            "将见襄阳治，与古相侔若。"
        ],
        "title": "重建羊侯祠和王原叔句",
        "id": "41639b99-7b70-4d72-8277-2094eb253741"
    },
    {
        "author": "赵世延",
        "paragraphs": [
            "本来包却太虚空，万象森罗立下风。",
            "假使悠悠千百世，圣人复出此心同。"
        ],
        "title": "寄夹山芳别圃",
        "id": "6638fea2-6583-48c6-b12a-e7a53bb4bdc4"
    },
    {
        "author": "曾宰",
        "paragraphs": [
            "官居隠几望灊山，不似茅檐旧日闲。",
            "顾我尘沙添白发，怜君道路失朱颜。",
            "江涵秋老鲈鱼美，岸入春风荻笋斑。",
            "此味纵佳吾不乐，惟思一马返乡关。"
        ],
        "title": "舒州寄王介甫",
        "id": "473a655d-ea96-4945-a874-d30da63bbd88"
    },
    {
        "author": "郑獬",
        "paragraphs": [
            "女娲炼五石，上补天之缺。",
            "如锢黄金液，万古无由裂。",
            "尧舜首制度，巨防高巀嵲。",
            "后世日破穿，通为万鼠穴。",
            "譬彼果蓏虫，熟烂恣攻啮。",
            "岂无良工手，一起为施设。",
            "非若天之难，前辈有夔卨。",
            "苟或不关心，女娲亦为拙。"
        ],
        "title": "杂兴三首  其一",
        "id": "13fea458-95c9-4db9-8ce7-2db7af3b3d91"
    },
    {
        "author": "郑獬",
        "paragraphs": [
            "块泥封两耳，师旷亦为聋。",
            "离朱捏两目，触面不得通。",
            "折弓断其臂，安得为逢蒙。",
            "白日照六合，光耀当天中。",
            "苟为物所蚀，齯齿犹成童。",
            "君子诚其意，默通大化工。",
            "所以虞舜明，不在双重瞳。"
        ],
        "title": "杂兴三首  其二",
        "id": "6fa4a43d-cb6d-4861-9fce-f7a5a2863a37"
    },
    {
        "author": "郑獬",
        "paragraphs": [
            "秦皇按长剑，杀人如刈草。",
            "何独李斯辈，竟以丞相老。",
            "汉元服儒衣，收谏如蓄宝。",
            "何独萧望之，诛鉏恨不早。",
            "沧海飞天波，枯泽淤行潦。",
            "刘累婴其喉，蛟龙不为暴。",
            "鲁士固多贤，亲师仲尼道。",
            "至于出处间，惟有颜生到。"
        ],
        "title": "杂兴三首  其三",
        "id": "91987060-99cf-4639-a83b-ce115d328207"
    },
    {
        "author": "郑獬",
        "paragraphs": [
            "落日在高木，辉辉淡秋容。",
            "白云起天镜，飞去忽无踪。",
            "雨藓烂漫紫，幽径谁相从。",
            "孤虑如有根，纠结生心胸。",
            "良时忽已晚，撇耳过晨钟。",
            "事业余濩落，抚己真何庸。",
            "投箸不能食，却立倚长松。",
            "酒敲百万兵，此忧不可攻。"
        ],
        "title": "感秋六首  其一",
        "id": "dd85e5e2-b580-4886-a29c-6b05691d626e"
    },
    {
        "author": "郑獬",
        "paragraphs": [
            "短松青铁干，童童三尺余。",
            "花实少姿媚，独与寒心俱。",
            "暴霜时侵凌，奋怒张雄须。",
            "长楸拥肿材，旁荫可容车。",
            "秋风一夕来，解剥惟朽株。",
            "物性在坚柔，何必长短殊。",
            "楸叶已泥滓，松干犹青肤。",
            "无烦问高下，且辨荣与枯。"
        ],
        "title": "感秋六首  其二",
        "id": "cbae606e-880f-4297-a263-785faa9a2922"
    },
    {
        "author": "郑獬",
        "paragraphs": [
            "我思洞庭橘，赤金三寸圆。",
            "磊落火齐珠，缀树团紫烟。",
            "病肺燥不治，嘘吐气欲然。",
            "玉醴埋九地，凿井不得泉。",
            "我欲涉洞庭，采橘秋云边。",
            "骇浪破我舟，蛟龙怒腾骞。",
            "安得万里风，吹落堕我前。"
        ],
        "tags": [
            "洞庭湖"
        ],
        "title": "感秋六首  其三",
        "id": "c0c022b7-7140-4e5c-9ce9-12e40c5daadc"
    },
    {
        "author": "郑獬",
        "paragraphs": [
            "日车辗东井，一阴穿土生。",
            "死草出飞火，杀机从此萌。",
            "况及八月秋，大昴腾光精。",
            "气势日发励，干坤露峥嵘。",
            "万木赤立死，百虫相吊鸣。",
            "菲菲黄菊花，幽丛发孤英。",
            "采撷对樽酒，悲歌不能倾。",
            "所悲阳德消，日与群阴争。"
        ],
        "title": "感秋六首  其四",
        "id": "4c82d2bc-c533-4978-a671-7b8b18c6caa1"
    },
    {
        "author": "郑獬",
        "paragraphs": [
            "林杪一蝉噪，翛翛凉风来。",
            "清响断复连，裂耳增余哀。",
            "浩露洗明月，珠树凉璀璀。",
            "蜕飞各有时，讵能人力裁。",
            "儒生守文字，舌腐犹蒿莱。",
            "空肠贮古书，独立谁为媒。",
            "咄哉丈夫气，胡为久徘徊。"
        ],
        "title": "感秋六首  其五",
        "id": "93752a1b-0afd-47a5-aff4-ff1bf7874431"
    },
    {
        "author": "郑獬",
        "paragraphs": [
            "轩轩苍角鹰，杀气凌高秋。",
            "一息一万里，独与长风游。",
            "猎骑走霹雳，落臂无虚投。",
            "古冢白鼻狐，立死不得留。",
            "飞霜未杀草，拥翅寒胡愁。",
            "畜力以待奋，仁如林中鸠。",
            "今兹顺天诛，狡穴破奸谋。",
            "美哉青骹姿，识时谁与俦。"
        ],
        "title": "感秋六首  其六",
        "id": "17a154f6-02f6-481c-877b-f2045cfa75a2"
    },
    {
        "author": "郑獬",
        "paragraphs": [
            "蚯蚓如嘒管，逢时土中鸣。",
            "秋蝉抱枝死，不敢鼓秋声。",
            "听者何无厌，忽如鸣秦筝。",
            "大雨漂九土，旷荡空太清。"
        ],
        "title": "秋声",
        "id": "3a0b4a45-156c-4a8f-8fef-91fa4dc7dd9f"
    },
    {
        "author": "郑獬",
        "paragraphs": [
            "地风如狂兕，来自黑山旁。",
            "坤维欲倾动，冷日青无光。",
            "飞沙击我面，积雪沾我裳。",
            "岂无玉壶酒，饮之冰满肠。",
            "鸟兽不留迹，我行安可当。",
            "云中本汉土，几年非我疆。",
            "元气遂隳裂，老阴独盛强。",
            "东日拂沧海，此地埋寒霜。",
            "况在穷腊后，堕指乃为常。",
            "安得天子泽，浩荡渐穷荒。",
            "扫去妖氛俗，沐以楚兰汤。",
            "东风十万家，画楼春日长。",
            "草踏锦靴缘，花入罗衣香。",
            "行人卷双袖，长歌归故乡。"
        ],
        "title": "回次妫川大寒",
        "id": "7ba03306-bb79-4189-8ec5-87dbfdd6cfe1"
    },
    {
        "author": "郑獬",
        "paragraphs": [
            "寒风怒蓬勃，排户入吾室。",
            "沙灰涨天黑，白日赤黄色。",
            "捉衣拥肩坐，心脾寒憀栗。",
            "须臾天气变，阴黯如涂漆。",
            "跳空雨雹飞，四走珠玑出。",
            "数子方叹惊，共怪天公逸。",
            "先生携书来，昂颐杖飞策。",
            "乃召二三子，环坐与之席。",
            "呼童令取酒，盘饤杂梨栗。",
            "酒行寒气除，春阳生四壁。",
            "先生说大义，驰骛何纤悉。",
            "洞彻人精神，两耳飞霹雳。",
            "老语植根节，九牛不可屈。",
            "尧眉与舜目，缅若曾相识。",
            "如当夜黑中，光耀见赤日。",
            "退思圣贤业，所积在劘剔。",
            "韦皮画山龙，块泥亦瓦砾。",
            "人固有识智，非如物之植。",
            "而不自刻苦，昼夜如刀尺。",
            "年齿方壮健，男儿宜努力。",
            "方今太平民，尚未获苏息。",
            "谁能拱两手，看人树勋绩。"
        ],
        "title": "大寒呈张太博",
        "id": "a6285d36-ec31-4e46-82ac-d429112771ee"
    },
    {
        "author": "郑獬",
        "paragraphs": [
            "雪花障路飞，飘湿红杏鞯。",
            "归马碧蹄疾，踏破白玉田。",
            "揽辔独长想，物境真可怜。",
            "朝绂未挂身，豪逸倚少年。",
            "结客上高楼，珠箔遮碧天。",
            "烧酒紫烟沸，割炙白膏鲜。",
            "美人挪素手，笑弄琵琶絃。",
            "醉眼生乱云，不省到家眠。",
            "俊游或如失，倒指还掺然。",
            "薄莫出华省，下马灯已燃。",
            "强笑破老颜，寄恨挥华笺。",
            "翫世张公子，嗜酒真神仙。",
            "抛掷咏红梅，负伊清樽前。",
            "再读再三叹，心断空悁悁。",
            "起予如茧丝，织愁成短篇。"
        ],
        "title": "迫晚风雪出省咏张公达红梅之句",
        "id": "caaabf31-3e3b-4b3b-9dba-5525bd79cd49"
    },
    {
        "author": "郑獬",
        "paragraphs": [
            "四月老阳尽，蛰雷方发声。",
            "七月连大雨，碾天三日鸣。",
            "夜或发狂震，卧者皆起惊。",
            "奔电晔然作，忽如烈火明。",
            "高树大百尺，霹倒烧其根。",
            "往往光曜中，时见怪物形。",
            "飞雹大如指，万弩相奔倾。",
            "椎击鸟雀群，掩地交纵横。",
            "雷者主号令，为天之常经。",
            "奋豫既过时，及此何匉訇。",
            "无乃号令失，安得四时平。",
            "春秋书震电，推之在五行。",
            "天道傥可信，使我心不宁。"
        ],
        "title": "雷震",
        "id": "43b6d1ce-c112-4d7d-8d47-1731ad16b77f"
    },
    {
        "author": "郑獬",
        "paragraphs": [
            "峻阜如蟠虹，蓄泄气象灵。",
            "绀宇隠红树，缭若画在屏。",
            "联骑转城角，沙步俯回汀。",
            "野寺对寒水，白壁敞云扃。",
            "嶚深松桂黑，地古莓苔青。",
            "朱橘拥繁梢，悬缀黄金铃。",
            "横梯出虚阁，古像铜青荧。",
            "眺听揖秋境，豁露无藏形。",
            "清气换俗骨，萧爽毛发醒。",
            "汲泉煮露芽，却坐竹间亭。",
            "高谈落四座，金石朗众听。",
            "脱落见逸调，骤如马在坰。",
            "眇然遗组绂，太山一浮萍。",
            "落景不我顾，檐角出寒星。",
            "燕客未渠央，归鞍安得停。",
            "岁宴幸丰乐，楚人饱且宁。",
            "蟋蟀刺褊陋，及时洒子庭。",
            "传闻落帽山，风凉久凋零。",
            "已酿白玉泉，连车载百瓶。",
            "行期一佳赏，相与快烦冥。"
        ],
        "title": "冬日同仲巽及府寮游万寿寺",
        "id": "2cae358d-44e1-4708-ad5d-265ef5a2edea"
    },
    {
        "author": "郑獬",
        "paragraphs": [
            "娟娟海棠花，小蕊春来瘦。",
            "斑斑青竹枝，疏叶未生就。",
            "碧砌画栏干，雨断黄昏后。",
            "厌酒未能眠，时拾残花嗅。"
        ],
        "title": "直宿省中",
        "id": "95fcb188-0c46-44b3-9ba1-83c8837bea8b"
    },
    {
        "author": "郑獬",
        "paragraphs": [
            "铁山五十里，𤡑兽不能逾。",
            "两壁如夹城，行人贯众鱼。",
            "巨关隔元气，寒暑南北殊。",
            "一夫扼其键，万马不能趋。",
            "石氏窥三川，荒唐谁与谟。",
            "不能仗大义，割地事匈奴。",
            "封树未拱把，敌骑已长驱。",
            "后嗣竟衔璧，白衣拜穹庐。",
            "自此失天险，一柱折坤舆。",
            "世宗有英气，手撼昆仑墟。",
            "关南下六城，卧病归东都。",
            "太祖得天下，僭窃即为诛。",
            "右顾取蜀汉，左顾平荆吴。",
            "欲藏百万缣，万里购头颅。",
            "可用一赤组，坐使缚单于。",
            "奇策秘九地，白日忽。"
        ],
        "title": "奉使过居庸关  其一",
        "id": "5794b710-a23a-479c-8345-c0fd981ca434"
    },
    {
        "author": "郑獬",
        "paragraphs": [
            "西徂。",
            "壮士折其弓，痛哭望鼎湖。",
            "先帝务养民，束箒不忍除。",
            "岁时遗缯絮，天府藏丹书。",
            "桑柘入燕山，牛羊卧平芜。",
            "我行谬使节，踏冰出中涂。",
            "路傍二三老，幅巾垂白须。",
            "喜见汉衣冠，叩首或欷歔。",
            "不能自拔扫，百年落鬼区。",
            "天数终有合，行上督亢图。",
            "酹酒吊遗民，泪湿苍山隅。"
        ],
        "title": "奉使过居庸关  其二",
        "id": "7787aceb-638d-426f-a134-7866b095c996"
    },
    {
        "author": "郑獬",
        "paragraphs": [
            "秋影落西湖，渌波浄如眼。",
            "摇船入芰荷，船里清香满。",
            "花深不见人，但听歌声远。",
            "还从过船处，折倒青荷伞。",
            "为采秋芳多，不觉飞霞晚。",
            "回船未到堤，更引金莲盏。"
        ],
        "tags": [
            "西湖"
        ],
        "title": "湖上",
        "id": "99a48ad9-0bb8-4d9a-82f8-45f454af26a6"
    },
    {
        "author": "郑獬",
        "paragraphs": [
            "老龙怒相搏，快雨忽喷洒。",
            "天公白羽箭，竦竦射万瓦。",
            "电眼窥人屋，狂雷震欲下。",
            "直疑恶溪山，扫除重造化。",
            "顷之苍云裂，天光出缝罅。",
            "变怪忽寂寥，干坤似新画。",
            "秀霭翠堪包，清风健可跨。",
            "林影走群龙，溪声回万马。",
            "更无一尘飞，清光熨平野。",
            "沙路浄无泥，侵凉宜早驾。",
            "高堂应念归，屈指期到舍。"
        ],
        "title": "湖上遇雨",
        "id": "9ef9801a-dd8e-48b3-85f3-4a3ecde566de"
    },
    {
        "author": "郑獬",
        "paragraphs": [
            "始饮秦淮水，已湔京洛缨。",
            "自嫌尘土迹，恐污江山清。",
            "太虚淡秋影，霜物尤疏明。",
            "拟问白云公，贳此秋岩耕。"
        ],
        "title": "入采石",
        "id": "29ec57a0-e75a-408b-9dc1-b11468545de7"
    },
    {
        "author": "郑獬",
        "paragraphs": [
            "朝漕百舟金，暮漕百舟粟。",
            "一岁漕几舟，京师犹不足。",
            "此河百余年，此舟日往复。",
            "自从有河来，宜积万千屋。",
            "如何尚虚乏，仅若填空谷。",
            "岁或数未登，飞传日逼促。",
            "嗷嗷众兵食，已忧不相属。",
            "东南虽奠安，亦宜少储蓄。",
            "奈何尽取之，曾不留斗斛。",
            "秦汉都关中，厥田号衍沃。",
            "二渠如肥膏，凶年亦生谷。",
            "公私富囷仓，何必收珠玉。",
            "因以转实边，边兵皆饱腹。",
            "不闻漕汴渠，尾尾舟衔轴。",
            "关中地故存，存渠失淘斸。",
            "或能寻旧源，鸠工凿其陆。",
            "少缓东南民，俾之具饘粥。",
            "兹岂少利哉，可为天下福。"
        ],
        "title": "汴河曲",
        "id": "6e25ee28-ff0a-4f13-86bf-9b4addc89702"
    },
    {
        "author": "郑獬",
        "paragraphs": [
            "张侯守辰溪，作馆清溪上。",
            "峻趾拥崇冈，跋海鳌足壮。",
            "石嶝盘山回，游人出屏障。",
            "林壑互蔽亏，昏明各异状。",
            "辰溪俯洞夷，登临少佳况。",
            "不知自何人，于此废真赏。",
            "漥池失蛟龙，破屋藏魍魉。",
            "如持万黄金，弃之在污壤。",
            "张侯一芟扫，耳目复清旷。",
            "坤倪伏诙谲，闪倐见气象。",
            "素壁照清秋，檐牙屹相望。",
            "啼鸟共徘徊，飞云自来往。",
            "携樽听鸣泉，便可倾佳酿。",
            "烟披舞袖润，谷应歌声响。",
            "客醉未容归，明月纤纤上。",
            "幽怀傥自得，所适即为放。",
            "兹地虽陋僻，境静犹足尚。",
            "壮士偃旗眠，落日惟樵唱。",
            "缓带一来游，清风日萧爽。"
        ],
        "title": "寄题辰州沅阳馆",
        "id": "58529651-2280-4fa6-aff5-2515ce4b03a8"
    },
    {
        "author": "郑獬",
        "paragraphs": [
            "兵符下西州，将军催部伍。",
            "鸣锣张大旗，早发邕州戍。",
            "家家送出城，走哭遮行路。",
            "邕州万里余，北人那可去。",
            "毒草见人摇，雄虺大如树。",
            "二月瘴烟发，薰蒸剧甑釜。",
            "病者如倒林，十才起四五。",
            "偶有脱死归，扶杖皆病偻。",
            "逃生既不暇，安能捕寇虏。",
            "跳踊一蛮来，取之易攫鼠。",
            "顾彼有土人，挥金可召募。",
            "狃练得精卒，亦足为爪距。",
            "妻儿蓄里闾，于心必爱护。",
            "较之勇怯间，相去犹豚虎。",
            "一朝有缓急，伸缩用臂股。",
            "何必遣戍兵，觳觫就死所。",
            "愿留中州人，无填岭南土。"
        ],
        "title": "戍邕州",
        "id": "7c85acac-f366-4cb3-83d1-a7d282a3319a"
    },
    {
        "author": "郑獬",
        "paragraphs": [
            "留侯仗奇策，十年藏下邳。",
            "狙击秦始皇，独袖紫金椎。",
            "兹为少年戏，聊夸游侠儿。",
            "退学黄石书，始见事业奇。",
            "两龙斗不解，天地血淋漓。",
            "摄袖见高祖，成败由指麾。",
            "重宝啗诸将，峣关遂不支。",
            "斥去六国谋，辍食骂食其。",
            "卒言信布越，可以为骑驰。",
            "余策及太子，四老前致词。",
            "立谈天下事，坐作帝王师。",
            "功名竟糠粃，拨去曾亡遗。",
            "往从赤松游，世网不能羁。",
            "韩彭死铁钺，萧樊困囚累。",
            "荣辱两不及，孤翮愈难追。",
            "陈留本故封，道左空遗祠。",
            "两鬼守其门，帐坐盘蛟螭。",
            "威灵动风云，飘爽回旌旗。",
            "我来谒祠下，文章竟何为。",
            "长啸咏高风，三日不知饥。"
        ],
        "title": "留侯庙",
        "id": "d0a59837-fa8d-4f84-b148-d7d049436979"
    },
    {
        "author": "郑獬",
        "paragraphs": [
            "野思不可收，瞥若孤云生。",
            "船头插芳草，闲踏飞花行。",
            "春江摇夕阳，绿波鳞鳞明。",
            "更欲待潮归，高城闻鼓声。"
        ],
        "title": "游清凉寺",
        "id": "96739984-b0af-414f-b2d0-c265fbef5738"
    },
    {
        "author": "郑獬",
        "paragraphs": [
            "夜半群动息，高车始停轮。",
            "白日苦不没，役死天下人。",
            "黄金埋九地，家家恶贱贫。",
            "安得充所欲，不蹈通衢尘。"
        ],
        "title": "夜半",
        "id": "e39622dd-84ea-4d9a-9b9b-28e79766e976"
    },
    {
        "author": "郑獬",
        "paragraphs": [
            "赤城老仙翁，面发日月华。",
            "独立石巖下，手把蟠桃花。",
            "授我碧简文，奇篆蟠丹砂。",
            "读之不可晓，翻身凌紫霞。"
        ],
        "title": "记梦",
        "id": "2ffc1fd6-0a6b-417c-8c29-9f03a81c9a14"
    },
    {
        "author": "郑獬",
        "paragraphs": [
            "先公道义交，晚得苏公佐。",
            "俾予往拜之，兄事安敢堕。",
            "漂忽十五年，日月如旋磨。",
            "近佩荆州符，吏牍方自课。",
            "苏侯乃外台，庶几容谬懦。",
            "若获巨木阴，似翳桑下饿。",
            "相约待秋深，事隙得高卧。",
            "风洒渚宫凉，碧溪绝尘涴。",
            "穿林或倦行，拂石还分坐。",
            "夙怀讵彷彿，幽事信坎坷。",
            "除书走马来，换节长淮左。",
            "嗟予踽踽游，有唱期谁和。",
            "楚老遮郭门，扳留知不可。",
            "别酒虽无欢，归帆幸少垛。",
            "苏侯贤大夫，历数今谁过。",
            "议论抵庙堂，有力莫能破。",
            "挺如白玉圭，棱角不可挫。",
            "大匠斲明堂，宜居左右个。",
            "犹驰使者车，挟策均万货。",
            "淮人久焦枯，苏息在欬唾。",
            "倾酒吐长言，遥为淮人贺。"
        ],
        "title": "苏刑部自湖北移漕淮南",
        "id": "35849a5f-e39d-40e3-88fd-3ddc8e5b462f"
    },
    {
        "author": "郑獬",
        "paragraphs": [
            "赤蛟卧浅水，头角不可藏。",
            "天公果见之，叱起南山傍。",
            "吴侯蓄奇才，投刃谁能当。",
            "百吏如群鸦，簿领埋屋梁。",
            "据案即时决，眸子愈精光。",
            "不试巨鳌足，包裹百炼钢。",
            "如何若漫浪，华省亦为郎。",
            "日署百十字，支颐对脩篁。",
            "酒醒晚意闷，睡美春味长。",
            "闲甚却索寞，相遇必壶觞。",
            "平子亦疏放，尔我两相忘。",
            "昨日凤凰下，诏书五色行。",
            "特赐黄金鱼，付以十州强。",
            "江山亦畏威，指顾随低昂。",
            "乃知飞龙厩，放出真乘黄。",
            "一秣一万里，争路看腾骧。",
            "此行况秋色，碧江襟袖凉。",
            "啄黍黄雀肥，鲥鱼如截肪。",
            "愿加数匕饭，以慰长相望。"
        ],
        "title": "送吕稚卿郎中奉使江西",
        "id": "eeeda618-00a4-4e3e-b10a-1c41146c7711"
    },
    {
        "author": "郑獬",
        "paragraphs": [
            "常公廊庙姿，龙节殿南区。",
            "凿开文章源，儒学比蜀都。",
            "仪仪天章老，秀色发东吴。",
            "相望三百载，还拥朱轓车。",
            "风帆入天境，云际如飞凫。",
            "到郡省风俗，少住使君旟。",
            "邦人爱文字，小吏亦诗书。",
            "欧生死北土，仙山失璠璵。",
            "魁怪遂横行，圣人恶夺朱。",
            "愿公正礼法，引之君子涂。",
            "骙骙万马群，必有真龙驹。",
            "它时杨得意，自可荐相如。"
        ],
        "title": "送元待制知福州",
        "id": "d3bc3419-00d7-486c-b599-f128195c08cf"
    },
    {
        "author": "郑獬",
        "paragraphs": [
            "独鹤志万里，不肯安故林。",
            "排翮下岷山，浩荡穷幽寻。",
            "初来识京师，魏阙鬰萧森。",
            "讲书勤万乘，赐服照华簪。",
            "群公作诗赠，却转清淮浔。",
            "振策寄灵隠，采芝宿孤岑。",
            "明月落西湖，澒洞万顷金。",
            "遂断浙江潮，喷薄白日阴。",
            "芙蓉满越国，耶溪秋水深。",
            "欲追二老迹，赤城窈嵚崟。",
            "海月入长啸，山风吹醉襟。",
            "回桡姑孰溪，相逢慰予心。",
            "绿发颀而长，萧洒见球琳。",
            "共飞秋浦帆，飘若云间禽。",
            "舍我入庐阜，烟萝极登临。",
            "瀑布泻天来，飞雪寒涔涔。",
            "手攀青桂枝，侧听白猿吟。",
            "倚石读周易，临流挥素琴。",
            "于此可忘老，身世随浮沉。",
            "若见荆州客，为传金玉音。"
        ],
        "tags": [
            "庐山",
            "西湖"
        ],
        "title": "送岷山杨道士游庐山",
        "id": "b3b07f00-89a1-47f7-b697-03751034784e"
    },
    {
        "author": "郑獬",
        "paragraphs": [
            "鸣珂晓日动，画旗春风斜。",
            "马蹄碧玉砧，踏破黄金沙。",
            "夹路尽高柳，屹如绀璧遮。",
            "草软藉游人，树暖啼娇鸦。",
            "长湖畜元气，飞亭插苍霞。",
            "开樽适逸调，笑言醉方哗。",
            "人意重于春，酒香浓胜花。",
            "所嗟无壮士，挽住白日车。",
            "上马横驮归，不省归到家。",
            "淮阳有此境，足为天下夸。",
            "要路谙机穽，㹞㹞争齿牙。",
            "愿公且留镇，所得欢无涯。",
            "卷袖倒大白，秀发欹乌纱。",
            "时与东风期，一来赏春花。"
        ],
        "title": "陪程太师宴柳湖归",
        "id": "37f96483-3df8-4c42-8f56-b85cebe61cbf"
    },
    {
        "author": "郑獬",
        "paragraphs": [
            "昔闻颜光禄，攀龙宴京湖。",
            "楼船入天镜，帐殿开云衢。",
            "君王歌大风，如乐丰沛都。",
            "延年献嘉作，邈与诗人俱。",
            "我来不及此，独立钟山孤。",
            "杨宰穆清飙，芳声腾海隅。",
            "英寮满四座，粲若琼林敷。",
            "鹢首弄倒景，蛾眉掇明珠。",
            "新絃采梨园，古舞娇吴歈。",
            "曲度绕云汉，听者皆欢娱。",
            "鸡栖何嘈嘈，沿月沸笙竽。",
            "古之帝宫苑，今乃人樵苏。",
            "感此劝一觞，愿君覆瓢壶。",
            "荣盛当作乐，无令后贤吁。"
        ],
        "tags": [
            "春天",
            "宴会",
            "感慨"
        ],
        "title": "春日陪杨江宁宴感古作",
        "id": "6233b769-bef4-4998-a53f-aeb53241622f"
    },
    {
        "author": "郑獬",
        "paragraphs": [
            "举世尚刻饰，趋时独放达。",
            "醉眼挂飞云，孤心贮明月。",
            "大匠坐高堂，群材就剞劂。",
            "楩楠即赤霄，容此蟠根屈。",
            "平明万马趋，玉锁开双阙。",
            "晴云暖不收，飞绕龙旗阔。",
            "尧眼八采眉，下烛天光发。",
            "鸾鹄出阊门，稳路平沙滑。",
            "帘额见春辉，竹阴摇省闼。",
            "万事搅干坤，纷纷卷巾发。",
            "安得黄金篦，静把尘相刮。",
            "屈指待春游，烟沸喉咽渴。",
            "拥树雪花消，中庭润于泼。",
            "腊酒寒未压，玉醅犹可拨。",
            "东风自爱花，已入香梢活。",
            "醉友好相寻，烟郊绿如抹。",
            "无为世网牵，直把名缰脱。",
            "白浪漂山来，意在秋毫末。",
            "险径虽可通，骅骝中一跋。",
            "两耳厌俗论，乍喜春泉聒。",
            "跃马携金樽，风雨不可夺。"
        ],
        "title": "稚卿约郭外之游",
        "id": "7f5ff617-f4ee-4f21-b252-783f94cfe773"
    },
    {
        "author": "郑獬",
        "paragraphs": [
            "托身事权门，譬如狎彫虎。",
            "餧之得其欲，弭首乃无怒。",
            "苟或咈其心，腾爪必伤汝。",
            "权门爱曲从，破壳出毛羽。",
            "一语不相酬，随手覆尘土。",
            "祸福非不明，焦烂犹奔赴。",
            "耸动会稽山，山前有直路。",
            "铸金不作钩，断木宁为矩。",
            "终岁守衡茅，藜藿甘辛苦。"
        ],
        "title": "怀顾子惇",
        "id": "524dbdd7-c11a-4854-9d01-8b46f6d4d7f6"
    },
    {
        "author": "郑獬",
        "paragraphs": [
            "萧洒不羁性，本自出尘埃。",
            "弃去万物累，健翅天地回。",
            "白发朱省郎，巀嶪称高才。",
            "春风如故人，昨日天涯来。",
            "置酒画堂晚，劝我白玉杯。",
            "调笑脱俗态，高谈若风雷。",
            "归来碧窗静，残照寒徘徊。",
            "岂知丈夫志，力劈青云开。",
            "孤坐泪横臆，慷慨无良媒。",
            "世事如转蓬，竟日千万回。",
            "捩翅凌赤霄，欲拉高山摧。",
            "谁可料前途，使我孤心哀。"
        ],
        "title": "赠朱省郎",
        "id": "550d43f3-c895-4b04-989e-67a3a1f31ca3"
    },
    {
        "author": "郑獬",
        "paragraphs": [
            "京师恶尘土，两足没至踝。",
            "狂风暴然作，塞天赤如赭。",
            "事牵或出门，复又无馿跨。",
            "垢汗黏透衣，留迟固不遐。",
            "走归扫一室，凉泉急倾洒。",
            "琢琢客扣门，置帽懒出迓。",
            "呼童揖客进，客语惊邻舍。",
            "自夸已得计，归舟即日驾。",
            "风尘久厌苦，喜此脱去乍。",
            "淮影贮苍山，飞峰皆倒挂。",
            "霜月秋晖明，干坤曝图画。",
            "往往穷谷间，贤豪伏其下。",
            "去而从之游，精粗得陶冶。",
            "剖发露光铓，爬罗无缝罅。",
            "豨膏滑两轴，直纵飞黄靶。",
            "庶以卒吾业，孰能筹周舍。",
            "余云子语健，决去不可且。",
            "伊昔同壮游，清樽固屡把。",
            "病酒常至午，醉归每及夜。",
            "朋辈俱饮豪，斗酒快一写。",
            "穷甚或见怜，怪极亦遭骂。",
            "尔来五六年，退缩但嗟讶。",
            "老意渐相期，欢心早已谢。",
            "买得东皋田，束衣即归稼。",
            "箪笥苟非道，万石安能藉。",
            "期子在高秋，行当秣吾马。"
        ],
        "title": "送方元忠",
        "id": "bf82e23f-7603-4fa0-b3df-af48e49a1585"
    },
    {
        "author": "郑獬",
        "paragraphs": [
            "月落如玉虹，飞过梧桐枝。",
            "开怀待归风，如与佳人期。",
            "白云娇娞嫷，绿树凉参差。",
            "安得饵琼华，慰此终夕饥。"
        ],
        "title": "夜坐寄正夫",
        "id": "6f2eae0e-6a82-4fef-8882-0ed69ef09a2c"
    },
    {
        "author": "郑獬",
        "paragraphs": [
            "道士黄初平，爱酒老不衰。",
            "二豪留醉墨，潇洒白云辞。",
            "流鶑境寂寞，无复落花枝。",
            "空余凤凰字，犹得周郎悲。"
        ],
        "title": "扶沟白鹤观有苏子兄弟赠黄道士诗二阕县令周原又以三篇纪之邀余同作",
        "id": "2ff40fe6-2649-4baf-87dd-6d63fb4727dc"
    },
    {
        "author": "郑獬",
        "paragraphs": [
            "生平抱直气，鬼神不敢干。",
            "乃从异物化，使我涕泗澜。",
            "昔之初拜兄，申申从太原。",
            "府公颇好事，凿地种琅玕。",
            "筑学百余室，吾徒得所盘。",
            "嘈嘈诵古书，邻家嫌聒烦。",
            "间日课辞章，据义相讥弹。",
            "兄时处乎中，竦竦如长竿。",
            "负气颇刚简，未尝媚语言。",
            "与众不相合，节角难为刓。",
            "而独顾我喜，谓如椒在兰。",
            "璞玉逢砺石，圭璧不为难。",
            "离合虽屡更，于义则相完。",
            "应举来京师，羁旅谁为欢。",
            "投箧寄兄舍，乃同在家安。",
            "我常剧醉归，吐呕几席间。",
            "独兄在我旁，抚眎夜不眠。",
            "虽非共饱乳，此意何疏亲。",
            "向虽闻兄病，已云不能餐。",
            "日唯饮醇酒，无乃酒为患。",
            "昨暮得报书，遂死不复还。",
            "掷书一痛哭，痛甚连心肝。",
            "恨我有此身，不生双羽翰。",
            "抟风一飞去，沥酒哭其棺。",
            "起坐空叹泣，腷臆何由宽。",
            "揽笔作此诗，颠倒不成篇。",
            "焚之寄地下，兄乎其来观。"
        ],
        "title": "哭渭夫二兄",
        "id": "3816aaa0-459a-46f1-837f-9173c3cb5f26"
    },
    {
        "author": "郑獬",
        "paragraphs": [
            "草头烟霏霏，草影摇斜晖。",
            "残花犹缀枝，故人何日归。",
            "不惜残花飞，惟惜故人稀。",
            "酒到君莫辞，淋漓从满衣。"
        ],
        "title": "送赵书记赴阙",
        "id": "232e6e4f-d9bf-41a8-859c-b3845008a76d"
    },
    {
        "author": "郑獬",
        "paragraphs": [
            "精金埋深山，凿土不难得。",
            "大贝贮沧海，破浪亦能识。",
            "山趋猛虎穴，海入长蛟室。",
            "必意往取之，投躯不少惜。",
            "仁义藏遗书，尧孔圣人迹。",
            "不观不知道，触涂暗于漆。",
            "上无猛虎畏，下无长蛟逼。",
            "污辱不及身，灿灿嵬山璧。",
            "金贝岂饱腹，盗窥恐易失。",
            "累累畜满家，仅能一身佚。",
            "孰谓遗书贫，猗顿莫能易。",
            "其源固不赀，可为天下泽。",
            "二子齿甚少，蚤莫宜加力。",
            "剖剥见光铓，拄天一千尺。",
            "勿逐篱下雏，自跨凤凰翼。",
            "雄声落众耳，白日飞霹雳。",
            "偏亲况在堂，雪缕初垂白。",
            "泪眼望荣归，一书千万亿。",
            "夜灯绽寒衣，秋风吹素壁。",
            "胡为不奋飞，跳跃在泥碛。",
            "北阙挂贤科，将相尝曾历。",
            "五犗垂巨钩，往往长鲸食。",
            "学饱遂骞翔，青云无物隔。",
            "右顾玉堂人，左揖金鼎客。",
            "广庭罗鼓钟，朱门画幡戟。",
            "岁时献亲寿，腰金光照席。",
            "慈颜春云披，此乐直无敌。",
            "是为烈丈夫，后世称盛德。",
            "荣辱固在人，孰云非我职。"
        ],
        "title": "勉陈石二生",
        "id": "d6cd79f7-86be-4772-8690-933aa6f27a3f"
    },
    {
        "author": "郑獬",
        "paragraphs": [
            "一别寸肠破，再别玄发衰。",
            "人生无百年，那堪长别离。",
            "万事从委蜕，漆园真诞辞。",
            "去去复何言，东风双泪垂。"
        ],
        "title": "别小女",
        "id": "f4a1cabd-4942-4ae7-9750-d2e8b886bebd"
    },
    {
        "author": "郑獬",
        "paragraphs": [
            "寄卧丞相庐，东轩富脩竹。",
            "如对古贤人，高标镇浮俗。",
            "露气沃人清，烟色沾衣绿。",
            "丹凤何时来，瘦损琅玕玉。"
        ],
        "title": "咏竹寄元忠",
        "id": "b7ff9b99-6f5a-4193-b8c8-0eb5b640fd54"
    },
    {
        "author": "郑獬",
        "paragraphs": [
            "少年喜风雪，走上百尺楼。",
            "买酒不论钱，贳却紫貂裘。",
            "相从尽豪客，楼下系紫骝。",
            "雄心视宇宙，万事叶沉浮。",
            "欲骑凤凰去，肯顾万户侯。",
            "误奏上林赋，白衣对冕旒。",
            "一钓沧海空，遂跨六鼇头。",
            "去年辞紫微，龙节得荆州。",
            "渚宫美游观，绛帐压清流。",
            "风雪不异昔，乱眼玉花稠。",
            "日月翻两车，俄惊十五秋。",
            "故人如飞云，零落不能收。",
            "老意虽未伏，酒量已难投。",
            "吊影对明烛，金樽谁献酬。",
            "隔年得一书，何足解沉忧。",
            "安得缩地术，来此醉相留。",
            "故人不可见，敢忘贫贱游。"
        ],
        "title": "对雪寄一二旧友呈张仲巽宗益运判",
        "id": "61eb177a-0250-49c7-a689-93951ef739b2"
    },
    {
        "author": "郑獬",
        "paragraphs": [
            "伯固读我诗，掉头吟不休。",
            "明日踵我门，作诗还相投。",
            "初读颇怪骇，如录万鬼囚。",
            "笔墨又劲绝，涌纸花光流。",
            "想其挥扫时，天匠无雕锼。",
            "倒下百箧珠，滑走不可收。",
            "嗟余文字拙，瑕纇多疮疣。",
            "乃如丑老妇，见此明镜羞。",
            "美言反见诵，伦拟非其俦。",
            "扶树腐木茂，使之凌昆丘。",
            "又欲唱其宫，使我商以讴。",
            "相搏如风雷，直与郊愈侔。",
            "子趋则甚易，于我宁得不。",
            "力敌气遂作，声应律乃酬。",
            "譬如楚汉翁，画地争鸿沟。",
            "我才非子对，何足当戈矛。",
            "幸子时见过，高吟消百忧。"
        ],
        "title": "答吴伯固",
        "id": "cef24aca-440e-45a7-9927-93e05a054f4c"
    },
    {
        "author": "郑獬",
        "paragraphs": [
            "两日立我门，再拜求我诗。",
            "我诗非美粟，安得充君饥。",
            "十年诵周易，满腹文王辞。",
            "文王不可见，使我空涕洟。"
        ],
        "title": "酬王生",
        "id": "9731ad9e-ab1f-4bbb-a538-531265fda4a2"
    },
    {
        "author": "郑獬",
        "paragraphs": [
            "沧江落日动，宿鸟归故山。",
            "托巢在高木，朝去夕必还。",
            "客舟逐南风，大雪留楚关。",
            "何日扫吾庐，种秫郧溪间。"
        ],
        "title": "客舟",
        "id": "28bb6c39-007b-42b5-8227-b58be24c913f"
    },
    {
        "author": "郑獬",
        "paragraphs": [
            "万顷无寸苗，旱气白于水。",
            "桑叶虫蚀尽，蚕未三眠起。",
            "挽舟如挽山，何缘出泥滓。",
            "滞冤何足言，耕夫将饿死。"
        ],
        "title": "陈蔡旱",
        "id": "05a8dd71-87cd-40fa-846f-89bfc4f0b8b9"
    },
    {
        "author": "郑獬",
        "paragraphs": [
            "临水夹疏篁，萧然一环堵。",
            "稚子戏芳草，小妇舂黄黍。",
            "为生虽甚微，犹足安吾土。",
            "应笑马上人，衣湿朝来雨。"
        ],
        "title": "村家",
        "id": "67f4c02b-7b17-4e31-8942-263109af4188"
    },
    {
        "author": "郑獬",
        "paragraphs": [
            "小麦深如人，澶漫不见地。",
            "一苞十余茎，一茎五六穗。",
            "实粒大且坚，较岁增三倍。",
            "芟获载满车，累累犊衔尾。",
            "大挈置之场，巃嵷丘陵起。",
            "妇姑趁天色，扑抶喧邻里。",
            "贫者攟其余，翁妪携稚子。",
            "农家兹有获，卒岁可无馁。",
            "去夏水漂屋，汩窜幸不死。",
            "以得补所失，囷圌可储峙。",
            "云问麦之收，丰饱何因尔。",
            "得非长官贤，政化顺天理。",
            "无乃农夫勤，蚤莫事耘耔。",
            "兹盖天公仁，雨泽以时至。",
            "消灭贼与蟊，陇亩皆稠穊。",
            "嗟嗟尔之民，无忘天公赐。"
        ],
        "title": "收麦",
        "id": "2e5cc373-5d4c-4147-965b-ae1bf4891b8f"
    },
    {
        "author": "郑獬",
        "paragraphs": [
            "豢饱则蹄齧，羌奴敢肆行。",
            "蚊蝱失驱逐，蝼蚁遂纵横。",
            "古先谋士帅，今谁可将兵。",
            "庙堂揽群策，还许访书生。"
        ],
        "title": "羌奴",
        "id": "99924023-379c-4595-9ac8-323694e7454c"
    },
    {
        "author": "郑獬",
        "paragraphs": [
            "百尺青梧桐，下有寒泉井。",
            "分明古镜中，照见梧桐影。",
            "朝汲水花清，暮汲水花冷。",
            "愿持沆瀣杯，远寄蓬山顶。"
        ],
        "title": "古井",
        "id": "2dbcffd4-fde4-4525-b382-bc3f7c7a09a3"
    },
    {
        "author": "郑獬",
        "paragraphs": [
            "老树十百围，赤日不满影。",
            "庙貌画鬼神，焰闪见光景。",
            "闾里颇惊动，豚壶日叩请。",
            "小巫口吟呀，祝奠屡折磬。",
            "安敢议翦伐，惟恐罹灾眚。",
            "乌雀不敢巢，繁阴实脩整。",
            "岂有物所凭，阴奸设机穽。",
            "吾闻夏后氏，液金铸九鼎。",
            "窟穴尽发露，夔羊皆远屏。",
            "自从九鼎亡，草木亦有幸。"
        ],
        "title": "老树",
        "id": "bc499f8d-ddea-4eac-b4fb-c46042ff4305"
    },
    {
        "author": "郑獬",
        "paragraphs": [
            "鉏兰种松竹，意嫌兰易衰。",
            "土气不变恶，物性先自欺。",
            "劲竹见破节，直松生曲枝。",
            "嗟嗟松与竹，空使幽兰悲。"
        ],
        "title": "松竹",
        "id": "2a1d3c08-fd57-4e9c-8558-6b536be6bfe5"
    },
    {
        "author": "郑獬",
        "paragraphs": [
            "菊花初抱叶，始见春光来。",
            "绿蓓今著花，又见秋风回。",
            "高天不容土，白日安可栽。",
            "一世如大疟，寒暑还相催。",
            "使我明镜匣，羞为苍颜开。",
            "流年可奈何，独有金螺杯。",
            "闲秋无丈尺，付与令翦裁。",
            "况兹佳节近，秋日宜楼台。",
            "菊花又密闹，烂若金缕堆。",
            "如何不自乐，行绕空徘徊。",
            "秋风不惜花，即见飞苍苔。",
            "惟此一樽酒，万事皆尘埃。"
        ],
        "title": "菊",
        "id": "61ea3214-9ed6-4763-81ff-409e666cb96c"
    },
    {
        "author": "郑獬",
        "paragraphs": [
            "瘦马如束薪，寒沙粘绿发。",
            "我非九方皋，谓有大宛骨。",
            "渴引寒泉饮，饥翦青刍秣。",
            "如何得甘豢，辄尔事蹄齧。",
            "朝来试锦鞯，冲踏行步阔。",
            "起立高于人，一顿金羁脱。",
            "圉人虽有恩，亦惧来奔蹶。",
            "古称去害群，吾宁痛鞭挞。",
            "咄哉尔何心，无乃忘本末。"
        ],
        "title": "瘦马",
        "id": "7e6544a2-e115-4ad6-8b72-0458c6c42b93"
    },
    {
        "author": "郑獬",
        "paragraphs": [
            "鸦鸦林中雏，日晚犹未栖。",
            "口衔山樱来，独向林中啼。",
            "林中有鸦父，昔生六七儿。",
            "一朝弃之去，空此群雏悲。",
            "意谓父在林，还傍前山飞。",
            "山中得山樱，欲来反哺之。",
            "绕林复穿树，疑在叶东西。",
            "东西竟无有，还上高高枝。",
            "高枝仅空巢，见此涕沾衣。",
            "复念营巢初，手足生疮痍。",
            "朝飞恐雏渴，暮飞恐雏饥。",
            "一日万千回，日日衔黍归。",
            "今我羽翼成，反哺方有期。",
            "如何天夺去，遂成长别离。",
            "山樱正满枝，结子红琲肥。",
            "而我不得哺，安用自啄为。",
            "嗟嗟我薄祜，哺之固已迟。",
            "尚有慈母恩，群雏且相随。"
        ],
        "title": "慈乌行",
        "id": "8bb32cbb-88fe-465e-8842-2919d6764afb"
    },
    {
        "author": "郑獬",
        "paragraphs": [
            "积雨腐万物，吾庐亦颓压。",
            "虾蟆何无厌，短腹犹呼渴。",
            "吾欲携两股，掷之沧海阔。",
            "惧其渴太甚，跳去食明月。"
        ],
        "title": "虾蟆",
        "id": "9dcc029f-3ea3-45c9-a3dd-74c5c69b7b0b"
    },
    {
        "author": "郑獬",
        "paragraphs": [
            "雨影横残虹，秋容映阴日。",
            "寒江带暮流，晓角穿云出。",
            "峰藏翠如织，宿鸟去无迹。",
            "封书寄所怀，聊托金门翼。"
        ],
        "title": "题杭郡阁",
        "id": "b0ee92a1-7f46-4899-96b4-876e53a1ff53"
    },
    {
        "author": "郑獬",
        "paragraphs": [
            "朝携一筐出，暮携一筐归。",
            "十指欲流血，且急眼前饥。",
            "官仓岂无粟，粒粒藏珠玑。",
            "一粒不出仓，仓中群鼠肥。"
        ],
        "title": "采凫茨",
        "id": "3f4d082e-dd75-4782-bdce-8848f7b341ed"
    },
    {
        "author": "郑獬",
        "paragraphs": [
            "君家在山南，我行在山北。",
            "山如碧连城，千里万重隔。",
            "我行君不知，乘冰赴异域。",
            "异域无春风，未晚日先黑。",
            "思君应在家，游衍甘眠食。",
            "复恐为荐书，去谒天子国。",
            "寒云在山头，应见真消息。",
            "我欲讯寒云，云飞攀不得。",
            "我马不行空，如何度山侧。",
            "相望两不知，立马情何极。"
        ],
        "title": "故人梁天机家岢岚即五台山之南也余驰使云中道出山后跂望不及因成拙句以寄之",
        "id": "89e47768-45a8-4967-aa17-bb125caac288"
    },
    {
        "author": "郑獬",
        "paragraphs": [
            "树头啼鸟唤眠觉，无数柳绵飞入袍。",
            "乱花绕屋水光动，碧虹漏窗春日高。",
            "乳雀趁飞玉蛱蝶，娇鸦啄落金樱桃。",
            "倚栏正欲破闲闷，听得酒声鸣小槽。"
        ],
        "title": "春日",
        "id": "8d882c7c-669e-49a0-a5fc-26fa95b5b70c"
    },
    {
        "author": "郑獬",
        "paragraphs": [
            "戊戌二月二十六，忽见大雪漫空来。",
            "长老惊叹共相语，非时有雪诚怪哉。",
            "阳爻四画已出地，至今百蛰不闻雷。",
            "怪得气候斗暄暖，便疑赤帝来相排。",
            "黑风倏起卷沧海，白日黯黯如烟煤。",
            "须臾大雹杂猛雨，满地走迸琼与瑰。",
            "阴气蓄怒固未已，即时飞雪相倾颓。",
            "青灵何处避威侮，苍凤停车寒毰毸。",
            "天地万物失光彩，草树僵冻成枯荄。",
            "凌暴春工大酷烈，似恨百花先时开。",
            "隠公三月亦雨雪，仲尼春秋书为灾。",
            "是时鲁国行谬政，天心可用人理推。",
            "我疑此雪不虚应，必有沴气戕栽培。",
            "去年六月已大水，居人万类生鱼顋。",
            "当时夏税不得免，至今里正排门催。",
            "农夫出田掘野荠，饿倒只向田中埋。",
            "方春鸟兽尚有禁，不许弹猎伤胚胎。",
            "而况吾民戴君后，上官不肯一挂怀。",
            "岂无愁苦动天地，所以当春阴气乖。",
            "只消黄纸一幅诏，敕责长吏须矜哀。",
            "蠲除余租不尽取，收提赤子苏饥骸。",
            "沛然德泽满天下，坐中可使春风回。"
        ],
        "title": "二月雪",
        "id": "618b0d3f-8e9b-47b9-a517-1cf361a407a7"
    },
    {
        "author": "郑獬",
        "paragraphs": [
            "黑雨喷薄阴云驱，昏林号风秋声粗。",
            "海气熏煮怒不泄，彭彭十月推雷车。",
            "湿衣悯默瞠无睡，起对樽酒谁为娱。",
            "此心岂复有双羽，一夜飞去不可拘。",
            "昔与子同入京师，借屋共寄西城庐。",
            "爱我议论有可采，携草就我夸染濡。",
            "炼出五色补天漏，拈笔蘸墨纵横涂。",
            "子云朋友当如是，脱然意快如狞驹。",
            "京师天子之所宅，楼殿堆叠骑天衢。",
            "瓦光流碧滑欲走，缋画颠倒横相舁。",
            "东风薰浓一千里，黄蜂蝴蝶飞蘧蘧。",
            "高楼张旗斗煮酒，沉香满榼金真珠。",
            "玉盆一饮醉不醒，落花满衫行相扶。",
            "未几子去游西洛，嗟我出门独骑馿。",
            "晚落尘埃两袖泪，望子不见风吹裾。",
            "三月殿前试不中，青冥失计游五湖。",
            "抚剑东南看沧海，大江正值秋风初。",
            "我疑海神怒天热，直欲上薄东日乌。",
            "干坤顿撼壮人意，揭竿便欲寻狂奴。",
            "九月归来已霜蚤，肥膏紫蟹溶金酥。",
            "南窗灯火夜可喜，箧中卷册聊铺舒。",
            "读倦抱膝一吐气，契阔各在天一隅。",
            "相别于今二百日，飞雁南来无北书。",
            "游从欢喜似旧否，洛下为学安稳无。",
            "虽然贫窘少倚頼，空肠慎勿多悲吁。",
            "圣贤独立以待用，提出日月还唐虞。",
            "天地当中贯一柱，孟子所谓大丈夫。",
            "躁儿跳跃不足数，插翅强欲飞蟾蜍。",
            "纵子不遇乃至死，勉之学为荀杨徒。"
        ],
        "title": "通州雨夜寄孙中叔",
        "id": "b4fd5ce0-6a4d-495f-b0d5-bbd36b4210c5"
    },
    {
        "author": "郑獬",
        "paragraphs": [
            "长鲸戏浪喷沧海，北风吹干成雪花。",
            "漫空倾下不暂住，三日不见金老鸦。",
            "天工斗巧变物境，玉作荆州十万家。",
            "须臾堆地厚一尺，直疑天漏亡由遮。",
            "白头老柏最崛强，压折铁干纷鬖髿。",
            "竹屋夜倒不知数，但闻走下雷霆车。",
            "南方瘴土本炎热，经腊犹生碧草芽。",
            "忽遭大雪固可怪，冻儿赤立徒悲嗟。",
            "青钱满把不酬价，斗粟重于黄金沙。",
            "此时刺史颇自愧，起望霁景殊无涯。",
            "有民不能为抚养，安用黄堂坐两衙。"
        ],
        "title": "荆江大雪",
        "id": "4c4c51c2-3000-4e11-bc19-414250c67cf5"
    },
    {
        "author": "郑獬",
        "paragraphs": [
            "黑云扑下一天雪，开帘正见花飘飖。",
            "渌樽覆案不能饮，缅怀白发同心交。",
            "拈毫窜纸聊自戏，不觉大语惊连鼇。",
            "呼儿誊本寄之去，岂敢有意夸雄豪。",
            "谚称抛砖引鸣玉，遂蒙老手来相嘲。",
            "且言本出将家子，惯看飞云连沙起。",
            "常骑快马臂苍鹰，走屠赤豹裂青兕。",
            "燕山崛岉鬰天起，玉关石壁俱天垒。",
            "昔缨汉冠为汉民，今埋胡沙作胡鬼。",
            "欲携熊虎十万师，独以一箒扫群螘。",
            "左钤休屠批谷蠡，直出龙沙五千里。",
            "呜呼君言岂不伟，单于闻之须怖死。",
            "莫羞茜袖双鬓华，盘屈肺肝生叹嗟。",
            "君不见东海老翁含两齿，投竿起载文壬车。",
            "又不见荆州长史年七十，手提九鼎还唐家。",
            "穷通变化不可测，蟠蛟宁久藏泥沙。",
            "况君著意经营久，奇策峥嵘烂星斗。",
            "殿前即日拜将军，缚取单于不引手。",
            "我实读书枉用心，伊皋功名竟何有。",
            "待君金甲破敌归，且作长歌倾贺酒。"
        ],
        "title": "和仲巽荆州大雪",
        "id": "995e673b-d851-4d67-98de-7883e4ba85db"
    },
    {
        "author": "郑獬",
        "paragraphs": [
            "吴儿经年不识雪，忽惊大片遮空来。",
            "黑帝不分苦荒拙，六花一夜随风开。",
            "平明扫径招佳客，座上岂无邹与枚。",
            "荆州新酿泼醅熟，清光透彻黄金杯。"
        ],
        "title": "杭州喜雪",
        "id": "b912ef13-535d-4901-8a31-86b17318a091"
    },
    {
        "author": "郑獬",
        "paragraphs": [
            "天河忽侧飞雹倾，丁丁屋瓦相敲鸣。",
            "扑衣写下白玉粒，脚底踏碎真珠声。",
            "官舍高屋苦濩落，此时不易孤客情。",
            "颍侯恰寄玉泉酿，乳花甘滑琉璃清。",
            "红糟淮白复脆美，佐之绿菘作吴羹。",
            "纵谈往旧杂嘲戏，大笑觞倒金酒觥。",
            "闲以罚令却寂默，四座睥睨如伏兵。",
            "人生会合即为乐，况子归意凌青冥。",
            "赤尾鲤鱼在泥滓，行见两翅穿鳞生。",
            "跳身耸鬣望东海，苍崖枯涸埋层冰。",
            "明年春风扫地起，一起万物皆光明。"
        ],
        "title": "冬日示杨季若梁天机",
        "id": "c816da9d-df80-499d-b2ad-b56860d13ec5"
    },
    {
        "author": "郑獬",
        "paragraphs": [
            "春风徘徊来何时，花光还破小桃枝。",
            "不因出城见花树，春到人间殊不知。",
            "昔年逢花便买酒，看花走马犹嫌迟。",
            "花傍不醉不肯去，醉到春归花已飞。",
            "谁怜官绂少风味，入春未拈金酒卮。",
            "岂惟花少醉亦少，当时故人今更稀。"
        ],
        "title": "出城寄梁天机",
        "id": "f9fa1906-f68b-43b7-9088-16d65e47d6d3"
    },
    {
        "author": "郑獬",
        "paragraphs": [
            "淮扬水暴不可言，绕城四面长波皴。",
            "如一大瓢寄沧海，十万生聚瓢中存。",
            "水之初作自何尔，旧堤有病亡其唇。",
            "划然大浪劈地出，正如百万狂牛犇。",
            "顷之漂泊成大泽，壮士挟山不可堙。",
            "居民窜避争入郭，郭内众人还塞门。",
            "老翁走哭觅幼子，哀赴卒为蛟龙吞。",
            "岂独异物乃为害，恶人行劫不待昏。",
            "此时虾蟆亦得志，撩须睥睨河伯尊。",
            "附城庐舍尽水府，惟见屋脊波间横。",
            "间或大雨又暴作，直疑瓶盎相奔倾。",
            "沟渠涨满无处泄，往往床下飞泉鸣。",
            "只恐此城澒洞彻，城中坐见鱼颊生。",
            "豪子室中具大筏，此筏岂便长全身。",
            "朝夕筑塞渐排去，两月未见车间尘。",
            "且喜余生尚存世，资储谁复伤漂沦。",
            "京师乃处天下腹，亦闻大水来扣阍。",
            "至于河朔南两蜀，长江大河俱腾掀。",
            "岂惟淮阳一弹地，洪涛乃撼半干坤。",
            "臣闻九畴天公书，三十六字先五行。",
            "兹谓水德不润下，盖与土气交相争。",
            "愿召近臣讲大义，使之搜凿灾害根。",
            "下书遣使巡郡国，旷然一发天子恩。",
            "家贫溺死无以葬，赐以棺轊收冤魂。",
            "蠲除租赋勿收责，宽其衣食哺子孙。",
            "开发仓库收寒饿，庶几疮痏无瘢痕。",
            "不尔便恐委沟壑，强者趣聚蚕蝨群。",
            "伏藏山林弄凶器，今可先事塞其源。",
            "朝廷固当有处置，贱臣何者敢僭论。",
            "元元仰首望德泽，惟愿陛下无因循。"
        ],
        "tags": [
            "长江"
        ],
        "title": "淮扬大水",
        "id": "a66dbb2a-2f7e-4a9a-bc63-5c339a376496"
    },
    {
        "author": "郑獬",
        "paragraphs": [
            "汉水渺渺东南流，萧萧雨打杏花洲。",
            "欲托双鱼寄书札，不知几日到荆州。",
            "荆州故人日渐远，到时绿草满沙头。",
            "争得报章来阙下，凤林北去不通流。"
        ],
        "title": "行次汉水寄荆南漕唐司勋",
        "id": "b216e046-ab64-4cae-87cb-75b91f6a5f95"
    },
    {
        "author": "郑獬",
        "paragraphs": [
            "姚黄左紫虽绝品，不言不笑空夭斜。",
            "不如共访张公子，自有三枝解语花。",
            "主人耳热更促席，坐客眼乱忘归家。",
            "扁舟一夕若风雨，怅望落日沉寒沙。"
        ],
        "title": "忆陪诸公会张侯之第",
        "id": "6f77ebc9-55f1-4718-a36b-6090581c5bb0"
    },
    {
        "author": "郑獬",
        "paragraphs": [
            "山阳大都天下夸，长淮蟠山无垠涯。",
            "春风万里汉东来，流辉泱漭不可遮。",
            "绕城楼台满空紫，瓦光碧滑流成波。",
            "东园花草趁姿媚，真珠蓓蕾黄金芽。",
            "太守政闲日无事，隼旟聊驻朱轮车。",
            "宝明簪裾尽贤彦，金盆泻酒成飞花。",
            "山河喧咽歌管外，舞裾绣画金缕霞。",
            "都人来从无居人，飞尘杂沓何繁华。",
            "固知太守为民意，与民欢然无怨嗟。",
            "明日邀我复同游，我已病酒醉在家。",
            "伏枕不得从车尘，坐见落日啼栖鸦。"
        ],
        "title": "山阳太守见招值病以长句谢之",
        "id": "ef523164-38e6-42c7-bb84-9578793b1bb3"
    },
    {
        "author": "郑獬",
        "paragraphs": [
            "汪子文章何伟奇，如观天子乘舆仪。",
            "怛然暴见殊惊疑，舌拄上腭两目痴。",
            "定神屏气试引窥，渐识羽卫行相随。",
            "金吾佽飞开中逵，横刀执矟铁马驰。",
            "画旆赤白盘龙螭，大角一百二十支。",
            "铙鼓嘲轰杂横吹，绣幡绛幢何纷披。",
            "䍐罼铍戟开黄麾，属车{车急}辚霹雳移。",
            "侍郎御史冠峨危，圆扇孔雀双翅垂。",
            "辟邪白泽飞麟麒，金辂赤马火鬣鬐。",
            "飘飘凤盖翳华芝，水光铁甲羽林儿。",
            "二十四仗驱熊貔，长殳阔剑梢魍夔。",
            "团花绛袖武士衣，大小不同虽异宜。",
            "要之尽是圣贤为，奇服怪玩一不施。",
            "斥之所以尊皇威，汪子之文正类斯。",
            "一十五轴纷葳蕤，烂光直欲纸上飞。",
            "长篇短篇倾珠玑，题说论序及赋诗。",
            "篇虽不同皆有归，要之孔子韩退之。",
            "留读旬日不知疲，大渴适得甘露饴。",
            "我欲诵记留肝脾，惟我老钝无记持。",
            "又无小吏操笔挥，或可写留慰朝饥。",
            "二者不遂其赍咨，今复夺去心黭黟。",
            "室中斗觉无光辉，灵宝不可留洿池。",
            "风雨送还沧海湄，嗟我居陈逾岁时。",
            "两耳无闻如塞泥，遂恐聋瞆不可医。",
            "子来乃得时攻治，摐金伐石鸣鼓鼙。",
            "气豪却似相凌欺，因子文章张我师。",
            "使我发此狂简辞。"
        ],
        "title": "还汪正夫山阳小集",
        "id": "d2587a4d-8227-4414-8305-475ad3659cd7"
    },
    {
        "author": "郑獬",
        "paragraphs": [
            "手搓两眼睡已足，落花满床红飘飖。",
            "山鸟不须报春曙，清明自放端门朝。",
            "夜来宾客偶过我，呼奴留客解金镳。",
            "花枝颠倒插翠帽，酒杯倾泼淋春袍。",
            "更深客去我亦醉，画帘残烛香初销。",
            "俛仰之间乃陈迹，酒醒梦断还无聊。",
            "白云已抱日光落，春水自共东风摇。",
            "圣贤劳心当万事，吾徒扫榻频相招。",
            "好花欲尽速来饮，为君倒瓮倾春醪。"
        ],
        "title": "梁卦孙过饮",
        "id": "2f54a307-a650-4a65-920e-d879741c6794"
    },
    {
        "author": "郑獬",
        "paragraphs": [
            "三月二十七，春丛已半空。",
            "细草著露作团绿，落花拥溪相压红。",
            "南北游人归未归，日斜飞絮撩东风。"
        ],
        "title": "和人柳溪",
        "id": "fb8fe5a7-77e4-4a27-b8fd-627da359a5a4"
    },
    {
        "author": "郑獬",
        "paragraphs": [
            "君已厌折湖上花，我犹驱迫坐两衙。",
            "须知乐事属闲客，日日携觞不在家。",
            "况君才力自少对，取次落笔成天葩。",
            "春风湖上与之敌，豪放丽绝无以加。",
            "幽岩绝壁无不到，欲缘云汉寻天槎。",
            "顷属胜游不得往，犹如野马绊在车。",
            "眼看红英零落尽，长条已被绿叶遮。",
            "春芳虽晚犹得在，山丹正好红相夸。",
            "终当摆去百事役，与君共蹑南山霞。",
            "虽老犹能沃金叶，卞娘送以双琵琶。",
            "已教楼下排花舫，醉到碧山春日斜。"
        ],
        "title": "汪正夫云已厌游湖上顾予犹未数往遂成长篇寄之",
        "id": "c083d04f-8794-4027-bd45-df7d55577675"
    },
    {
        "author": "郑獬",
        "paragraphs": [
            "使君何所乐，乐在南湖滨。",
            "有亭若孤鲸，覆以青玉鳞。",
            "四面拥荷花，花气摇红云。",
            "使君来游携芳樽，两边佳客坐翠裀。",
            "鄞江鲜鱼甲如银，玉盘千里紫丝莼。",
            "金壶行酒双美人，小履轻裙不动尘。",
            "壮年行乐须及辰，高谈大笑留青春。",
            "游人来看使君游，芙蓉为檝木兰舟。",
            "横箫短笛悲晚景，画帘绣幕翻中流。",
            "贪欢寻胜意不尽，相招却渡白苹洲。",
            "日落使君扶醉归，游人散后水烟霏。",
            "紫鳞跳复戏，白鸟落还飞。",
            "岂独乐斯民，鱼鸟亦忘机。",
            "使君今作螭头臣，游人依旧岁时新。",
            "空余华榜照湖水，更作佳篇夸北人。"
        ],
        "title": "寄题明州太守钱君倚众乐亭",
        "id": "f71a0421-e73d-4403-8144-79eafeffb67b"
    },
    {
        "author": "郑獬",
        "paragraphs": [
            "浮屠藏家多在山，飞舟跨海烦往还。",
            "不如广师开此堂，清旷不减山中间。",
            "前有怪石天所镵，莓苔模糊苍鬼颜。",
            "我时跨马来扣关，访师对石终日闲。"
        ],
        "title": "为题小灵隠修广师法喜堂",
        "id": "e2de1117-3e9e-4ef6-899d-71d1777a11da"
    },
    {
        "author": "郑獬",
        "paragraphs": [
            "凶徒盗覆甘陵城，白日堂堂枭呼鸣。",
            "生灵十万陷死地，长刀大戟交纵横。",
            "留都丞相统河北，雷霆四驰诸侯兵。",
            "铁林合围三十里，甲光如水鱼鳞明。",
            "风霜旷野苦暴露，未得鼠子腥吾烹。",
            "天子悯恻览群议，冠盖满朝贤公卿。",
            "安得破贼如裴度，开封大尹宜其行。",
            "公拜稽首出就驾，画旆猎猎蟠虬狞。",
            "沛然德泽随车来，一煦万物皆发生。",
            "士卒奋怒争以死，遂穷巢穴诛根萌。",
            "平贼之功无与让，当见大轴归老成。",
            "夔皋拱列帝舜坐，愿补日月歌太平。"
        ],
        "title": "代人上明龙图",
        "id": "c7620fda-91ef-47da-91f7-b80f159a20e8"
    },
    {
        "author": "郑獬",
        "paragraphs": [
            "湖山天下之绝境，群山绕湖千百重。",
            "碧笋四插明镜外，此阁正落明镜中。",
            "绿波一穗扫沙尾，拥门尽是红芙蓉。",
            "清香断处接苍霭，绿萝攀树登高峰。",
            "当轩不置窗与槛，湖光山翠还相通。",
            "侧耳似闻天上语，接手便欲翻长空。",
            "忽疑跃入画屏上，但觉毛发生清风。",
            "光景动荡失天地，直与颢气争雌雄。",
            "君何容易得此处，著意镵凿由天公。",
            "西湖虽然多佳境，游人到此景遂穷。",
            "昔日郎官退居此，足踏藤履手携筇。",
            "时陪金壶宴亲旧，船飞两楫如归鸿。",
            "溪鱼鲜白玉膏脆，林果红熟燕脂浓。",
            "挥弄清泉倚苍石，当时即是神仙翁。",
            "又况诸子尽奋发，绿袍照烂时相从。",
            "我来登览但叹息，有家不得居江东。",
            "至今此景常入梦，尚有清气留心胸。",
            "屡蒙书尾追拙唱，强临纸札诚难工。",
            "湖山有灵必见笑，便与弃掷无留踪。",
            "直须收拾买邻舍，兄乎异日能相容。"
        ],
        "tags": [
            "西湖"
        ],
        "title": "题关彦长孤山四照阁",
        "id": "14ece5a7-5441-4588-bbd4-03714ce5a7e8"
    },
    {
        "author": "郑獬",
        "paragraphs": [
            "陈人尝传李太傅，云作太守来此州。",
            "顷遭暴水拉堤出，设施画略排横流。",
            "大偷尝欲穴堤腹，掩之即日断其头。",
            "至于小猾幸民祸，钩罗姓名皆不留。",
            "陈人恬恬但眠食，恃公牢固如山丘。",
            "今兹水暴潴外郭，眼见盗贼何由仇。",
            "况我方在艰阨中，窜奔日惧蛟龙求。",
            "乌乎不见李太傅，使我涕泪成沈忧。"
        ],
        "title": "上李太傅",
        "id": "ae5dd2aa-30a3-4e4c-a6aa-f0d549c4f707"
    },
    {
        "author": "郑獬",
        "paragraphs": [
            "湖光飞出洞庭秋，拍手齐看山公游。",
            "黑云抱日离东海，苍霞穿漏红光浮。",
            "我公重惜此佳节，携宾留燕停鸣驺。",
            "城角直穿一气外，碧鳞缥缈飞高楼。",
            "晚花纤丽金靥闹，平莎蒙密绿发稠。",
            "手把玻璃笑当坐，飘然逸气凌云遒。",
            "须臾大卷出新作，铁网包住鲸与虬。",
            "四座传观赏佳句，丝管不发清歌留。",
            "茱萸著酒紫香透，芙蓉插髻双眉修。",
            "后堂新压菊花酿，倾在玉盆凝不流。",
            "美人再拜劝公饮，一饮可忘今古愁。",
            "谁谓长戈可驻景，谁谓萱草能忘忧。",
            "斯言寥阔不可考，乐事须向尊前求。",
            "霓裳法曲古来绝，小槽琵琶天下尤。",
            "只此醉乡有佳境，此境不与人间侔。"
        ],
        "tags": [
            "洞庭湖"
        ],
        "title": "次韵程丞相重九日示席客",
        "id": "72566b63-0920-4057-bc0e-704a97c43e56"
    },
    {
        "author": "郑獬",
        "paragraphs": [
            "吾友补之会稽家，高眉大眼称才华。",
            "入京共收太学第，姓名头角相撑磨。",
            "高楼管弦相与杂，黄金酒面溶成波。",
            "樽前轩昂如孤鹰，四顾不见雀与蛙。",
            "试招纸笔恣挥扫，纵横喷薄不可遮。",
            "我疑君心如春风，呵吐草树皆成花。",
            "忽然惊爆险绝句，旱天霹雳雷霆车。",
            "我辈观之瞪两眼，汗流满面空长嗟。",
            "明年南北别君去，落照满帆秋风斜。",
            "天涯朋欢少披豁，还如穴鰋跳泥沙。",
            "两耳喧聒久厌苦，思君便欲飞仙槎。",
            "前时得君山阳书，副之长句封天葩。",
            "笔墨劲健愈精绝，铁绳钮缚虬爪牙。",
            "有时风雨恐飞去，尝自密锁金鸦叉。",
            "嗟我文字苦悭短，才力不敌两角蜗。",
            "下笔欲答辄自止，如君一句已可夸。",
            "持此聊且谢勤叩，念君不见愁无涯。"
        ],
        "title": "酬余补之见寄",
        "id": "2495303e-cfb6-4ea3-aee5-47239722d0b2"
    },
    {
        "author": "郑獬",
        "paragraphs": [
            "通州穷并大海涯，厥壤不毛坤德亏。",
            "床下矍索穴蟛蜞，我初来居常吟悲。",
            "见君颜采方伸眉，眸子清彻鬓垂颐。",
            "中怀洞然无由歧，镌镵文字干有司。",
            "古书细钞指生胝，弟姪凫雁行累累。",
            "脱衣易粟饴其饥，慈祥孝友乡里推。",
            "前者天子亲飨祠，黄纸赦书疾风驰。",
            "挂罗山林网逸遗，守臣奉诏敢言迟。",
            "外台使者争荐之，野庐供饩礼所宜。",
            "白袍大袖何纷披，来居太学森兰芝。",
            "世俗讥议喜瑕疵，苍蝇往来工谗词。",
            "椎凿璞玉生疮痍，猛虎不如墙下貍。",
            "听者虽明岂无疑，紫薇群公文章师。",
            "发以钜策健笔随，铺纸吐论语亦奇。",
            "缀名纸末何其卑，藻火为裳诚倒施。",
            "赤骥不得黄金羁，编之下枥耳羸垂。",
            "令我包羞心鬰伊，一舸东入长淮湄。",
            "勿言显发遂无期，青衫犹足慰妻儿。",
            "海陵得君七字诗，重谢解谤称相知。",
            "我虽有言如钝锥，说之不入何能为。",
            "愿子加餐善自持，高山峨峨寸土基。",
            "前涂如壁不可窥，荣落穷通各有时。"
        ],
        "title": "酬随子直十五兄",
        "id": "be750808-be9a-4118-a137-efae3bd87316"
    },
    {
        "author": "郑獬",
        "paragraphs": [
            "汪子怪我不作诗，意欲窘我荒唐辞。",
            "自顾拙兵苦顿弱，安敢犯子之鼓鼙。",
            "子之文章既劲敏，屡从大敌相摩治。",
            "左立风后右立牧，黄帝秉钺来指麾。",
            "蚩尤跳梁从风雨，电师雷鬼相奔驰。",
            "顷之截首挂大旆，两肩冢葬高峨危。",
            "如何韬伏不自发，欲用古术先致师。",
            "遗之巾帼武侯策，司马岂是寻常儿。",
            "应须敌气已衰竭，然后铁骑来相追。",
            "回戈坐致穷庞伏，得非欲学韩退之。",
            "嗟我岂敢与子校，唯图自守坚城陴。",
            "况兹忧窘久废绝，空余衰老扶疮痍。",
            "开卷旧字或不识，岂能有意争雄雌。",
            "朝来据鞍试矍铄，是翁独足相撑支。",
            "检勒稍稍就部伍，亦欲一望将军旗。",
            "曹公东壁不羞走，周郎未得相凌欺。",
            "便须持此邀一战，非我无以发子奇。"
        ],
        "title": "戏酬正夫",
        "id": "26b3b86a-9f56-4039-9b38-75a4e8f0e3c5"
    },
    {
        "author": "郑獬",
        "paragraphs": [
            "尚书蔡公在廊庙，器业文章第一人。",
            "绣墩赐坐议大政，天子称之社稷臣。",
            "渥洼遗种出骥子，才生七日超其群。",
            "蔚如长松倚绝壁，洒落不杂人间尘。",
            "东风共醉杏花下，沧波浩荡天地春。",
            "近者诸公荐御史，宰相未识真麒麟。",
            "却借朱袍下南国，画船醉眠官不嗔。",
            "吾徒对酒共叹息，破车快犊诚难驯。",
            "陈蕃高才虽少对，辟书聊慰汝南民。",
            "溪山见君亦须喜，飞云遮路迎车轮。",
            "朱云风采久寂寞，岂宜远处沧海滨。"
        ],
        "title": "送蔡同年守四明",
        "id": "c24a527e-cd58-47bc-8393-80118684abbd"
    },
    {
        "author": "郑獬",
        "paragraphs": [
            "老骥不妄行，苍鹰不虚击。",
            "高车折轴弃路旁，茧栗犊儿负其力。",
            "指麾万事自有理，不须破海惊霹雳。",
            "君不见张侯白头郎，仗节雍容在南国。",
            "事如倒山落面来，谈笑当之不遗策。",
            "往时夸者欲惊俗，揭浪翻风一千尺。",
            "屡成大狱沸如糜，六月飞霜触白日。",
            "张侯不矜亦不倚，老骥苍鹰称其德。",
            "洞庭之北十二州，吏民帖帖甘眠食。",
            "有诏夺归不得留，正值风雨花狼籍。",
            "离思浩荡入青春，楚泽荆山淡无色。",
            "此行况是赤县官，贤者宜令天子识。",
            "公虽已老心尚存，今不急用真可惜。",
            "但用河南张汉阳，何必东山谢安石。"
        ],
        "tags": [
            "洞庭湖"
        ],
        "title": "送仲巽归阙下",
        "id": "67d6d29d-1ed0-415b-a1fc-d461d2b48e38"
    },
    {
        "author": "郑獬",
        "paragraphs": [
            "骐骥太俊不得驭，尘埃尚走高阳翁。",
            "奇文泣下鬼神血，高议凿开天地聋。",
            "平明仗剑背我去，老蛟奋鬣归江东。"
        ],
        "title": "送人东上",
        "id": "04972ca9-980b-440a-9901-3b2535050d3f"
    },
    {
        "author": "郑獬",
        "paragraphs": [
            "驾车跨马声嘈嘈，长剑阔佩横满朝。",
            "尘埃走趋颜发老，先生久客得无劳。",
            "夜来气味有秋色，归心斗与秋风高。",
            "揭竿跨浪好归去，扁舟烂醉眠云涛。",
            "大小不能荐天子，遗诗有意徒哓哓。"
        ],
        "title": "送李处士南归",
        "id": "618352da-6436-45ee-8c62-5998adc03d96"
    },
    {
        "author": "郑獬",
        "paragraphs": [
            "老匠隳山斩苍石，偃然巨璞长于席。",
            "锐凿飞椎日镵击，金錞嘲轰满虚室。",
            "白沙礲就大禹圭，绀滑自同青玉色。",
            "两螭攫拏相斗立，欲求大篆冠其额。",
            "先生绝妙不须言，引墨为我一落笔，蟠屈玉筯入石壁。",
            "吾曹名氏遂辉赫，异物不复容侵蚀。",
            "赤尾鲤鱼问消息，丐我数字得不得。"
        ],
        "title": "题名碑石琢之已成求章伯益先生篆额",
        "id": "eacfcf1e-e053-48b4-8f60-91b1633a30db"
    },
    {
        "author": "郑獬",
        "paragraphs": [
            "天子晓坐朝明光，丞相叩头三拜章。",
            "乞还相印避贤路，愿为天子专城隍。",
            "上恩深厚未闻可，丞相退让闻四方。",
            "浓书大纸批圣语，鸣驺却入中书堂。"
        ],
        "title": "读朝报",
        "id": "5d96215a-b65a-4c80-a680-855228605bd6"
    },
    {
        "author": "郑獬",
        "paragraphs": [
            "五月不雨至六月，河流一尺清泥浑。",
            "舟人系鼓挽舟去，牛头刺地挽不行。",
            "我舟系岸已七日，疑与绿树同生根。",
            "忽惊黑云涌西北，风号万窍秋涛奔。",
            "截断两脚不到地，半夜霹雳空杀人。",
            "须臾云破见星斗，老农叹息如衔冤。",
            "高田已槁下田瘦，我为滞客何足言。"
        ],
        "title": "滞客",
        "id": "c0155a99-e922-412e-b464-af9311f7443d"
    },
    {
        "author": "郑獬",
        "paragraphs": [
            "北风哭夜星辰寒，竹篱敲戛鸣琅玕。",
            "老蟾瘦噤失光采，天地冻合鱼龙干。",
            "嘅然忆归几千里，长江大山交屈蟠。",
            "湘水东去注不极，我心夜夜如鸣湍。",
            "弟兄起居谅欢适，高堂彩衣翩翻翻。",
            "嗟我摧颓落苍海，两腋恨无双飞翰。",
            "远方就学何所得，数年短发才胜冠。",
            "何时拂袖得归去，春风笑满南陔兰。"
        ],
        "tags": [
            "长江"
        ],
        "title": "感怀",
        "id": "c4e8f696-e89a-47a3-81be-adc1d2c12f06"
    },
    {
        "author": "郑獬",
        "paragraphs": [
            "木渠远自西山来，下溉万顷民间田。",
            "谁谓一石泥数斗，直是万顷黄金钱。",
            "去年出谷借牛耕，今年买牛车连连。",
            "须知人力夺造化，膏雨不如山下泉。",
            "雷公不用苦震怒，且放乖龙闲处眠。",
            "安得木渠通万里，坐令四海成丰年。"
        ],
        "title": "木渠",
        "id": "4973b929-32e4-4016-9f0d-970948373d1d"
    },
    {
        "author": "郑獬",
        "paragraphs": [
            "稚儿怕寒床下啼，两骭赤立仍苦饥。",
            "天之生汝岂为累，使汝不如凫鹜肌。",
            "官家桑柘连四海，岂无寸缕为汝衣。",
            "羨尔百鸟有毛羽，冰雪满山犹解飞。"
        ],
        "title": "道旁稚子",
        "id": "aafd8240-0e5c-46ec-9f6e-5520dd92f843"
    },
    {
        "author": "郑獬",
        "paragraphs": [
            "出持旧粟买桑叶，满斗才换几十钱。",
            "桑贵粟贱不相直，老蚕仰首将三眠。",
            "前日风雨乖气候，冻死箔卷埋中田。",
            "蚕不见丝粟空鬴，安得衣食穷岁年。"
        ],
        "title": "买桑",
        "id": "d05ec2d8-f985-4aaa-aedb-e90871cc0256"
    },
    {
        "author": "郑獬",
        "paragraphs": [
            "斲开俗境栽新竹，满地冰圆映玉肤。",
            "高梢争出翠凤尾，孤根对植苍龙须。",
            "雨声曾洗越溪石，风影写成湘水图。",
            "独有素娥留夜月，与君相对倒金壶。"
        ],
        "title": "题正夫小斋栽新竹",
        "id": "68f818ae-bcc9-4a88-af7b-febfc38a516a"
    },
    {
        "author": "郑獬",
        "paragraphs": [
            "翁妪妇子相催行，官遣捕蝗赤日里。",
            "蝗满田中不见田，穗头栉栉如排指。",
            "凿坑篝火齐声驱，腹饱翅短飞不起。",
            "囊提籝负输入官，换官仓粟能得几。",
            "虽然捕得一斗蝗，又生百斗新蝗子。",
            "只应食尽田中禾，饿杀农夫方始死。"
        ],
        "title": "捕蝗",
        "id": "91c273cd-8c7b-4c82-b646-0aab0990f776"
    },
    {
        "author": "郑獬",
        "paragraphs": [
            "翠树不从青嶂出，蟠根却向屏中生。",
            "黄獐引脰探绿叶，老猿护雏枝上惊。",
            "獝然相顾见异态，谁言野物能忘情。",
            "我来赏激绕屏下，亦疑此身林中行。",
            "自古画工无画者，今得绝笔方传名。",
            "吾庐昔在郧溪上，满溪桃花春水明。",
            "曾随麋鹿藉芳草，更倚白云听啸声。"
        ],
        "title": "獐猿",
        "id": "80b72f58-9238-4076-81fe-b3a062ef727a"
    },
    {
        "author": "郑獬",
        "paragraphs": [
            "高堂倾动长江流，黄芦群雁满沧洲。",
            "扫开长安尘土窟，写出江南烟水秋。",
            "两雁斜飞入空阔，四雁顾慕横沙头。",
            "高风拉折苍玉干，芦花雪尽无人收。",
            "赤日飞光不敢近，但觉爽气屏间浮。",
            "尝闻画龙入神变，坐驰云雨天地游。",
            "只恐此雁亦飞去，潇潇万里谁能留。"
        ],
        "tags": [
            "长江"
        ],
        "title": "省中画屏芦雁",
        "id": "ee0d7016-91a6-4a66-be81-17501c39d703"
    },
    {
        "author": "郑獬",
        "paragraphs": [
            "啾啾黄雀竹间飞，日晚复归枝上栖。",
            "雪粒盖地三寸玉，地肤冻裂不作泥。",
            "锦鞲公子臂苍鹘，快马踏下黄云低。",
            "马前紫兔跃白草，老拳下批饥儿啼。",
            "啄鲜裂血饱腹去，可怜黄雀空死饥。"
        ],
        "title": "黄雀",
        "id": "ba3f88cb-406d-415b-9e32-a97415c06f0b"
    },
    {
        "author": "郑獬",
        "paragraphs": [
            "晓日开阊阖，春风满未央。",
            "水摇天仗影，花杂御衣香。",
            "覆槛红梢接，连钩紫鬣长。",
            "千钟浮帝酒，五色染天章。",
            "邹马摛嘉颂，夔龙拜寿觞。",
            "金舆归晚处，正在五云旁。"
        ],
        "title": "和御制赏花钓鱼",
        "id": "cd468c52-4954-4b68-8539-a365a5099644"
    },
    {
        "author": "郑獬",
        "paragraphs": [
            "大昴光芒正，荆河气象浑。",
            "始知真相出，遂见本朝尊。",
            "汉地汝阳国，程侯司马孙。",
            "精刚得金气，深厚体干元。",
            "申甫生周岳，皋夔拱舜轩。",
            "山河归妙算，社稷系昌言。",
            "九鼎群生重，洪鑪一气奔。",
            "群雏忌雕鹗，众草失兰荪。",
            "慷慨提千骑，扶摇下九阍。",
            "秦关春草短，洼水暮云屯。",
            "诗必曹刘敌，兵须卫霍论。",
            "谈余珠委积，笔落凤腾骞。",
            "秀发烟霞外，丹心金石存。",
            "未归真宰柄，犹倚大师藩。",
            "日月回龙角，星辰会紫垣。",
            "气凌金节润，风入绣旗翻。",
            "歌管倾南国，簪裾拜庆门。",
            "飞黄下天厩，缥酒赐尧樽。",
            "固有神灵护，应知福禄蕃。",
            "蟠桃三结实，未见老云根。"
        ],
        "title": "程丞相生日",
        "id": "d164aa90-5efd-4685-8e95-24e1c7a8c294"
    },
    {
        "author": "郑獬",
        "paragraphs": [
            "丞相当时植，幽襟对此开。",
            "人知舟檝器，天假栋梁材。",
            "错落龙鳞出，襹褷鹤翅回。",
            "重阴罗武库，细响静山台。",
            "得地公堂里，移根涧水隈。",
            "吴城梦寐远，泰岳岁年催。",
            "转觉飞缨谬，何因继组来。",
            "几寻珠履蹟，愿比角弓培。",
            "柏悦犹依社，星高久照台。",
            "后凋应共操，无复问良媒。"
        ],
        "tags": [
            "泰山"
        ],
        "title": "后阁四松",
        "id": "94bb0528-fbea-4b08-b4f1-9514399d13ff"
    },
    {
        "author": "郑獬",
        "paragraphs": [
            "卧北斗柄直，插西月角横。",
            "风吹病骨醒，秋入壮心惊。",
            "骐骥老方健，太阿灵有声。",
            "山河寄功业，樽酒识平生。",
            "豺虎须探穴，朝廷可息兵。",
            "山西少劲气，天外纵长庚。",
            "自古输成算，谁人解请缨。",
            "干戈五十万，何日到燕城。"
        ],
        "title": "夜意",
        "id": "a1d1ec0b-9180-49cb-923d-4644c3f8b4b0"
    },
    {
        "author": "郑獬",
        "paragraphs": [
            "尘土满城黑，出城双眼宽。",
            "山川秋意恶，风雨晚潮寒。",
            "物象飒以变，泥污不可蟠。",
            "英豪重节概，儿女感衰残。",
            "霜老琱弓劲，风焦画鼓干。",
            "蛟螭正无頼，好掷六鼇竿。"
        ],
        "title": "出城",
        "id": "be77f35c-61bd-4167-b622-85fcbad4bf7f"
    },
    {
        "author": "郑獬",
        "paragraphs": [
            "人间久厌雨，最快是初晴。",
            "骤见碧林影，喜闻归雁声。",
            "干坤一苏醒，耳目两聪明。",
            "寄语浮云意，休来污太清。"
        ],
        "title": "晚晴",
        "id": "de3ed282-c52e-4f0f-9407-d0c851a367ad"
    },
    {
        "author": "郑獬",
        "paragraphs": [
            "云涌海潮黑，轩窗凉气侵。",
            "清风醒病骨，快雨破烦心。",
            "喷薄紫荷盖，飘飖青桂林。",
            "作诗招醉友，方外一相寻。"
        ],
        "title": "乍凉",
        "id": "0e8c7f7e-3eab-47bd-9d7f-256f63c6aef5"
    },
    {
        "author": "郑獬",
        "paragraphs": [
            "夹道柳梢长，竹桥风影凉。",
            "行人残照里，归路白云旁。",
            "泉浅带土味，巖深闻草香。",
            "到家花已尽，杏颊拥枝黄。"
        ],
        "title": "淮西道中",
        "id": "e213fda9-b327-41bb-8d6e-5e6732237f3b"
    },
    {
        "author": "郑獬",
        "paragraphs": [
            "鸣橹解双缆，寒蒸江气昏。",
            "春云兼雨重，晚水带潮浑。",
            "小市鱼虾集，空亭燕雀喧。",
            "一尊得浓睡，行计不须论。"
        ],
        "title": "舟泊",
        "id": "7128c71c-dbe7-4826-aaae-bf0215548680"
    },
    {
        "author": "郑獬",
        "paragraphs": [
            "碧草已堪翦，长江二月头。",
            "林深藏宿雨，岸豁聚春流。",
            "潮背燕支浦，山横桑落州。",
            "松醪欺客病，易醉苦难投。"
        ],
        "tags": [
            "长江"
        ],
        "title": "江行",
        "id": "eaec6699-4d19-4679-aa54-c0837c283422"
    },
    {
        "author": "郑獬",
        "paragraphs": [
            "船泊碧鉴里，清风晚思长。",
            "江皋过微雨，秋色满斜阳。",
            "浮野山光动，侵衣水气凉。",
            "好寻紫溪叟，共醉碧荷香。"
        ],
        "title": "雨后江上",
        "id": "8bb232fc-cdf1-4dad-81f8-e8defb593222"
    },
    {
        "author": "郑獬",
        "paragraphs": [
            "何日燕南去，平生此别稀。",
            "定知花已发，不及雁先归。",
            "寒日连云惨，惊沙带雪飞。",
            "云中风土恶，换尽别家衣。"
        ],
        "title": "云中忆归",
        "id": "4870e283-e5fc-41fb-af10-b2334b1acdc2"
    },
    {
        "author": "郑獬",
        "paragraphs": [
            "大水没树杪，涉冬原隰平。",
            "蛟龙移窟宅，蒲稗出纵横。",
            "坏屋久不补，污田晚更耕。",
            "接春恐流散，何策活苍生。"
        ],
        "title": "临淮大水",
        "id": "3ca1b03c-46d2-4774-ae58-25a3cf7d5f2e"
    },
    {
        "author": "郑獬",
        "paragraphs": [
            "绿树荫脩廊，云深别殿凉。",
            "星文开帝座，玉色泛天光。",
            "大典尊周孔，名家盛汉唐。",
            "自怜携钓手，持笔翠旒旁。"
        ],
        "title": "迩英阁早直",
        "id": "67e97713-1fdb-4baa-ab10-4942b3f43c78"
    },
    {
        "author": "郑獬",
        "paragraphs": [
            "朝退洗双耳，厌闻人是非。",
            "不知春意晚，时有燕声归。",
            "散木还容老，孤云亦倦飞。",
            "趋时自疏阔，不是学忘机。"
        ],
        "title": "朝退",
        "id": "6d74c79a-dc5c-402e-823e-4eed2dfa64e3"
    },
    {
        "author": "郑獬",
        "paragraphs": [
            "空庭罗雀网，应似翟侯居。",
            "多病惟寻药，忘机不著书。",
            "僧来留石鼎，人在典金鱼。",
            "惟有南窗睡，春来分不疏。"
        ],
        "title": "闲居二首  其一",
        "id": "c27cb407-a555-4c8e-b083-549f2522cee4"
    },
    {
        "author": "郑獬",
        "paragraphs": [
            "不从山下住，若个似山家。",
            "留地教移竹，开门自扫花。",
            "林疏容鹤卧，溪浄怕云遮。",
            "落日杖藜去，塍头看稻牙。"
        ],
        "title": "闲居二首  其二",
        "id": "86e4dd0c-eb9e-4de7-8117-c65d36c4d410"
    },
    {
        "author": "郑獬",
        "paragraphs": [
            "闲闷万千缕，金刀不可裁。",
            "逢人心不记，见酒眼方开。",
            "乱梦无时断，残春数日回。",
            "东风固相恼，时送落花来。"
        ],
        "title": "闲闷",
        "id": "2d9d8f45-78f6-4fb1-aad5-78d1104dc53a"
    },
    {
        "author": "郑獬",
        "paragraphs": [
            "晚闷牢难破，秋怀勇未降。",
            "何人归楚国，竟日忆溳江。",
            "鼠迹排书簏，虫丝网酒缸。",
            "江都章未报，枕手卧南窗。"
        ],
        "title": "晚闷",
        "id": "8eb04540-b558-46f7-9593-e7199a996518"
    },
    {
        "author": "郑獬",
        "paragraphs": [
            "凿见碧天影，秋光注小轩。",
            "消闲惟蠹简，破闷有金尊。",
            "怪石中边透，老松须鬣繁。",
            "人生有佳尚，尘土暗朱门。"
        ],
        "title": "小轩",
        "id": "a6a1166c-b238-4ff3-ab41-ae8213e22688"
    },
    {
        "author": "郑獬",
        "paragraphs": [
            "高卧即经旬，林间挂葛巾。",
            "野云闲照水，山鸟自啼春。",
            "酿酒期佳客，开书见古人。",
            "莓苔渍双履，不识洛阳尘。"
        ],
        "title": "不出",
        "id": "996ecf45-5231-4273-bd9a-b0604c2ea4f8"
    },
    {
        "author": "郑獬",
        "paragraphs": [
            "忆在晋阳日，曾为痛饮家。",
            "披衣投宿酒，把烛觅残花。",
            "莫解玉骢马，且留金钿车。",
            "壮游今不复，愁卧鬓将华。"
        ],
        "title": "忆在晋阳",
        "id": "76dd9a71-f479-4765-8919-833d3a7eefec"
    },
    {
        "author": "郑獬",
        "paragraphs": [
            "白发汉中郎，旌旗下建章。",
            "雪通沙路润，春入塞云黄。",
            "地势井陉口，天文大昴旁。",
            "平时卷金甲，壮略寄壶觞。"
        ],
        "title": "送周密学知真定府",
        "id": "366fbf27-79d2-4f00-b0be-a259bd20b7ad"
    },
    {
        "author": "郑獬",
        "paragraphs": [
            "湖上秋风满，归怀岂易宽。",
            "身随秦树老，梦入浙江寒。",
            "为客久应厌，到家贫亦安。",
            "石房旧书在，重拂绿尘看。"
        ],
        "title": "送惠思归杭州",
        "id": "5776f219-6641-4c79-b5fc-92ab15d99d45"
    },
    {
        "author": "郑獬",
        "paragraphs": [
            "萧相关中守，元瑜邺下豪。",
            "秋风嘶白马，路草照青袍。",
            "地入参旗近，河连积石高。",
            "当年兵战处，尊酒属吾曹。"
        ],
        "title": "送盛寺丞",
        "id": "980248e8-f761-474b-97dc-85e0e2811d29"
    },
    {
        "author": "郑獬",
        "paragraphs": [
            "遂溪张太守，恳意乞南州。",
            "家在白云下，郡当沧海头。",
            "旌旗泷水晚，风雨瘴山秋。",
            "解却淮西印，轻为万里游。"
        ],
        "title": "送张景山知康州",
        "id": "9f5d2605-4238-4881-a9d0-e8329925f9de"
    },
    {
        "author": "郑獬",
        "paragraphs": [
            "寂寞任夫子，穷山秋气寒。",
            "尘埃双鬓白，金石寸心丹。",
            "不悔穷经老，所嗟行道难。",
            "太阿终亦断，宁久匣中蟠。"
        ],
        "title": "赠任某",
        "id": "89be364b-1f6d-4747-a2b6-ba91166a6209"
    },
    {
        "author": "郑獬",
        "paragraphs": [
            "汪子清彻骨，竦如秋竹竿。",
            "高名九鼎重，俊气一峰寒。",
            "议论今谁对，文章古所难。",
            "青蝇变白黑，无污碧琅玕。"
        ],
        "title": "寄汪正夫",
        "id": "e9a2a561-1641-4a40-af65-9a5046266a38"
    },
    {
        "author": "郑獬",
        "paragraphs": [
            "陆子处乎顺，虽穷志愈刚。",
            "剑埋金不蚀，圭折玉犹方。",
            "古意闲中见，浮名静外忘。",
            "行藏吾自得，可笑接舆狂。"
        ],
        "title": "寄陆宪元",
        "id": "e637c0a5-dc12-4e35-abf7-fd05f7c2fb7e"
    },
    {
        "author": "郑獬",
        "paragraphs": [
            "金鼓破南粤，山中冷不闻。",
            "是非同一马，富贵自浮云。",
            "吐纳龙虎气，遨游麋鹿群。",
            "朝来问丹诀，已酌冻醪醺。"
        ],
        "title": "李道士",
        "id": "2bb711b7-7bee-4a7e-b9ee-e9df069f5ebd"
    },
    {
        "author": "郑獬",
        "paragraphs": [
            "别后正春孟，溪头黄柳芽。",
            "相思满芳草，独自照残花。",
            "晚树秦川阔，黄云瘴海赊。",
            "上楼无别望，归路向西斜。"
        ],
        "title": "次韵酬张择甫",
        "id": "b78ee3e9-b619-4bc9-a7fa-4c993ba41886"
    },
    {
        "author": "郑獬",
        "paragraphs": [
            "夫子青云士，声名孰与齐。",
            "心经时事老，颜向俗人低。",
            "气象必冲斗，风雷犹蛰泥。",
            "行看万里志，聊尔谢群鸡。"
        ],
        "title": "留别汪正夫",
        "id": "dd5f108a-4efd-40ec-8cbf-4748dad62ce8"
    },
    {
        "author": "郑獬",
        "paragraphs": [
            "浑沦老学佛，到处说支郎。",
            "断臂求诸法，浮杯遍十方。",
            "自栽双柏树，独坐一绳床。",
            "惟有林间客，时来扣竹房。"
        ],
        "title": "赠仪真密禅师",
        "id": "5748bd5f-8a1d-404b-8c2d-0fb3667adb45"
    },
    {
        "author": "郑獬",
        "paragraphs": [
            "门巷遍芳草，相期春醉稀。",
            "可怜双燕到，还似故人归。",
            "幽鸟隔溪语，落花穿竹飞。",
            "谁知静者乐，石上脱朝衣。"
        ],
        "title": "即事简友人",
        "id": "f60c8631-5291-406f-b7f0-de449e9f97c5"
    },
    {
        "author": "郑獬",
        "paragraphs": [
            "秋风起天末，之子在穷途。",
            "久客住应闷，故乡归得无。",
            "清淮不到渭，晚树自沈吴。",
            "愿寄一樽酒，与君消壮图。"
        ],
        "title": "久不得孙中叔信",
        "id": "746b75fb-dda0-4ab1-b7c6-e7e97d286005"
    },
    {
        "author": "郑獬",
        "paragraphs": [
            "四海不摇草，九重藏祸根。",
            "十年傲尧舜，一笑破干坤。",
            "羌貊皆冠冕，豺狼尽子孙。",
            "潼关兵已破，会忆老臣言。"
        ],
        "title": "明皇",
        "id": "042f0054-31f9-46ad-97d8-529970db1fa8"
    },
    {
        "author": "郑獬",
        "paragraphs": [
            "金屋无寸瓦，苍然老树青。",
            "海枯露龙穴，火尽见坤灵。",
            "自昔流血处，于今土气腥。",
            "废兴千载事，过耳一飞霆。"
        ],
        "title": "晋阳宫基",
        "id": "71bbf5d0-e378-4365-bc7b-3b7f24fe0365"
    },
    {
        "author": "郑獬",
        "paragraphs": [
            "招提去山远，还似在山家。",
            "晚日惟归鸟，春风自落花。",
            "空谈销剑火，醉墨洒天葩。",
            "更欲拏舟去，清溪月正华。"
        ],
        "title": "题招提院静照堂",
        "id": "4d14eb71-d567-40b1-b5a9-f5df1471b297"
    },
    {
        "author": "郑獬",
        "paragraphs": [
            "高卧太湖石，自嫌名利腥。",
            "网罗当道路，鸿鹄出青冥。",
            "气贮秋琴淡，心蟠古剑灵。",
            "我来闲剧论，山鬼不须听。"
        ],
        "tags": [
            "太湖"
        ],
        "title": "题处士居",
        "id": "dce5e496-936d-4e59-b932-6bb7bdd7e931"
    },
    {
        "author": "郑獬",
        "paragraphs": [
            "车马少行迹，邻僧为掩门。",
            "飞泉鸣似雨，老竹瘦于孙。",
            "幽鸟静相语，晚花寒亦繁。",
            "主人双绶重，游客倒金樽。"
        ],
        "title": "王氏园",
        "id": "6d89a051-87e5-45cc-97b5-bfa225e60d7c"
    },
    {
        "author": "郑獬",
        "paragraphs": [
            "静境清无敌，门前系鹿车。",
            "买山凭野客，觅竹到邻家。",
            "棋为寻图胜，书因借本差。",
            "平时非厌仕，所乐在桑麻。"
        ],
        "title": "简夫别墅",
        "id": "a2f00ffa-df46-4d75-a1d0-77859c7f8393"
    },
    {
        "author": "郑獬",
        "paragraphs": [
            "先生已到舍，稚子未归樵。",
            "草晚牛羊病，场登雀鼠骄。",
            "孔颜虽困鲁，夔契未忘尧。",
            "自笑非逋客，烦君重见招。"
        ],
        "title": "简夫北墅",
        "id": "ed69ca64-cbc0-4875-858a-f151e83f11b9"
    },
    {
        "author": "郑獬",
        "paragraphs": [
            "社稷方为系，干坤岂不容。",
            "庙堂遗剑履，风雨失蛟龙。",
            "汉将莲花幕，周人马鬣封。",
            "小羌犹慢礼，先折太阿锋。"
        ],
        "title": "挽程中书令三首  其一",
        "id": "891b4b0d-7d85-45ea-bd4d-d207daf0d253"
    },
    {
        "author": "郑獬",
        "paragraphs": [
            "旧爱霓裳曲，翻闻薤露歌。",
            "贤人今已矣，天道竟如何。",
            "泉下一抔尽，人间万事多。",
            "空余幕中客，写泪剧悬河。"
        ],
        "title": "挽程中书令三首  其二",
        "id": "e9327a2c-3c7e-41c2-9209-b69aa3374edc"
    },
    {
        "author": "郑獬",
        "paragraphs": [
            "湖上千条柳，山翁旧日栽。",
            "自从春水绿，不见相车来。",
            "明月何须好，余花忽更开。",
            "平生歌舞地，零落湿苍苔。"
        ],
        "title": "挽程中书令三首  其三",
        "id": "908b9508-d891-46b5-823d-b59389d2ab21"
    },
    {
        "author": "郑獬",
        "paragraphs": [
            "恭俭同尧舜，忧勤固损年。",
            "悲风来万国，白日下中天。",
            "薄葬遵周室，初陵兆洛川。",
            "至仁推庙号，百世不能迁。"
        ],
        "title": "挽仁宗皇帝辞五首  其一",
        "id": "cbb114d9-136d-4af8-992f-60d546afc28b"
    },
    {
        "author": "郑獬",
        "paragraphs": [
            "四海一明鉴，舟车万里通。",
            "名王花赐绶，战士锦韬弓。",
            "孝武曾疲战，明皇亦召戎。",
            "争如四十载，终始太平中。"
        ],
        "title": "挽仁宗皇帝辞五首  其二",
        "id": "f226a3bd-023f-489c-a55c-ec03a2d46e92"
    },
    {
        "author": "郑獬",
        "paragraphs": [
            "付托神灵器，子孙千万年。",
            "果为天下福，遂得圣人传。",
            "已定无疆业，方成顾命篇。",
            "明朝无一事，脱屣或登仙。"
        ],
        "title": "挽仁宗皇帝辞五首  其三",
        "id": "46dcc182-06e1-47e2-aef0-9caaa5380584"
    },
    {
        "author": "郑獬",
        "paragraphs": [
            "歌舞西陵望，衣冠渭北游。",
            "应从天上乐，不为世间留。",
            "龙去鼎湖晚，雁飞汾水秋。",
            "群臣泪横臆，空拜翠云裘。"
        ],
        "title": "挽仁宗皇帝辞五首  其四",
        "id": "90ca1575-1b76-43cb-8ccb-6839ef3bd966"
    },
    {
        "author": "郑獬",
        "paragraphs": [
            "曾从西池幸，宫花落未稀。",
            "日随黄繖转，云绕赭袍飞。",
            "临水楼台在，伤心歌管非。",
            "都门旧行处，却望寿山归。"
        ],
        "title": "挽仁宗皇帝辞五首  其五",
        "id": "3157afb4-2911-41e7-8cac-c9cf04ead00f"
    },
    {
        "author": "郑獬",
        "paragraphs": [
            "平生负高节，至死寸心丹。",
            "明主虽容进，孤臣岂易安。",
            "神归嵩岳黑，人哭洛川寒。",
            "不识平津面，临风亦涕汍。"
        ],
        "title": "挽吴宣徽  其一",
        "id": "4559d8d8-7413-40b9-bd2d-6f1951b9b039"
    },
    {
        "author": "郑獬",
        "paragraphs": [
            "大策三千字，朝廷耳目醒。",
            "高名动牛斗，直气破雷霆。",
            "美行皆成法，闲谈尽可铭。",
            "悲哉真玉树，风雨一飘零。"
        ],
        "title": "挽吴宣徽  其二",
        "id": "4a69b5cf-c0aa-458f-8c54-abbaf2da49f2"
    },
    {
        "author": "郑獬",
        "paragraphs": [
            "働哭遂灭性，谁言天道长。",
            "未收双宝剑，已失一飞黄。",
            "稚子遥虚祭，孤棺寄异乡。",
            "可怜江夏守，不得荐黄香。"
        ],
        "title": "伤田肃秀才",
        "id": "39905569-3d8f-4bcb-8062-a7e0b7773121"
    },
    {
        "author": "郑獬",
        "paragraphs": [
            "高枝重欲折，霜老裂丹肤。",
            "试剖紫金椀，满堆红玉珠。",
            "根虽传大夏，种必近仙都。",
            "题作江南信，人应贱橘奴。"
        ],
        "title": "石榴",
        "id": "bb70c6a6-7a5c-41b4-8ca0-a3a8eb8abaea"
    },
    {
        "author": "郑獬",
        "paragraphs": [
            "麟本出中国，无闻贡海滨。",
            "岂将远方兽，烦我太平民。",
            "烹割罗牲饩，奔趋扫路尘。",
            "汉高尝聘士，此礼属蛮人。"
        ],
        "title": "贡麟",
        "id": "68927fa8-6509-4509-ba02-5cb8b7c3b85c"
    },
    {
        "author": "郑獬",
        "paragraphs": [
            "小旗短棹西池上，青杏煮酒寒食头。",
            "绿杨阴里穿小巷，闹花深处藏高楼。",
            "紫丝络马客欲起，锦袖挽衣人相留。",
            "逢春倚醉不自醒，明朝始对春风羞。"
        ],
        "title": "昔游",
        "id": "a0cc1906-7387-453b-a3e0-ce34d404ba42"
    },
    {
        "author": "郑獬",
        "paragraphs": [
            "独倚青桐听鼓声，参旗历落上三更。",
            "凉风卷雨忽中断，明月背云还倒行。",
            "頼有清吟消意马，岂无美酒破愁城。",
            "是非人世何须校，方外曾师阮步兵。"
        ],
        "title": "夜怀",
        "id": "a5b71f79-4868-46eb-b248-6ff42badf0dc"
    },
    {
        "author": "郑獬",
        "paragraphs": [
            "马后独携一壶酒，林间更解紫纶巾。",
            "飞来白鹭即佳客，相对好花为美人。",
            "万事易忘唯剧醉，四时难判是残春。",
            "吴儿曾识陶彭泽，又见羲皇一散民。"
        ],
        "title": "独游",
        "id": "e7c67f9b-7827-41cc-9eb7-0114e7de947f"
    },
    {
        "author": "郑獬",
        "paragraphs": [
            "留著云扉尽晚关，穿林踏破紫苔斑。",
            "虹蜺渴雨欲下涧，魍魉避人还入山。",
            "石觜露烟孤历刺，溪腰缠草绿湾环。",
            "野僧有意待明月，独倚一筇松竹间。"
        ],
        "title": "野步",
        "id": "860f11c7-c6e0-4eea-88c0-617ae1e585ce"
    },
    {
        "author": "郑獬",
        "paragraphs": [
            "桃叶青青杏子肥，清明雨后旧花稀。",
            "草翻蝴蝶日将晚，门掩秋千人未归。",
            "春艳浓堪烧美酒，湖光绿好染罗衣。",
            "柳条满插金车上，一路香尘去似飞。"
        ],
        "title": "清明郊外",
        "id": "683cd69d-757c-4222-add9-f696c8be479e"
    },
    {
        "author": "郑獬",
        "paragraphs": [
            "四拥苍云拂浪惊，北风飞下海涛声。",
            "水摇冰骨冻未得，雨作雪花开不成。",
            "玉匣宝刀锋欲折，铁衣战骑力还生。",
            "杏梢柳叶无聊頼，为祝鸣鸠探晚晴。"
        ],
        "title": "骤寒",
        "id": "36c72a79-1c10-45f1-9ca2-5f378aae6c64"
    },
    {
        "author": "郑獬",
        "paragraphs": [
            "烛前行客卷征衣，路转平林入翠微。",
            "家在白云乡里住，人从明月岭边归。",
            "来时未见梨花破，别后方惊燕子飞。",
            "绿树连阴十三驿，从今归梦到家稀。"
        ],
        "title": "晚发关山",
        "id": "924070db-41c4-4130-ad3d-3d2471f2bab1"
    },
    {
        "author": "郑獬",
        "paragraphs": [
            "春酒味浓殊不解，绕廊倚柱独徘徊。",
            "苍山碧树共沈寂，明月断云相往来。",
            "细雨忽飘溪外去，好风却傍竹间回。",
            "朝来已有西归燕，为问庭花几日开。"
        ],
        "title": "宿白雪驿",
        "id": "8484eae5-424d-4243-b04c-2f33801cd05b"
    },
    {
        "author": "郑獬",
        "paragraphs": [
            "自怜多病趁朝稀，合引朱轓东路归。",
            "名姓未通丹陛下，梦魂已过浙江飞。",
            "人生如意即为乐，世事惊心渐觉非。",
            "正是春风催酒熟，蝤蛑霜饱蛤蜊肥。"
        ],
        "title": "再至会稽",
        "id": "d7ee13e1-4c39-4a06-9cd1-db0c054091af"
    },
    {
        "author": "郑獬",
        "paragraphs": [
            "六国相排一局棋，岸头百草野烟微。",
            "树深啼鸟自相失，山静晚云犹未归。",
            "濡口潮回残照满，石城春尽乱花飞。",
            "周郎屈指图天下，谁道江南玉鲙肥。"
        ],
        "title": "金陵道中",
        "id": "7ec20897-9eb6-4f1b-bfa2-3e92c115f7cc"
    },
    {
        "author": "郑獬",
        "paragraphs": [
            "汴流长恐日夜落，夜行愁杀刺船郎。",
            "橹声惊破老龙睡，船底触翻明月光。",
            "大儿灯下寻难字，小女窗间学翦裳。",
            "自笑病夫无所事，一尊身世两相忘。"
        ],
        "title": "汴河夜行",
        "id": "02eb3cfb-6a09-4824-a5bb-0a98c1b800c4"
    },
    {
        "author": "郑獬",
        "paragraphs": [
            "万里青云失意深，画楼酒美共登临。",
            "不羞独落众人后，却是重辜亲老心。",
            "一缺不完非折剑，至刚无屈是精金。",
            "男儿三十年方壮，何必尊前泪满襟。"
        ],
        "title": "下第后与孙仲叔饮",
        "id": "67c26377-0441-40fb-9961-9bdb37722a5f"
    },
    {
        "author": "郑獬",
        "paragraphs": [
            "芦叶萧萧江上秋，鲥鱼清酒解消忧。",
            "云才散后月当浦，潮欲来时风满楼。",
            "好景未应输白鹭，飞尘终不到扁舟。",
            "晚来天卷苍霞尽，万顷玻璃烂不收。"
        ],
        "title": "江上",
        "id": "0ec4e316-dc43-4fa4-87f2-18ce5b7148ba"
    },
    {
        "author": "郑獬",
        "paragraphs": [
            "雨气飘萧动竹斋，惊秋高思若为裁。",
            "壮心虽被愁催去，欢意须凭酒借来。",
            "云脚一从边地合，风头半是海潮回。",
            "长汀从此伤摇落，独有骚人最费才。"
        ],
        "title": "次韵汪正夫对雨",
        "id": "c3bc83a0-efec-4774-bd1c-c2cd3f0b76a5"
    },
    {
        "author": "郑獬",
        "paragraphs": [
            "飞雨淙淙万弩奔，雨余气象变朝曛。",
            "长虹挂雨出青嶂，落日翻光烧赤云。",
            "得水跳蛙惟召闹，投林栖雀自求群。",
            "欲寻方外无穷乐，更满梨花四五分。"
        ],
        "title": "雨余",
        "id": "b5386c5b-c63f-4ca6-9b3d-f2a396a109ff"
    },
    {
        "author": "郑獬",
        "paragraphs": [
            "绕舍清流淙碧玉，尘怀开阔洒然醒。",
            "窗棂风入秋气活，桥脚倒撑天面青。",
            "露湿风标红芰老，雨生鳞甲伏龙腥。",
            "将书借取琴高鲤，从此横骑入杳冥。"
        ],
        "title": "水馆",
        "id": "5a5ddd10-e8b8-43dc-a842-17f4239cc2fc"
    },
    {
        "author": "郑獬",
        "paragraphs": [
            "春尽行人未到家，春风应怪在天涯。",
            "夜来过岭忽闻雨，今日满溪俱是花。",
            "前树未回疑路断，后山才转便云遮。",
            "夜间绝少尘埃污，惟有清泉漾白沙。"
        ],
        "title": "春尽二首  其一",
        "id": "16ef6bff-34ed-44e8-9345-417c9e3185c2"
    },
    {
        "author": "郑獬",
        "paragraphs": [
            "禁籞平明帐殿开，华芝初下未央来。",
            "人间彩凤仪韶曲，天上流霞满御杯。",
            "花近赭袍偏灿烂，鱼窥仙仗亦徘徊。",
            "蓬莱绝景何曾到，自愧尘踪此一陪。"
        ],
        "title": "春尽二首  其二",
        "id": "3d88f77c-0426-48b3-9727-617a2350fb12"
    },
    {
        "author": "郑獬",
        "paragraphs": [
            "萧萧落日荻花林，秋浪陂陀快醉襟。",
            "江上碧峰偏入眼，沙边白鸟最知心。",
            "百分美酒酬双鬓，一觉高眠敌万金。",
            "闻道鲈鱼属张翰，飞帆欲过五湖寻。"
        ],
        "title": "松陵道中",
        "id": "270fc1ab-38a3-4aa1-beb8-ba769c5153c4"
    },
    {
        "author": "郑獬",
        "paragraphs": [
            "湖上春深不见沙，画桥飞影入晴霞。",
            "园林到处消得酒，风雨等闲飞尽花。",
            "令罚艳歌传盏急，诗成醉墨落笺斜。",
            "兰亭乐事无丝管，待与羲之子细夸。"
        ],
        "title": "次韵丞相柳湖席上",
        "id": "b5b23f55-8138-49fb-9599-40619fbe0e0b"
    },
    {
        "author": "郑獬",
        "paragraphs": [
            "赤城横绝六鼇头，夹道栏干覆御沟。",
            "残月画楼双阙晓，凉风绿树万家秋。",
            "联飞群鹄愧豪彦，醉卧落花思旧游。",
            "御史临班望天陛，紫云飞绕翠云裘。"
        ],
        "title": "早朝马上口占",
        "id": "0bb74006-5a63-4c0d-abc6-40a29d2b3c45"
    },
    {
        "author": "郑獬",
        "paragraphs": [
            "花鬣斑虬驾早朝，玉栏宫殿压云涛。",
            "九州画地中原壮，万象横天紫极高。",
            "日月辉明留阙角，龙蛇蟠结动旌旄。",
            "群仙遥望蓬莱拜，五色非烟绕赭袍。"
        ],
        "title": "早朝",
        "id": "e4becf5e-af5c-42ee-b6e8-839ff03e9032"
    },
    {
        "author": "郑獬",
        "paragraphs": [
            "辇路鲜云五色开，一声清跸下天来。",
            "水光翠绕九重殿，花气醲薰万寿杯。",
            "绣幕烟深红匼匝，文竿风引绿徘徊。",
            "蓬山绝景无人到，诏许群仙尽日陪。"
        ],
        "title": "恭和御制赏花钓鱼",
        "id": "68b333eb-b3dd-44a6-843b-7c5a6902633b"
    },
    {
        "author": "郑獬",
        "paragraphs": [
            "三百栏干锁画桥，行人波上踏灵鼇。",
            "插天䗖蝀玉腰阔，跨海鲸鲵金背高。",
            "路险截开元气白，影寒压破大江豪。",
            "此中自与银河接，不必仙槎八月涛。"
        ],
        "title": "题垂虹桥寄同年叔楙秘校",
        "id": "9e0ca30e-1364-4da9-b340-2971329be86c"
    },
    {
        "author": "郑獬",
        "paragraphs": [
            "闲抱琴书槜李游，仙坛古屋一筇留。",
            "驿桥通市人沽酒，湖水依城客放舟。",
            "葵扇桃笙聊却暑，苹花枫叶已知秋。",
            "坡翁仙去诗声在，寂寞林塘卧白鸥。"
        ],
        "title": "槜李亭",
        "id": "8a7daec4-b3eb-42a5-9463-2569acf5dbbb"
    },
    {
        "author": "郑獬",
        "paragraphs": [
            "古壕凿出明月背，楼角飞来兔影中。",
            "野色更无山隔断，天光直与水相通。",
            "溪藏画舫青纹接，人住荷花碧玉丛。",
            "谁把金鱼破清暑，晚云深处待归风。"
        ],
        "title": "月波楼",
        "id": "481e3e06-feab-452d-ad67-6d7df23dc79c"
    },
    {
        "author": "郑獬",
        "paragraphs": [
            "汉高不得淮阴将，天下雌雄未可知。",
            "力劝君王回蜀道，便携诸将破秦师。",
            "故人斩首诚非策，女子阴谋遂见欺。",
            "终使英雄鉴成败，未图功业自先疑。"
        ],
        "title": "题淮阴侯庙",
        "id": "02285206-6dfc-44da-9692-debb45169be6"
    },
    {
        "author": "郑獬",
        "paragraphs": [
            "人生长与赏心违，莫遣樽前笑语稀。",
            "老去未羞花插帽，醉来不怕酒淋衣。",
            "免听画鼓催朝去，且驻金鞍待月归。",
            "休道东风犹早在，落梅已扑翠苔飞。"
        ],
        "title": "初春欲为小饮先寄运使唐司勋运判张都官",
        "id": "19cbdb2e-9c89-4412-8ef0-87d44bc3bb96"
    },
    {
        "author": "郑獬",
        "paragraphs": [
            "点检东山窈窕娘，直须醉倒为重阳。",
            "山光湖水一时好，酒面菊花同色黄。",
            "便好共谋长夜饮，未应排出少年场。",
            "伤时感旧知何限，还忆荆州落寞乡。"
        ],
        "title": "九日登有美堂",
        "id": "ee066816-a3c4-41c0-ad24-772cf047be0b"
    },
    {
        "author": "郑獬",
        "paragraphs": [
            "醉漾兰舟不忍归，斜阳已落碧云西。",
            "天开银汉水初满，春入武陵人自迷。",
            "殿倚鼇头连并幕，桥飞虹影度金堤。",
            "游人不惜残花地，无限落红粘马蹄。"
        ],
        "title": "次韵张公达游西池",
        "id": "9fa94d0b-68e3-43ff-a468-53b256de21e9"
    },
    {
        "author": "郑獬",
        "paragraphs": [
            "青翰龙舟云外横，黄金殿阁镜中明。",
            "波光柳色恰相似，酒味人心俱有情。",
            "醉洒珠玑留满纸，晚骑鸾凤下层城。",
            "游人应解笑狂客，隔水映花闻语声。"
        ],
        "title": "吕稚卿唐彦范并赋游西池亦成菲句",
        "id": "530d0773-447a-4b62-ab42-f9129d04a344"
    },
    {
        "author": "郑獬",
        "paragraphs": [
            "明珠堆满赤金盘，未买花前笑倚栏。",
            "特地寻春难约伴，等闲携酒却成欢。",
            "人生试把从头算，世事何烦著眼看。",
            "莫怪夜深犹换烛，它时相望在长安。"
        ],
        "title": "同彦范谒仲巽饮之甚乐仲巽且有北归之期情见卒章辄用写呈",
        "id": "5f3aca69-d776-4db3-b934-97446edf19cc"
    },
    {
        "author": "郑獬",
        "paragraphs": [
            "海棠乱插满琱盘，为爱繁梢更绕栏。",
            "顾我有情还惜别，闻君未去且留欢。",
            "锦裀只就花边卧，细袖偏宜烛下看。",
            "若背荆州容易去，故人于义未为安。"
        ],
        "title": "再和",
        "id": "33536e3f-051f-40c3-854b-df7364cac3cd"
    },
    {
        "author": "郑獬",
        "paragraphs": [
            "万座笙歌醉复醒，绕池罗幕翠烟生。",
            "云藏宫殿九重碧，春入干坤五色明。",
            "波底画桥天上动，岸边游客鉴中行。",
            "金舆时幸龙舟宴，花外风飘万岁声。"
        ],
        "title": "游金明池",
        "id": "bb55b831-2367-4a6c-b5a5-5db7a79ec1a3"
    },
    {
        "author": "郑獬",
        "paragraphs": [
            "绿发柔莎碧甃连，湛如蛟穴贮寒泉。",
            "谁将宝镜遗在地，照见浮云浸破天。",
            "数鬣游鱼才及寸，一层绿荇小于钱。",
            "待将闹物都除却，放出秋蟾夜夜圆。"
        ],
        "title": "盆池",
        "id": "599cde67-183c-46ed-8943-af14edd91b79"
    },
    {
        "author": "郑獬",
        "paragraphs": [
            "堂上芙蓉花最饶，开时不见玉栏桥。",
            "来从洛浦见罗袜，生在楚宫俱细腰。",
            "何处仙人来跨凤，夜深明月好吹箫。",
            "剩收秋蕊为佳酿，醉入飞云解画桡。"
        ],
        "title": "李都尉芙蓉堂",
        "id": "500689a7-4e89-48d5-afaf-cb00ccbe077e"
    },
    {
        "author": "郑獬",
        "paragraphs": [
            "花路横梢已碍马，断无人迹赏年芳。",
            "绿杨成穗点著地，蝴蝶作团飞过墙。",
            "不禁梦回多黯鬰，长因酒后得凄凉。",
            "期君待与春翁约，买取东风任醉乡。"
        ],
        "title": "东园招孙中叔",
        "id": "ee99e836-ac74-4c55-a54a-068ba0828d64"
    },
    {
        "author": "郑獬",
        "paragraphs": [
            "风阻浪头如駴马，险于天堑欲摧车。",
            "却随宿雁留寒渚，深羨飞云韂碧虚。",
            "对酒客怀真土梗，满船生计只图书。",
            "世无勇奡携之去，不得连鼇作鲙鱼。"
        ],
        "title": "次韵元肃兄汴口阻风",
        "id": "43a07325-a046-44c7-93a5-969629e42dc3"
    },
    {
        "author": "郑獬",
        "paragraphs": [
            "汴渠夜泛亦快意，月射长波如断冰。",
            "不见湘灵挥宝瑟，空教水怪避犀灯。",
            "烟云叠影相亏蔽，星斗翻芒互降升。",
            "好蓄金钱多买酒，满船载去觅严陵。"
        ],
        "title": "次韵元肃兄三题汴渠夜泛",
        "id": "bf9c8368-f3ff-4c14-b992-d4baa0034db4"
    },
    {
        "author": "郑獬",
        "paragraphs": [
            "归心日夜逆江流，官柳三千忆蜀州。",
            "小阁帘栊频梦蝶，平湖烟水已盟鸥。",
            "萤依湿草同为旅，雨滴空阶别是愁。",
            "堪笑邦人不解事，区区犹借陆君留。"
        ],
        "title": "雨夜怀唐安",
        "id": "49758208-3dfc-4ffc-b343-dc0c9a38f404"
    },
    {
        "author": "郑獬",
        "paragraphs": [
            "忆把貂裘买玉壶，重来不敢解金鱼。",
            "当时曾谒将军府，今日还乘使者车。",
            "歌管渐非人去后，楼台依旧雪消初。",
            "韩门弟子偏怊怅，泪满朝阳耆旧书。"
        ],
        "title": "过魏都",
        "id": "97d13904-01fa-4eff-b228-365cacc875a8"
    },
    {
        "author": "郑獬",
        "paragraphs": [
            "谁解西回沧海波，且听白苎数声歌。",
            "人生所得只如此，世事到头无奈何。",
            "酒海莫教空濩落，金堆安用鬰嵯峨。",
            "古今共是一丘土，只有刘生得计多。"
        ],
        "title": "劝客饮",
        "id": "e3d8614e-d699-44af-9b71-50afafe56458"
    },
    {
        "author": "郑獬",
        "paragraphs": [
            "凉风飘洒入高阁，满城绿树飞云涛。",
            "渴来梦吞沧海阔，醉后眼挂青天高。",
            "湘江姹女碧瑶佩，金谷谪仙红锦袍。",
            "吴儿柔软不惯见，应笑侬家诗酒豪。"
        ],
        "title": "初入姑苏会饮",
        "id": "6ef589b7-43c5-42b1-b382-54c003366bae"
    },
    {
        "author": "郑獬",
        "paragraphs": [
            "相逢渐向白头年，世路谙来尽付天。",
            "六印虽多终是客，一壶才倒即为仙。",
            "穿天入月捉诗句，搥鼓插旗飞酒船。",
            "长愿醉眠浑不醒，虚名安用俗儿传。"
        ],
        "title": "正夫饮遐举家留佳什仆酷爱其金斗玉泉之句辄次高韵",
        "id": "a90e161c-f537-4b8e-9d43-c11153b65287"
    },
    {
        "author": "郑獬",
        "paragraphs": [
            "一听秋声鬓已凋，孤心惊起拂星杓。",
            "轮囷自分为蟠木，濩落宁堪作大瓢。",
            "新箧唱酬诗草满，旧衣倾泼酒痕消。",
            "高篇已许临佳菊，更作栏杆护翠条。"
        ],
        "title": "次韵梁天机见寄",
        "id": "6f13d50c-82ae-4208-87d2-fa34e0690507"
    },
    {
        "author": "郑獬",
        "paragraphs": [
            "已醒又醉倦游客，乍雨却晴寒食天。",
            "共系紫骝芳树下，却随红烛落花前。",
            "层城已报黄金锁，外苑犹贪碧草眠。",
            "明月春风依旧好，竹溪散尽酒中仙。"
        ],
        "title": "往年与刘元忠诸公寻春夜归今兹卧病感而成篇",
        "id": "70e587d1-eff6-49bd-8c12-b7ee0b3d19f1"
    },
    {
        "author": "郑獬",
        "paragraphs": [
            "精金喜入陶镕手，玉鉴直须明主知。",
            "志士本来能许国，古人所恨不逢时。",
            "汉成不用朱云剑，舜帝尝闻大禹辞。",
            "莫道孤居无感激，挼挲两耳听京师。"
        ],
        "title": "喜吴几道迁右正言知谏院",
        "id": "e703c5d7-e391-43c9-ba81-a04e90a8c885"
    },
    {
        "author": "郑獬",
        "paragraphs": [
            "河南少尹鬓如丝，甪里先生是吏师。",
            "花下放衙因试酒，竹间留客为寻棋。",
            "年劳只许钞书数，月俸长留买药资。",
            "已说开春须上表，终南山下乞分司。"
        ],
        "tags": [
            "终南山"
        ],
        "title": "戏学张水部赠河南少尹",
        "id": "057e0c96-d7ff-49b6-a432-da49abf96a5f"
    },
    {
        "author": "郑獬",
        "paragraphs": [
            "闻道天台谦上人，溪鱼野鸟共忘形。",
            "林间无事结跏坐，石上更安圆觉经。",
            "定处只应山鬼护，讲时还有海龙听。",
            "何年蜡屐缘云径，一叩灵仙不死庭。"
        ],
        "title": "施君作诗赠谦师亦求拙句乃作五十六字缀其后",
        "id": "1c5a75c7-0f15-4ab9-9817-d28a942f528e"
    },
    {
        "author": "郑獬",
        "paragraphs": [
            "船头猎猎两旗翻，六月江风洒面寒。",
            "一日却称新太守，十年曾是旧郎官。",
            "中间忧患诚为甚，向老风情亦未阑。",
            "紫背蛤蜊白醪酒，开樽长解忆长安。"
        ],
        "title": "送曹比部赴袁州",
        "id": "2d31dbaa-576e-4963-9e20-5ceea31443bc"
    },
    {
        "author": "郑獬",
        "paragraphs": [
            "逾年谬掌凤凰诏，择日拜章芸若庭。",
            "拥节笑归江汉国，飞帆醉拂斗牛星。",
            "留连物景诗千首，准拟交亲酒百瓶。",
            "共采芳兰晨事毕，不妨儿姪夜横经。"
        ],
        "title": "次韵元肃兄见喜知荆州二首  其一",
        "id": "3c381965-100a-4977-aa67-23e7c1be54f4"
    },
    {
        "author": "郑獬",
        "paragraphs": [
            "西风原上鹡鸰鸣，喜见朱旗画兽狞。",
            "尘袖渐抛秦地远，云帆聊作楚江行。",
            "人家掩映寒塘水，秋物鲜明绿树橙。",
            "欲表新阡在郧国，不同张翰浪逃名。"
        ],
        "title": "次韵元肃兄见喜知荆州二首  其二",
        "id": "c2600e78-bf3a-405a-89b5-6ddbcedc207f"
    },
    {
        "author": "郑獬",
        "paragraphs": [
            "四面青山紫绣围，平湖万顷碧罗衣。",
            "风摇酒面金鳞活，月弄波光玉篆飞。",
            "醉客半眠红烛下，画船行唱采莲归。",
            "十年衣袖遮尘土，惆怅飞云满翠微。"
        ],
        "tags": [
            "西湖"
        ],
        "title": "忆泛西湖",
        "id": "dca0306f-10f4-4966-a65e-dd5be7ad1a08"
    },
    {
        "author": "郑獬",
        "paragraphs": [
            "出汴忽如鱼脱网，长淮万里断烦嚣。",
            "白云已抱日光转，碧浪更和天面摇。",
            "自此乘槎须犯斗，谁能鞭石解为桥。",
            "玉京醉客无消息，不及蓬山两信潮。"
        ],
        "title": "次韵石秀才淮上偶作",
        "id": "fcf6d34b-485c-4768-a52e-839bebb1bc03"
    },
    {
        "author": "郑獬",
        "paragraphs": [
            "三百年来无作者，杜陵气象久焦干。",
            "纵吟一夜鬼神哭，开卷满天星斗寒。",
            "浑脱无踪宜造化，尘泥有意污波澜。",
            "伤怀刻句无人会，寄与江南庾信看。"
        ],
        "title": "酬卢载",
        "id": "acfc25cd-3102-4e5d-a14e-708086b34d16"
    },
    {
        "author": "郑獬",
        "paragraphs": [
            "柳叶初黄未解飞，东风还与赏心违。",
            "纵逢春处花期少，自过江来酒病稀。",
            "平子解酬青玉案，秋娘能唱缕金衣。",
            "扬州二十四桥月，长忆醉乘明月归。"
        ],
        "title": "舟次芜湖却寄维扬刁学士",
        "id": "ca256860-590e-49ea-89f2-c43af3cd84a3"
    },
    {
        "author": "郑獬",
        "paragraphs": [
            "天面玻璃滑欲流，淮光浮动浩难收。",
            "夜凉明月都如水，雨后清风却似秋。",
            "几日重来还把酒，一回相忆却登楼。",
            "穷愁著得新书就，好寄双鱼碧海头。"
        ],
        "title": "夏夜淮上寄随子直",
        "id": "74a3c2e4-3738-4ea6-b367-6501fa4c8f48"
    },
    {
        "author": "郑獬",
        "paragraphs": [
            "东风绰约过前溪，碧草纤纤苦未齐。",
            "春到好花随处有，醉来佳客不相携。",
            "高眠未博黄金印，秀句如镌白玉圭。",
            "倒指驿程今甚处，画船应过楚江西。"
        ],
        "title": "曹伯玉驾部相会于姑孰既别得书及诗因以拙句奉寄",
        "id": "fd696360-a7df-449d-92cc-6f144d68f17c"
    },
    {
        "author": "郑獬",
        "paragraphs": [
            "颍水纤纤清露石，仙翁于此买烟村。",
            "唐朝三百盛冠盖，丞相几家余子孙。",
            "耀世文章虽已远，传家清白至今存。",
            "由来人物能相继，又见芝兰秀一番。"
        ],
        "title": "素风堂",
        "id": "6bee5255-7f3f-41dd-b3cb-b85d14331873"
    },
    {
        "author": "郑獬",
        "paragraphs": [
            "画省仙翁绿鬓斑，林间高挂两朱轓。",
            "更无归计买泉石，欲以清名遗子孙。",
            "闲作好诗消白日，都将生事付清尊。",
            "嗟予忧病为疏阔，不得携筇奉笑言。"
        ],
        "title": "致政李祠部  其一",
        "id": "55409830-eb2a-441e-9dc2-94153c1ddbe5"
    },
    {
        "author": "郑獬",
        "paragraphs": [
            "尊酒还成世外名，二千石印一毫轻。",
            "骥虽老去壮心伏，鹤自病来仙骨清。",
            "林下已能忘岁月，人间何必仕公卿。",
            "淮扬尘土无佳赏，每见山翁眼乍明。"
        ],
        "title": "致政李祠部  其二",
        "id": "b832e754-90c2-4f3e-99ee-e0a42f5fa8c2"
    },
    {
        "author": "郑獬",
        "paragraphs": [
            "魏都南馆相逢日，斗向春风倒一尊。",
            "连夜花开驻归骑，即时席上插降旛。",
            "云藏梦泽烟蒲老，秋卷湘江雪浪翻。",
            "闻道玉厨新酿熟，莫将余沥酹潺湲。"
        ],
        "title": "寄长沙燕守度",
        "id": "dd35bda8-7eb4-4cd3-b164-6627644fb0e4"
    },
    {
        "author": "郑獬",
        "paragraphs": [
            "喜君又佩鱼符去，驷马雍容朱两轓。",
            "自昔诸侯颍阴国，太平宰相魏公孙。",
            "水边日落旌旗暗，花外风高鼓角喧。",
            "到部行春应未晚，绿村正是杏梢繁。"
        ],
        "title": "送颍川使君韩司门",
        "id": "a786eb35-233c-4716-98c9-5d744d6d1bc7"
    },
    {
        "author": "郑獬",
        "paragraphs": [
            "曾倒金壶为牡丹，矮床设座绕花坛。",
            "有人偷插玉钗上，到夜更留银烛看。",
            "醉里春风遗翠帽，归时寒月送琱鞍。",
            "如今兰棹催西去，惆怅明年谁倚栏。"
        ],
        "title": "次韵程丞相牡丹",
        "id": "32a0e187-821a-4887-a188-f6da4b69810e"
    },
    {
        "author": "郑獬",
        "paragraphs": [
            "黄金斗印未垂腰，绕舍湖山弄翠涛。",
            "饥凤羽毛寒不铩，卧龙头角老方高。",
            "樽前襟抱生平尽，醉里文章气格豪。",
            "休论升沉向衰俗，功名到底属吾曹。"
        ],
        "title": "寄关彦长",
        "id": "f7f6a505-7d2d-41a0-a046-d635938e0489"
    },
    {
        "author": "郑獬",
        "paragraphs": [
            "胶西童子近之官，坐按春秋讨隠桓。",
            "休叹折腰向彭泽，犹胜索米困长安。",
            "来篇喜见万金字，厚报恨无双玉盘。",
            "莫就白云买烟艇，磻溪久已弃鱼竿。"
        ],
        "title": "次韵酬项城姚子张到县感事",
        "id": "c47e90f3-ae8a-4365-b334-8ce5223d5855"
    },
    {
        "author": "郑獬",
        "paragraphs": [
            "梢梢十幅健帆风，大醉长歌下浙东。",
            "甲乙未能求将相，诗书多是误英雄。",
            "百年尽寄闲心外，万事都抛冷笑中。",
            "白面书生少奇策，不知谁建太平功。"
        ],
        "title": "送郭元之东下",
        "id": "ea85b85c-fb56-499e-949e-9552d49cfa9b"
    },
    {
        "author": "郑獬",
        "paragraphs": [
            "万乘君王曾降诏，敝裘瘦马入咸秦。",
            "太平策略三千字，天下英豪二十人。",
            "自合乘时攀日月，如何随众走风尘。",
            "桐庐主簿官虽小，百里之间亦有民。"
        ],
        "title": "送隋孝廉之官桐庐",
        "id": "4ea67124-9671-43ac-b01f-e2513320cb0b"
    },
    {
        "author": "郑獬",
        "paragraphs": [
            "独绕栏干正惜春，不堪西望陇头云。",
            "弄烟细柳才三尺，著地残花厚一分。",
            "梁苑草深平似熨，秦关山煖翠如薰。",
            "骑鲸李白时过我，未引金尊先说君。"
        ],
        "title": "和张公达暮春寄宋使君",
        "id": "40cb87da-d3b7-4019-9662-fd6a12f9787c"
    },
    {
        "author": "郑獬",
        "paragraphs": [
            "使君携酒送余春，缥缈高怀倚白云。",
            "新曲旋教花下按，好题只就席间分。",
            "阮公醉帽玉山倒，谢女舞衣沈水薰。",
            "自笑尘埃满朱绂，良辰乐事两输君。"
        ],
        "title": "再和",
        "id": "863abfa4-5a7f-40f3-a7b3-e7fd2ad5b2ec"
    },
    {
        "author": "郑獬",
        "paragraphs": [
            "高僧酷爱翠云枝，雨后新阴翠入衣。",
            "为恨烟溪生处远，自寻云径㔉将归。",
            "有时风雨斗不解，只恐蛟龙活欲飞。",
            "好向繁梢结秋实，丹山正是凤凰饥。"
        ],
        "title": "寄题冲雅虚心亭",
        "id": "f99c72f8-9738-4b39-9f9d-0a1a99f33fde"
    },
    {
        "author": "郑獬",
        "paragraphs": [
            "数日看花生怕迟，杭州更有乱花围。",
            "为贪携酒寻春去，不及修书趁雁归。",
            "且击壮怀期篆鼎，莫缘华发便沾衣。",
            "谁知寂寞寒山外，万里苍鹰正苦饥。"
        ],
        "title": "张寺丞见讶久不致书兼惠佳篇辄用奉答",
        "id": "eab7d5aa-e259-407f-bb45-9b3eb5eed26e"
    },
    {
        "author": "郑獬",
        "paragraphs": [
            "都门秋色满旌旗，祖帐容陪醉御卮。",
            "功业迥高嘉祐末，精神如破贝州时。",
            "匣中宝剑腾霜锷，海上仙桃压露枝。",
            "昨日更闻褒诏下，别看名姓入烝彝。"
        ],
        "title": "奉诏赴琼林苑燕饯太尉潞国文公出镇西都",
        "id": "80309ca9-8d9a-4a27-bf6a-65ccb013df42"
    },
    {
        "author": "郑獬",
        "paragraphs": [
            "越州太守何潇洒，应为能吟住集仙。",
            "雪急紫濛催玉勒，日长青琐听薰絃。",
            "一时冠盖倾离席，半醉珠玑落彩笺。",
            "自恨君恩浑未报，五湖终负钓鱼船。"
        ],
        "title": "送程公辟给事出守会稽兼集贤殿修撰",
        "id": "306ac3b0-915f-4a18-8a41-3b34f53f6cba"
    },
    {
        "author": "郑獬",
        "paragraphs": [
            "念昔都门手一携，春禽几向苎萝啼。",
            "梦回金殿风光别，吟到银河月影低。",
            "舞急锦腰迎十八，酒酣金盏照东西。",
            "何时得遂扁舟去，雪棹同君泛剡溪。"
        ],
        "title": "寄程公辟",
        "id": "78f86933-665d-451e-ac4f-157a338adb3b"
    },
    {
        "author": "郑獬",
        "paragraphs": [
            "青琐仙人解玉符，秋风一夜满江湖。",
            "曾歌郢水非凡曲，未扫旄头负壮图。",
            "终日望君天欲尽，平生知我世应无。",
            "扁舟应约元宫保，潇洒莲泾二丈夫。"
        ],
        "title": "送公辟给事自青州致政归吴中",
        "id": "1a1c7b1b-e767-4203-b96a-f38dff3a6894"
    },
    {
        "author": "郑獬",
        "paragraphs": [
            "白马春风绿草长，行人踏破碧溪光。",
            "隔山啼鸟自相应，临水幽花应更香。",
            "垅上惊飞青尾雉，桑间闲立蒨裙娘。",
            "白头关吏还相问，不信相如是故乡。"
        ],
        "title": "郧阳道中",
        "id": "27f5d491-dc11-471c-a36b-14d52bc5e6b9"
    },
    {
        "author": "郑獬",
        "paragraphs": [
            "凤凰山下网罗疏，翠翮摇空去有余。",
            "陶令已抛彭泽印，谢敷今作会稽居。",
            "碧峰四向晚吟处，啼鸟数声春醉初。",
            "更放鱼舠鉴湖上，芙蓉香里卧看书。"
        ],
        "title": "送石中允致仕归新昌",
        "id": "a0087e76-4160-442d-91a8-ada25a48ada3"
    },
    {
        "author": "郑獬",
        "paragraphs": [
            "蘧公四十已知非，长揖公卿卧翠微。",
            "结绶才还双阙下，上书便乞故乡归。",
            "伏辕赤骥相随老，出网冥鸿自在飞。",
            "应向黄梅访逋客，白云飘洒紫荷衣。"
        ],
        "title": "吴比部致仕归蕲阳",
        "id": "46cac846-e0c3-444a-87b2-0a65903bbaca"
    },
    {
        "author": "郑獬",
        "paragraphs": [
            "绿绶郎官笑白头，更携龙节领诸侯。",
            "抟风初击三千水，投刃方排十二牛。",
            "行色未抛京洛地，先声已压洞庭秋。",
            "汉家刺部官虽小，一鉴寒冰照八州。"
        ],
        "tags": [
            "洞庭湖"
        ],
        "title": "送宋屯田之湖南转运判官",
        "id": "3f6284b2-bd1c-48d6-bf33-df2066d9c2d4"
    },
    {
        "author": "郑獬",
        "paragraphs": [
            "紫皇初放第三榜，中有英豪绝世无。",
            "天厩本生骐骥子，云霄又得凤凰雏。",
            "不须虎斗终全赵，自是龙骧首破吴。",
            "虽作莲花帐前客，丹台到了姓名殊。"
        ],
        "title": "送陈睦赴河中幕",
        "id": "c70423af-7986-4b80-a53e-951e5d3a8a7c"
    },
    {
        "author": "郑獬",
        "paragraphs": [
            "渐少尘沙眼渐开，骎骎归骑不须催。",
            "春风自过燕山好，寒色还从易水回。",
            "归雁却飞天北去，白云应傍日边来。",
            "行行上苑花如缀，共献君王万寿杯。"
        ],
        "title": "南归呈王乐道",
        "id": "97c928f4-47b1-43dc-85b9-7d354cbf33c0"
    },
    {
        "author": "郑獬",
        "paragraphs": [
            "子文三仕去何频，一卧南阳竟没身。",
            "明主自应容直道，皇天何事杀忠臣。",
            "拄天力屈空留草，贯日心存不化尘。",
            "黄壤不知人世事，为君恸哭楚江滨。"
        ],
        "title": "闻南阳吕谏议长逝",
        "id": "905d732e-5f40-4d6b-a764-eee948b3ba82"
    },
    {
        "author": "郑獬",
        "paragraphs": [
            "丰城宝剑忽飞去，玉匣灵踪自此无。",
            "天外已空丹凤穴，世间还得二龙驹。",
            "百年飘忽古无奈，万事凋零今已殊。",
            "惆怅西州文学老，一丘空掩蜀山隅。"
        ],
        "title": "哀苏明允",
        "id": "736a4d04-d49d-4023-9d94-cb1ee75393c7"
    },
    {
        "author": "郑獬",
        "paragraphs": [
            "世事一毫不挂眼，放怀只用酒为年。",
            "已从车后携一榼，更向杖头留百钱。",
            "顾我曾传丹鼎诀，疑君便是紫芝仙。",
            "忽如蝉蜕不复见，雨坏茅斋八九椽。"
        ],
        "title": "伤贾老",
        "id": "aaafc17f-eb61-4108-895e-c228cf7a5f89"
    },
    {
        "author": "郑獬",
        "paragraphs": [
            "平时爱子多集句，此日金刀得翦裁。",
            "自谓罗中先得隽，岂知天外已遗才。",
            "炉开遂失黄金矿，石划犹藏白玉杯。",
            "独倚西风倍惆怅，却忧车马到门来。"
        ],
        "title": "樊秀才下第",
        "id": "b0576306-924f-4336-9c2c-c87f7752feee"
    },
    {
        "author": "郑獬",
        "paragraphs": [
            "榜帖初传见姓名，喜来把读绕栏行。",
            "长风又送二龙去，明月已看双桂生。",
            "群玉聚来俱是宝，真金炼出始为精。",
            "虽知自是文章得，须待秦台宝鉴明。"
        ],
        "title": "张李二君获荐喜而成篇兼简岑令蒋掾",
        "id": "fe83a921-96f1-4295-a54f-360444e5a507"
    },
    {
        "author": "郑獬",
        "paragraphs": [
            "绕座群书如累玉，夜灯忘睡昼忘饥。",
            "文章须用圣贤断，议论要通今古疑。",
            "孟子岂无仁义国，荀卿犹作帝王师。",
            "太平歧路安于掌，好跨大宛万里驰。"
        ],
        "title": "勉学者",
        "id": "d0cac054-4fcc-4cd5-8286-18a5f2a93a2c"
    },
    {
        "author": "郑獬",
        "paragraphs": [
            "乌巾筇杖白云夫，寄谢黄公旧酒垆。",
            "懒性惟看高士传，归心空展旧山图。",
            "病来瘦骨支离在，老去欢情积渐无。",
            "啼鸟落花应怪问，绿尘何事满金壶。"
        ],
        "title": "自贻",
        "id": "051ae92f-9f09-4b55-9854-a1725da3faa0"
    },
    {
        "author": "郑獬",
        "paragraphs": [
            "大梦为生固有涯，屡攻衰疾可惊嗟。",
            "时于耳窍啸秋蚓，并向目睛飞黑花。",
            "门外挂罗同翟尉，座隅占鵩类长沙。",
            "支离犹食三钟粟，买取溳溪好住家。"
        ],
        "title": "衰疾",
        "id": "60a1452b-a770-4b2e-95e3-838edbec24aa"
    },
    {
        "author": "郑獬",
        "paragraphs": [
            "春入关山亦未迟，苎萝山下见西施。",
            "不羞白发欺双鬓，且对清尊插一枝。",
            "纵落不随流水去，仅开惟有白云知。",
            "何须惆怅无人赏，自有春风二月时。"
        ],
        "title": "山中桃花",
        "id": "bf619e12-949b-42e1-bdbd-f5ce1aeab334"
    },
    {
        "author": "郑獬",
        "paragraphs": [
            "花前留客解金鞍，拣遍繁梢尽折残。",
            "翠帽插来无处著，玉盘收取与人看。",
            "无言有意空相对，欲去重来更绕栏。",
            "把酒殷勤须会取，风头只待作春寒。"
        ],
        "title": "同贾运使章职方王推官赏梅",
        "id": "afac15d2-739a-4ba2-983c-d6844b15e4cd"
    },
    {
        "author": "郑獬",
        "paragraphs": [
            "腊雪欺梅飘玉尘，早梅斗巧雪中春。",
            "更无俗艳能相杂，惟有清香可辨真。",
            "姑射仙人冰作体，秦家公主粉为身。",
            "素娥已自称佳丽，更作广寒宫里人。"
        ],
        "title": "雪中梅",
        "id": "11bd06b8-0ecc-4232-b0fb-58d53f0cb2ad"
    },
    {
        "author": "郑獬",
        "paragraphs": [
            "宝钉万数拥寒枝，寂寞幽香蝶亦稀。",
            "未把玉栏移得去，直须翠帽插将归。",
            "定逢野客寻常折，忍逐秋风取次飞。",
            "好备一尊相就饮，醉来从遣露霑衣。"
        ],
        "title": "菊",
        "id": "c4f81a67-96c9-41e7-86b6-e00bd228bb5b"
    },
    {
        "author": "郑獬",
        "paragraphs": [
            "饮散齐山晚，夕阳秋浦红。",
            "不须鞭五马，十里听松风。"
        ],
        "title": "齐山晚归",
        "id": "baf046de-5e94-4f5e-8ea1-e573ea740a17"
    },
    {
        "author": "郑獬",
        "paragraphs": [
            "驻马绿阴下，离人正忆家。",
            "可怜桃李树，犹有未开花。"
        ],
        "title": "出都次南顿",
        "id": "1b7abfc5-96ba-4279-b930-ea0c1c13903d"
    },
    {
        "author": "郑獬",
        "paragraphs": [
            "清香无物敌，粉叶自成围。",
            "白玉珑璁髻，珍珠缨络衣。"
        ],
        "title": "酴醿",
        "id": "e4be2c4d-201a-4105-8638-7a9aba1163be"
    },
    {
        "author": "郑獬",
        "paragraphs": [
            "西湖频送客，绿波舟檝轻。",
            "春入萝径静，浪花翻远晴。"
        ],
        "tags": [
            "西湖"
        ],
        "title": "题僧文莹所居壁",
        "id": "49652185-ac8e-4f03-b925-197dd56e526a"
    },
    {
        "author": "郑獬",
        "paragraphs": [
            "汉地龙蛇始遘迍，曹公崛起定经纶。",
            "阴谋用尽得天下，谁道彼雏解笑人。",
            "魏生被责灌将军，股栗如何不自陈。",
            "若使当时有英气，肯为丞相扫门人。",
            "汉家行赏尽论功，祸福于人岂易穷。",
            "解把旧恩酬项伯，独将大义斩丁公。"
        ],
        "title": "咏史",
        "id": "e04daaf0-1ca9-4c0e-b00d-ae533554d8be"
    },
    {
        "author": "郑獬",
        "paragraphs": [
            "曹公屈指当时辈，天下英雄数使君。",
            "髀肉消来还感泣，争教汉鼎不三分。"
        ],
        "title": "读蜀志",
        "id": "84c83db6-5160-46f0-80ea-ced0d2ac99f3"
    },
    {
        "author": "郑獬",
        "paragraphs": [
            "归路渐惊红叶老，旧山已落白云深。",
            "庄鹍聊欲辞沧海，越鸟终须忆故林。"
        ],
        "title": "庄鹍辞海",
        "id": "f0997d54-a980-416e-8c4c-457aa716bbc3"
    },
    {
        "author": "郑獬",
        "paragraphs": [
            "骑杀青都白玉麟，归来狂醉后池春。",
            "人间得丧寻常事，不避郎君走马尘。"
        ],
        "title": "下第游金明池",
        "id": "66e4ce23-f42b-4f2a-a5fa-d337db86c3f8"
    },
    {
        "author": "郑獬",
        "paragraphs": [
            "初看红芰小开头，今见青房结子稠。",
            "深谢晚云怜滞客，故飞凉雨送归舟。"
        ],
        "title": "久泊余杭关外水涸不能行晚雨甚快解舟有日矣",
        "id": "bb65ec75-c5b6-42d6-ad18-23f32ff8db53"
    },
    {
        "author": "郑獬",
        "paragraphs": [
            "翠篠疏明临晚水，紫葵点缀落晴沙。",
            "山鸡对卧绿蒲叶，野鸭争衔黄荇花。"
        ],
        "title": "画屏",
        "id": "cf840a98-905a-42bf-8c49-8493acd4bdfa"
    },
    {
        "author": "郑獬",
        "paragraphs": [
            "使君终日倚朱栏，绿树高楼掩映间。",
            "自有碧江无限好，荆州佳境不须山。"
        ],
        "title": "夷陵张仲孚以荆州无山为戏辄书二绝  其一",
        "id": "46b47d92-d7c6-4f45-a574-759e3bf82411"
    },
    {
        "author": "郑獬",
        "paragraphs": [
            "雨后飞云冉冉回，碧天都似镜初开。",
            "只应峡口多山处，不见秋光万里来。"
        ],
        "title": "夷陵张仲孚以荆州无山为戏辄书二绝  其二",
        "id": "1ee5b3b5-85db-4759-acaf-49ed27f14ec6"
    },
    {
        "author": "郑獬",
        "paragraphs": [
            "小堂草草屋三间，暇日徜徉养寿闲。",
            "揭榜如山还自笑，何人不老似青山。"
        ],
        "title": "再赋如山",
        "id": "d6fa339a-ad9c-48a4-a279-a396d0f94a30"
    },
    {
        "author": "郑獬",
        "paragraphs": [
            "已换春衫别后衣，此心长共白云飞。",
            "高堂寿酒年年事，趁取榴花及早归。"
        ],
        "title": "客意",
        "id": "a475f481-a2f7-4985-9db3-db93572e5b67"
    },
    {
        "author": "郑獬",
        "paragraphs": [
            "一读斯文泪泻襟，摩天直气万千寻。",
            "知君不独悲忠义，又有兼忧天下心。"
        ],
        "title": "读司马君实撰吕献可墓志",
        "id": "84e5a7a0-bf9f-46e9-9843-926b5807c3f9"
    },
    {
        "author": "郑獬",
        "paragraphs": [
            "李密被诛犹不负，文皇顾命更何疑。",
            "岂将当日奔亡后，比得他年富贵时。"
        ],
        "title": "读李英公传",
        "id": "7d168025-2690-476c-be6a-8972b349d1a7"
    },
    {
        "author": "郑獬",
        "paragraphs": [
            "银河垂角斗星稀，晓簟微凉梦破迟。",
            "落月半庭人未起，好风摇动碧桐枝。"
        ],
        "title": "晓凉",
        "id": "53580b71-ce74-4ec9-86ee-455cbf742e3d"
    },
    {
        "author": "郑獬",
        "paragraphs": [
            "三月江南梅子青，春游已过画船横。",
            "酒怀索寞人初倦，已喜金杯弄水声。"
        ],
        "title": "三月",
        "id": "7527de0b-abf9-4e8a-8db7-f1539bd0393c"
    },
    {
        "author": "郑獬",
        "paragraphs": [
            "阑干徙倚未能眠，云破初开碧玉天。",
            "满地雪花寒不扫，恨无明月对婵娟。"
        ],
        "title": "夜寒",
        "id": "657e9a81-e24b-42a0-8f18-b25c31d488c7"
    },
    {
        "author": "郑獬",
        "paragraphs": [
            "渐觉沙头碧草干，开帘更把晚云看。",
            "波光月色俱清绝，应有新花怯夜寒。"
        ],
        "title": "晚晴",
        "id": "219016f7-0335-4d89-8fd0-8d9e05012d3b"
    },
    {
        "author": "郑獬",
        "paragraphs": [
            "一抹明霞暗淡红，瓦沟已见雪花溶。",
            "前山未放晓寒散，犹锁白云三两峰。"
        ],
        "title": "雪晴",
        "id": "be1661e1-cd02-4159-b4a7-7c70e57b28aa"
    },
    {
        "author": "郑獬",
        "paragraphs": [
            "雨洗秋空明似水，瓦光浮动碧差差。",
            "好风晴日虚窗浄，正是幽人养病时。"
        ],
        "title": "秋晴",
        "id": "e6f2f5de-91a9-4430-b5d4-35b6204c7b26"
    },
    {
        "author": "郑獬",
        "paragraphs": [
            "袖里金锤白㲲袍，尘埃自古出英豪。",
            "胸中愤气蟠不得，一夜虹蜺万丈高。"
        ],
        "title": "尘埃",
        "id": "23b94e6d-3c84-403d-a581-5026e862517d"
    },
    {
        "author": "郑獬",
        "paragraphs": [
            "一环明月午初停，自挂虚窗不可扃。",
            "恰见梧桐一双影，绿阴漠漠覆中庭。"
        ],
        "title": "明月",
        "id": "b0c21465-a29a-490b-9eee-a901fa617893"
    },
    {
        "author": "郑獬",
        "paragraphs": [
            "为爱飞泉洒雪凉，无缘移近曲栏旁。",
            "直须买断清溪住，引取寒声绕卧床。"
        ],
        "title": "听泉",
        "id": "6eef5b84-c983-44df-b976-74257cf77611"
    },
    {
        "author": "郑獬",
        "paragraphs": [
            "湖山只合住真仙，家在郧溪未有缘。",
            "欲把金钱三百万，万松岭上买云眠。"
        ],
        "title": "湖上",
        "id": "ff94b235-6269-47ab-a37e-bf5cfd1cafff"
    },
    {
        "author": "郑獬",
        "paragraphs": [
            "江上云亭霁景鲜，画屏展尽一山川。",
            "迟迟欲去犹回首，目尽孤烟白鸟边。"
        ],
        "title": "采江",
        "id": "1350f326-8102-42d6-94e0-a84087a28acd"
    },
    {
        "author": "郑獬",
        "paragraphs": [
            "马当之西绝险处，青山独出无四邻。",
            "且系画船枫树下，行人去赛小姑神。"
        ],
        "title": "江行五绝  其一",
        "id": "50078fac-bbe3-4784-88f7-6684a60d037e"
    },
    {
        "author": "郑獬",
        "paragraphs": [
            "三日禁船官不容，波如连屋万千重。",
            "莫向长江争道路，如今风雨属蛟龙。"
        ],
        "tags": [
            "长江"
        ],
        "title": "江行五绝  其二",
        "id": "f9f33901-c215-4850-932e-7292a1bc32f5"
    },
    {
        "author": "郑獬",
        "paragraphs": [
            "清明村落自相过，小妇簪花分外多。",
            "更待山头明月上，相招去踏竹枝歌。"
        ],
        "title": "江行五绝  其三",
        "id": "c05fde4e-34a1-4f41-bf49-43b1baeeac03"
    },
    {
        "author": "郑獬",
        "paragraphs": [
            "快帆美满送船去，忽值高沙船不行。",
            "只道今朝风色好，不知还有暗滩生。"
        ],
        "title": "江行五绝  其四",
        "id": "73241272-eb57-4702-9f7f-3b04009b7879"
    },
    {
        "author": "郑獬",
        "paragraphs": [
            "西江庙前飞来鸟，紫金作翅尾毕逋。",
            "翻空趁船接红果，衔去却哺林中雏。"
        ],
        "title": "江行五绝  其五",
        "id": "e5254410-1b66-48a5-be72-1965619183c3"
    },
    {
        "author": "郑獬",
        "paragraphs": [
            "怒涛沃日为之阴，下有蛟龙不测深。",
            "若比人间恶风浪，长江风浪本无心。"
        ],
        "tags": [
            "长江"
        ],
        "title": "观涛",
        "id": "5eb96622-d65c-4b8b-bcf4-6fc8edcf16a8"
    },
    {
        "author": "郑獬",
        "paragraphs": [
            "闻道春流下斗门，扁舟应得解南村。",
            "欲看竹箭开新涨，更插杨枝记旧痕。"
        ],
        "title": "水浅舟滞解闷十绝  其一",
        "id": "6b29fe23-f259-4ebb-bd2b-732db87fa2bb"
    },
    {
        "author": "郑獬",
        "paragraphs": [
            "正爱春波妥妥长，微吟倚棹落花旁。",
            "狂风忽送蛟龙雨，翻动一天星斗光。"
        ],
        "title": "水浅舟滞解闷十绝  其二",
        "id": "affca75a-8c49-4276-9716-ea48b6fe84b6"
    },
    {
        "author": "郑獬",
        "paragraphs": [
            "柳枝拂水万千缕，水去柳枝还却回。",
            "不似桃花爱飘荡，等闲流出碧溪来。"
        ],
        "title": "水浅舟滞解闷十绝  其三",
        "id": "3a96891b-fea4-4d94-8339-8d902672e952"
    },
    {
        "author": "郑獬",
        "paragraphs": [
            "坝上春流滑滑来，行人相语笑相催。",
            "解舟直入碧天去，天上晚云行处开。"
        ],
        "title": "水浅舟滞解闷十绝  其四",
        "id": "55363df1-af89-49d7-b8de-b0cd3b6a470e"
    },
    {
        "author": "郑獬",
        "paragraphs": [
            "小鸟群飞独木阴，笑声骚屑如鸣琴。",
            "见人接翅却飞去，还入前村枫树林。"
        ],
        "title": "水浅舟滞解闷十绝  其五",
        "id": "a1d6eaf2-be46-4ca8-9ae1-ec34b4a95207"
    },
    {
        "author": "郑獬",
        "paragraphs": [
            "稚子持竿坐芳草，鱼儿跋尾出浮萍。",
            "会稽巨犗沈犹脱，沧海骊龙睡不醒。"
        ],
        "title": "水浅舟滞解闷十绝  其六",
        "id": "4141e730-9176-42a0-aa9d-892daea01a4b"
    },
    {
        "author": "郑獬",
        "paragraphs": [
            "酒徒不复少年时，白发狂歌亦未衰。",
            "更与春风酬一醉，好花犹有两三枝。"
        ],
        "title": "水浅舟滞解闷十绝  其七",
        "id": "b79604be-6127-4b39-9721-47b410e83d90"
    },
    {
        "author": "郑獬",
        "paragraphs": [
            "青天万里放醉眼，啼鸟一声伤客心。",
            "携手寻春春尽日，此时真直万黄金。"
        ],
        "title": "水浅舟滞解闷十绝  其八",
        "id": "aa11bcfb-045d-43b5-95d7-c2063d4ff6a0"
    },
    {
        "author": "郑獬",
        "paragraphs": [
            "春水骎骎抹旧痕，儿童乘浪戏青云。",
            "去如跳鲤忽惊散，来似游凫还作群。"
        ],
        "title": "水浅舟滞解闷十绝  其九",
        "id": "1bb29ff3-5f29-4588-82ba-8bd0fba3be66"
    },
    {
        "author": "郑獬",
        "paragraphs": [
            "斗城缥缈浮云里，归路陂陀碧草斜。",
            "北极已看龙虎气，神州渐近帝王家。"
        ],
        "title": "水浅舟滞解闷十绝  其一○",
        "id": "504b1535-615f-420f-8378-459b8585f420"
    },
    {
        "author": "郑獬",
        "paragraphs": [
            "文闱数战夺先锋，变化须知自古同。",
            "霹雳一声从地起，到头身是白云翁。"
        ],
        "title": "登第后作",
        "id": "e141639c-5a66-4edf-848f-a74737ffb2f3"
    },
    {
        "author": "郑獬",
        "paragraphs": [
            "粉蓓团梢相并开，醉中走马探花回。",
            "春衫不惜露痕污，直入闹花深处来。"
        ],
        "title": "探花",
        "id": "dd23239b-74bd-4cda-939c-9c28480e2485"
    },
    {
        "author": "郑獬",
        "paragraphs": [
            "秋风御路冠盖满，晓月画楼钟鼓迟。",
            "卧听传呼丞相入，可怜正是上朝时。"
        ],
        "title": "上朝",
        "id": "56d29e2c-d44e-4c6b-9ce2-b952fc21c689"
    },
    {
        "author": "郑獬",
        "paragraphs": [
            "中使传宣学士家，君王令草侍中麻。",
            "紫泥金印才封了，莲烛然残一寸花。"
        ],
        "title": "翰林夜直",
        "id": "695436b7-efae-408d-8a3a-3804aa352809"
    },
    {
        "author": "郑獬",
        "paragraphs": [
            "金马藏书大帝家，绕檐鸣玉滴冰牙。",
            "晚云不动寒风断，残雪时飞三两花。"
        ],
        "title": "夜宿秘阁",
        "id": "93da1013-9764-4059-8b8f-659d8c9e8768"
    },
    {
        "author": "郑獬",
        "paragraphs": [
            "晓日银台再上书，相君何日奏丹涂。",
            "紫皇有意怜衰老，乞与扬州第五符。"
        ],
        "title": "乞郡",
        "id": "785017e1-4b77-405f-b041-cb04b8bf91ec"
    },
    {
        "author": "郑獬",
        "paragraphs": [
            "凌晨上马晚方回，不省好花开未开。",
            "谁把金钱买花树，带将春色入城来。"
        ],
        "title": "省中栽花",
        "id": "567e4522-f031-4759-97c5-9b616c8f0ba9"
    },
    {
        "author": "郑獬",
        "paragraphs": [
            "黄衫自掌贡闱琐，强刷尘心酒一杯。",
            "天上谪仙如见忆，可能骑取老鲸来。"
        ],
        "title": "试院中怀公达",
        "id": "522aa449-26de-4882-b58f-ace57e6680d3"
    },
    {
        "author": "郑獬",
        "paragraphs": [
            "镜湖清浅越山寒，好倚秋云刮眼看。",
            "万里尘沙卷飞雪，却持汉节使呼韩。"
        ],
        "title": "被恩出使",
        "id": "b0f7f4a3-8836-44b9-924d-9ccfc225cc41"
    },
    {
        "author": "郑獬",
        "paragraphs": [
            "去年此地送行客，俛仰之间迹已陈。",
            "今日复来相别处，使君却是北归人。"
        ],
        "title": "出北关",
        "id": "785c0712-e776-4eca-a8de-f3a6810f848f"
    },
    {
        "author": "郑獬",
        "paragraphs": [
            "惯向长安事朝谒，满衫尘土厚于泥。",
            "行人若爱青山好，何不暂时留马蹄。"
        ],
        "title": "过十丈山",
        "id": "acdd0c18-5089-4ae1-b2e8-a805acb95013"
    },
    {
        "author": "郑獬",
        "paragraphs": [
            "翠璧连环三百里，行人不奈爱山何。",
            "莫辞下马寻云径，前到淮西尘已多。"
        ],
        "title": "白云道中",
        "id": "38ca90e5-9859-4693-8ad8-ebe54f78a7e8"
    },
    {
        "author": "郑獬",
        "paragraphs": [
            "草深树密不见溪，但闻地底溪声回。",
            "忽从山口渡流水，始知此溪山北来。"
        ],
        "title": "过三十六洞  其一",
        "id": "da682f4b-48ab-49cb-b6cc-bdfae8cf1cb5"
    },
    {
        "author": "郑獬",
        "paragraphs": [
            "苍山连环不断头，溪声绕山无时休。",
            "后溪已穿绿树去，前溪却向山前流。"
        ],
        "title": "过三十六洞  其二",
        "id": "157d1401-089d-4f43-80e7-1488594469a4"
    },
    {
        "author": "郑獬",
        "paragraphs": [
            "高溪却泻低溪水，溪里分明见白沙。",
            "夜来山上暴风雨，溪口流出红桃花。"
        ],
        "title": "过三十六洞  其三",
        "id": "9d6af428-5021-4942-83a6-ea299d59d64c"
    },
    {
        "author": "郑獬",
        "paragraphs": [
            "风吹醉面出南州，两行红裙立马头。",
            "已过落花时节晚，不须再拜苦相留。"
        ],
        "title": "离蔡州",
        "id": "7846013a-3ecf-4bf2-b0a1-7ef43f286197"
    },
    {
        "author": "郑獬",
        "paragraphs": [
            "南归喜气满东风，草软沙平马足松。",
            "料得家人相聚说，也知今日发云中。"
        ],
        "title": "离云中一首",
        "id": "834152a4-fb1a-4a4b-8c1c-f55c2177151d"
    },
    {
        "author": "郑獬",
        "paragraphs": [
            "饮马桑干流水浑，燕山未晚已黄昏。",
            "衣襟犹带长安酒，不分江湖浣旧痕。"
        ],
        "title": "入涿州",
        "id": "02963b0b-d341-45cd-9fce-6d99b1887356"
    },
    {
        "author": "郑獬",
        "paragraphs": [
            "来时正犯长安雪，今见春风入塞初。",
            "为问行人多少喜，燕山南畔得家书。"
        ],
        "title": "回至涿州",
        "id": "6fa9d619-a2a7-4bf0-a76c-5bcd13076537"
    },
    {
        "author": "郑獬",
        "paragraphs": [
            "天上仙人谪世间，醉中偏爱五松山。",
            "锦袍已跨鲸鱼去，惟有山僧自往还。"
        ],
        "title": "五松山",
        "id": "c8ed57f0-55a5-4ea9-8000-7674bdebf3b9"
    },
    {
        "author": "郑獬",
        "paragraphs": [
            "秦氏无过一再传，欲图万里据秦川。",
            "汉家只在芒山下，却谓金陵五百年。"
        ],
        "title": "秦淮  其一",
        "id": "cc2e348d-2c05-450e-a9d6-e7770b6a6fe9"
    },
    {
        "author": "郑獬",
        "paragraphs": [
            "四海龙蛇日沸腾，秦皇万世欲相承。",
            "汉家王气芒山起，却事东巡凿秣陵。"
        ],
        "title": "秦淮  其二",
        "id": "cdf02d7e-06d3-4953-9831-c9e72bee9011"
    },
    {
        "author": "郑獬",
        "paragraphs": [
            "桐柏山中草木灵，淮源潏潏绕山鸣。",
            "谁人凿出浑河水，污却长波万丈清。"
        ],
        "title": "淮上  其一",
        "id": "381e71ab-63c8-49c6-a0e9-9969c88880fc"
    },
    {
        "author": "郑獬",
        "paragraphs": [
            "车盖飞云不放船，长疑水府贮神仙。",
            "淮灵须信疏慵甚，欲住荆州不计年。"
        ],
        "title": "淮上  其二",
        "id": "d19c5bd0-7289-4cbc-8b7c-280317ef9ec2"
    },
    {
        "author": "郑獬",
        "paragraphs": [
            "月桂峰前快雨飞，林间避雨亦沾衣。",
            "才晴便出西山路，却共断云相趁归。"
        ],
        "title": "自天竺遇雨却回灵隠",
        "id": "d60f00bc-b594-417e-bc28-d8a897a8e09e"
    },
    {
        "author": "郑獬",
        "paragraphs": [
            "雨声飘断忽南去，云势旋生从北流。",
            "料得凉风消息近，萧萧只在柳梢头。"
        ],
        "title": "舟行次南都遇雨  其一",
        "id": "0e9a56bc-b894-44d8-8e19-14736f785e2a"
    },
    {
        "author": "郑獬",
        "paragraphs": [
            "老火烧空未拟收，忽惊快雨破新秋。",
            "晚云浓淡落日下，已似楚江南岸头。"
        ],
        "title": "舟行次南都遇雨  其二",
        "id": "91f4c5e8-d46f-4d8e-a6c5-91350f88975f"
    },
    {
        "author": "郑獬",
        "paragraphs": [
            "猎猎长松十里风，归时路与北山通。",
            "陶潜今日无余事，更过虎溪寻远公。"
        ],
        "title": "自灵隠回谒孤山勤上人",
        "id": "81dbbd89-23d8-415c-812f-f076260f41ce"
    },
    {
        "author": "郑獬",
        "paragraphs": [
            "姑孰上人溪上居，碧松摇雨晚凉初。",
            "谁将六角竹枝扇，来问羲之觅草书。"
        ],
        "title": "赠冲雅师",
        "id": "7d963fe9-4678-4768-ab2f-7835c1d1d903"
    },
    {
        "author": "郑獬",
        "paragraphs": [
            "帐前斫案决大议，赤壁火船烧战旗。",
            "若使曹公忠汉室，周郎争敢破王师。"
        ],
        "title": "赤壁",
        "id": "43bd821c-ff01-401d-b433-6f7f14f237bf"
    },
    {
        "author": "郑獬",
        "paragraphs": [
            "头疼宿酒未能解，独怕晓寒帘卷迟。",
            "懊恨桃花爱飘荡，夜来压折海棠枝。"
        ],
        "title": "早起",
        "id": "7bd24058-a594-4de0-b27b-8bea4c0c444e"
    },
    {
        "author": "郑獬",
        "paragraphs": [
            "秋风江上白云飞，江气飘萧欲洒衣。",
            "正是荷花满吴国，诗人灵彻故山归。"
        ],
        "title": "送禅雅归姑苏",
        "id": "56a7e859-bf35-48d2-bb1e-b8b2aa18d711"
    },
    {
        "author": "郑獬",
        "paragraphs": [
            "千重越甲夜成围，宴罢君王醉不知。",
            "若论破吴功第一，黄金只合铸西施。"
        ],
        "title": "嘲范蠡",
        "id": "f4b8233a-8b36-4097-a0ff-5beb7e1771ec"
    },
    {
        "author": "郑獬",
        "paragraphs": [
            "江梅向腊雪初飞，莫向花前酒数稀。",
            "为报玉堂批诏客，夜来乘月北山归。"
        ],
        "title": "湖上晚归",
        "id": "dc700a82-e6e0-43cf-b0f5-90e16ffbabc0"
    },
    {
        "author": "郑獬",
        "paragraphs": [
            "碧天写入柳湖底，天上醉游春日斜。",
            "便留画舫入城去，不忍马蹄踏落花。"
        ],
        "title": "柳湖晚归",
        "id": "4304ea51-50a2-48d4-af90-65577fcacdb5"
    },
    {
        "author": "郑獬",
        "paragraphs": [
            "铜盘绿水浸红蕖，风卷纱幮睡足初。",
            "金殿故人如借问，为言病酒懒修书。"
        ],
        "title": "舟中睡起",
        "id": "8f1e02e3-928b-4924-838e-4ae4bd29a003"
    },
    {
        "author": "郑獬",
        "paragraphs": [
            "曾访花翁醉玉壶，重来花下尽平芜。",
            "东风绕袖应相识，记得当年旧酒徒。"
        ],
        "title": "重到城东有感三首  其一",
        "id": "e4032739-b9f2-469d-a5b8-267dd7b7e57b"
    },
    {
        "author": "郑獬",
        "paragraphs": [
            "好春初满杏园花，十里曾携载酒车。",
            "今日黄云衰草地，不堪更送贾长沙。"
        ],
        "title": "重到城东有感三首  其二",
        "id": "2d13b5f6-709d-4658-b9f4-55c2d81fb0a9"
    },
    {
        "author": "郑獬",
        "paragraphs": [
            "仙桃移在玉栏初，红抹胭脂嫩点酥。",
            "闻道飘零落人世，清香得似旧时无。"
        ],
        "title": "重到城东有感三首  其三",
        "id": "1fd316d5-8358-4e94-81e6-6800eba0eadd"
    },
    {
        "author": "郑獬",
        "paragraphs": [
            "买得虚名东路归，自怜鸥鸟本忘机。",
            "吾师不用苦迎送，亦是当时一布衣。"
        ],
        "title": "逢贾老",
        "id": "692660c1-8122-46a7-a751-cedad5437752"
    },
    {
        "author": "郑獬",
        "paragraphs": [
            "鬓髪如黳眼正青，炼来玉骨已通灵。",
            "我来欲问金丹诀，三日林间醉不醒。"
        ],
        "title": "赠徐登先生",
        "id": "737680a7-5778-49a5-8e09-ea607be76894"
    },
    {
        "author": "郑獬",
        "paragraphs": [
            "千条万条杨柳丝，好花不过三两枝。",
            "今日樽前为君饮，明朝酒病终不辞。"
        ],
        "title": "柳湖席上呈夏宫苑",
        "id": "49566fe1-e034-44cc-9e8f-c7c51506bfcd"
    },
    {
        "author": "郑獬",
        "paragraphs": [
            "白浪浮江打白沙，江头绿竹对僧家。",
            "春风也似玉京好，一树残红山杏花。"
        ],
        "title": "阻风游铜陵护法寺",
        "id": "ed4f9451-0cea-40dc-8f7b-300203da1a46"
    },
    {
        "author": "郑獬",
        "paragraphs": [
            "琳琅之宝出荆山，合作珪璋与佩环。",
            "楚泽白茅最微陋，何缘亦在贡书间。"
        ],
        "title": "正夫草卷已就余例亦奏牍今得绝笔",
        "id": "ae29d83c-8326-42c0-a989-3672039227e9"
    },
    {
        "author": "郑獬",
        "paragraphs": [
            "玉尺新裁白纻衣，杨花纷泊满衫飞。",
            "少年不怕风尘恶，污却鄣泥走马归。"
        ],
        "title": "送王殿直",
        "id": "82209b26-7661-486b-bea1-cdaeb7183946"
    },
    {
        "author": "郑獬",
        "paragraphs": [
            "一尊聊寄洞元师，既到山中春未迟。",
            "料得醉眠巖石上，晚风零落小桃枝。"
        ],
        "title": "寄洞元师  其一",
        "id": "9422146a-6a21-4ad0-95fc-bcedd4e798ed"
    },
    {
        "author": "郑獬",
        "paragraphs": [
            "洞元道士酒中仙，散发人间五十年。",
            "醉后不知山月上，竹间横枕一琴眠。"
        ],
        "title": "寄洞元师  其二",
        "id": "c755cebb-ce57-46ab-a5a1-13b1dcb55a6f"
    },
    {
        "author": "郑獬",
        "paragraphs": [
            "庞眉苍面已衰翁，犹踏天衢尘土中。",
            "收得闲名好归去，鲜鱼白酒醉秋风。"
        ],
        "title": "送晓容",
        "id": "35b410e7-fa10-4016-9908-cee058311fa2"
    },
    {
        "author": "郑獬",
        "paragraphs": [
            "天门翠色未饶云，姑孰波光欲夺春。",
            "怪得溪山不寂寞，江南又有谪仙人。"
        ],
        "title": "寄郭祥正",
        "id": "b58e8e82-405e-4c5c-93d5-8a96d6dea669"
    },
    {
        "author": "郑獬",
        "paragraphs": [
            "古人已逐秋草没，明月空随秋浪翻。",
            "安得古人似明月，长来此地对金樽。"
        ],
        "title": "寄题峡州宜都县古亭",
        "id": "324367db-1164-412e-b22c-4920412294e9"
    },
    {
        "author": "郑獬",
        "paragraphs": [
            "水精宫殿从来小，寂寞蓬莱不可游。",
            "十万人家明镜里，神仙都会是杭州。"
        ],
        "title": "戏言寄霅溪使君唐司勋",
        "id": "7b6e8ff8-a6c0-4895-9a4c-9228b18067d2"
    },
    {
        "author": "郑獬",
        "paragraphs": [
            "不及林间红鹤群，飞泉却得夜深闻。",
            "风帆又绝秦淮去，回望北山空白云。"
        ],
        "title": "出金陵却寄蒋山元师",
        "id": "04449e62-89de-4af8-81f1-382c0045bfe5"
    },
    {
        "author": "郑獬",
        "paragraphs": [
            "赤泥圆印木兰酒，欲饮无人共把杯。",
            "只隔春江一潮信，可能闲访故人来。"
        ],
        "title": "招余补之",
        "id": "f5fd5c46-7f9e-4e78-9b75-052abb225ce6"
    },
    {
        "author": "郑獬",
        "paragraphs": [
            "河上青青榆叶稀，湘童何日报南归。",
            "可嗟不及衡阳雁，兄弟相将作队飞。"
        ],
        "title": "忆南中兄弟",
        "id": "dac0f5ca-2373-4acf-981c-b28ba00833b4"
    },
    {
        "author": "郑獬",
        "paragraphs": [
            "人生三万六千日，二万日中愁苦身。",
            "惟有无心消遣得，有心到了是痴人。"
        ],
        "title": "遣兴勉友人",
        "id": "73d87dfa-8514-42db-8c8a-0e4268aa53cc"
    },
    {
        "author": "郑獬",
        "paragraphs": [
            "欲炼此心成古镜，清光直透太虚明。",
            "朝来一洒故人泪，依旧尘埃满匣生。"
        ],
        "title": "伤王霁",
        "id": "40dbfc0b-8c44-49f4-bb71-50dab5cd3cca"
    },
    {
        "author": "郑獬",
        "paragraphs": [
            "稚子谁怜衰病余，戏残斗草绕庭除。",
            "朝来竟学黄家画，画破新传几本书。"
        ],
        "title": "稚子",
        "id": "700271c2-2e13-4f27-8358-a370083122e3"
    },
    {
        "author": "郑獬",
        "paragraphs": [
            "数亩低田流水浑，一树高花明远村。",
            "云阴拂暑风光好，却将微雨送黄昏。"
        ],
        "title": "田家",
        "id": "63bc1cef-848b-427f-b3a7-b3b092a3def7"
    },
    {
        "author": "郑獬",
        "paragraphs": [
            "飘然才思是真仙，凤字仍留碧玉镌。",
            "换得黄金满书箧，可能独具买山钱。"
        ],
        "title": "汪正夫为人撰墓志有中金之赠因以二绝戏之  其一",
        "id": "06309069-9eec-48ac-baa1-80c56df3c27e"
    },
    {
        "author": "郑獬",
        "paragraphs": [
            "宝字奇文刻夜台，黄金论价未当才。",
            "诸生可是无豪气，不就韩公乞取来。"
        ],
        "title": "汪正夫为人撰墓志有中金之赠因以二绝戏之  其二",
        "id": "13610c30-4ee6-4b65-bbb9-20cae13be990"
    },
    {
        "author": "郑獬",
        "paragraphs": [
            "丞相新诗懒未酬，一编药录在床头。",
            "何时病骨健于鹘，直与秋风万里游。"
        ],
        "title": "病中  其一",
        "id": "4ae25dfe-ca17-492b-89f6-90606fbb3101"
    },
    {
        "author": "郑獬",
        "paragraphs": [
            "病来翻喜此身闲，心在浮云去住间。",
            "休问游人春早晚，花开花落不相关。"
        ],
        "title": "病中  其二",
        "id": "d81fb732-5735-4d0b-9a68-ee2ce854d798"
    },
    {
        "author": "郑獬",
        "paragraphs": [
            "自缘谢病惭朝绂，渐有心期访旧庐。",
            "为问桃花巖下客，有田肯贳子真无。"
        ],
        "title": "谢病",
        "id": "c6ea5ec5-2721-4a5c-8c67-6596453d0b15"
    },
    {
        "author": "郑獬",
        "paragraphs": [
            "昔日挥毫多壮思，半天拂下凤凰儿。",
            "夜来雪洒松窗急，开卷先逢白发诗。"
        ],
        "title": "昔日",
        "id": "a4fe0268-b126-4cf6-841f-7f6069e3fa36"
    },
    {
        "author": "郑獬",
        "paragraphs": [
            "都无歌管伴金杯，草草蓝桥送客回。",
            "寒雨飘零不成雪，剡溪闲访戴逵来。"
        ],
        "title": "蓝桥送客回谒张郎中",
        "id": "d2d00a07-0bf3-43a7-8cc9-5d098eb87a8b"
    },
    {
        "author": "郑獬",
        "paragraphs": [
            "小吏扣关声啄啄，山夫惊落手中杯。",
            "不知天上何缘到，袖里携将明月来。"
        ],
        "title": "酬公达",
        "id": "33f30dff-f475-4e01-aa92-96731d8c464a"
    },
    {
        "author": "郑獬",
        "paragraphs": [
            "古剑沈来不可寻，白沙堆下葬黄金。",
            "凭君莫向大江哭，泪人黄泉冤更深。"
        ],
        "title": "哭重伋兼穰令",
        "id": "176f3664-ca35-4c92-9efe-0915de0e274d"
    },
    {
        "author": "郑獬",
        "paragraphs": [
            "乐府休翻白苎歌，樽前已怯卷红螺。",
            "壮心虽欲未伏老，争奈秋来白发何。"
        ],
        "title": "自嘲",
        "id": "7f9b1ab0-6001-47c6-8334-7cc60ec12a7b"
    },
    {
        "author": "郑獬",
        "paragraphs": [
            "病发搔来不满簪，一樽聊复洒烦襟。",
            "只应从此欢心减，不及年年酒味深。"
        ],
        "title": "尝酒",
        "id": "b851200b-200d-4b80-bdba-37c0bb994283"
    },
    {
        "author": "郑獬",
        "paragraphs": [
            "小钟连罚十玻璃，醉倒南轩烂似泥。",
            "睡起不知人已散，斜阳犹在杏花西。"
        ],
        "title": "饮醉",
        "id": "72c962b4-144d-4ff9-ab93-c1c74252fe87"
    },
    {
        "author": "郑獬",
        "paragraphs": [
            "花开花落何须问，劝尔东风酒一杯。",
            "世事正如沧海水，早潮才去晚潮来。"
        ],
        "title": "巽亭小饮",
        "id": "65f9b714-8705-422c-ba76-b731d3ae7fc0"
    },
    {
        "author": "郑獬",
        "paragraphs": [
            "往年醉倒先生家，今寄绿洒沧海涯。",
            "此酒到时春已晚，犹应趁得赏残花。"
        ],
        "title": "酒寄通州吴先生",
        "id": "2f479396-7da9-4b87-af17-773ffccf74f7"
    },
    {
        "author": "郑獬",
        "paragraphs": [
            "第一荆州白玉泉，兰舟载与酒中仙。",
            "却须捉住鲸鱼尾，恐怕醉来骑上天。"
        ],
        "title": "酒寄郭祥正",
        "id": "1c02be06-3b08-4b87-a4b1-6809811b78ed"
    },
    {
        "author": "郑獬",
        "paragraphs": [
            "满车桂酒烂金醅，坐绕春丛醉即回。",
            "争得此花长在眼，一朝只放一枝开。"
        ],
        "title": "次韵程丞相观牡丹  其一",
        "id": "a7128709-c850-4fbd-ab28-7e92cc802744"
    },
    {
        "author": "郑獬",
        "paragraphs": [
            "碧凉繖下罩罗敷，只恐晴晖透锦襦。",
            "醉倚玉栏问春色，此花胜得洛中无。"
        ],
        "title": "次韵程丞相观牡丹  其二",
        "id": "404f3a23-26cb-41ae-8dbe-fbd794db4106"
    },
    {
        "author": "郑獬",
        "paragraphs": [
            "第一名花洛下开，马驮金餠买将回。",
            "西施自是越溪女，却为吴王赚得来。"
        ],
        "title": "次韵程丞相观牡丹  其三",
        "id": "bb81a8e0-1e9a-4d8e-bf2c-880519cf9582"
    },
    {
        "author": "郑獬",
        "paragraphs": [
            "扬州绝格已为稀，北土花翁载得归。",
            "白玉圆盘围一尺，满堆金缕淡黄衣。"
        ],
        "title": "丝头黄芍药",
        "id": "e494ca92-8b8a-4791-bb53-1f3a8510ba95"
    },
    {
        "author": "郑獬",
        "paragraphs": [
            "为爱荷花并蒂开，便将荷叶作金杯。",
            "桃根桃叶俱殊色，且看相携渡水来。"
        ],
        "title": "招同僚赏双头荷花",
        "id": "786599db-1a64-4b9a-8cc1-9d89293c5531"
    },
    {
        "author": "郑獬",
        "paragraphs": [
            "渚宫曾燕菊千枝，落日须将急琖追。",
            "料得山花也相爱，使君来晚不嫌迟。"
        ],
        "title": "酬张仲巽见督龙山之游  其一",
        "id": "34eeec46-9065-480c-a883-2df9b16b7125"
    },
    {
        "author": "郑獬",
        "paragraphs": [
            "倒尊掷帽愧新诗，后日欢游亦可追。",
            "自是东风多逸兴，不关南郡出游迟。"
        ],
        "title": "酬张仲巽见督龙山之游  其二",
        "id": "8e43e4d9-4bb8-49e3-a03d-39bdff5ec76e"
    },
    {
        "author": "郑獬",
        "paragraphs": [
            "简报丛菊生小蕊，枝头应似拨冰醅。",
            "故人有信来相访，好祝秋风及早开。"
        ],
        "title": "梁天机约重阳见访而汪正夫简报书斋丛菊辄有小蕊因书一绝呈正夫",
        "id": "2bc2984c-6ee2-4079-bc09-5a4837303ecc"
    },
    {
        "author": "郑獬",
        "paragraphs": [
            "年年时节菊初开，满插花枝倒酒杯。",
            "今日秋风欺病客，惟将白发上头来。"
        ],
        "title": "重九后见新菊",
        "id": "3e3683c7-33fc-4e1d-b6dd-accf346d95b8"
    },
    {
        "author": "郑獬",
        "paragraphs": [
            "杭州别乘有余才，戏作佳篇寄我来。",
            "已教吴娘学新曲，凤山亭下赏江梅。"
        ],
        "title": "江梅",
        "id": "c65e3cee-b4b2-4ae9-8a63-cbe843201da9"
    },
    {
        "author": "郑獬",
        "paragraphs": [
            "武皇未识长卿才，多向吴王故国来。",
            "谁见江南佳赏处，月中词客雪中梅。"
        ],
        "title": "雪里梅",
        "id": "f3963567-ca9e-42db-a729-08e4a3c05d78"
    },
    {
        "author": "郑獬",
        "paragraphs": [
            "少陵老杜独怜才，长句还如铁马来。",
            "酒味渐佳春渐好，苦教陆凯咏寒梅。"
        ],
        "title": "和汪正夫梅  其一",
        "id": "200cf991-e6c8-4ba9-b13e-a26df625e2fd"
    },
    {
        "author": "郑獬",
        "paragraphs": [
            "世上庸儿苦忌才，脱身曾把虎须来。",
            "他年若隠吴门去，从此真仙不姓梅。"
        ],
        "title": "和汪正夫梅  其二",
        "id": "c345f02f-62fd-4919-86dd-0963bf1ccdee"
    },
    {
        "author": "郑獬",
        "paragraphs": [
            "江南江北谪仙才，为爱湖山特地来。",
            "愿得春寒过三月，樽前留得腊前梅。"
        ],
        "title": "和汪正夫梅  其三",
        "id": "708692fe-7a9a-4c23-b766-05474c8cf3db"
    },
    {
        "author": "郑獬",
        "paragraphs": [
            "禁林自笑老无才，觅得杭州刺史来。",
            "饮散凭栏却怊怅，不堪忆著故园梅。"
        ],
        "title": "和汪正夫梅  其四",
        "id": "793d3ba2-8802-4c34-860a-ff94cd5c9a8a"
    },
    {
        "author": "郑獬",
        "paragraphs": [
            "好花赋与本天才，料得灵根天上来。",
            "应为长安恶风土，故教北地不栽梅。"
        ],
        "title": "和汪正夫梅  其五",
        "id": "74924854-5ed3-4d27-ac69-13160d7a410d"
    },
    {
        "author": "郑獬",
        "paragraphs": [
            "妖花烂漫敌清才，邺骑还惊宝玦来。",
            "郑国枉教兰作佩，定应不识楚江梅。"
        ],
        "title": "和汪正夫梅  其六",
        "id": "371beb10-4d27-4f81-a2fc-2b28fa96f00f"
    },
    {
        "author": "郑獬",
        "paragraphs": [
            "座中豪客洛阳才，醉舞春风拂袖来。",
            "明日却寻歌管地，中庭空有折残梅。"
        ],
        "title": "和汪正夫梅  其七",
        "id": "de0fad75-61d7-43e7-af1f-f788f5d2313d"
    },
    {
        "author": "郑獬",
        "paragraphs": [
            "丽赋多传楚客才，新诗还自楚江来。",
            "雪痕未涨龙池水，风信先飞庾岭梅。"
        ],
        "title": "和汪正夫梅  其八",
        "id": "dd5b7571-957f-4e0b-a643-2fcf1c6b6ec5"
    },
    {
        "author": "郑獬",
        "paragraphs": [
            "探花最费庾郎才，欲把琱盘折取来。",
            "不奈雪花苦相误，梢头无处认真梅。"
        ],
        "title": "和汪正夫梅  其九",
        "id": "0f3b37d6-a22a-4e13-9c94-1f487edd802a"
    },
    {
        "author": "郑獬",
        "paragraphs": [
            "诗入鸡林白傅才，当年曾佩左符来。",
            "尊前依旧江山好，不见章台驿使梅。"
        ],
        "title": "和汪正夫梅  其一○",
        "id": "aed2a56b-4c9f-4669-8bbe-9701c8890319"
    },
    {
        "author": "郑獬",
        "paragraphs": [
            "刘蕡直气压群才，却束尘衣取次来。",
            "开府刚肠破金石，可能刻意赋寒梅。"
        ],
        "title": "和汪正夫梅  其一一",
        "id": "22714a4e-946f-4613-9bbf-99b83dc5ed84"
    },
    {
        "author": "郑獬",
        "paragraphs": [
            "欲酬强韵若为才，昨夜归时趁月来。",
            "寂寞后堂初醉起，金盆犹浸数枝梅。"
        ],
        "title": "和汪正夫梅  其一二",
        "id": "7ae673d0-2708-45eb-8176-04922b76d9e1"
    },
    {
        "author": "郑獬",
        "paragraphs": [
            "好花有意似怜才，时泛清香入袂来。",
            "待得繁梢都结实，莫将细核比杨梅。"
        ],
        "title": "和汪正夫梅  其一三",
        "id": "913868e3-ce31-4aad-b8d6-f5e621935298"
    },
    {
        "author": "郑獬",
        "paragraphs": [
            "流俗休教见美才，不如长入醉乡来。",
            "江南蚤是多风雨，莫向花前唱落梅。"
        ],
        "title": "和汪正夫梅  其一四",
        "id": "868b8a43-1e35-4074-aa17-972ae770e9a2"
    },
    {
        "author": "郑獬",
        "paragraphs": [
            "江南还有谢娘才，试数春期几日来。",
            "彩胜未随钗上燕，玉台先插鬓边梅。"
        ],
        "title": "和汪正夫梅  其一五",
        "id": "e003475f-a90f-407b-9458-2c7d49356cac"
    },
    {
        "author": "郑獬",
        "paragraphs": [
            "木秃风摧正为才，几将挤陷九渊来。",
            "见君说著须酸鼻，何必樽前更食梅。"
        ],
        "title": "和汪正夫梅  其一六",
        "id": "89e7d70d-92f9-4c50-9de6-92b63de359b4"
    },
    {
        "author": "郑獬",
        "paragraphs": [
            "穷通系命不由才，富贵偏宜老后来。",
            "花草犹教有先后，凭君试看北枝梅。"
        ],
        "title": "和汪正夫梅  其一七",
        "id": "64d8a0e6-ba4a-48c8-9a55-c06e55e839d9"
    },
    {
        "author": "郑獬",
        "paragraphs": [
            "醉墨纷纷尽雅才，等闲携酒探花来。",
            "笙歌已散游人去，更逐东风拾落梅。"
        ],
        "title": "落梅",
        "id": "686be0bc-50dc-4da7-ac8e-3086100b889d"
    },
    {
        "author": "郑獬",
        "paragraphs": [
            "经时不到紫云溪，新笋烂斑青玉枝。",
            "生怪南山恶风雨，夜来长得碧龙儿。"
        ],
        "title": "竹  其一",
        "id": "fa905ae0-088f-4af3-b775-20e9c92205f2"
    },
    {
        "author": "郑獬",
        "paragraphs": [
            "冰骨清疏绿玉君，连环高节粉花纹。",
            "截来好作仙翁箒，独倚扶桑扫白云。"
        ],
        "title": "竹  其二",
        "id": "6fa6d7bd-c43f-43ea-9533-4a44c6085a81"
    },
    {
        "author": "郑獬",
        "paragraphs": [
            "鸾节朝元昨日归，玲珑玉佩解云衣。",
            "几多碧玉凤凰尾，斗向秋烟不肯飞。"
        ],
        "title": "竹  其三",
        "id": "659037b4-da21-4a9b-bd61-d546b12520ea"
    },
    {
        "author": "郑獬",
        "paragraphs": [
            "小屏飞鹭雪褵褷，窗影初摇晚竹枝。",
            "独倚枕函无一事，无何乡里觉来时。"
        ],
        "title": "鹭鸶",
        "id": "ca5c9d7b-0025-4904-9b86-34f78102b598"
    },
    {
        "author": "郑獬",
        "paragraphs": [
            "柳条穿颊一双鲤，鳞插金钱腰尾长。",
            "何日酒泉飞白浪，湖边先问把罾郎。"
        ],
        "title": "食鱼忆新开湖  其一",
        "id": "e2c7a47b-42ef-4cf8-a06f-0018883dbfa0"
    },
    {
        "author": "郑獬",
        "paragraphs": [
            "曾系画船湖北树，船家新撇白醪醅。",
            "紫荷盖下黄金尺，只就罾头买得来。"
        ],
        "title": "食鱼忆新开湖  其二",
        "id": "849ad8d6-7726-4c7e-a72f-7d88d5b3821c"
    },
    {
        "author": "郑獬",
        "paragraphs": [
            "昔年尝臂海东鹘，醉客高飞铁马群。",
            "今日见君题壁处，自怜曾是旧将军。"
        ],
        "title": "顷年尝与董伯孙数子猎兔抵马栏今日重来解鞍佛舍见高仪之题云跃马飞鹘至此追念畴昔因纪一绝兼呈仪之",
        "id": "d4380cb1-7c3d-458d-a61c-85283d96f613"
    },
    {
        "author": "郑獬",
        "paragraphs": [
            "不归大海不藏山，碧瓦朱栏绿树闲。",
            "应待老龙才睡著，便偷云雨落人间。"
        ],
        "title": "浚沟庙蜥蜴",
        "id": "34315a56-592d-4bdd-aef6-e83f29c96e9b"
    },
    {
        "author": "郑獬",
        "paragraphs": [
            "雨斗雪声相杂下，飘萧密势洒空来。",
            "北风有意待寒腊，只放飞花一半开。"
        ],
        "title": "雨雪杂下  其一",
        "id": "42c2e757-9ef4-4f5a-aba4-4a30ce8bec8c"
    },
    {
        "author": "郑獬",
        "paragraphs": [
            "楚江云暖冻未得，雪粒飘来著地稀。",
            "恰似小园寒食后，梨花零乱雨中飞。"
        ],
        "title": "雨雪杂下  其二",
        "id": "b1b4ede3-6acf-4d96-a382-26900f150ed8"
    },
    {
        "author": "郑獬",
        "paragraphs": [
            "平地三尺雨，农家三尺金。",
            "我愿此雨力，生穗长如林。"
        ],
        "title": "祈雨",
        "id": "d059d8ae-45f0-4527-bef7-d912f6ca3482"
    },
    {
        "author": "郑獬",
        "paragraphs": [
            "雪后清风特地斜，柳条疏瘦未藏鸦。",
            "与君试去探春信，看到梅梢第几花。"
        ],
        "title": "春",
        "id": "f0937bf9-931d-41f9-aa40-dd6e7abf663f"
    },
    {
        "author": "郑獬",
        "paragraphs": [
            "避暑恨无双羽翰，银河亦恐浪花干。",
            "坐来已倦还临水，卧去无眠复倚栏。",
            "拟截白云铺玉簟，好收明月贮金盘。",
            "如何一见张公子，清论如冰洒座寒。"
        ],
        "title": "夏",
        "id": "da18fbd9-e42d-4d73-94d8-d54356a1f912"
    },
    {
        "author": "郑獬",
        "paragraphs": [
            "卷衣上马去骎骎，檐雨飘零楚客心。",
            "归路渐惊红叶老，旧山已落白云深。",
            "庄鹏聊欲辞沧海，越鸟终须忆故林。",
            "初启松阡青未合，岭头一望一沾襟。"
        ],
        "title": "行旅",
        "id": "76709abb-7635-47cb-b286-698cba194bf0"
    },
    {
        "author": "郑獬",
        "paragraphs": [
            "耕得紫玻璃，凿成天马蹄。",
            "润应通月窟，洗合就云溪。"
        ],
        "title": "紫花砚",
        "id": "8cf67921-4ffa-405c-bfd4-a5c9cb144d40"
    },
    {
        "author": "郑獬",
        "paragraphs": [
            "春色应随步辇还，珠旒玉几照龙颜。",
            "紫云殿下朝元罢，便领东风到世间。"
        ],
        "title": "新春词  其一",
        "id": "839a053e-4730-4a9b-9e1d-e5e4af196936"
    },
    {
        "author": "郑獬",
        "paragraphs": [
            "春风细拂绿波长，初过层城渡建章。",
            "草色未迎雕辇翠，柳梢先学赭衣黄。"
        ],
        "title": "新春词  其二",
        "id": "c015e8cc-91d6-4f39-ac8c-7a7fedb93663"
    },
    {
        "author": "郑獬",
        "paragraphs": [
            "晴晖散入凤凰楼，一桁朱帘不下钩。",
            "汉殿斗簪双彩燕，并和春色上钗头。"
        ],
        "title": "新春词  其三",
        "id": "a719f7be-bbdc-4632-9232-dba1c3e36579"
    },
    {
        "author": "郑獬",
        "paragraphs": [
            "小池春破玉玲珑，声触帘钩渐好风。",
            "闲绕栏干掐花树，春痕已著半梢红。"
        ],
        "title": "新春词  其四",
        "id": "bb4f3cce-9233-4e57-958b-173a5a1cb9ab"
    },
    {
        "author": "郑獬",
        "paragraphs": [
            "贞观得奇士，子孙宅荆土。",
            "一家五百口，六世同所处。"
        ],
        "title": "松滋褚都督义门",
        "id": "6770aaf9-4007-48f0-8f6d-e243c245de06"
    },
    {
        "author": "郑獬",
        "paragraphs": [
            "楼在浮云缥缈间，浮云破处见朱栏。",
            "山光对入郧城紫，溪影横飞梦泽寒。"
        ],
        "title": "浮云楼",
        "id": "71d9a0a8-8a26-4c21-bca8-e284cc9afdc4"
    },
    {
        "author": "郑獬",
        "paragraphs": [
            "梅爱山傍水际栽，非因弱柳近章台。",
            "重重叶叶花依旧，岁岁年年客又来。"
        ],
        "title": "梅花",
        "id": "c53ed912-07a4-48f1-a52c-9dcfd781e858"
    },
    {
        "author": "郑獬",
        "paragraphs": [
            "伏驲驰天阙，飞文下玉除。",
            "奎成苍颉字，龙受伏羲书。",
            "功业升平外，文章妙绝初。",
            "形声秦隶拙，点画蔡邕疏。",
            "轴动星辰转，笔停风雨余。",
            "珍藏传万世，安敢比琼琚。"
        ],
        "title": "谢赐飞白书",
        "id": "9960c5cd-4ace-4d47-82bb-6d50277686ac"
    },
    {
        "author": "郑獬",
        "paragraphs": [
            "景烟满殿晓香清，日角龙颜五色明。",
            "五季积成天下乱，千年方有圣人生。",
            "重开混沌立万象，独斩蚩尤销五兵。",
            "愿作周公清庙颂，神孙世世告升平。"
        ],
        "title": "伏谒太神御殿诗",
        "id": "81574bd4-02e4-423b-8249-3247bd34eacb"
    },
    {
        "author": "郑獬",
        "paragraphs": [
            "潭底乖龙唤不譍，骄阳似欲败西成。",
            "虚堂永夜耿无寐，起听四郊车水声。"
        ],
        "title": "闵雨",
        "id": "9eda4133-b3dc-45fa-852b-f79c79c4057d"
    },
    {
        "author": "郑獬",
        "paragraphs": [
            "碧海芙蓉彻夜开，乱花前后尽楼台。",
            "坐看万里河汉外，移下一天星斗来。",
            "醉客倚栏吹玉笛，美人弄镜插香梅。",
            "谁能飞入月宫去，捉住嫦娥不放回。"
        ],
        "title": "钱塘观灯",
        "id": "93906e7e-1fc7-4595-89b5-78532e844d6c"
    },
    {
        "author": "郑獬",
        "paragraphs": [
            "寸心不著一尘飞，坐见孤云冉冉归。",
            "万境去来无不可，白鸥争得见忘机。"
        ],
        "title": "偶题",
        "id": "28773015-2b9b-4e8c-a105-97b4fd4843a5"
    },
    {
        "author": "郑獬",
        "paragraphs": [
            "年来羁客减欢游，少对清樽浣别愁。",
            "社里故人相忆否，夜来归梦到并州。"
        ],
        "title": "寄并州故人  其一",
        "id": "6a8abd1f-f4de-4db0-945f-4c4494d53d91"
    },
    {
        "author": "郑獬",
        "paragraphs": [
            "去年寒食柳溪头，著意寻花醉未休。",
            "今日天涯最惆怅，满江烟雨吊春愁。"
        ],
        "title": "寄并州故人  其二",
        "id": "0e332d82-c087-4d64-bf91-07782fb79d07"
    },
    {
        "author": "郑獬",
        "paragraphs": [
            "初登西汉文章府，便领吴王第一州。",
            "绕郭白云衡岳近，满帆明月洞庭秋。"
        ],
        "tags": [
            "洞庭湖"
        ],
        "title": "送吴中复镇长沙",
        "id": "076f0d86-d0bb-49e2-a260-cc1eefb262c0"
    },
    {
        "author": "郑獬",
        "paragraphs": [
            "草湿烟村暴雨晴，踏沙闲信马蹄行。",
            "客心到处不称意，春色向人如有情。",
            "野外一双新燕去，丛间三数小花明。",
            "松溪渔老应相笑，十载尘埃竞姓名。"
        ],
        "title": "城东",
        "id": "be6c4047-ac9c-4bb6-9fbe-a9e44dd4bba4"
    },
    {
        "author": "郑獬",
        "paragraphs": [
            "高标不畏雪霜侵，枉斸孤根出旧林。",
            "但恐长安无地种，人家桃李自成阴。"
        ],
        "title": "乌龙老栽松既以诗三首  其一",
        "id": "f9d4fe02-1105-494f-87b2-042eca4ef29a"
    },
    {
        "author": "郑獬",
        "paragraphs": [
            "北山山下翠重重，禅老栽成夹道松。",
            "蛇子蛇孙长鳞鬣，乌龙幻出万苍龙。"
        ],
        "title": "乌龙老栽松既以诗三首  其二",
        "id": "8a145b0a-9a7d-4709-a876-a47479048ad0"
    },
    {
        "author": "郑獬",
        "paragraphs": [
            "栽松初不为茯苓，自要禅关门径深。",
            "禅老一朝飞锡去，不妨留下海潮音。"
        ],
        "title": "乌龙老栽松既以诗三首  其三",
        "id": "cf6340e8-77c3-4308-a26e-8d7d1eb125f2"
    },
    {
        "author": "郑獬",
        "paragraphs": [
            "高论唐虞儒者事，卖交负国岂胜言。",
            "凭君莫笑金槌陋，却是屠酤解报恩。"
        ],
        "title": "诗一首",
        "id": "26e535a4-4754-4632-b94d-3913a64cb119"
    },
    {
        "author": "郑獬",
        "paragraphs": [
            "未识春风面，先闻乐府名。",
            "洗粧浓出塞，进艇客登瀛。"
        ],
        "title": "句  其一",
        "id": "977f2d79-dd9f-4241-b15e-ab0cdae36465"
    },
    {
        "author": "郑獬",
        "paragraphs": [
            "好拥双旌便东下，画船明月绿杨津。"
        ],
        "title": "句  其二",
        "id": "de661c18-264a-4cdb-bf68-bb8c66240090"
    },
    {
        "author": "郑獬",
        "paragraphs": [
            "东飞江云北飞燕，同寄青春不相见。"
        ],
        "title": "句  其三",
        "id": "c847ef88-1833-4969-831e-93b6ca62d215"
    },
    {
        "author": "郑獬",
        "paragraphs": [
            "朝来已与碧桃约，留住东风不放归。"
        ],
        "title": "句  其四",
        "id": "c1851c83-0fd7-4911-9086-82c1ddd8fb80"
    },
    {
        "author": "郑獬",
        "paragraphs": [
            "长亭搔首晚悠悠。"
        ],
        "title": "句  其五",
        "id": "b9a4968d-8f1c-41dc-bb04-40210b42be95"
    },
    {
        "author": "强至",
        "paragraphs": [
            "国朝广仁恩，法令去烦苛。",
            "三官贵持平，除用不轻可。",
            "矫矫魏详刑，儒术富而伙。",
            "余事及刑书，议论不偏颇。",
            "能令舞文吏，无计得掀簸。",
            "计其所平反，阴功已堆垛。",
            "神方介以福，丰获报勤播。",
            "当即趋要涂，鸣玉清以傩。",
            "谁云出处间，此事难预揣。",
            "秋风乡思动，请郡向江左。",
            "犹冀款襟颜，已闻将转舵。",
            "想见桐州民，延首候来舸。",
            "置酒乐佳辰，剩插黄花朵。"
        ],
        "title": "次刘才邵送魏彦成韵",
        "id": "e91a0eb9-ac42-4eea-bacc-3ec0ac59d469"
    },
    {
        "author": "强至",
        "paragraphs": [
            "古人不可见，空名留竹素。",
            "幸而并世生，千里或相去。",
            "怀贤我何劳，蓄道公其富。",
            "老骥伏枥鸣，使看驽骀步。",
            "浩歌掉簪绂，思极江山趣。",
            "西风动游袂，撇在千巖路。",
            "贱子匹马来，邂逅一相晤。",
            "既见豁所怀，私心愿执御。",
            "论议攻不破，牢若金城固。",
            "作诗遗长髯，知异众人遇。"
        ],
        "title": "依韵答吴殿丞应之见寄",
        "id": "c9aeaf1c-ea11-47c1-bb19-aaf25a9660bd"
    },
    {
        "author": "强至",
        "paragraphs": [
            "常恨春日少，况遭风雨多。",
            "桃李冷不觉，□□如浊河。",
            "广陌断游骑，寂不闻行歌。",
            "方其正雨时，乐事空蹉跎。",
            "晴来又累朝，日暖风祥和。",
            "红入桃李枝，绿转池塘波。",
            "何曾到花下，把酒呼青蛾。",
            "屈指九十期，今已一半过。",
            "系日乏长绳，欲却无神戈。",
            "花落解笑人，谓我前言何。"
        ],
        "title": "向负春游辞以风雨开霁既久乐事未果因书百言聊以自戏",
        "id": "a31bfdb7-6f1a-4328-9fbd-880aef1ba428"
    },
    {
        "author": "强至",
        "paragraphs": [
            "何年涧底栽，移植俯官道。",
            "腹空蚁穴众，枝瘦龙脊袅。",
            "斧斤须良材，霜雪岂终老。",
            "大有岁寒操，见尽桃李夭。"
        ],
        "title": "道旁松",
        "id": "1e2b7f22-9f12-4cde-8cc9-b39963b01011"
    },
    {
        "author": "强至",
        "paragraphs": [
            "一官偶来泗，举动畏谤嘲。",
            "万事不挂齿，终日口欲胶。",
            "所学未信时，尤欲密歛包。",
            "贤者或我顾，未免谈屡交。",
            "雷侯将家子，而至自陕郊。",
            "踵门贶予书，享馈烦弦匏。",
            "始见气颇劲，既语理不殽。",
            "爱子欲子荐，言毕徒啁啁。",
            "托荫须高林，而乃依寸茅。",
            "盍行游钜公，一言变鱼蛟。"
        ],
        "title": "雷君自陕及门谒与书偕聊成短篇以答来贶",
        "id": "466fa98c-8de1-4b44-bc4d-8524bbb0a41e"
    },
    {
        "author": "强至",
        "paragraphs": [
            "客从吾乡来，告我岁大歉。",
            "百金易斗粟，富者头屡撼。",
            "饿殍相枕藉，亿口尽虚颔。",
            "客言尚未竟，予泪已成点。",
            "避席骇相问，予衷不能掩。",
            "位卑俸给薄，用度抑难减。",
            "是以之官日，尽室来未敢。",
            "予行弟独留，居常动予慊。",
            "岁凶吾产薄，虑其苦粗淡。",
            "所以闻客言，私怀辄兴感。",
            "客遽前止予，君言固足贬。",
            "善自忧家为，微俸诚亦忝。",
            "上有天子明，封章日可剡。",
            "先陈劭耕稼，次述抑聚敛。",
            "澄汰兵籍冗，惇尚土木俭。",
            "坐侠四海富，宁患食不糁。",
            "胡为所谋狭，而复自戚惨。",
            "再拜起谢客，予言愧尘玷。"
        ],
        "title": "闻杭饥",
        "id": "3a08aaaa-dd81-4c1d-9719-ee43279b92f2"
    },
    {
        "author": "强至",
        "paragraphs": [
            "列郡二千石，所理我与共。",
            "临淮守最贤，万口交一颂。",
            "彼邦困飞蝗，我境欲集凤。",
            "彼民粒不充，我黍地无空。",
            "严乎如秋霜，巨猾弗得纵。",
            "断乎如蓍龟，吏法不敢弄。",
            "铃斋昼观书，朱轓春劝种。",
            "明堂购众材，我公实梁栋。",
            "行吐胸中奇，勋名光有宋。",
            "贱生何为者，碌碌备僚从。",
            "天幸所与薄，半岁侍羁鞚。",
            "燕雀势力小，鹅雁食口众。",
            "贫贱两虽甘，沥恳辄披控。",
            "朝廷重为邑，外台荐方用。",
            "岂惟进寸蹠，抑可利微俸。",
            "私心觊公举，如昔望郡贡。",
            "媒衒士所丑，未罪已自讼。",
            "公如飞一章，举族免饥冻。"
        ],
        "title": "上知郡都官",
        "id": "ae429fca-3edf-4d14-a89b-ed4e937966e5"
    },
    {
        "author": "强至",
        "paragraphs": [
            "溪水日夜落，稍稍露沙面。",
            "经旬更不雨，深处亦成淀。",
            "巨篙架空航，涩若溯浅淀。",
            "况乃载百指，数缆安可纤。",
            "念此归思发，急逾强弩箭。",
            "公如惜滞留，愿借长风便。"
        ],
        "title": "呈屯田",
        "id": "36a2ebfd-53eb-4de9-8719-28b195f5e977"
    },
    {
        "author": "强至",
        "paragraphs": [
            "吴僧甚商贾，嗜利角毫芒。",
            "或以翳自业，利心剧虎狼。",
            "今时愚鄙人，平居吝私囊。",
            "寒饿来求仁，一毫不肯将。",
            "不幸病且亟，呼医计仓忙。",
            "惟医所欲求，万金弗较量。",
            "吴僧业医者，十室九厚藏。",
            "张口待人哺，喋喋厌酒粱。",
            "求其不尔徒，萧丛拣兰芳。",
            "圆师何许人，出家本衢梁。",
            "自圆之先师，三世为医王。",
            "圆尤得术精，一丸起膏肓。",
            "虽挂吴僧籍，亦吴其衣章。",
            "仁义薰厥心，愈彼不愿偿。",
            "人以财啗圆，恶如唾霑裳。",
            "晨斋未有余，一餠蔬充肠。",
            "行橐无长物，秋风药裹香。",
            "昨因赴人急，挈然来浦阳。",
            "始见已可爱，气温语端详。",
            "再见结所好，佛外喜缣缃。",
            "住久见益数，乃知数事长。",
            "作诗聊纪师，岂曰为行光。"
        ],
        "title": "送药王圆师",
        "id": "e805a94d-b173-4d84-a9a2-6815145ec636"
    },
    {
        "author": "强至",
        "paragraphs": [
            "歙山碧参差，歙水绿演漾。",
            "之子山水间，筑室傲天壤。",
            "山空鸟飞鸣，水净鱼下上。",
            "观鱼悟至乐，听鸟悦幽响。",
            "一樽泯悲欢，万事齐俯仰。",
            "人境两翛然，无复尘区想。",
            "故人石渠英，缘以命堂榜。",
            "作诗羨高怀，中服非外奖。",
            "嗟今急名人，疾足投世网。",
            "心挠迹固喧，求得道已枉。",
            "兹理曾莫知，所趋岐已两。",
            "予亦慕子徒，泉石久思往。",
            "何当伴琴觞，一鼓东南桨。"
        ],
        "title": "题婺源胡氏翛然堂",
        "id": "342c7380-e827-4cc3-8d1a-20105e62296f"
    },
    {
        "author": "强至",
        "paragraphs": [
            "携符拜州守，半舍度微径。",
            "有僧谒道傍，云我迓邑令。",
            "因徐指丛林，佛宇颇严浄。",
            "愿驱大夫马，一宿憩征镫。",
            "我生嗜烟萝，闻此惬幽兴。",
            "乃留验僧言，金碧果晖映。",
            "舍策游上方，尘襟觉疏莹。",
            "山气乱朝暮，谷响答钟磬。",
            "清风中宵来，云歛月垂镜。",
            "微吟不知旦，坐席若初定。",
            "遂行登修涂，回首谢巖磴。",
            "咨予秉微尚，碌碌奚足竞。",
            "一月两移府，未暇救民病。",
            "徒为章服裹，折腰损真性。"
        ],
        "title": "携印谒新守宿至德上方翌日马上追书十四韵",
        "id": "854e738d-d9ed-4a03-b038-a93f281e14d6"
    },
    {
        "author": "强至",
        "paragraphs": [
            "朝出鸡声新，暮归马蹄苶。",
            "思君不得往，一饭或三辍。",
            "自从伐木兴，友道寖欲灭。",
            "夫子眷独勤，聊解予心结。"
        ],
        "title": "予连日奔走吏事蚤出暮还君然兄数赐临问乃不果一见辱遗佳句谨依韵和酬",
        "id": "b50c9905-bbed-4146-a052-96b7e772f9a4"
    },
    {
        "author": "强至",
        "paragraphs": [
            "赤云蔽层霄，旱日作炎酷。",
            "解带荫广厦，肤汗发如沐。",
            "世无广寒宫，何地避蒸溽。",
            "嗟嗟尚未已，里胥报甚速。",
            "云有邑顽民，饮酒溢鼠腹。",
            "半酣张空拳，中者致殒踣。",
            "甲令著定宪，继踵当视覆。",
            "驱车不敢缓，冒暑走山曲。",
            "敝盖无丈阴，托庇何跼促。",
            "因思古贤宰，民鲜犯鞭扑。",
            "子贱弗下堂，政务自清肃。",
            "顾予今何人，为治乃不淑。",
            "民既冒重辟，己亦苦匍匐。",
            "胡不树善治，泰然处华屋。"
        ],
        "title": "横溪回道中作",
        "id": "91d0666b-6973-4061-b6e1-638d0c9c10c9"
    },
    {
        "author": "强至",
        "paragraphs": [
            "至和岁甲午，德音绝常轨。",
            "宽徭且宥罪，外复讲群祀。",
            "君言一朝发，人神共悦喜。",
            "今我官浦阳，距邑越十里。",
            "闻有仙姑祠，独弗识何氏。",
            "按图得本原，云是黄帝女。",
            "当年追仙游，兹地倏轻举。",
            "于今数千载，庙貌尚留此。",
            "几欲私谒款，吏事日劳止。",
            "遽会郡符降，奉行德音止。",
            "以庙隶邑境，俾我即祠所。",
            "诘朝叩庭下，牲体已夙庀。",
            "岿然重林间，楹桷极华美。",
            "姑一妇人焉，血食反无已。",
            "丹朱虽男儿，而又作尧子。",
            "生失四海位，没同若敖鬼。",
            "大夫不自立，始信徒为尔。"
        ],
        "title": "祠仙姑回马上作",
        "id": "a09e3caf-8585-4b01-970d-9d42f543da99"
    },
    {
        "author": "强至",
        "paragraphs": [
            "雨师握天令，汲汲不停驾。",
            "疾驱鞭群龙，俛首随叱咤。",
            "乘怒作霶霈，不复息昼夜。",
            "羲和久埋轮，缩手喜闲暇。",
            "山川盛奔溢，若虞历阳化。",
            "农民验甲子，其应旱在夏。",
            "我疑上天漏，谁能补天罅。",
            "慰此农民心，无使忧早稼。"
        ],
        "title": "久雨",
        "id": "4b7d0bc2-a057-479d-99f4-69ddb6734b35"
    },
    {
        "author": "强至",
        "paragraphs": [
            "忆昨枉君轩，始来就客邸。",
            "尔仆方息肩，顾我遽屈体。",
            "守阍前通名，倒屣出致礼。",
            "相见吐论议，所学愈根柢。",
            "徐为出巨编，彻若涉清济。",
            "昏膜得篦刮，尘心逾易洗。",
            "我亦露狂简，君曾不诃诋。",
            "于时园正花，长日瓮盛醴。",
            "插枝必满头，饮醆须露底。",
            "未几踏归镫，相将洒别涕。",
            "恋恋有情照，数数辱书扺。",
            "自言困道途，仅能足盐米。",
            "频吟口燥吻，久骑肉消髀。",
            "首飞诗人蓬，肠苦孟郊荠。",
            "学舍勉栖托，亨会复倾徯。",
            "黄卷乐往圣，青襟列诸弟。",
            "爱子乏先容，何人堪密启。",
            "努力著要策，随诏献文陛。"
        ],
        "title": "寄辟疆",
        "id": "0a8f5846-e9d6-4d59-8ebb-7c44b4c12b6d"
    },
    {
        "author": "强至",
        "paragraphs": [
            "昔纣为不道，毒心无生灵。",
            "四海如在鼎，谁能救将烹。",
            "周武从天人，戎衣举仁兵。",
            "伯夷独何为，乃谏不听行。",
            "纣徒久厌主，一朝倒戈迎。",
            "天下既宗周，大册书武成。",
            "夷义愈为耻，宁死弗苟生。",
            "周粟恶不食，双目且饿瞑。",
            "纣无王者实，徒有王者名。",
            "虽曰臣伐君，纣德匹夫轻。",
            "吁夷岂不知，意在销奸萌。"
        ],
        "title": "伯夷诗",
        "id": "fd100593-c61b-4b12-b726-ccca79c96eff"
    },
    {
        "author": "强至",
        "paragraphs": [
            "择己要有持，择人要有别。",
            "浅夫脱所守，柔颜附炎热。",
            "庸儿昧所择，目前事苟悦。",
            "彼柔有时变，尔炎有时歇。",
            "歇者既死灰，变者遂刚铁。",
            "平时绸缪地，一朝等楚越。",
            "古人论淡交，君子保常节。",
            "作诗贻知言，不为昧者说。"
        ],
        "title": "书感",
        "id": "8cdcf516-f4fc-4e68-9868-933d2d960f21"
    },
    {
        "author": "强至",
        "paragraphs": [
            "粲粲机中练，作扇圆中规。",
            "盛夏天无风，广宇犹蒸炊。",
            "汗流既浃体，蚊齿仍毒肥。",
            "团扇当尔日，功利两得施。",
            "一入君掌握，汗却蚊攘披。",
            "秋风刮地来，凉气袭空帷。",
            "功竟势亦去，退藏乃其宜。",
            "圣人制器用，用舍各有时。",
            "弓所以在鸟，鸟尽弓胡为。",
            "蹄所以在兔，兔获蹄何之。",
            "葛屦乃履霜，刺讥见于诗。",
            "作扇本御暑，暑退当弃遗。",
            "奚必昧用舍，托怨班婕妤。"
        ],
        "title": "奉和纯甫秋扇",
        "id": "c71106b5-e648-4b3a-b433-32d6f204ef7f"
    },
    {
        "author": "强至",
        "paragraphs": [
            "结客城东楼，明月初出海。",
            "渐如水精盘，天宇无寸霭。",
            "清光如何买，厥价珠百琲。",
            "中秋一夕过，已觉人意改。",
            "冰轮纵迟迟，此夜复谁待。",
            "老蟾益自张，吐辉增十倍。",
            "把酒共月语，世态何足罪。",
            "自有昭昭晖，千古万古在。"
        ],
        "title": "八月十六夜与宗哲纯甫翫月",
        "id": "54156bcd-33c1-4613-aafe-f39b77405d33"
    },
    {
        "author": "强至",
        "paragraphs": [
            "北风吹严雪，草木无媚姿。",
            "野田一穗尽，雀鼠犹苦饥。",
            "浦阳槩穷山，不与阴冬宜。",
            "今我虽旅宦，一身十口随。",
            "有酒奉亲寿，呼妻伴儿嬉。",
            "幽肠尚多感，悁结对此时。",
            "念子客千里，形影外更谁。",
            "空斋抱吟膝，敝案覆饮巵。",
            "我本依頼少，校子反有余。",
            "何日富贵涂，引子并足驰。",
            "朝得位夔契，暮致君轩羲。",
            "收身结嘉客，量金买妖姬。",
            "人间有闲愁，安能到双眉。"
        ],
        "title": "冬日偶书呈县学李君择之",
        "id": "6ea37726-df01-48e2-a448-160c26b6b93c"
    },
    {
        "author": "强至",
        "paragraphs": [
            "秋晚送归客，别酒风前酣。",
            "一揖不回归，撇然就征骖。",
            "挽裾问客故，舍我何其甘。",
            "客言有慈母，三岁淮之南。",
            "今将拜嘉庆，归心剧风帆。",
            "薄亲厚他人，倒置理岂堪。",
            "顾予失所问，汗颜为客惭。",
            "客生富豪家，妙年穿青衫。",
            "初仕已绝足，不与群驽参。",
            "掾邑尚牵制，逸骥受辔衔。",
            "纵之使自驰，万里日可贪。",
            "持此作亲寿，行矣毋少淹。"
        ],
        "title": "送纯甫仙尉",
        "id": "93d7bac5-5eae-4978-b945-cf9576f90a66"
    },
    {
        "author": "强至",
        "paragraphs": [
            "我马将北驰，子车亦南挽。",
            "车马无留行，相去即相远。",
            "风林秋声干，落日孤峰晚。",
            "后会未可知，莫使别觞浅。"
        ],
        "title": "将别纯甫四十字奉呈",
        "id": "2724305b-620f-427d-98ce-8b72ad0d9445"
    },
    {
        "author": "强至",
        "paragraphs": [
            "秋高山城幽，风动林叶吼。",
            "百感从中来，将分故人手。",
            "故人惜轻别，樽酒欲相厚。",
            "未饮已颓然，别恨浓于酒。"
        ],
        "title": "将有东阳之行宗哲为具话别以诗见招因答来贶",
        "id": "8bfeb9ec-a44c-4984-ba4a-ea98775612f2"
    },
    {
        "author": "强至",
        "paragraphs": [
            "忆初来筠阳，风土习未稳。",
            "家人畏山气，一日或数饭。",
            "愁来数去期，三载若天远。",
            "居之既累月，吏事颇云简。",
            "山水惯可观，鸡彘肥堪馔。",
            "却愁解印绂，夺此养疏懒。",
            "觞咏趣滋适，不觉满铨限。",
            "门前迎新官，槌鼓闹田阪。",
            "顾予谢邓侯，宁有邑人挽。",
            "水声与山光，念此违耳眼。"
        ],
        "title": "别筠阳",
        "id": "a2fcb75f-435c-4952-897d-aa6d6b1cdaa8"
    },
    {
        "author": "强至",
        "paragraphs": [
            "相从浦阳官，三十月盈缺。",
            "出必并辔游，居常对案啜。",
            "予褊子能恕，子短予还讦。",
            "久而见交心，中不容间舌。",
            "乃于穷秋时，忽作远道别。",
            "别肠如乱丝，一寸知几结。",
            "别语如悲笳，一声凡数咽。",
            "咽极继以号，旁顾亦惨切。",
            "匹马独来归，山城雨初歇。"
        ],
        "title": "寄纯甫",
        "id": "3a0089cc-7913-4ac3-8aa1-e9a5f9dc0960"
    },
    {
        "author": "强至",
        "paragraphs": [
            "鱼虾泳大海，龙困污池埋。",
            "鸾凤气塞吭，百鸟鸣其喈。",
            "犹吾吕夫子，短褐包壮怀。",
            "举脚踏青云，失势寸步乖。",
            "却视后来辈，厌己犹积柴。",
            "否屯岂我独，升泰奚人皆。",
            "一别春四归，聚首邈不谐。",
            "前日忽踵门，谒与行李偕。",
            "相迎把交臂，似合已擘钗。",
            "于时节清明，花净无纤霾。",
            "共引不算觞，倾泻犹长淮。",
            "歌诗互挑战，舒惨出百骸。",
            "愁吟惨春晖，乐咏舒寒荄。",
            "男儿万里心，无作伏枥䯄。",
            "天王下科诏，罗俊基泰阶。",
            "盍行取好官，一为光同侪。"
        ],
        "title": "依韵答贯中见贻",
        "id": "3af2b836-611d-4542-8e19-879135131b50"
    },
    {
        "author": "强至",
        "paragraphs": [
            "平生岁寒心，颇好岁寒色。",
            "一松如人长，惨淡穷山侧。",
            "樵儿日过之，有意斧斤得。",
            "予心异尔意，野圃为移植。",
            "醉听疏声眠，吟到细阴息。",
            "落落巖涧姿，相对永朝夕。",
            "如言千载后，其长可千尺。",
            "人生虽百年，相期眇无极。",
            "且结无情游，汝固予何易。",
            "岂待百年外，人松两殊迹。",
            "人为松下土，松化土上石。",
            "我生始逾壮，足以伴寒碧。"
        ],
        "title": "野园移植小松",
        "id": "c0f428bc-c32e-4141-a475-9a83b4105d7b"
    },
    {
        "author": "强至",
        "paragraphs": [
            "造化于草木，所与有薄厚。",
            "茶生天地间，建溪独为首。",
            "南土众富儿，一餠千金售。",
            "公立须南官，好居众富右。",
            "俸钱未到门，已入园夫手。",
            "买藏惟恐迟，秘之逾琼玖。",
            "前日发箱箧，出以奉宾友。",
            "苍玉碾底碎，浮云碗面走。",
            "一饮睡魔窜，空肠作雷吼。",
            "茶品众所知，茶德予能剖。",
            "烹须清泠泉，性若不容垢。",
            "味回始有甘，苦言验终久。",
            "吁茶特不幸，而出三代后。",
            "不及余草木，尽挂诗人口。",
            "禹贡籍九州，琐细登橘柚。",
            "古若有此茶，商纣不酣酒。"
        ],
        "title": "公立煎茶之绝品以待诸友退皆作诗因附众篇之末",
        "id": "917d717c-b7db-4efd-8245-3900183b7754"
    },
    {
        "author": "强至",
        "paragraphs": [
            "楼君仕涂杰，范子儒林选。",
            "论交二人者，诚至不以勉。",
            "范也车将西，楼也酒以饯。",
            "胡然胶漆地，犹假外物显。",
            "范子庭前石，千年立苍藓。",
            "移入楼君圃，重可载十辇。",
            "坚以示固交，此意岂云浅。",
            "怪不涉剜刻，险不到崖巘。",
            "坦然久要情，无向石间辩。",
            "其坚竟有泐，其重尚可转。",
            "不若照以心，两确乃吾善。",
            "永结忘形游，嵌巖君勿羨。"
        ],
        "title": "范钺进士遗楼彻司马庭石以质交楼作诗美之因邀某同作",
        "id": "2304940d-077a-4a77-a622-b53178225d83"
    },
    {
        "author": "强至",
        "paragraphs": [
            "夫子卧古屋，趣敌巖谷深。",
            "六籍环一身，口诵头不簪。",
            "瘦碧久去眼，寂寞清风心。",
            "朝思荫之醉，暮思绕以吟。",
            "秋空碧新弄，无处停幽禽。",
            "安得青玉枝，来作半亩阴。",
            "终朝对几榻，岁寒结知音。",
            "于焉傲富贵，追踪晋贤林。"
        ],
        "title": "和施耕进士忆竹",
        "id": "4c03218c-10cd-40f6-a629-99d5a5edccf0"
    },
    {
        "author": "强至",
        "paragraphs": [
            "嘉祐岁庚子，长安一尺雪。",
            "落地还成冰，后土冻欲裂。",
            "出门望天街，层城裹银阙。",
            "健马载高冠，傍人指夔卨。",
            "拜表瑶墀归，酒面风前热。",
            "万井莫回头，穷阎正骚屑。",
            "晓突无青烟，饥唇閟僵舌。",
            "咄嗟路边子，未死衣百结。",
            "亦有待次人，空囊磨岁月。",
            "愁吟徒尔为，泱漭天地阔。"
        ],
        "title": "京华对雪",
        "id": "44ae5b4b-648b-4882-a12c-e2766547375d"
    },
    {
        "author": "强至",
        "paragraphs": [
            "醉领玉川子，夜入支公院。",
            "危阁邀共登，身在霜空半。",
            "缺月穿云来，尘区未应见。",
            "长飚荡寸霭，天宇痕无线。",
            "坐久吹青灯，寒光可对面。",
            "飘飖释苑秀，洒落儒林彦。",
            "相逢爱忧清景，险语写幽玩。",
            "野令才素悭，斗为吟毫健。",
            "诗成万象索，孤影转楼殿。",
            "游屦绝出门，高僧应作伴。"
        ],
        "title": "与任道及顺久二师赋小阁见月",
        "id": "c6aa50d8-d63b-41bf-8d54-c458a622ac18"
    },
    {
        "author": "强至",
        "paragraphs": [
            "君子言欲艰，出口终身惧。",
            "众人易由言，朝出暮已渝。",
            "言之于一身，譬若户藉枢。",
            "尔枢苟不慎，彼户将谁扶。",
            "不重一语言，是轻六尺躯。",
            "志言要有成，不成陷半涂。",
            "耻言在克悛，不悛行卒污。",
            "今吾观众人，一言异朝晡。",
            "尔志既可见，尔耻复若无。",
            "行将小人归，呜呼尔非夫。"
        ],
        "title": "诫言",
        "id": "3cfd6383-1287-474b-9846-47d31551a70b"
    },
    {
        "author": "强至",
        "paragraphs": [
            "悠悠大块间，万类纷相敌。",
            "伟哉拔俗人，真宰岂无力。",
            "六经陷邪说，释儒共一律。",
            "天未丧斯文，公生抱绝识。",
            "著书罗古今，射策开胸臆。",
            "前辈几欲尽，后来昧所适。",
            "天将激颓波，公生秉孤直。",
            "数谏难居中，三已无愠色。",
            "海宇属无虞，天工或旷职。",
            "天保祐皇帝，公生蕴奇德。",
            "培拥栋梁姿，一旦壮王国。",
            "禁网虽小宽，疲俗未全逸。",
            "惟天念我民，公生富才术。",
            "发扬云雨势，诸方待膏泽。",
            "天既责公深，眉寿夫何惜。",
            "行看佩相印，不羨登仙籍。",
            "南山雅望重，北斗威声赫。",
            "禀生固难朽，吐纳自不息。",
            "惟昔轩冕徒，尤喜山林迹。",
            "留侯追赤松，志就亦何益。",
            "傅说为列星，但已脱寰域。",
            "孰如我公贵，与国长无极。"
        ],
        "title": "贺陈右司生辰",
        "id": "8da42780-8b24-459d-bc68-a4d5c07dc31b"
    },
    {
        "author": "强至",
        "paragraphs": [
            "岁余客秦雍，处俗失大方。",
            "眼前纷朋游，外同异中肠。",
            "最得张子晚，一见合柔刚。",
            "拜我十年兄，本非以其长。",
            "直缘父兄旧，及此三纪强。",
            "子之先大夫，畴昔倅余杭。",
            "予时以童子，进谒升公堂。",
            "仲兄齿予亚，同学隶州庠。",
            "行联坐接席，无异彼雁行。",
            "此时君尚孩，纵记今亦忘。",
            "去住忽南北，中间异行藏。",
            "后予与君兄，乡贡入帝乡。",
            "见面初惊疑，偕问徐乃详。",
            "同年忝进士，兹复同省郎。",
            "伊予论契好，始见今发苍。",
            "昨君解下邽，东去随荐章。",
            "归来妇翁家，春风到秋霜。",
            "予居幸对舍，有酒呼隔墙。",
            "往还兴颇熟，间外绝毫芒。",
            "乘月步横桥，观渔立回塘。",
            "诗句迭唱酬，稍稍积巾箱。",
            "自许先功名，知我尚激昂。",
            "放言遗形骸，不以我为狂。",
            "古称管鲍交，千载窃相望。",
            "辞我复云东，坐不安吾床。",
            "汴水日向落，更久不可航。",
            "甬东抛田园，不治久欲荒。",
            "急省江南兄，数事皆不遑。",
            "慇懃挽征袖，强留尽一觞。",
            "何以将别意，时菊有清香。"
        ],
        "title": "送张升甫三十韵",
        "id": "7a21cc82-d4ca-4add-89cf-027398009748"
    },
    {
        "author": "强至",
        "paragraphs": [
            "朝廷重一邑，悼昔容备员。",
            "自严荐举法，颇号近得贤。",
            "仕者既择地，主恩那罄宣。",
            "遐封暨恶壤，十必九弃捐。",
            "武平杳何所，闽裔天南偏。",
            "林密毒虺藏，吐瘴蟠长烟。",
            "冬候气亦暖，里俗衣不绵。",
            "旧令昨请代，阙榜张三铨。",
            "无人议一往，常甫独不然。",
            "丈夫志四海，岂安庐室边。",
            "畏避属衰怯，我今幸壮年。",
            "所寄有民社，勇去无山川。",
            "吴天破新腊，雪片冲离筵。",
            "阖坐劝别杯，情厚祷亦虔。",
            "药饵慎勿疏，善保食与眠。",
            "柂牙起惊涛，饯车散江壖。",
            "吏民前涂奔，争迎上泷船。",
            "到脩府中谒，首低小侯前。",
            "主人知才名，应以尘土怜。",
            "下车转春首，讼未临婚田。",
            "远人喜新君，有诉恐不先。",
            "据案扫滞务，一决如流泉。",
            "呼儿伴儿戏，邑事乐静便。",
            "地宽人物稀，林实杂海鲜。",
            "荔子委树旁，毛鱼不论钱。",
            "饮食信云美，那肯事宴筵。",
            "政休宁闲斋，空肠味陈编。",
            "他人保无过，岁满犹自迁。",
            "矧君资性好，进业补未全。",
            "材长老松干，气强直弩弦。",
            "坐养青云资，归著要路鞭。",
            "君家新蔡后，清节能世传。",
            "岂必因赏格，荐状期联翩。",
            "鄙人忝末契，相识由童颠。",
            "忧怀自足感，况复别绪缠。",
            "君其慰我私，北鸿附新篇。"
        ],
        "title": "送吴令常甫之武平",
        "id": "0638849c-a9c1-40b6-9aa3-f41b1d552266"
    },
    {
        "author": "强至",
        "paragraphs": [
            "丈夫收功名，要在少壮时。",
            "今予四十强，才短良时遗。",
            "俯首入掾曹，所托真一枝。",
            "动静系他人，何异马受縻。",
            "事业乖圣贤，饥寒愧妻儿。",
            "浩歌望青云，致身分已迟。",
            "江湖久去眼，终日怀钓丝。",
            "元恕知我深，爱恶非众随。",
            "怜我事冗宦，役役犹儿嬉。",
            "十日不一见，敢以奔走辞。",
            "与子结永好，交情保无移。",
            "相从文酒欢，晚岁沧洲期。"
        ],
        "title": "曾元恕累日不相见以诗垂寄依韵和答",
        "id": "bdffdc12-6c8a-4dd5-b159-9451df2aced0"
    },
    {
        "author": "强至",
        "paragraphs": [
            "定交初何年，昔齿会稽学。",
            "君壮我尚少，道复先我觉。",
            "子时于众人，百鸟一鸑鷟。",
            "学官程诸生，题品或义卓。",
            "众方缩手顾，君笔已一捉。",
            "落纸千余言，浑如玉出璞。",
            "辞场或鼓行，无敢犯锋矟。",
            "有时谈遗经，圣贤在口角。",
            "愤疾异说妄，摘抉三传駮。",
            "语气清不休，旱天冽雷雹。",
            "南北俄乖张，同时去师幄。",
            "未几会京国，君羽正濯濯。",
            "以文试有司，好古拙雕琢。",
            "一失太常第，闻子继屯剥。",
            "翠铩累在毛，龟剔衅由壳。",
            "古人亦忧患，千载名愈卓。",
            "予虽缀小官，夙志负山岳。",
            "簿领但戕性，禄粟不周啄。",
            "再命作陋邑，举动尤龌龊。",
            "旋巢子何所，距我幸非邈。",
            "寄诗冬为期，当遂笑一握。",
            "待将得丧理，同付尊酒浊。"
        ],
        "title": "走笔成一篇答徐君先辈见寄",
        "id": "88296668-0c0a-4e0d-aef9-b5c40988fd40"
    },
    {
        "author": "强至",
        "paragraphs": [
            "我本生穷阎，才命两乖塞。",
            "再试得一第，失足落铨格。",
            "去年赴选集，摩肩杂隶役。",
            "吏口骈名呼，摧沮气填臆。",
            "僦居在闲坊，门巷少人迹。",
            "于时苦病吟，谁肯顾越{血/与}。",
            "高冠纵一临，车马有屈色。",
            "平生青云志，跕跕若坠翼。",
            "羨君富词才，时志复两得。",
            "解褐拜初命，便缀审官籍。",
            "秋高马足健，驾言往京国。",
            "诸父列禁严，南北罗第宅。",
            "往来伯叔间，此行稳栖息。",
            "君家世儒林，图史况山积。",
            "灯火今可亲，幽探勉余力。",
            "京都号纷华，君志定非溺。",
            "勿贻双亲念，此外慎眠食。"
        ],
        "title": "送元恕",
        "id": "3d5f571c-5df1-4093-b8fa-31765bb6e0a7"
    },
    {
        "author": "强至",
        "paragraphs": [
            "二年别咸秦，八月过崤渑。",
            "碎石隠地起，险涂抱山转。",
            "我马无完蹄，我仆有重趼。",
            "林红烈炬暴，涧白乱流浅。",
            "夙驾露湿衣，夕休独临馔。",
            "辙迹环九州，孔子未能免。",
            "咨予独何人，安坐颜辄腼。",
            "区区适其宜，誓将策疲软。"
        ],
        "title": "早行渑池道中",
        "id": "5f2d370e-0f21-4445-a32e-b85203c1280c"
    },
    {
        "author": "强至",
        "paragraphs": [
            "清旦绝大河，拍堤滚黄沙。",
            "巨舟忽摇簸，心悸眼亦花。",
            "咨予岂轻生，将身试鱼虾。",
            "忠信固所凭，此理惧或差。",
            "定息神魂宁，归心眇天涯。",
            "故乡念昔游，湖面贴碧纱。",
            "醉舫穿芰荷，坦腹如眠家。",
            "天水自照映，鸥鹭相交加。",
            "虽无风波忧，龌龊未足夸。",
            "岂如寻河源，安稳浮灵槎。",
            "脱略遗近观，飘飘薄飞霞。",
            "低头顾浊流，卑险吾汝嗟。"
        ],
        "title": "乙巳十月七日过黄河中流遇巨浪偶作",
        "id": "96e139c8-6261-4bf0-a3c4-5a0246f353cd"
    },
    {
        "author": "强至",
        "paragraphs": [
            "巨方信天开，嵽嵲土山口。",
            "岂惟控内外，势不漏飞走。",
            "一夫或当关，可敌万夫守。",
            "山河此襟带，怙险圣所否。",
            "明皇晚倦勤，意恃太平久。",
            "绝艳荒真妃，转盼六宫丑。",
            "禄山假天性，恩豢不知厚。",
            "铁骑长驱来，哥舒苦徒手。",
            "吾君畅道德，四海一父母。",
            "人心自固结，兹关复何有。"
        ],
        "title": "过潼关",
        "id": "eb2bd480-f082-4b10-978c-4d97046c4d8f"
    },
    {
        "author": "强至",
        "paragraphs": [
            "关辅连岁旱，耕地千里赤。",
            "官家放租税，犹有道边瘠。",
            "群国乞膏雨，童巫叫蜥蜴。",
            "神听久寂寞，民意转凄恻。",
            "天公忽瞑目，一怒乖龙殛。",
            "雨师偃其旁，惊起振厥职。",
            "不复计多寡，倾泻信朝夕。",
            "入地知几犁，地上但盈尺。",
            "渹如三峡注，那辨四檐滴。",
            "落势曾未停，庐井反忧溺。",
            "始知天公难，不易人愿适。",
            "举头告风伯，速吹湿云坼。",
            "却还秋日光，迤逦照阡陌。",
            "俾民布新种，来岁饱麰麦。"
        ],
        "title": "苦雨",
        "id": "3aa05515-da5f-40e0-b9ee-0d9069fbd890"
    },
    {
        "author": "强至",
        "paragraphs": [
            "刘侯驱车东，幕府宾客稀。",
            "凭几独萧然，真与万事违。",
            "巢燕无世情，闲堂时一归。",
            "东风忽怒号，辄来撼窗扉。",
            "搅我静中趣，聒聒无停威。",
            "尘沙亦侵人，犹喜势力微。",
            "日暮风稍息，出户聊振衣。",
            "行吟视庭木，枝空但花飞。",
            "幽思感晚春，浩歌送斜晖。",
            "翟公大书门，怨激恐已非。",
            "俗物喜去眼，杜子吾庶几。"
        ],
        "title": "幕中偶书",
        "id": "258e60f1-39c6-445a-86e0-f5026a7a3552"
    },
    {
        "author": "强至",
        "paragraphs": [
            "人生如寄客，况复真客宦。",
            "南舟与北车，来往若征雁。",
            "残暑赴西雍，冉冉忽秋晏。",
            "三徙乃定居，什物旋营办。",
            "腾移费负挈，犹恐仆夫讪。",
            "幕府文书稀，食息有余闲。",
            "短才乏所补，公给浪蒙豢。",
            "惧辜主人恩，从事不敢慢。",
            "南轩有佳趣，流渠泻幽涧。",
            "潺潺无时休，弄水悦童丱。",
            "关中气候晚，时菊始云绽。",
            "亦有终南云，朝暮生顾盼。",
            "浩歌一樽酒，常分任鹏鷃。"
        ],
        "title": "徙居",
        "id": "862961cd-ba04-4961-91b9-65d9f1aab20f"
    },
    {
        "author": "强至",
        "paragraphs": [
            "宦游老岁月，春花渐空枝。",
            "坐耗镜中颜，日饶鬓边丝。",
            "流俗宜重轻，青云势参差。",
            "刚肠寡所合，出门复何之。",
            "趋向于今乖，考古聊自怡。",
            "黄卷有圣贤，目览心与期。",
            "君子顾万世，小人较一时。",
            "不见九原骨，贵贱共狐狸。",
            "惟有贤愚名，纵久亦两岐。",
            "退之赋二鸟，无乃为物移。",
            "信己一推天，孟子真吾师。",
            "得丧付浊醪，身外非所知。"
        ],
        "title": "幕中书怀",
        "id": "7d8baf7c-581b-4f71-8b94-72c2b45d03d4"
    },
    {
        "author": "强至",
        "paragraphs": [
            "寒暑当递迁，日月会阳九。",
            "绿鬓惊秋风，黄花泛樽酒。",
            "行乐重此辰，登高命诸友。",
            "古人感尘世，宜开笑歌口。"
        ],
        "title": "九日与诸君饮",
        "id": "ad709ca1-cb90-4901-88f0-0dc2dc9abf1e"
    },
    {
        "author": "强至",
        "paragraphs": [
            "朔风搅疏林，短日寒无晖。",
            "有客气轩昂，束书赴礼闱。",
            "行橐虽云轻，满抱藏珠玑。",
            "出以售春官，善价其可希。",
            "骨肉送出门，稚子犹牵衣。",
            "我为举别觞，一言庶不违。",
            "京师足纷华，慎勿事轻肥。",
            "白首有双亲，待子得官归。"
        ],
        "title": "送粹中赴举",
        "id": "7e7fd378-2a37-4d6f-9067-6385bd4ebdb7"
    },
    {
        "author": "强至",
        "paragraphs": [
            "铜台遗荒基，寂寞千载下。",
            "黄埃朽壤间，所得或片瓦。",
            "砚材世共珍，购金不论把。",
            "浪好昧所别，往往乱真假。"
        ],
        "title": "石亢之出铜雀台砚相示信笔题其后",
        "id": "09ff219f-d49c-4833-b876-ee327a7a7b1f"
    },
    {
        "author": "强至",
        "paragraphs": [
            "忆初向关中，触热事西走。",
            "淋漓汗征衣，早夜犯星斗。",
            "欢然赴所知，辛苦复何有。",
            "主人喜宾至，相见劳杯酒。",
            "誓将效毫发，聊以塞所厚。",
            "遇事因辄言，何尝计从否。",
            "平生性坦率，间或忤交友。",
            "是非长安城，侧身避谗口。",
            "彼奸乘其前，吾虑亦已后。",
            "二叔诬周公，三人惑曾母。",
            "青蝇乱黑白，视洁以为垢。",
            "圣贤且不免，予免焉能苟。",
            "浩歌动归欤，至此信不偶。",
            "春风忆东南，巖花映溪柳。",
            "南山有屋庐，酿熟唤邻叟。",
            "何时理扁舟，旧物入吾手。",
            "回头谢狺狺，投北汝谁受。"
        ],
        "title": "闻毁",
        "id": "2bc59d5a-a5e8-424b-87af-33304cb142d4"
    },
    {
        "author": "强至",
        "paragraphs": [
            "熙宁岁壬子，春旱初可怪。",
            "不雨讫夏尾，天地一炉鞴。",
            "赤日裂厚土，黄埃没经界。",
            "农夫望云霓，脰折意未懈。",
            "侍中守北门，抚俗先罢瘵。",
            "闵雨忧更深，遍祷剧斋戒。",
            "老宫与佛庙，三日一往拜。",
            "冠者厌于呪，褐者劳于呗。",
            "雨应绝不闻，烦鬰何由快。",
            "凭谁诉天公，请执乖龙械。"
        ],
        "title": "壬子岁旱",
        "id": "5a6bc142-f06e-4cf7-ba5c-991eea2e8d98"
    },
    {
        "author": "强至",
        "paragraphs": [
            "东风吹春来，移疾聊少休。",
            "寒热战予躯，渐如错春秋。",
            "侵寻日以剧，谒告牒屡投。",
            "性命吾自安，所负空食羞。",
            "交亲每问讯，爱者或见忧。",
            "伏枕数晦朔，忽忽月四周。",
            "有叟肆嗫嚅，咄哉我何尤。",
            "腾口状予疾，张大实颇浮。",
            "背憎詋休咎，唯恐予疾瘳。",
            "宁独冀术胜，仍欲悦予仇。",
            "叟乎汝何愚，天命非尔谋。",
            "生死籍素定，理莫移恩仇。",
            "身世如寄客，日月速置邮。",
            "引照盍自儆，霜雪满汝头。",
            "胡然不如止，胁肩谄贵游。",
            "干进苟朝暮，利吻铦戈矛。",
            "予今偶不死，官意滋悠悠。",
            "却来坐省局，心迹逾林丘。",
            "北扉对新篁，阴薄干已脩。",
            "薰风送潇洒，不博千户侯。",
            "富贵功名间，有待终无求。",
            "鸾凤志寥廓，燕雀徒啾啾。"
        ],
        "title": "予初春被病中夏少间勉入省局偶成二十二韵",
        "id": "b1895d1c-06de-406b-a6de-0c24b8a5ace9"
    },
    {
        "author": "强至",
        "paragraphs": [
            "炎蒸有正色，下与地气关。",
            "相结成含桃，使冠百果班。",
            "独忧赤日曝，坐变红成殷。",
            "多应绛阙种，流落来尘寰。",
            "金盘泻不定，四走如循环。",
            "睡龙失火齐，颔空皆血潸。",
            "以口比樊素，白傅夸娇鬟。",
            "却嗟荔子陋，远在炎荒山。",
            "每岁贡天子，险路劳缘扳。",
            "岂如盛京洛，地广生不悭。",
            "朝须暮可进，先御后匪颁。",
            "离树既不久，弗改犹童颜。",
            "吁嗟唐中宗，游乐芳林闲。",
            "君臣失仪度，口摘省手攀。",
            "不闻荐先庙，书在史册间。",
            "愈籍争诗豪，劲句尝往还。",
            "予知青冥赐，难到山溪湾。",
            "林园幸自有，圆颗赫不黫。",
            "虽热岂厌食，纵密宁忍删。",
            "况此鲜嫩质，非并青梅顽。"
        ],
        "title": "某蒙君章兄宠示樱桃佳篇辄依韵奉和",
        "id": "98ba4d05-e3ab-412f-a2bb-5041aad3eeda"
    },
    {
        "author": "强至",
        "paragraphs": [
            "累朝困炎威，一雨转愁意。",
            "偶看碧芦丛，宛在沧洲地。",
            "岸草闲自滋，庭叶纷以坠。",
            "移床就幽窗，檐溜聒清睡。"
        ],
        "title": "群牧司雨中池上作",
        "id": "af3b6287-2a26-4fdf-9f9d-09f5b076a474"
    },
    {
        "author": "强至",
        "paragraphs": [
            "一日或数篇，数日哦一轴。",
            "夫子之于诗，夜补昼不足。",
            "长吟天地间，万象困题目。",
            "天徒饱其才，而特馁其腹。",
            "声名三十载，半百事场屋。",
            "今年试春官，淡榜辄不录。",
            "东风吹残花，客泪迸京毂。",
            "回头谢青云，却抱来时玉。",
            "河阳谒相公，每见辍饭沐。",
            "赆金实空囊，礼遇骇僮仆。",
            "遂游西诸侯，骑马度函谷。",
            "长安寻素交，零落半丘木。",
            "惟有终南山，相看似旧绿。",
            "东李雅好客，既亲意转笃。",
            "授馆如投家，晨杯继宵烛。",
            "羸马残青刍，饥僮厌余肉。",
            "予方坐幕府，陷嫉苦流俗。",
            "群吠耳且盈，介立趣颇独。",
            "得君倍欢然，坦不置边幅。",
            "论情虽云晚，闻谊固已夙。",
            "二章初交锋，懦气令避缩。",
            "自笑不量力，强和旋取衄。",
            "从此遗形骸，留馔或脱粟。",
            "有酒时招邀，共醉小轩竹。",
            "论议到圣贤，道德富停蓄。",
            "岂比篇章流，烟云绕心曲。",
            "飘飖走边城，新禁察儒服。",
            "戎帅不敢延，进退势俱触。",
            "六月汗霑衣，几作穷途哭。",
            "回来卧旅舍，所得不充欲。",
            "乡思生秋蛩，轻装遽云促。",
            "行当买淮田，晚岁谋退筑。",
            "予材觉无庸，计虑亦既熟。",
            "无资媚要权，与世背驰逐。",
            "祗合从渔樵，胡为苟寸禄。",
            "淮吴幸相望，有邻可容卜。",
            "浩歌老吾生，争食任鸡鹜。",
            "薄宦犹縻人，归飞羨黄鹄。"
        ],
        "tags": [
            "终南山"
        ],
        "title": "送章传道东归三十八韵",
        "id": "64be9127-f08c-4876-9ce7-7c9f104301b6"
    },
    {
        "author": "强至",
        "paragraphs": [
            "窃禄了无补，卧疴惭有日。",
            "空听朝鸡鸣，阻挂朝衣出。",
            "启处不自安，灼艾加诸膝。",
            "庶几起沈苶，犬马委微质。"
        ],
        "title": "予以病久不赴朝谒因灸三里穴罢信笔偶书",
        "id": "51302cdb-5f76-4028-959c-f1d4f8a4737d"
    },
    {
        "author": "强至",
        "paragraphs": [
            "卧病喜秋至，昏烦庶以平。",
            "清风不少济，宿疢仍相撄。",
            "凉叶犹未振，阴蛩已先鸣。",
            "四时顺万物，奚独戕吾生。"
        ],
        "title": "立秋后病作此写怀",
        "id": "1f712185-fd8b-45d9-a996-0ed3c773a6ad"
    },
    {
        "author": "强至",
        "paragraphs": [
            "行穿六松阴，鸟语逢人寂。",
            "林僧洗山钵，正了寒堂食。",
            "揖我喜满颜，吟窗半轩辟。",
            "凤凰不无情，天外送佳色。",
            "春风动花雨，枝上或涓滴。",
            "羨师得安住，我亦有闲适。",
            "出门懒鞍马，把袂步幽石。",
            "石尽浮泥深，恰恰露双屐。",
            "临别心徘徊，野店更一息。"
        ],
        "title": "入山谒怡然上人因成短篇皆书即时事",
        "id": "c5242b33-e4d5-4f8f-bea5-061291b1cfb2"
    },
    {
        "author": "强至",
        "paragraphs": [
            "佛子苇麻众，槩能蚕食人。",
            "庸奴买师名，纳赀不计缗。",
            "普济释苑秀，类同行佛均。",
            "往岁东阳饥，愁声聒苍旻。",
            "天民坐欲死，谁肯发一囷。",
            "师勇营饘糜，全活百万民。",
            "外台上其事，朝廷嘉师仁。",
            "相府议优赏，美号宠厥身。",
            "汝往贰尔正，示劝出圣神。",
            "今时士大夫，体虽具缨绅。",
            "十九饱妻孥，何暇及困贫。",
            "视师固有激，抑可警其伦。"
        ],
        "title": "僧副普济过予诘其师名僧职之所自则曰尝济活饥民百万朝廷论酬以得之钦叹不足继以诗云",
        "id": "830b77dd-c027-4364-bfa8-65d23f78bc0b"
    },
    {
        "author": "强至",
        "paragraphs": [
            "琐琐江湖中，忽在幽人壁。",
            "短螯利双钺，长跪生六戟。",
            "骨眼惊自然，熟视审精墨。",
            "初疑朿穴朿，犹带浮泥黑。",
            "横行竟何从，躁心固已息。",
            "终朝墙壁间，颇有肥霜色。",
            "我来空持杯，左手莫汝食。",
            "谁夺造化功，生成归笔力。"
        ],
        "title": "墨蟹",
        "id": "a61d8450-6ae2-42dc-ac26-6ec27d4cae5e"
    },
    {
        "author": "强至",
        "paragraphs": [
            "越山东南号胜绝，古寺巖洞穷高深。",
            "山云出为洞口雨，或时散作巖下阴。",
            "不有神物此蟠据，安得气类长相寻。",
            "寺僧爱云恐云远，置阁云上蹑以临。",
            "岂惟忧怀独舒悦，更许游客开尘襟。",
            "客来祇知寓暂赏，不道归去还尘侵。",
            "宁如僧住得安稳，终日自共云无心。"
        ],
        "title": "栖云阁",
        "id": "a0afb7a4-8ade-4719-aa52-fd24da894479"
    },
    {
        "author": "强至",
        "paragraphs": [
            "阳关何处草烟平，不识阳关空记名。",
            "古人驱车欲西过，吟成缮写离群情。",
            "天涯此去故人绝，虽有樽酒同谁倾。",
            "古人幽怨几时尽，至今愁杀阳关声。",
            "陆君酒酣喜自唱，坐上客泪俄纵横。",
            "杯盘咫尺意万里，忽若身在关山行。",
            "耳傍宛闻车马动，帘外已觉边风生。",
            "乃知樽酒须故旧，为君一饮无余觥。"
        ],
        "title": "陆君置酒为予唱阳关即席有作",
        "id": "d308e1c9-afd4-4787-a2c4-27bc6fa7bcee"
    },
    {
        "author": "强至",
        "paragraphs": [
            "贵友高车照簪组，富友黄金轻粪土。",
            "二友方论富贵交，以漆倾胶入心腑。",
            "一朝金尽囊无余，门前不见簪组车。",
            "贵人今车底似昔，早失黄金旧时客。",
            "由来结交要势均，一轻一重难为人。",
            "滔滔世上耳余辈，寂寥管鲍今埃尘。",
            "交情以势不以义，今日虽同明日异。",
            "君子结交自有持，贱贫富贵不我移。"
        ],
        "title": "结交行",
        "id": "e0912974-ef8d-4137-9416-bfce92035869"
    },
    {
        "author": "强至",
        "paragraphs": [
            "我心烱烱君应识，万事都慵独吟癖。",
            "二年客眼看京华，可见无媒进无益。",
            "势门所喜在佞豪，直语空拳无一怿。",
            "爱君挺拔生贵家，不学庸儿醉朱碧。",
            "两提试笔赋翰林，落落金声天上掷。",
            "改丞殿省头不回，直把群经重研摭。",
            "相逢怜我犹滞濡，四十金闺未通籍。",
            "势门宜不容此身，頼有君家好投迹。",
            "书斋延坐开新编，光焰文章追祖白。",
            "更邀诗社同襟期，脱略形骸一疏戚。",
            "公侯必复君勿迟，志士由来轻尺璧。"
        ],
        "title": "依韵和李评文思",
        "id": "742b306d-30ca-4157-9717-d6c24d75fe1e"
    },
    {
        "author": "强至",
        "paragraphs": [
            "贾君貌古文章老，虬髯铺胸犀插脑。",
            "戏夸才力惊众人，谈笑千篇笔端扫。",
            "酒酣座上披天真，铲去崖岸露怀抱。",
            "今年礼部更新书，续诏九州登俊造。",
            "宿儒晚秀趋术茫，肝愁胃苦搜辞藻。",
            "独君所向异尔为，长袖陂陀踏幽草。",
            "行穷两径跻巖巅，指点晴江辨秋岛。",
            "却骑匹马归湖山，古寺相逢情愈好。",
            "空樽无物醉故人，辄出囊钱具梨枣。",
            "更长坐久然青灯，语杂讥谐欲颠倒。",
            "我方正色起问君，何乃终年事枯槁。",
            "齿牙未豁才有余，一赋从容成腹藁。",
            "琢磨高论驰古今，足历天衢骋王道。",
            "驽群沓沓犹争先，骥騄胡然甘伏皁。",
            "君徒俛首不我答，我反惭颜汗如澡。",
            "丈夫贵富难近窥，一第定非论晚早。",
            "岂同祖谊名汉朝，位不公卿身已夭。",
            "何时却挂吴淞帆，霜蟹初肥恰新稻。"
        ],
        "title": "赠贾麟",
        "id": "6012eddd-915e-46c5-8c35-30bef4fc6645"
    },
    {
        "author": "强至",
        "paragraphs": [
            "贾生俊辩凌诸老，二十汉廷冠插脑。",
            "魁奇远裔空传家，惨淡壮年翻却扫。",
            "巧心用过金几缗，愤泪顷干玉三抱。",
            "五湖梦数归何时，四海形单生不造。",
            "乡宴无心听鹿鸣，时平有口歌鱼藻。",
            "每舒意气拂剑光，懒把穷通叩蓍草。",
            "江河饮肺吞阮刘，风月吟肠笑郊岛。",
            "君才慎勿恃晚成，俗态由来尊少好。",
            "众人竞进皆揠苗，独子甘贫犹嗜枣。",
            "囊装未抵一羽轻，笔力堪支泰山倒。",
            "闲身自放垅上耕，愁面谁怜泽边槁。",
            "幽寻骑马衫覆鞯，冷卧乏毡床露藁。",
            "无劳儿女悯滞材，岂竟干坤厄吾道。",
            "从前平步封公侯，亦有逢辰出舆皁。",
            "光华圣旦发可晞，涵泳儒流身已澡。",
            "收还事业幸未迟，揖取功名须及早。",
            "不然一世成虚生，虽曰百年如实夭。",
            "公朝富贵弗汝悭，仕路高车似麻稻。"
        ],
        "tags": [
            "泰山"
        ],
        "title": "前日以诗赠贾麟进士继蒙和答而杨蟠从事亦随次元韵鄙思不休辄复自和二篇  其一",
        "id": "f031fa53-3023-4346-9aa9-47954eef2ba7"
    },
    {
        "author": "强至",
        "paragraphs": [
            "爱君气干霜松老，一见相投许肝脑。",
            "岂同世上秋叶交，不及岁寒如电扫。",
            "有才无命三十强，寂寞吟斋膝长抱。",
            "愁来遍踏公卿门，绽褐不缝谁改造。",
            "文章直吐元化胚，天朴岂须施斧藻。",
            "长篇下笔纵立成，一字未曾伤草草。",
            "辞源奔注吞众人，有似惊潮没孤岛。",
            "善君取友论片能，不学常情求百好。",
            "琢磨六艺相与游，我愧性灵昏椹枣。",
            "平湖绿净时招邀，烂熳清尊为君倒。",
            "客涂见月凡几圆，倦马声饥奴色槁。",
            "路傍甲第欺儒冠，奴厌腥肥马余藁。",
            "我疑造物偏膏粱，富贵何缘悭有道。",
            "贯糜巨室君空囊，朱紫摩肩君衣皁。",
            "大鹏宁合安寻常，怒翼天池终刷澡。",
            "功名岂必收目前，两鬓未银犹得早。",
            "颜彭骨朽千万年，漫与后人论寿夭。",
            "君其努力攀青云，盛醉春风酿香稻。"
        ],
        "title": "前日以诗赠贾麟进士继蒙和答而杨蟠从事亦随次元韵鄙思不休辄复自和二篇  其二",
        "id": "dfc8d30a-d349-4e6b-a385-de8406b5454c"
    },
    {
        "author": "强至",
        "paragraphs": [
            "蜀江濯锦含文漪，竹生江岸初绿滋。",
            "锦波一浸入竹肌，万洗不落斑在皮。",
            "又闻泪点洒舜妃，遗迹渐染传今时。",
            "搯不受爪滑可持，隠起高节无屈欹。",
            "江神虽宝莫自私，烟根忽逐霜刀离。",
            "截而为杖得者谁，庞眉大士今一枝。",
            "斒斓颇与坏衲宜，朝跻山巅暮江湄。",
            "山备兕虎江蛟螭，尔杖未折莫汝危。",
            "足力自健无险巇，安用童子两肩为。",
            "当年常竹纹无奇，犹托变化神葛陂。",
            "况此已是斑龙儿，长恐一旦风云随。",
            "复整头角还天逵，未必久为师有之。"
        ],
        "title": "题惟晤师斑竹杖",
        "id": "b0d9ffc8-bf17-4e35-b8d2-a2201cc50789"
    },
    {
        "author": "强至",
        "paragraphs": [
            "水官司冬不举职，天地当凛气辄温。",
            "顽风伺隙倒天令，扫荡不使繁云屯。",
            "阴崖邃谷殆穷腊，空有雪意乘朝昏。",
            "宿荄老玘亦借便，欲泄阳气芽株根。",
            "往往百怪窃窥视，思以沴疫伤群元。",
            "頼吾太守为民切，百拜默与上帝言。",
            "臣因视民问农计，亟雪犹可望有年。",
            "知民所欲弗帝告，安用备位称守藩。",
            "至诚一发动天听，霄垠地堮俄琼璠。",
            "混然上下共一色，直疑元气犹胚浑。",
            "狂风埋藏反失势，却授威柄还水官。",
            "既云丰年在冬雪，豫拟痴腹盈朝餐。"
        ],
        "title": "和礼之喜雪十二韵",
        "id": "b3d39e66-f818-4dbc-9f0b-e9a18b668b1a"
    },
    {
        "author": "强至",
        "paragraphs": [
            "峨冠初上童儿首，君已老成予辄友。",
            "肺肝相照二十年，今日不殊前日厚。",
            "纷纷共笑薄媚徒，对面论心回面否。",
            "吁君意气非昔粗，犹著青衫从吏部。",
            "得官将尉古山阳，有蕴无施州县后。",
            "山阳楚邑为最雄，聒聒众咻千万口。",
            "阶庭听命趋上官，守阁使台靴日走。",
            "舟车冗客来百须，政逐从违成好丑。",
            "君才遇事有卷舒，公道当官胆如斗。",
            "或时畏缩类懦夫，私请不容毫发受。",
            "往行素守裨长官，肯到县厅同木偶。",
            "颇闻彼俗殊东南，例重市门轻陇亩。",
            "盐商茗贩白刃随，切与椎埋破渊薮。",
            "能声自可博己知，懒趁庸儿媒左右。",
            "吴江日暮山川愁，疏树烟头排敝帚。",
            "北帆欲挂倾别觞，还有阴风吹散酒。",
            "醒难为别醉几何，人世无时好分手。",
            "知君此去忘故园，淮月楚云惟我有。"
        ],
        "title": "送关景芬秘书赴山阳尉",
        "id": "9a66ac89-6228-481e-9a74-0ac2436147e3"
    },
    {
        "author": "强至",
        "paragraphs": [
            "雨干青活淮上山，君领善课趋帝关。",
            "春风满路马足健，翩然征辔不可攀。",
            "吁君登科越一纪，中又困踬罹苦艰。",
            "苍虬垂髯猛虎卧，青衫四十鬓欲斑。",
            "我疑君胸典籍府，千轴万卷罗其间。",
            "圣经贤史及怪说，叩之不已如循环。",
            "有时启口论时病，往往愤发涕欲潸。",
            "位卑道屈志未就，姑以大笔诛雄奸。",
            "就令君居太史局，犹足上下马与班。",
            "刚然古胆贯白日，不为权贵柔正颜。",
            "退之常患天地惠，偏向君子怀独悭。",
            "高冠大笏尽知己，行矣得意东南还。"
        ],
        "title": "送吴判官",
        "id": "fc604f3e-c00e-4a8b-9e91-be796a532ac4"
    },
    {
        "author": "强至",
        "paragraphs": [
            "浦阳穷僻山萦回，徐子匹马穷山来。",
            "十年不见安否外，怪子面黝身红埃。",
            "自言壮图醉无几，独有古胆刚不摧。",
            "日于篇章遣孤愤，袖出巨轴为我开。",
            "密行细书几千字，一一纸上皆琼瑰。",
            "浑然天成有警句，直若未剖元气胚。",
            "间工磨琢弄纤巧，真宰手把天葩裁。",
            "诗人古亦少达者，非特徐子如寒灰。",
            "孟郊老独张籍瞽，李杜落魄皆何哉。",
            "剔抉幽秘夺造化，虽甚寒饿天弗哀。",
            "又疑才命不俱得，既夺之命止与才。",
            "子今所往但逢蹇，绊骥两足犹驽骀。",
            "浦阳山深尚春浅，桃李才蕊花正梅。",
            "子时过我值讼简，花下一饮将百杯。",
            "酒酣慷慨起劝子，更厉头角需风雷。",
            "纵令不偶竟穷死，犹愈空腹冠崔嵬。"
        ],
        "title": "赠徐君强",
        "id": "a04c6987-2fe5-4d33-9f1e-9946954016ca"
    },
    {
        "author": "强至",
        "paragraphs": [
            "前时乘暇到池上，荷花未开荷叶小。",
            "弥旬风雨隔追赏，期会簿领复烦扰。",
            "今朝始得临旧堤，花开已繁叶将老。",
            "古人最谓行乐急，痴儿漫欲官事了。",
            "钱杨与我近同趣，一樽今待共君倒。",
            "联镳且来趁花饮，莫待红稀并绿槁。"
        ],
        "title": "邑舍东池近日荷花盛开辄书短篇奉邀宗哲纯甫二同僚",
        "id": "eb14927e-25fb-483d-bf7b-386d983fc4ec"
    },
    {
        "author": "强至",
        "paragraphs": [
            "七月七日暑气徂，此夕何夕乐且娱。",
            "世传牵牛会织女，雨洗云路迎霞车。",
            "初因乌鹊致语错，经岁一会成阔疏。",
            "牛女怒鹊置诸罪，拔毛髠脑如钳奴。",
            "星精会合不可诘，我疑此说终诞虚。",
            "又言星能遗人巧，罗列瓜果当庭除。",
            "彩丝贯针望星拜，夜深乞巧劳僮愚。",
            "吾闻朴散形器作，人夺天巧天无余。",
            "匠心女手剧淫巧，工与造化分锱铢。",
            "荐绅大夫一巧宦，坐取公相如指呼。",
            "间乘巧言惑主听，能改荼蘗成甘腴。",
            "纤辞丽曲骋文巧，剜刻圣道无完涂。",
            "星如有巧更可乞，益恐薄俗难持扶。",
            "我愿星精遗人拙，一变风化犹古初。"
        ],
        "title": "七夕",
        "id": "5308757d-056a-418f-b3d8-7c9dcd6e47bf"
    },
    {
        "author": "强至",
        "paragraphs": [
            "山僧有砚名龙尾，此石来从歙溪水。",
            "通明直可照发毛，莹滑不容安手指。",
            "案上长疑片月生，匣中自有浮云起。",
            "苍然颜色涵秋波，不学端州夸嫩紫。",
            "溪匠琢为寒瓦形，如从铜雀初飘零。",
            "只仍故状不复改，独有乱点生繁星。",
            "高闲上人妙书札，什袭藏来时一发。",
            "拂开轻雾磨烟煤，挥洒霜毫冰纸滑。",
            "咄嗟此砚何为哉，世上别有润色材。",
            "胡不往焉与徘徊，日濡大笔把诏裁，无久滞此空尘埃。"
        ],
        "title": "题蕴忠上人歙砚",
        "id": "ae883702-722a-4da7-8b69-49a49194e3cf"
    },
    {
        "author": "强至",
        "paragraphs": [
            "天下以中为大本，天地得中能自生。",
            "古之圣贤一用中，政刑礼乐万事平。",
            "于戏后世中道丧，政分宽猛刑重轻。",
            "礼非俭陋则奢僭，乐不专一须锵铿。",
            "其间万事亦颇僻，或过不及谁与绳。",
            "今公奋然力追救，大署中字为斋名。",
            "谓中之迹不可见，粲焉其道存六经。",
            "尚书洪范有皇极，春秋王道为权衡。",
            "在易之爻贵二五，于诗无邪义甚明。",
            "子思著篇究根柢，王通命说垂仪刑。",
            "夜探群书味中理，鸡鸣而作还奉行。",
            "出处语默皆时中，措诸万事无侧倾。",
            "有时宾至相与乐，咏歌亦作中和声。",
            "檐前竹树有中色，四序不改长青青。",
            "公今一州贰守政，千里犹变中庸甿。",
            "异时朝廷赞天子，扩之四海中道成。",
            "至得摄齐升公斋，一听中论退服膺。"
        ],
        "title": "通判国博中斋诗",
        "id": "161cea04-2392-4847-90d9-8acb9688eacb"
    },
    {
        "author": "强至",
        "paragraphs": [
            "蜀山秀色参天起，子云文章摩玉垒。",
            "关右衣冠从古名，伯起光华擅杨氏。",
            "后来气象几寂寥，今日西州闻学士。",
            "吁雄述作拟圣人，蹭蹬三朝官不徙。",
            "震虽有时无雄文，而又晚龄才得仕。",
            "岂知学士丁妙年，一日青云趋万里。",
            "高才大笔驱古今，奄有震雄兼二美。",
            "布衣平昔抱经纶，浩荡著书穷日晷。",
            "幽居独占无为山，因以名编仍号子。",
            "凿开元气争化工，剔出微情泣山鬼。",
            "先儒浮妄遭芟锄，直与六经相表里。",
            "青衫冗掾错致身，四十摩肩杂胥史。",
            "日趋官府旧学荒，已分清流将绝齿。",
            "前时辄辱授此编，如以咸韶震聋耳。",
            "夜侵灯烛昼废餐，若涉江河徐见涘。",
            "乃知无为非不为，道化自行而已矣。",
            "立朝本此足有施，尧舜吾君那出是。",
            "天球岂合藏穷家，再拜持编复斋几。"
        ],
        "title": "还府推杨学士无为编",
        "id": "713b3c52-87bf-4acf-8e97-4692baa5a97a"
    },
    {
        "author": "强至",
        "paragraphs": [
            "建溪春早地未暖，建俗巧计催春阳。",
            "茶傍万口噪地烈，惊破芽英不得藏。",
            "犹嫌旗枪已老硬，独爱鸟嘴嫩未长。",
            "撷而焙之一朝就，更范圭璧为圆方。",
            "南州尚珍北固重，自非富贵宁预尝。",
            "浦阳贱官性怯酒，素许茶味为最良。",
            "日分牒诉费齿舌，口吻镇燥喉无浆。",
            "建溪奇品远莫致，日夕梦想驰闽乡。",
            "尘埃填心渴欲死，忽拜公赐喜可量。",
            "拆封碾破苍玉片，云脚浮动瓯生光。",
            "愚知公赐岂徒尔，欲俾下吏蠲俗肠。",
            "涤除诗冗起清思，驱逐睡兴穷缣缃。",
            "玉川不暇尽七碗，已觉两腋清风翔。"
        ],
        "title": "谢通判国博惠建茶",
        "id": "bb311f95-8af7-4f82-af94-0ff523c14d2f"
    },
    {
        "author": "强至",
        "paragraphs": [
            "貍猫得鼠活未食，戏局之地或前后。",
            "猫欺鼠困纵不逐，岂防厥类怠其守。",
            "花猫狡计伺貍怠，帖耳偷衔背之走。",
            "家人莫究貍所得，只见花衔鼠在口。",
            "予因窃觇见本末，却笑家人反能否。",
            "主人养猫不知用，谬薄貍能服花厚。",
            "花虽利鼠乃欺主，窃貍之功亦花丑。",
            "人间颠倒常大此，利害于猫复何有。"
        ],
        "title": "予家畜貍花二猫一日貍者获鼠未食而花者私窃之以去家人不知以为鼠自花获也因感而作二猫诗",
        "id": "b1606fb0-2c67-4ae3-b878-49d6abab34b5"
    },
    {
        "author": "强至",
        "paragraphs": [
            "问篱菊，何事秋香欠春馥。",
            "渊明岁岁走征途，冷落重阳谁采㔉。"
        ],
        "title": "纯甫以予去岁九日赴东阳今年复趋府作菊花问答见遗因以戏答  其一",
        "id": "1da2ee55-0d37-442c-9a65-61cfb44bf670"
    },
    {
        "author": "强至",
        "paragraphs": [
            "篱菊答，自古人生有离合。",
            "不得渊明泛玉觞，还有子真携酒榼。"
        ],
        "title": "纯甫以予去岁九日赴东阳今年复趋府作菊花问答见遗因以戏答  其二",
        "id": "be67fbaa-201b-4c33-ac31-d0e1523d5a58"
    },
    {
        "author": "强至",
        "paragraphs": [
            "芳树不合生深堂，座上似已闻生香。",
            "乃知丹青逼造化，独有真假争毫芒。",
            "枝外霏微包雨露，笔迹淋漓湿缣素。",
            "游蜂蛱蝶频往来，今日经营知汝误。",
            "蜀川赵昌妙花树，前后无人昌独步。",
            "师今合昌成一人，画手纷纷那敢措。",
            "上人笔下如有神，一扫欲空西洛春。",
            "姚黄魏紫色憔悴，自觉笔假胜天真。",
            "天工栽花苦荣谢，画工运巧无冬夏。",
            "天工巧极谁论价，输帛倾金只酬画。",
            "将令世俗尊造化，呼僮卷障不复挂。"
        ],
        "title": "泉上人画牡丹",
        "id": "6ad532ca-bdfe-4a71-9ad5-e4c6a5cac7a0"
    },
    {
        "author": "强至",
        "paragraphs": [
            "书名唐世凡几人，鲁公运笔独有神。",
            "当年一字百金直，异代傥获宜尔珍。",
            "公尝道直不容内，江湖出走刺史轮。",
            "东南挥翰落几郡，在处巨蹟刊坚珉。",
            "石坚字巨未应泐，旋复五代遗荒屯。",
            "州镇寻兵寺观火，缺碑毁碣埋泥尘。",
            "干坤岂亦爱字宝，不使久屈卒不伸。",
            "脗合阴假好事手，得此断石溪山垠。",
            "苔封土蚀初莫省，一洗烂若开三辰。",
            "不由名氏验体法，气质浑厚知颜筋。",
            "点端屹如泰山立，画劲森似长戟陈。",
            "宁同枣木浪传刻，少陵尤恶肥失真。",
            "苍茫疑闻地灵泣，为失此石后土贫。",
            "好事得之不自有，能广墨本遗其伦。",
            "始从君武惬传玩，大句感发惊儒绅。",
            "写公勋德无一欠，何必读史劳吾唇。",
            "青衫志国继高唱，首论书法词逾新。",
            "末言公忠死贼刃，不觉愤泪霑予巾。",
            "昔人谓书乃心画，浮沉直挠皆相循。",
            "公心远可此书鉴，体不姿媚一以淳。",
            "严严古气自盘薄，宜汝希烈不得臣。",
            "虽云笔力夺元化，济以忠谊重万钧。",
            "后来忠谊弗公学，磨铅临帖虚终身。",
            "李斯篆隶岂不好，彰彰奸迹流自秦。",
            "乃知一艺不独善，所贵名节坚松筠。",
            "鲁公之书以名贵，历代共宝无沉堙。"
        ],
        "tags": [
            "泰山"
        ],
        "title": "和楼志国范君武读胡尉临安所获颜鲁公书断碑",
        "id": "aa5d4cb1-b857-4e9f-8a01-74a89edb025a"
    },
    {
        "author": "强至",
        "paragraphs": [
            "光世出门头懒回，身将西去犯斗魁。",
            "风云自系鹏鹄健，里道正为骅骝开。",
            "忆初乡赋选主司，数州侧脑听外台。",
            "一朝吾乡腾荐口，姓名喜得丁与裴。",
            "笔摇试席动千指，匠精反愧木尽材。",
            "六人既拔里中杰，黑白自可消怨猜。",
            "君名稍稍近人底，岂是天意激后来。",
            "主司南宫顷第一，又尝礼部预拣才。",
            "颇伤辞律变新进，怪僻一鼓波遂颓。",
            "既而移书六人者，历数文弊有可哀。",
            "且言文章贵体要，试格尤要合准裁。",
            "六人既拜主司教，青云捷路知力推。",
            "方今最曰场屋公，实艺可进那用媒。",
            "君胸二纪富珍蕴，每向纸上挥琼瑰。",
            "挂名省壁定显赫，续取科第仍崔嵬。",
            "明年跃马游街尘，请君饮干临别杯。"
        ],
        "title": "送裴光世赴举",
        "id": "e0da2ab5-88c7-425f-a187-b0e03df21937"
    },
    {
        "author": "强至",
        "paragraphs": [
            "男儿刚肠逾古铁，每到伤离犹暂折。",
            "离绪不啻乱茧丝，才搅衷肠便成结。",
            "忆昨送子秋风前，薄酒三行歌数阕。",
            "我歌多感酒易醺，子车为我涩不发。",
            "今来与子举别觞，还是去年分臂日。",
            "人生岁岁有离恨，争遣绿鬓不为雪。",
            "安得共子并翼飞，四方上下无时别。"
        ],
        "title": "走笔送张伯起",
        "id": "bab52f0d-a819-4508-803b-33c1644a698c"
    },
    {
        "author": "强至",
        "paragraphs": [
            "朔野无花春意薄，斧声惟见桑枝落。",
            "北人是日竞条桑，手执懿筐共操作。",
            "客亭系马吟寒厅，细雨缠愁牢似缚。",
            "多情北燕能傍人，如说春心绕疏箔。",
            "故乡桃李应满园，烂熳香风随处著。",
            "十年游宦辞江湖，尘土日侵双鬓恶。",
            "天涯怀抱倾东南，闷对青灯举幽酌。"
        ],
        "title": "临洺驿雨中作",
        "id": "e9d188c6-46c4-4c76-84e5-48fced45a562"
    },
    {
        "author": "强至",
        "paragraphs": [
            "种梨易长地旧淤，春风一扫无枯株。",
            "沙头古寺枕城角，楼殿自与人迹疏。",
            "看花置酒三月破，点检座客惟欠苏。",
            "酒酣花底不知处，恍若身世游蕊珠。",
            "铜台割据古豪盛，乐事已去惟邱墟。",
            "直须及时结胜赏，莫局官事同辕驹。",
            "林僧迎我屡前揖，野鸟避客遥相呼。",
            "咸阳有花远莫见，岂若此地来须臾。",
            "风前嗅雪不宜缓，春芳过眼犹奔车。",
            "繁枝向月合照映，乱片落地无扫除。",
            "樽边酩酊不复计，马上倒载聊拼扶。",
            "子由闭户自懒出，花与双眼知何辜。",
            "天姿必欲贵纯白，红杏可婢桃可奴。",
            "君诗险绝不容和，梁园骋思惭相如。"
        ],
        "title": "丙午寒食厚卿置酒压沙寺邀诸君观梨花独苏子由不至以诗来邀席客同作予走笔依韵和之",
        "id": "a2f3dd3d-ceb6-4fb7-800a-c1a6b4d13e1e"
    },
    {
        "author": "强至",
        "paragraphs": [
            "花前烂醉如泥淤，犹恐花过嗟空株。",
            "压沙梨开百顷雪，春晚未赏计已疏。",
            "厚卿置酒趁寒食，蜂喧蝶闹人意苏。",
            "林间把盏谁我侑，鸟歌声滑如溜珠。",
            "魏都风流重行乐，艳妆丽服明郊墟。",
            "我初闻招便勇往，恨不插翼附骏驹。",
            "峨眉夫子趣独异，静坐幕府烦邀呼。",
            "车公不到座寂寞，大句落纸来须臾。",
            "樽边弄笔辄强和，布鼓乃敢当雷车。",
            "主人明朝复命客，是日禊事修祓除。",
            "日涵花气暖不散，酒力易著起要扶。",
            "清明予亦饮射圃，罚觯屡困辞不辜。",
            "杯盘一饱藉脱粟，那有白饭余君奴。",
            "梨花好在期共醉，功名身外终何如。"
        ],
        "title": "寒食安厚卿具酒馔邀数君子游压沙寺观梨花独苏子由不至诗来命座客同赋予既次韵和之明日上巳安复置酒招予与苏又明日清明予屈二君为射饮之会而苏君仍用前韵作诗见及予亦复和",
        "id": "2a7e0646-c595-40c8-ba47-c93b4f46ba10"
    },
    {
        "author": "强至",
        "paragraphs": [
            "释子群群蹈一辙，类能恐诱鼓师说。",
            "彼上人者剑外来，独许清吟调风月。",
            "就我乞诗归甬东，三叩宾阶通刺谒。",
            "何时腰下解瓶盂，巖窦应逢先腊雪。"
        ],
        "title": "送川僧玘上人归雪窦",
        "id": "5feb7cb9-593f-44a1-ba23-39586a0abdd7"
    },
    {
        "author": "强至",
        "paragraphs": [
            "小桃庭前祗一株，无数花开艳新绣。",
            "破蕊脉脉向人笑，闹枝酣酣索春斗。",
            "只见蜜蜂来往喧，不道双燕共时候。",
            "醉吟绕花日几遭，坐卧欲来花下就。",
            "东风昨夜忽颠狂，晓枝点检不依旧。",
            "惜无锦帐阔百步，遮藏免被风力骤。",
            "小儿地上拾乱片，犹爱残香再三嗅。",
            "桃兮开落奈汝何，却取余杯醉春昼。"
        ],
        "title": "小桃值风零落殆尽偶成鄙句奉呈诸君",
        "id": "e9d06b20-48f5-4ee8-bc83-01a540e6b213"
    },
    {
        "author": "强至",
        "paragraphs": [
            "杨子文格少已遒，自关以西鲜此流。",
            "逸兴一发不言休，诗吟千篇酒百瓯。",
            "始谓富贵力可求，行年四十差厥谋。",
            "相逢渭水初清秋，气俊秋隼辞长虬。",
            "欢然一见分辄投，往来自尔月屡周。",
            "忽闻屋角鸣春鸠，感时出门写我忧。",
            "载酒兴庆荒池头，半酣系马聊登舟。",
            "纷纷涉水惊眠鸥，晚阳欲落孤烟收。",
            "开元盛事空林丘，流年数百如回眸。",
            "陈迹随感来吟搜，偶作短句诒同游。",
            "杨子既见遽和酬，笔落纸上不暂留，诗珍玉案书银钩。",
            "诗人乃是天地仇，造化万物遭剜锼。",
            "天公报之甚操矛，少使称遂多穷愁。",
            "子尝两举试此州，病坐试席出则瘳。",
            "笔力健可掣十牛，及与命斗力弗侔，翻被命屈岂自由。",
            "嗟予所学浅以浮，不与造化为怨仇。",
            "胡然天公亦我尤，刚肠劲貌寡媚柔。",
            "触忤贵势在转喉。",
            "苍颜常调祗自羞，使看平步趋公侯。",
            "子来我语徒啾啾，天高听卑诚谬悠。",
            "不若且默真良筹，有酒一醉春风楼。"
        ],
        "title": "近承杨子遣垂和池上短篇爱而有赠且摅予怀",
        "id": "8b8aab5b-e4c4-4aa0-a799-08265b8dd0ca"
    },
    {
        "author": "强至",
        "paragraphs": [
            "君王赫怒超前古，威令风驰奋皇武。",
            "将士咸怀敌忾心，桓桓孰可当貔虎。",
            "岷峨横抹西南坤，河池散关当北门。",
            "坚城高寨碍飞鸟，天兵百万方云屯。",
            "给军自古资巴蜀，接轸连樯转刍粟。",
            "正须将漕得其人，赋役平均军食足。",
            "三分才具超常伦，不独摛藻追渊云。",
            "究宣德意可预见，抉剔奸蠹苏疲民。",
            "使星入蜀今重应，芒寒色正相辉映。",
            "川合东西几万家，伫瞻玉节交相庆。",
            "行闻尽录平戎功，给饷正与提兵同。",
            "紫泥封诏看西去，归来联骑朝王宫。"
        ],
        "title": "送李去病杨元老",
        "id": "947affb0-860f-418c-9b88-b96d047533d8"
    },
    {
        "author": "强至",
        "paragraphs": [
            "穷山老松干百尺，纵有爱者势难值。",
            "小松耸擢未及丈，何亦冷落守巖石。",
            "由来世眼习繁侈，竞事妖红与烂白。",
            "往往破产聚名卉，未见有一号松癖。",
            "城中有客卖桃李，美价高下随意得。",
            "咄嗟彼叟何为者，浪负松本穷九陌。",
            "行求善价吻欲燥，力弛还立朱门侧。",
            "过之千百绝一顾，宁复肯许一钱直。",
            "音声犹带涧风涩，颜色尚染岚烟黑。",
            "松材虽良人未见，其奈桃李有春色。",
            "嗟哉子计信疏矣，岂宜肩入芳菲域。",
            "速培旧土养松干，待栋明堂柱帝宅。",
            "予疑叟非鬻松者，无乃矫世为所特。",
            "众趋时好逞秾艳，何独孑孑衒皴碧。",
            "群雄驰骋尚谲诈，轲以仁义游六国。",
            "时乎释老肆分籍，愈以原道破群惑。",
            "叟乎叟乎予尔知，独行矫世难为力。"
        ],
        "title": "卖松翁",
        "id": "4bd03439-8939-4bf6-817d-b42e5d9282bb"
    },
    {
        "author": "强至",
        "paragraphs": [
            "城头滚滚寒烟起，城里无人冷如水。",
            "一声暮角聒地来，声中宛转含余哀。",
            "逡巡流入单于调，耳边似近单于台。",
            "坐客未终听，对面泪双迸。",
            "那复将军绝塞眠，朔风吹落玉帐边。",
            "狼烟未尽不待晓，恨不立起铭燕然。",
            "何人始制角中曲，幽怨到今传不足。",
            "吁嗟画角终无情，百年日月销此声。"
        ],
        "title": "与盛毅同赋暮角行",
        "id": "022d5dfa-a808-4b41-8017-d2666caf5cb8"
    },
    {
        "author": "强至",
        "paragraphs": [
            "幼年壮气寒逾热，更喜朱颜照飞雪。",
            "门前地厚堆玉尘，屐齿千回狂走折。",
            "今来过壮能几秋，眼未见雪心先愁。",
            "病肤隠粟出门懒，敝袍尽日红炉头。",
            "此身知更十年后，雪屋能如今坐否。",
            "层衾没颔定昼眠，那复吟边开冻口。",
            "壮龄衮衮洪涛奔，百年浩荡未易论。",
            "人间万事亦颠倒，且对今雪空清樽。"
        ],
        "title": "冬雪行",
        "id": "dad85644-e10d-4b79-9084-5e4ba45c555b"
    },
    {
        "author": "强至",
        "paragraphs": [
            "秋风木叶飞边徼，日暮铜台别杯釂。",
            "燕姬一曲声未终，交臂方携忽南棹。",
            "相公镇魏从辟书，玉帐三年奉谈笑。",
            "密谋直道裨主人，饱食庸儿或阴诮。",
            "君殊不顾但自若，烱烱诚心复谁照。",
            "相公还朝数论荐，援手无人在廊庙。",
            "荐章未报人事改，魏国门前客相吊。",
            "圣贤尚觊后世知，万事那能目前料。",
            "方今擢才不待次，道路纷纷走严召。",
            "朝廷必欲收真才，岂有如君使常调。",
            "读书适用非苟知，脱略空言直趋要。",
            "有余利刃未一施，可惜青萍反居鞘。",
            "谁能出力终提携，会看惊人露芒耀。",
            "君如弗偶好言命，予亦徐当卜耕钓。"
        ],
        "title": "送盛君方",
        "id": "b37b61c3-e7ad-479f-8d18-da1d029632dc"
    },
    {
        "author": "强至",
        "paragraphs": [
            "国初以来治蜀者，处置尽自乖崖公。",
            "当时奏使便宜敕，不与天下州府同。",
            "行之已及八十载，奸宄销伏谁之功。",
            "因循至此渐抏敝，有未晓者时相攻。",
            "鞭笞小罪亦检察，不许略出常科中。",
            "下民知之颇不惧，州县往往藏群凶。",
            "侧身敛足未动者，实以累朝恩泽隆。",
            "公之初来蜀人喜，慈爱久著民情通。",
            "众心欢然耻犯法，捄药浮薄归醇醲。",
            "尽将约束付僚吏，兴起学校还文翁。",
            "二年美化极沾洽，远近循服如偃风。",
            "上将归公问谁代，当使间作如笙镛。",
            "遂求元老得青社，其人廊庙之宗工。",
            "往年镇抚有异绩，大旆再来遣于东。",
            "公今与之合符去，到必奉诏参夔龙。",
            "大资旧德固无虑，剖判自出其心胸。",
            "所忧厥后嗣之者，忠定良法还如空。",
            "养顽活狡作渊薮，不免剪殄烦兴戎。",
            "蒙之愤懑久填臆，言贱不得通九重。",
            "颂公上殿起居罢，第一用此闻宸聪。"
        ],
        "title": "送知府吴龙图",
        "id": "4b63c648-7096-462c-b947-e435c756dcc1"
    },
    {
        "author": "强至",
        "paragraphs": [
            "弱冠相逢今四十，当年壮气虬龙蛰。",
            "交情独在酒盏深，人事细论衣袖湿。",
            "诗书误身浪自怜，公相满眼谁可揖。",
            "苍颜已变长安风，后会更应尤戢戢。"
        ],
        "title": "京师逢徐良温叟明府",
        "id": "6d539d64-3ea3-46fe-81f4-20b8d896fc22"
    },
    {
        "author": "强至",
        "paragraphs": [
            "一春三月少见晴，湿云不飞压花老。",
            "君来别我西出关，病里伤离似翁媪。",
            "和风吹面才几程，即入风流洛阳道。",
            "司农水利无留行，洛城花开为谁好。",
            "汉唐陈迹到可寻，犹有山川豁怀抱。",
            "忆昨行春从魏公，兴庆池边玉樽倒。",
            "公今已为泉下游，往事凭君问烟草。",
            "官家诸路急使才，归对明光切须早。"
        ],
        "title": "小疾中元恕相别往长安信笔成篇奉送",
        "id": "ee4927a7-5154-472e-ae2b-2a2eede7f0f4"
    },
    {
        "author": "强至",
        "paragraphs": [
            "雕轩画室吴僧居，花草禽鱼屏面集。",
            "岂如萧爽大士堂，雪山数尺平头立。",
            "满斋虚白已自生，隔坐纷华不容入。",
            "霜毫一扫都无痕，独有淋漓粉光湿。",
            "好丹世上空纭纭，趣与师同百无十。",
            "常时吟客惟我来，共爱此屏微静翕。",
            "目睛难驻手试扪，指下琉璃无寸涩。",
            "愿乘醉笔留几行，为写高僧白云什。"
        ],
        "title": "题可久上人房素屏",
        "id": "05669761-0be1-4e83-bd62-40fd22e670dc"
    },
    {
        "author": "强至",
        "paragraphs": [
            "相如昔乘使者车，县令负弩当前驱。",
            "颇矜意气夸里闾，檄词烂熳肆欺诬。",
            "归来不说民饥臞，余佞更留封禅书。",
            "江山清绝冠天区，岂甘久被斯人污。",
            "迩来炳灵轶古初，耆俊相继驰亨衢。",
            "堂堂御史今名儒，志节慷慨忠义俱。",
            "才高识远器有余，不似文园浅丈夫。",
            "一朝持节归成都，使星皎皎临坤隅。",
            "辍从宪府恩意殊，霜威鹗击正所须。",
            "奸胥所在察于荼，交券计斤良可吁。",
            "锄凶芟秽忌踟蹰，元恶须行七日诛。",
            "恶除惠泽益霑濡，顿使枯瘠都丰腴。",
            "坐茵未暖毡氍毹，诏归还直承明庐。",
            "朝廷急贤恢远图，碧鸡金马不用渠。",
            "以人报国功难逾，诸生中有何武无。"
        ],
        "title": "送王宾玉",
        "id": "77f7cc80-d048-4897-a41f-b63e55d85851"
    },
    {
        "author": "强至",
        "paragraphs": [
            "长安古名都，汉唐以来帝王宅。",
            "当时高冠大带接迹公卿间，声名大半文章伯。",
            "能书万变轶出意象外，那跼体法就常格。",
            "杰词精翰在处勒琬琰，从此关西富碑石。",
            "咸阳原头螭蟠龟负不知数，风雨皴剥尘土蚀。",
            "荒郊坏宇大者卧榛莽，小者老祠佛庙往往龛屋壁。",
            "忆初来长安，于此心颇溺。",
            "朝披夕购自忘倦，一纸不吝百金易。",
            "岂惟读辞玩点画，汉唐往事皆历历。",
            "始者累一以至百，今既累百至千未免广搜觅。",
            "古人载书兼两惧猜谤，今我车载不足更囊积。",
            "中郎知我有碑癖，封寄数本跨数驿。",
            "中郎中郎虽欲遂愚癖，愚也字学不进。",
            "文格不长，翻愧嗜此苦无益。",
            "虽然古人亦或有所嗜，又恐一朝舍此愚意无以适。",
            "碑乎誓将蓄汝永吾好，不已圣犹贤博奕。"
        ],
        "title": "谢三门提举辇运宋叔达郎中寄古碑杂言",
        "id": "526b82cd-abcd-4f41-ace9-41fce5cf26f4"
    },
    {
        "author": "强至",
        "paragraphs": [
            "地暖春才半，蹊深气已暄。",
            "风光何处好，雪浪此时翻。",
            "匀似金刀翦，装成玉杖繁。",
            "夭桃漫相压，吏部竟谁言。"
        ],
        "title": "李花",
        "id": "55acb9c5-bcef-402f-8a6f-89d37613aa3e"
    },
    {
        "author": "强至",
        "paragraphs": [
            "缥缈惊春梦，铿轰送晓声。",
            "敲烟出野寺，催月下山城。",
            "窗映东方白，灯留半壁明。",
            "隠然余韵在，群动已营营。"
        ],
        "title": "晓钟",
        "id": "5b9264ea-6eab-4caa-8202-67b6ae41816f"
    },
    {
        "author": "强至",
        "paragraphs": [
            "干坤一传舍，日月两征轮。",
            "邂逅逢余闰，连绵送晚春。",
            "巢边迎燕熟，枝上数花频。",
            "渐暖茅檐日，吾将理葛巾。"
        ],
        "title": "闰月晦日",
        "id": "76dbc5c8-1ccf-4a84-9127-aa3a23ab4dee"
    },
    {
        "author": "强至",
        "paragraphs": [
            "林间花自飞，物理不应悲。",
            "偶对飘残地，休论艳发时。",
            "有情香水面，无数点河湄。",
            "蜂蝶含余意，徘徊绕旧枝。"
        ],
        "title": "落花",
        "id": "3a1352f3-1112-470d-9232-26cc5e948ded"
    },
    {
        "author": "强至",
        "paragraphs": [
            "马系扬雄宅，门过孟母邻。",
            "升堂予独拜，同井子兼亲。",
            "万卷先生富，千金旧产贫。",
            "早将安稳字，去慰杏园春。"
        ],
        "title": "因访杨公济遂同步野夫家省其母野夫时就试南宫",
        "id": "324e5de5-6110-4c15-88bb-c49a579909e4"
    },
    {
        "author": "强至",
        "paragraphs": [
            "无物终天地，青山岂免开。",
            "万人镵秀骨，一气失全胚。",
            "漫贮崇朝雨，犹防浩劫灰。",
            "何年巨灵手，曾此擘崔嵬。"
        ],
        "title": "同杨公济赋破山得开字",
        "id": "fbb8140b-c3be-4b7a-8f3c-c9964b4f1d44"
    },
    {
        "author": "强至",
        "paragraphs": [
            "空影倒波面，晚阳留树梢。",
            "人烟青近郭，鸟道暗长郊。",
            "世外空搔首，溪边懒结茅。",
            "沧浪那敢羨，渔父定吾嘲。"
        ],
        "title": "同杨公济赋晚过西村",
        "id": "d64d8fbb-1edd-47aa-85da-a0a52f0f60b1"
    },
    {
        "author": "强至",
        "paragraphs": [
            "雨脚洒不断，鱼龙沸巨溟。",
            "浮泥溢平地，暴水入中庭。",
            "门巷绝寻访，壶觞谁醉醒。",
            "顽云速收敛，渴欲睹天晴。"
        ],
        "title": "苦雨",
        "id": "801f826d-de5a-4540-b5f9-5e00cd983d86"
    },
    {
        "author": "强至",
        "paragraphs": [
            "幸藉炎蒸力，因迁腐草踪。",
            "清宵能自照，暗室肯相容。",
            "雨巷幽光晦，风帘乱点重。",
            "临书方汝頼，惟恐有鸣蛬。"
        ],
        "title": "萤",
        "id": "84777cc2-353f-4602-abd2-2a9d05518c1e"
    },
    {
        "author": "强至",
        "paragraphs": [
            "百药吾谁辨，农皇旧有经。",
            "倾金购善种，按谱验真形。",
            "易地防根瘦，他时欲剂灵。",
            "天时纵不雨，灌溉頼园丁。"
        ],
        "title": "种药",
        "id": "cca7467b-a624-49be-a143-3a3c3b0355d1"
    },
    {
        "author": "强至",
        "paragraphs": [
            "萧散前川令，才高气亦刚。",
            "学攻诸子短，能涉众人长。",
            "日月销书卷，功名抚剑铓。",
            "他年有大用，莫漫比柴桑。"
        ],
        "title": "赠于潜张定国",
        "id": "8d22e1b8-4f5c-459a-b8dc-5873fda075fa"
    },
    {
        "author": "强至",
        "paragraphs": [
            "夫子南州杰，相逢出肺肝。",
            "平生潜圣阃，壮岁尚儒冠。",
            "鸱鷃霄垠击，蛟龙井底蟠。",
            "耻将孤愤剑，容易向人弹。"
        ],
        "title": "某近与和叔游景爱之不足因吟短篇以赠",
        "id": "6eb67dec-2f53-49af-8427-499e58f0612f"
    },
    {
        "author": "强至",
        "paragraphs": [
            "崷崒闽人秀，夫君得最完。",
            "文章醇不杂，气质浑无刓。",
            "场屋闻新诏，乡闾正素冠。",
            "天应老贤业，头角壮年蟠。"
        ],
        "title": "赠李熊先辈二首  其一",
        "id": "a463cb6e-b163-4470-8faa-1c38afe50519"
    },
    {
        "author": "强至",
        "paragraphs": [
            "诏书一日至，多士竞轩眉。",
            "独有儒林杰，方缠风树悲。",
            "饥肠惟饱学，正口绝柔辞。",
            "从古器大者，于中成就迟。"
        ],
        "title": "赠李熊先辈二首  其二",
        "id": "255fbf22-41df-4049-ac7a-22f429a0761e"
    },
    {
        "author": "强至",
        "paragraphs": [
            "十月清霜后，孤舟颢气间。",
            "酒边颓白日，棹底倒青山。",
            "境胜欢忧泯，吟频物象悭。",
            "吾侪一笑后，鱼鸟伴谁闲。"
        ],
        "title": "与王仲密诸君泛湖",
        "id": "2e5bc6f0-ecc7-4737-aa7f-64c6700a3c80"
    },
    {
        "author": "强至",
        "paragraphs": [
            "寒日山尖落，孤烟树杪屯。",
            "水流天欲动，舟急岸如奔。",
            "缥缈穿云角，苍茫望郭门。",
            "片心争宿鸟，去去近黄昏。"
        ],
        "title": "急棹趁吴门",
        "id": "2778d0ee-0ad4-4dd2-ba23-93dc259d5b06"
    },
    {
        "author": "强至",
        "paragraphs": [
            "山势随淮断，河流带地浑。",
            "严风疏树影，落日露沙痕。",
            "客兴双蓬鬓，吟怀一酒尊。",
            "舟行那敢缓，霜意满干坤。"
        ],
        "title": "初入汴",
        "id": "67361351-6fac-46e7-a9a5-b56a1fd4512f"
    },
    {
        "author": "强至",
        "paragraphs": [
            "未见攀花宿，才闻隔叶歌。",
            "可怜毛羽细，莫怪语言多。",
            "匹马春风路，轻舟夜月波。",
            "数声来入耳，最奈客愁何。"
        ],
        "title": "新鶑",
        "id": "db8bd9a4-14a8-4c97-b84a-22724df3361f"
    },
    {
        "author": "强至",
        "paragraphs": [
            "杨柳长安陌，游车锦绣香。",
            "漫倾春日酒，误入少年场。",
            "意气青云客，风流白面郎。",
            "致身愁独晚，检点鬓毛苍。"
        ],
        "title": "毂下春日",
        "id": "f7d7bfff-cd0b-4034-8812-bb2594cb8724"
    },
    {
        "author": "强至",
        "paragraphs": [
            "红湿花枝软，青涵柳色鲜。",
            "未开新禁火，自起欲晴烟。",
            "坐卧销佳节，招寻忆旧年。",
            "故乡游乐地，心折泛湖船。"
        ],
        "title": "寒食前二日对雨",
        "id": "55f39f7a-41fa-45b8-a955-3db9a921822f"
    },
    {
        "author": "强至",
        "paragraphs": [
            "江海岁云晏，雨冥风自凄。",
            "叶光群木洗，翅湿几禽低。",
            "静榻欹寒枕，孤城隠暮鼙。",
            "少陵车马客，催踏草堂泥。"
        ],
        "title": "对雨寄杨公济",
        "id": "4cf9ea54-0808-428c-8f9c-4379a40ccc96"
    },
    {
        "author": "强至",
        "paragraphs": [
            "骚雅丁夫子，年来客路岐。",
            "故关春梦后，独馆雨留时。",
            "诗有龟儿掌，游须骥子随。",
            "君家千岁鹤，应解念归迟。"
        ],
        "title": "雨中呈丁评事",
        "id": "3505097c-1287-4af2-9ebc-eeb32475b435"
    },
    {
        "author": "强至",
        "paragraphs": [
            "日落群山静，天寒独鸟归。",
            "声悲故巢远，影入片云微。",
            "踪迹怜吾滞，青冥羨汝飞。",
            "莫为双翼误，须避暗中机。"
        ],
        "title": "归鸟",
        "id": "b4c44261-b622-414a-938a-bff361e8d298"
    },
    {
        "author": "强至",
        "paragraphs": [
            "积淖厌行路，解鞍欣曲肱。",
            "疾风穿敝屋，细雨湿青灯。",
            "聒夜有饥鼠，观空无定僧。",
            "中宵尘累息，山水思填膺。"
        ],
        "title": "宿慧安院",
        "id": "791e21ab-a5de-46aa-a590-500d68546f78"
    },
    {
        "author": "强至",
        "paragraphs": [
            "采采南山菊，还应满故园。",
            "全家泊孤埭，多病负清樽。",
            "木末秋声老，天涯雨气昏。",
            "乡关吟望外，愁泪有双痕。"
        ],
        "title": "九日病中泊舟召伯堰",
        "id": "812f488e-d86f-4b62-b01e-29f6d329912f"
    },
    {
        "author": "强至",
        "paragraphs": [
            "瘦马风埃里，萧疏分亦安。",
            "闲趋京兆尹，冷甚广文官。",
            "锦绣颁诗句，松筠映岁寒。",
            "天边师坐阔，南望祇长叹。"
        ],
        "title": "某为府曹伏蒙吴先生以诗见寄谨依韵奉酬",
        "id": "a059d3d1-365a-480f-985c-c157b6eb32c9"
    },
    {
        "author": "强至",
        "paragraphs": [
            "野馆临空阔，江城起暮寒。",
            "年光去天末，雪意上云端。",
            "自失归禽影，能侵病客肝。",
            "莫将愁对景，入夜转漫漫。"
        ],
        "title": "同盛任道赋暮阴",
        "id": "9e46dbe4-79a9-409f-a59d-5e7684f11e6c"
    },
    {
        "author": "强至",
        "paragraphs": [
            "僻坐治孤学，取书窥古人。",
            "高风凛如在，千载邈相亲。",
            "欲满诗书腹，宁规富贵身。",
            "独君知己厚，无亦虑吾贫。"
        ],
        "title": "次韵礼之斋中述怀",
        "id": "40e608e8-d147-4871-84a0-164f0a1989de"
    },
    {
        "author": "强至",
        "paragraphs": [
            "漠漠阴常结，垂垂势未收。",
            "润多宜土脉，落久验溪流。",
            "与物知无间，于花似有仇。",
            "少年车马客，惆怅为君游。"
        ],
        "title": "春雨一篇呈纯甫贤僚县庠诸彦",
        "id": "242cfa37-06ff-40fa-bb25-38dc9624d4d4"
    },
    {
        "author": "强至",
        "paragraphs": [
            "上天谁与问，四序曷相干。",
            "已季春成暮，当温气反寒。",
            "农心忧地冻，俗眼惜花残。",
            "我岂殊民意，身为父母官。"
        ],
        "title": "二月大寒偶书短句",
        "id": "4059c43f-901c-4ed5-b921-642f321a6653"
    },
    {
        "author": "强至",
        "paragraphs": [
            "飞花何太急，春在岂须忙。",
            "乱点不经眼，残枝犹断肠。",
            "愁看湖色浄，怯照鬓毛霜。",
            "回首壮游地，幽襟付浅觞。"
        ],
        "title": "经春罕尝见花今出湖上悉已离披",
        "id": "4594bdde-04a3-4e48-af58-5003484c3cc3"
    },
    {
        "author": "强至",
        "paragraphs": [
            "马上凉秋雨，随愁入乱山。",
            "垂垂衣袖重，点点鬓毛斑。",
            "猿鸟寒声外，渔樵古画间。",
            "片时全岭暗，急趁暮钟还。"
        ],
        "title": "山中遇雨",
        "id": "5d5817bc-898c-4458-ab1d-ca3d7542433b"
    },
    {
        "author": "强至",
        "paragraphs": [
            "造化有诡异，双蕖共萼翻。",
            "凌波洛神艳，泣竹舜妃魂。",
            "得所虽欣地，犹孤尚笑根。",
            "圣朝不言瑞，图献恨无门。"
        ],
        "title": "纯甫小池生双莲",
        "id": "12f09014-3728-4f7b-87b9-802f98deb8b7"
    },
    {
        "author": "强至",
        "paragraphs": [
            "敝屋数楹隘，炎曦一线长。",
            "梅仙厌烦溽，萧寺得清凉。",
            "山鸟聒幽耳，涧泉蠲渴肠。",
            "兹游君独胜，河朔浪飞觞。"
        ],
        "title": "和纯甫独往至德上方避暑",
        "id": "7350c063-1cfc-4636-93e6-7affe688dd77"
    },
    {
        "author": "强至",
        "paragraphs": [
            "数餠建溪春，求逾尺璧珍。",
            "封从乡国远，惠与郡僚均。",
            "午榻忘搘臂，晨觞厌启唇。",
            "拜嘉当对啜，相待况如宾。"
        ],
        "title": "通判国博惠建茶且有对啜之戏因以奉谢",
        "id": "19a075b4-b060-45bc-ae3a-91f6749d7a29"
    },
    {
        "author": "强至",
        "paragraphs": [
            "一室微吟地，开窗更欲虚。",
            "入云惊纸破，照月爱櫺疏。",
            "野色连朝夕，秋光满屋庐。",
            "何如谢太守，远岫独相于。"
        ],
        "title": "书窗",
        "id": "8080b414-f672-4d5e-b0c9-33c68ad7660d"
    },
    {
        "author": "强至",
        "paragraphs": [
            "甲第俯河湄，修亭面势宜。",
            "琴樽长有乐，草木似无衰。",
            "境胜青山敌，心闲白日迟。",
            "祖良迷大隠，独与赤松期。"
        ],
        "title": "寄题张殿直长春亭",
        "id": "94408627-0b9c-440f-aec0-5b3cd1442e27"
    },
    {
        "author": "强至",
        "paragraphs": [
            "退筑谋何早，闲居兴颇浓。",
            "渠流通颍派，窗列隔淮峰。",
            "玉麈谈宾盛，牙签载籍重。",
            "雨巾时垫角，一代慕林宗。"
        ],
        "title": "寄题郭明府寺丞颍上西斋",
        "id": "2757d83a-c9d8-43c3-bbdb-0ab6edb776c2"
    },
    {
        "author": "强至",
        "paragraphs": [
            "浊流非猛激，无以顿澄明。",
            "此邑先膏润，今予力洁清。",
            "人皆疑矫行，君独照真诚。",
            "一得途中什，譊譊众口平。"
        ],
        "title": "奉答雅均途中见寄二首  其一",
        "id": "f4e16b54-2342-40ed-8041-af8b37fdf3f5"
    },
    {
        "author": "强至",
        "paragraphs": [
            "贫固诚吾分，廉斯亦士常。",
            "漫多愚执守，愧少子文章。",
            "虽幸相逢近，犹嗟此别长。",
            "何时却南辔，重把论诗觞。"
        ],
        "title": "奉答雅均途中见寄二首  其二",
        "id": "a6128a11-d214-4c7d-8846-349333f87e55"
    },
    {
        "author": "强至",
        "paragraphs": [
            "斗智不斗力，一枰思解围。",
            "防人甚勍敌，平地有危机。",
            "蜗角争先后，狼心竞是非。",
            "傍观缩手者，往往见精微。"
        ],
        "title": "观棋",
        "id": "f9e7bea1-4f1c-4636-a796-621dab136f3d"
    },
    {
        "author": "强至",
        "paragraphs": [
            "花日金相照，条风翠竞翻。",
            "谁言羞晚艳，自喜胜孤根。",
            "客土深培力，家人一溉恩。",
            "秋香真好在，未易负清樽。"
        ],
        "title": "九日过后漫题堂前双菊",
        "id": "e0831574-7557-40ae-b089-9c5e274451a1"
    },
    {
        "author": "强至",
        "paragraphs": [
            "秋园无艳色，特地起西风。",
            "间向烟林翠，时呈霜片红。",
            "霞光青汉衬，灯炬碧纱笼。",
            "不解随松柏，染裁烦化工。"
        ],
        "title": "和纯甫红叶",
        "id": "ef221b00-f64c-49ec-89c1-0cd9e57f59e5"
    },
    {
        "author": "强至",
        "paragraphs": [
            "徒密嗤翠幄，有文殊紫屏。",
            "因霜变颜色，点树作丹青。",
            "废苑扫还聚，疏林生易形。",
            "秋风无别艳，祝尔莫飘零。"
        ],
        "title": "再次韵和纯甫红叶之什",
        "id": "4bd2399c-27dd-47cc-9989-b164435ff891"
    },
    {
        "author": "强至",
        "paragraphs": [
            "晨兴事行役，寸禄此时轻。",
            "扑面风霜紧，隔林鸡犬鸣。",
            "遥天分淡色，残月露微明。",
            "便欲投簪去，无田可力耕。"
        ],
        "title": "挺山道中早行有感二首  其一",
        "id": "38bcaf90-3554-4d76-ad5b-70036b2b03de"
    },
    {
        "author": "强至",
        "paragraphs": [
            "山驿孤灯尽，霜天片月低。",
            "还家人自喜，恋枥马频嘶。",
            "野水分微白，巢禽惊稳栖。",
            "前村应曙色，依约数声鸡。"
        ],
        "title": "挺山道中早行有感二首  其二",
        "id": "ed12f44c-6ddc-4fc8-8a2a-c5eacaf9f1dd"
    },
    {
        "author": "强至",
        "paragraphs": [
            "苍莽穷山路，萧森古寺门。",
            "梦深宵殿月，泪迸晓枝猨。",
            "人事随群动，山情阻细论。",
            "城中尘没眼，愁思满归轩。"
        ],
        "title": "宿山寺",
        "id": "6fd902c8-b9e1-4de8-86f5-16a7e97d6310"
    },
    {
        "author": "强至",
        "paragraphs": [
            "亲戚富贵合，贱贫宜见疏。",
            "独君从远道，为我枉高车。",
            "相得未逾月，薄言还故庐。",
            "风霜正凄暮，临别尚踌躇。"
        ],
        "title": "某承乏东阳周亲惠然顾访未几告别以诗饯之",
        "id": "079c7de0-2226-4938-aa40-e5397a0a0b3c"
    },
    {
        "author": "强至",
        "paragraphs": [
            "城市隔半舍，好山宁在深。",
            "乱云归别坞，落日照疏林。",
            "能解外缘缚，始坚安住心。",
            "冠裳方我诱，漫作爱山吟。"
        ],
        "title": "晚登至德上方偶书短篇呈山主云公",
        "id": "105f6b80-cd61-41f1-b49c-59e6e0951388"
    },
    {
        "author": "强至",
        "paragraphs": [
            "山水东阳富，僧居更翠微。",
            "晴峰露秋骨，古树减烟围。",
            "啼鸟远相应，孤蜂闲自归。",
            "予生秉幽尚，梦想在禅扉。"
        ],
        "title": "离东坡后寄题义师上方",
        "id": "73f6fd64-19ad-4342-8811-b5fe7b34efb2"
    },
    {
        "author": "强至",
        "paragraphs": [
            "今岁同升客，如君有几人。",
            "青年登一第，白首具双亲。",
            "喜气生军垒，欢迎聚邑民。",
            "诸兄在天禄，勉去继清尘。"
        ],
        "title": "刘叔茂及第后往广德拜亲过吴江新治",
        "id": "df3090ca-f032-46e8-bd7c-282825c50f06"
    },
    {
        "author": "强至",
        "paragraphs": [
            "封寄晋陵船，东南第一泉。",
            "出瓶云液碎，落鼎月波圆。",
            "正味云谁别，繁声祇自怜。",
            "要须茶品对，合煮建溪先。"
        ],
        "title": "惠山泉",
        "id": "fa764343-33e2-476b-af2e-493547179829"
    },
    {
        "author": "强至",
        "paragraphs": [
            "三岁别吾弟，今归心始降。",
            "从兹得安寝，无梦过重江。",
            "预验鹊音喜，行看雁影双。",
            "西湖犹可泛，酤酒市羊羫。"
        ],
        "tags": [
            "西湖"
        ],
        "title": "官满将见舍弟",
        "id": "287a6e43-4003-4d33-b3c9-9c48f0f8f6c0"
    },
    {
        "author": "强至",
        "paragraphs": [
            "诸友分携地，重阳欲近天。",
            "共谁搴菊蕊，独立忆梅仙。",
            "对饮乖今日，伤离似去年。",
            "佳山足吟赏，应自有新篇。"
        ],
        "title": "途中寄纯甫",
        "id": "31a44077-6ca9-48dc-88ae-eb2e78a48f15"
    },
    {
        "author": "强至",
        "paragraphs": [
            "寂寞湖边寺，荆溪目已瞑。",
            "窗云犹晓白，竹径自寒青。",
            "野鸟悲吟动，门人感涕零。",
            "里无梁补阙，谁可法师铭。"
        ],
        "title": "志远法师挽辞",
        "id": "a950d544-ac37-4f17-bb92-d7a0a9641e14"
    }
]