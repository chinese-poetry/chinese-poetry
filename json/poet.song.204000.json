[
    {
        "author": "釋廣聞",
        "paragraphs": [
            "大士真慈念群生，有如慈母憶其子。",
            "盡塵毛剎世界海，一一具此一念中。",
            "惟此一念不退轉，如子得母亦復然。",
            "眼聲耳色互三昧，情與無情同證入。",
            "有能不作實證想，當知此相亦非實。",
            "忽若子母不相知，大士實相常現前。"
        ],
        "title": "觀音贊",
        "id": "6cc08445-7f54-456f-ad7b-253be1029a16"
    },
    {
        "author": "釋廣聞",
        "paragraphs": [
            "色何從眼，聲不到耳。",
            "耳色眼聲，血滴滴地。",
            "出乎爾，反乎爾，全身不在圈裏。"
        ],
        "title": "血書心經爲圓相贊",
        "id": "b577633d-b1a3-4379-b8a9-75d8c43ff747"
    },
    {
        "author": "釋廣聞",
        "paragraphs": [
            "十方國土中，應身何彼此。",
            "春在花，月在水。",
            "要令當處不留情，好看翻身獅子子。"
        ],
        "title": "師子國相贊",
        "id": "c857b21b-aba6-4afa-a8ad-77b1a096ce43"
    },
    {
        "author": "釋廣聞",
        "paragraphs": [
            "明月下，磐石上。",
            "以心中眼，觀身外相。",
            "六根互用示慈門，無風平地生波浪。"
        ],
        "title": "水石上相贊  其一",
        "id": "bb95169d-ea62-4781-bbea-438db374b872"
    },
    {
        "author": "釋廣聞",
        "paragraphs": [
            "月印長江，風號萬籟。",
            "隨流入流，無在不在。",
            "百千三昧一毫頭，貴價精神賤價賣。"
        ],
        "tags": [
            "长江"
        ],
        "title": "水石上相贊  其二",
        "id": "76d68310-a2b8-4bcd-bfae-95b546bb4908"
    },
    {
        "author": "釋廣聞",
        "paragraphs": [
            "風吹兩鬢蕭蕭起，全身已是拖泥水。",
            "何人領取鉤頭意，明明不在魚籃裏。"
        ],
        "title": "魚籃相贊",
        "id": "d4dfdda6-2cc1-4812-9dd8-4c27ed0caf44"
    },
    {
        "author": "釋廣聞",
        "paragraphs": [
            "牙關咬定，行又行不上。",
            "布袋緊靠，放又放不下。",
            "知他裏許，有甚兜率內院底。",
            "十字街頭，遼天索價。"
        ],
        "title": "布袋像贊",
        "id": "503310c3-e501-4d71-b8e3-3e2fbea82ec7"
    },
    {
        "author": "釋廣聞",
        "paragraphs": [
            "睡時遞相枕藉，醒後互相熱謾。",
            "笑中有刃，用處多姦。",
            "看來人斑，寧可虎斑。"
        ],
        "title": "四睡圖贊",
        "id": "57560504-2642-4f3a-a104-2789e2b66ff6"
    },
    {
        "author": "釋廣聞",
        "paragraphs": [
            "橫兩腕中杵，現堆雲裏身。",
            "權中示權處，依舊是天人。"
        ],
        "title": "韋馱天變相贊",
        "id": "2c869d1f-ce47-4727-b50c-ed2c83a70a37"
    },
    {
        "author": "釋廣聞",
        "paragraphs": [
            "趁得江頭航折葦，聽教後面風波起。",
            "不負梁王所問來，只有此心如此水。"
        ],
        "title": "達磨贊  其一",
        "id": "584115e5-e6a5-47bc-80a2-396c5b3504f7"
    },
    {
        "author": "釋廣聞",
        "paragraphs": [
            "對梁王突出全機，賺神光錯禮三拜。",
            "熊耳月照嵩山雲，填溝塞壑無人會。"
        ],
        "title": "達磨贊  其二",
        "id": "d9a25fac-1c26-40b3-a371-5fad8192ebef"
    },
    {
        "author": "釋廣聞",
        "paragraphs": [
            "天寒京洛雪依然，三拜當時有底傳。",
            "皇道無私太平日，行人猶說普通年。"
        ],
        "title": "達磨贊  其三",
        "id": "bc596132-34c0-46fa-bf7d-48c25dd16c68"
    },
    {
        "author": "釋廣聞",
        "paragraphs": [
            "江上青山未老，钁頭邊事猶在。",
            "若能慎初護末，未到兩重納敗。"
        ],
        "title": "五祖荷鋤贊",
        "id": "6b55f89d-9bca-441a-b996-797e7b5f421f"
    },
    {
        "author": "釋廣聞",
        "paragraphs": [
            "柴已落在誰家，此行不空來去。",
            "手中擔子相隨，心知應無所在。"
        ],
        "title": "六祖挾擔贊",
        "id": "4c2ab9dd-5828-44f8-8022-88a6c0602769"
    },
    {
        "author": "釋廣聞",
        "paragraphs": [
            "野水小橋外，諸峰凜寒色。",
            "被馿子一交，至今翻不得。"
        ],
        "title": "郁山主贊",
        "id": "e0948fd7-b4b4-445e-a334-d90f96f47d67"
    },
    {
        "author": "釋廣聞",
        "paragraphs": [
            "人牛兩相忘，又向橋邊去。",
            "眼明雙鷺鷀，無非是熟處。"
        ],
        "title": "政黄牛贊",
        "id": "6ee5013a-8f13-4605-b60c-7376001fc734"
    },
    {
        "author": "釋廣聞",
        "paragraphs": [
            "目前機，背後底。",
            "爲復神通，爲復游戲。",
            "直令換盡人眼睛，亦與懸羊賣狗而併案耳。"
        ],
        "title": "豬頭和尚贊",
        "id": "6db71e0a-193c-4ad5-ad25-79b592034b25"
    },
    {
        "author": "釋廣聞",
        "paragraphs": [
            "酒臺盤上，和聲突出。",
            "釣螺江畔，撈摝得底。",
            "是則是以鰕爲目，不妨用活底祖師意。"
        ],
        "title": "蜆子和尚贊",
        "id": "762571e4-ab69-44a4-8578-e96b88979dda"
    },
    {
        "author": "釋廣聞",
        "paragraphs": [
            "寒涕無暇收，高風自然足。",
            "客來知不知，吾芋恰新熟。"
        ],
        "title": "懶殘和尚贊",
        "id": "f8e1fa4f-eb50-40b9-9ce3-8ad48d823bc9"
    },
    {
        "author": "釋廣聞",
        "paragraphs": [
            "一橈復一橈，打著打不著。",
            "至今華亭上，猶更風波惡。"
        ],
        "title": "船子和尚贊",
        "id": "86a51911-12f8-4a82-a6b5-cc5eb29f74e6"
    },
    {
        "author": "釋廣聞",
        "paragraphs": [
            "摘不斷，穿不透。",
            "寬作程，急著手。",
            "要從破後覓渾崙，當陽拈出誰知有。"
        ],
        "title": "朝陽贊",
        "id": "0a85a312-8739-4483-b93f-1b3f14985324"
    },
    {
        "author": "釋廣聞",
        "paragraphs": [
            "本無文，未曾說。",
            "一字字，生鐵橛。",
            "欲了了時是了時，何須特地尋明月。"
        ],
        "title": "對月贊",
        "id": "183367f4-9422-4cad-aa18-589e57163612"
    },
    {
        "author": "釋廣聞",
        "paragraphs": [
            "相看已瞭然，安用頻頻舉。",
            "長笛不禁聞，又隨烟棹去。"
        ],
        "title": "李源訪圓澤贊",
        "id": "542cde4a-3d0f-4ade-b49f-a69a53d6f617"
    },
    {
        "author": "釋廣聞",
        "paragraphs": [
            "一見能全機，隠身定無路。",
            "遇猶不遇時，病在回頭處。"
        ],
        "title": "熊公見西山贊",
        "id": "ce7626e5-190f-4145-949d-1da7f7f9f053"
    },
    {
        "author": "釋廣聞",
        "paragraphs": [
            "腥風怒濤中，信手拏得起。",
            "觸撥老慈明，攛出拄杖子。"
        ],
        "title": "大道浴湫圖贊",
        "id": "da557c92-57cb-402a-93d9-0a439dcf32f8"
    },
    {
        "author": "釋廣聞",
        "paragraphs": [
            "手把長長竹摝籬，與爺同樂又同悲。",
            "輕如毫末重山嶽，十字街頭賣與誰。"
        ],
        "title": "靈照賣笊籬贊",
        "id": "9bd1aac5-071c-49f0-a299-5a622bfc66ca"
    },
    {
        "author": "釋廣聞",
        "paragraphs": [
            "聞薰風南來時，和贓捉獲。",
            "向樹倒藤枯處，覆水難收。",
            "勘破元禪，楪子飣底青蝦蟆。",
            "脫得圓悟，胸次用底活馬騮。",
            "橫三尺竹篦，氣索列祖。",
            "翻四河雄辯，貫通九流。",
            "薄四海內外，罔不中傷。",
            "曠百世上下，其誰與儔。",
            "區區作是說者，如一塵之微，又何能重輕乎山丘。"
        ],
        "title": "大慧佛日禪師贊",
        "id": "8d6e0d5f-5f3e-4276-87dd-7ea05eecfca5"
    },
    {
        "author": "釋廣聞",
        "paragraphs": [
            "見之目明，氣和如春，猶據妙峰頂時平等示人。",
            "望之心折，面冷如鐵，猶坐蓮峰堂時大默而說。",
            "奔走龍象，鞭斥風霆。",
            "不約而繩，不令而行。",
            "宜其談笑興起東菴正脈，廓清末流之轍。",
            "至於靈機絕唱，不墮常調，莫妙乎庚峰定穴者也。"
        ],
        "title": "妙峰和尚贊",
        "id": "b3d1ad2e-fc20-4e36-96dd-8ada71f1285c"
    },
    {
        "author": "釋廣聞",
        "paragraphs": [
            "握拳透爪，有臨濟體裁。",
            "輪珠示人，類大顛風格。",
            "不欲露全身，慣無贓考賊。",
            "十地吞聲，二乘動色。",
            "聚一世精神，而用東山暗號。",
            "鼓大地波瀾，而疏東澗正脈。",
            "宜乎百川倒流，天下暴白。",
            "如是模寫，滄溟一滴。",
            "傳金襴，倒剎竿，須是迦葉師兄始得。"
        ],
        "title": "大川和尚贊",
        "id": "8246a378-3384-41ea-9102-308aecb154db"
    },
    {
        "author": "釋廣聞",
        "paragraphs": [
            "獲旋陀羅尼，機輪轉處風雷疾。",
            "入薩婆若海，舌頭不動雲濤翻。",
            "肆虛空講，盡實頭禪。",
            "以栗棘蓬，裹金剛圈。",
            "陶冶有學之學，而披剝萬象。",
            "發揮不傳之傳，而朝宗百川。",
            "是爲北峰真子，無愧竹菴嫡孫。",
            "後二千年，是真精進。",
            "所謂靈山未散之旨，至今一會儼然。"
        ],
        "title": "古雲法師贊",
        "id": "2be45c90-f326-44e5-ae56-e3baf58c7a84"
    },
    {
        "author": "釋廣聞",
        "paragraphs": [
            "不稟釋迦文，踏翻華藏界。",
            "由天台南覺城東，提蘇州有常州有。",
            "立委羽重關，劄洪塘硬寨。",
            "如是三十年，起妙喜正派。",
            "若言老子見青山，行人更在青山外。"
        ],
        "title": "牧長老以其師立菴像請贊",
        "id": "4175c0b7-5aa8-4a52-9803-31688fe82fe4"
    },
    {
        "author": "釋廣聞",
        "paragraphs": [
            "平生幾緉屐，自覺山招我。",
            "不知身入畫，只貪山色好。"
        ],
        "title": "謝靈運贊",
        "id": "0c7c6e39-0e63-403a-ac29-fcf782122537"
    },
    {
        "author": "釋廣聞",
        "paragraphs": [
            "和露鋤豆苗，不覺日又夜。",
            "飄然從何來，定在南山下。"
        ],
        "title": "陶淵明贊",
        "id": "29cb9274-20c9-403c-9017-ff23ff883c83"
    },
    {
        "author": "釋廣聞",
        "paragraphs": [
            "全肩擔荷時，落日重回首。",
            "世無相逢人，先生不在酒。"
        ],
        "title": "許宣平贊",
        "id": "9daa36f3-9f30-4661-a00c-24b2c7cca6ab"
    },
    {
        "author": "釋廣聞",
        "paragraphs": [
            "人知琴無絃，無琴無人知。",
            "獨立天地間，知音復是誰。"
        ],
        "title": "孟東野贊",
        "id": "044bb83d-fee5-4809-b469-707e18aabacb"
    },
    {
        "author": "釋廣聞",
        "paragraphs": [
            "先我後人，爲誰辛苦。",
            "三百六十骨節，透頂透底全露。",
            "窮鬼子，妨不下擔將去。"
        ],
        "title": "人我擔贊",
        "id": "f8899417-13ad-4f0f-8907-6cac9d72c9f1"
    },
    {
        "author": "釋廣聞",
        "paragraphs": [
            "家在閬城南，閲浮生知其如寄。",
            "脚踏長安市，了萬緣齊之一默。",
            "雅重甘贄風流，孤峻龐老標格。",
            "甘終身於澹泊，見古道之顔色。",
            "故其寓意於物，而不留意於物。",
            "胸中瞭然，一點謾渠不得。"
        ],
        "title": "閬州許居士畫像請贊",
        "id": "247dc6b5-131d-453c-882e-bb6c06060169"
    },
    {
        "author": "釋廣聞",
        "paragraphs": [
            "無獅子教兒之訣，無老貓上樹之機。",
            "世無所容其拙，人或見謂之慈。",
            "知之已熟，畫出何爲。",
            "後三十年颺在𡏖𡒁堆頭，便令無光怪發現，未免起傍觀按劍之疑。"
        ],
        "title": "行素長老請自贊",
        "id": "44f2e82c-56ba-447a-bef3-67a3ca80e023"
    },
    {
        "author": "釋廣聞",
        "paragraphs": [
            "本分曾無買賣，動輒於人招怪。",
            "豈知父子之間，描畫虛空著彩。",
            "端常與麽無端，直是克由叵耐。"
        ],
        "title": "端常副寺請自贊",
        "id": "6c090e71-00ec-401f-8ab4-05dfc7f36c66"
    },
    {
        "author": "釋廣聞",
        "paragraphs": [
            "鐵牛去住之機，獅子反擲之訣。",
            "毫芒略露，崖崩石裂。",
            "無些子柔和，唯一味生滅。",
            "電光石火瞥轉玄關，千聖頂頭恣興妖孽。"
        ],
        "title": "資壽牧長老請自贊",
        "id": "351c9765-28a5-4f2a-b138-254100c683f9"
    },
    {
        "author": "釋廣聞",
        "paragraphs": [
            "冷泉亭放閘，換盡時人眼睛。",
            "見山堂看雲，甚處討他巴鼻。",
            "認得完全，是則未是。",
            "手中黑竹篦，不能打得儞。",
            "胡亂三十年，全無巴鼻。",
            "叨居六七剎，無補宗教。",
            "翻著梵志襪，疑之者多。",
            "倒用司農印，識之者少。",
            "出嶺既不能跂步玄沙，入嶺又何敢追蹤雪老。",
            "上人擔頭不堪泊蠅，也能带得。",
            "老僧去那逢人展，似即不無。",
            "若謂起楊岐正宗，疏東澗正派，且莫謗渠好。"
        ],
        "title": "禪人請自贊  其一",
        "id": "211a93c3-dddb-4f0d-9aaa-99ae80a24994"
    },
    {
        "author": "釋廣聞",
        "paragraphs": [
            "北山雲擁千巖秀，西子湖平萬壑流。",
            "水石光中閑送目，無邊剎海一毫收。"
        ],
        "tags": [
            "西湖"
        ],
        "title": "禪人請自贊  其二",
        "id": "21e3c048-fa3b-481d-a375-ad21fb3c78e9"
    },
    {
        "author": "釋廣聞",
        "paragraphs": [
            "眼看東南，意在西北。",
            "毗盧印倒用，輥動古井蓬塵。",
            "興化棒不施，撒下青天雨雹。",
            "騰身一擲，而抹過萬仞龍門。",
            "掉臂徑去，而何有連雲棧閣。",
            "祖師心印誰是親傳，麟兮龍兮崢嶸頭角。"
        ],
        "title": "印維那請自贊",
        "id": "3f9a954d-4a03-4798-b72f-5739e7ef49c4"
    },
    {
        "author": "釋廣聞",
        "paragraphs": [
            "整頓蓑衣禦苦寒，自家水牯自家看。",
            "白漫漫處無香草，笛弄梅花過別山。"
        ],
        "title": "雪牧",
        "id": "dac1da66-b68a-4300-a132-2457e5f6c58b"
    },
    {
        "author": "釋廣聞",
        "paragraphs": [
            "惡鉗鎚下現針鋒，正眼開時一線通。",
            "百匝千重俱劄透，始知箇是夜深工。"
        ],
        "title": "針",
        "id": "da1ee183-6da8-4e21-94dd-eeee524e4235"
    },
    {
        "author": "釋廣聞",
        "paragraphs": [
            "亭前不改晉山河，亭下春風屈曲過。",
            "我自不知賢者事，細挼花片付流波。"
        ],
        "title": "羲之故居",
        "id": "f11a0427-d09e-4362-bb71-6784f9d6533d"
    },
    {
        "author": "釋廣聞",
        "paragraphs": [
            "重重疊疊有來由，熱汗通身未肯休。",
            "直得變生爲熟去，方知胡餠是饅頭。"
        ],
        "title": "蒸籠",
        "id": "6cb1968a-1f41-4e4b-b90c-e6e03a62d391"
    },
    {
        "author": "釋廣聞",
        "paragraphs": [
            "脫體分明類異常，自然函蓋却相當。",
            "衲僧骨董多狼藉，收拾都歸一處藏。"
        ],
        "title": "函柜",
        "id": "5767003b-93b4-4420-964a-053e2440d493"
    },
    {
        "author": "釋廣聞",
        "paragraphs": [
            "彎彎曲曲箇形骸，曾向紅爐煅煉來。",
            "觸著上頭關棙子，千門萬戶一時開。"
        ],
        "title": "門鈎",
        "id": "27506b90-415b-4f40-98c1-9510a01b9f85"
    },
    {
        "author": "釋廣聞",
        "paragraphs": [
            "椽燭爐香夏九旬，二千年事向誰論。",
            "人家十萬春風裡，盡是靈山會上人。"
        ],
        "title": "化楞嚴會香燭  其一",
        "id": "0c40a98a-8c1e-4590-adcc-cb1d17280fd8"
    },
    {
        "author": "釋廣聞",
        "paragraphs": [
            "玉磬輕敲紫篆清，金蓮花綻燭熒熒。",
            "從教一百二十日，散作滿天星斗明。"
        ],
        "title": "化楞嚴會香燭  其二",
        "id": "5373f79a-d87c-4605-9729-5f91d3100363"
    },
    {
        "author": "劉克遜",
        "paragraphs": [
            "高絕寒齋雖未到，但觀名扁定非虛。",
            "連床夜語爐無火，四壁秋聲案有書。",
            "要與西塘同苦淡，更容東野伴蕭疎。",
            "區區粗得歸閑趣，每見高風愧不如。"
        ],
        "title": "題林司戶寒齋",
        "id": "169a2c54-2729-4874-aba1-7c7b5798d20d"
    },
    {
        "author": "劉克遜",
        "paragraphs": [
            "堂成土木極精華，壯觀先生處士家。",
            "只恐三賢還一笑，不留隙地種梅花。"
        ],
        "title": "三賢堂",
        "id": "7d9c31fd-5dbb-4433-8176-e2833dbd58d3"
    },
    {
        "author": "劉克遜",
        "paragraphs": [
            "過了元宵景自佳，東風輕拂酒旗斜。",
            "江城可是春先到，已有盈街賣杏花。"
        ],
        "title": "江城",
        "id": "8423ccb8-27a0-4100-b9ee-1cf41767fac4"
    },
    {
        "author": "劉克遜",
        "paragraphs": [
            "累詔登華省，當時已避蹤。",
            "身閑名轉重，道大世難容。",
            "南國因鋤薤，東山得倚筇。",
            "何當投劾去，短褐許相從。"
        ],
        "title": "送楊帥",
        "id": "66b9a743-59c1-45a3-80b7-4b72303d2d68"
    },
    {
        "author": "劉克遜",
        "paragraphs": [
            "喧喧文價握靈蛇，凜凜詞鋒挺鏌鋣。",
            "出遇萬年天子聖，生從七葉侍中家。",
            "君臣相悅同魚藻，兄弟連榮比棣華。",
            "歲歲重三前六日，壽觴何惜泛流霞。"
        ],
        "title": "壽樞使",
        "id": "899ff893-d9bf-426c-b801-0bc8999fba4a"
    },
    {
        "author": "劉克遜",
        "paragraphs": [
            "元氣鍾爲一代英，天休節後是公生。",
            "撐腸何止五千卷，滿腹猶藏十萬兵。",
            "懶向仕途爲佞熊，肯將祠秩倦閑情。",
            "芹溪不是橫舟處，四海風波正要平。"
        ],
        "title": "壽異憲",
        "id": "ae34506e-97c1-40e5-8253-1bc5860e82a7"
    },
    {
        "author": "劉克遜",
        "paragraphs": [
            "新春三九左弧垂，惟有東皇造化知。",
            "不爲等閑花柳計，獨應長養棟梁姿。",
            "擎天一柱寧論價，伴月孤根永不移。",
            "自昔中書貴多考，願公難老過□期。"
        ],
        "title": "壽泉使",
        "id": "98307340-4040-4411-95df-9c5adaab97e6"
    },
    {
        "author": "趙以夫",
        "paragraphs": [
            "一朵俄生几案光，尚如逸士氣昂藏。",
            "秋風試與平章看，何似當時林下香。"
        ],
        "title": "詠蘭",
        "id": "ba8ce70b-67f4-4ccf-b8f8-304f7d49ba1c"
    },
    {
        "author": "趙以夫",
        "paragraphs": [
            "片雲不隔梅花月。"
        ],
        "title": "句",
        "id": "00549e6c-30ff-4960-b4fe-fa3f794fe9c3"
    },
    {
        "author": "黄棐",
        "paragraphs": [
            "瀟湘江頭三月春，柳條弄日摇黄金。",
            "鷓鴣一聲在何許，黄陵廟前烟靄深。",
            "丹青欲畫無好手，穩提玉勒况今久。",
            "馬蹄不爲行客留，心掛長林屢回首。"
        ],
        "title": "黄陵廟",
        "id": "ca00833b-26d7-4ee1-8631-badc3364b7fc"
    },
    {
        "author": "趙時彌",
        "paragraphs": [
            "信手拈來語不驚，縱橫漫與筆端呈。",
            "獨崇爾雅追先輩，肯競鉛華逐後生。",
            "至寶何曾營琢削，神工自是謝鋤耕。",
            "一篇三復還堪味，不覺今人解性靈。"
        ],
        "title": "覽友莊子文稿",
        "id": "fc27f6d0-96a3-4d79-9417-44a612413f9a"
    },
    {
        "author": "李翔高",
        "paragraphs": [
            "春愁自是無重數，又被東風揭繡簾。"
        ],
        "title": "句",
        "id": "a779ebd2-dc95-4c32-9d9d-92f369d91feb"
    },
    {
        "author": "林汝礪",
        "paragraphs": [
            "蝸名蠅利處樊籠，世事其如轉眼空。",
            "惟有高人林下隠，只求明月與清風。"
        ],
        "title": "隠求齋  其一",
        "id": "ee33e328-8e12-4eef-818e-d3d31cfb9baf"
    },
    {
        "author": "林汝礪",
        "paragraphs": [
            "朝同猿鳥吟，暮與麋鹿游。",
            "吾生有良願，捨此當安求。"
        ],
        "title": "隠求齋  其二",
        "id": "e6141aff-3bbe-4b0b-9ab2-5355bd58b923"
    },
    {
        "author": "林汝礪",
        "paragraphs": [
            "漢武昇遐幾度春，金莖事迹總無聞。",
            "懸崖更不承朝露，空印纖纖十指紋。"
        ],
        "title": "題武夷仙掌巖",
        "id": "f2354e06-9c2a-459b-a3b7-207b0a09da11"
    },
    {
        "author": "陳夢庚",
        "paragraphs": [
            "自一而三散萬殊，學惟定力是功夫。",
            "十分謹處持槃水，萬理紬來似轆轤。",
            "癡叔床空唯易在，濂溪閣冷有圖無。",
            "希天窮到淵淵地，子肯閑來擁地爐。"
        ],
        "title": "題錢明仲汲古堂",
        "id": "83e5139c-e148-4bf0-8026-63bb83ef4cb2"
    },
    {
        "author": "陳夢庚",
        "paragraphs": [
            "越舄長吟有所思，生空照社老空癡。",
            "一千餘尺拔文筆，三十六灣深墨池。",
            "人物要當天地意，溪山不欠晉唐詩。",
            "淵明子美成何事，牢落生涯寄酒巵。"
        ],
        "title": "初度客中有感",
        "id": "663d625a-5fdf-41db-8d4f-729c54830192"
    },
    {
        "author": "陳夢庚",
        "paragraphs": [
            "人生能看幾番燈，强倚燈花聽竹聲。",
            "玉管吹殘梅外雪，星毬撰出雨邊晴。",
            "人行香霧不知夜，兒傲饑雷看到明。",
            "夢破春風感留滯，老書移就短長檠。"
        ],
        "title": "燈夕",
        "id": "3a3a6647-ab60-4299-8ba6-6a5a6b036b34"
    },
    {
        "author": "陳夢庚",
        "paragraphs": [
            "日月孔兼孟，塵埃申與韓。",
            "合於三尺法，行矣一分寬。",
            "火傘不遮熱，冰壺獨枕寒。",
            "平反了無幾，足跡略高安。"
        ],
        "title": "心恥奉檄",
        "id": "d30b896a-38cf-4cdf-b1bd-f1fb9a9eeacf"
    },
    {
        "author": "陳夢庚",
        "paragraphs": [
            "苔老壇荒掃不開，漢皇多慾豈仙才。",
            "乘龍人去真圖失，萬里空勞一使來。"
        ],
        "title": "漢祀壇",
        "id": "fd85e40d-c1c2-4c47-a1cd-0bd2c59704b5"
    },
    {
        "author": "陳夢庚",
        "paragraphs": [
            "儘夸六椀便仙靈，得似仙山石乳清。",
            "此水此茶須是竈，無人肯說與端明。"
        ],
        "title": "仙茶竈",
        "id": "513dbc9b-6df3-4bf0-bf63-7939a53731eb"
    },
    {
        "author": "陳夢庚",
        "paragraphs": [
            "看了圖經看舊碑，怪奇多是說秦時。",
            "當時人會秦王意，可是建山稱武夷。"
        ],
        "title": "武夷山",
        "id": "2d337948-644e-4f47-86b9-9a10dc4b8407"
    },
    {
        "author": "陳夢庚",
        "paragraphs": [
            "長憶唐從天寶初，開元氣象了無餘。",
            "宮中已製霓裳曲，刻石山靈失笑渠。"
        ],
        "title": "唐刻石",
        "id": "e4a984a7-fff5-4574-8265-70b634994293"
    },
    {
        "author": "陳夢庚",
        "paragraphs": [
            "大隠屏前風月閑，何人手種萬琅玕。",
            "深深五曲東流水，合作千年洙泗看。"
        ],
        "title": "武夷大隠屏",
        "id": "17133aae-97d7-41be-8add-61b5914c0b8e"
    },
    {
        "author": "陳夢庚",
        "paragraphs": [
            "神仙無垢骨猶香，底用山間開浴堂。",
            "我欲從之三洗髓，騎鯨散髮水雲鄉。"
        ],
        "title": "武夷仙浴堂",
        "id": "c69f2586-fb3d-4d75-97e8-928fff4f3dee"
    },
    {
        "author": "陳夢庚",
        "paragraphs": [
            "白石青霞爲歲計，佳殽旨酒出仙壺。",
            "侵天有廩無支遣，歲惡還能賑貸無。"
        ],
        "title": "武夷大小廩石",
        "id": "940fd614-633f-429d-a670-257fadbc22dd"
    },
    {
        "author": "陳夢庚",
        "paragraphs": [
            "列仙壇上碧鷄鳴，布襪青鞵取次行。",
            "上界煙霞疑可到，東方草木漸知名。",
            "一泓滄海杯浮景，萬點青山棋落枰。",
            "脚底雲飛寒带雨，此身知是在蓬瀛。"
        ],
        "title": "自劉真人庵上登飛雲",
        "id": "dd226b30-bd33-48ec-b5db-e7d923448be7"
    },
    {
        "author": "陳夢庚",
        "paragraphs": [
            "此船何事架巖隈，不遂浮槎八月來。",
            "莫是飛仙無所用，乘風有路到蓬萊。"
        ],
        "title": "仙船",
        "id": "7e503010-c883-4b4d-ac71-d0227b69fb19"
    },
    {
        "author": "陳夢庚",
        "paragraphs": [
            "山中別是一桃源，綵屋虹橋影不存。",
            "山下人癡猶自說，排簷元是武夷孫。"
        ],
        "title": "幔亭峰",
        "id": "5a317898-c103-4b47-aa5e-392140ea1be2"
    },
    {
        "author": "陳夢庚",
        "paragraphs": [
            "求仙曾誤幾英雄，祇爲沉迷利欲中。",
            "安得樓頭一聲鼓，頓教凡世醒盲聾。"
        ],
        "title": "仙鼓樓",
        "id": "edd88529-63fc-4b75-a64d-320190bc333b"
    },
    {
        "author": "尤焴",
        "paragraphs": [
            "春雲薄，淡將落。",
            "我心良與然，浩蕩杳無著。",
            "黄鳥枝頭語太工，可能喚起東坡翁。",
            "眼前妙景供妙咏，鈞天吹下乘長風。",
            "醉而復醒醒復醉，香山居士今安在。",
            "濡首狂歌無限情，一齊付與雲山外。"
        ],
        "tags": [
            "西湖"
        ],
        "title": "西湖置酒短歌",
        "id": "f3db02c7-d093-4b54-8b3d-458ee523619d"
    },
    {
        "author": "尤焴",
        "paragraphs": [
            "萬籟無聲意轉豪，一揮出守敢云勞。",
            "臣心耿耿依三殿，予髮垂垂有二毛。",
            "月黑星光懸帳幙，夜深霜氣滿弓刀。",
            "披衣秉燭終宵坐，待旦乘時演豹韜。"
        ],
        "title": "被命出鎮淮西至任",
        "id": "209881cb-de12-43c1-81b5-a772e21db73b"
    },
    {
        "author": "吳淵",
        "paragraphs": [
            "萬井蒼涼欲曙天，禁鐘聲斷佩聲聯。",
            "雲浮玉輦霞裾降，風動金蓮寶炬然。",
            "四國龍飛清穆世，羣工虎拜太平年。",
            "吾王不倦宵衣念，國祚遥知永永傳。"
        ],
        "title": "早朝步葛元喆韻",
        "id": "1345db3e-a5e5-4361-b3ba-a6cc2146afae"
    },
    {
        "author": "吳淵",
        "paragraphs": [
            "百年王事謾勞形，客裏逢時跡類萍。",
            "無酒可添元亮興，任人浪笑阮宣醒。",
            "荆湖城壁連鉦鼓，河朔黎元陷虜庭。",
            "久擁旌旄愧無補，敢將衰朽歎飄零。"
        ],
        "title": "九日",
        "id": "d9e7c603-27aa-49ed-9df5-064de858e8dc"
    },
    {
        "author": "吳淵",
        "paragraphs": [
            "江城一眺思悠悠，平楚蒼然野水流。",
            "衰草寒烟梅老墓，敗垣斜日謝公樓。",
            "江山有恨英雄老，天地無私草木秋。",
            "萬古興亡俱是夢，丈夫何者爲身謀。"
        ],
        "title": "登南城",
        "id": "51eb2da5-ef4c-44fe-91a3-d85665af086f"
    },
    {
        "author": "吳淵",
        "paragraphs": [
            "碧嶂千層鎮一州，十年前記作斯遊。",
            "因看紅杏行停轡，爲濯清泉坐解裘。",
            "怪石巉巖蹲虎豹，老松偃蹇卧龍虬。",
            "轉看轉有無窮景，杖履何妨絕頂頭。"
        ],
        "title": "遊青山  其一",
        "id": "e83a7def-56c5-421c-a7c8-8c68ceb25a6e"
    },
    {
        "author": "吳淵",
        "paragraphs": [
            "風流千載憶玄暉，此日登臨不覺疲。",
            "看取眼前都是句，如何身後不留詩。",
            "須知小隠徜徉日，正是高吟寥泬時。",
            "可惜出山終不免，空留翠岫與清漪。"
        ],
        "title": "遊青山  其二",
        "id": "1d2f9d60-5083-4af8-bef0-845603cd0a43"
    },
    {
        "author": "吳淵",
        "paragraphs": [
            "十一年如一欠伸，今朝又得快登臨。",
            "半城楊柳春風滿，四野桑麻雨露深。",
            "檻外翠峰重入眼，樽前白髮遂驚心。",
            "感今懷昔憑欄處，不覺崦嵫日已沈。"
        ],
        "title": "橫碧堂",
        "id": "2c734d9c-bbb5-4cf3-a564-3d40fb447256"
    },
    {
        "author": "吳淵",
        "paragraphs": [
            "每來登眺便眉伸，高處蒼穹儼若臨。",
            "投老光陰隨日晚，思歸情緒與秋深。",
            "鷺飛沙際迷人目，雁滿江頭動客心。",
            "北望淮淝何處是，晚來烟霧正沈沈。"
        ],
        "title": "用前韻",
        "id": "bff5b4be-22cd-46e3-9e42-0e17a5fbf486"
    },
    {
        "author": "吳淵",
        "paragraphs": [
            "疇昔花前屢舉觴，重來鬢髮已蒼蒼。",
            "未容籬菊成歸隠，且向官梅作醉鄉。",
            "每約松篁堅歲晚，肯隨桃李競春芳。",
            "東風二月無人惜，片片霏霏雪自香。"
        ],
        "title": "官梅亭",
        "id": "5ee2c904-8f83-4e63-bb0a-b44b6b790026"
    },
    {
        "author": "吳淵",
        "paragraphs": [
            "正到春歸惱客腸，荼䕷架上發孤芳。",
            "劉伶嗜酒名爲酒，薛女餐香肌亦香。",
            "人已今朝衰鬢髮，花猶昔日淡梳妝。",
            "十年陳迹渾如夢，徙倚闌干到夕陽。"
        ],
        "title": "霜蕤亭三首  其一",
        "id": "59aef3d6-d9f5-4aab-94da-db36d06b760f"
    },
    {
        "author": "吳淵",
        "paragraphs": [
            "東皇爲代是南薰，醖釀成花迥出塵。",
            "盡洗嬌紅春態度，獨呈雅素雪精神。",
            "牽衣弱蔓如留客，入枕清香更惱人。",
            "月下星前曾醉插，肯容煩暑到冠巾。"
        ],
        "title": "霜蕤亭三首  其二",
        "id": "0c3f2f80-85a6-4cee-9c0f-c19b0937202d"
    },
    {
        "author": "吳淵",
        "paragraphs": [
            "園丁編竹亦勤哉，老蔓纖條費剪裁。",
            "杳杳翠雲深作洞，霏霏香雪簇成堆。",
            "玉虬飛下盤千尺，金爵携將飲百杯。",
            "說與此花狼籍後，園林杖履亦稀來。"
        ],
        "title": "霜蕤亭三首  其三",
        "id": "c8df9c4d-791c-45bd-866c-f4288150d233"
    },
    {
        "author": "吳淵",
        "paragraphs": [
            "老守重來何所爲，築成臺榭鑿成池。",
            "綠深夜雨龜魚遠，紅壓春風鶑燕遲。",
            "民樂軒墀偏少訟，官閒園圃自多詩。",
            "鳳團啜罷投衾枕，夢覺花間日影移。"
        ],
        "title": "揮麈堂二首  其一",
        "id": "a7b2bf46-df04-4cde-b875-f3bf84420f3d"
    },
    {
        "author": "吳淵",
        "paragraphs": [
            "戀宿懷安物我齊，况兼兩世四持麾。",
            "可憐園內樂成日，却被官中捉去時。",
            "李郭詩篇懷舊迹，歐梅歌舞悵新知。",
            "多應日後清宵夢，頻到姑溪溪水湄。"
        ],
        "title": "揮麈堂二首  其二",
        "id": "9e262b22-acb7-4e4d-89f1-fef10e19f830"
    },
    {
        "author": "吳淵",
        "paragraphs": [
            "龍德剛中道學優，洛中夫子爾同流。",
            "暫辭天府安邊閫，又屬軺車返帝州。",
            "萬里長城唐李勣，百年勳業漢留侯。",
            "明朝回首秋江上，泰華巖巖天際頭。"
        ],
        "title": "送杜尚書赴行在",
        "id": "a0181a5b-4890-4641-a186-5af4fe004670"
    },
    {
        "author": "吳淵",
        "paragraphs": [
            "坐來雜霰灑隆冬，痛飲那禁觱發風。",
            "却憶西樞承旨日，冒寒猶立大明宮。"
        ],
        "title": "冬雨",
        "id": "448d81c5-5871-4878-9712-4b78cd234bfa"
    },
    {
        "author": "吳淵",
        "paragraphs": [
            "地白天寒凍裂裘，何人乘艇下中流。",
            "披圖孟浪不相識，疑是當年王子猷。"
        ],
        "title": "高氏小景",
        "id": "41cefeee-5620-4778-8f8e-f5809d36524a"
    },
    {
        "author": "吳淵",
        "paragraphs": [
            "暫因休暇得遨游，感慨樽前歲月流。",
            "長向此時憂徼塞，不知何日樂林丘。",
            "鳳凰寂寂空留寺，鴻雁嗷嗷尚滿洲。",
            "疇昔謫仙愁絕處，我來登眺更多愁。"
        ],
        "title": "鳳凰臺二首  其一",
        "id": "2e398cb0-866c-4a12-9ce1-3d9dcd013afd"
    },
    {
        "author": "吳淵",
        "paragraphs": [
            "六朝舊跡作新游，王謝千年風尚流。",
            "但使時能開晉宋，只緣道不本軻丘。",
            "昏昏赤縣神州地，渺渺白蘋紅蓼洲。",
            "誰道天分南北限，人分南北至今愁。"
        ],
        "title": "鳳凰臺二首  其二",
        "id": "a8ac332e-c3af-433c-9557-5f55d711a591"
    },
    {
        "author": "吳淵",
        "paragraphs": [
            "細靄輕烟弄晚晴，聊驅小隊出城闉。",
            "□將泉石膏肓療，爲識廬山面目真。",
            "古殿松篁無盛夏，齋厨筍蕨有餘春。",
            "道旁處處聞流水，一部笙篁更可人。"
        ],
        "tags": [
            "庐山"
        ],
        "title": "勸耕二首  其一",
        "id": "faa316c6-03ba-471d-924f-266d602cd171"
    },
    {
        "author": "吳淵",
        "paragraphs": [
            "鈴齋日日簿書塵，不覺光陰暗裏侵。",
            "忽見前山有花發，始知今歲已春深。",
            "邊風尚有寒吹面，臘雪全無早繫心。",
            "憂國憂民平日事，新來贏得白盈簪。"
        ],
        "title": "勸耕二首  其二",
        "id": "1ac78b12-5940-44e8-ba29-f9d57796b369"
    },
    {
        "author": "吳淵",
        "paragraphs": [
            "一带天分南北限，兩眉烟鎖古今愁。",
            "却思太白驚人句，影入平羌江水流。"
        ],
        "title": "峨眉山",
        "id": "797731f2-0b15-4e52-ac1a-1e20c03952a9"
    },
    {
        "author": "釋本真",
        "paragraphs": [
            "江南麥似草離離，胡馬貪青隔岸嘶。",
            "驚得村翁多計較，旋樵桑葦縛疏籬。"
        ],
        "title": "江南麥",
        "id": "02921937-d011-45a9-86c0-f93cc6130e3d"
    },
    {
        "author": "釋本真",
        "paragraphs": [
            "村翁看了上元歸，正是西樓月落時。",
            "誇道官衙好燈火，不知渾爾點膏脂。"
        ],
        "title": "賦吳門上元",
        "id": "81e0aab0-d8d9-42f8-afd8-839deaf6a331"
    },
    {
        "author": "張琮",
        "paragraphs": [
            "維攀白玉龍，曾上黄金臺。",
            "指揮十二州，意氣何快哉。",
            "江上只如舊，四面畫圖開。",
            "慨懷出奇略，何地不生才。"
        ],
        "title": "題經略臺",
        "id": "3b4ca8bb-a053-4a12-9394-897ea13265fc"
    },
    {
        "author": "張琮",
        "paragraphs": [
            "神遊八極表，乃是逍遥意。",
            "因之以名命，何取漆園吏。",
            "扁榜誰其書，太師龍蛇字。",
            "彈壓南容筦，江山倍增氣。",
            "心畫如見人，像想用餘地。",
            "我來登斯樓，凜凜敬節義。"
        ],
        "title": "逍遥樓",
        "id": "88e24ab8-e148-4772-97e9-29cacb64d73c"
    },
    {
        "author": "張琮",
        "paragraphs": [
            "原隰驅驅過一冬，好山何處不相逢。",
            "層巒疊嶂分高下，翠靄晴嵐暈淡濃。",
            "小至停車休作暇，遷來携酒款從容。",
            "千崖競秀吾鄉遠，只在南容獨秀峰。"
        ],
        "title": "獨秀峰",
        "id": "4aacd7d6-14db-4526-a3a0-049b53cfe2c2"
    },
    {
        "author": "朱士麟",
        "paragraphs": [
            "不辭暑汗透冠裳，亟拜靈祠爲亢陽。",
            "與佛有緣憑佛力，于心無愧爇心香。",
            "崇朝霶霈施霖雨，千里歡欣飽稻粱。",
            "老吏兩年蒙潤澤，詩成借筆記僧房。"
        ],
        "title": "光福寺  其一",
        "id": "73577eea-627b-41a9-aa3c-b90643eb3842"
    },
    {
        "author": "朱士麟",
        "paragraphs": [
            "乍和便覺怯衣裳，且駐歸舟傍夕陽。",
            "連日雨花多聽雨，今年香積又炊香。",
            "幸憑佛力成因果，消得詩人詠稻粱。",
            "殽核已無尊有酒，就溪带水擘蓮房。"
        ],
        "title": "光福寺  其二",
        "id": "cbdf57fb-f9e4-4627-82a3-fe5fd2a2ebde"
    },
    {
        "author": "余晦",
        "paragraphs": [
            "男兒儘有移忠事，何處芳名不此侔。",
            "今日扁舟賦歸去，心如秋月印江流。"
        ],
        "title": "曹娥江",
        "id": "cd12800a-09cc-42b5-bfd2-e19460134ac8"
    },
    {
        "author": "王子申",
        "paragraphs": [
            "坤靈擘罅天幻奇，一到仙凡覺兩岐。",
            "處士清風存萬古，詩翁雅句見當時。",
            "洞深不礙烟雲逸，丹就那知日月遲。",
            "更上層臺瞻佛像，媿無法語勘狐疑。"
        ],
        "title": "遊澹山巖",
        "id": "428cec0c-6f4e-432b-bf68-c352893d1f47"
    },
    {
        "author": "史宜之",
        "paragraphs": [
            "梨花飛雪滿春山，錯認寒梅露玉顔。",
            "幾日登山尋樂境，香風滿袖放船還。"
        ],
        "title": "梨花山",
        "id": "5d9a5d19-bb3e-4c6e-8264-8e48fff35980"
    },
    {
        "author": "史{隽乃=冏}之",
        "paragraphs": [
            "千載江濱季子宮，聯鑣款謁驟西風。",
            "清名長逐秋潮壯，遺蹟應隨夕照空。",
            "管領物華輸酒聖，平章古意屬詩翁。",
            "想君岸幘風塵表，笑我埋頭雁鶩中。"
        ],
        "title": "季子廟",
        "id": "64542947-e1d5-40d2-983a-0b2ad220a9c9"
    },
    {
        "author": "史{隽乃=冏}之",
        "paragraphs": [
            "釃酒臨江望石灣，松風引上白雲關。",
            "潮吹海雨來無際，帆遂天風去不還。",
            "千仞振衣聊遣興，一江如带敢偷閑。",
            "老懷撫事偏多感，莫拮中原幾點山。"
        ],
        "title": "君山",
        "id": "a266694e-e7eb-4c74-96fb-d57c6b8de2bb"
    },
    {
        "author": "曾槱",
        "paragraphs": [
            "夢想雲根久已哉，青鞋布襪喜重來。",
            "筍添簡寂春前盛，桃勝玄都觀裏栽。",
            "洞狹天寬多秀異，泉清石怪少塵埃。",
            "仙家日月長如許，我欲朝真屢往回。"
        ],
        "title": "大滌洞天留題",
        "id": "805d38cf-7191-4c63-91e5-1abb6fa36990"
    },
    {
        "author": "謝鄆",
        "paragraphs": [
            "燕雀群飛敞漢宮，驚聞伏馬忽嘶風。",
            "洪恩大度祈三宥，烏府何顔奏一通。",
            "勁節敢攀丹陛檻，忠言應夢白頭翁。",
            "象臺一貶端然直，所幸身窮道不窮。"
        ],
        "title": "送胡秀昭謫象州",
        "id": "5fd338c1-ec12-4782-af69-e62d3674e0b7"
    },
    {
        "author": "王爚",
        "paragraphs": [
            "穿巖之峰高蒼蒼，峰巒十九摩天光。",
            "晨曦烜赫晹出岫，下望滄海何茫茫。",
            "有峰俛伏如鵝鼻，世說任公釣魚地。",
            "纜舟鑿石宛然存，海變桑田幾千歲。",
            "泗洲儼然坐其中，右顧蒸餠香爐峰。",
            "普賢獅子出雲來，筆架磬峰應覆鐘。",
            "峰頭有石平如席，仙子下棋有仙跡。",
            "雲收帳暖見文殊，新婦蛾眉弄空碧。",
            "好似將軍戰勝歸，擺旗卓劍逞雄威。",
            "又若子卿持漢節，幞頭高聳立丹墀。",
            "或如驟馬朝天闕，鼻孔撩天通日月。",
            "中有神人來隠居，老墨題詩猶未滅。",
            "斷崖蒼碧一線懸，崎嶇有路如登天。",
            "松關竹塢雜秋色，稻田麥壠凝春烟。",
            "危樓傑閣建庵宇，石空神僧開山祖。",
            "八載跏趺不下山，冷眼死生猶旦暮。",
            "遊人到此若登瀛，徙倚闌干鬼神驚。",
            "當年瀉出天池水，猶是尋常瀑布聲。",
            "山猿夜啼明月薄，聽雪眠雲猶未覺。",
            "五百真人應共歸，天香桂子紛紛落。",
            "居民多在此山前，强寇陸梁宣和年。",
            "流毒數州民受苦，老稚登山獲保全。",
            "誰知草莽英雄起，管領鄉民皆效死。",
            "山上分爲西南界，十萬魔軍猶睥睨。",
            "儒生談笑覓封侯，胸中好算皆戈矛。",
            "深入賊巢諭恩信，渠魁乞伏如罪俘。",
            "上功幕府獻天子，顯立軍功曳朱紫。",
            "生靈不作犬羊羞，民到于今受其賜。",
            "人心有感自不忘，從茲築庵山之崗。",
            "千春萬載奉祀事，願祝生民長樂康。"
        ],
        "title": "穿巖",
        "id": "350d66ad-3b15-4082-979a-0c149b5225a4"
    },
    {
        "author": "徐敏",
        "paragraphs": [
            "癡絕有菴不肯住，弄月挑雲徑山去。",
            "地水火風分裂時，親書贈予黄葛布。",
            "蛻封讀罷咽無語，會得龍鬚能避暑。",
            "豈知玉骨本清凉，書則珍藏布不取。",
            "源老忽踏幽深路，道在隔山遥望處。",
            "巨帙已載爛葛藤，何堪又送閒家具。",
            "開眼一看笑呵呵，猶有這個可奈何。",
            "來而不往非世法，聊效芹忱愧不多。",
            "兩角茶，十袋麵，寶瓶飛錢五十萬。",
            "虔心獻此一瓣香，奉爲禪師作清薦。",
            "且問先師來不來，玉山菴頂白雲開。",
            "更煩大衆打圓相，撥取青蓮火裏灰。"
        ],
        "title": "薦癡絕禪師",
        "id": "1f4ab8ac-5515-4bac-be4e-cc7f79a14e73"
    },
    {
        "author": "江朝宗",
        "paragraphs": [
            "小小人家短短籬，冷香濕雪兩三枝。",
            "寂寥竹外無窮思，正倚江天日暮時。"
        ],
        "title": "梅花  其一",
        "id": "c6bebfd4-872c-418a-9806-86be06c24f24"
    },
    {
        "author": "江朝宗",
        "paragraphs": [
            "月淡霜清驛路長，一枝春信到江鄉。",
            "西山餓死魂猶瘦，洛浦仙遊佩亦香。"
        ],
        "title": "梅花  其二",
        "id": "5d8bd89b-a0d9-4c2f-89d8-57faff2cbb25"
    },
    {
        "author": "李義山",
        "paragraphs": [
            "老氣稜稜未易攀，誼襟凜凜可廉頑。",
            "瘦筇只爲江湖上，詩卷傍行天地間。",
            "社風雨花春正好，酒壚山屐夢相關。",
            "夔州已浚花繩削，今度編成不要刪。"
        ],
        "title": "題式之詩卷後",
        "id": "599de7a5-7403-42ef-b12d-7a471386ba03"
    },
    {
        "author": "李義山",
        "paragraphs": [
            "雲本無心悅者誰，華陽去後少人知。",
            "欲分半席無因到，一片飛來是覓詩。"
        ],
        "title": "題梅山雲悅樓",
        "id": "1f2160b4-946c-4dfb-8ee9-f87f002842eb"
    },
    {
        "author": "李義山",
        "paragraphs": [
            "只得流霞送一杯，空中簫鼓當時回。",
            "武夷洞裏生毛竹，老盡曾孫更不來。"
        ],
        "tags": [
            "写山",
            "描写山"
        ],
        "title": "毛竹",
        "id": "f4b10121-8008-45be-8291-011903c96300"
    },
    {
        "author": "李義山",
        "paragraphs": [
            "瀛洲擬峴屢憑欄，不得江山四面看。",
            "欲識青雲奇絕處，碧天無際裹峰巒。"
        ],
        "title": "青雲峰",
        "id": "54fac57d-f320-43cf-8a75-03f3b3bc6f17"
    },
    {
        "author": "靳更生",
        "paragraphs": [
            "不怯山寒風力尖，要登絕頂看龍潛。",
            "翬飛傑閣雲穿棟，靜鎮禪關月滿簾。",
            "踏破松蘿容極目，嘯驚巖壑快軒髯。",
            "我來默印無邊義，寄與孤鈴語夜簷。"
        ],
        "title": "白龍寺",
        "id": "80a8099b-b375-458b-994e-8d649f32469c"
    },
    {
        "author": "黄師參",
        "paragraphs": [
            "李鹹谷，真詩人，無枝可棲雲水身。",
            "去年縣官爲架屋，纔有數枝堪寄宿。",
            "朝厨無烟眠正高，癡兒叫怒吟轉豪。",
            "人間六月盡絺服，獨著春衫凉自足。",
            "黄雞白酒東家留，西家欲留還住休。",
            "鑿池養魚未盈掌，有客過門須舉網。",
            "網收魚盡鏡奩空，菜羹作供尤春風。",
            "谷之山，窈復深，誰其友之紫芝民。",
            "谷之水，清且泚，誰其似之巢父耳。",
            "再拜號君鹹谷子，白頭結交從此始。"
        ],
        "title": "李鹹谷歌",
        "id": "3f5bd532-5c3f-407d-9965-0a33abbb46fd"
    },
    {
        "author": "黄師參",
        "paragraphs": [
            "昔年樓迹處，今訪不知門。",
            "華屋半塵土，故人餘子孫。",
            "少留誰共語，欲去轉銷魂。",
            "落日江樓望，江山空復存。"
        ],
        "title": "過廬陵",
        "id": "d7f14a93-44b6-4577-bfad-2b5871bd36dd"
    },
    {
        "author": "黄師參",
        "paragraphs": [
            "南國有佳人，不數陰麗華。",
            "長年事絺葛，無語吟柳花。",
            "平生父母心，豈不願有家。",
            "紛紛輕薄兒，媒氏空自譁。",
            "失身死堪羞，失時未須嗟。"
        ],
        "title": "詠懷",
        "id": "a3e0fe55-7403-4be0-97f8-52fca1cfc6a9"
    },
    {
        "author": "黄師參",
        "paragraphs": [
            "病起懶拈酒盞，衣單頓怯春寒。",
            "獨把東坡詩卷，立殘西日闌干。"
        ],
        "title": "小樓即事",
        "id": "62248412-6e95-4a7b-ae6c-f8ba4b06641b"
    },
    {
        "author": "黄師參",
        "paragraphs": [
            "遊山苦無侶，獨行亦自佳。",
            "不羨籃輿穩，軟草供蒲鞋。",
            "小僧倚門問，客從何處來。",
            "長嘯不復答，露坐面山隈。",
            "往謁玉岩翁，縞衣絕纖埃。",
            "祠宮蔽風雨，碑碣荒莓苔。",
            "四山壯幽閒，百感攖我懷。",
            "先生竟何之，山猿朝夕哀。",
            "出處非有意，於道相縈迴。",
            "翁看嶺表人，白骨漫成堆。",
            "所見明且哲，屢表乞歸骸。",
            "佇立三太息，歸思落日催。"
        ],
        "title": "玉巖有感",
        "id": "5011a764-2d7a-4057-abd1-db0c5b1aad25"
    },
    {
        "author": "黄漢章",
        "paragraphs": [
            "吁嗟從古行路難，長亭短日天風寒。",
            "舟膠馬隤憂欲死，朱門歌舞誰辦此。",
            "一朝邂逅滎陽君，首倡開土囊俱傾。",
            "五丁未具飯能幾，羣毛不集裘安成。"
        ],
        "title": "坡南塘",
        "id": "709cd57f-6949-415d-bc52-9655257c6a12"
    },
    {
        "author": "黄漢章",
        "paragraphs": [
            "怪石膽瓶窟，從天倒插花。",
            "九陽一樣澤，生意爲何差。"
        ],
        "title": "倒插花巖",
        "id": "6634f8f3-d5bb-4f2c-9cfc-f33441e1698d"
    },
    {
        "author": "葉味道",
        "paragraphs": [
            "一水磨銅鏡面寒，人心蔽錮可誰觀。",
            "諸君顧影清潭裏，私曲分明見肺肝。"
        ],
        "title": "照膽臺",
        "id": "687a965d-6bbb-4dc3-ada8-0a6fdee3a120"
    },
    {
        "author": "秦噩",
        "paragraphs": [
            "瀰瀰一溪水，滔滔終古清。",
            "晃漾吸初日，風靜波不生。",
            "衝烟出孤棹，微聞欵乃聲。",
            "寄言彼漁父，吾欲濯吾纓。"
        ],
        "title": "清溪曉行",
        "id": "2ea5db0c-42e5-4fb3-b13a-14a27c402f47"
    },
    {
        "author": "劉子澄",
        "paragraphs": [
            "居塵等出家，涉世類行脚。",
            "岳靈招我隠，雨止雲亦閣。",
            "乾坤錦囊收，風月麈柄握。",
            "衆鳥各自鳴，豈礙沖霄鶴。"
        ],
        "title": "憩南臺寺",
        "id": "ae05825e-d19c-4fe9-8d4e-1c21e8e9d02e"
    },
    {
        "author": "劉子澄",
        "paragraphs": [
            "玉龍蟠向荆山麓，噴起雙泉冰雪瀑。",
            "琮琤萬古作寒鳴，冷浸一山渾是玉。",
            "泉旁樹老亦如龍，泉根石濯瑪瑙紅。",
            "更有金蓮吐泉底，歷歷星在銀潢中。",
            "池光六月如霜洗，藍橋倒影壺天裏。",
            "流下人間灌稻畦，歲歲家家飯雲子。",
            "我行荆州見山少，忽對林泉如久要。",
            "張侯引我飛羽觴，勸我爲泉開一笑。",
            "我歌數語泉應聞，茲山古號荆州門。",
            "英雄過者心在鹿，安得泉聲到耳根。",
            "曹瞞疾馳玄德懼，潘璋設伏雲長怒。",
            "早知成敗等丘墟，悔不解鞍學巢父。",
            "英雄何在水長流，閲盡英雄過未休。",
            "今日爲侯泉上醉，明朝西指鹿門遊。"
        ],
        "title": "蒙泉行呈張敬父",
        "id": "03499ef8-649a-4e70-bc11-0d463950a967"
    },
    {
        "author": "劉子澄",
        "paragraphs": [
            "浮家無定日，仕在水雲鄉。",
            "棹別洞庭月，帆迎赤壁霜。",
            "早寒裘代葛，多病藥充糧。",
            "明日樅陽客，征鞍去路長。"
        ],
        "tags": [
            "洞庭湖"
        ],
        "title": "樅陽出陸",
        "id": "5f991361-c7df-4f6d-93e7-a67eb2a82e19"
    },
    {
        "author": "劉子澄",
        "paragraphs": [
            "洲名號鴻宿，流徙合來居。",
            "淮郡侵江密，人烟罩水疎。",
            "無山供笛竹，有港便罾魚。",
            "壯士休營業，功成返故廬。"
        ],
        "title": "過鴻宿洲",
        "id": "f83b6187-bbee-4751-a09a-c723ecfee03f"
    },
    {
        "author": "劉子澄",
        "paragraphs": [
            "寺惟泉最古，有詠載州圖。",
            "幾度流觴了，長如卓錫初。",
            "楚山閩老住，隋柏宋朝枯。",
            "雨後人耕急，荒岡带月鋤。"
        ],
        "title": "遊石門縣層山流杯亭觀卓錫泉",
        "id": "0c3047df-454f-4782-9da3-2901680ffc3e"
    },
    {
        "author": "劉子澄",
        "paragraphs": [
            "謾辱君相送，我行非壯圖。",
            "客程來又去，人事久如初。",
            "句淡僧能和，泉靈旱不枯。",
            "升高莫怨險，世路爾能鋤。"
        ],
        "title": "董宰見和用韻留別",
        "id": "f2b05236-ed54-4b60-aa4b-b5fa173fbb6d"
    },
    {
        "author": "劉子澄",
        "paragraphs": [
            "詔書應在道，君但趣行裝。",
            "去棹乘桃漲，朝衣带芷香。",
            "歸齋尋舊話，上殿拜新皇。",
            "論事依經好，平遷是玉堂。"
        ],
        "title": "武陵別任年魁",
        "id": "eb42f943-6b1d-47a8-9e9c-ce2f17d6b10d"
    },
    {
        "author": "劉子澄",
        "paragraphs": [
            "豈不近京都，紅塵此地無。",
            "吳山青似越，江水白於湖。",
            "天接帆邊海，烟生樹外晡。",
            "危欄僧共倚，莫恨旅懷孤。"
        ],
        "title": "壽星寺江湖偉觀",
        "id": "3f054cd8-9833-4434-b393-87631ba0a0e3"
    },
    {
        "author": "劉子澄",
        "paragraphs": [
            "觀近朱陵萃列真，烟霞雖僻境長春。",
            "若非火府煉神處，安用水簾遮世塵。",
            "古像著靈多是石，補鍾留跡似非人。",
            "尋源亦有桃花澗，莫是山山可避秦。"
        ],
        "title": "會真觀水簾",
        "id": "5e8f24b9-8b0c-4cdb-939e-90c0c8612ee0"
    },
    {
        "author": "劉子澄",
        "paragraphs": [
            "天然翠袖隠豐肌，好是胭脂未透時。",
            "夜睡無香供蝶夢，晨粧有恨只鶑知。",
            "坡仙具眼猶燒燭，子美多情却欠詩。",
            "料得錦城花正好，怨公底事訪春遲。"
        ],
        "title": "厲漕飲別海棠下索詩  其一",
        "id": "68eee6d1-35f5-4802-bdad-e76a0e2e66a4"
    },
    {
        "author": "劉子澄",
        "paragraphs": [
            "著雨胭脂沁玉肌，絕疑妃子醉眠時。",
            "未邀佳客閒來賞，已怪遊蜂早得知。",
            "燒燭不妨循故事，卷紗何惜賦新詩。",
            "羨君立就花前句，我欲賡吟思苦遲。"
        ],
        "title": "厲漕飲別海棠下索詩  其二",
        "id": "69bd4938-8b2a-48ce-bde9-fcaf16f99abc"
    },
    {
        "author": "劉子澄",
        "paragraphs": [
            "治水神書在此祁，溪名猶似念胼胝。",
            "當時民墊頼誰力，今日地平惟佛祠。",
            "泉出玉牀疏作乳，火生丹窖結成芝。",
            "雲峰自有樵人徑，岣嶁尋碑誤退之。"
        ],
        "title": "雲峰寺詩",
        "id": "02aea9b1-96ae-4a12-ae38-c2c798bd2525"
    },
    {
        "author": "劉子澄",
        "paragraphs": [
            "連天七十二雲屏，真境先於翠麓呈。",
            "洞發金光丹氣結，泉疏乳白玉華生。",
            "江心雁影重臨字，谷口禽呼自答名。",
            "閒步不教方外覺，破烟雙鶴已來迎。"
        ],
        "title": "遊岳麓宮抱黄洞",
        "id": "616d45b0-ad32-4897-aae6-ad6dcc2d9560"
    },
    {
        "author": "劉子澄",
        "paragraphs": [
            "地僻層雲巋古禪，我來訪古尚依然。",
            "越人重見流觴水，隋剎猶存卓錫泉。",
            "石罅遺題思往蹟，巖隈紀事憶前賢。",
            "可人不爲時摩拂，朝暮青山一抹烟。"
        ],
        "title": "雲中寺",
        "id": "fe143872-e5f6-4cea-9253-c489ad480982"
    },
    {
        "author": "劉子澄",
        "paragraphs": [
            "祝融尊與岱宗齊，仙境今容佛屋依。",
            "曉揖日輪知海窄，夜捫星軫覺天低。",
            "風高殿悉杉爲瓦，雲冷僧常綿作衣。",
            "莫剪光天壇下草，時巡要秣六龍嘶。"
        ],
        "tags": [
            "泰山"
        ],
        "title": "登祝融宿上封寺詩",
        "id": "d348941d-71db-4f64-8cb8-f9aa86a0cbbf"
    },
    {
        "author": "劉子澄",
        "paragraphs": [
            "山谷機忘似白鷗，有孫今復號虛舟。",
            "信風爲棹先開浪，與月同艙不載愁。",
            "吟就自將歌欵乃，醉時寧逐境漂流。",
            "乾坤等是虛舟爾，只好和詩莫带休。"
        ],
        "title": "江陵逢黄虛舟",
        "id": "e32b9b56-1fcb-4c70-bb4c-b5f8a3cdfd51"
    },
    {
        "author": "劉子澄",
        "paragraphs": [
            "蘭江無物可關情，春去春來感亦生。",
            "流水幾番供禊事，新烟兩度過清明。",
            "念鄉鵑淚和花滴，懷友鶑腸學柳縈。",
            "讀遍離騷詩自慰，世間無地不蠻荆。"
        ],
        "title": "和張功曹清明之什",
        "id": "a472ad85-e086-4889-801e-14d4c751cca5"
    },
    {
        "author": "劉子澄",
        "paragraphs": [
            "大別磯頭江漢合，烟波堪詠亦堪圖。",
            "山標禹貢他州有，水列周南到處無。",
            "鶴外聲來蘄笛遠，鴻邊影落楚帆孤。",
            "登臨此地陪秋壑，收拾乾坤寘玉壺。"
        ],
        "title": "和賈秋壑南樓韻",
        "id": "bff23aab-c605-4b3d-a4ce-59d3ad62af1b"
    },
    {
        "author": "劉子澄",
        "paragraphs": [
            "六朝三百有餘期，不滿詩人一皺眉。",
            "只有燕迷新巷陌，更無鳳集古臺基。",
            "兵於史傳多陳迹，酒與江山是己知。",
            "僕指長淮又西去，輿圖向後更誰披。"
        ],
        "title": "過金陵總卿吳履齋以詩贈別用謝",
        "id": "9aa2a1c4-8a5d-4ef5-adf3-46a832996576"
    },
    {
        "author": "劉子澄",
        "paragraphs": [
            "功名翻覆等南柯，雲掩新阡長薜蘿。",
            "千載只憑公論去，百年無奈世情何。",
            "高光時節經營易，晉宋人才隠逸多。",
            "入汴老賓猶坐謫，餘生只合理煙蓑。"
        ],
        "title": "哭趙南仲",
        "id": "2e016df3-383e-4415-b0e4-a9a3a306b5da"
    },
    {
        "author": "劉子澄",
        "paragraphs": [
            "波神有兆報平安，半日重湖度不難。",
            "隻艇泝洄風浪息，單包就謫水雲寬。",
            "曉烟不隔漁歌過，秋月還同畫軸看。",
            "擺脫塵緣天借便，嶷雲深處養神丹。"
        ],
        "tags": [
            "洞庭湖"
        ],
        "title": "過洞庭",
        "id": "d93b651e-03ce-4f7c-8487-98d95e8f2842"
    },
    {
        "author": "劉子澄",
        "paragraphs": [
            "湖邊重度夏，風物恍如初。",
            "竹喜兒孫密，花憐姊妹疎。",
            "小舟逢寺泊，淡句欠僧書。",
            "此樂何從得，淮堧報賊除。"
        ],
        "tags": [
            "西湖"
        ],
        "title": "會飲西湖聞黄浦捷用余制幹韻",
        "id": "519d12d7-6252-442e-8e18-feb3ffa2e540"
    },
    {
        "author": "劉子澄",
        "paragraphs": [
            "主辱兮忘家，國安兮親寧。",
            "奈何有軀兮而焉自形，寧隕絕兮無生。",
            "望蒼穹兮痛徹，君精誠兮爲列星。"
        ],
        "title": "澧州群賢堂記並歌  其一",
        "id": "b1ccfd48-8026-41d3-a5a4-3bc8e96363a8"
    },
    {
        "author": "劉子澄",
        "paragraphs": [
            "蕙肴兮椒漿，歷芳蕪兮薦君堂。",
            "君不來兮予愁，渺貝宮兮誰留。",
            "高丘之人兮爲君妬，聊澧浦兮消遥。"
        ],
        "title": "澧州群賢堂記並歌  其二",
        "id": "d14465b9-1048-46a7-8446-10b38f783f9b"
    },
    {
        "author": "劉子澄",
        "paragraphs": [
            "熠耀兮高明，讀經兮漱芳。",
            "仕不辰兮經以不信，蹇道直兮難行。",
            "人心險兮劍戟，公歸來兮故鄉。"
        ],
        "title": "澧州群賢堂記並歌  其三",
        "id": "d8559da0-39d8-4bcf-8556-0903cb2869f2"
    },
    {
        "author": "劉子澄",
        "paragraphs": [
            "陰凝陽兮血塗野，臣力微兮肝膽怒。",
            "睨階庭兮激諸子，往間道兮戴盟主。",
            "陳志誠兮冠期舉，事危就兮天弗假。",
            "天高兮蒼蒼，君柰何兮歸來雙。"
        ],
        "title": "澧州群賢堂記並歌  其四",
        "id": "64f4bf21-6f94-4303-9285-772c0d132546"
    },
    {
        "author": "劉子澄",
        "paragraphs": [
            "蘭之江兮有洲，環堵兮蘭幽。",
            "胡獨微兮臺閣，留不歸兮焉求。",
            "詠歌兮卒歲，名與兮江流。"
        ],
        "title": "澧州群賢堂記並歌  其五",
        "id": "8f8265cb-952a-4829-80a1-c4a69070313d"
    },
    {
        "author": "劉子澄",
        "paragraphs": [
            "酌水兮澧清，酹月兮洞庭。",
            "公讀書兮湖上堂，波濤卷兮胸中甲兵。",
            "浩然兮長在，烟水兮茫茫。"
        ],
        "tags": [
            "洞庭湖"
        ],
        "title": "澧州群賢堂記並歌  其六",
        "id": "fd710dcb-6a16-4e72-8317-2ebe615cdad3"
    },
    {
        "author": "劉子澄",
        "paragraphs": [
            "鶴書賁兮林丘，假截徑兮予羞。",
            "曳杖兮長歌，清風賓兮明月友。",
            "雲山兮未改，羌何日兮公遊。"
        ],
        "title": "澧州群賢堂記並歌  其七",
        "id": "679e7d3d-f8ff-4512-9481-de25c9339aca"
    },
    {
        "author": "劉子澄",
        "paragraphs": [
            "一層雲結一層巔，貫腹成溪異物潛。",
            "仙樂萬懸鐘有乳，洞門百折水爲簾。",
            "崖碑蘚暗瑰辭缺，石棧苔闌羽衛嚴。",
            "我欲通天刳絕頂，倒飛明月浴寒蟾。"
        ],
        "title": "遊層巖",
        "id": "bfd14d55-520d-4cda-87e4-f4811480a57c"
    },
    {
        "author": "劉子澄",
        "paragraphs": [
            "安鄉古下邑，公偶混迹居。",
            "編茅閲古今，清澄涔澧潴。",
            "波濤入胸中，萬甲時卷舒。",
            "坐吞八九澤，去作宋真儒。",
            "西師出緒餘，膽已寒氈廬。",
            "軍中但歌范，誰識舊陶朱。",
            "大賢方窮時，隠憂在江湖。",
            "功成等糟粕，况復堂上書。",
            "我來拜遺像，悲風生黄壚。",
            "公今倘無死，此地正堪娛。"
        ],
        "title": "讀書臺",
        "id": "30863818-2116-4632-97e1-434f45e84836"
    },
    {
        "author": "劉子澄",
        "paragraphs": [
            "世間此物多爲馬，寶劍還宜出上方。"
        ],
        "title": "句  其一",
        "id": "b7485b1b-22d4-42b8-8d37-07fea21c0199"
    },
    {
        "author": "劉子澄",
        "paragraphs": [
            "自怪神仙騎白鳳，不教天地點青蠅。"
        ],
        "title": "句  其二",
        "id": "99da0ee2-72ad-4f23-9374-462331772cbe"
    },
    {
        "author": "陳協",
        "paragraphs": [
            "賈生陳治安，難與絳灌列。",
            "汲黯觸公卿，不得補遺闕。",
            "直道非身謀，古今同一轍。",
            "吾觀蔡子賢，木訥有志節。",
            "道山得良友，同舍顔色悅。",
            "家學傳考亭，議論接賢哲。",
            "塵汙具瞻地，兩疏憤激切。",
            "當宁垂寬容，在庭競稱說。",
            "屢章丐投閑，一節往司臬。",
            "獄情貴平反，人物宜區別。",
            "要令大江東，精彩與昔別。",
            "君誠給諫姿，上恩詎輕絕。",
            "即當宣室對，忠言合稷契。"
        ],
        "title": "淳祐七年丁未十一月朔蔡久軒自江東提刑歸抵家時三館諸公以風霜隨氣節河漢下文章分韻賦詩送別得節字",
        "id": "ccef46d8-7873-47d8-9d17-6c13aa0c9a1e"
    },
    {
        "author": "姜應龍",
        "paragraphs": [
            "世路羊腸淹客遊，塵纓來此濯清流。",
            "半窗修竹翠含雨，一片澄湖冷浸秋。",
            "地僻莓苔侵石几，機忘鷗鷺近漁舟。",
            "夜凉酒醒未能睡，詩句欲成搔白頭。"
        ],
        "title": "題湘湖",
        "id": "f898cfa5-b400-4761-b2e5-ceb03668c1dd"
    },
    {
        "author": "曾鎬",
        "paragraphs": [
            "兀坐豈不佳，偶出亦良適。",
            "高臺挹清曠，况此好風日。",
            "俯憐波面浄，仰愛松身直。",
            "灑落萬古秋，飛鳥度晴碧。",
            "徘徊足瞻眺，蕭散謝羈馽。",
            "浮生眇塵端，一醉不易得。",
            "古人豈其遠，千載猶宿昔。",
            "清風何寥寥，愧此臺上石。"
        ],
        "title": "清都臺",
        "id": "b429c662-e02c-4d6f-9edd-697327d1b7b1"
    },
    {
        "author": "王埜",
        "paragraphs": [
            "物華盡入錦囊收，留與江山做話頭。",
            "桃葉數聲風力晚，蘆花萬頃月波秋。",
            "非尋鶴相當年畫，誰記坡仙舊日游。",
            "回首興亡多少事，漁舟獨不掛閑愁。"
        ],
        "title": "賞心亭",
        "id": "a36e8537-4746-4ce9-9a95-653e8da13d30"
    },
    {
        "author": "王埜",
        "paragraphs": [
            "虛亭北眺大江臨，江外晴嵐出寸岑。",
            "景與齊山俱絕唱，量如滄海且頻斟。",
            "地高宇宙雙眸豁，人老風霜兩鬢侵。",
            "感慨石城勳業舊，侃居夏口嶠居深。"
        ],
        "title": "翠微亭",
        "id": "7ffa1fda-199f-40a3-b1f5-ef670c79fa66"
    },
    {
        "author": "王埜",
        "paragraphs": [
            "拋却林泉趣，卓菴臨近村。",
            "兩窗吞日月，一室養乾坤。",
            "菊露秋籬重，松風午枕喧。",
            "蒲團數胎息，不肯學傍門。"
        ],
        "title": "題凝神菴",
        "id": "feaab799-2388-41ce-8173-c47428d7b0d9"
    },
    {
        "author": "王埜",
        "paragraphs": [
            "山從西域來，寺自東南有。",
            "林泉既奇秀，巖穴更深黝。",
            "世僧奮空弮，經始不已久。",
            "俄然幻傑閣，丹碧照林藪。",
            "相輝靈隠前，更勝天竺後。",
            "理公坐崖屋，千歲骨已朽。",
            "坡翁昔曾遊，遺句今在否。",
            "洞猿不待呼，清晝時一吼。"
        ],
        "title": "登靈鷲興聖寺",
        "id": "886d9c54-f6ec-4ce1-8c80-d087a1292159"
    },
    {
        "author": "王埜",
        "paragraphs": [
            "雨重垂楊綠未乾，一渠流碧弄潺潺。",
            "暝鴉過盡東風惡，獨倚衡門看遠山。"
        ],
        "title": "楊柳",
        "id": "883f270d-88ae-47b4-8511-6973c301c3c9"
    },
    {
        "author": "王埜",
        "paragraphs": [
            "蒿目黄塵擾擾間，出門偶到鶴林山。",
            "仙花僧竹俱陳迹，白日青天祇自閑。"
        ],
        "title": "清明日游鶴林寺  其一",
        "id": "260f4441-56a9-49e3-88ce-801b15c5b218"
    },
    {
        "author": "王埜",
        "paragraphs": [
            "竹院閑來春正遲，籜龍猶自有孫枝。",
            "野夫豈識尋芳意，爲愛光風面面吹。"
        ],
        "title": "清明日游鶴林寺  其二",
        "id": "11e2f885-0682-45da-84ea-7b637176f010"
    },
    {
        "author": "王埜",
        "paragraphs": [
            "冷笑申公老漢班，不成一事又空還。",
            "與其零雨難蘇物，孰若爲雲只在山。",
            "庭草靜涵春意足，野瓢休掛樹陰閑。",
            "多應糞土看榮貴，留得清風宇宙間。"
        ],
        "title": "寄趙章泉",
        "id": "bc6f4ab9-fb73-4be4-89a6-7e8b4dc90fcc"
    },
    {
        "author": "王埜",
        "paragraphs": [
            "三十六洞天下奇，三十六峰名武夷。",
            "武夷山中溪九曲，曲曲瀉出清漣漪。",
            "溪南溪北山對立，拔地插天幾千尺。",
            "或如丹砂丹，或如碧玉碧。",
            "東望開樓臺，南顧儼城壁。",
            "廩庾積其西，車蓋列其北。",
            "磊磊落落不可名，怪怪奇奇神所刻。",
            "草木不移寒暑心，巖巒長带煙霞色。",
            "太玄姥，武夷君，幔亭虹橋凌紫雲。",
            "曾孫宴罷桑海變，長琴短鼓空紛紛。",
            "魏公子，張真人，嗜酒一謫八百春。",
            "功成白日生羽翼，巔崖靈蛻猶如新。",
            "我欲冥搜極幽遠，櫂船朝去暮忘返。",
            "峰迴嶂合忽復迷，安得飛梯宿雲巘。",
            "鸞鶴去兮猿猱啼，恍空中兮聞金鷄。",
            "石嚙足兮濺濺，風吹衣兮淒淒，洄洑縈折。",
            "谽谺崔嵬，石堂真館豁然而中開。",
            "壑舟不墜棧不朽，至今藥爐丹鼎髣髴千仞之層崖。",
            "目亦不能盡，心亦不能惻。",
            "桃源風景未復見，柯山日月難重得。",
            "鼓余枻兮潺湲，乘驚波兮下前灘。",
            "瞬息兮回首，失向來兮巑岏。",
            "嗚呼，列仙高拱兮宅玄都，二聖繼御兮恢炎圖。",
            "措斯世於平乂，應皇家兮瑶符。",
            "臣守藩兮南國，臣傾心兮北極。",
            "山之高兮水之深，祝吾皇兮壽千億。"
        ],
        "title": "壽千億",
        "id": "2bb162b0-8768-40e7-982e-4d9bb736affe"
    },
    {
        "author": "王埜",
        "paragraphs": [
            "吾聞北山陽，巖壑寶相竅。",
            "何年開鴻濛，隨地通窔奧。",
            "朝真高難攀，冰壺深莫料。",
            "詭怪者雙龍，崖室最蒼峭。",
            "上霄雖晚出，煙霞寄孤嶠。",
            "尋源陟空山，訪仙款遺廟。",
            "始探頗褊窄，稍入亦窈窕。",
            "上穴由梯升，傍穿須火照。",
            "青厂既鬰鬰，白乳仍皭皭。",
            "旁通多曲折，幽眇轉奇妙。",
            "窮探豈不欲，所畏自微爝。",
            "昏昏蝙蝠飛，悄悄鼪鼯叫。",
            "或疑洞靈出，或恐山鬼嘯。",
            "又聞村中氓，鑿石供灰燒。",
            "俄然得深竇，傾城盡登眺。",
            "何人不好事，窒塞迷其要。",
            "此雖幸獨存，荒僻委蓬藋。",
            "儻移傍京邑，車馬日號召。",
            "了知神仙事，茫昧不堪弔。",
            "豈無隠淪士，巖築像惟肖。",
            "畬田沃可耕，澗水清可釣。",
            "平生愛泉石，自謂饑可療。",
            "喜茲近吾隠，來往足談笑。",
            "此意復誰論，行行逢荷篠。"
        ],
        "title": "上霄洞",
        "id": "11bea82c-e2ae-4737-b1a1-0f84d0409a8a"
    },
    {
        "author": "王埜",
        "paragraphs": [
            "輕霜臨菊月，細雨似梅天。"
        ],
        "title": "句  其一",
        "id": "202917e6-0521-4db0-a313-5a4683c869d0"
    },
    {
        "author": "王埜",
        "paragraphs": [
            "莫道春隨風雨過，化工昨夜到桑麻。"
        ],
        "title": "句  其二",
        "id": "cea243ac-e4d5-4122-955c-8d3d67bc36d5"
    },
    {
        "author": "常棠",
        "paragraphs": [
            "古廟三間矮棘叢，帝魂枉自氣凌空。",
            "早知今日容身窄，前此阿房不作宮。"
        ],
        "title": "秦皇廟",
        "id": "af335ebc-a27d-4a9d-83a9-3e838ad16f6a"
    },
    {
        "author": "常棠",
        "paragraphs": [
            "一灣秋月浸香痕，滌盡山前萬古塵。",
            "猶記當時老梳洗，淡粧明鏡照眉顰。"
        ],
        "title": "花婆井",
        "id": "7a7d6036-3c76-4133-be66-ea0d1026ff16"
    },
    {
        "author": "高鵬飛",
        "paragraphs": [
            "約略陽和動琯灰，南枝已冠百花魁。",
            "莫教隴驛携春去，且向羅浮喚夢回。",
            "玉骨風標自仙種，鐵腸賦詠謾多才。",
            "只應賸結青青子，調鼎功夫看後來。"
        ],
        "title": "次王元吉詠梅",
        "id": "3cc30263-2b2f-4888-927a-f69055095ca4"
    },
    {
        "author": "高鵬飛",
        "paragraphs": [
            "一窗開永晝，萬象出天成。",
            "風力欺楊絮，雷聲喚笋萌。",
            "愁多春不願，病起眼猶明。",
            "最喜今朝雨，川原足暮耕。"
        ],
        "title": "窗軒",
        "id": "b6e0e365-7225-4b1d-818b-188c791775dc"
    },
    {
        "author": "高鵬飛",
        "paragraphs": [
            "十里雲莊路，東風信杖藜。",
            "好花連夜發，幽鳥傍人啼。",
            "香宇禪心冷，山容醉眼迷。",
            "老僧春睡處，明月印樓西。"
        ],
        "title": "過王氏雲莊",
        "id": "c33eafa2-47d2-42df-918d-ffb557dbd9bf"
    },
    {
        "author": "高鵬飛",
        "paragraphs": [
            "世景雲來去，人情水淺深。",
            "塵埃從滿眼，交友欲知心。",
            "山簡豈愛酒，陶潛元解琴。",
            "對人不敢語，仰面數歸禽。"
        ],
        "title": "孤吟",
        "id": "b9be73fb-b1b7-42f1-a63a-6b1640c0d673"
    },
    {
        "author": "高鵬飛",
        "paragraphs": [
            "心馳流水高山外，身在落花啼鳥中。",
            "滴得愁濃青杏雨，吹教夢斷碧梧風。",
            "垂堂遠愧千金子，掃地空憐一畝宮。",
            "兩朵燈花伴孤獨，清懽那得玉人同。"
        ],
        "title": "深夜風雨有懷故人",
        "id": "5f991fe8-9cc6-45b5-b2c8-b789a577c2f9"
    },
    {
        "author": "高鵬飛",
        "paragraphs": [
            "千里辭家不作難，歸來春事總闌珊。",
            "久留午夢梅黄雨，重索冬衣麥秀寒。",
            "百箔老蠶鋪雪乳，一庭新竹長琅玕。",
            "此時正喜民財阜，野草閒花任自殘。"
        ],
        "title": "首夏",
        "id": "09e5b3ca-728b-41dd-a745-4f45006e9b4f"
    },
    {
        "author": "高鵬飛",
        "paragraphs": [
            "舟載閒雲穩，湖光盪碧天。",
            "笑看沙上鳥，終日伴雛眠。"
        ],
        "title": "湖上",
        "id": "1773b168-7bae-4628-9193-33395592a00b"
    },
    {
        "author": "高鵬飛",
        "paragraphs": [
            "綠柳橋邊古道橫，乾坤寂寂夜三更。",
            "月窺門處君高卧，露溼衣時夜獨行。",
            "杯酒孰同驅俗意，天風時下步虛聲。",
            "明朝世界塵依舊，試挽銀河一洗清。"
        ],
        "title": "深夜獨步思兄南伯舉杯扣門則卧矣",
        "id": "ef1cd844-c705-4d5a-841e-01b7fa18cbd2"
    },
    {
        "author": "高鵬飛",
        "paragraphs": [
            "捲地西風翻巨浪，小舟仍泊夜來灣。",
            "行沽携榼雖無酒，卧看開篷幸有山。",
            "原草正肥黄犢飽，汀蘋未老白鷗閒。",
            "平生遇險須知止，眼對江神一解顔。"
        ],
        "title": "丈亭渡阻風",
        "id": "4ca7c814-7699-4956-af14-be7fd7962c96"
    },
    {
        "author": "高鵬飛",
        "paragraphs": [
            "好景難逢奈老何，十年此地絕經過。",
            "山如得意晚猶碧，雨亦知愁秋更多。",
            "造化從渠旋磨蟻，功名笑汝撲燈蛾。",
            "湖邊直欲呼船去，更共漁人掛綠蓑。"
        ],
        "title": "湖上",
        "id": "392806d9-0230-4ab3-a133-b48bb725c9e9"
    },
    {
        "author": "高鵬飛",
        "paragraphs": [
            "風靜湖光一鑑浮，青山四顧淡舒秋。",
            "松陰滿逕歸來晚，醉看巖花笑白頭。"
        ],
        "title": "晚興",
        "id": "846e3541-0956-426c-9da9-a540930d7529"
    },
    {
        "author": "高鵬飛",
        "paragraphs": [
            "睡起開篷月在沙，晚江山影動龍蛇。",
            "詩成索筆無人應，酒盡空囊何處賒。",
            "船去船來數聲櫓，江南江北幾人家。",
            "星娥定怪歸來晚，從此西風欲泛槎。"
        ],
        "title": "夜渡鄞江",
        "id": "265157cb-f11d-4955-bbae-b8d4c11aab89"
    },
    {
        "author": "高鵬飛",
        "paragraphs": [
            "聞說南溪好，肩車带雨來。",
            "澗泉鳴細石，松木衣蒼苔。",
            "雲笑人情薄，山隨客語回。",
            "黄花幽意足，知復爲誰開。"
        ],
        "title": "南溪",
        "id": "96d64bed-d7f7-4903-b633-8ff1a39764a0"
    },
    {
        "author": "高鵬飛",
        "paragraphs": [
            "吳中郭索聲價高，草泥足上生青毛。",
            "越中海市喧兒曹，白蟹厭飫霜前螯。",
            "新豐逆旅酒濯足，齊國相君飯脫粟。",
            "當時珍味無所需，吳越土宜俱碌碌。"
        ],
        "title": "次靜海令蓋晞之食蟹",
        "id": "c5ca8ca4-2475-4f30-9e7b-0cce60eb66f3"
    },
    {
        "author": "高鵬飛",
        "paragraphs": [
            "欲扣山扉汲野泉，支筇眼駐柳陰邊。",
            "苦無平地休穿屐，待有輕風却放船。",
            "孤笛叫開雲裏月，一竿撐破水中天。",
            "舟人相戒低聲語，沙上恐驚鷗鷺眠。"
        ],
        "title": "復遊鄞江",
        "id": "e3dfb0b6-e576-4c99-9cb3-8d9f133f4b81"
    },
    {
        "author": "高鵬飛",
        "paragraphs": [
            "忽作清宵夢，非關世累長。",
            "月隨花影轉，水照木陰凉。",
            "浴露千峰碧，梳風兩鬢蒼。",
            "明朝須洗耳，秋意過寒螿。"
        ],
        "title": "次孫燭湖秋夜有感",
        "id": "d78a935b-d5c3-495f-bb55-a53b3b67eba1"
    },
    {
        "author": "高鵬飛",
        "paragraphs": [
            "木落山高秋去後，犬驚人語夜深時。",
            "小舟滿載離愁重，惟有孤鳴寒雁知。"
        ],
        "title": "舟中  其一",
        "id": "5162c144-ec42-41ee-a43a-c5213d10f297"
    },
    {
        "author": "高鵬飛",
        "paragraphs": [
            "一水分流無限曲，兩山相對不知名。",
            "漁翁夜半歸南陌，認作中流擊楫聲。"
        ],
        "title": "舟中  其二",
        "id": "3ad9947f-0661-4783-aad6-12381778ced6"
    },
    {
        "author": "高鵬飛",
        "paragraphs": [
            "斷雲送歸雁，斜陽明晚楓。",
            "西風灑雙鬢，醉倚危闌東。"
        ],
        "title": "秋晚",
        "id": "8501c13c-749b-470c-a855-261f2a4315f9"
    },
    {
        "author": "吳惟信",
        "paragraphs": [
            "細柳輕煙鎖畫樓，樓中人去水長流。",
            "琵琶聲斷梅花落，別是春風一種愁。"
        ],
        "title": "春閨怨",
        "id": "1a9a5775-76a2-4e62-ae1f-b7c407ae4481"
    },
    {
        "author": "吳惟信",
        "paragraphs": [
            "梨花風起正清明，遊子尋春半出城。",
            "日暮笙歌收拾去，萬株楊柳屬流鶑。"
        ],
        "tags": [
            "清明节",
            "清明",
            "写景",
            "春游"
        ],
        "title": "蘇堤清明即事",
        "id": "91f2593c-b233-4f2a-b0dd-3ed51e06275d"
    },
    {
        "author": "吳惟信",
        "paragraphs": [
            "濕了荷花雨便休，晚風歸柳澹於秋。",
            "一生不作機心事，合轉船頭向白鷗。"
        ],
        "title": "湖上雨吟",
        "id": "debd5764-cc2f-447a-bd51-458c344e4422"
    },
    {
        "author": "吳惟信",
        "paragraphs": [
            "雨後輕雲學水流，惜春人瘦怕春休。",
            "梨花却恐難尋夢，燕子何曾細說愁。"
        ],
        "title": "雨後",
        "id": "fc5849c7-d346-4d9d-a483-fae85464c95e"
    },
    {
        "author": "吳惟信",
        "paragraphs": [
            "玉手歌姬托鳳雛，堂前畫額旋調朱。",
            "春風吳會宜男草，試問他人種得無。"
        ],
        "title": "賀史守鳳雛滿月",
        "id": "0eba2fa8-19da-4e64-a71f-474f5c7a6517"
    },
    {
        "author": "吳惟信",
        "paragraphs": [
            "結網求魚事已遲，却非春草不歸詩。",
            "斜陽一片山如畫，更把心期付與誰。"
        ],
        "title": "寄東畎曹侍郎",
        "id": "babbc8af-f6a4-41b8-8ce9-0462a83a6f98"
    },
    {
        "author": "吳惟信",
        "paragraphs": [
            "水光只肯浄涵虛，分浦通村路却無。",
            "風日向低鴻雁落，釣竿一半出菰蒲。"
        ],
        "title": "題秋江晚照圖",
        "id": "8cdbce00-abf7-4ae4-b480-5ac99b8c75b0"
    },
    {
        "author": "吳惟信",
        "paragraphs": [
            "翠帳香消捲碧紗，風捎殘雨濕欄牙。",
            "蜻蜓亦被凉勾引，清曉低飛入水花。"
        ],
        "title": "曉吟",
        "id": "65b27f17-458f-4a43-a02a-76f4ded4efa6"
    },
    {
        "author": "吳惟信",
        "paragraphs": [
            "草堂燕子未歸時，香鼎灰飛入硯池。",
            "看徹唐人詩一卷，夕陽猶在杏花枝。"
        ],
        "title": "春詠",
        "id": "fc0fd174-ec2e-4cb9-b0f7-34debace1c3b"
    },
    {
        "author": "吳惟信",
        "paragraphs": [
            "不惜黄金一醉君，喚歌催舞語紛紛。",
            "天涯明月空相憶，寒雁無聲入斷雲。"
        ],
        "title": "贈別上官良史",
        "id": "102fcd31-e8a0-4e0b-a01a-88412ab85485"
    },
    {
        "author": "吳惟信",
        "paragraphs": [
            "西風吹露下秋空，烏鵲無聲占碧桐。",
            "天氣微凉人好睡，闌干閑在月明中。"
        ],
        "title": "秋夕",
        "id": "eae62f49-c78f-4108-a21d-f283e6ab0368"
    },
    {
        "author": "吳惟信",
        "paragraphs": [
            "閑與蘆花立水邊，歸心客思兩茫然。",
            "夕陽收盡天風急，一樹寒鴉落野田。"
        ],
        "title": "野望",
        "id": "ecdfe146-7541-4730-8b38-ff3c291065af"
    },
    {
        "author": "吳惟信",
        "paragraphs": [
            "事到依人易策勳，合歸收拾北山雲。",
            "春風入手非閑用，種得梅花却寄君。"
        ],
        "title": "辭史侍郎",
        "id": "48349048-4c80-44f1-8a8f-7aec580054f0"
    },
    {
        "author": "吳惟信",
        "paragraphs": [
            "銷金帳掩水沉煙，髻滑金釵落枕邊。",
            "魂夢不知春已去，誤隨蝴蝶過秋千。"
        ],
        "title": "春夢謠",
        "id": "563a6011-1a6b-4e79-aca6-9f5c6e5be258"
    },
    {
        "author": "吳惟信",
        "paragraphs": [
            "墳草年年一度青，梅花無主自飄零。",
            "定知魂在梅花上，唯有春風喚得醒。"
        ],
        "title": "拜和靖墓",
        "id": "e2433a22-6cf5-4217-a8e6-d70b9cc14300"
    },
    {
        "author": "吳惟信",
        "paragraphs": [
            "片玉沉山草亦珍，斷碑殘石當麒麟。",
            "君王別爲開門戶，不欲梅花見路人。"
        ],
        "title": "重拜和靖墓",
        "id": "d8e17b6a-70af-4ea8-9ba7-0806e908b527"
    },
    {
        "author": "吳惟信",
        "paragraphs": [
            "病起傷春獨倚門，喚人鸚鵡隔簾聞。",
            "無情最是東風惡，瘦却梨花一片雲。"
        ],
        "title": "閨怨",
        "id": "ff6cf3ad-7076-4bd2-b9d2-42e1975b69c0"
    },
    {
        "author": "吳惟信",
        "paragraphs": [
            "宮殿高高在五雲，鶴摇松露滴行人。",
            "洞門不放東風過，留得桃花一院春。"
        ],
        "title": "仙興",
        "id": "bdfe078b-a2de-48c5-bbba-79c08af8b3e1"
    },
    {
        "author": "吳惟信",
        "paragraphs": [
            "林雪消寒滴，春風入草廬。",
            "好山分客看，閑地課童鉏。",
            "竹瘦偏宜鶴，泉清直見魚。",
            "邇來因苦詠，零亂一床書。"
        ],
        "title": "山居春興",
        "id": "3eb2a344-d7e4-4e5b-9e5b-04aafe2404ef"
    },
    {
        "author": "吳惟信",
        "paragraphs": [
            "擒吳纔了合封侯，何止區區古蔡州。",
            "一着高時全國體，十年危處與心謀。",
            "山川恢拓春風遠，天地清明王氣浮。",
            "白雪滿頭勳業大，不應忘却赤松遊。"
        ],
        "title": "寄大使趙清臣",
        "id": "53061d3f-fad3-423d-9b00-d8b0a83f975d"
    },
    {
        "author": "吳惟信",
        "paragraphs": [
            "焚香誦易與天游，君命相催不肯休。",
            "時節固知來則是，功名却以得爲憂。",
            "翠蓬雲氣生衣袂，金殿陽光動冕旒。",
            "此際一言能悟主，始堪回首舊林丘。"
        ],
        "title": "寄蔣重珍祕書",
        "id": "f0a90803-36d7-40a5-bb61-edbfd2a10d71"
    },
    {
        "author": "吳惟信",
        "paragraphs": [
            "便教烟雨畫成圖，爭似歸來有賀湖。",
            "鏡裏精神西晉有，詩家標準晚唐無。",
            "惜花春盡鶑吟苦，敲竹風清鶴夢孤。",
            "世事正多心早懶，著書贏得靜工夫。"
        ],
        "title": "寄越上高疎寮",
        "id": "5c9ef655-cafd-4178-b8e2-326d2d20586d"
    },
    {
        "author": "吳惟信",
        "paragraphs": [
            "檢殘玉曆又春來，造化無私命轉乖。",
            "照水莫嫌窮面目，看山長有好情懷。",
            "生期惠遠眠雲過，死問林逋借地埋。",
            "詩到夜寒吟更苦，一枝梅雪映書齋。"
        ],
        "title": "立春日即事",
        "id": "56e4b857-b412-45ed-ac3f-672f6a39519a"
    },
    {
        "author": "吳惟信",
        "paragraphs": [
            "朝吳暮楚幾時休，未必江湖有白鷗。",
            "萬事莫如歸去好，一椽當爲老來謀。",
            "春天吟思行花徑，夜月琴聲坐竹樓。",
            "但得餘齡無俯仰，曾公食粥亦風流。"
        ],
        "title": "送伯氏秋潭謀居",
        "id": "fbccebc6-632c-4a89-aa58-acf52257e2de"
    },
    {
        "author": "吳惟信",
        "paragraphs": [
            "不肯輕迷固有天，星冠霞氅竟翩然。",
            "人能變體方超俗，丹到成功即是仙。",
            "伏洞黑龍聽夜呪，傍花白鹿伴春眠。",
            "哦詩更欲全清致，當以彌明作正傳。"
        ],
        "title": "送王夢升入道",
        "id": "dc017ece-e412-4aa3-9412-9af365032a46"
    },
    {
        "author": "吳惟信",
        "paragraphs": [
            "烽火窮邊幾度愁，亦曾將死博封侯。",
            "謗興在彼情誰恕，事過知君痛自休。",
            "跨馬甲衣春雪白，射雕弓箭曉星流。",
            "救時正屬英雄者，更著工夫必到頭。"
        ],
        "title": "贈史泳",
        "id": "d35ec29e-08c7-4046-8650-466a075f6d0e"
    },
    {
        "author": "吳惟信",
        "paragraphs": [
            "山移無復昔人賢，隨分長安辦一椽。",
            "掃室敢言天下志，閉門儘可雪中眠。",
            "携瓶與客同沽酒，接綆過鄰自汲泉。",
            "到此始知閑是福，居山未必似居廛。"
        ],
        "title": "移居即事",
        "id": "71b3afa7-ca05-45e0-9ba9-9ed27d5458f7"
    },
    {
        "author": "吳惟信",
        "paragraphs": [
            "若教儘儘說漂沉，却恐無憀老不禁。",
            "百拙難隨今日巧，一貧方識古人心。",
            "牛羊歸盡荒郊闊，猿鶴愁多故國深。",
            "亦欲以詩爲活計，世間何許覓知音。"
        ],
        "title": "呈雲麓史侍郎",
        "id": "ccbc8c91-523c-47b2-be81-ae6b1d6c7c67"
    },
    {
        "author": "吳惟信",
        "paragraphs": [
            "謀生一事到成功，消得湖邊地幾弓。",
            "韋曲有花留杜老，洛陽無客問盧仝。",
            "春風燕子虛簷外，夜雨蛩聲小徑中。",
            "所立規模雖冷淡，絕勝彈鋏舊漂蓬。"
        ],
        "title": "謀生",
        "id": "f2bae3de-5bdb-4855-bbf2-ab591f275577"
    },
    {
        "author": "吳惟信",
        "paragraphs": [
            "一衲冰霜二十年，不知妙用自誰傳。",
            "心能轉物方爲佛，詩到名家亦是仙。",
            "喜客稍寬沽酒禁，愛閑多結住山緣。",
            "今冬約我西湖上，同看梅花坐釣船。"
        ],
        "tags": [
            "西湖"
        ],
        "title": "贈越僧意書記",
        "id": "95411d91-d060-4a58-8d5d-3be35f187894"
    },
    {
        "author": "吳惟信",
        "paragraphs": [
            "一劍辭家竟陸沉，夢思空向故廬深。",
            "槎迷河漢千年恨，樹隔關山萬里心。",
            "衣垢正憐貧未去，鏡明忽有老相尋。",
            "春歸不與人爲約，青草催詩亦懶吟。"
        ],
        "title": "自序",
        "id": "bf33dbb3-6c77-43c0-a84c-d9c0c259a5b1"
    },
    {
        "author": "吳惟信",
        "paragraphs": [
            "雨聲雲氣暮蕭蕭，羅扇恩疎井樹凋。",
            "心事暗隨歸夢去，壁燈留與可憐宵。"
        ],
        "title": "秋夕",
        "id": "5e2feb57-ebdf-4bd5-af1f-d4c2a784272a"
    },
    {
        "author": "吳惟信",
        "paragraphs": [
            "弄花撲蝶悔當年，喫到殘糜味却鮮。",
            "不肯春風留業種，破氈尋夢佛燈前。"
        ],
        "title": "詠貓",
        "id": "2d39efd9-a102-4e57-ae02-46dc1a273e9e"
    },
    {
        "author": "吳惟信",
        "paragraphs": [
            "扇恩已盡漢宮秋，空憶金鞍遠玉樓。",
            "九辯不歌黄菊老，斷烟零雨爲誰愁。"
        ],
        "title": "次王漢和見寄韻",
        "id": "725590b1-890b-487c-8e7f-8c4b33bf84bd"
    },
    {
        "author": "吳惟信",
        "paragraphs": [
            "吳姬一曲採蓮歌，回首秋風卷碧波。",
            "翠蓋不能擎雨露，鴛鴦應怨夜寒多。"
        ],
        "title": "荷花",
        "id": "1458594b-7d58-455d-b7e5-7931f8f6aa18"
    },
    {
        "author": "吳惟信",
        "paragraphs": [
            "寒谷初消雪半林，紫花摇弄晝陰陰。",
            "是誰曾見吹香處，千古春風楚客心。"
        ],
        "title": "蘭花",
        "id": "ea8da3f1-190d-454d-8fc1-6351900cd581"
    },
    {
        "author": "吳惟信",
        "paragraphs": [
            "一掬寒泉塊石頭，兩三莖葉弄輕柔。",
            "夢回一霎龍湫雨，五月軒窗也带秋。"
        ],
        "title": "菖蒲",
        "id": "92b03421-6d03-4f94-a4f6-ca05cc31c168"
    },
    {
        "author": "吳惟信",
        "paragraphs": [
            "遠山數筆抹秋煙，闊闊湖波冷浸天。",
            "晚日未沉風漸起，蘆花狼藉滿魚船。"
        ],
        "tags": [
            "太湖"
        ],
        "title": "太湖",
        "id": "121b0805-c386-4c6c-a464-0bf190eae247"
    },
    {
        "author": "吳惟信",
        "paragraphs": [
            "數畝松筠種不成，荒壇祭別酒頻傾。",
            "老天辜負歸鄉志，冷地尋思到世情。",
            "日落關河孤鶴遠，夜凉燈火小蟲鳴。",
            "應須趁取黄金在，買宅西湖住一程。"
        ],
        "tags": [
            "西湖"
        ],
        "title": "送薛沂叔過西湖",
        "id": "ba29e118-5396-497a-8237-b409f2b36bd6"
    },
    {
        "author": "吳惟信",
        "paragraphs": [
            "鷺鷥立處無秋暑，舴艋行時正晚凉。",
            "詩興似山來衮衮，歸心如水去洋洋。",
            "經風楊柳高偏折，隔浦芙蓉遠更香。",
            "俯仰之間易陳迹，不知醉了幾千場。"
        ],
        "tags": [
            "西湖"
        ],
        "title": "晚過西湖",
        "id": "851b1465-77f9-4735-b1e2-8b28bb74395e"
    },
    {
        "author": "吳惟信",
        "paragraphs": [
            "自肯名爲懶，何曾與衆同。",
            "閑情長向道，妙語半談空。",
            "平日身多病，今年藥有功。",
            "門前栽五柳，春亦在其中。"
        ],
        "title": "上曾贊府三首  其一",
        "id": "0b131a85-4fb1-4e3a-9d05-2cfcbec972a1"
    },
    {
        "author": "吳惟信",
        "paragraphs": [
            "只向廛中隠，幽居地更偏。",
            "竹風吹夜月，梅雪墮寒煙。",
            "心定欺雲石，神清照野泉。",
            "一峰擎壞塔，終日在吟邊。"
        ],
        "title": "上曾贊府三首  其二",
        "id": "a8bac452-70ce-485c-bf93-b3e9016d557b"
    },
    {
        "author": "吳惟信",
        "paragraphs": [
            "四歲傳家子，心明語未真。",
            "也知初受命，似覺便成人。",
            "舉動須呼僕，端身學拜親。",
            "若教樓上去，定道摘星辰。"
        ],
        "title": "上曾贊府三首  其三",
        "id": "e922550c-a6e8-4d30-ba55-b8c8dd435203"
    },
    {
        "author": "吳惟信",
        "paragraphs": [
            "屈指交游十載餘，見君歸墨又歸儒。",
            "盧能解道元無物，顔子誰知也不愚。",
            "既向風幡明表裏，何須雪几費工夫。",
            "他年名上登科記，一半清芬在祖圖。"
        ],
        "title": "送祝五戒赴陸宰館",
        "id": "8443b5e3-2c9c-44e6-8662-f4c93b86bd27"
    },
    {
        "author": "吳惟信",
        "paragraphs": [
            "故園不戀戀西湖，賃得民居作隠居。",
            "開口不離仁義字，閉門惟讀聖賢書。",
            "老無子息偏憐鶴，閑有工夫儘釣魚。",
            "酒熟自斟詩自和，功名一念已消除。"
        ],
        "tags": [
            "西湖"
        ],
        "title": "贈任處士",
        "id": "d9a7602b-cdd5-4f51-ad9a-e07f2998ef6c"
    },
    {
        "author": "吳惟信",
        "paragraphs": [
            "擬學粗豪去索嘗，獨醒豈易敵愁腸。",
            "白衣終到東籬下，自是淵明等得忙。"
        ],
        "title": "促趙裕卿酒",
        "id": "27409ed0-e6bf-4979-8def-d3e819fa392e"
    },
    {
        "author": "吳惟信",
        "paragraphs": [
            "十年兄弟恨離群，書雁南來得所聞。",
            "惠遠栽蓮歸結社，班超投筆去從軍。",
            "傷心異路悲春草，淚眼同時濕暮雲。",
            "惟有母亡無返日，自添抔土上孤墳。"
        ],
        "title": "懷二兄",
        "id": "a5838fb4-4b2a-4829-9323-d5766cf3f4bf"
    },
    {
        "author": "吳惟信",
        "paragraphs": [
            "鷲峯可是不清幽，却望雲峯憶舊游。",
            "松徑露寒芳草暗，竹橋煙暝落梅愁。",
            "高齋閑課詩吟諷，小店賒沽酒獻酬。",
            "今日淒涼何許見，滿庭紅葉自傷秋。"
        ],
        "title": "懷上竺宛上人",
        "id": "eab9a542-5640-4b60-b406-fdcd5143eb69"
    },
    {
        "author": "吳惟信",
        "paragraphs": [
            "竟日看荆樹，深情慘弗舒。",
            "已經三載別，祇得一封書。",
            "故國長同夢，窮途久異居。",
            "遥思禪定處，松月滿庭除。"
        ],
        "title": "懷僧兄古庵",
        "id": "7e385da3-2312-4773-99ee-132a8d52bc6a"
    },
    {
        "author": "吳惟信",
        "paragraphs": [
            "風骨稜稜雪滿頭，帽塵慵拂涕慵收。",
            "天晴放鶴方開戶，雨後看山不下樓。",
            "樹底持經陰徑遠，竹邊洗鉢小池幽。",
            "自慚猶有塵緣在，安得相從老一丘。"
        ],
        "title": "贈老僧",
        "id": "40037f11-a6fe-41fd-a325-ee94747260ae"
    },
    {
        "author": "吳惟信",
        "paragraphs": [
            "禪教不能收，辭山謁貴流。",
            "雨花閑定石，煙柳暗詩樓。",
            "借得房逃暑，沽來酒制愁。",
            "狂豪疑賈閬，長髮未梳頭。"
        ],
        "title": "贈廣淳破衣  其一",
        "id": "cc87758e-5623-4d9d-9c3b-09ccd95f836e"
    },
    {
        "author": "吳惟信",
        "paragraphs": [
            "舊抄梵律已俱焚，一片閑情老白雲。",
            "定起石臺華雨冷，滿山松籟月中聞。"
        ],
        "title": "贈廣淳破衣  其二",
        "id": "a240749f-b83b-4ea9-beff-3c05430a6dde"
    },
    {
        "author": "吳惟信",
        "paragraphs": [
            "蒲團坐得心成佛，却便隨流似不曾。",
            "對客清談皆有理，求他妙用獨無憑。",
            "窮通數外三春定，智慧光中萬古鐙。",
            "俗眼安知真實行，空於畫壁看高僧。"
        ],
        "title": "贈廣淳破衣  其三",
        "id": "90c30839-a230-4c95-88e1-5d3a9413f97c"
    },
    {
        "author": "吳惟信",
        "paragraphs": [
            "悟徹心宗即是禪，老來風骨尚依然。",
            "自云林下渾無事，不到人間亦有年。",
            "秋磬聲清敲落月，曉瓶手冷汲寒泉。",
            "我來問道空歸去，寂寞雲山薄暮天。"
        ],
        "title": "贈廣淳破衣  其四",
        "id": "433b73b5-d4a1-4f07-91d7-f6dc7dc9b694"
    },
    {
        "author": "吳惟信",
        "paragraphs": [
            "寶書梵律自分科，黄卷青燈更琢磨。",
            "花落閑庭春定久，塵生虛榻夜吟多。",
            "琴長彈後聲偏韻，丹未燒前氣已和。",
            "我所重君清苦處，可曾一日離煙蘿。"
        ],
        "title": "贈宛上人",
        "id": "ee6f66d3-d57c-4f53-aa59-467fc0b67770"
    },
    {
        "author": "吳惟信",
        "paragraphs": [
            "自從入道戴星冠，名利何曾着眼看。",
            "地盡種蔬因茹素，瓶長儲水爲澆丹。",
            "風生曉檻占天久，霜滴秋壇拜斗寒。",
            "幾度相尋尋不見，但聞金磬響雲端。"
        ],
        "title": "贈唐道士",
        "id": "1c639a43-c486-49ca-94cc-1f94d94becfd"
    },
    {
        "author": "吳惟信",
        "paragraphs": [
            "住遍長安店，何曾說到窮。",
            "孤吟多夜雨，一醉自春風。",
            "魂夢雲山遠，狂豪天地空。",
            "仙家拋業久，何日返遼東。"
        ],
        "title": "贈洪湯夫道士",
        "id": "0d78230b-48b6-41a1-b2da-3e17b82bb169"
    },
    {
        "author": "吳惟信",
        "paragraphs": [
            "湖上居家住最幽，簷牙倒影落滄洲。",
            "詩成梅塢三更月，酒醒蓮塘半夜秋。",
            "移石爲添燒藥竈，賣□因起讀書樓。",
            "經年不入煙城去，長倚欄干看白鷗。"
        ],
        "title": "贈隠者",
        "id": "b0121b03-b650-4d75-aeea-d83462ab58c2"
    },
    {
        "author": "吳惟信",
        "paragraphs": [
            "晦迹雪岩日久長，唐人冠帽道衣裳。",
            "草堂夜月琴聲細，花塢春風杖策香。",
            "飲酒旋尋瓢作盞，架書高沓石爲牀。",
            "客來總是詩朋友，一笑人間萬事忘。"
        ],
        "title": "贈隠士",
        "id": "cc487ee6-23b3-4f64-ba2d-b299e650ff51"
    },
    {
        "author": "吳惟信",
        "paragraphs": [
            "久向長安住，多於陋巷中。",
            "固窮全事節，傳道與童蒙。",
            "自喜精詩律，家曾立戰功。",
            "所言皆合理，心共古人同。"
        ],
        "title": "贈毛時可",
        "id": "76b2306d-33b4-4848-9288-6147e80ec6d1"
    },
    {
        "author": "吳惟信",
        "paragraphs": [
            "本是煙蘿客，如何却混塵。",
            "中年百事懶，上國一家貧。",
            "屋老鋪黄葉，樓空映水蘋。",
            "詩成多自和，賞識恐無人。"
        ],
        "title": "贈范仲約",
        "id": "2a98de09-8e55-4c8f-8a3b-f72976a0e014"
    },
    {
        "author": "吳惟信",
        "paragraphs": [
            "已得詩名久，君猶閉戶吟。",
            "百篇皆有意，一事不關心。",
            "故國誰相問，高流自遠尋。",
            "江梅花落去，休更立牆陰。"
        ],
        "title": "贈俞進可  其一",
        "id": "0692ef18-d5af-49d3-955e-1999c75beda3"
    },
    {
        "author": "吳惟信",
        "paragraphs": [
            "貧爲耽詩得，詩高貧未除。",
            "身從鄉井隠，名待御屏書。",
            "寡合人爲傲，回觀世自疎。",
            "寥寥諸葛志，寧久在茅廬。"
        ],
        "title": "贈俞進可  其二",
        "id": "c354b538-8f66-4eb5-8c03-1b5df16bd4e4"
    },
    {
        "author": "吳惟信",
        "paragraphs": [
            "文星變化成人品，指點虛空不住吟。",
            "漸向鏡中知白髮，何曾醉裏惜黄金。",
            "孤燈夜雨長安夢，落葉秋風故國心。",
            "莫謂飄沉消銳氣，皇天自是一知音。"
        ],
        "title": "贈永嘉張德載",
        "id": "e6a8e924-0d50-4a97-847d-bedadaef0c42"
    },
    {
        "author": "吳惟信",
        "paragraphs": [
            "自古騷人心自別，過從不是俗交朋。",
            "談詩海內逃名客，學道山中出定僧。",
            "小艇春游時載酒，高樓雨坐夜懸燈。",
            "深知大隠工夫到，只恐明時有詔徵。"
        ],
        "title": "贈劉致高",
        "id": "1f42991d-292d-4f16-8b5f-579a0e831132"
    },
    {
        "author": "吳惟信",
        "paragraphs": [
            "道向時中悟，高齋直寄名。",
            "句清人不到，心死自無營。",
            "簾捲秋花影，牆翻雨籜聲。",
            "慈湖碑字古，歷歷見平生。"
        ],
        "title": "贈韓時齋",
        "id": "af440fc9-7dac-4c2c-a4cc-7f795ae9bc6c"
    },
    {
        "author": "吳惟信",
        "paragraphs": [
            "拋却螢囊讀罷書，甘心奉道樂清虛。",
            "氅逢拜斗身方服，巾待過庭手未除。",
            "無事遍求仙術學，有邪只用鬼兵驅。",
            "莫將雞犬雲中去，且占人間福地居。"
        ],
        "title": "贈沈復齋",
        "id": "bd7af410-46e0-46a9-9390-8a6851e23513"
    },
    {
        "author": "吳惟信",
        "paragraphs": [
            "已自到家鄉，清陰坐竹房。",
            "事親專一念，對客說諸方。",
            "斷簡藏充棟，新詩寫過牆。",
            "近來因院計，添得鏡中霜。"
        ],
        "title": "贈妙書記",
        "id": "78dcbdae-96d0-44f8-86ae-dc1909148704"
    },
    {
        "author": "吳惟信",
        "paragraphs": [
            "天台山下住，蕭散過平生。",
            "魂夢江湖闊，吟哦筆硯清。",
            "客心雲自在，人品玉分明。",
            "又向長安道，相逢話別情。"
        ],
        "title": "贈天台項方城",
        "id": "43e53dff-eeb1-4fb2-ae0e-fcf3517d202f"
    },
    {
        "author": "吳惟信",
        "paragraphs": [
            "歌樓回首已茫然，手托蓬窗夜不眠。",
            "月色水光摇蕩處，鴛鴦飛過別離船。"
        ],
        "title": "贈別  其一",
        "id": "c8273665-2218-465d-9a8d-5dc1c9a87cc9"
    },
    {
        "author": "吳惟信",
        "paragraphs": [
            "手彈珠淚向離筵，殘日依依上客船。",
            "流水自隨人去遠，綠楊只在曲江邊。"
        ],
        "title": "贈別  其二",
        "id": "ed15f3b8-24c0-447f-be1f-08d33547ea46"
    },
    {
        "author": "吳惟信",
        "paragraphs": [
            "臨臨欲去又添杯，一語殷勤道幾回。",
            "他日相思如有信，粉牋莫带淚痕來。"
        ],
        "title": "贈別  其三",
        "id": "ede361c7-e200-4fd0-ac55-ed5b13b8e7d5"
    },
    {
        "author": "吳惟信",
        "paragraphs": [
            "笙歌一曲强相留，酒不能消滿面愁。",
            "相對正彈離別淚，杜鵑聲到夕陽樓。"
        ],
        "title": "贈別  其四",
        "id": "d82ed59a-fe00-4a0d-ac34-1852376dfc9e"
    },
    {
        "author": "吳惟信",
        "paragraphs": [
            "不以一閑爲至樂，擬將短鋏向誰彈。",
            "事於錯處知天理，心到灰時始歲寒。",
            "梁燕語分春寂寞，海棠愁入雨闌干。",
            "故人散盡江湖遠，雖有新詩寄亦難。"
        ],
        "title": "寄金陵樓制參監丞",
        "id": "b3730c76-ef87-48d3-91a1-aa34efeb6cbd"
    },
    {
        "author": "吳惟信",
        "paragraphs": [
            "雙井傳家法最嚴，僊翁未學子真潜。",
            "固知豈弟爲民福，却恐清廉博衆嫌。",
            "去草旋開觀射圃，傍花深下讀書簾。",
            "心閑萬事皆歸理，何必蒙莊悟養恬。"
        ],
        "title": "寄嘉興黄尉府",
        "id": "2fec9562-9d34-47cf-9382-b555a2a9f60c"
    },
    {
        "author": "吳惟信",
        "paragraphs": [
            "名在登科記，人間盡得知。",
            "文高多法古，官冷不趨時。",
            "減食因添鶴，收書爲教兒。",
            "近來聞注易，新集苦無詩。"
        ],
        "title": "寄戴舍人",
        "id": "618eb1db-9ea5-46c2-82db-9f97e234c8f1"
    },
    {
        "author": "吳惟信",
        "paragraphs": [
            "丹井清泠夜向分，露庭吟苦更誰聞。",
            "松凉鶴立千峯月，草濕龍歸一洞雲。",
            "回首江湖塵漠漠，傷心天地氣紛紛。",
            "何當共作誅茅計，免向秋風怨失群。"
        ],
        "title": "寄詩友",
        "id": "1afc6de8-6f13-4c96-85cc-2b8e111b0c51"
    },
    {
        "author": "吳惟信",
        "paragraphs": [
            "人間無好友，思憶到君深。",
            "湖上行春酒，山中坐月心。",
            "飄流貧未去，老大病相侵。",
            "乍見又輕別，東風恨一襟。"
        ],
        "title": "寄桐廬戴講書",
        "id": "dc2bebea-6e5f-42ca-98bc-4f546db7be44"
    },
    {
        "author": "吳惟信",
        "paragraphs": [
            "相思不但是黄昏，纔到凄凉便憶君。",
            "明月當天人寂寂，西風捲地葉紛紛。",
            "歸心隨水流千里，別恨因秋湊十分。",
            "燈火何時共良夜，一杯香茗細論文。"
        ],
        "title": "寄巴上人",
        "id": "e3ad43da-8730-4634-8063-7174faebf9df"
    },
    {
        "author": "吳惟信",
        "paragraphs": [
            "白雲天竺寺，誰似爾清閑。",
            "詩可名身後，人傳到世間。",
            "梅花香雪磵，樹色鎖春山。",
            "空有相尋約，高風豈易攀。"
        ],
        "title": "寄天竺山人",
        "id": "412ffe8c-5a75-40e7-afd3-6f192be36c71"
    },
    {
        "author": "吳惟信",
        "paragraphs": [
            "休說邊埃掃不清，如君出處極分明。",
            "西湖舊有騷人分，南岳新添散吏名。",
            "吟苦只因聽雨久，心閑直待買山成。",
            "堂堂京國誰知己，百尺樓空一劍橫。"
        ],
        "tags": [
            "西湖"
        ],
        "title": "寄沈二山人",
        "id": "c6bb1cae-0a12-4e28-ab32-8d13dceff040"
    },
    {
        "author": "吳惟信",
        "paragraphs": [
            "主持蘭若太湖傍，愈覺清高不比常。",
            "窗下圍棋松日薄，徑中行藥竹風凉。",
            "詩成封去鄰僧和，茶嫩惟同野客嘗。",
            "見說近時勤行業，朝朝親炷佛前香。"
        ],
        "tags": [
            "太湖"
        ],
        "title": "師兄菴住香山寄  其一",
        "id": "f8110d60-30bc-4195-9bc5-96df6b3bb56c"
    },
    {
        "author": "吳惟信",
        "paragraphs": [
            "身陷清貧樂有餘，風流人物稱山居。",
            "虛堂掃地猶持課，隠几看雲罷讀書。",
            "破碎衣裳多自補，髼鬆頭髮少曾梳。",
            "有時行向湖邊去，閑對漁翁話古初。"
        ],
        "title": "師兄菴住香山寄  其二",
        "id": "f7f446dd-27a3-4dc7-aa7a-39eb309c9980"
    },
    {
        "author": "吳惟信",
        "paragraphs": [
            "全家移入山中住，見說經年不到城。",
            "閑雅足知空世念，譏彈未必損詩名。",
            "高樓聽雨開書坐，幽磵尋春采藥行。",
            "寺近只容僧問字，松風滿屋笑談清。"
        ],
        "title": "寄趙寒泉",
        "id": "fcc62bff-00df-4ad7-96db-a2c451379067"
    },
    {
        "author": "吳惟信",
        "paragraphs": [
            "隠君住處枕湖濱，正與逋仙是密鄰。",
            "踏雪訪梅千嶂曉，带煙看柳滿樓春。",
            "髮因累少莖莖綠，詩爲工多字字新。",
            "聞說近來渾懶出，竹光花影鎖閑身。"
        ],
        "title": "寄邵判司隠君",
        "id": "1223e8e2-4cf5-456d-aa2a-994b75ec62c4"
    },
    {
        "author": "吳惟信",
        "paragraphs": [
            "白雪滿頭顱，何堪涉畏途。",
            "不知鄉信去，曾達故人無。",
            "日落鴉聲急，天空雁影孤。",
            "定應吟望處，思憶到江湖。"
        ],
        "title": "寄徐□",
        "id": "0a89353c-747f-4c52-83ee-9a9693372ee5"
    },
    {
        "author": "吳惟信",
        "paragraphs": [
            "久貧朋友斷，子獨喜吾貧。",
            "不是三生得，如何一似親。",
            "和詩書紙盡，招飲典衣頻。",
            "未遂功名志，空林且寄身。"
        ],
        "title": "寄何洪",
        "id": "5d197abc-c94b-42db-bda6-6c06ac33fcf7"
    },
    {
        "author": "吳惟信",
        "paragraphs": [
            "在家只有一年閑，至樂多生筆硯間。",
            "天上有樓人不見，吟魂迷在雨中山。"
        ],
        "title": "寄孟宰",
        "id": "f785dd1d-243c-4980-acdc-5de29e7fa6a6"
    },
    {
        "author": "吳惟信",
        "paragraphs": [
            "栽松藝竹舊林丘，失意歸來更不愁。",
            "縱使浮名磨滅得，好詩雲鎖越山頭。"
        ],
        "title": "寄何尉  其一",
        "id": "48361e7d-6d1e-420b-b6a8-4cc36a0d6d84"
    },
    {
        "author": "吳惟信",
        "paragraphs": [
            "月影亭亭上小窗，烘乾瓦背夜來霜。",
            "扁舟欲載青山去，尚戀梅花一陣香。"
        ],
        "title": "寄何尉  其二",
        "id": "9f7b1fae-c776-48ed-a49d-f384c73492ca"
    },
    {
        "author": "吳惟信",
        "paragraphs": [
            "津亭記得話分離，別後愁多只自知。",
            "梅塢雪消春到處，草堂燈暗夜深時。",
            "縱然頻有相思夢，爭似同吟一首詩。",
            "幾欲裁書憑雁寄，碧天無際雁來遲。"
        ],
        "title": "寄沈雲卿",
        "id": "d5f71b70-c26d-4020-9d6c-e2d8099d438d"
    },
    {
        "author": "吳惟信",
        "paragraphs": [
            "可憐未露囊中穎，一味清貧骨也清。",
            "陋巷孰知顔氏樂，京師空有子真名。",
            "命書平日窮幽眇，詩社多年說老成。",
            "風雪滿天燈暈冷，梅花紙帳各關情。"
        ],
        "title": "寄毛時可",
        "id": "73236406-bbd1-4ed2-b6fc-e7a529c3daa6"
    },
    {
        "author": "吳惟信",
        "paragraphs": [
            "井冷丹沉事跡存，仙翁秘訣授雲孫。",
            "不同白鹿眠花徑，却跨青鸞出洞門。",
            "調尉明知逃吏隠，詳刑陰布活人恩。",
            "歸來日日出堂醉，春草池邊着夢魂。"
        ],
        "title": "寄葛司理  其一",
        "id": "36094186-cf20-4783-917e-d181997a3a96"
    },
    {
        "author": "吳惟信",
        "paragraphs": [
            "幽居直恐世間無，疊石爲山展畫圖。",
            "亭館看花春思遠，樓臺倚月夜吟孤。",
            "不論勝負收棋局，欲辯醇漓蘸酒壺。",
            "東閣開延天下士，昂頭相對說江湖。"
        ],
        "title": "寄葛司理  其二",
        "id": "758cc3f5-39c5-4e86-aa69-3be057e102b9"
    },
    {
        "author": "吳惟信",
        "paragraphs": [
            "身老心無事，何曾戀故鄉。",
            "風煙擬畫卷，冰雪滿詩囊。",
            "魂夢江湖闊，語言蘭蕙香。",
            "城中雖久住，多只到僧房。"
        ],
        "title": "寄范文子",
        "id": "8a094594-a13b-42c4-a0ec-2039f08ed927"
    },
    {
        "author": "吳惟信",
        "paragraphs": [
            "年年桃板上，數字見閑情。",
            "重佛非求福，爲儒不望榮。",
            "回瀾知有道，卧雪可無名。",
            "一院梅花月，多應鶴共行。"
        ],
        "title": "寄沈子壽",
        "id": "195a4d34-38a7-4d33-8f13-de9736e02de0"
    },
    {
        "author": "吳惟信",
        "paragraphs": [
            "京國春寒情脈脈，關山月落夢悠悠。",
            "離愁又在高樓上，滿池夕陽江水流。"
        ],
        "title": "寄朱嗣宗",
        "id": "b7eff162-de48-4c9d-875c-d4600529b3f1"
    },
    {
        "author": "吳惟信",
        "paragraphs": [
            "君雖龜邑住，筆下自煙霞。",
            "仁不違三月，心長在五車。",
            "雄豪輕俗輩，名字落詩家。",
            "無計論文醉，溪橋酒獨賒。"
        ],
        "title": "寄聞季實",
        "id": "1718e64e-cc0e-46fa-9189-2ceae8fc5397"
    },
    {
        "author": "吳惟信",
        "paragraphs": [
            "尋常曾見說，家遠欲歸難。",
            "身暫投蓮社，心猶在杏壇。",
            "攤書燈下讀，磨劍月中看。",
            "近日無消息，相思雨雪寒。"
        ],
        "title": "寄倪升之",
        "id": "9253e213-ea2b-4655-a358-d616d289eecc"
    },
    {
        "author": "吳惟信",
        "paragraphs": [
            "論文豁意氣，把酒見情親。",
            "一別不知返，煙花空自春。",
            "邊愁生鼓角，客夢落風塵。",
            "相約在何許，買山歸卜鄰。"
        ],
        "title": "寄朱仁叔倫魁",
        "id": "f883d5ba-f394-4f01-a544-0673290c2053"
    },
    {
        "author": "吳惟信",
        "paragraphs": [
            "一蕙香天下，求多却恐無。",
            "詩非今世悟，心與古人俱。",
            "鶴守林逋宅，鷗閑賀監湖。",
            "往來應自在，知識半樵夫。"
        ],
        "title": "寄孔海翁號蕙林",
        "id": "5a0a559e-782d-4b6b-9efe-1f5d347f8014"
    },
    {
        "author": "吳惟信",
        "paragraphs": [
            "一住湖邊更不移，晚年幽趣只心知。",
            "竹樓夜月供琴索，莎岸春風颺釣絲。",
            "朝客委評新買畫，騷人聽說舊吟詩。",
            "神仙秘術參求遍，間洩天機向醉時。"
        ],
        "title": "寄趙芸窗",
        "id": "54a17d5d-0d9a-4d68-9caf-584c5270c325"
    },
    {
        "author": "吳惟信",
        "paragraphs": [
            "野笛雨中吹，樓高客夢危。",
            "春風在何許，披拂好花枝。"
        ],
        "title": "寄何宜齋  其一",
        "id": "bc1d3af0-d67a-4511-a442-70c41cfef4f8"
    },
    {
        "author": "吳惟信",
        "paragraphs": [
            "官廨相鄰古寺基，幽閑全似舊家時。",
            "惜花言語春風得，對酒心情夜月知。",
            "談道偶留僧坐久，借書惟恐僕歸遲。",
            "平生物理難齊處，讀徹犧經更不疑。"
        ],
        "title": "寄何宜齋  其二",
        "id": "558dbd69-be21-47e6-b743-0c84fa4a9a61"
    },
    {
        "author": "吳惟信",
        "paragraphs": [
            "爭期風翮上亨衢，果見移家入帝都。",
            "甕下不能留吏部，湖邊正可着林逋。",
            "高樓詩思春雲遠，深院琴聲夜月孤。",
            "半點紅塵應不到，晴梅影裏醉誰扶。"
        ],
        "title": "寄何宜齋  其三",
        "id": "9a50424e-bc1c-438e-9ca5-52cc8fe707f3"
    },
    {
        "author": "吳惟信",
        "paragraphs": [
            "一廉儒者政，半隠寄其名。",
            "心古門庭闊，吟多筆研清。",
            "雲晴春嶂薄，潮落暮江平。",
            "必是閑無事，琴餘鶴數聲。"
        ],
        "title": "寄桐廬張尉",
        "id": "62b96ad4-626e-4a5d-8474-d9e9aa8e7c44"
    },
    {
        "author": "吳惟信",
        "paragraphs": [
            "卯喏吏歸簾影靜，午香夢熟漏聲遲。",
            "是中多少春風在，散落人間自不知。"
        ],
        "title": "寄平江吳煥章",
        "id": "dd7ed6cf-8350-40f0-b89a-e2aac176b1c0"
    },
    {
        "author": "吳惟信",
        "paragraphs": [
            "名不昭時迹晦沉，讀書辜負雪窗深。",
            "貧參萬事方知命，人到中年始識心。",
            "柳得煙多鶑尚戀，花隨雨盡蝶空尋。",
            "江湖身老春風晚，誰肯相從說苦吟。"
        ],
        "title": "寄意書記",
        "id": "085c0b9c-9566-48b4-8cb1-df2da92316dd"
    },
    {
        "author": "吳惟信",
        "paragraphs": [
            "一片心稽古，難教事物移。",
            "不知顔子若，亦有杜陵詩。",
            "江海無諸老，文章授小兒。",
            "非干寒苦事，短髮自成絲。"
        ],
        "title": "詩寄俞晉可",
        "id": "c75bbdef-5553-4bbf-8cb2-3f5b1ba54a65"
    },
    {
        "author": "吳惟信",
        "paragraphs": [
            "異時交義比金蘭，守着龕燈話歲寒。",
            "相去雖無千里遠，別來欲寄一書難。",
            "酒杯慵向花前舉，琴索空移月下彈。",
            "却憶湖山行樂地，越翁近日共誰看。"
        ],
        "title": "寄石越翁",
        "id": "a63bc1dc-0683-4c49-9570-cfddc93859d9"
    },
    {
        "author": "吳惟信",
        "paragraphs": [
            "門枕官河水，閑居少客過。",
            "一生持酒戒，終日受詩魔。",
            "兒女催婚嫁，功名負琢磨。",
            "遥憐明鏡裏，白髮恨尤多。"
        ],
        "title": "寄俞放翁",
        "id": "7a72c795-f1ec-4630-bae3-a39d32db791a"
    },
    {
        "author": "吳惟信",
        "paragraphs": [
            "銀臺花落夜將闌，天亦那知客思單。",
            "鶴帳不知雲外夢，燕堂空鎖雨中寒。",
            "千年風雅教誰主，一卷離騷合自看。",
            "又恐孤山梅漸老，明朝問路過長安。"
        ],
        "title": "曾懶翁復寄俞進可  其一",
        "id": "bf81224c-917c-4ec7-a5de-97c494044b78"
    },
    {
        "author": "吳惟信",
        "paragraphs": [
            "望望春來一解顔，春多風雨怯衣單。",
            "柳煙漠漠山堂曉，梅雪紛紛水國寒。",
            "貧裏詩囊當自佩，醉中匣劍共君看。",
            "交游肯作雲翻覆，鑿齒東來喜道安。"
        ],
        "title": "曾懶翁復寄俞進可  其二",
        "id": "6fbc8489-3315-4445-8b5e-6e6dbf55a680"
    },
    {
        "author": "吳惟信",
        "paragraphs": [
            "弟兄惆悵各分飛，說着何曾不淚垂。",
            "且道十年無一信，是誰千里最相思。",
            "採薇猶記相思處，煮豆渾忘共泣時。",
            "莫把詩名沉塞北，歸來故國看梅枝。"
        ],
        "title": "寄合淝兄",
        "id": "fa91a5bd-2c4e-433b-9377-bb45d3bef060"
    },
    {
        "author": "吳惟信",
        "paragraphs": [
            "別後一身長是客，何須更說負煙蘿。",
            "近來心事深如海，梅損清香雨雪多。"
        ],
        "title": "寄遠  其一",
        "id": "632c5089-8cdf-4fc1-93f7-cdab3565c509"
    },
    {
        "author": "吳惟信",
        "paragraphs": [
            "江風月白水平沙，一曲琵琶別酒家。",
            "淚洒秋風消息斷，可憐猶自信燈花。"
        ],
        "title": "寄遠  其二",
        "id": "3da5aed1-5745-412c-afaa-0e0186329d33"
    },
    {
        "author": "吳惟信",
        "paragraphs": [
            "雨聲入夢江湖闊，暝色分愁草樹衰。",
            "君亦不來書不去，小樓閑過雁多時。"
        ],
        "title": "寄遠  其三",
        "id": "8eebcd99-c831-4bff-868e-8f6eb571fe1f"
    },
    {
        "author": "吳惟信",
        "paragraphs": [
            "澹煙芳草鄉心遠，細雨梨花客夢孤。",
            "十載故廬茅捲盡，春風知有燕歸無。"
        ],
        "title": "寄遠  其四",
        "id": "54208555-a183-4c12-b1db-95e38206079d"
    },
    {
        "author": "吳惟信",
        "paragraphs": [
            "君是愚堂主，明明道在愚。",
            "自從都放下，更不用工夫。",
            "盡去心中事，惟留肘後符。",
            "近來詩懶作，多看海山圖。"
        ],
        "title": "寄贈沈子壽",
        "id": "ddaf5f1b-7266-48dc-a256-98130f0a6485"
    },
    {
        "author": "吳惟信",
        "paragraphs": [
            "塵中孤影鏡中絲，往事星星不忍思。",
            "回首便成千里夢，尋盟當以幾時期。",
            "秋江浩蕩鷗翻浪，月樹蕭疎鵲遶枝。",
            "倘有一書相問訊，只消多寫暮雲詩。"
        ],
        "title": "酬別意上人",
        "id": "3cfeee77-9ea1-4162-a7ef-e9330530296b"
    },
    {
        "author": "吳惟信",
        "paragraphs": [
            "道在甘淪落，情交自淺深。",
            "雲山千里夢，燈火半生心。",
            "是友真難得，如君豈易尋。",
            "細論身後事，不覺日西沉。"
        ],
        "title": "謝友人訪問",
        "id": "4a8db952-2cc6-4f96-bb00-ebc256c275c7"
    },
    {
        "author": "吳惟信",
        "paragraphs": [
            "萬間垂芘一夫窮，應念空成白首翁。",
            "且喜有僧同夜話，不愁無路借春風。",
            "江湖氣吐詩壇下，星斗光生劍匣中。",
            "從此自知當變化，夢魂先別灞橋東。"
        ],
        "title": "謝平江吳守送萬壽安泊",
        "id": "ad368467-18d6-42f5-978e-6a01cf2dfd79"
    },
    {
        "author": "吳惟信",
        "paragraphs": [
            "灞橋煙水碧沉沉，萬縷低垂結翠陰。",
            "學舞腰肢風外細，凝愁顔色雨中深。",
            "絮漫天地凄凉淚，萍滿池塘造化心。",
            "記得贈行曾折處，短長亭畔聽鶑吟。"
        ],
        "title": "柳",
        "id": "3ff35ef3-3bef-46d6-abd4-18c4259716cc"
    },
    {
        "author": "吳惟信",
        "paragraphs": [
            "長是開初恨歲闌，南枝不管北枝寒。",
            "鉏雲猶記當時種，步月寧辭永夜看。",
            "香借好風聞却易，影粘殘雪畫應難。",
            "逋仙骨冷吟聲絕，惆悵無人共倚欄。"
        ],
        "title": "梅花  其一",
        "id": "6e31d64c-fcf7-401c-8382-d69e64bced98"
    },
    {
        "author": "吳惟信",
        "paragraphs": [
            "客枕誰驚蝶夢闌，角聲吹動五更寒。",
            "斷橋流水無人處，淡月疎星只自看。",
            "勾引閑情何日了，形容幽韻入詩難。",
            "冷香深恐輕狼藉，叮囑林神護石欄。"
        ],
        "title": "梅花  其二",
        "id": "f37326dc-a9a5-4472-9b3f-eeb0cbae9df2"
    },
    {
        "author": "吳惟信",
        "paragraphs": [
            "早露鋒鋩獲見尋，最於文苑用功深。",
            "棄捐應只分毫事，誰肯留連一寸心。"
        ],
        "title": "筆  其一",
        "id": "45f157d0-75ff-4f34-96f8-1770ce4d9f38"
    },
    {
        "author": "吳惟信",
        "paragraphs": [
            "鋒芒雖早露，用舍見升沉。",
            "白禿千莖髮，丹留一寸心。",
            "策勳芸閣久，潔己石潭深。",
            "却笑江淹輩，區區夢裏尋。"
        ],
        "title": "筆  其二",
        "id": "bbc3f465-b00b-4500-8301-b7fa38e8b6e8"
    },
    {
        "author": "吳惟信",
        "paragraphs": [
            "霜竹凄清带雨噴，濕煙粘草近黄昏。",
            "誰教吹暗千林綠，不道飛花正斷魂。"
        ],
        "title": "雨中聞笛",
        "id": "ee18c23b-8feb-4903-9704-b4cfc35b66d9"
    },
    {
        "author": "吳惟信",
        "paragraphs": [
            "長安迴首遠，漸漸近嚴陵。",
            "客夢春江櫓，鄉心野店燈。",
            "路行三百里，山看萬千層。",
            "處處皆幽勝，題詩媿不能。"
        ],
        "title": "嚴陵道中  其一",
        "id": "0b67ebd1-9783-4092-a812-37f8875fa3f3"
    },
    {
        "author": "吳惟信",
        "paragraphs": [
            "自信平生命，羈孤竟未通。",
            "春煙行路遠，夜雨客房空。",
            "道術徒稽古，人心不重窮。",
            "好山何日買，清夢鳥聲中。"
        ],
        "title": "嚴陵道中  其二",
        "id": "44552e16-7278-43f4-b696-8054b816197d"
    },
    {
        "author": "吳惟信",
        "paragraphs": [
            "祇見青山不見家，石欄空倚夕陽斜。",
            "梅花欲盡東風急，春事看看到杏花。"
        ],
        "title": "嚴陵道中  其三",
        "id": "f336f55c-51ef-44b9-80ac-0bd0c14bb6b3"
    },
    {
        "author": "吳惟信",
        "paragraphs": [
            "拋書閑倚店家門，往事關心孰共論。",
            "燕子未歸春尚冷，一簾細雨濕黄昏。"
        ],
        "title": "嚴陵道中  其四",
        "id": "33b5540d-ada0-430f-9e74-9d8ee852b74d"
    },
    {
        "author": "吳惟信",
        "paragraphs": [
            "漠漠春雲暗釣臺，雲拖雨脚過山來。",
            "客中心事深於海，小立東風看落梅。"
        ],
        "title": "嚴陵道中  其五",
        "id": "dbc8d98e-860e-40a8-81d6-6f33343b861a"
    },
    {
        "author": "吳惟信",
        "paragraphs": [
            "蕭瑟江梅墮晚風，桃花紅盡杏花紅。",
            "家山不見空回首，一片春愁細雨中。"
        ],
        "title": "烏龍道中",
        "id": "d307b3eb-8cd9-4fa0-bf6c-c4cf53d66cd4"
    },
    {
        "author": "吳惟信",
        "paragraphs": [
            "自向桃源失意回，人間無地避風埃。",
            "六橋雨雪孤山路，不爲梅花也不來。"
        ],
        "title": "蘇堤  其一",
        "id": "982fbb03-ad80-425c-a82c-72ba17163696"
    },
    {
        "author": "吳惟信",
        "paragraphs": [
            "貧况今年極向年，過湖尚欠買船錢。",
            "步行自行蘇堤去，恐有沙鷗在柳邊。"
        ],
        "title": "蘇堤  其二",
        "id": "a27b60af-3cca-4375-8285-31a36af8af39"
    },
    {
        "author": "吳惟信",
        "paragraphs": [
            "石壁飛泉洒不乾，松陰滿目寺門寒。",
            "梅花開盡無人到，萬疊春山獨自看。"
        ],
        "title": "山中",
        "id": "b3fe4f8a-4306-4592-93a4-917ca970ebae"
    },
    {
        "author": "吳惟信",
        "paragraphs": [
            "寺在煙雲表，登臨思豁然。",
            "絕憐千嶂月，曾照一詩仙。",
            "眼闊疑遺世，身高見盡天。",
            "孤吟功未到，待借竹房眠。"
        ],
        "title": "題台州巾峰",
        "id": "cb78b563-da7a-4ec3-b299-84018f41061a"
    },
    {
        "author": "吳惟信",
        "paragraphs": [
            "湖上風煙古，今朝又一行。",
            "天寒吟詩苦，歲晚客心驚。",
            "饑雀窺梅瘦，翔鷗傍柳明。",
            "惜無人在眼，細細說平生。"
        ],
        "title": "湖上",
        "id": "8f6bc2ba-3623-458a-88f7-1aaf771f84ed"
    },
    {
        "author": "吳惟信",
        "paragraphs": [
            "斷碑孤塚樹蒼蒼，鶴自飛歸道士房。",
            "春在梅花尋不見，滿山殘雪只聞香。"
        ],
        "title": "雪後孤山",
        "id": "ef144de1-13dc-438f-b9aa-955805d37f80"
    },
    {
        "author": "吳惟信",
        "paragraphs": [
            "水邊籬落總斜曛，策策西風捲白雲。",
            "萬里秋光人不管，蓼花桐葉自平分。"
        ],
        "title": "秋日道中",
        "id": "587702c8-0bc1-4b50-8774-886cfdd86923"
    },
    {
        "author": "吳惟信",
        "paragraphs": [
            "薄薄晴煙鎖六橋，酒旗無力任西飄。",
            "眼前春意知多少，盡屬梅梢與柳條。"
        ],
        "title": "初春湖上",
        "id": "b2114acb-4e29-46db-81cb-51af654ae048"
    },
    {
        "author": "吳惟信",
        "paragraphs": [
            "傍水秋千柳影遮，銜泥雙燕入誰家。",
            "空山雨過晚風急，吹落牆陰紅杏花。"
        ],
        "title": "春日湖上  其一",
        "id": "136c9bee-7963-43e5-a095-a1124a0a8c71"
    },
    {
        "author": "吳惟信",
        "paragraphs": [
            "柳絮漫空雪樣輕，梨花風起近清明。",
            "山南山北遊人閙，屋後屋前春鳥鳴。"
        ],
        "title": "春日湖上  其二",
        "id": "a83bc63c-02dc-4c08-a725-5b75d31157a6"
    },
    {
        "author": "吳惟信",
        "paragraphs": [
            "所愛幽窗下，烟叢與露枝。",
            "纔聞風起處，便是雨來時。",
            "節直將誰比，心空只自知。",
            "青青長在眼，休說化龍遲。"
        ],
        "title": "竹  其一",
        "id": "ff294b7a-dfe4-443e-8390-97cbff9facc7"
    },
    {
        "author": "吳惟信",
        "paragraphs": [
            "耐久相看是此君，眼前纔有便無塵。",
            "儘多轉好延留客，雖少猶能爽快人。",
            "清影疎疎垂地面，高標直直上雲津。",
            "忍饑食肉俱休學，一擊從今認所真。"
        ],
        "title": "竹  其二",
        "id": "44ff18d1-558c-4b16-a44c-b2d06992ec75"
    },
    {
        "author": "吳惟信",
        "paragraphs": [
            "天下清高物，無過是此君。",
            "托根纔有地，長節便摩雲。",
            "翠色晴時見，愁聲雨夜聞。",
            "粉痕如早脫，龍化復何云。"
        ],
        "title": "竹  其三",
        "id": "6e9bd99f-91bc-4f8a-a28c-bdc6206bb731"
    },
    {
        "author": "吳惟信",
        "paragraphs": [
            "綠玉初抽粉尚深，清風便伴此君吟。",
            "雖然未見凌霜操，已是先虛應物心。"
        ],
        "title": "新竹",
        "id": "b48ad672-c703-4c7d-a80b-00d6930078ec"
    },
    {
        "author": "吳惟信",
        "paragraphs": [
            "寒鎖孤山見所長，斷橋水冷月如霜。",
            "自將一點春風恨，散作黄昏萬斛香。"
        ],
        "title": "山梅",
        "id": "21adcfc1-673a-425d-9360-c7625b03f1e2"
    },
    {
        "author": "吳惟信",
        "paragraphs": [
            "□英雪粲去難招，遺粉餘香亦暗消。",
            "休說惜春人未老，小窗明月夢無憀。"
        ],
        "title": "瓶中落梅",
        "id": "55a770c9-9ee1-4dab-9448-cb05a4ef1d60"
    },
    {
        "author": "吳惟信",
        "paragraphs": [
            "斷橋日老水瀰茫，誰託丹扉夜望長。",
            "零雪正埋和靖骨，淡煙微見壽陽妝。",
            "一時韻巧傳清思，幾度凝愁憶暗香。",
            "舉世可無題品手，擅場到底屬何郎。"
        ],
        "title": "掀蓬梅",
        "id": "99eda7c7-ec81-4f02-af0a-d4d9941fe3ff"
    },
    {
        "author": "吳惟信",
        "paragraphs": [
            "一撒輕雲埋曉凉，等閑曾入漢宮莊。",
            "千年拋擲瑶池遠，化作雲階月地香。"
        ],
        "title": "和友人玉簪花韻",
        "id": "fd30190b-b0b3-4dc9-945a-6631234b4a8f"
    },
    {
        "author": "吳惟信",
        "paragraphs": [
            "唐人十日詠，早有怨人心。",
            "况在嚴霜後，猶開滿地金。",
            "遠香秋夢斷，艷色雨吟深。",
            "未信淵明死，寥寥無賞音。"
        ],
        "title": "良月對菊",
        "id": "a3bc5e0a-2e4a-4ef5-b5ae-e665de1308d3"
    },
    {
        "author": "吳惟信",
        "paragraphs": [
            "春山合碧映春泉，今日尋梅憶去年。",
            "陰逕誰知藏造化，晴花一樹鎖寒煙。"
        ],
        "title": "尋梅",
        "id": "dd135758-bccc-4b78-9262-7d4081497e80"
    },
    {
        "author": "吳惟信",
        "paragraphs": [
            "夕陽一半落群峰，寒葉零霜野望空。",
            "陰谷忽然逢造化，小梅枝上見春風。"
        ],
        "title": "野步尋梅",
        "id": "922a4df9-8c96-423c-9691-d4361d6398fb"
    },
    {
        "author": "吳惟信",
        "paragraphs": [
            "半逐清流半委塵，殘花枝上又紛紛。",
            "晚來猶自東風惡，吹得幽香滿澗雲。"
        ],
        "title": "餞梅",
        "id": "eaaeff5e-760e-42cd-aae2-99a72e26c6a6"
    },
    {
        "author": "吳惟信",
        "paragraphs": [
            "頗愛連山雪映溪，南枝休笑北枝低。",
            "揚州有客同吟詠，湖上何人更品題。",
            "雲未商量春後雪，花先零落雨中泥。",
            "清愁一點無歸着，回首東風起杖藜。"
        ],
        "title": "雨中對梅寄何戶曹  其一",
        "id": "e665fc7e-4dda-4420-93dd-11af65369c88"
    },
    {
        "author": "吳惟信",
        "paragraphs": [
            "休說登山與繞溪，林間曾見入簷低。",
            "盡開花去渾如雪，忽有香來即是題。",
            "九客不容同氣味，六宮回首隔雲泥。",
            "策勳商鼎何愁晚，幽意分明在短藜。"
        ],
        "title": "雨中對梅寄何戶曹  其二",
        "id": "b6814a87-95a2-4679-92a3-136eb6681e5c"
    },
    {
        "author": "吳惟信",
        "paragraphs": [
            "錦江宮苑已成塵，啼血千年恨益深。",
            "月滿空山花滿地，一聲愁殺未歸人。"
        ],
        "title": "杜鵑",
        "id": "7d2f7651-6697-4163-97d3-5de66115572d"
    },
    {
        "author": "吳惟信",
        "paragraphs": [
            "成行遠遠別衡陽，豈道如今却斷行。",
            "聲咽爲啼千嶂月，翅低因負五更霜。",
            "雖云傳信元無托，縱不遭烹亦可傷。",
            "遥相倦飛沙上去，蘆花吹雪水茫茫。"
        ],
        "title": "孤雁  其一",
        "id": "651801c6-b9c5-4898-bb6c-e284d7610a8d"
    },
    {
        "author": "吳惟信",
        "paragraphs": [
            "飲啄堪憐久弗齊，念群零落楚雲西。",
            "羽翰縱有飛高勢，月滿蘆花又獨棲。"
        ],
        "title": "孤雁  其二",
        "id": "7d384af3-26f0-474e-b292-5b1edd865b8f"
    },
    {
        "author": "吳惟信",
        "paragraphs": [
            "山風吹滿石床雲，花落紅缸夜欲分。",
            "喚起十年鄉國恨，一聲猿向雨中聞。"
        ],
        "title": "雨夜聞猿",
        "id": "588ff51c-0d92-43a8-85f7-86f82c20406a"
    },
    {
        "author": "吳惟信",
        "paragraphs": [
            "空齋日日清吟過，溪上梅開也不知。",
            "坐久正愁爐火冷，北風吹折蠹杉枝。"
        ],
        "title": "空齋",
        "id": "e401b502-7ade-4271-a4e1-cd9066e51051"
    },
    {
        "author": "吳惟信",
        "paragraphs": [
            "此地昔曾遊，今朝復上樓。",
            "江楓秋雨過，塞草夕陽愁。",
            "渡急傳郵箭，沙危閣戰舟。",
            "欄干空自倚，何許是神州。"
        ],
        "title": "多景樓",
        "id": "662236c4-8dea-4a87-94bb-8a9b98baf50c"
    },
    {
        "author": "吳惟信",
        "paragraphs": [
            "山家元住石橋西，籬落周遭盡藥畦。",
            "剝啄柴門人未應，鷓鴣飛上野棠梨。"
        ],
        "title": "書山家",
        "id": "50ee8c4d-7227-4325-b7a7-3fddaa25df33"
    },
    {
        "author": "吳惟信",
        "paragraphs": [
            "茅宇無人過，荆扉盡日關。",
            "酒中生快樂，詩裏着清閑。",
            "朋友數竿竹，畫圖千疊山。",
            "何如終隠此，塵境莫思還。"
        ],
        "title": "次妙上人山居韻",
        "id": "02e01b6b-3490-4161-b671-086af5369ad4"
    },
    {
        "author": "吳惟信",
        "paragraphs": [
            "喜得身閑散，村居儘不妨。",
            "花開和蝶看，酒熟带醅嘗。",
            "草徑偏臨水，柴門正向陽。",
            "故交應笑我，近日學耕桑。"
        ],
        "title": "村居",
        "id": "9790ee47-6cba-40e6-95f4-0b36f2876f7b"
    },
    {
        "author": "吳惟信",
        "paragraphs": [
            "陰陰定是過殘年，積雪纔晴又滿天。",
            "山寺尋梅誰怕冷，地爐燒竹自無煙。",
            "齋蔬清潔朝朝食，詩草縱橫日日編。",
            "更有身心空寂處，夜禪多在佛燈前。"
        ],
        "title": "山庵即事",
        "id": "a61317a7-c127-477a-8361-ef115da86ac9"
    },
    {
        "author": "吳惟信",
        "paragraphs": [
            "急雨開新霽，薰風獻嫩凉。",
            "苔花侵畫壁，雲葉護書牀。",
            "枕上青山遠，詩中白晝長。",
            "地偏人不到，幽鳥語脩篁。"
        ],
        "title": "夏日閑居",
        "id": "05d89412-1d83-4c5e-9a07-0ab9b6dae6a6"
    },
    {
        "author": "吳惟信",
        "paragraphs": [
            "開盡桃花落盡梅，衡門寂寂掩蒼苔。",
            "多情惟有雙飛燕，不道人貧便不來。"
        ],
        "title": "春日書壁",
        "id": "ecd20bbc-48f4-4e54-8243-21636de60c78"
    },
    {
        "author": "吳惟信",
        "paragraphs": [
            "憑高北望舊神州，江繞秦淮萬古流。",
            "塞草寒沙埋戰血，更無林葉共傷秋。"
        ],
        "title": "鳳凰臺懷古",
        "id": "694acfd2-a405-4ec5-932d-bdb57fc57fe8"
    },
    {
        "author": "吳惟信",
        "paragraphs": [
            "床有詩書壁有琴，翠筠佳木午窗陰。",
            "只因知得清閑貴，是事從今不動心。"
        ],
        "title": "隠居  其一",
        "id": "0156a2fc-1351-4931-ac85-6a141508ea1e"
    },
    {
        "author": "吳惟信",
        "paragraphs": [
            "身居脩竹茂林間，婆餠聲中白晝閑。",
            "此地遯潛無不可，何須更買沃洲山。"
        ],
        "title": "隠居  其二",
        "id": "29d254ca-e6b3-4a72-aad3-801d10ad17ff"
    },
    {
        "author": "吳惟信",
        "paragraphs": [
            "平生以筆代耕耘，老矣營居志亦勤。",
            "送子誰爲盤谷序，招賢親草北山文。",
            "湖鷗近屋拳秋雨，野鶴分松宿暮雲。",
            "從此只尋閑處去，紅塵一語自紛紛。"
        ],
        "title": "題冰壺隠居",
        "id": "9c28a098-c62c-4e92-81da-a9b226865a86"
    },
    {
        "author": "吳惟信",
        "paragraphs": [
            "樓高山對起，天予逸人居。",
            "萬事不到處，滿床皆是書。",
            "風雲知遠大，日月付乘除。",
            "眇眇新吟思，誰憐合古初。"
        ],
        "title": "題李師德書樓",
        "id": "d0d30583-2629-4cda-825b-8b4ac0362a5c"
    },
    {
        "author": "吳惟信",
        "paragraphs": [
            "勝槩未教容易見，必須委曲一登躋。",
            "到天不覺乘槎遠，出洞方知採藥迷。",
            "柳舞鶑啼春雨過，花香人醉夕陽低。",
            "規模儘可垂千古，却恐無詩爲品題。"
        ],
        "title": "題劉同卿九里松熙游園",
        "id": "791560e8-0acd-45ce-aff3-4f11f9f3a071"
    },
    {
        "author": "吳惟信",
        "paragraphs": [
            "晚向郵亭立，原荒草樹稀。",
            "天隨雲氣變，雨带雪花飛。",
            "客鬢今年白，故園何日歸。",
            "知音空滿眼，范叔自無衣。"
        ],
        "title": "郵亭書懷",
        "id": "ed209ab7-3ccd-4349-95e7-1d6a13504e25"
    },
    {
        "author": "吳惟信",
        "paragraphs": [
            "電露榮華一夢休，琴書多是越僧收。",
            "年年柳下遊人過，指點春風認竹樓。"
        ],
        "title": "過朴翁故居",
        "id": "85b16621-70d7-4918-b668-aa174cc063b1"
    },
    {
        "author": "吳惟信",
        "paragraphs": [
            "百年身已任浮沉，但得幽居不厭深。",
            "鶴立庭階花寂寂，鶑聲池館柳陰陰。",
            "看書消豁三竿日，琢句驅馳一寸心。",
            "莫爲無才人所棄，携壺野逸自相尋。"
        ],
        "title": "幽居遣懷",
        "id": "621828d7-34bd-49d8-86ae-a35ac7fffdd6"
    },
    {
        "author": "吳惟信",
        "paragraphs": [
            "城高樓又闊，不與別樓同。",
            "對此山千疊，陶然聖一中。",
            "秋聲爭起樹，野色半沉空。",
            "後有登臨約，留題愧未工。"
        ],
        "title": "明山樓即事",
        "id": "7ba148c7-4542-47a9-81fc-a93c23c28e0f"
    },
    {
        "author": "吳惟信",
        "paragraphs": [
            "春光知我上高樓，樓外飛花逐水流。",
            "蜀魄一聲雲盡碧，淡煙芳草夕陽收。"
        ],
        "title": "書酒樓壁",
        "id": "f52afc8f-d8af-4fcc-97d2-1b21201fdf39"
    },
    {
        "author": "吳惟信",
        "paragraphs": [
            "中宵浩彩潑蒼冥，人靜櫺空物象清。",
            "若以升沉爲得失，求之見識却分明。",
            "煙迷野草牛先喘，露滴簷枝鵲自驚。",
            "此地琢磨功業就，昌黎合棄短長檠。"
        ],
        "title": "寄題月窗",
        "id": "4770bfec-e263-4cef-891d-03dc6f556455"
    },
    {
        "author": "吳惟信",
        "paragraphs": [
            "古院無人至，閑門曉亦開。",
            "山麞欹定石，野蟻集生臺。",
            "春動煙浮樹，陰庭雪綴苔。",
            "午窗幽夢斷，萬籟發清哀。"
        ],
        "title": "古寺  其一",
        "id": "c5063253-b4b9-4da7-871f-014b281634ad"
    },
    {
        "author": "吳惟信",
        "paragraphs": [
            "山煙藏古寺，鴟殿與雲齊。",
            "松鼠下階走，竹雞當戶啼。",
            "泉寒飛瀑遠，僧老誦經低。",
            "細讀苔碑了，東風起杖藜。"
        ],
        "title": "古寺  其二",
        "id": "15049c96-c4b9-438e-a4ec-e4421587bc51"
    },
    {
        "author": "吳惟信",
        "paragraphs": [
            "山煙寒似暝，鴟殿與雲齊。",
            "栗鼠下階走，竹雞當戶啼。",
            "碑荒文字古，僧老語言低。",
            "欲住嗟無計，斜陽映杖藜。"
        ],
        "title": "廢寺",
        "id": "0a8415a6-46f2-4408-b172-c1287014ba94"
    },
    {
        "author": "吳惟信",
        "paragraphs": [
            "白髮蕭蕭萬事忘，安閑過似老漁郎。",
            "半窗殘日敲棋響，一院秋風搗藥香。",
            "澆菊旋分苔澗水，開松新架草堂凉。",
            "過從皆是詩朋友，開口何曾論短長。"
        ],
        "title": "題僧兄山居",
        "id": "f1948560-6e1c-4f02-acec-85c93f817807"
    },
    {
        "author": "吳惟信",
        "paragraphs": [
            "僧兄肥遯地，正在太湖頭。",
            "新句老而健，一錢貧不留。",
            "寡交山自看，多病藥相投。",
            "終日書堂坐，風筠冷似秋。"
        ],
        "tags": [
            "太湖"
        ],
        "title": "次僧兄山居韻  其一",
        "id": "46f456c6-3c9c-49d0-951f-79afb83f49f0"
    },
    {
        "author": "吳惟信",
        "paragraphs": [
            "素抱居山志，今番始有涯。",
            "琴牀臨砌竹，棋局近庭花。",
            "詩興常便酒，蔬腸漸畏茶。",
            "清閑兄自樂，世事絕無些。"
        ],
        "title": "次僧兄山居韻  其二",
        "id": "34a55f5f-2dcb-432c-bbe9-476ae1382389"
    },
    {
        "author": "吳惟信",
        "paragraphs": [
            "一宿山中萬慮忘，石泉聲細鳥聲長。",
            "落花滿地遊人去，寂寞棋窗又夕陽。"
        ],
        "title": "春日書僧舍壁  其一",
        "id": "9fef3dfa-47ce-4bf1-bbc8-2961fdecbf8c"
    },
    {
        "author": "吳惟信",
        "paragraphs": [
            "松風聲裏草堂幽，欲問歸津又小留。",
            "人自看詩春自老，毋煩海燕說閑愁。"
        ],
        "title": "春日書僧舍壁  其二",
        "id": "9088446e-7696-4fa6-8719-5d92a14f0479"
    },
    {
        "author": "吳惟信",
        "paragraphs": [
            "自說居山好，多年靜掩扉。",
            "松陰圍坐石，苔色上禪衣。",
            "鶴瘦迎風舞，雲閑带雨歸。",
            "地幽人事斷，客至亦忘機。"
        ],
        "title": "閑居即事書僧舍壁",
        "id": "a9acf8ed-b167-43a6-90ee-fa94e1acc187"
    },
    {
        "author": "吳惟信",
        "paragraphs": [
            "菴在村煙底，除非到者知。",
            "因投今夜宿，記得去年詩。",
            "窗外雨猶滴，佛前燈未吹。",
            "無人同淡話，看殺菊花枝。"
        ],
        "title": "宿餘暉菴",
        "id": "f11b52e3-8185-4e55-826e-efed6e428e62"
    },
    {
        "author": "吳惟信",
        "paragraphs": [
            "一生玉雪照人間，古意因君喚得還。",
            "丹鳳未應棲惡木，白雲又見出空山。",
            "吟分柳色春風暖，船載梅花月夜閑。",
            "從此共誰歌大雅，羈孤寒影欲追攀。"
        ],
        "title": "送北澗常州住院",
        "id": "46356f00-e1b6-49ec-9471-a169b6d86c27"
    },
    {
        "author": "吳惟信",
        "paragraphs": [
            "僧持咒語下層巒，遠客無言自倚欄。",
            "龍带雨歸陰洞暗，鶴沖烟入暮松寒。",
            "奔騰瀑布穿雲落，斷裂碑文刮蘚看。",
            "未有因緣來此住，三生石上指空彈。"
        ],
        "title": "下竺後塔",
        "id": "7ae5d318-ed89-41ad-88ad-2158ab28648e"
    },
    {
        "author": "吳惟信",
        "paragraphs": [
            "浮圖靈鷲上，迢遞入晴氛。",
            "絕頂我忽到，下方鐘屢聞。",
            "林深餘臘雪，谷暖漲春雲。",
            "更待溪梅發，相期一訪君。"
        ],
        "title": "登下竺塔",
        "id": "87d351f7-60fb-4eec-b9d2-ff498b1cfdd0"
    },
    {
        "author": "吳惟信",
        "paragraphs": [
            "鶴唳空山曉，凝情畏別離。",
            "且知君返日，正是我行時。",
            "花月吳城夢，松風竺寺時。",
            "暮雲空自隔，初不隔相思。"
        ],
        "title": "送人之姑蘇",
        "id": "bf98e9cd-0a60-477b-8440-e100cef4821c"
    },
    {
        "author": "吳惟信",
        "paragraphs": [
            "壯年游遠塞，失意去從軍。",
            "劍在猶凝血，家空未策勳。",
            "鄉心懸夜月，殺氣暗秋雲。",
            "近日方知命，兵書欲盡焚。"
        ],
        "title": "送友上邊",
        "id": "6c77c34e-2d86-4bcc-b511-4873e8984c2f"
    },
    {
        "author": "吳惟信",
        "paragraphs": [
            "兵法通儒用，觀光上玉京。",
            "一言旋造化，萬古立功名。",
            "劍入邊雲靜，船開江月明。",
            "深知有志者，不肯負平生。"
        ],
        "title": "送馮中可訥上邊",
        "id": "c29c4726-bfee-4374-871b-3633ed42e219"
    },
    {
        "author": "吳惟信",
        "paragraphs": [
            "道貌塵中見，何時下翠蘿。",
            "閑情秋水淡，歸夢白雲多。",
            "纓過龍湫濯，詩當雁蕩歌。",
            "清豪不易得，一別又如何。"
        ],
        "title": "送陸居士歸天台",
        "id": "55a19de8-0ec0-46a5-ab60-4892c18839f4"
    },
    {
        "author": "吳惟信",
        "paragraphs": [
            "長安塵土處，數日又隨君。",
            "頗訝歸何速，猶勝信不聞。",
            "寒霜殺岸柳，曉艇入江雲。",
            "無語各回首，離愁落葉分。"
        ],
        "title": "送樓致和歸四明",
        "id": "9d1b9928-05a5-4be0-a940-4a155825b581"
    },
    {
        "author": "吳惟信",
        "paragraphs": [
            "沉香亭北何時去，飯顆山前瘦一生。",
            "已悟本心元有道，可能浮世便無名。",
            "江梅索笑何郎句，秋菊餐英楚客情。",
            "天意未教頭白盡，合應留取短長檠。"
        ],
        "title": "上卜君壽省元",
        "id": "01ddee73-ea5e-47ad-8ccf-1e4954b5991d"
    },
    {
        "author": "吳惟信",
        "paragraphs": [
            "寬閑中立大規模，民亦相隨入正途。",
            "愛物只憑心造化，養生無出定工夫。",
            "山移別圃新花木，鶴立閑廳古畫圖。",
            "印匣不開公事少，一簾春雨夢江湖。"
        ],
        "title": "壽吳平江",
        "id": "03e35c1e-7a76-44d7-9be1-4ea31df39ca3"
    },
    {
        "author": "吳惟信",
        "paragraphs": [
            "出處真麟鳳，詩書得正傳。",
            "仁心全造化，風骨半神仙。",
            "門柳摇春雨，庭花鎖暮煙。",
            "雲臺非隠地，即日帝王宣。"
        ],
        "title": "呈蒙齋",
        "id": "c3311fd3-e9d0-40f2-8fd7-cfcc7ce5fd5a"
    },
    {
        "author": "吳惟信",
        "paragraphs": [
            "方今選牧匪爲輕，果見名邦付老成。",
            "白髮益堅憂國念，丹心常藴愛君誠。",
            "月遷花影尨無吠，風舞棠陰鶴自行。",
            "看著碧瀾堂下水，與君政事一般清。"
        ],
        "title": "上湖守趙希蒼  其一",
        "id": "0a3f752c-c5e6-4979-b067-c30d7fee385f"
    },
    {
        "author": "吳惟信",
        "paragraphs": [
            "德大才優世所宗，漢唐諸老莫如公。",
            "高明正直行王事，耿介清廉繼父風。",
            "六邑人居條教內，萬家春出笑談中。",
            "即看詔促歸清禁，手把梅花馬首東。"
        ],
        "title": "上湖守趙希蒼  其二",
        "id": "146b4aaf-6951-42ea-86a7-3a9a79ef2ceb"
    },
    {
        "author": "吳惟信",
        "paragraphs": [
            "神仙來守神仙地，銘石庭空畫戟森。",
            "道接聖賢韓愈學，詩關風教杜陵心。",
            "二年鼓角傳清調，萬古溪山得賞音。",
            "即有詔書催入覲，金蓮夜草玉堂深。"
        ],
        "title": "上高疎寮處州守",
        "id": "c0a6b813-d12b-4a2a-a3a5-0897882750cf"
    },
    {
        "author": "吳惟信",
        "paragraphs": [
            "黄塵漠漠路漫漫，舊釣空思水國寒。",
            "鄉信不來雲樹遠，斜陽無語下欄干。"
        ],
        "title": "呈岳總卿",
        "id": "442b9309-9d87-4b8b-b787-5dfdfb27c2eb"
    },
    {
        "author": "吳惟信",
        "paragraphs": [
            "白髮傷春又一年，閒將心事卜金錢。",
            "梨花瘦盡東風軟，商略平生到杜鵑。"
        ],
        "title": "傷春",
        "id": "8915119c-2499-4fda-b038-54572a55645b"
    },
    {
        "author": "姚鏞",
        "paragraphs": [
            "柔風散原野，百草摇春心。",
            "叢薄曜陽彩，嚶鳴調好音。",
            "節物一以變，萬感集素襟。",
            "玄髮不常居，華景無停陰。",
            "胡爲苦貧賤，征塵翳瑶簪。",
            "萱葉覆堂階，荆花感晴林。",
            "明當理星駕，歸息清溪潯。"
        ],
        "title": "春日書懷",
        "id": "76dbf544-307e-4e44-a25a-21f65757cb54"
    },
    {
        "author": "姚鏞",
        "paragraphs": [
            "北風日以勁，古道無人行。",
            "陽坡樹已黄，陰崖草猶青。",
            "四時相代謝，誰爲此枯榮。",
            "攬衣坐幽磴，下有流泉聲。",
            "聽之不成調，挹之有餘清。",
            "悠悠京洛塵，污人頭上纓。"
        ],
        "title": "雜詩",
        "id": "c3f9f2b1-738d-4e96-a5aa-ca38c0ea8a5d"
    },
    {
        "author": "姚鏞",
        "paragraphs": [
            "山館四無鄰，東風伴幽寂。",
            "瓶花羞晚紅，庭草衒春碧。",
            "猿攀松樹枝，鶴踏蒼苔色。",
            "麾之不肯去，聽讀麻衣易。"
        ],
        "title": "春館",
        "id": "25234f77-a530-403b-a509-aa51f62a7b47"
    },
    {
        "author": "姚鏞",
        "paragraphs": [
            "秉芳獨向章泉老，四海兒童以字傳。",
            "特詔難更高士服，好詩多入賈人船。",
            "行窩冷落熙寧後，放鶴風流景祐前。",
            "一代典刑能幾見，願從几杖閲耆年。"
        ],
        "title": "見趙章泉",
        "id": "684320d9-54ad-4467-8f58-7fe00d959ec6"
    },
    {
        "author": "姚鏞",
        "paragraphs": [
            "書說曾傳到剡中，不圖今見古人風。",
            "間生伊洛二三子，安得龔黄十數公。",
            "仁性未嘗離日用，道心元自與人同。",
            "絜齋衣鉢慈湖學，願發精微一啟蒙。"
        ],
        "title": "見袁蒙齋",
        "id": "88bbe33c-28f8-41ed-ba99-4eb6285c9cf8"
    },
    {
        "author": "姚鏞",
        "paragraphs": [
            "枯吟世慮輕，求道不求名。",
            "病起春風過，閑居野草生。",
            "游山尋舊屐，煮藥試新鐺。",
            "別久空相憶，疏鍾隔水鳴。"
        ],
        "title": "懷雲泉頤山老",
        "id": "6d9a0eb7-1777-4d5f-b8b1-15ec98493845"
    },
    {
        "author": "姚鏞",
        "paragraphs": [
            "心遠人間世，燈傳國一禪。",
            "靜中無劇暑，詩外總閑年。",
            "掛錫雲生樹，烹茶月落泉。",
            "幾時歸去得，再約剡溪船。"
        ],
        "title": "寄徑山敬溪翁",
        "id": "50d772fb-7040-44e5-b481-46a8c3132ad4"
    },
    {
        "author": "姚鏞",
        "paragraphs": [
            "次第瞻山看水流，夜臺中閟憶三秋。",
            "新松成行如人長，老鶴無言似我愁。",
            "僧奉晨昏惟茗供，兒悲霜露只蘋羞。",
            "結廬終歲關心事，怊悵鍾聲出暝樓。"
        ],
        "title": "拜先君墓",
        "id": "c6785b03-f54d-411d-b855-0c6850849432"
    },
    {
        "author": "姚鏞",
        "paragraphs": [
            "西湖山下多奇石，師去今遊乳竇峰。",
            "遥想石臺登講罷，野猿歸洞鶴歸松。"
        ],
        "tags": [
            "西湖"
        ],
        "title": "送曄沖晦歸天竺",
        "id": "a8a23281-01aa-4bb1-8b7b-a4bf9bf8e835"
    },
    {
        "author": "姚鏞",
        "paragraphs": [
            "王戴溪頭小隠仙，漁翁引上霅溪船。",
            "幾回倦釣思歸去，又爲蘋花住一年。"
        ],
        "title": "寓霅川",
        "id": "de538253-fbd2-48b5-8e1a-b17ad1bc979f"
    },
    {
        "author": "姚鏞",
        "paragraphs": [
            "金魚鎖合蘭缸小，酒不支愁尋睡早。",
            "梨花欲墮風更寒，燕子不歸春自老。",
            "流蘇護帳香雲結，三十六簧清吹咽。",
            "緘書欲寄湘水深，城烏啼落花西川。"
        ],
        "title": "春夜曲",
        "id": "342d37ec-182a-45e2-9cba-3bbc8847a254"
    },
    {
        "author": "姚鏞",
        "paragraphs": [
            "爲親從薄宦，不復計脩程。",
            "斷浦迎潮別，孤帆带月行。",
            "秋來江柳變，夜久水煙生。",
            "前路猶淹泊，凄其賦遠征。"
        ],
        "title": "夜發漁浦",
        "id": "748a86c6-d552-409e-9ebd-e5e67c2d34cd"
    },
    {
        "author": "姚鏞",
        "paragraphs": [
            "兩岸山如簇，中流鎖翠微。",
            "風帆逆水上，江鶴背人飛。",
            "野廟青楓樹，人家白板扉。",
            "嚴陵臺下過，不敢浣塵衣。"
        ],
        "title": "桐廬道中",
        "id": "b31397ac-549e-43a8-9582-7c3b372c2f9a"
    },
    {
        "author": "姚鏞",
        "paragraphs": [
            "衣緇髮可梳，雲外卓菴居。",
            "佛換新花供，幡拈古偈書。",
            "刪松容徑竹，種茗間園蔬。",
            "爲應諸方供，山房盡日虛。"
        ],
        "title": "頭陀菴",
        "id": "5f5183f4-c124-4ac8-b54b-cd5884287a77"
    },
    {
        "author": "姚鏞",
        "paragraphs": [
            "雲陰漠漠雨瀟瀟，坐兀歸輿野興遥。",
            "石磵水流苔路滑，竹籬秋去菊花焦。",
            "誰將束縕求山火，自立寒谿問板橋。",
            "官事奔奔何日了，倚松臨水羨漁樵。"
        ],
        "title": "出山",
        "id": "fef2b21b-0c01-4d5e-b519-e82cdf6f32b0"
    },
    {
        "author": "姚鏞",
        "paragraphs": [
            "兩山灌木带晴鴉，泯泯春流漾浦沙。",
            "隔岸小舟呼不應，碧桃花外是誰家。"
        ],
        "title": "題畫壁",
        "id": "3a28ce59-29d8-4edc-b98f-0ffb9f5cb57b"
    },
    {
        "author": "姚鏞",
        "paragraphs": [
            "高隠就詩名，中洲雅趣成。",
            "几前脩竹浄，屋上落泉鳴。",
            "柘圃春風織，山田野火耕。",
            "滿山薇蕨老，客至足蔬萌。"
        ],
        "title": "寄范中洲",
        "id": "f40ca568-f3d4-474c-b8aa-bb3031521347"
    },
    {
        "author": "姚鏞",
        "paragraphs": [
            "未知何王廟，歲月日已非。",
            "熏爐松柏煤，畫壁苔蘚衣。",
            "門空牧豎戯，樹老山魈依。",
            "田家社酒香，紙窖生光輝。"
        ],
        "title": "野廟",
        "id": "5aa47a8b-d3a7-4299-a0f1-2a46f8c20564"
    },
    {
        "author": "姚鏞",
        "paragraphs": [
            "愁霖滴禾黍，秋暮滯雲莊。",
            "但慮輸井稅，不憂無積倉。",
            "竹雞啼野塹，饑鼠走山房。",
            "不飲論文酒，思君覺夜長。"
        ],
        "title": "懷范正夫",
        "id": "28a9660b-22a3-48c1-8fb1-f515f7e4b991"
    },
    {
        "author": "姚鏞",
        "paragraphs": [
            "滿樹椶花滿逕松，解鞍纔是暝樓鍾。",
            "上方月白山雲靜，看見東南一兩峰。"
        ],
        "title": "宿護國寺觀晦翁先生題名  其一",
        "id": "65814ad7-97ee-444c-b272-e0f87c0f8d53"
    },
    {
        "author": "姚鏞",
        "paragraphs": [
            "看了題名看跋文，自憐不及晦翁門。",
            "野僧惜打殘碑賣，時共山猿洗墨痕。"
        ],
        "title": "宿護國寺觀晦翁先生題名  其二",
        "id": "ce29bbfe-f3eb-4c17-be3e-f2a5b9030aad"
    },
    {
        "author": "姚鏞",
        "paragraphs": [
            "欲答前春信，西飛雁不逢。",
            "應隨丹竈鶴，同看白雲松。",
            "花雨繙經石，山鳴出定鐘。",
            "何時尋舊住，却說武夷峰。"
        ],
        "title": "寄沖晦",
        "id": "d62e1d31-9b68-4b42-b9eb-edeccd8ab516"
    },
    {
        "author": "姚鏞",
        "paragraphs": [
            "踏雨來敲柳下門，荷香清透紫綃裙。",
            "相逢未暇論奇字，先向水邊看白雲。"
        ],
        "title": "訪中洲",
        "id": "bb8b0612-8b1e-4480-a02d-2adb52d42ff8"
    },
    {
        "author": "姚鏞",
        "paragraphs": [
            "及春遊帝里，賃宅似吾家。",
            "雨霤生新草，風牀受落花。",
            "病多添老懶，慮澹遠紛華。",
            "時與幽人遇，燒香煮茗芽。"
        ],
        "title": "賃宅",
        "id": "ba33801f-4101-424a-81fe-db088c1c1517"
    },
    {
        "author": "姚鏞",
        "paragraphs": [
            "一死雖如蛻，殺身真可哀。",
            "僧危能仗義，詩好更多才。",
            "鶴怨蘭亭月，雲消石壁苔。",
            "舊時同社友，寂寞載書來。"
        ],
        "title": "悼復石壁",
        "id": "567af4e3-6687-4abd-b310-1834a4649447"
    },
    {
        "author": "姚鏞",
        "paragraphs": [
            "去結茅堂霅水邊，曉行持鉢落花天。",
            "得錢未用栽松本，先買溪南舊石田。"
        ],
        "title": "送僧",
        "id": "eb9df35d-e500-4e63-a38c-5f0e9c39d59e"
    },
    {
        "author": "姚鏞",
        "paragraphs": [
            "寶香熏徹碧蓮臺，別駕尋僧日暮回。",
            "聽雨齋前驚樹長，浴雲池上看花開。",
            "青山久不逢坡老，玄鶴親曾識辨才。",
            "二老風流如昨日，百年詩石未蒼苔。"
        ],
        "title": "王別駕訪天竺頤曄二師",
        "id": "f0224df4-1d08-4f72-85bd-5113ae9ea09e"
    },
    {
        "author": "姚鏞",
        "paragraphs": [
            "幾度雲間望鶴飛，相逢猶喜及秋期。",
            "明朝採藥青原洞，好掬寒泉供祖師。"
        ],
        "title": "廬陵贈異孤峰",
        "id": "13c530d4-47a9-4c5a-ab70-5fb2e95f771c"
    },
    {
        "author": "姚鏞",
        "paragraphs": [
            "一生貧樂鬢成絲，前輩風流及見之。",
            "道外無營偏愛畫，靜中有趣只吟詩。",
            "雲生茅屋湖山近，秋滿荒園橘柚垂。",
            "見說地幽人罕到，自同妻子種江蘺。"
        ],
        "title": "寄劉敏叔",
        "id": "f68c6b93-e516-48d5-a26f-d0d0a6d8b86d"
    },
    {
        "author": "姚鏞",
        "paragraphs": [
            "曉汲三泉洗硯回，要看奇石立蒼苔。",
            "騎馿應爲尋詩出，放鶴還知有客來。",
            "一井清寒宜茗飲，千林黄落獨梅開。",
            "他時老圃如能學，只乞山中橘本栽。"
        ],
        "title": "自青原回訪敏叔幾不相遇",
        "id": "16155521-b404-4858-9c0c-ab2373e2a0e1"
    },
    {
        "author": "姚鏞",
        "paragraphs": [
            "東野山人有晉風，歸來三徑自栽松。",
            "錦囊句好閑中趣，鉛鼎丹成靜處功。",
            "無事杖藜隨野鶴，有時隠几看晴峰。",
            "長江近日風波惡，莫向深淵下釣筒。"
        ],
        "tags": [
            "长江"
        ],
        "title": "寄趙東野時以帥檄撫定贛叛  其一",
        "id": "f856c859-d18d-4b39-8df5-1bcb46e15c82"
    },
    {
        "author": "姚鏞",
        "paragraphs": [
            "清晨閑上鬰孤臺，鼓咽譙樓角更哀。",
            "病葉滿山難獨掃，狂花一樹爲誰開。",
            "泉枯石井獅空吼，雨暗荒池鳳不來。",
            "欲向江東問仙老，海風吹浪駕舟回。"
        ],
        "title": "寄趙東野時以帥檄撫定贛叛  其二",
        "id": "f7df1f71-57d5-4d40-b88c-ecde7a95a823"
    },
    {
        "author": "姚鏞",
        "paragraphs": [
            "凝香句滿空同石，靜向東山卧白雲。",
            "夫子自能明易學，衆人誰解識玄文。",
            "空江短棹浮詩卷，別岸飛花撲練裙。",
            "到得带園春已過，煮茶應共竹間分。"
        ],
        "title": "送贛士謁前贛侯楊東山",
        "id": "39e9d276-ba09-4384-ad88-58ba71267f6f"
    },
    {
        "author": "姚鏞",
        "paragraphs": [
            "青霞道士來相見，手閲東山詩一卷。",
            "句裏明知山水心，筆端照見煙霞面。",
            "昨宵夢上寥陽殿，仙官敕作青霞傳。",
            "傳成不及卷中詩，罰讀靈歌三百遍。"
        ],
        "title": "題東山贈何青霞詩後",
        "id": "ade7f19b-47cd-438d-b9aa-891234134b20"
    },
    {
        "author": "姚鏞",
        "paragraphs": [
            "心閑日日理黄庭，四體和柔勝藥靈。",
            "獨步小軒無一事，老槐陰裏鶴梳翎。"
        ],
        "title": "午興",
        "id": "7c5128a0-a42e-4ab4-a141-6b1af78a0737"
    },
    {
        "author": "姚鏞",
        "paragraphs": [
            "顥氣薄衣襟，疎聲集暝林。",
            "雁驚烟塞夢，鱸入故鄉心。",
            "靜落階前葉，清傳月下砧。",
            "更憐茅屋破，愁絕少陵吟。"
        ],
        "title": "秋風",
        "id": "81fe88b1-d685-4ef3-94fd-7268c8537557"
    },
    {
        "author": "姚鏞",
        "paragraphs": [
            "閒處春光淡，逢僧共採蒿。",
            "曲盤山磴險，直上塔峰高。",
            "風露侵衣冷，江湖送眼豪。",
            "近年無隠者，空負數株桃。"
        ],
        "title": "北高峰",
        "id": "5c6f723f-6114-4882-b1c0-5ce1742f1e32"
    },
    {
        "author": "姚鏞",
        "paragraphs": [
            "分得西林雲滿巢，瓣香端爲遠公燒。",
            "阿兄不解陶潛飲，只倚山中水一瓢。"
        ],
        "title": "送僧孤峰",
        "id": "210b8408-b795-4289-bd5c-b85c77a70f84"
    },
    {
        "author": "姚鏞",
        "paragraphs": [
            "拄杖尋幽古寺中，雲容淡淡雨濛濛。",
            "歸來一笑春多事，野杏山桃各自紅。"
        ],
        "title": "贈孤峰",
        "id": "e14da6e3-466b-4f18-9ebe-b656ac06e3d7"
    },
    {
        "author": "姚鏞",
        "paragraphs": [
            "浮杯方渡湘江上，又逐孤雲到嶽前。",
            "七十二峰煙雨夜，與誰同話懶殘禪。"
        ],
        "title": "憶孤峰",
        "id": "55e0fa51-0254-434a-8b6d-ff18ebf6a6d9"
    },
    {
        "author": "姚鏞",
        "paragraphs": [
            "雲木陰森天氣清，杜鵑啼了又啼鶑。",
            "幽人午枕不成夢，憶得故山春樹生。"
        ],
        "title": "題孤峰房",
        "id": "77365079-29d0-4ce7-be1e-49a51d17c349"
    },
    {
        "author": "姚鏞",
        "paragraphs": [
            "未讓葛洪丹井靈，石根流水更清泠。",
            "多年不見仙桃出，化作老松生茯苓。"
        ],
        "title": "龜松泉",
        "id": "81078878-270e-4c67-b4f7-33362204669e"
    },
    {
        "author": "姚鏞",
        "paragraphs": [
            "風雨三更夢，江湖萬里心。",
            "青燈正愁絕，可惜不能琴。"
        ],
        "title": "別毛滄洲",
        "id": "564cc4a0-6a60-4767-96d0-008248c2eb27"
    },
    {
        "author": "姚鏞",
        "paragraphs": [
            "數幅蒲帆破曉煙，一篙春水漲平川。",
            "誰家池館多楊柳，時送飛花到客船。"
        ],
        "title": "放船",
        "id": "4bc0f0e0-e2a3-48d9-b461-fe81cad4f7ca"
    },
    {
        "author": "姚鏞",
        "paragraphs": [
            "萬山環拱祝融尊，紫蓋前趨若駿奔。",
            "火德中天扶日月，炎方一柱鎮乾坤。",
            "久無執贄來侯牧，空有穹碑立廟門。",
            "北望中原青一髮，淒其四岳正塵昏。"
        ],
        "title": "題衡岳",
        "id": "1d1532cb-30f7-4aad-913e-2cc890f7f20a"
    },
    {
        "author": "姚鏞",
        "paragraphs": [
            "天恩下釋湘纍客，心事悠悠月滿船。",
            "種藥已收思病日，著書不就負殘年。",
            "雜花怪石分人去，老竹荒亭入畫傳。",
            "歸夢鑑湖三百里，白鷗相候亦欣然。"
        ],
        "title": "離衡",
        "id": "b52eef9c-8b4c-4fe5-a781-df92ee6e657e"
    },
    {
        "author": "姚鏞",
        "paragraphs": [
            "入門松逕幽，樹杪見鐘樓。",
            "客至犬迎吠，香消僧出游。",
            "水花迎晚照，風葉引凉秋。",
            "欲作居山計，吾盟在白鷗。"
        ],
        "title": "法華寺",
        "id": "bf7ec07a-fd44-41d7-ab0e-d398b7ed0240"
    },
    {
        "author": "姚鏞",
        "paragraphs": [
            "春來日日風兼雨，今日晴明試杖藜。",
            "閉戶不知花信過，野桃開了到棠梨。"
        ],
        "title": "出遊",
        "id": "d209f5d4-ac6b-40e7-a0ca-1039376c7642"
    },
    {
        "author": "姚鏞",
        "paragraphs": [
            "玉節先期泛禊川，携壺與客上樓船。",
            "江亭野寺山山好，梅子櫻桃樹樹圓。",
            "看竹靜行松下道，瀹茶寒汲石根泉。",
            "清遊盡日惟觴詠，不學蘭亭悅管絃。"
        ],
        "title": "羅憲北林預脩禊事",
        "id": "6d1fbfeb-7aa9-42fe-9996-4e289b0dba24"
    },
    {
        "author": "姚鏞",
        "paragraphs": [
            "眼白骨多屯，還能閲世人。",
            "空靈三寸舌，不療一生貧。",
            "歲晚離騷國，天涯放逐臣。",
            "相過話人物，京洛尚風塵。"
        ],
        "title": "贈相者",
        "id": "707164cc-470d-4e2b-8fba-33cf19907ddc"
    },
    {
        "author": "姚鏞",
        "paragraphs": [
            "相見忽秋初，言詩足起予。",
            "身雖披壞衲，手未釋群書。",
            "雙徑雲多潤，諸山木易疏。",
            "此心超萬古，禪誦特其餘。"
        ],
        "title": "送上超古還徑山",
        "id": "9f4bf5a5-a9d3-4ef5-9736-ef2407642d7e"
    },
    {
        "author": "姚鏞",
        "paragraphs": [
            "崧岳重生再及申，望餘兩日正青春。",
            "熊羆五十年前夢，龜鶴三千歲後身。",
            "故地寂無南牧馬，桂枝新有北歸人。",
            "黄封賜酒堪爲壽，願頌莊周上古椿。"
        ],
        "title": "壽樞使",
        "id": "7e487d20-8d5b-404e-9b26-a0c3856ffb1f"
    },
    {
        "author": "姚鏞",
        "paragraphs": [
            "癡雲蔽嶽行人遠，淫雨摧花白髮生。"
        ],
        "title": "句  其一",
        "id": "092483e0-d08d-4ad0-b130-f1af0c404ee4"
    },
    {
        "author": "姚鏞",
        "paragraphs": [
            "萬里尋遷客，三年見此人。"
        ],
        "title": "句  其二",
        "id": "3b84d29e-b51c-4bff-966a-d84a1d65056c"
    },
    {
        "author": "張侃",
        "paragraphs": [
            "去年南蘭陵，官河無流澌。",
            "陰雲久不見，萬里行炎曦。",
            "太守爲民禱，百拜躬愈祗。",
            "忽然動凉飈，驟雨肆奔馳。",
            "旱苗有生意，下民免寒饑。",
            "感格在俄頃，嗟人自不爲。",
            "頌語我欲作，垂世同曹規。",
            "深恐旁觀者，憑藉立是非。",
            "反謂地勢隆，水散及四支。",
            "縱使雨入尺，立待只片時。",
            "今年芒種後，有雨細如絲。",
            "農家買五兆，寸波成漣漪。",
            "我耳曾聽得，把筆紀小詩。",
            "又傳練湖圯，澒洞南北迷。",
            "浸淫到旁邑，原隰不分畸。",
            "秋中月色皎，老晴頗相宜。",
            "深谷傳地籟，喬松難扶持。",
            "滂流盡三日，處處同一辭。",
            "化工有至理，淺眼休蠡窺。",
            "蝝蝝可憐生，短衣到鳬茈。",
            "冬寒與夏暑，平日何怨咨。",
            "一旦示災咎，反己深思惟。",
            "退寸望求尺，龠合規微貲。",
            "豐艱非逆料，人情恣生疑。",
            "既忻堆如櫛，復話禾無䅗。",
            "遂致陰陽轉，未免水旱移。",
            "固窮不羨富，求足翻成虧。",
            "不知尼父言，三年積銖錙。",
            "一稃與二米，猶勝糠覈肥。",
            "農家多守分，富家當坦夷。"
        ],
        "title": "積雨嘆",
        "id": "f343775a-d305-4d48-ae65-8c1bc7ec3a88"
    },
    {
        "author": "張侃",
        "paragraphs": [
            "秋深山轉清，雨定水自綠。",
            "庭前牽牛花，粲粲悅人目。",
            "居官已年餘，竟日書吏牘。",
            "因閒窺化工，景象不一足。",
            "促織汝何爲，懶婦絲斷續。",
            "夜長清未眠，題詩燒短燭。"
        ],
        "title": "秋後一日書所見者",
        "id": "a12303c0-7c56-40e1-80af-5a0672459dd5"
    },
    {
        "author": "張侃",
        "paragraphs": [
            "出門看青山，天際晴雲合。",
            "虬松植長塗，亭亭兩紅塔。",
            "誰知百年後，竟坐市塵雜。",
            "老僧隨世機，電眸閲伏臘。",
            "流水洗不盡，就下汙流納。",
            "北窗稍幽虛，清風滿眠榻。"
        ],
        "title": "紅塔",
        "id": "18031822-2f69-48c4-8ac6-3d9460ee24a1"
    },
    {
        "author": "張侃",
        "paragraphs": [
            "孔聖道不行，乘桴浮于海。",
            "非子深寓言，誠欲警不逮。",
            "我生遊江湖，舟汎聽自在。",
            "有時月初生，滿天雲去靉。",
            "今朝到海邊，潮遲立可待。",
            "固知源脈長，下藏魚龍隊。",
            "想見景晴明，間亦露光彩。",
            "因爾觀自然，天地能主宰。"
        ],
        "title": "觀海",
        "id": "fd601d56-8aeb-4c7d-9cd3-1aae192fa264"
    },
    {
        "author": "張侃",
        "paragraphs": [
            "今日天欲雨，農家名分龍。",
            "雨意或羞澀，霑潤限西東。",
            "入夏雨已多，頗覺支體慵。",
            "輕煙苒苒綠，夕照微微紅。",
            "不奈勃姑語，呼雨雲滿空。",
            "乍晴絲捲軸，復闇花無蹤。",
            "良辰偶孤負，土脈方豐融。",
            "屈指是新秋，細聽鄰杵舂。"
        ],
        "title": "雨",
        "id": "7fdf8dbe-3cee-467a-9c73-e70376ad2f16"
    },
    {
        "author": "張侃",
        "paragraphs": [
            "秋來月漸清，老火猶未退。",
            "好風送新凉，雲深復昏晦。",
            "徐思此夜滿，豈不令人愛。",
            "暑氣薄前榮，蒸溽肯少貸。",
            "月色到芳池，緣此亦拘礙。",
            "今宵坐中庭，揮麈成獨對。",
            "霜華雜月色，頓然清病肺。",
            "何必泥中秋，此語吾永佩。"
        ],
        "title": "冬夜對月",
        "id": "b1794658-aeca-4740-b66f-e7159ea79706"
    },
    {
        "author": "張侃",
        "paragraphs": [
            "爛雨才放晴，街頭泥三寸。",
            "支筇積谷山，寒梅微弄粉。",
            "二十四番風，迎臘先一訊。",
            "青女素精明，竟不易號令。",
            "譬如蛻骨仙，色粧而意整。",
            "惟有吟詩翁，年年來管領。"
        ],
        "title": "午步積谷山探梅才有一二蘂",
        "id": "ce55b25a-d1f3-4c9c-9ca7-266060f4269e"
    },
    {
        "author": "張侃",
        "paragraphs": [
            "紅添花滿溪，綠带草穿石。",
            "佳致在目前，遠近記經歷。",
            "雲疎雨漸收，篙長水倒激。",
            "平生一詩卷，未免寫胸臆。",
            "記得坡翁言，在郡六百日。",
            "出處雖不同，我性聊自適。"
        ],
        "title": "發奔牛",
        "id": "8c580708-c712-46f3-b6bf-ab35168feaba"
    },
    {
        "author": "張侃",
        "paragraphs": [
            "畫工天機高，腕有萬鈞力。",
            "把筆解寫生，妙處欠人識。",
            "地深煙自引，雲歛望不極。",
            "誰知只尺間，卷藏棲座側。",
            "桃枝糝淺紅，羞带燕支色。",
            "經時歎芳跗，數片墮晴碧。",
            "政緣景色饒，詎忍光陰擲。",
            "波心自在流，夕照苦見逼。",
            "雌蜂不受影，容此雙鸂鶒。",
            "睨目且裴回，暫收西去翼。",
            "籠寬終難馴，水滿好脩飾。",
            "旁人莫癡心，乘勢事箭弋。",
            "庶幾久相忘，飛浮欣得得。",
            "連旬暑送風，對此融胸臆。",
            "不必形似求，枉費半圭墨。"
        ],
        "title": "桃花鸂鶒",
        "id": "f7e47fa9-c8dc-4cd8-a19f-1e1d15703b98"
    },
    {
        "author": "張侃",
        "paragraphs": [
            "侵晨發金臺，停午泊新河。",
            "風定雨新霽，一段平青羅。",
            "遠烟搴新景，宿鷺行細莎。",
            "臨流洗塵心，此地今幾過。",
            "官事記蒲鞭，少駐聽漁歌。",
            "大哉濬汲功，萬古保不磨。"
        ],
        "title": "新河",
        "id": "6dc59dfd-7168-45f6-8c00-4c5ca8c46a7c"
    },
    {
        "author": "張侃",
        "paragraphs": [
            "青山與白水，足以娛人思。",
            "麗花與佳禽，足以令人悲。",
            "因思世上事，感觸特一時。",
            "拘拘守定見，年少紛白絲。",
            "朝來北窗邊，天清雲不飛。",
            "桂樹充綠潤，其色光陸離。",
            "靜坐息萬慮，手携淵明詩。",
            "飲酒得真趣，神氣常自怡。",
            "我飲僅涓滴，螺杯謾爾持。",
            "後山草木深，有禽擇所栖。",
            "婆餠爲誰焦，姑惡爲誰咨。",
            "騷翁繹楚語，解說累千辭。",
            "萬物雖異性，天地同一機。",
            "時至乃飛鳴，人訛反生疑。",
            "禽語空啾唧，有怨難窮推。",
            "好生毛羽者，細聽强誑欺。",
            "遂使本然質，由是深有虧。",
            "清風到階庭，處處禽語奇。",
            "勿問聲如何，天地何曾私。"
        ],
        "title": "晨起",
        "id": "37f96811-a6e7-4d0c-9b67-a68be0752d3e"
    },
    {
        "author": "張侃",
        "paragraphs": [
            "初官金臺邊，日長頗閒暇。",
            "細賡飲酒詩，喜無俗子駕。",
            "雲輕月緩梳，竹少花相亞。",
            "官塘頗塵囂，數間名傳舍。",
            "吾身聊自適，閲世如啖蔗。",
            "春初汎舟回，晴谿山影射。",
            "蒼苔護魚池，粉牆旁花架。",
            "東風知人情，游絲從空下。",
            "歷覽佳有餘，頃刻在所化。",
            "杜門觀我心，陶冶有鮑謝。"
        ],
        "title": "杜門",
        "id": "83d3b980-679d-494d-9fb4-72aa09ed76e5"
    },
    {
        "author": "張侃",
        "paragraphs": [
            "功名蚊成雷，文華珠媚川。",
            "作意每中輟，要當付自然。",
            "誰知蠅頭表，不似詩句傳。",
            "鑑湖生光彩，坡翁真謫仙。"
        ],
        "title": "府治闢鎮越堂得坡翁詩石於草棘間",
        "id": "dec00d2f-5fc7-41d7-a45b-57ef041eef8a"
    },
    {
        "author": "張侃",
        "paragraphs": [
            "野人延我坐，古木陰四垂。",
            "未語涕先集，昔盛今全衰。",
            "我聞野人語，斯事古有之。",
            "但要存心地，何須問墓師。"
        ],
        "title": "記野人語",
        "id": "780b46fd-94d8-45a4-bfd9-e19cc0e06baf"
    },
    {
        "author": "張侃",
        "paragraphs": [
            "小圃近吾廬，呼奴掃階曲。",
            "梅株晚放花，谿水新圍玉。",
            "聲名不厭低，出處今已熟。",
            "倚杖看城山，飛來兩鴝鵒。"
        ],
        "title": "歸來五首  其一",
        "id": "427e5a1e-ad2c-41f4-83ce-172e034fc909"
    },
    {
        "author": "張侃",
        "paragraphs": [
            "西關景色妍，歸來春未盡。",
            "岸淺柳生陰，風緩花成陣。",
            "懽娛垂白親，免得望家訊。",
            "乳燕立簾鈎，別久還相認。"
        ],
        "title": "歸來五首  其二",
        "id": "415db701-925b-4b35-afe5-3ca042ae3c58"
    },
    {
        "author": "張侃",
        "paragraphs": [
            "薔薇在其西，老桂在其東。",
            "先後不同時，生毓歸元功。",
            "幽艷占淑景，清香待秋風。",
            "有句莫漫與，騷然固長窮。"
        ],
        "title": "歸來五首  其三",
        "id": "bed2cb6b-5f2f-4f5c-89b6-c70abefe6e4a"
    },
    {
        "author": "張侃",
        "paragraphs": [
            "爽氣滿清晨，秀色藏山骨。",
            "結亭苕水旁，斷手建巳月。",
            "古語敬書紳，高譚休拄笏。",
            "柴扉喜常關，從今避請謁。"
        ],
        "title": "歸來五首  其四",
        "id": "039a1f7c-99ce-42f5-b305-cf082d6d52d0"
    },
    {
        "author": "張侃",
        "paragraphs": [
            "酴醿數尺長，伐木成小架。",
            "玉色映晚春，濃陰接初夏。",
            "濁醪任淺深，細草堪枕藉。",
            "興來信步行，浮雲出山罅。"
        ],
        "title": "歸來五首  其五",
        "id": "fc7a08cb-6ae2-4331-8a33-39b20f418429"
    },
    {
        "author": "張侃",
        "paragraphs": [
            "我家屏圍圖，畫作江天雪。",
            "雪晴行漁舟，蒲帆繫檣絕。",
            "猶記爲兒時，劍立從頭說。",
            "今日親見之，甚欲伴清潔。"
        ],
        "title": "書目所見者五首  其一",
        "id": "113c9a4c-ed39-414b-8d92-6c1d9e982021"
    },
    {
        "author": "張侃",
        "paragraphs": [
            "淺灘潮未到，小舟不得動。",
            "當時一羽輕，今成千鈞重。",
            "老翁倚篙竿，生寒肩勢竦。",
            "勸翁且歸家，潮來勝乘槎。"
        ],
        "title": "書目所見者五首  其二",
        "id": "90e97b1b-25ab-47e1-a501-af56a8acdb94"
    },
    {
        "author": "張侃",
        "paragraphs": [
            "盟鷗何處來，聲和春喜近。",
            "賓鴻可憐生，呼羣摩霧隠。",
            "鷗鴻本何心，世人無義襟。",
            "責彼不責己，嗟嗟非獨今。"
        ],
        "title": "書目所見者五首  其三",
        "id": "6e94f044-2d61-4415-a385-06dc841084b4"
    },
    {
        "author": "張侃",
        "paragraphs": [
            "羣山恰四圍，江潮游其中。",
            "潮低不成山，豈是阨於風。",
            "舟行山漸遠，潮勢同瓴建。",
            "抑之可使高，又作望崖反。"
        ],
        "title": "書目所見者五首  其四",
        "id": "230b68c1-73e2-46b7-bcb2-5ff864f4d8ac"
    },
    {
        "author": "張侃",
        "paragraphs": [
            "小民海濱居，煎水活妻孥。",
            "指海充府庫，何曾計有無。",
            "鹽成有喜色，摘蔬供午食。",
            "君子勞於心，我儂勞於力。"
        ],
        "title": "書目所見者五首  其五",
        "id": "d204aad3-3ee0-4c0d-8dd6-4700a0efcd24"
    },
    {
        "author": "張侃",
        "paragraphs": [
            "生男願封侯，嫁女在比隣。",
            "此是古人言，最知天理真。",
            "世遠人亦僞，嫁娶來城闉。",
            "歲序罕聚首，浩渺不計春。",
            "當其出門時，錯落車百輪。",
            "笙簫填孔道，珠翠委泥塵。",
            "堂開牡丹屏，盤橫水精鱗。",
            "徒取眼前富，未問身後貧。",
            "女嬌鮮禮法，薄夫貽所親。",
            "民家女及嫁，擇對走踆踆。",
            "一旦有其家，昕昏如主賓。",
            "誰圖朱陳村，宜爲堯舜民。"
        ],
        "title": "朱陳嫁娶圖",
        "id": "67862723-c29e-45c4-ad7f-651f2a3b2fa2"
    },
    {
        "author": "張侃",
        "paragraphs": [
            "我志甘澹薄，不爲物所遷。",
            "園官送杞菊，秀色滿目前。",
            "生育秉至性，陰陽順中權。",
            "可憐黄口兒，匕筯照腥羶。",
            "縱得一餉戲，旁觀成脅肩。",
            "杞菊付中厨，試著薑鹽煎。",
            "至哉天下味，妙處祕不傳。",
            "三賢留雋語，首當師之焉。"
        ],
        "title": "嘉定壬午春晚園官送杞菊因取陸天隨蘇東坡張南軒三賦誦之感事賦詩",
        "id": "01ad881f-6b19-47d3-af50-74aeae954259"
    },
    {
        "author": "張侃",
        "paragraphs": [
            "歸來清凈居，懶蹋紅紫陌。",
            "有堂新翼然，遠景疑界畫。",
            "暑氣礙秋容，似覺眼界窄。",
            "墨雲吹雨絲，頃刻入地尺。",
            "水勢沄沄來，岸流已拍拍。",
            "老楊溼根翠，穉菱汙花白。",
            "東港與西塍，了不見舊迹。",
            "陰陽反掌間，底事作災阨。"
        ],
        "title": "秋日閒居十首  其一",
        "id": "ca1bf9ea-7a9b-44cb-b177-fc9647a7a256"
    },
    {
        "author": "張侃",
        "paragraphs": [
            "名花逢深春，各自逞嬌怪。",
            "薔薇繞籬根，園丁采去賣。",
            "瑣細不知名，結束擔頭挂。",
            "細細隨輕風，時時與破壞。",
            "詩人浪自吟，放言竟成躗。",
            "紅紫一夕空，又見韶華邁。",
            "亭亭珊瑚枝，懶入名花派。",
            "每見天秋凉，依竹堪入畫。"
        ],
        "title": "秋日閒居十首  其二",
        "id": "5d1d1cac-a424-4598-a827-228a4a810f84"
    },
    {
        "author": "張侃",
        "paragraphs": [
            "我志甘鋤園，汲水敢言倦。",
            "擬種百尺松，終宵風雨戰。",
            "土脈分瘠肥，秉性有後先。",
            "蔚然三寸長，荆棘從旁罥。",
            "待得成清陰，方爲世人羨。",
            "畫手知姓誰，拂拭好東絹。",
            "寫此歲寒姿，爽氣滿庭院。",
            "不記少小時，插株泥樣賤。"
        ],
        "title": "秋日閒居十首  其三",
        "id": "9314f7c6-428e-4e54-9c05-644909572d80"
    },
    {
        "author": "張侃",
        "paragraphs": [
            "秋崖一段清，秋水暗生池。",
            "眼力所盡處，不特宋玉悲。",
            "化工爾許巧，閒花糝枯枝。",
            "凉生細細吐，月緩重重垂。",
            "但恨古之人，未能鑄好辭。",
            "從叟悲秋語，如石不可移。",
            "獨愛白樂天，酌酒細吟詩。",
            "漸喜無人聽，格外只自知。"
        ],
        "title": "秋日閒居十首  其四",
        "id": "2d6c940c-ced5-41db-8598-93eea05a756b"
    },
    {
        "author": "張侃",
        "paragraphs": [
            "西關近邑郛，閒地素來廣。",
            "規度三五弓，栽花屹相向。",
            "第一覓竹本，宗生要易暀。",
            "晚色翠四圍，依約見秋嶂。",
            "老雞先司晨，除柵試一放。",
            "峨冠汙枯草，鮮明莫能狀。",
            "厨人出新巧，收勳到盆盎。",
            "持送文園翁，小字書佳况。"
        ],
        "title": "秋日閒居十首  其五",
        "id": "75b62c0c-9525-41c3-9dc7-d0e107c19a26"
    },
    {
        "author": "張侃",
        "paragraphs": [
            "江南多澤國，別派亦成湖。",
            "渺渺明佳景，紛紛展畫圖。",
            "層穹邈無際，浮翠前峰孤。",
            "欲喚扁舟去，筆牀茶竈俱。",
            "東邊嶼深幽，穉蘆不記株。",
            "花輕相上下，隨風掠酒盂。",
            "湖中開一鏡，中有雙野鳬。",
            "可憐知者少，此趣未嘗無。"
        ],
        "title": "秋日閒居十首  其六",
        "id": "4d46f94c-3c4c-4875-8a4d-acba95d6d684"
    },
    {
        "author": "張侃",
        "paragraphs": [
            "人情易愛憎，品花語最嚴。",
            "遮護富貴花，排日掛牙籤。",
            "驕態不自持，霏微花上霑。",
            "虛名竟何益，餘事付寶奩。",
            "花開有遲速，稟氣等洪纖。",
            "到眼俱可翫，何曾形棄嫌。",
            "幽幽牽牛開，碧色照疎欄。",
            "勿云此花陋，所取緣傷廉。"
        ],
        "title": "秋日閒居十首  其七",
        "id": "31f404ae-94ac-4108-8c0a-d998687a6ddd"
    },
    {
        "author": "張侃",
        "paragraphs": [
            "迎秋花事稀，蝶翅依沙晚。",
            "籬落繞紅園，暗遣佳名損。",
            "立名豈願醜，一定不容返。",
            "寧避市塵喧，甘作山林遯。",
            "柔枝綴鳳兒，欄外成錦幰。",
            "婉婉風味殊，苒苒煙光遠。",
            "治世鳳朝陽，吾道何須偃。",
            "毋學接輿狂，終日空思忖。"
        ],
        "title": "秋日閒居十首  其八",
        "id": "0d64e670-6645-450b-a1e0-a0392ff9248d"
    },
    {
        "author": "張侃",
        "paragraphs": [
            "蘭以深而香，避世非吾忍。",
            "移根植堂下，遂使世人囅。",
            "誰知秋華拆，未許流聲盡。",
            "即之色漸溫，佩之芳愈敏。",
            "因觀太古音，試理幽蘭引。",
            "幽蘭本香草，名隨四時泯。",
            "奈何楚子孫，些只徒自窘。",
            "一枝三四葉，與人作標準。"
        ],
        "title": "秋日閒居十首  其九",
        "id": "c3d4737b-4ea4-48de-9368-e92b92129dee"
    },
    {
        "author": "張侃",
        "paragraphs": [
            "小園雖偪仄，堂成春告殘。",
            "羣山當目前，翠色煙中繁。",
            "隔隄多垂楊，紛紛風前翻。",
            "畦夫爲予言，宜插秋牡丹。",
            "既無傾城艷，亦可酒筵看。",
            "根株雖脆弱，千葉攢中單。",
            "夕陽媚晴水，紅濕回輕瀾。",
            "休從殷七七，染法成欺暪。"
        ],
        "title": "秋日閒居十首  其一○",
        "id": "6364b9da-9ce2-4357-b48a-6db073dac033"
    },
    {
        "author": "張侃",
        "paragraphs": [
            "越中官賦重，有田即追呼。",
            "小民生計薄，何以存妻孥。",
            "前賢念民切，潴水啟鑑湖。",
            "自此歲常登，不計大有書。",
            "湖堙水漸涸，往往事耕鋤。",
            "禾根雖浸水，天秋翠平鋪。",
            "后王主生育，詎肯餒一夫。",
            "盡說湖田好，大勝行商車。",
            "商車利縱博，巨濤與險涂。",
            "湖田若不熟，明年豈全無。"
        ],
        "title": "五雲門外湖田",
        "id": "a38d5aa2-2f05-4a2d-ac8a-69dd52f260ee"
    },
    {
        "author": "張侃",
        "paragraphs": [
            "前回渡娥江，夜半呼舟行。",
            "今回渡娥江，風迎晚潮平。",
            "人心險於潮，潮頭平於路。",
            "娥心無古今，潮隨漁篙渡。"
        ],
        "title": "娥江市",
        "id": "4577605c-7752-4599-9d40-7f966363fc1d"
    },
    {
        "author": "張侃",
        "paragraphs": [
            "天清雲捲幔，風定水開奩。",
            "既知鑑湖闊，所取胡乃廉。",
            "一曲期自足，千年名字馥。",
            "我來拜遺像，端可激頹俗。"
        ],
        "title": "千秋觀拜賀知章像",
        "id": "6374ea02-df99-480d-858e-03da46d92142"
    },
    {
        "author": "張侃",
        "paragraphs": [
            "偶成石筍遊，山色浸雲表。",
            "兩輪天地闊，一覽江湖小。",
            "渴飲金沙泉，饑餐翠松苗。",
            "鄴公何許人，遥想好風標。"
        ],
        "title": "遊石筍",
        "id": "a657d627-1e54-4ebc-9c36-dbc14f86b6f5"
    },
    {
        "author": "張侃",
        "paragraphs": [
            "縣市已蕭疎，何况在西郊。",
            "浮雲不成山，濁雨平淺坳。",
            "紛紛占生殖，蓋頭一把茅。",
            "釣魚尋竹枝，明火采松梢。",
            "翻成水墨畫，極意竟難描。",
            "移時反官舍，遊僧初解包。",
            "潜思目所寓，肯把聲名拋。",
            "試問耳聾許，終勝掉頭巢。"
        ],
        "title": "郊外",
        "id": "46b15697-2d7f-448e-afb9-7bfce01e1d64"
    },
    {
        "author": "張侃",
        "paragraphs": [
            "秋來纔幾日，得雨洗暑氣。",
            "庭前容人行，瑣細開野卉。",
            "似覺氣象殊，鄙薄牡丹貴。",
            "不是怨春風，政緣出處異。",
            "柔得千年存，剛則片時易。",
            "彈指秋又深，靜處覷萬彙。",
            "胡床倚竹根，清入詩人胃。",
            "好風緩緩來，側耳聽絡緯。"
        ],
        "title": "閒意",
        "id": "c70fdd34-5a1c-4a08-8ffe-c0241ee40241"
    },
    {
        "author": "張侃",
        "paragraphs": [
            "將軍生沛邑，樊宅在吳墟。",
            "既沒其先語，决知非此居。",
            "排門忠尚在，浮甲事尤虛。",
            "却恐同姓者，相傳佚本初。"
        ],
        "title": "樊將軍廟在上陌樊宅土人相傳是將軍故居史本傳云沛人也五十年前因題數語今輒附此",
        "id": "9e95420f-2409-499f-90e2-4d5ed7135c4b"
    },
    {
        "author": "張侃",
        "paragraphs": [
            "雨來磵水碧，磵遠山勢斜。",
            "磵邊隨意坐，瑣細覓開花。",
            "野蝶深有情，翾翾依沙晚。",
            "以渠流水心，醒我觀花眼。"
        ],
        "title": "古澗閒適",
        "id": "6dceaafe-3a54-4630-90d3-1c47e84b81f6"
    },
    {
        "author": "張侃",
        "paragraphs": [
            "鶴隠乍來時，年方三十七。",
            "忽忽十七年，終始如一日。",
            "卜居在邑西，近我讀書室。",
            "閒來劇笑談，友情似膠漆。",
            "筆端備六體，紙上春蛇逸。",
            "兩鬢吹秋絲，吟詩紀經歷。"
        ],
        "title": "示韋中實六首  其一",
        "id": "7ad427b2-87af-4736-bec1-60e8825b3903"
    },
    {
        "author": "張侃",
        "paragraphs": [
            "去年金臺歸，今年三十六。",
            "守拙伴林鳩，折箭存飛鵠。",
            "小園接屋東，有堂依水綠。",
            "浮雲前山來，蕭放忘拘束。",
            "雲已久無心，細看猶未足。",
            "起來一杯酒，從此覓歸宿。"
        ],
        "title": "示韋中實六首  其二",
        "id": "42d96fed-aee5-4eb5-bc58-10e7c4561eab"
    },
    {
        "author": "張侃",
        "paragraphs": [
            "我與鶴隠交，一紀又踰五。",
            "燕飛知春秋，雞鳴便風雨。",
            "惟君勝蘇端，許我似杜甫。",
            "忘情更忘言，握手見肺腑。",
            "君或醉時歌，不問歌差誤。",
            "醒後頗快人，續續寫詩句。"
        ],
        "title": "示韋中實六首  其三",
        "id": "0c62e54d-a60d-4ce9-bb4f-752bbe84260e"
    },
    {
        "author": "張侃",
        "paragraphs": [
            "向來未服役，君室日清閒。",
            "侵曉披衣見，中宵曳杖還。",
            "溪梅粲玉萼，幾度開笑顔。",
            "邇來君累重，旬月旅長安。",
            "葛屨蹋塵沙，春在湖山間。",
            "忙裏買小艇，何妨卧看山。"
        ],
        "title": "示韋中實六首  其四",
        "id": "d4d169f3-d22c-4802-b960-f244e17fe2ab"
    },
    {
        "author": "張侃",
        "paragraphs": [
            "一春隨意行，濟勝欣有遇。",
            "不愁風薄人，但愁雨深阻。",
            "亂山煙中藏，勃姑聲轉嗉。",
            "春無三日晴，前人句已寓。",
            "惜許好花枝，爛熳少人顧。",
            "君久不在家，花思依柳絮。"
        ],
        "title": "示韋中實六首  其五",
        "id": "6d681cb4-385b-41c2-941d-5f1ded59bdf8"
    },
    {
        "author": "張侃",
        "paragraphs": [
            "微官當力勤，後月已戒路。",
            "思君且話言，處處放閒步。",
            "花前借鶑吟，卷中笑魚蠹。",
            "民家老樹根，小憩覓幽趣。",
            "更後四十年，同君尋舊寓。",
            "斯事姑置之，尺書寄飛羽。"
        ],
        "title": "示韋中實六首  其六",
        "id": "9dc65305-64a2-4f5a-8f9b-1bacb77bacc6"
    },
    {
        "author": "張侃",
        "paragraphs": [
            "天秋桂子香，我舟從西來。",
            "愛君丰度好，面上無塵埃。",
            "相逢各草草，未暇開情抱。",
            "贈君以一言，功名薄穹昊。",
            "新春雪初晴，記水三四程。",
            "徘徊梅花樹，邀我了詩情。"
        ],
        "title": "示高愷叔",
        "id": "e469e555-0fb9-41f1-9572-39467e99e39b"
    },
    {
        "author": "張侃",
        "paragraphs": [
            "近代李伯時，能畫天廄馬。",
            "畫本出心匠，不在韓幹下。",
            "真骨獨當御，汗血沫凝赭。",
            "爲渠生光輝，神妙非力假。",
            "平日熟意態，繪事頗閒暇。",
            "誰知贋易真，萬馬悉喑啞。",
            "色带碧雲騢，和鸞亦雅雅。",
            "一筆竟不予，此意識者寡。"
        ],
        "title": "題李伯時馬",
        "id": "81eb5983-5974-4e3d-96e1-32d7dc838b73"
    },
    {
        "author": "張侃",
        "paragraphs": [
            "武侯出師表，子陵釣魚磯。",
            "達則濟天下，窮則歛所施。",
            "凄凉數間屋，荒草碧離離。",
            "功名挂人口，毀譽復隨之。",
            "檥舟三高堂，快讀石湖碑。",
            "不有君子生，何以立國基。",
            "夫君守定見，遯野身自肥。",
            "儻不爲時用，猶當師仲尼。",
            "血指恐及己，旁觀付盛衰。",
            "汎湖誠僞計，思鱸設虛辭。",
            "區區務力作，反蒙樵人譏。",
            "松江水不窮，那能洗瑕疵。",
            "石湖擬小山，三招何逶迤。",
            "字字春秋筆，史氏當憑依。",
            "武林有西湖，湖上水仙祠。",
            "君復隠孤山，清名敵伯夷。",
            "死無封禪書，小詩揚京師。",
            "坡翁刺是邦，寒泉薦江蘺。",
            "在郡六百日，遂踵居易規。",
            "終焉配水仙，事定分是非。",
            "邦人思坡翁，要和甘棠時。",
            "遂肖三賢像，相與祝其尸。",
            "三賢得其操，三高得其微。",
            "篙師催我行，日落江水湄。"
        ],
        "tags": [
            "西湖"
        ],
        "title": "三高祠",
        "id": "4df440c2-d930-4e06-b172-adc6b6b0ec5c"
    },
    {
        "author": "張侃",
        "paragraphs": [
            "勝槩棄道旁，翠色空蕭爽。",
            "泉經古澗流，鳥趁枯藤上。",
            "俗眼眩浮華，紅妝圍翠幌。",
            "入山恐太深，更肯契心賞。",
            "山靈亦退聽，佳名慮標榜。",
            "斷綆汲寒深，隨人墮世網。"
        ],
        "title": "惠山",
        "id": "37571dfa-9696-44f9-99c5-7f06f1eb6b5f"
    },
    {
        "author": "張侃",
        "paragraphs": [
            "結廬枕石隙，其下通泉脈。",
            "新開數尺泉，涌然如乳白。",
            "道人北山來，閒話到終夕。",
            "徐云茶已芽，氣味及高格。",
            "絳囊映綠色，未嘗齒流液。",
            "汲泉滿歙缻，篝火勿遽迫。",
            "須臾蟹眼生，茶新手緩擲。",
            "薑鹽宜屏除，祇能添水厄。"
        ],
        "title": "煎茶",
        "id": "3dc93d08-fe44-40af-aa15-e25efc514a0d"
    },
    {
        "author": "張侃",
        "paragraphs": [
            "東家機杼鳴，西家舂杵急。",
            "西家荷艷鮮，東家竹翠濕。",
            "小小了生涯，四壁從渠立。",
            "昨朝雨傾盆，雞柵又新葺。",
            "柘葉延凉陰，父母妻兒集。",
            "村南沽酒歸，佳饌有魚入。"
        ],
        "title": "東西家",
        "id": "ef71b4f6-46cd-470a-9807-21ea0c51ba41"
    },
    {
        "author": "張侃",
        "paragraphs": [
            "古人對鏡辭，率是年紀老。",
            "出言反成悲，未免耿成抱。",
            "間有少年人，對鏡默祈禱。",
            "第一早功名，第二多壽考。",
            "第三欲富貴，滿屋貯珠寶。",
            "此心機械生，此身晨夕惱。",
            "用一每藏九，終焉乖至道。",
            "目爲守錢虜，名字亦可保。",
            "不見王夷甫，舉去忘稽考。",
            "我今對鏡別，有酒便爲好。",
            "欲醉未醉間，浩歌出晴昊。",
            "荷花解人心，風前互傾倒。"
        ],
        "title": "對鏡辭",
        "id": "25fc175e-6dd3-41e0-be7d-3b5be0c1a1db"
    },
    {
        "author": "張侃",
        "paragraphs": [
            "秋深氣轉清，夜閒更正永。",
            "庭前菊半花，天外雲收景。",
            "試呼麴生來，綠色照瓦皿。",
            "悠然兩相忘，何必問形影。"
        ],
        "title": "秋夜",
        "id": "a7c7492f-30ba-4c5b-8a4c-703ebfee35e6"
    },
    {
        "author": "張侃",
        "paragraphs": [
            "營居在西關，鍊句誰能和。",
            "水深舟已行，雨驟雲無奈。",
            "殘花蝶倦棲，弱柳鳥驚墮。",
            "橋杆挂稻頭，小定事舂簸。",
            "带濕芒盡除，易破粒漸瑳。",
            "世路久羊腸，人情隨蟻磨。",
            "每祈天雨寶，非是心好貨。",
            "力行毋自畫，浮言空相挫。",
            "因閒到農家，暫憩同客坐。",
            "別港野鳬歸，斷籬瘠牛卧。",
            "老翁語殷勤，今歲多坎坷。",
            "望晴眼力枯，護田衣袂涴。",
            "政恐官稅虧，不顧茅屋破。",
            "老翁勿預愁，太守兼勸課。",
            "丘明紀大饑，孟子憫人餓。",
            "瑞花舞綏綏，來秋真可賀。"
        ],
        "title": "十月二十四夜雪霰用蘇文忠和趙虢令韻",
        "id": "6913b364-6a56-4c1c-a963-70d23a4615b5"
    },
    {
        "author": "張侃",
        "paragraphs": [
            "去年正月尾，雲片綴雨絲。",
            "今年二月頭，雪花一尺圍。",
            "豐登有定數，元化孰可窺。",
            "呼奴粲燈篝，細誦辛卯詩。"
        ],
        "title": "戊辰春二月雪呂君國秀曾賦七字句予和云試來月下逢僊子何似風前聘宓妃乙酉春二月一日雪再吟二首  其一",
        "id": "1a40dfca-e6a3-4bb3-8fe1-c82c61d88161"
    },
    {
        "author": "張侃",
        "paragraphs": [
            "呂君年八十，曾賦春雪詩。",
            "平生慕韓愈，大書萬玉妃。",
            "我時年甫冠，辛苦鑄好辭。",
            "功業只爾耳，歲序空推移。"
        ],
        "title": "戊辰春二月雪呂君國秀曾賦七字句予和云試來月下逢僊子何似風前聘宓妃乙酉春二月一日雪再吟二首  其二",
        "id": "8a94c88f-bee7-46ca-a03c-981e95f5d6f4"
    },
    {
        "author": "張侃",
        "paragraphs": [
            "先生聲名高，引人同吾道。",
            "來訪孤山師，草木富華藻。",
            "有泉出山罅，碧色巧縈抱。",
            "甚欲酌此清，仰天應笑倒。"
        ],
        "title": "孤山",
        "id": "1e819626-479b-450c-b8ce-6cc0252d1da7"
    },
    {
        "author": "張侃",
        "paragraphs": [
            "事行人所難，塗人未深信。",
            "吾身一時高，佳名萬古振。",
            "堂前頗幽虛，老竹添翠潤。",
            "世俗日澆訛，風流今已盡。"
        ],
        "title": "寫古五首  其一",
        "id": "ddeb9df6-b3f2-4f2a-87e5-a970d3804a50"
    },
    {
        "author": "張侃",
        "paragraphs": [
            "文章如元氣，又如水赴川。",
            "宿習務洗去，仲涂當日賢。",
            "扶持正統在，後學承其傳。",
            "衆目不可掩，璣衡麗青天。"
        ],
        "title": "寫古五首  其二",
        "id": "4c6cb42d-a0df-4e36-9c30-7b619bb73f42"
    },
    {
        "author": "張侃",
        "paragraphs": [
            "束带立朝廷，平日有定力。",
            "挺挺道鄉公，面上無佞色。",
            "諫書與天通，那暇顧荆棘。",
            "墓祭記學宮，賢哉太守職。"
        ],
        "title": "寫古五首  其三",
        "id": "dde8d7ba-7cce-430e-b343-fd83fe5b6034"
    },
    {
        "author": "張侃",
        "paragraphs": [
            "人心具天性，嗜好各不同。",
            "荒凉陸子祠，寒泉引碧筩。",
            "名者身之累，千載存遺蹤。",
            "獨有吟詩人，時來繫短篷。"
        ],
        "title": "寫古五首  其四",
        "id": "28679210-f459-4523-a516-09a20261d725"
    },
    {
        "author": "張侃",
        "paragraphs": [
            "希聲少年日，勁風盤青蒼。",
            "與世既不偶，投老頤山旁。",
            "蓺花靜天理，濬泉發新芳。",
            "斯事古亦有，君子戒反常。"
        ],
        "title": "寫古五首  其五",
        "id": "e3720172-9858-4dff-b393-0fe0b4bb8edc"
    },
    {
        "author": "張侃",
        "paragraphs": [
            "臞叟久不出，短帽半離披。",
            "天公有新事，剪雪玉參差。",
            "仰瞻銀海眩，須臾肆寒威。",
            "試呼緘口翁，時復一中之。",
            "初如薝蔔飄，終似白練馳。",
            "陰氣無所泄，乘風舞綏綏。",
            "山明失紫翠，手板休拄頤。",
            "磎流有層冰，艇子寸步移。",
            "寒禽集深條，可憐翅翎垂。",
            "擁爐回陽春，始覺溫四肢。",
            "我生僅再見，老農重嗟咨。",
            "錦里杜子美，姑溪周紫芝。",
            "文章江漢流，初不事支辭。",
            "遺編可推究，古豈異今時。",
            "無此雪與寒，何翅五吟詩。",
            "宜瑞不患寡，寫檄誅雲師。"
        ],
        "title": "清寒",
        "id": "43aaa924-dc2d-4206-af39-d9085f8b3cac"
    },
    {
        "author": "張侃",
        "paragraphs": [
            "細雨饑寒色，忽被北風吹。",
            "楊柳絲不長，免得成別離。",
            "西家杼錦繡，東家粥文辭。",
            "天地本無巧，人世嗟何爲。"
        ],
        "title": "書事  其一",
        "id": "cbf82c89-cc44-4ea1-8633-096b3aec473d"
    },
    {
        "author": "張侃",
        "paragraphs": [
            "今年氣候遲，五月寒尚在。",
            "花柳已稀疎，軒窗頗瀟灑。",
            "提携一書篋，轉盼十五載。",
            "自拂蛛蝥去，文字生光彩。",
            "名起致人嫌，俗冗令我凂。",
            "袖手細旁觀，小大立可待。",
            "樵夫唱竹枝，漁人歌欵乃。",
            "清適付儻來，浪語免後悔。",
            "吾家儒代耕，官卑謹勤怠。",
            "入夜傾碧香，聊用澆磊塊。"
        ],
        "title": "書事  其二",
        "id": "a896176c-fb94-49af-8bca-194c718b343d"
    },
    {
        "author": "張侃",
        "paragraphs": [
            "官居盡日閒，隨意自消遣。",
            "出門河水清，風定回長練。",
            "煙林入畫圖，脫葉霜新絢。",
            "景色爲人妍，一歲知幾變。",
            "因思天地間，是處堪留戀。",
            "指隨襟袖寒，地氣近淮甸。",
            "歸來吹青燈，峨冠看經傳。",
            "今人聊復爾，古人不可見。"
        ],
        "title": "歲時書事  其一",
        "id": "73f1f1f8-efc3-4715-9e2f-275233dd6b91"
    },
    {
        "author": "張侃",
        "paragraphs": [
            "牆東古楊樹，秋來已憔悴。",
            "非無歲寒心，政以枝條脆。",
            "陽春敷新榮，生育不擇地。",
            "依依楊柳枝，風前舞嬌翠。",
            "嬌翠雖至柔，中有生生意。"
        ],
        "title": "歲時書事  其二",
        "id": "61c1c756-b288-46bc-bbdf-8afa2af1189e"
    },
    {
        "author": "張侃",
        "paragraphs": [
            "夜長何漫漫，誰爲勞者辭。",
            "致身清明朝，誰爲感遇詩。",
            "古來賢達士，氣志不肯卑。",
            "曳裾非素習，不過祈人知。",
            "一言偶相契，遂踵蕭何規。",
            "嗚呼今不然，車馬日以馳。",
            "朱門極富貴，長途多寒饑。",
            "立身榮辱中，每見無不爲。",
            "平生毅然節，反爲今所虧。",
            "赧顔度朝夕，同隊如小兒。",
            "結茅枕吳羌，清名萬代垂。"
        ],
        "title": "歲時書事  其三",
        "id": "badffba1-9359-497e-8cc2-200025b4df34"
    },
    {
        "author": "張侃",
        "paragraphs": [
            "束髮能綴文，未解知其奧。",
            "脩綆汲淵源，所得是潢潦。",
            "年來三折肱，逢人漫稱好。",
            "古意愈簡淡，新說恣顛倒。",
            "如何十日曝，只望陰雨膏。",
            "閉門覷天功，時至學自到。"
        ],
        "title": "歲時書事  其四",
        "id": "38c24ee5-dc2f-4399-9aac-7ec457500100"
    },
    {
        "author": "張侃",
        "paragraphs": [
            "霜色白皚皚，與雪竟無間。",
            "不獨齊國人，凌晨歌甕飯。",
            "古瓦燦奇葩，纖微分六瓣。",
            "雲寒曉不開，雝雝有孤鴈。",
            "猶記前十年，躡舄青螺綰。",
            "舒徐酌細泉，委折登危棧。",
            "獨恨來倉卒，野服未易辦。",
            "去年買小舟，歛板作微宦。",
            "荒凉屋數椽，門外多車輚。",
            "旋呼市居人，觕葺如縫綻。",
            "寂坐冬夜深，霜風吹兩骭。",
            "舊書不敢廢，官事不敢慢。",
            "達哉漆園翁，出處任鵬鷃。"
        ],
        "title": "歲時書事  其五",
        "id": "40dc3a4d-c473-4e50-bdb5-fe3c67f62b6d"
    },
    {
        "author": "張侃",
        "paragraphs": [
            "朝來瑞花飛，簷前成箇箇。",
            "老農村中居，沽酒自相賀。",
            "不願擔石儲，但願免饑餓。",
            "連年田有秋，牆東添石磑。",
            "春來亦有花，竹外江梅破。",
            "倡桃與妖李，臨風自嬌惰。",
            "上天新賜瑞，莫測花機大。",
            "毫端已先知，浩歌續楚些。"
        ],
        "title": "歲時書事  其六",
        "id": "df6b1c66-f4ab-41e5-b18e-df416b9f8387"
    },
    {
        "author": "張侃",
        "paragraphs": [
            "冬雪已飛舞，冬月愈明皎。",
            "午夜靜人籟，一目天未了。",
            "荒村木杈枒，上有烏鵲繞。",
            "胡床擁破裘，呼奴取青醥。",
            "良夜天下同，妙處識者少。",
            "何必與人言，壯志出塵表。"
        ],
        "title": "歲時書事  其七",
        "id": "8c42b523-bffd-4cd3-b687-dd25c1e8316c"
    },
    {
        "author": "張侃",
        "paragraphs": [
            "前朝到牐南，冰開春意動。",
            "寒風先觱發，日色尚曈矓。",
            "老翁禮頗恭，側立手先拱。",
            "殷勤謝官儂，筠籠野果重。",
            "顧我守官下，仁惠愧劉寵。",
            "其位偪而卑，惟知短檄捧。",
            "舉袖謝老翁，毋以斯言恐。",
            "我見誠暖姝，我才甘散冗。"
        ],
        "title": "歲時書事  其八",
        "id": "78918704-0bff-429d-9dc8-8168f1e123fa"
    },
    {
        "author": "張侃",
        "paragraphs": [
            "心官素坦夷，幼荷父兄詔。",
            "口誦太古篇，煙村雜漁釣。",
            "誰知賢者樂，竟坐旁人譙。",
            "偶有百鍊銅，鑄作架上照。",
            "形模雖不同，小大亦相肖。",
            "一爲世所移，作事非素料。",
            "酒中有妙理，勿學淵明笑。",
            "淵明曠蕩人，行藏同荷篠。",
            "天外有奇趣，勿學孫登嘯。",
            "孫登隠逸輩，施爲異常調。",
            "萬事付自然，吾方詣至妙。"
        ],
        "title": "歲時書事  其九",
        "id": "57677ee9-7dea-4e65-9832-b1f56b4e4703"
    },
    {
        "author": "張侃",
        "paragraphs": [
            "歲晚星回天，雪晴雨收脚。",
            "畦丁昨夜來，老竹如新斮。",
            "我本一書生，紙上守糟粕。",
            "治圃非素長，方欲求其略。",
            "吁嗟天下人，方以鄰爲壑。",
            "人心自爾殊，化工無厚薄。"
        ],
        "title": "歲時書事  其一○",
        "id": "1bf2c450-50f5-4381-bcc7-680101939c11"
    },
    {
        "author": "張侃",
        "paragraphs": [
            "羣花極妖麗，不似梅花清。",
            "孤標年年在，吟意年年生。",
            "香清到詩骨，可翫不可名。",
            "安得李杜輩，美酒爲之傾。"
        ],
        "title": "歲時書事  其一一",
        "id": "28bde89e-9ad5-435a-842e-062ec9b8f90f"
    },
    {
        "author": "張侃",
        "paragraphs": [
            "荆楚遺風在，瑣碎陳佳筵。",
            "猶憶總丱時，兀坐空自憐。",
            "老妻劑秫粉，夜永燈花偏。",
            "瀲盌蔗漿穠，晴雲繞目前。",
            "翻匙玉比潔，膠齒珠相駢。",
            "我髮日種種，流光自年年。",
            "門無送酒人，誰能中聖賢。",
            "因試囊中術，妙處有機權。",
            "由來寓于手，不在刀削圓。",
            "汎觀天地間，幾者物之先。",
            "大阮精詩學，詠物巧回旋。",
            "虛名付儻來，默守終日乾。",
            "吳生泥於方，所見何拘攣。",
            "三復叔兮什，華池水潤咽。"
        ],
        "title": "食圓用建昌使君叔父韻",
        "id": "6733433a-3fc2-4839-abfa-814ecd38237f"
    },
    {
        "author": "張侃",
        "paragraphs": [
            "水淺荷亭亭，風過半欹側。",
            "入水元不濡，須臾見本色。",
            "偶然成珠璣，至妙人孰測。",
            "乍散起微波，再圓聊作劇。",
            "瀾雨未舒晴，浮雲時擁墨。",
            "小池瀰舊痕，一旦寓新飾。",
            "荷平綠水深，翠滿真堪惜。",
            "切勿濺成珠，漾去靜如拭。"
        ],
        "title": "池荷",
        "id": "0c5f2a62-6f03-48dc-b26f-7d827ef1f59e"
    },
    {
        "author": "張侃",
        "paragraphs": [
            "牆邊紫燕留，柳外紅日晚。",
            "川明山影動，風緩波聲遠。",
            "吾道付悠悠，世塵空衮衮。",
            "精廬傍官河，時有舟車返。",
            "古賢用志苦，吟詩一字穩。",
            "乃知半夜鐘，絕勝木蘭飯。"
        ],
        "title": "楓橋",
        "id": "da9b10f9-1f6d-4835-b647-593508798fcf"
    },
    {
        "author": "張侃",
        "paragraphs": [
            "薄薄酒，解愁顔。",
            "醜醜婦，勝居鰥。",
            "但有粗繒大布包裹了，爭羨危冠華服傴僂趨朝班。",
            "就令真封定遠侯，何如生入玉門關。",
            "蘇秦富貴却輸負郭二頃，管叔兄弟恨不茅屋三間。",
            "張公厚葬保首領，嵇康養生誅市闤。",
            "亡羊未易較臧穀，爭地適足誇觸蠻。",
            "錦衣未暖沐猴敗，仙舟無耗鮑魚還。",
            "狂謀正使鬼笑，薄命豈坐天慳。",
            "不須乞鏡湖三百里，不須買蓮峰一半山。",
            "窮達憂樂付與三萬六千日，但恐一生辛苦不若一生閒。"
        ],
        "title": "薄薄酒三首  其一",
        "id": "c20f0d2a-a773-4f76-83f4-0e7db5adbff7"
    },
    {
        "author": "張侃",
        "paragraphs": [
            "薄薄酒，免厚味。",
            "醜醜婦，得長年。",
            "淵明飲酒聊小醉，醉後清風北窗眠。",
            "季倫百萬買嬌麗，一朝禍至空棄捐。",
            "因思達者得其趣，那用情愛汩心淵。",
            "門栽五柳池種蓮，瓶無斗粟囊無錢。",
            "浮雲富貴不須問，在世得失付自然。",
            "君看曳玉垂金趨魏闕，何如躡舄散策吳羌邊。",
            "君看奇珍異味食方丈，何如糲飯野蔌在目前。",
            "古來知此亦自少，或出或處隨吾權。",
            "入秋雨過暑光薄，桂子將綻添清妍。",
            "抱甕獨醉有深樂，不用抽釵喚李娟。"
        ],
        "title": "薄薄酒三首  其二",
        "id": "964185e1-bb65-426f-9fac-5f188a7ff0bc"
    },
    {
        "author": "張侃",
        "paragraphs": [
            "薄薄酒，無餘味。",
            "醜醜婦，有餘妍。",
            "君看行樂且隨分，不用美酒麗女驕目前。",
            "紛紛萬事如雲過，塞翁祈福圖免禍。",
            "屈指富貴能幾人，大笑書生守寒餓。",
            "書生作計亦不癡，開尊對花吟好詩。",
            "醜婦買魚赤脚煮，醉後狂歌發真趣。"
        ],
        "title": "薄薄酒三首  其三",
        "id": "30d07198-5e38-42f8-be85-911aa392fcbc"
    },
    {
        "author": "張侃",
        "paragraphs": [
            "雪意垂垂雲滿天，梅花一枝放清妍。",
            "與君蹋雪看不足，歸來吹鐙傳詩篇。",
            "此詩只許梅壓倒，句中染香疑登仙。",
            "梅兮再四乞避舍，杳渺初不到靈堅。",
            "我恐么鳳暗作祟，嶺梅碧落侍班聯。",
            "空留佳語塗耳目，歲月冉冉知幾遷。",
            "况君姓氏占仙籍，隨分了却塵世緣。",
            "想今共梅成莫逆，投壺一笑三千年。",
            "江南春訊誰領略，杖頭那用挂酒錢。"
        ],
        "title": "家園有梅一株依附籬落潘聖功喜其有古意戲占云早是江南春訊動枝頭己著兩三花癸酉歲梅不生花己卯秋尾聖功云亡愴然有感見于篇什",
        "id": "6cf3d0fb-c4f7-4e87-9a79-66b2169f2c7c"
    },
    {
        "author": "張侃",
        "paragraphs": [
            "園林綠暗花事稀，蜂愁蝶怨依夕暉。",
            "天工續續施巧手，眼邊無日不芳菲。",
            "須知萬物都是假，苦泥實相第二機。",
            "支花附石水清泚，端莊自是蕭然姿。",
            "來從鹿苑塵頓洗，暫登螢窗聊發揮。",
            "芳苞攢葉毋乃密，清香徐徐風作圍。",
            "我方寂坐息百慮，對此不覺板拄頤。",
            "荒山草木能嫵媚，從今細尋莫相違。"
        ],
        "title": "千葉支子",
        "id": "f76497d4-136e-44ee-baf6-cfffe1ce2007"
    },
    {
        "author": "張侃",
        "paragraphs": [
            "我家分占清溪曲，溪曲新添數椽屋。",
            "屋前花竹占清妍，更植芙蓉伴黄菊。",
            "植時止是三寸栽，雨打雪埋地氣回。",
            "深培淺壅那費力，想見錦繡沿溪開。",
            "向來爲渠轉一語，欲絆秋光堅不住。",
            "于今秋光雖勝前，花開却恨隔江浦。",
            "畦丁知我酷愛花，風吹芳訊到官衙。",
            "淡紅深粉足嬌態，高高下下依日斜。",
            "人生行樂何須定，蹉見此花頭次盛。",
            "蜂脾添蜜採偏多，蝶婢尋香屢來聘。",
            "因報畦丁輕削根，趁時亂插不厭繁。",
            "今年開遍明年續，要使長蒙天地恩。",
            "主人做官在虞水，亦有芙蓉滿閒地。",
            "看花翻憶植花時，酌酒一杯誰寄似。"
        ],
        "title": "園丁報秀野對岸芙蓉盛開",
        "id": "cc2400ae-b5e0-42cc-bc46-959af08a973b"
    },
    {
        "author": "張侃",
        "paragraphs": [
            "池邊梅花種幾時，枝柯古怪苔紋圍。",
            "可憐守分不入宜，開時却有天然姿。",
            "因看冬夜月初上，景象森然最難狀。",
            "梅枝寫影已清奇，不用畫師作圖障。"
        ],
        "title": "野航池邊古梅二首  其一",
        "id": "a1a2346a-1be9-4c48-bf91-345121b3d845"
    },
    {
        "author": "張侃",
        "paragraphs": [
            "凡花雖艷艷在眼，梅花带清清入骨。",
            "時人喜艷不喜清，綺言麗語寓輕忽。",
            "池邊之梅格又高，霜月次第上林皋。",
            "平生愛梅被梅惱，梅亦憐吾非年少。"
        ],
        "title": "野航池邊古梅二首  其二",
        "id": "92d931e0-16a1-4d01-80b3-e5ead16dc322"
    },
    {
        "author": "張侃",
        "paragraphs": [
            "前年看梅清溪邊，萬花依枝占芳妍。",
            "去年看梅金臺下，一枝傍竹秀而野。",
            "今年梅花勝舊年，急呼麴生來座前。",
            "折花飲酒到夜半，羌管休吹且頻看。",
            "旁人笑我心太癡，花開花落由天時。",
            "如何苦作十日計，慳風妬雨誰得知。",
            "我雖不言見已慣，倚著茅簾聽過鴈。",
            "明年梅開在清溪，不妨訪梅西山西。"
        ],
        "title": "對梅傚楊誠齋體",
        "id": "adc42ca3-ba71-45fa-ab16-e8a8c33b46b0"
    },
    {
        "author": "張侃",
        "paragraphs": [
            "夭桃倡杏羞蕋紅，東風未傳第二訊。",
            "忽吹山頭雲擁墨，細聽簷牙雨成陣。",
            "公堂閴寂春晝長，病夫兀坐湘竹牀。",
            "童子添火深炷香，萬念不生兩相忘。"
        ],
        "title": "連日雨",
        "id": "35ae615f-5b52-427f-b57a-2ea99fa51add"
    },
    {
        "author": "張侃",
        "paragraphs": [
            "浮雲四散雨意濃，小池水滿不可容。",
            "前度久晴今久雨，綠牋端欲問太空。",
            "太空高兮渺無路，風力翦絲得小住。",
            "農家一飽庶有期，笑殺春深脫布袴。"
        ],
        "title": "久雨",
        "id": "d7091ee0-b472-4d23-bc98-1ed0e058fd92"
    },
    {
        "author": "張侃",
        "paragraphs": [
            "前日雨聲無一滴，官河不堪行小舟。",
            "只因連夜雲送雨，軒窗處處留清幽。",
            "人心不同分好惡，陰晴無準言妄吐。",
            "杜陵曾賦貧交行，豈是今人不如古。",
            "古人今人莫預愁，皇天念民耕西疇。",
            "翻手覆手言俄頃，功過只須付毛穎。"
        ],
        "title": "連日雨意未止",
        "id": "5f0f188a-0be9-4239-9893-d8f8c224d44f"
    },
    {
        "author": "張侃",
        "paragraphs": [
            "夜來雨足半篙水，西湖荷花紛錦綺。",
            "扁舟載酒作清游，香入衣襟風緩起。",
            "西湖之景天下無，萬句千言空滿紙。",
            "山依華屋屋依山，湖光渺渺相回環。",
            "因思古人比西子，又見今人比賢士。",
            "東坡詩句脫塵凡，不比今人較形似。",
            "今時亦自有詩人，毫端無窮契天理。"
        ],
        "tags": [
            "西湖"
        ],
        "title": "遊西湖",
        "id": "533c22de-d61b-4956-b5ee-574224fafafb"
    },
    {
        "author": "張侃",
        "paragraphs": [
            "山頭墨雲未肯歸，牐邊積水正漣漪。",
            "去年苦旱望甘雨，今年久陰藏晴曦。",
            "天心人意默相契，雨多不止尺入地。",
            "訟風擬學韓退之，深恨綠牋無好辭。"
        ],
        "title": "黑雲行",
        "id": "5ea86379-d98e-49e1-986e-5694d80cec9f"
    },
    {
        "author": "張侃",
        "paragraphs": [
            "君不見晉陵縣北異事傳，夜氣將深纔出沒。",
            "古來至寶默有數，精英之藏寧久鬰。",
            "我閒試爲訪遺蹤，惜許邦人忘歲月。",
            "不然上亦逼星躔，兩無相合歸芒芴。",
            "當時奮身萬策湖，愛向東山穿香骨。",
            "豈知服猛盡奔馳，潛地而馳真異物。",
            "雨侵古蘚滿荒臺，虛名空在何有哉。",
            "嗚呼金牛計已竭，胡不犠尊陳帝闕。"
        ],
        "title": "金牛行",
        "id": "9cd1ad10-f681-4bea-83c9-dcafa7cd6d89"
    },
    {
        "author": "張侃",
        "paragraphs": [
            "海風顛狂衣袂摺，長檣巨艦去如葉。",
            "却行小立視荒田，老翁擲杖呼妻妾。",
            "成行再拜告官儂，舊秋潮大經短堞。",
            "只因鹹水入田來，雖築田塍已晚哉。",
            "官儂不知苗根透，戽水浸苗望苗秀。",
            "日蒸水氣反枯苗，不如莫種只望潮。"
        ],
        "title": "槎浦並海",
        "id": "7ba469e7-447f-4cd1-b7bb-60fb939ba580"
    },
    {
        "author": "張侃",
        "paragraphs": [
            "連日天晴雲送雨，羣山環繞翠相聚。",
            "湖心波起小玉山，映带不多添媚嫵。",
            "十年江湖寄此身，每到佳處喜生津。",
            "豈知築隄限海水，底事毀泐築更頻。",
            "君知此理休更說，只緣今日人心別。"
        ],
        "title": "自白馬湖穿夏蓋湖至後郭塘岸",
        "id": "69bc37fb-34c2-47d4-93ce-144e6eeabd7e"
    },
    {
        "author": "張侃",
        "paragraphs": [
            "杭州西湖天下無，重樓複閣成畫圖。",
            "中宵與客買舟去，千金間亦呼名姝。",
            "自言此游有真樂，月明星稀飛林烏。",
            "珍殽旨酒雜樽俎，水精之鱗盤橫鋪。",
            "光陰鼎鼎暗中去，事業泯泯紙上拘。",
            "蘇仙在郡情甚適，君復居山身頗臞。",
            "英風既往不可作，蹤跡勝槩生荒蕪。",
            "空留濃粧淡抹句，思士久泥反長吁。",
            "金罍有溪名西湖，我來適當夏之初。",
            "萬荷疊疊風捲翠，群山隠隠雲依梳。",
            "岸頭有亭翼然立，明秀拱挹美且都。",
            "名園花卉憶靈運，古洞深遠棲仙姑。",
            "月當下弦遲開鏡，高燒銀燭行冰壺。",
            "君不見水利及人居第一，爲壑勿學白圭術。"
        ],
        "tags": [
            "西湖"
        ],
        "title": "西溪湖",
        "id": "dd7f95bb-6d65-4bb7-aa69-a9fcc375a607"
    },
    {
        "author": "張侃",
        "paragraphs": [
            "江潮衝田漸成地，地久歸鹹有其味。",
            "小民泥爐候泥乾，勺水煎鹽求淺利。",
            "農家耕田望秋成，煎鹽得錢盡力爭。",
            "嗚呼小民盡力爭，農家輟耒愁空生。"
        ],
        "title": "娥江下岸田爲潮汐衝擊今不可墾小民勺水煎鹵于上",
        "id": "a933259d-ede5-49b9-9fdb-fb71f41f5441"
    },
    {
        "author": "張侃",
        "paragraphs": [
            "上虞溪湖十四處，昔日是田納官賦。",
            "逢秋民間欠灌溉，縣官作文告后土。",
            "民間以田濬溪湖，田上官賦却抱輸。",
            "閑時潴水旱時用，縱未全熟無全逋。",
            "古來人心平似砥，今來人心薄于紙。",
            "不念平人輸賦苦，情願自爲悠久計。",
            "大臣奏事怡天顔，以民爲基古已然。",
            "况乃民間推己有，明知食是民之天。",
            "此事傳來猶未久，爲雨爲雲翻覆手。",
            "拽碑使平命工磨，別鎸奇文垂不朽。",
            "鬼神訶護屹不移，至今碑上光陸離。",
            "噫嘻人心不如石，使我歎息重歎息。"
        ],
        "title": "拽碑歎",
        "id": "d108f7cd-63c3-4cdf-838b-4e62ee028296"
    },
    {
        "author": "張侃",
        "paragraphs": [
            "深秋檢旱步田隄，天清日懶風緩吹。",
            "行行不覺筋力倦，前山數鴈带斜飛。",
            "老農指點前頭路，便是義門植碑處。",
            "義門當日篤於親，十世同居無異語。",
            "可憐年遠子孫微，頼有此碑名未虧。",
            "子孫能守前人志，田雖一畝不忍離。",
            "斂襟讀碑幾百字，重歎今人深有愧。",
            "老農耕田莫深鋤，臺高要記義門居。"
        ],
        "title": "讀劉義門碑",
        "id": "d3f17880-098a-4a34-8592-f2b60e9c5ce4"
    },
    {
        "author": "張侃",
        "paragraphs": [
            "山田多怕旱，引水以溉灌。",
            "不知雨勢狂，衆流極迷漫。",
            "君不見三鄉農，一年之計一夜窮，雖有人力無由逢。"
        ],
        "title": "夜窮歌",
        "id": "ef20abb2-d3b8-4b26-84a5-c1c5253d7e0b"
    },
    {
        "author": "張侃",
        "paragraphs": [
            "山川信美何處無，只許漁翁把茅居。",
            "四時風月俱占斷，詩人琢句空長吁。",
            "漁翁平生家累重，得魚入市日曈矓。",
            "裹鹽糴米了晨炊，依舊尋魚波洶湧。",
            "山川雖好儂不知，只知取利他何爲。",
            "羣居出巧結新網，名以攔江縱所施。",
            "鯉魴未免僅出入，切勿因香戀微濕。",
            "破壞好景是漁翁，不用健羨琢句工。",
            "聖人設險今重險，取與不取戒以漸。"
        ],
        "title": "打魚網歎",
        "id": "9a295ad6-6c19-43c7-828c-a14802bce120"
    },
    {
        "author": "張侃",
        "paragraphs": [
            "墨雲偶過雨數點，萬葉辭柯霞山崦。",
            "風聲怒號作新寒，斷蹊曲港路艱險。",
            "山中之民屋蓋茅，豐歲往往成樂郊。",
            "分有大小隨分足，旋折豆稭煨冷粥。"
        ],
        "title": "小雨",
        "id": "8676a5ce-9953-4b1d-b50e-988f8d41e77f"
    },
    {
        "author": "張侃",
        "paragraphs": [
            "采蕺采蕺蕺漸綠，蕺山昨夜雨霑足。",
            "越女提籃入市中，論價不止金與玉。",
            "開時花似蕎麥花，亦能蔓生走長蛇。",
            "龍肝鳳髓久無味，却尋野蔌新矜誇。",
            "聲名在世多相忌，最厭薰蕕同一器。",
            "我歌采蕺非虛辭，采蕺歌中有深意。"
        ],
        "title": "采蕺歌",
        "id": "a8d33d48-c0de-4ce2-812c-db66f82f6c36"
    },
    {
        "author": "張侃",
        "paragraphs": [
            "縣樓漏鼓聲逄逄，秋深夜永睡未濃。",
            "窗前秋色已可掬，枕畔秋凉能暗通。",
            "偶思向來所歷事，記一忘十馬牛風。",
            "醒然如寤或省起，四壁不耐吟秋蛩。",
            "秋蛩賦命抑何小，聲則甚大凄而雄。",
            "艱難七月陳王業，警戒再四由姬公。",
            "如何秋蛩蒙好語，意謂有漸將成終。",
            "初非卒然來徑去，有如疾風轉孤蓬。",
            "入我牀下聲更切，恐我佐邑務纖洪。",
            "情知官府印窠大，不信民間機杼空。",
            "就中懶婦絲未理，狂謳野舞廢女紅。",
            "競言秋蛩非促織，自是合歡人不識。",
            "綠牙作籠金作柵，萬錢爭買成戲劇。",
            "撫枕三歎忽成詩，秋蛩秋蛩竟何爲。",
            "汝喙從此箝，汝聲從此辭。",
            "不平之鳴汝何預，宵爾之織汝無衣。",
            "自形自色雖天付，我欲睡矣汝且住。"
        ],
        "title": "秋蟲篇",
        "id": "15955b0c-539c-4835-bdaa-b0721be5ef0b"
    },
    {
        "author": "張侃",
        "paragraphs": [
            "懷仁兩龍今幾載，墨色欲盡形模在。",
            "有時驅雨成波濤，妙處暗與神明會。",
            "三江七澤龍所居，夜深簸弄明月珠。",
            "爲人圖畫雖左計，不識憑依當殿隅。",
            "世間紛紛稱畫手，誰識懷仁是劉叟。",
            "龍兮龍兮神其靈，長使邦人書大有。"
        ],
        "title": "懷仁畫龍",
        "id": "dea771be-058b-45af-98dc-90aa902471af"
    },
    {
        "author": "張侃",
        "paragraphs": [
            "二九相喚不出手，婦人紉衣先紉袖。",
            "門外霜風吹倒人，相見玉壺冰舊酒。",
            "去年家居坐竹窗，日陰移處梅梢長。",
            "今年負丞在山邑，並海寒氣非尋常。",
            "前日昨日風四起，頃刻凍合省河水。",
            "鴈宿蘆花亦倦飛，只待桃花初水肥。"
        ],
        "title": "前日昨日行",
        "id": "d5efa5db-9327-4904-bec9-03761e693828"
    },
    {
        "author": "張侃",
        "paragraphs": [
            "去年雨多浸坤軸，排簷日日注銀竹。",
            "菊花已老强飄黄，荷葉雖枯猶護綠。",
            "今年梅雨久不來，暑風吹乾生塵埃。",
            "苦求涓滴潤田畝，敢望瀲灧添酒杯。",
            "昨日雨意十分好，雨聲不斷真是寶。",
            "誰知好處放些慳，尚使老農惱情抱。",
            "拙翁負丞方五旬，爲民致禱施殷勤。",
            "飛雲漸黑開又合，戀戀未竟林花紛。"
        ],
        "title": "望雨行",
        "id": "9aca5726-956f-4345-ac75-d67cfc215927"
    },
    {
        "author": "張侃",
        "paragraphs": [
            "三雀相逐枯竹低，鼠狼睥睨雀高飛。",
            "可憐一雀翎翅短，天寒日暮充爾饑。",
            "充作饑腸僅一飽，雀雀悲鳴猶未了。",
            "至今不敢眎枯竹，揀得寒林深處宿。"
        ],
        "title": "題鼠狼捕雀圖",
        "id": "b681f151-04a9-421e-aeaa-7d230d193e7e"
    },
    {
        "author": "張侃",
        "paragraphs": [
            "昔年曾作梅花夢，夢回衣上寒香重。",
            "矮窗偶見一枝開，早是江南春意動。",
            "凡花不似梅之清，精神骨相由天成。",
            "屢從畫手細傳本，但知刻畫非寫生。",
            "官塘荒寺門斜掩，歲久廊欹風雨颭。",
            "不須晴雪明千堆，賸喜墨痕留數點。"
        ],
        "title": "題禪鄉院壁間墨梅",
        "id": "24de854a-05a0-4d81-a748-85320dd202d5"
    },
    {
        "author": "張侃",
        "paragraphs": [
            "人身日夕何曾休，血隨氣運長周流。",
            "偶然逆轉背常理，未免凝結成贅疣。",
            "少年每誦海潮賦，徑以人身爲譬喻。",
            "君看沙漲潮頭回，却向別流亂衝去。",
            "攔不住潮頭，從此失故步。",
            "人身調養勿傷和，潮汛緩來爭奈何。"
        ],
        "title": "潮",
        "id": "bc15d9fc-e14e-466f-88a7-ec182c77dad2"
    },
    {
        "author": "張侃",
        "paragraphs": [
            "羣牛見水身半濕，水淺泥深踝全入。",
            "摇頭擺尾緩緩游，羣牛相呼卒未休。",
            "牧童在旁短鞭指，童既無言牛漸邇。",
            "人牛兩忘日自長，水茫茫兮禾蒼蒼。"
        ],
        "title": "羣牛浴小港",
        "id": "d58064b4-6524-4a1c-8b2e-604c24824624"
    },
    {
        "author": "張侃",
        "paragraphs": [
            "前年毘陵登多稼，萬頃黄雲在亭下。",
            "斷碑依壁毫髮微，擊壤老人歌聖化。",
            "今年負丞到會稽，州園瓦影碧參差。",
            "中有一亭容數客，鬰鬰兩字標璇題。",
            "吾聞國以民爲本，民向東郊事耕墾。",
            "與民同樂識見高，秋成沽酒來遊遨。"
        ],
        "title": "多稼亭",
        "id": "81166d70-431a-4c96-a51b-e1976afdfd91"
    },
    {
        "author": "張侃",
        "paragraphs": [
            "山中老人久不見，忽然遇我清溪濱。",
            "手把幽蕙數十本，清香襲襲侵衣巾。",
            "向來我曾著數語，定是久闇蛛蝥塵。",
            "老人詳說種蕙法，泥酥沙軟水力平。",
            "亂山深處少人跡，歛藏不耀席上珍。",
            "即今得登君子堂，藹然能被天地仁。",
            "小盆別種山荷葉，種時近水開晚春。",
            "青青之色亭亭立，似與巴豆爲弟兄。",
            "不然太華山頭種，小變厥初翻樣新。",
            "草木至微同是性，出處一異虧本真。",
            "老人前身恐是郭，隨緣衣飯甘淡泊。",
            "爾雅讀書吾未能，聊爲老人書大略。"
        ],
        "tags": [
            "华山"
        ],
        "title": "山中老人送蕙花山荷葉因成長句",
        "id": "ba1bb98b-735d-418e-9bb1-1a1b5459738a"
    },
    {
        "author": "張侃",
        "paragraphs": [
            "此去中秋纔七日，明月堂前秋可即。",
            "山深水遠斷人蹤，僧云居此探消息。",
            "老松夭矯雙鳳翔，翠色依月新凝光。",
            "神仙所居無乃是，我來訪古摩蘚蒼。",
            "夜長月正當窗白，風入松梢聲劃劃。",
            "娥江元自通濤江，脫似江潮撼僧牀。",
            "君不見東坡先生豪一世，寄語重門休便閉。",
            "胸中吐出黄初詩，詩勢如潮夐無比。",
            "又不見后山居士真仙人，每遇奇觀精神生。",
            "悠悠江水流不盡，晚日浮沈潮勢平。",
            "披衣起坐寂無語，松影參差復如故。",
            "風聲四散不暫停，遥見江流趁東去。"
        ],
        "title": "明月堂聞松風",
        "id": "eb4c550e-84c6-41d8-8ba5-1d19d837bc33"
    },
    {
        "author": "張侃",
        "paragraphs": [
            "三十五日不見君，今番寵訪又三旬。",
            "喜君風度勝似舊，未暇取酒細論文。",
            "西關之西蔣灣北，隨分各有數間屋。",
            "只待梅花摘索開，共君清賞意自足。"
        ],
        "title": "簡曾舜卿",
        "id": "14ed69b4-f11a-45d4-aeb6-1895d9a10477"
    },
    {
        "author": "張侃",
        "paragraphs": [
            "古人重交情，初不分秦越。",
            "詩句聯珠璣，中心瑩日月。",
            "何人作此圖，筆墨已超絕。",
            "因圖想當時，交情重于別。",
            "君不見朔風漠漠沙草寒，子卿仗節歸漢班。",
            "河梁執手不忍去，安得同飛無羽翰。"
        ],
        "title": "蘇李河梁相別圖",
        "id": "14c429ac-b311-458a-9fa9-b99d962bc317"
    },
    {
        "author": "張侃",
        "paragraphs": [
            "大雅不作詩格變，只今知誰傳妙手。",
            "既愛虛飄狀風雲，又愛雕鎪桮杞柳。",
            "半生于此寓吾身，曉吟夕鍛苦用心。",
            "可憐汩汩逐外物，未免漸漸虧天真。",
            "我今久已乾面唾，閉門政要深自坐。",
            "春來織柳鶑弄聲，秋至凋葉蛩相和。",
            "牀頭一卷古人詩，疾讀緩讀莫相疑。",
            "君不見口耳之學求宗派，不問血脈在不在。"
        ],
        "title": "陶夢得弼袖詩見訪用元韻",
        "id": "2bed8d48-ad56-4040-8810-f866e12203da"
    },
    {
        "author": "張侃",
        "paragraphs": [
            "山容偏向秋深瘦，轎行十里日將晝。",
            "斜斜雁字雜真行，節節芙蓉攢錦繡。",
            "向來頗恨日月遲，而今翻道光陰驟。",
            "是中有策君豈知，心要清閒手長袖。",
            "片言輕發潛禍機，駟馬難追焉用救。",
            "州家因旱授民詞，差官下縣拯民饑。",
            "嗟予竊粟慚一飽，破裘短袂肩相隨。",
            "君不見流行坎止言所寓，初程且到十里舖。"
        ],
        "title": "十里舖歌",
        "id": "70ac5287-9b27-4c9e-bb37-540dd2bd2bd0"
    },
    {
        "author": "張侃",
        "paragraphs": [
            "玄蟬聲清入吾耳，暑氣駸駸猶未已。",
            "殘花挺挺留鹿葱，嬌態娉娉是荷婢。",
            "偶然一雨雲紉裳，池邊雨過風送凉。",
            "小蟲深集楊柳影，一段笙歌清更長。"
        ],
        "title": "雨後生凉絡緯聲清可愛",
        "id": "1a9d18ec-3dc0-486b-a2c3-75ce63a9af15"
    },
    {
        "author": "張侃",
        "paragraphs": [
            "先生筆端侔造化，妙歲清名滿天下。",
            "久知富貴等浮雲，已悟世情同啖蔗。",
            "置居陽羨山水妍，湔滌埃塵聊稅駕。",
            "豈知地主無所容，天地雖寬如傳舍。",
            "一朝焚券還其居，意氣不迫愈閒暇。",
            "年深此事竟莫傳，欲紀詩篇愧陶謝。",
            "先生祠堂幽且深，今人那識古人心。",
            "但把丹鉛較形似，滿廊遺像成兒戲。"
        ],
        "title": "東坡祠",
        "id": "fc83d9aa-4de1-4b20-9139-a3be1072f777"
    },
    {
        "author": "張侃",
        "paragraphs": [
            "前時著脚清凈坊，山童殷勤進山茗。",
            "半杯春雲滿晴空，午困瞢騰頓能醒。",
            "山深有鳥聲清圓，俗名搗藥頗堪聽。",
            "從來不起市朝想，定亦久知存所性。",
            "何如搗茶伴老衲，疾病去盡竟歸正。",
            "數株寒菊带秋清，一篆香烟留日永。",
            "顧我服官走芳塵，心雖超悟力未猛。",
            "氣猿意馬難同防，未免稍縱肆頑獷。",
            "人言茶味怕齒知，日漸月漬遣胃冷。",
            "不然除膩立奇勳，氣象森嚴費忠鯁。",
            "建溪早芽細如鍼，來春喊聲徧山嶺。",
            "銅模新製號鳳團，絳紗斜紉護龍餠。",
            "竹窗拂拭金石堅，碾破霏霏光炯炯。",
            "舊曾識此今罕見，山茗一旗生舜井。",
            "冠裳不加貌自若，厥包斷不請僥倖。",
            "須知老衲定中人，任柳生肘木生癭。"
        ],
        "title": "象田老饋山茶用東坡先生韻奉寄",
        "id": "9019a5be-948e-431f-9525-8d344db94d94"
    },
    {
        "author": "張侃",
        "paragraphs": [
            "古人聲名期不朽，一言之謬如此酒。",
            "今人隨世就聲名，浮雲變滅無不有。",
            "詎知老杜可歎詩，爭似憲公當陛奏。",
            "文章遠繼商周作，氣骨已逼秋山秀。",
            "晚分符竹行其志，務在人民安𤱶畝。",
            "仁聲既遠姓氏傳，遺跡常存鬼神守。",
            "老檜槎枒枝榦古，參天黛色猶衝斗。",
            "終然依附得聲名，孰謂今人不如否。"
        ],
        "title": "獨孤憲公檜",
        "id": "57369be6-c16a-4ddc-9371-fd70eae62356"
    },
    {
        "author": "張侃",
        "paragraphs": [
            "山城並水寒較早，鴛瓦新霜寫花草。",
            "五朝三朝風蕭蕭，九日十日雲飄飄。",
            "秋將歸去冬又至，寒色不遮萬山翠。",
            "小窗倚徙片時間，有美人兮隔江水。"
        ],
        "title": "立冬後述情",
        "id": "ec5fcccb-7cb4-4081-b8a3-6b5eafc47248"
    },
    {
        "author": "張侃",
        "paragraphs": [
            "田家舂米盛土倉，祠竈新鱠鯉與魴。",
            "粥分口數顧長健，不賣癡呆儂自當。",
            "爇火照天田蠶好，打灰如願從所禱。",
            "一聲竹爆陽春回，城裏看燈歸已曉。",
            "我生把筆作耕鋤，年餘三十腹空虛。",
            "不如爾農隨分足，只怕門前人催租。"
        ],
        "title": "田家歲晚",
        "id": "b17e898b-22d4-4a44-8471-18201c44b22f"
    },
    {
        "author": "張侃",
        "paragraphs": [
            "君不見深閨有女禮自防，心事炯然並秋霜。",
            "江頭日日望夫壻，願身成石立道傍。",
            "人傳其下多風雨，天地默與之低昂。",
            "靈犀一點磨不盡，歷歲既遠名獨香。",
            "因思萬物皆歸寓，獨許頑質加冠裳。",
            "刻形肖貌此何態，儼然如在端而莊。",
            "惜哉愚俗竟莫儗，翁媼同處天一方。",
            "嗚呼翁媼計雖得，胡不爲柱支明堂。"
        ],
        "title": "石人行",
        "id": "72c6b14a-c48e-42b7-8ff1-d11e9ce06133"
    },
    {
        "author": "張侃",
        "paragraphs": [
            "短茅黄瓦排門戶，祖父從來在此住。",
            "不思城市好風光，只要秋成有分數。",
            "年年借本事荒田，探前望後庶有補。",
            "海門相近潮吐吞，不似今番難撐拄。",
            "夏初幼婦生小孫，嚶咿作聲求飼乳。",
            "婦饑苦語出肝腸，摇頭怕說纂風浦。"
        ],
        "title": "纂風浦",
        "id": "f806bed5-f69c-4b2f-af23-9a569ba6564c"
    },
    {
        "author": "張侃",
        "paragraphs": [
            "屋上三日留乾雪，添得人間訝奇絕。",
            "不須待伴窘風雨，只要呈祥了時節。",
            "小兒戲拾疑是花，舞低婆娑最堪誇。",
            "最堪誇處漸堆積，生寒到骨思歸家。"
        ],
        "title": "喜雪童謠",
        "id": "686f790c-e4c1-4286-8cfd-8f673f9a468d"
    },
    {
        "author": "張侃",
        "paragraphs": [
            "清溪怒號多北風，乞水來自河伯宮。",
            "多應飛雨作寒色，呼吸雲氣鞭癡龍。",
            "冬深萬木凍欲折，那有卉藥成纖洪。",
            "造化小兒一餉戲，鎪瓊鏤玉何其工。",
            "庭前婆娑萬花舞，春意已徧翡翠叢。",
            "可憐世情多冷眼，怨咨竟欲訟天工。",
            "了知妙處不用力，豈爲汝輩眼目供。",
            "明朝晴烏耀燭龍，向之幻景須臾空。"
        ],
        "title": "雪飛不已戲作長歌",
        "id": "fd9e2b15-8cc4-42cc-afd3-62001c0c510b"
    },
    {
        "author": "張侃",
        "paragraphs": [
            "常年有句吟雨葉，今年只了吟飛雪。",
            "社中誰是錦繡腸，令我褫氣歎妙絕。",
            "固知天運陰陽戾，那問家園花草折。",
            "逞妍妬舞費斑鏤，幻色潛光亦消滅。",
            "前時有句送渠歸，日華摇金雲暗掣。",
            "滕家娘子躭清游，瑣碎回風到簾纈。",
            "只須頭次陣堂堂，底用十番空屑屑。",
            "民家朿縕带濕炊，醉客糜金謾飛瞥。",
            "海隠來徵鶴隠句，恰如白佛偈重說。",
            "昏霾未見天清明，石炭儗鑄一寸鐵。"
        ],
        "title": "止雪用東坡先生韻",
        "id": "4b2f82ab-a923-47b2-8e36-dbd06dfc37f8"
    },
    {
        "author": "張侃",
        "paragraphs": [
            "江梅有遠韻，不與世浮沈。",
            "誦我壁間句，知渠歲晚心。",
            "疎花生古意，暖艷啅幽禽。",
            "此處知誰解，霜天啟角音。"
        ],
        "title": "梅",
        "id": "cbbcf4cb-661a-421c-8031-274de50ed236"
    },
    {
        "author": "張侃",
        "paragraphs": [
            "旬日風消雨，今朝山出雲。",
            "柳深開潤色，荷靚匝清芬。",
            "江燕新調語，沙鷗自引羣。",
            "農人相賀語，田畝可耕耘。"
        ],
        "title": "時雨三首  其一",
        "id": "39e6f04f-3620-4bf1-a7f2-94d49d5392ab"
    },
    {
        "author": "張侃",
        "paragraphs": [
            "時雨催農事，庭陰散午凉。",
            "地寬平野色，雲密閟林光。",
            "送目孤村外，舒情小艇旁。",
            "斜暉猶返照，何必問商羊。"
        ],
        "title": "時雨三首  其二",
        "id": "054cbf81-82bd-4f13-96e6-e68b4cc9b8d8"
    },
    {
        "author": "張侃",
        "paragraphs": [
            "矮屋原卑濕，頹牆上古苔。",
            "世間多少事，眼下兩三杯。",
            "詩卷無人惜，凉船有客來。",
            "明朝梅已斷，只是一聲雷。"
        ],
        "title": "時雨三首  其三",
        "id": "14314e58-c02b-4394-bf5d-b759a1c0d4f4"
    },
    {
        "author": "張侃",
        "paragraphs": [
            "湖水平春色，名園接杳微。",
            "輕風生翠影，細雨醒香霏。",
            "意足休嫌野，身閒不受鞿。",
            "隔舟多妓女，歌逐片雲飛。"
        ],
        "tags": [
            "西湖"
        ],
        "title": "游西湖李氏園池",
        "id": "aecdfc67-d3ac-450a-98b7-3a739b7ce397"
    },
    {
        "author": "張侃",
        "paragraphs": [
            "歸鴈亭前別，于今又五年。",
            "水深涵落日，春晚尚餘妍。",
            "把酒聽吳曲，浮家入楚天。",
            "秋風遞消息，爲問有書傳。"
        ],
        "title": "歸鴈亭逢所知",
        "id": "208b2e57-8b58-40e4-8df7-154961f471d8"
    },
    {
        "author": "張侃",
        "paragraphs": [
            "傳道黄龍穴，深藏不測淵。",
            "翠藤依壽木，石壁隔塵緣。",
            "恐有神仙分，來觀古洞天。",
            "善權知不遠，雙鶴舞胎仙。"
        ],
        "title": "黄龍洞",
        "id": "3c7e0db3-2edf-42ca-a894-2bf8def6dde1"
    },
    {
        "author": "張侃",
        "paragraphs": [
            "兩山青不盡，吾眼未曾經。",
            "問法維摩室，留名處士星。",
            "地深藏白霧，天遠納蒼冥。",
            "我亦倦游者，何時結草亭。"
        ],
        "title": "何道兩山",
        "id": "06cdac4c-8b55-42e0-9b60-68ab50cc90de"
    },
    {
        "author": "張侃",
        "paragraphs": [
            "月色明于晝，閒登百步橋。",
            "天低雲宿野，地遠水通潮。",
            "吹笛回賓鴈，彎弓絆落鵰。",
            "年來無片善，所得是風標。"
        ],
        "title": "秀州城外",
        "id": "7fe792f7-fce3-4291-a85a-89ff444553cc"
    },
    {
        "author": "張侃",
        "paragraphs": [
            "酷暑秋仍有，臨流興未忘。",
            "好風吹過雨，午夜得新凉。",
            "促織聲偏細，舂鋤立自雙。",
            "人生隨處好，最好是家鄉。"
        ],
        "title": "初秋夜坐  其一",
        "id": "9200f837-073e-4891-ae61-c563d4b07440"
    },
    {
        "author": "張侃",
        "paragraphs": [
            "夜深天籟息，露重月華新。",
            "此去何須懶，從來只任真。",
            "入秋山有色，積雨水生粼。",
            "萬事乘除耳，一樽聊可親。"
        ],
        "title": "初秋夜坐  其二",
        "id": "b0a1fdbd-c158-4ecc-8d3a-1663b9b309de"
    },
    {
        "author": "張侃",
        "paragraphs": [
            "傍海風先冷，殘秋雨漸疎。",
            "柳凋閒摶黍，水凈見舂鋤。",
            "游客惟筇竹，民家半草居。",
            "近時潮候訊，玉筯當園蔬。"
        ],
        "title": "雨",
        "id": "fe540425-d034-4c35-baf7-f2ed299a333f"
    },
    {
        "author": "張侃",
        "paragraphs": [
            "村東古蘭若，門徑久荒凉。",
            "鸛舞風幡小，蛩吟露葉黄。",
            "潮音隨法轉，茗盌怕詩忙。",
            "一片牆根石，無人爲發揚。"
        ],
        "title": "明心院",
        "id": "adc4d328-85c1-4f51-a089-4cdf9bd53d53"
    },
    {
        "author": "張侃",
        "paragraphs": [
            "時序方中伏，簷前絡緯鳴。",
            "凉風雖暫至，秋氣未全清。",
            "荷葉綠偏斷，芙蓉錦漸成。",
            "勸渠莫多事，促織又司衡。"
        ],
        "title": "嘲絡緯",
        "id": "5ecb199b-3042-4653-a523-72612e326957"
    },
    {
        "author": "張侃",
        "paragraphs": [
            "風迅中宵起，簷虛入戶凉。",
            "一輪明月影，八尺綠筠牀。",
            "久望重梅雨，閒尋晚芰香。",
            "天河漸分曉，結語問牛郎。"
        ],
        "title": "中夜起坐納凉",
        "id": "c1fd19f5-79dd-449a-af79-9e141b5e4d1a"
    },
    {
        "author": "張侃",
        "paragraphs": [
            "天樂無他好，精神盡在詩。",
            "墓藏山色遠，語到水心知。",
            "名極天還妬，身亡道自垂。",
            "勿嫌官職小，君復鶴相隨。"
        ],
        "title": "趙紫芝詩卷",
        "id": "8c4d03d6-2762-49be-9311-6e0c5e66cfed"
    },
    {
        "author": "張侃",
        "paragraphs": [
            "晉仙新寺住，曉夕在吟邊。",
            "相去二三里，聞名五七年。",
            "西湖聽鴈夜，霅水釣魚天。",
            "語逸山精泣，宜爲萬古傳。"
        ],
        "tags": [
            "西湖"
        ],
        "title": "周晉仙詩卷",
        "id": "488d2a8f-f819-4aae-a022-cd4c5aab00c2"
    },
    {
        "author": "張侃",
        "paragraphs": [
            "退之名振世，無本肯從游。",
            "既以吾儒重，方知異說休。",
            "不才空剩語，馳譽勝荒丘。",
            "朴老深于律，遺篇處處留。"
        ],
        "title": "柳下詩卷",
        "id": "140f2383-93a7-4cb1-8596-c016e613e209"
    },
    {
        "author": "張侃",
        "paragraphs": [
            "細雨遲春色，閒雲接曉天。",
            "清時依薄宦，秀句近華牋。",
            "地冷梅枝少，川明竹影圓。",
            "翻思年少日，折柳繫漁船。"
        ],
        "title": "偶成",
        "id": "9194832f-30fc-4b85-814b-01ea51e76b26"
    },
    {
        "author": "張侃",
        "paragraphs": [
            "立春踰十日，猶未見芳菲。",
            "雲葉垂垂滿，簷絲緩緩飛。",
            "池魚寒未上，林鴈暖方歸。",
            "因靜無思慮，由人論瘠肥。"
        ],
        "title": "花事",
        "id": "27149b2a-bf0d-45c1-a6bd-f6b89353a1c2"
    },
    {
        "author": "張侃",
        "paragraphs": [
            "春意垂垂盡，名花續續開。",
            "誰知傾國色，元未著香埃。",
            "曾向蕪城見，還驚茗水來。",
            "貪看詩律細，忘覆掌中杯。"
        ],
        "title": "芍藥",
        "id": "77227315-bc6b-4b01-9fda-014c93b34e7f"
    },
    {
        "author": "張侃",
        "paragraphs": [
            "韶光餘十日，明歲又重來。",
            "柳外黄鸝怨，山中杜宇催。",
            "一番風送雨，幾處錦成堆。",
            "且飲深杯酒，携筇緩緩回。"
        ],
        "title": "春盡",
        "id": "1f328d86-5390-4f5c-8ef0-df243b836d37"
    },
    {
        "author": "張侃",
        "paragraphs": [
            "山蹊通綫道，舊有隠人居。",
            "生計多藏芋，秋盤近薦魚。",
            "簷牙松得壽，籬角草堪鋤。",
            "只欲逢熙運，誰能更上書。"
        ],
        "title": "隠者",
        "id": "9d19d74c-9cea-443e-a16b-e5dbad80bd06"
    },
    {
        "author": "張侃",
        "paragraphs": [
            "雨後秋容穉，雲游日色微。",
            "遠山依舊瘦，汙水已新肥。",
            "燕子稀疎舞，螢光冷淡飛。",
            "官閒清到骨，無是亦無非。"
        ],
        "title": "雨後",
        "id": "dca62d87-3a77-4949-9f7f-10fefbb537f4"
    },
    {
        "author": "張侃",
        "paragraphs": [
            "野闊因秋見，山高入霧微。",
            "曉看天色暝，午更宿陰圍。",
            "有地堪容隠，無言且息機。",
            "爲知閒處好，不是厭輕肥。"
        ],
        "title": "秋色",
        "id": "f7c1e44c-37ce-4e1a-bb61-16188c04f77d"
    },
    {
        "author": "張侃",
        "paragraphs": [
            "舟宿隄邊寺，天虛露氣清。",
            "秋從今夜冷，月比舊時明。",
            "水鳥紛紛下，墟煙冉冉輕。",
            "田家生計好，不逐世間名。"
        ],
        "title": "夜宿",
        "id": "5d3a785f-81cd-46bf-82f6-e0e9e524396f"
    },
    {
        "author": "張侃",
        "paragraphs": [
            "荒畦多古木，月送影婆娑。",
            "須信閒中好，翻嫌塵事多。",
            "簷低排遠岫，堂近俯清波。",
            "夜靜頻來往，漁樵互奏歌。"
        ],
        "title": "家園夜月",
        "id": "a16a2e63-2c1c-4599-9143-2536465114d2"
    },
    {
        "author": "張侃",
        "paragraphs": [
            "雲外新來鴈，風回字倒看。",
            "深知吳地暖，生怕塞天寒。",
            "水國沙汀遠，西疇稻粒殘。",
            "排羣宜穩睡，報夜喜平安。"
        ],
        "title": "來鴈",
        "id": "03832860-0e22-4175-9f56-bb47864c1fd4"
    },
    {
        "author": "張侃",
        "paragraphs": [
            "澗遠泉聲激，山回月影重。",
            "宵征滿凉意，曉色带秋容。",
            "衣薄初霑露，橋陰久傍松。",
            "茅簷因雨濕，催織是鳴蛩。"
        ],
        "title": "宵征",
        "id": "1e8eef68-9f19-432c-944e-6d2cafa70717"
    },
    {
        "author": "張侃",
        "paragraphs": [
            "古賢真好事，瀆以伯牙名。",
            "岸轉天無盡，春回草漸榮。",
            "當年流水曲，今日賦詩情。",
            "可惜知音少，令人恨未平。"
        ],
        "title": "伯牙瀆",
        "id": "8c43ab4f-9593-4317-bbf4-24cb3ef50a8a"
    },
    {
        "author": "張侃",
        "paragraphs": [
            "我閒尋勝槩，人自號荒郊。",
            "木老含生意，橋迂接水坳。",
            "浴鳬歸艇集，戲蝶野花梢。",
            "汎宅吾宗遠，虛勞歎繫匏。"
        ],
        "title": "張涇匯",
        "id": "dab3b1ca-fd70-4f63-89c5-bb65fafaa14a"
    },
    {
        "author": "張侃",
        "paragraphs": [
            "姬旦陳王業，農官報歲功。",
            "新晴春滿野，宿霧曉披空。",
            "賣卜煩鄰叟，知時訪老翁。",
            "更須圖夕雨，土脈盡豐融。"
        ],
        "title": "穀日  其一",
        "id": "d79c3fbb-0571-4ab1-851e-a8535dddcdf6"
    },
    {
        "author": "張侃",
        "paragraphs": [
            "欲識田家趣，清溪曲抱村。",
            "齊民當日術，學稼古人言。",
            "瑞實歸千室，餘功到小園。",
            "元機亭育際，始見道尤尊。"
        ],
        "title": "穀日  其二",
        "id": "9e912b2a-7ac9-4dd4-b6f2-37af9c8cfe26"
    },
    {
        "author": "張侃",
        "paragraphs": [
            "破壁排矮窗，新篁出粉牆。",
            "開尊侵綠色，得雨借初凉。",
            "名保千年在，身安萬念忘。",
            "詩情亦漫興，何暇細商量。"
        ],
        "title": "夜宿育王莊北窗",
        "id": "5b99463e-9d1f-4edd-afab-4294858ebfe6"
    },
    {
        "author": "張侃",
        "paragraphs": [
            "一朝飛驥足，十載歎龜藏。",
            "臨水軒亭好，逢人笑語凉。",
            "須先心地遠，莫厭斧聲忙。",
            "未數漳南景，裁詩拂蘚蒼。"
        ],
        "title": "再用韻促季文結水邊亭",
        "id": "ead7e292-74f1-4e67-9784-47ee3b6bdaa8"
    },
    {
        "author": "張侃",
        "paragraphs": [
            "南中多暑氣，來覓靜凉詩。",
            "但得政無擾，自然民不欺。",
            "亭中人藴藉，欄外水漣漪。",
            "想見賓朋過，銜杯樂聖時。"
        ],
        "title": "寄題富沙倅廨靜凉亭詩",
        "id": "ee038b87-4091-42d3-b8f5-493f6face71a"
    },
    {
        "author": "張侃",
        "paragraphs": [
            "種竹多臨水，山隨雲影藏。",
            "夏深元有暑，秋淺未全凉。",
            "箇箇飛螢入，雙雙歸燕忙。",
            "幾年觀物理，不復叩員蒼。"
        ],
        "title": "和朱季文即事",
        "id": "e4ed9860-3d64-40cd-b8b6-44ba783a80b3"
    },
    {
        "author": "張侃",
        "paragraphs": [
            "將歸浮小艇，水色綠添痕。",
            "楊柳迷低岸，鶑花滿舊園。",
            "日長迎雨燕，沙暖起風鴛。",
            "眼界須當闊，臨溪築小軒。"
        ],
        "title": "將歸",
        "id": "336ae057-b2b0-40a1-b122-23b872f2b94c"
    },
    {
        "author": "張侃",
        "paragraphs": [
            "水斂風生壑，雲深雪滿天。",
            "寒光憐袖薄，瑞色向梅妍。",
            "淺酌生春酒，閒賡餽歲篇。",
            "吹燈看家信，獨步到窗前。"
        ],
        "title": "歲晚",
        "id": "d4c8d5b7-a853-4edd-a83a-b34cd6f65f55"
    },
    {
        "author": "張侃",
        "paragraphs": [
            "歸來開一室，復以拙爲名。",
            "道在何妨小，身閒不用榮。",
            "柳絲愁斷續，花靨笑輕盈。",
            "只此觀天運，逢時物自成。"
        ],
        "title": "拙軒偶書三首  其一",
        "id": "2e157b30-c019-42dc-8522-1a89e66b5b8c"
    },
    {
        "author": "張侃",
        "paragraphs": [
            "廊深人罕到，益友兩三人。",
            "得意文章妙，相忘情味真。",
            "蜂來窺硯水，燕去潤香芹。",
            "如此逍遥過，胸中無點塵。"
        ],
        "title": "拙軒偶書三首  其二",
        "id": "6381ce40-602c-4802-814f-e33a724d990a"
    },
    {
        "author": "張侃",
        "paragraphs": [
            "侵晨門外立，山色已浮春。",
            "斫竹流溪水，提籃擇細鱗。",
            "柳濃將作絮，梅小未生仁。",
            "自拆紅泥酒，歌呼到北鄰。"
        ],
        "title": "拙軒偶書三首  其三",
        "id": "4e7ebbd5-2751-4819-948b-120dcbe01aab"
    },
    {
        "author": "張侃",
        "paragraphs": [
            "人爵何須戀，翛然郭外居。",
            "隨緣常二滿，散帙富三餘。",
            "劖石梅花賦，堆庭柿葉書。",
            "呼兒邀客至，反櫂或巾車。"
        ],
        "title": "足軒",
        "id": "164cbc32-0bb6-466c-8a18-f22193ee99d0"
    },
    {
        "author": "張侃",
        "paragraphs": [
            "門前流水競，洗盡市塵交。",
            "秉我中心正，從渠異說譊。",
            "向來多肘柳，近已去心茅。",
            "隠几觀天地，晨曦動翠梢。"
        ],
        "title": "定軒",
        "id": "fed9be04-4527-49ef-aa83-0597325fa2dc"
    },
    {
        "author": "張侃",
        "paragraphs": [
            "輾轉耿不寐，青燈遥夜闌。",
            "關河千里遠，風雪一窗寒。",
            "旅食腰圍減，征鞍髀肉酸。",
            "想知雙鶴髮，朝夕望平安。"
        ],
        "title": "十月初五日自白門之丹陽宿於驛亭中是夕風雪大作",
        "id": "d9c86fcb-e606-4d6a-8209-5f08a563f914"
    },
    {
        "author": "張侃",
        "paragraphs": [
            "先君年壯日，邂逅鄭當時。",
            "把酒對今月，彈琴論古詩。",
            "眼前多俗韻，徽外少人知。",
            "除却瑶山老，無繇訪斷碑。"
        ],
        "title": "感昔",
        "id": "9e2a36a3-f79a-46d6-b54c-c2074d892a04"
    },
    {
        "author": "張侃",
        "paragraphs": [
            "今歲春來晚，晴寒比舊添。",
            "雲深天欲雪，風定瓦堆鹽。",
            "幽艷迷瓊屑，前山隠翠尖。",
            "詩人疑是瑞，就喚野人占。"
        ],
        "title": "正月尾雪",
        "id": "5b5a94b6-81e9-4343-aeec-ecd4759cf8ab"
    },
    {
        "author": "張侃",
        "paragraphs": [
            "功名落落俟天時，險阻艱難定漢基。",
            "老子掛冠從早歲，諸公頌德盡良規。",
            "既知中夏馳清譽，合去薌林賦好詩。",
            "事到百年方始定，晴窗細與拂烏絲。"
        ],
        "title": "觀薌林堂帖",
        "id": "2afdb526-6dc6-4093-b735-c156e4d3a2a4"
    },
    {
        "author": "張侃",
        "paragraphs": [
            "披披雲陣從東去，薄薄晨光向北開。",
            "花態最嬌依宿靄，柳枝無力輥香埃。",
            "心清更覺虛簷遠，事少緣無俗客來。",
            "野鳥互吟閒自在，三三兩兩啄莓苔。"
        ],
        "title": "新晴",
        "id": "d3e883b5-6410-4500-8c86-791180c87d65"
    },
    {
        "author": "張侃",
        "paragraphs": [
            "青燈點粟伴窗幽，檢盡詩篇倦即休。",
            "萬事如雲同舞燕，此心似水羨飛鷗。",
            "客來不過談閒事，我壯須當辦小舟。",
            "雨雜風聲欺客枕，清眠無夢兩悠悠。"
        ],
        "title": "夜坐",
        "id": "7ab8d939-271d-488a-9b9c-3bbab3cfcf47"
    },
    {
        "author": "張侃",
        "paragraphs": [
            "今年梅雨已淋漓，梅盡多時雨意癡。",
            "漫說池荷能潤色，豈知岸柳亦顰眉。",
            "一天黯黮雲陰殢，六月清凉客子宜。",
            "兀坐小樓香半綫，紛紜萬事只心知。"
        ],
        "title": "久雨",
        "id": "315da361-72e9-4c1b-bdd8-64cc1a2fc73c"
    },
    {
        "author": "張侃",
        "paragraphs": [
            "秋带凉風葉互鳴，風隨潮汐候時生。",
            "導源甚遠紋微起，乘勢初來花轉輕。",
            "白鷺幾枝閒可畫，晴山數點曉猶明。",
            "偶來又作詩中計，久矣難成五字城。"
        ],
        "title": "梁湖夜望",
        "id": "cd744a77-89d2-474c-9c92-65c441d87c52"
    },
    {
        "author": "張侃",
        "paragraphs": [
            "月魄詩魂兩鬭清，却嫌歌管揭危亭。",
            "遥知山鬼形難遯，誰洗天公眼暫明。",
            "物外風光何皛皛，人間爝火謾熒熒。",
            "酒狂徑欲騎鯨去，一拂鴻蒙散窅冥。"
        ],
        "title": "和中秋韻",
        "id": "9fde7287-ee69-495c-ac09-5ecc2caaa263"
    },
    {
        "author": "張侃",
        "paragraphs": [
            "我與懶翁非淺交，向來寓止在西郊。",
            "繞庭草際綠浮色，滿檻花梢紅解苞。",
            "只要同心勝膠漆，豈緣一字倩推敲。",
            "四年會面休深歎，辛苦揚雄述解嘲。"
        ],
        "title": "奉寄曾舜卿二首  其一",
        "id": "ea0a8512-7907-4e62-8dd2-41bb5d35e765"
    },
    {
        "author": "張侃",
        "paragraphs": [
            "一幅吳牋秋滿天，幾回書字欠人傳。",
            "知君性懶存吾道，顧我官閒只舊年。",
            "詩句鍊成猶未穩，酒杯空泛未曾傳。",
            "庭前柏子西來意，近日能明若箇禪。"
        ],
        "title": "奉寄曾舜卿二首  其二",
        "id": "46f65723-9510-4565-ab27-b9ca39ac88be"
    },
    {
        "author": "張侃",
        "paragraphs": [
            "富貴功名莫問渠，閒中氣味復何如。",
            "年來格外添新句，夜靜燈前理舊書。",
            "用拙不妨存我性，得時未免駕高車。",
            "君家文獻人難比，會見芳名上玉除。"
        ],
        "title": "寄曾兄",
        "id": "4e6f0294-fd11-47e4-8a3e-e2d1e1aeb32e"
    },
    {
        "author": "張侃",
        "paragraphs": [
            "眼看珠玉混泥塗，奇貨何人解與居。",
            "賣劍買牛知已晚，壞車殺馬計何疎。",
            "卑飛莫辨雞羣鶴，高義難兼熊掌魚。",
            "却羨臨川王介甫，愛君獨上萬言書。"
        ],
        "title": "次王子元韻二首  其一",
        "id": "dbd600a5-87dd-487b-aab2-b939c1fdef7a"
    },
    {
        "author": "張侃",
        "paragraphs": [
            "皮骨三年走道塗，移文良負北山居。",
            "甘貧我固輕諸阮，勇退吾猶恥二疏。",
            "好著短衣看射虎，休彈長劍爲無魚。",
            "人生識字多憂患，飽睡從今莫讀書。"
        ],
        "title": "次王子元韻二首  其二",
        "id": "1668db9d-8da8-45d5-bce1-7cc296b1585a"
    },
    {
        "author": "張侃",
        "paragraphs": [
            "春風花草繡林皋，索莫誰憐止酒陶。",
            "晚學文章真末技，早知州縣亦徒勞。",
            "年光可歎石中火，人事休磨笑裏刀。",
            "分外更須貪富貴，如求兔角與龜毛。"
        ],
        "title": "用秦少游韻二首  其一",
        "id": "238b43f5-4896-4aae-bd80-637cf503e8b7"
    },
    {
        "author": "張侃",
        "paragraphs": [
            "未工射雉怯如皋，欲掛衣冠慕老陶。",
            "莫爲功名多戚戚，須知身世兩勞勞。",
            "求魚切戒空緣木，買犢不妨先賣刀。",
            "未有田園作歸計，年來留滯感潘毛。"
        ],
        "title": "用秦少游韻二首  其二",
        "id": "b2ce5bac-a076-4292-9343-226e0a3ee2ef"
    },
    {
        "author": "張侃",
        "paragraphs": [
            "冠世文章李翰林，掀天功業漢淮陰。",
            "抹靴捧硯榮雖甚，受鉞登壇眷益深。",
            "遠竄夜郎揮老淚，生擒雲夢負初心。",
            "窮泉二子應追恨，不解君前早脫簪。"
        ],
        "title": "戲用東坡先生韻二首  其一",
        "id": "1c2ae5ff-8159-486b-8a9e-aa2956479ad2"
    },
    {
        "author": "張侃",
        "paragraphs": [
            "倦看冠蓋閙如林，夢想扁舟破晚陰。",
            "步月南樓情不淺，卧風北牖味殊深。",
            "朱旂黄紙非吾事，木板青衫負壯心。",
            "游宦半生成底事，鬢絲零落不勝簪。"
        ],
        "title": "戲用東坡先生韻二首  其二",
        "id": "de9f6087-00f1-4d0c-bd53-2475c5115a9b"
    },
    {
        "author": "張侃",
        "paragraphs": [
            "年來典盡鷫鸘裘，遠宦深慚馬少游。",
            "痛哭恨無裨國論，偷安終不爲身謀。",
            "誰憐饑虎空摇尾，却羨寒龜暗縮頭。",
            "但得渭川千畝竹，也勝霜鬢取封侯。"
        ],
        "title": "豚犬夜誦東坡贈王子直詩堅索次韻余率然成章可笑深不自量也",
        "id": "f6854e33-49ad-4097-9e10-114a6ab3ae4e"
    },
    {
        "author": "張侃",
        "paragraphs": [
            "幾年無夢到凌煙，身似春蠶已再眠。",
            "寡合荆人和白雪，獨醒蜀道上青天。",
            "漁樵好去任爭席，富貴儻來羞執鞭。",
            "見說高真足官府，不妨長作地行仙。"
        ],
        "title": "田元長和煙字韻詩見寄復用前韻",
        "id": "38fa42e5-07c7-4cd8-905e-f2c03535b8e9"
    },
    {
        "author": "張侃",
        "paragraphs": [
            "老人癡鈍性可憎，微子誰與爲友朋。",
            "久廢未容收顙馬，一呼寧復責饑鷹。",
            "無緣下榻留徐孺，好去登門訪李膺。",
            "吾道不行吾已矣，短桴浮海要同乘。"
        ],
        "title": "用文伯起韻",
        "id": "5c7ddc96-7b35-48c5-b29f-20803674642c"
    },
    {
        "author": "張侃",
        "paragraphs": [
            "久無名酒共君傾，靜對溪山悅我情。",
            "雨沁荷花多退色，風穿梧葉强成聲。",
            "乾坤納納從來大，歲月堂堂未用驚。",
            "甚欲著書傳後世，只愁議論太平平。"
        ],
        "title": "和曾舜卿秋日偶成",
        "id": "27fe63ff-bd41-47f9-8f35-b7e8d9981b8a"
    },
    {
        "author": "張侃",
        "paragraphs": [
            "見說樓君用志佳，曾吟雪句被人誇。",
            "來從天外無非雨，散在人間盡是花。",
            "偶到銅陵尋舊友，歸由宣郡棄生涯。",
            "碧雲暮合愁偏聚，孤塚纍纍日易斜。"
        ],
        "title": "樓源清叔舊有詩云樹冷鴉啼月天寒鴈带雲曾舜卿足成四韻又有詠雪詩云來從天外無非雨散在人間盡是花亦佳句也清叔死已數月因用後二句爲詩弔之",
        "id": "96efdd96-a5e2-418f-9b1c-1ad6abf243d1"
    },
    {
        "author": "張侃",
        "paragraphs": [
            "侵晨風雨闇城樓，渺渺蒲帆海盡頭。",
            "遠景暫煩雙目送，清游不負此生謀。",
            "半杯綠蟻衝寒色，幾箇白鷗分客愁。",
            "相近梅開遲雪舞，肯容興盡剡溪舟。"
        ],
        "title": "甬東",
        "id": "1f0f9392-01c3-4cfb-94ea-f1d35acf0972"
    },
    {
        "author": "張侃",
        "paragraphs": [
            "簿書才了聽蜂衙，閒到池邊景漸佳。",
            "雲亦有心時散影，風都無力晚生花。",
            "勞神空覓三年艾，妄想休乘八月槎。",
            "睡思全清還解否，歙瓶新瀹建溪茶。"
        ],
        "title": "池邊",
        "id": "77953cc1-98c5-4fc7-84a6-bc98b091ef29"
    },
    {
        "author": "張侃",
        "paragraphs": [
            "二年薄宦在金臺，牆角雙扉向晚開。",
            "罕有金貂來換酒，且看野馬共浮埃。",
            "已書下考甘平進，久律吾身愧不才。",
            "却喜清貧如昨日，知心相識自然來。"
        ],
        "title": "書考  其一",
        "id": "43215b80-4db1-443b-bfb6-7e6b887e3959"
    },
    {
        "author": "張侃",
        "paragraphs": [
            "負丞虞水恰年餘，誰信官居似野居。",
            "乍起柳風清午枕，久因梅雨理殘書。",
            "眼前毀譽何須較，酒裏功名定不虛。",
            "只把廉勤替疏拙，翻嫌苦苦學懸魚。"
        ],
        "title": "書考  其二",
        "id": "8bcdc603-e2c4-45ca-83ff-9f4ca176025d"
    },
    {
        "author": "張侃",
        "paragraphs": [
            "天然標致出羣品，綠葉青枝說太狂。",
            "卯酒醺酣紅玉軟，春風觸撥瑞龍香。",
            "清臞尚餘山澤相，淡薄强隨時世粧。",
            "更道北人初不識，杏花應不敢承當。"
        ],
        "title": "紅梅",
        "id": "bc6069a0-5812-4557-8e82-e30fd0fb0055"
    },
    {
        "author": "張侃",
        "paragraphs": [
            "兩日閒爲汗漫游，谿邊長是喚扁舟。",
            "杯盤草草同真率，笑語悠悠得細酬。",
            "別墅橋欹泥沒膝，東園亭小雨霑頭。",
            "不知桃李都開遍，更趁殘花一醉休。"
        ],
        "title": "春時",
        "id": "1f8dacf5-d6a3-4a37-ba85-aed34f07363c"
    },
    {
        "author": "張侃",
        "paragraphs": [
            "一片雲飛雨趁來，常年此候捷如雷。",
            "滿天盡黑都吹散，俄頃還明又復回。",
            "準擬却無真失望，等閒易有竟難猜。",
            "化工若念農辛苦，早賜傾盆亦快哉。"
        ],
        "title": "雨",
        "id": "fad56004-80de-43d2-a251-ce9f896cd3a8"
    },
    {
        "author": "張侃",
        "paragraphs": [
            "天時人事逐番新，轉盼初秋感慨頻。",
            "月傍銀河移扇影，天留絲雨洗香塵。",
            "民間但欲逢豐歲，酒裏何妨換好春。",
            "一笑且隨吾意適，燕支菱芡伴盤珍。"
        ],
        "title": "巧夕前一日雨",
        "id": "f8569177-0ff7-49bc-a614-02f3b463dd0f"
    },
    {
        "author": "張侃",
        "paragraphs": [
            "事業從教下瀧舠，一年竊祿在江皋。",
            "腥汙砧几憎蠅賦，愛護文書却鼠刀。",
            "風約浮萍雲疊岫，日藏老檜雨翻濤。",
            "深慚無補公家事，只願年豐弓載櫜。"
        ],
        "title": "偶書",
        "id": "1a7cf5c5-e640-446a-a33a-f77ca243f481"
    },
    {
        "author": "張侃",
        "paragraphs": [
            "清時補外駕朱轓，德政碑成達帝閽。",
            "都把功名垂竹帛，盡留官職付兒孫。",
            "生前花藥千株在，身後詞章幾卷存。",
            "履道宅邊雲黯黯，知誰挂劍酹清尊。"
        ],
        "title": "聞方孚若寺丞訃二首  其一",
        "id": "4f638310-5b15-4622-a791-ff610fcfc550"
    },
    {
        "author": "張侃",
        "paragraphs": [
            "憶昨家君出帥時，惟公英氣少人知。",
            "要除五事心常在，費盡千言氣不卑。",
            "渺渺淮波紛櫂檝，晶晶霜日照旌旗。",
            "論功未盡還知否，應有名賢爲立碑。"
        ],
        "title": "聞方孚若寺丞訃二首  其二",
        "id": "88ee1167-eae2-481b-9837-c8f9b2e68eeb"
    },
    {
        "author": "張侃",
        "paragraphs": [
            "舊年淛右水連天，聞說閩中水亦然。",
            "官裏勸分雖遍及，民間慳糴爲無錢。",
            "大風拔木揚塵土，細雨打花空媚妍。",
            "甲子一晴差可喜，農家只願屢豐年。"
        ],
        "title": "收潘廷亨逵訊",
        "id": "fa38d349-f695-4a3b-9dd4-614145400f31"
    },
    {
        "author": "張侃",
        "paragraphs": [
            "世人大半愛漁樵，不道漁樵心志凋。",
            "漫釣溪魚臨月夕，每沽村酒怕霜朝。",
            "檀欒男女衣藍縷，澹泊生涯舟蕩摇。",
            "偷得片時相對語，從頭至尾盡無聊。"
        ],
        "title": "題蕭照漁樵對語圖",
        "id": "ad6835ba-60f6-451c-b955-ce87457f411e"
    },
    {
        "author": "張侃",
        "paragraphs": [
            "官舍如舟近古河，隔河老木尚新峨。",
            "森羅星象螢分度，經緯水紋魚擲梭。",
            "月滿秋容隨處好，風含凉意向人多。",
            "香蒲泉石供清翫，遥憶騷翁在澗阿。"
        ],
        "title": "閒中憶曾舜卿知丞",
        "id": "5f1a1b27-9328-4b1d-8dcc-ea17f109185f"
    },
    {
        "author": "張侃",
        "paragraphs": [
            "小小禪房若箇寬，氎巾楮帳護幽閒。",
            "貪看天外雲千變，忘數簷前竹幾竿。",
            "老衲呪經祈雨切，臞翁煮粥當晨餐。",
            "早知一念能持靜，不學槐安蟻走盤。"
        ],
        "title": "宿等慈僧房",
        "id": "6a1fcb4d-a366-474c-bb50-9e260485c053"
    },
    {
        "author": "張侃",
        "paragraphs": [
            "一雙姑惡屋邊啼，飛入垂楊伴夕暉。",
            "不悟形骸非昔日，但思怨恨沒休期。",
            "婦聞孄語猶翻悔，汝得佳名免此譏。",
            "事事直須存分義，從今緘口莫相疑。"
        ],
        "title": "姑惡",
        "id": "db063143-375d-4518-9f41-e6051e512feb"
    },
    {
        "author": "張侃",
        "paragraphs": [
            "冬晴日暖如春天，墨雲忽過雨生寒。",
            "定飛柳絮呈農瑞，未放梅花到酒樽。",
            "歷尾無多更舊歲，筆端不韻祇陳言。",
            "須臾刮地風聲壯，吹折南牆老竹根。"
        ],
        "title": "冬晚",
        "id": "f8528f42-d6c0-42a8-a110-f1bed43cd550"
    },
    {
        "author": "張侃",
        "paragraphs": [
            "兀坐茅簷意自閒，哦詩因得數苔斑。",
            "一番雨過歸寒水，數片雲浮疊晚山。",
            "近日陰晴多不定，自來冷暖不相關。",
            "春深泛棹清溪上，穩釣漁村三兩灣。"
        ],
        "title": "冬後書事",
        "id": "85790e29-afde-4a19-909c-6f418af14abc"
    },
    {
        "author": "張侃",
        "paragraphs": [
            "汎觀物理任天機，莫泥春殘事遽非。",
            "蝶粉鶑衣陰處泊，燕泥鷗雪雨中歸。",
            "裝成閒景真堪翫，寫入清吟細解圍。",
            "一榻凉風清午暑，拙翁睡起理絺衣。"
        ],
        "title": "天機",
        "id": "f16c6973-a936-4a8c-a9e9-04ff06d388c3"
    },
    {
        "author": "張侃",
        "paragraphs": [
            "今春醵飲咏春亭，水闊山遥眼界清。",
            "前度來時多值雨，今番到此却逢晴。",
            "蠶方三幼餐乾葉，燕喜雙飛泊短楹。",
            "小別諸君休作惡，陽關四疊不須成。"
        ],
        "title": "同鄉人別朱希文察判于詠春亭",
        "id": "c9580646-df17-4263-9072-7a4e825d719b"
    },
    {
        "author": "張侃",
        "paragraphs": [
            "當年迂叟圃初成，野草閒花不記名。",
            "康節巾車臨小徑，東坡詩板照高楹。",
            "久知氣象歸前輩，擬學規模愧後生。",
            "惟有至公能格物，莫將險躁起心兵。"
        ],
        "title": "家園二首  其一",
        "id": "f57b5427-977e-4887-b7ea-5db69feb79d1"
    },
    {
        "author": "張侃",
        "paragraphs": [
            "堪笑吾家五畝園，新添石岸築雲軒。",
            "眼看流水清無底，面揖羣山翠欲奔。",
            "拂拂好風凉入座，娟娟明月影侵門。",
            "弟兄歲晚團欒處，自摘青蔬薦酒尊。"
        ],
        "title": "家園二首  其二",
        "id": "1424a1a7-222a-4184-a38d-cc33b3898916"
    },
    {
        "author": "張侃",
        "paragraphs": [
            "與世相違願不才，春殘花底尚銜杯。",
            "詩從碧霧愁邊得，門向青山好處開。",
            "東里沈君投檄去，西鄰韋叟趁閒來。",
            "喜無俗駕知予懶，坐看庭陰閟古槐。"
        ],
        "title": "次韻韋中實雨悶",
        "id": "e75663f8-b0b0-4f0b-b0cd-5b76351711a4"
    },
    {
        "author": "張侃",
        "paragraphs": [
            "前朝晴暖昨朝寒，細雨催花聲不閒。",
            "處處閉門掃蠶蟻，家家垂柳隠綿蠻。",
            "東灣泛艇看人渡，北埭扶筇向晚還。",
            "惟有羣山怕陳迹，輕煙冉冉薄螺鬟。"
        ],
        "title": "偶成",
        "id": "bb6b40e6-b0c0-4238-981a-9eb06ac53644"
    },
    {
        "author": "張侃",
        "paragraphs": [
            "虛庭幽閴日陰移，旋拂藤牀近小池。",
            "雲自悠揚峰疊疊，風常和暖日漪漪。",
            "青衫漫仕安愚分，白酒初篘滿屈巵。",
            "竹外流螢三兩箇，微光猶足映書帷。"
        ],
        "title": "虛庭",
        "id": "3389bf49-9805-46e1-82b5-d909aaba9b08"
    },
    {
        "author": "張侃",
        "paragraphs": [
            "籃輿軋軋過西村，小麥青青雨露恩。",
            "山色無窮開遠近，民家守分度昕昏。",
            "僧精持課歸林下，客自携尊醉竹根。",
            "每日塵氛牽百念，要須結屋浸溪痕。"
        ],
        "title": "西村",
        "id": "eab7357b-c9f1-4c20-8ae6-c48830a4def1"
    },
    {
        "author": "張侃",
        "paragraphs": [
            "郁李花開春漸殘，海棠猶自映杯柈。",
            "燕隨風舞迎人暖，鳩喚雨來連夜寒。",
            "兩水中分清可燭，羣山環揖秀堪餐。",
            "兒童成隊逢寒食，紙剪飛鳶貼霧端。"
        ],
        "title": "南村",
        "id": "eef9a558-c98a-45ee-9e3e-e27465b35025"
    },
    {
        "author": "張侃",
        "paragraphs": [
            "秋深雨意轉連綿，聲到枯荷清未眠。",
            "久悟是非姑掩卷，且看童稚互攤錢。",
            "園蔬土潤青堪饌，徑竹行疎翠可憐。",
            "賸喜病夫今已健，碧腴膏莫問人傳。"
        ],
        "title": "病起",
        "id": "b4e5d317-b81f-49b2-81ee-80d80fdf579c"
    },
    {
        "author": "張侃",
        "paragraphs": [
            "的知前聖定曾來，山脈深長景漸開。",
            "霜幹都無新氣象，風幡不染舊塵埃。",
            "漁樵雖過何嘗問，父老相傳莫浪猜。",
            "慚愧修公堅有請，依前題作小天台。"
        ],
        "title": "象山住持僧于修求詩戲題五十六字",
        "id": "7582ea2b-3e6d-47eb-be02-68fb3a54e779"
    },
    {
        "author": "張侃",
        "paragraphs": [
            "海隠方搜催雪詩，韋郎落筆補新辭。",
            "雲邊花舞瓊千點，座上風流玉一枝。",
            "如許寒光宜應瑞，不勝幻色又添奇。",
            "政須瀹茗清靈府，盡把文章潤色之。"
        ],
        "title": "催雪次韻韋中實",
        "id": "9f105d12-cc76-4b7a-a1ee-43e1a6a42083"
    },
    {
        "author": "張侃",
        "paragraphs": [
            "水痕依綠四無邊，雨脚垂簷細更妍。",
            "楊柳不遮愁處眼，牡丹猶倚醉時肩。",
            "紛紛燈火疑星燦，汩汩聲名類蟻旋。",
            "閒憑蓬窗仍感舊，開箱重爲整詩篇。"
        ],
        "title": "溪上",
        "id": "6fe5571c-7582-4b76-b32b-97d586732481"
    },
    {
        "author": "張侃",
        "paragraphs": [
            "欲識詩清處，須來天盡頭。",
            "可人一溪雪，催我上扁舟。"
        ],
        "title": "題剡溪圖",
        "id": "95725bbf-6229-4d5c-9120-3cca01dbfd43"
    },
    {
        "author": "張侃",
        "paragraphs": [
            "野樹參差綠，山花零亂紅。",
            "夕陽一樽酒，聊與故人同。"
        ],
        "title": "贈別",
        "id": "33155695-da1c-41d5-b7cf-b7a0f75ed8fe"
    },
    {
        "author": "張侃",
        "paragraphs": [
            "寒山草木疎，蒼翠因雨濕。",
            "日暮來不來，前溪借蓑笠。"
        ],
        "title": "雨中",
        "id": "0134ac21-766c-4d1e-b95e-239372798922"
    },
    {
        "author": "張侃",
        "paragraphs": [
            "雨細成珠琲，紛紛入綠花。",
            "綠花無不濕，傾處又成波。"
        ],
        "title": "花珠二絕  其一",
        "id": "4fc7b35c-9003-4244-9b3f-a831446c6ba1"
    },
    {
        "author": "張侃",
        "paragraphs": [
            "堦遠滴成聲，荷深圓又碎。",
            "風動水銀收，亭亭開翡翠。"
        ],
        "title": "花珠二絕  其二",
        "id": "804358ce-6780-4b51-9ed3-daf3774518be"
    },
    {
        "author": "張侃",
        "paragraphs": [
            "前輩經行處，壁間題小詩。",
            "梅花還好否，要見出塵姿。"
        ],
        "title": "智果院",
        "id": "cbfd2239-658d-40ba-b9eb-626e6d2b64d8"
    },
    {
        "author": "張侃",
        "paragraphs": [
            "緘蘂怯寒風，清香已暗通。",
            "數株籬落外，生毓任元功。"
        ],
        "title": "嘲梅花",
        "id": "7ac758dd-1b61-43ba-9ed8-ac7ef4862a1f"
    },
    {
        "author": "張侃",
        "paragraphs": [
            "騷客多吟詠，無非泥酒杯。",
            "君知儂澹泊，歲歲幾番來。"
        ],
        "title": "梅花謝嘲",
        "id": "10286a62-4e75-4cd9-ab7c-acbe68832ebe"
    },
    {
        "author": "張侃",
        "paragraphs": [
            "孤根在寒谷，無分逐東風。",
            "流輩剛言好，中心只固窮。"
        ],
        "title": "梅花自解",
        "id": "4b01d991-e71c-4ada-b1df-609297f60b80"
    },
    {
        "author": "張侃",
        "paragraphs": [
            "今年三十六，吾髮白雙莖。",
            "不耐秋霖滴，愁濃遣未平。"
        ],
        "title": "理髮有白者",
        "id": "5cd76a0c-2f45-41f2-9957-a8b01d6db9aa"
    },
    {
        "author": "張侃",
        "paragraphs": [
            "春去留無計，殘花更可人。",
            "多情玉蝴蝶，隨雨伴香塵。"
        ],
        "title": "春去",
        "id": "72ac34bd-ca3d-47c7-bcce-3928c62da18a"
    },
    {
        "author": "張侃",
        "paragraphs": [
            "焚香覺心清，觀書消日永。",
            "門前剝啄稀，且喜官職冷。"
        ],
        "title": "題鎮廳西軒",
        "id": "ea13ecbe-d6ab-4e81-ae1b-7852e1c83c32"
    },
    {
        "author": "張侃",
        "paragraphs": [
            "閒來庭下立，月影照人清。",
            "偏到中秋好，遲眠已四更。"
        ],
        "title": "十五夜月二絕  其一",
        "id": "f9e612b4-89de-4598-a8a6-9b6cbe283f52"
    },
    {
        "author": "張侃",
        "paragraphs": [
            "秋光初破蘂，香遠逐人來。",
            "多是蟾宮種，何妨兩處開。"
        ],
        "title": "十五夜月二絕  其二",
        "id": "df0478ba-99df-46c2-8000-eca81a162c39"
    },
    {
        "author": "張侃",
        "paragraphs": [
            "昨宵清不盡，今夜色增明。",
            "想見清虛殿，冰輪漸漸生。"
        ],
        "title": "十六夜月二首  其一",
        "id": "72ebddcf-6a4f-4ea6-b4fe-4ff3c5e0929e"
    },
    {
        "author": "張侃",
        "paragraphs": [
            "松風傳地籟，花月滿庭心。",
            "記得金臺下，孤樽細細斟。"
        ],
        "title": "十六夜月二首  其二",
        "id": "a850db29-4c91-457f-aef5-d7eb039233db"
    },
    {
        "author": "張侃",
        "paragraphs": [
            "靜處翻千偈，忙中認一身。",
            "忽看枕峰句，便作是非人。"
        ],
        "title": "王梅磎題玉枕峰二絕  其一",
        "id": "138df513-4e67-45c4-98b4-66604fa61121"
    },
    {
        "author": "張侃",
        "paragraphs": [
            "向來雲影卧，今日復如何。",
            "不是相知少，人間險處多。"
        ],
        "title": "王梅磎題玉枕峰二絕  其二",
        "id": "be7afdc6-67f4-40f3-9cbe-52279aa9df33"
    },
    {
        "author": "張侃",
        "paragraphs": [
            "中秋添月色，携酒上金臺。",
            "世事無窮盡，江山入句來。"
        ],
        "title": "中秋",
        "id": "09b12a00-6e0c-4c08-a186-d28d0c5a47af"
    },
    {
        "author": "張侃",
        "paragraphs": [
            "當時計水功，直爲萬世利。",
            "梅梁破浪歸，底事成兒戯。"
        ],
        "title": "禹廟",
        "id": "2614301a-f3e3-4a23-9c90-058fef670db2"
    },
    {
        "author": "張侃",
        "paragraphs": [
            "當年雁來游，少憩存夜氣。",
            "自從開此奇，便有草鞵費。"
        ],
        "title": "題雁山行紀",
        "id": "4fe15e79-61d4-4775-8354-511a4e6150c4"
    },
    {
        "author": "張侃",
        "paragraphs": [
            "山深雲卧冷，結屋在山椒。",
            "我意如雲懶，隨緣聽海潮。"
        ],
        "title": "示法果院僧則",
        "id": "c16155d3-e146-49ff-9344-bbc198854c7e"
    },
    {
        "author": "張侃",
        "paragraphs": [
            "塵事紛如掃，僧窗對竹開。",
            "欲酬清靜債，一歲五番來。"
        ],
        "title": "贈仁上人",
        "id": "6112313e-4149-471d-82d4-de9050ad07a4"
    },
    {
        "author": "張侃",
        "paragraphs": [
            "于今僧輩少，學業又全疎。",
            "日莫山深處，相迎有浩初。"
        ],
        "title": "天竺逢僧禮",
        "id": "6225018e-5800-4c2e-86bf-a05494c4aaaa"
    },
    {
        "author": "張侃",
        "paragraphs": [
            "江湖毓羣魚，水大隨所揀。",
            "奈何世上人，尋到秋魚眼。"
        ],
        "title": "秋魚眼",
        "id": "e8f0d21a-dc43-41e5-aa26-4f79119c5998"
    },
    {
        "author": "張侃",
        "paragraphs": [
            "蘆葉滿沙洲，鳬翁取次游。",
            "生綃纔半尺，占得江南秋。"
        ],
        "title": "寒蘆四鴻  其一",
        "id": "13a0fee5-4a10-4b14-b716-b7b3267b4aef"
    },
    {
        "author": "張侃",
        "paragraphs": [
            "見山真見山，翠滿簷楣間。",
            "屏几漫畫障，意足水墨閒。"
        ],
        "title": "寒蘆四鴻  其二",
        "id": "a3508a7a-b92c-484d-a731-839a0ea3878a"
    },
    {
        "author": "張侃",
        "paragraphs": [
            "曲徑接山阿，行人說救婆。",
            "須知閨室女，識見已爭多。"
        ],
        "title": "救婆廟二首  其一",
        "id": "988265c3-87d8-43a0-98f4-17b27a38c687"
    },
    {
        "author": "張侃",
        "paragraphs": [
            "海水有枯竭，喬松易摧折。",
            "高名萬古存，地志書英烈。"
        ],
        "title": "救婆廟二首  其二",
        "id": "593f9c54-d24d-4c74-9339-c1f83cd84f8f"
    },
    {
        "author": "張侃",
        "paragraphs": [
            "柳絮隨風舞，金沙貼地開。",
            "爲緣春滿眼，不厭酒深盃。"
        ],
        "title": "對酒",
        "id": "bc740c8a-016f-4c24-8136-9af0dff05a01"
    },
    {
        "author": "張侃",
        "paragraphs": [
            "風暖輕拖練，天寒皺作鞾。",
            "江湖只如此，今古幾消磨。"
        ],
        "title": "偶成",
        "id": "5c807759-78cf-49b5-a18e-6509f1e60606"
    },
    {
        "author": "張侃",
        "paragraphs": [
            "雨後露華白，風前嵐氣清。",
            "秋心愁不展，垂白睡難成。"
        ],
        "title": "戲題",
        "id": "4398f623-9a23-4917-bcb0-b3a62f7aa5b2"
    },
    {
        "author": "張侃",
        "paragraphs": [
            "誰將秋菊蘂，故作小桃紅。",
            "輕薄隨時好，飄零風雨中。"
        ],
        "title": "桃花菊",
        "id": "3cf7a63e-e264-41ea-aa4d-5c94e786afb1"
    },
    {
        "author": "張侃",
        "paragraphs": [
            "微雪寒侵煖，新晴風掃氛。",
            "天公念穡事，秋稼定如雲。"
        ],
        "title": "雪霽",
        "id": "61f74f6b-ffa0-4299-bffc-5f94744f6287"
    },
    {
        "author": "張侃",
        "paragraphs": [
            "憶與成之別，于今廿五年。",
            "今朝復相見，話舊竹窗前。"
        ],
        "title": "蘇成之庚申歲相別甲申歲方會甬東  其一",
        "id": "4bcad716-2eb4-482d-995b-254bf5887203"
    },
    {
        "author": "張侃",
        "paragraphs": [
            "世態頻頻換，君心炯炯明。",
            "能言少時事，滿座便風生。"
        ],
        "title": "蘇成之庚申歲相別甲申歲方會甬東  其二",
        "id": "5b69b126-93ca-46f8-bef0-80a2f216e321"
    },
    {
        "author": "張侃",
        "paragraphs": [
            "風清園蝶粉猶輕，雨冷吳蠶繭未成。",
            "盡說溪村年事好，又添漁子笑浮生。"
        ],
        "title": "雨中",
        "id": "651688aa-15ca-4e03-a7b8-b03fd49ad997"
    },
    {
        "author": "張侃",
        "paragraphs": [
            "橫雨顛風勢轉加，紅情綠意不容誇。",
            "明朝春去忙如箭，滿市人携謝豹蝦。"
        ],
        "title": "春去",
        "id": "3da16b62-910d-4382-aab1-c0a2587d3e1a"
    },
    {
        "author": "張侃",
        "paragraphs": [
            "仙槎飛去訪牛郎，頑石浮來立道旁。",
            "能使鄉民知所敬，隻雞巵酒卜豐穰。"
        ],
        "title": "浮來廟",
        "id": "4b0531d7-4091-4067-b572-4171629dbf16"
    },
    {
        "author": "張侃",
        "paragraphs": [
            "一株綠色未成陰，千點微酸已沁心。",
            "雨露功深人不識，摘來先與了清吟。"
        ],
        "title": "梅子",
        "id": "3920abd2-64b0-4cd7-af39-ee6704df8f55"
    },
    {
        "author": "張侃",
        "paragraphs": [
            "積雨淋漓花頓空，櫻桃滿樹漬猩紅。",
            "相陪從事風流裏，遥想香燈摇落中。"
        ],
        "title": "今歲朱櫻紅熟樽俎間日有此品口占二絕  其一",
        "id": "a85a2487-47b3-4e4c-8dbc-70f47325e84a"
    },
    {
        "author": "張侃",
        "paragraphs": [
            "櫻桃顆顆滋春雨，橙霧霏霏遡曉風。",
            "出處不齊休比並，一尊今夕與誰同。"
        ],
        "title": "今歲朱櫻紅熟樽俎間日有此品口占二絕  其二",
        "id": "6b887c0d-3bb7-4a0b-b9c0-8f9788f3efdb"
    },
    {
        "author": "張侃",
        "paragraphs": [
            "秋雨霖淫數日間，耳邊未聽雨聲閒。",
            "傳聞農子愁無寐，心願烏雲且入山。"
        ],
        "title": "秋後積雨起水曾舜卿朱秀文有詩用韻作俳諧體田家苦三疊  其一",
        "id": "98a12912-f90a-49ba-bc42-0a0e2867802f"
    },
    {
        "author": "張侃",
        "paragraphs": [
            "戽水乾忙衣袂凉，旋炊濕稻當家常。",
            "連年成熟今年水，誰信微陰能奪陽。"
        ],
        "title": "秋後積雨起水曾舜卿朱秀文有詩用韻作俳諧體田家苦三疊  其二",
        "id": "156ba0c3-6492-458f-9135-a2852519af42"
    },
    {
        "author": "張侃",
        "paragraphs": [
            "積雨因風驟作寒，又吹濁水浸牛欄。",
            "須知此去盤中飯，一似鮎魚上竹難。"
        ],
        "title": "秋後積雨起水曾舜卿朱秀文有詩用韻作俳諧體田家苦三疊  其三",
        "id": "361d5a15-d72a-4443-8f18-32acf504990f"
    },
    {
        "author": "張侃",
        "paragraphs": [
            "萬頃早禾迎秀色，一天畏日耀炎光。",
            "滿倉陳腐將何用，細聽車聲恨最長。"
        ],
        "title": "積雨後農人戽水曉夕車聲不已",
        "id": "59539143-2ac2-45bb-88a6-1d3c1bcd35d1"
    },
    {
        "author": "張侃",
        "paragraphs": [
            "二年孤負觀花眼，少見江南第一枝。",
            "細讀坡公當日句，恍如玉立耿疎籬。"
        ],
        "title": "奔牛梅花開最晚因讀墨本坡翁和楊公濟梅花詩信筆四絕句  其一",
        "id": "0f3a913b-10c2-453b-861c-35847c5dbcb3"
    },
    {
        "author": "張侃",
        "paragraphs": [
            "平生政坐花開早，不奈顛風一夜吹。",
            "緘鎖芳英春意閙，轉頭青子已盈枝。"
        ],
        "title": "奔牛梅花開最晚因讀墨本坡翁和楊公濟梅花詩信筆四絕句  其二",
        "id": "598b200d-fbf2-4f30-91dd-750e3770f5c1"
    },
    {
        "author": "張侃",
        "paragraphs": [
            "閘南閒地遠連天，好種梅花作玉田。",
            "待得開時携酒去，旁人疑是飲中仙。"
        ],
        "title": "奔牛梅花開最晚因讀墨本坡翁和楊公濟梅花詩信筆四絕句  其三",
        "id": "1c44b02d-fe77-46b9-b1ac-817b1481541b"
    },
    {
        "author": "張侃",
        "paragraphs": [
            "積谷山前數種梅，常年携杖走千回。",
            "而今寂寞金臺下，獨對停雲把酒盃。"
        ],
        "title": "奔牛梅花開最晚因讀墨本坡翁和楊公濟梅花詩信筆四絕句  其四",
        "id": "ac8be0aa-013e-4fee-b0b5-35e6024d9736"
    },
    {
        "author": "張侃",
        "paragraphs": [
            "桂子吹香清不眠，相逢還在翠屏邊。",
            "一輪明月依人好，兩載中秋特地圓。"
        ],
        "title": "金臺中秋",
        "id": "50d5b560-d509-4ae7-9686-e4ca58bf6bb2"
    },
    {
        "author": "張侃",
        "paragraphs": [
            "坡老當年乞鑑湖，君王未肯付珪符。",
            "清名凜凜照人目，欲倩丹青成畫圖。"
        ],
        "title": "鑑湖別島二絕  其一",
        "id": "f07f8919-7bb6-4b58-bfd6-f82e99cb7820"
    },
    {
        "author": "張侃",
        "paragraphs": [
            "鑑湖別島對青山，山下菰蒲獵獵寒。",
            "最是曉烟收未盡，舂鋤閒立景尤寬。"
        ],
        "title": "鑑湖別島二絕  其二",
        "id": "9129f946-ab34-4d35-8841-2c6b44e8915a"
    },
    {
        "author": "張侃",
        "paragraphs": [
            "放翁詩裏想東關，舟到東關雨逗寒。",
            "只是當年舊山色，水邊誰似白鷗閒。"
        ],
        "title": "東關二絕  其一",
        "id": "e91e1842-98c2-4d32-b9b5-dd365f3b05c3"
    },
    {
        "author": "張侃",
        "paragraphs": [
            "瓦屋三間水半篙，雞豚村社寄吾豪。",
            "早知城市同耕鑿，悔不從渠泛小舠。"
        ],
        "title": "東關二絕  其二",
        "id": "367dae3f-db95-4cb0-881a-cd56cff90bc3"
    },
    {
        "author": "張侃",
        "paragraphs": [
            "字既因人傳者多，人能累字又如何。",
            "誰知異世三君子，字與名同保不磨。"
        ],
        "title": "觀三賢石本墨妙",
        "id": "6f58e3e6-5763-4f38-a0b2-cfbbd40bb084"
    },
    {
        "author": "張侃",
        "paragraphs": [
            "繞窗山水富清妍，古木陰中隠亂蟬。",
            "一葉迎秋無盡日，勾萌還復待明年。"
        ],
        "title": "秋葉二絕  其一",
        "id": "c4492d84-ca89-4b35-b6e2-8fefffafbdbf"
    },
    {
        "author": "張侃",
        "paragraphs": [
            "花木榮枯又一年，誰知生意妙難傳。",
            "君看亭側數株柳，幾度風前吹細綿。"
        ],
        "title": "秋葉二絕  其二",
        "id": "fdea310b-dc8b-4a62-a75b-403f2ff9b822"
    },
    {
        "author": "張侃",
        "paragraphs": [
            "冬深水涸未潺潺，數萼梅依翠竹間。",
            "待折歸來占清賞，不須移近小屏山。"
        ],
        "title": "觀梅用東坡先生山字州字兩絕句韻  其一",
        "id": "12e4353b-9cb7-4fc6-8728-3714dad68e7d"
    },
    {
        "author": "張侃",
        "paragraphs": [
            "只怕花開眼界幽，香中一點絆人愁。",
            "問渠偏向孤山好，時復飄香入帝州。"
        ],
        "title": "觀梅用東坡先生山字州字兩絕句韻  其二",
        "id": "26979749-d7dd-4985-8f52-8ddad222295f"
    },
    {
        "author": "張侃",
        "paragraphs": [
            "水來江尾難分燕，山到崖頭合號龍。",
            "見得人心尊萬乘，片帆飛過亦朝東。"
        ],
        "title": "舜廟在龍山右",
        "id": "01fc36e6-5ac6-47fe-811d-fef7eee621a8"
    },
    {
        "author": "張侃",
        "paragraphs": [
            "疎梅晼晚千年秀，穠李韶華二月初。",
            "試訪前谿歌舞處，斷烟斜日照平蕪。"
        ],
        "title": "春日覽古四絕  其一",
        "id": "5cb7fef9-a48b-43fb-9944-e34343151c09"
    },
    {
        "author": "張侃",
        "paragraphs": [
            "游人拾翠蹋青歸，疊疊樓臺映綠漪。",
            "行到橋西多野色，吳羌山下織簾祠。"
        ],
        "title": "春日覽古四絕  其二",
        "id": "da0b2abd-7406-441d-93fe-cfc9ba9bf49a"
    },
    {
        "author": "張侃",
        "paragraphs": [
            "結廬恰恰對西亭，萬物昭回自賦形。",
            "秋晚不妨尋好處，何須送客話飄零。"
        ],
        "title": "春日覽古四絕  其三",
        "id": "4808b894-5a6e-40cc-900d-f1e657e50d3c"
    },
    {
        "author": "張侃",
        "paragraphs": [
            "曾携壁上鸕鷀杓，來飲靈泉一掬甘。",
            "却笑眼花前日誤，竟煩舌本爲渠參。"
        ],
        "title": "春日覽古四絕  其四",
        "id": "47d31359-a8d6-4ee2-84ee-ee6a2e8b1e10"
    },
    {
        "author": "張侃",
        "paragraphs": [
            "山蹊屈曲費躋攀，來謁仙姑氣貌閒。",
            "曾與人間祈得雨，姓名從此徹天顔。"
        ],
        "title": "鳳鳴洞祈雨三絕  其一",
        "id": "ab4f0863-d533-4cf5-8f9a-d674c0c504dd"
    },
    {
        "author": "張侃",
        "paragraphs": [
            "洞口流泉清徹骨，崖頭瀑布冷侵人。",
            "隔凡不許纖塵入，誰識中潜縱壑鱗。"
        ],
        "title": "鳳鳴洞祈雨三絕  其二",
        "id": "63d2a4dd-f72f-4f73-a044-44124bba9064"
    },
    {
        "author": "張侃",
        "paragraphs": [
            "六月官河已斷流，農家無水蔭田疇。",
            "我來欲問姑求雨，要勝常年望有秋。"
        ],
        "title": "鳳鳴洞祈雨三絕  其三",
        "id": "41dfab23-d60c-49ff-b6ee-ef031f93565a"
    },
    {
        "author": "張侃",
        "paragraphs": [
            "暑氣蒸人病未蘇，時吹凉雨滿庭除。",
            "秋來不待梧桐報，妝點前山景色疎。"
        ],
        "title": "初秋",
        "id": "94757718-f6a0-46a0-96b8-d5bb9369df03"
    },
    {
        "author": "張侃",
        "paragraphs": [
            "當年携妓漫來游，後世薔薇句更遒。",
            "明月白雲成底事，誰知棋罷是深謀。"
        ],
        "title": "游東山國慶院院有明月堂白雲軒土人云明月白雲謝太傅所携妓小字也此出於李白憶東山詩特紀一時景色王性之記中直言明月白雲二堂是太傅舊跡又誤矣因成一絕以識之",
        "id": "a30e8050-b872-498e-bb61-03705ffa083c"
    },
    {
        "author": "張侃",
        "paragraphs": [
            "九磎十八澗邊游，風景蕭疎接素秋。",
            "野草怕人愁有賸，尚餘翠色映雙眸。"
        ],
        "title": "十八澗",
        "id": "252bc44c-5e62-404a-8faf-6c1ebe7a66e0"
    },
    {
        "author": "張侃",
        "paragraphs": [
            "孤山山下舊祠堂，詩與梅花一樣香。",
            "方欲向君求剩語，忽逢摘索破天荒。"
        ],
        "title": "十年前拜四聖觀林和靖像曾有詩爲士友諷誦庚辰中秋後十日重游適梅破一二萼再書",
        "id": "46706f09-441a-4418-b8ef-12f82c658a44"
    },
    {
        "author": "張侃",
        "paragraphs": [
            "春深買得一絲蓴，絕勝農家碧澗芹。",
            "却笑吾宗深有托，自憐野鶴在雞羣。"
        ],
        "title": "蓴二絕  其一",
        "id": "1daa26f1-9086-497c-b2a1-298ee2b31671"
    },
    {
        "author": "張侃",
        "paragraphs": [
            "達人胸次與天寬，到處浮家得細看。",
            "滿盌蓴絲浮碧色，不妨邀客話儒酸。"
        ],
        "title": "蓴二絕  其二",
        "id": "d777dc02-4d08-4962-bf94-8f0d005975d8"
    },
    {
        "author": "張侃",
        "paragraphs": [
            "山田疊疊之字轉，穉麥森森雲樣生。",
            "輸與農家生計定，纔逢楊柳便清明。"
        ],
        "title": "陳家渡至上乘院",
        "id": "facec153-abe7-4c3d-8da3-16cdea8ff5d0"
    },
    {
        "author": "張侃",
        "paragraphs": [
            "今宵僧院借牀眠，風誤秋聲在枕邊。",
            "起共詩人談雋永，瀹茶新汲磵泉煎。"
        ],
        "title": "宿彌陀興福院遇詩僧妙寧",
        "id": "809cf4ff-2322-4de9-a91a-60d6f104f145"
    },
    {
        "author": "張侃",
        "paragraphs": [
            "人生行止且隨緣，不到茲山十五年。",
            "紫翠屏前久空闊，四時轉景是風烟。"
        ],
        "title": "留題餘杭道明山勝因院",
        "id": "e2c8af6c-1e76-40ac-bdf9-9e6d7c9d8fb7"
    },
    {
        "author": "張侃",
        "paragraphs": [
            "須信此心元有性，苦將濁酒破人愁。",
            "舊愁未解新愁至，團扇因何怯去秋。"
        ],
        "title": "感秋扇五首  其一",
        "id": "5b956889-22bb-4d41-8ce2-c2fc6d0f5b8e"
    },
    {
        "author": "張侃",
        "paragraphs": [
            "人到退時須著力，未退之時休向前。",
            "暑中團扇多勳業，一夜西風亦偶然。"
        ],
        "title": "感秋扇五首  其二",
        "id": "bd247e0b-7231-4bb5-b63a-2cab93cd54cf"
    },
    {
        "author": "張侃",
        "paragraphs": [
            "班氏休吟團扇句，退之枉賦短檠歌。",
            "行藏用捨皆前定，凡物逢時莫要過。"
        ],
        "title": "感秋扇五首  其三",
        "id": "f19f849e-e14d-461d-a37f-7bb3007e1a8d"
    },
    {
        "author": "張侃",
        "paragraphs": [
            "篋中團扇去年携，小字曾書老杜詩。",
            "今日秋風風漸起，要人收拾自知時。"
        ],
        "title": "感秋扇五首  其四",
        "id": "6dd480be-85ba-4e52-9f52-d129f244d24b"
    },
    {
        "author": "張侃",
        "paragraphs": [
            "潜藏酷暑又明年，月缺秋孤快目前。",
            "團扇此時還用事，知機元要占人先。"
        ],
        "title": "感秋扇五首  其五",
        "id": "0542281a-092e-4038-8d04-5bfa16e16a8f"
    },
    {
        "author": "張侃",
        "paragraphs": [
            "八字橋邊春水平，三家村裏亦清明。",
            "女郎鼓棹歸來晚，却被風光賺一生。"
        ],
        "title": "村外寒食",
        "id": "014d9e2d-a559-4a1c-87f4-874d8cd1d067"
    },
    {
        "author": "張侃",
        "paragraphs": [
            "村北村南花事稀，晚風吹雨綠盈枝。",
            "黄鸝暗與春光轉，似怕騷人細作詩。"
        ],
        "title": "春晚聞鶑",
        "id": "e97040e6-a745-44a1-af4f-8addee0d0207"
    },
    {
        "author": "張侃",
        "paragraphs": [
            "添竹栽松眼界寬，四時長使翠光團。",
            "參天會見充梁棟，礙月休令作釣竿。"
        ],
        "title": "種松添竹口占二絕  其一",
        "id": "c1831cfa-05ef-4bc7-8f38-3469da1fa63c"
    },
    {
        "author": "張侃",
        "paragraphs": [
            "種得成時我已歸，明年此際弄秋暉。",
            "丁寧園叟頻澆灌，要見元功無盡機。"
        ],
        "title": "種松添竹口占二絕  其二",
        "id": "365661b3-5bc4-4e65-a210-748f94a1953b"
    },
    {
        "author": "張侃",
        "paragraphs": [
            "筆法有神緣劍舞，詩壇游戯也無妨。",
            "却嫌踏破鐵門限，剗草堂前化鞠場。"
        ],
        "title": "次韻竹林玉老三首  其一",
        "id": "10276c2f-d382-49e6-b346-027b52a5c166"
    },
    {
        "author": "張侃",
        "paragraphs": [
            "我似吳牛喘月光，領瘡磨鞅巧相妨。",
            "何時飽聽林間笛，了却官租稼滌場。"
        ],
        "title": "次韻竹林玉老三首  其二",
        "id": "f00980b3-5977-4488-9e6d-a629a0c71599"
    },
    {
        "author": "張侃",
        "paragraphs": [
            "晚景奔忙駒過隙，閙中且覓靜何妨。",
            "時宜正要新聲巧，賀老龍鍾莫定場。"
        ],
        "title": "次韻竹林玉老三首  其三",
        "id": "7694cc3c-2106-4db9-9381-3bb47e514e38"
    },
    {
        "author": "張侃",
        "paragraphs": [
            "破愁淺酌賢人酒，覓句還尋君子花。",
            "造物於予元自厚，閉門獨坐日初斜。"
        ],
        "title": "獨坐",
        "id": "ab293f77-1648-4534-8aff-b4420bd95de6"
    },
    {
        "author": "張侃",
        "paragraphs": [
            "舉頭聞鵲心偏喜，的是庭闈初寄書。",
            "報語加餐眠穩外，只留清白替菑畬。"
        ],
        "title": "聞鵲",
        "id": "ca4e59f0-ae9c-4e68-a4fa-e79c237e5575"
    },
    {
        "author": "張侃",
        "paragraphs": [
            "村烟四五水成灣，拍拍鳬翁意自閒。",
            "秋雨不能回衆綠，洗開霜色露寒山。"
        ],
        "title": "即事",
        "id": "18b58418-fa97-4d6b-9362-5d696be0e7f5"
    },
    {
        "author": "張侃",
        "paragraphs": [
            "一春多雨阻清游，留得名花到暮秋。",
            "偶見來禽與仙杏，淡紅殘粉亦風流。"
        ],
        "title": "九月朔",
        "id": "f32e9ab5-9d5b-4fe1-b2c5-4197dc6cde63"
    },
    {
        "author": "張侃",
        "paragraphs": [
            "宰邑歸來便老成，豈知詩句是心聲。",
            "細看野水無人渡，終勝蟠龍守此清。"
        ],
        "title": "大龍寺荆公詩石",
        "id": "875ee8f0-6cf1-4b47-b54a-506c95778e60"
    },
    {
        "author": "張侃",
        "paragraphs": [
            "北風掠地盡無塵，惜許林園未有春。",
            "小試囊中餐玉法，誰爲天外散花人。"
        ],
        "title": "雪中獨步家園",
        "id": "27daa34e-dd7f-4852-9004-8a33c3630525"
    },
    {
        "author": "張侃",
        "paragraphs": [
            "牆隈楊柳已垂絲，岸北梅花始着枝。",
            "風掠晴香覓詩句，容渠開晚占春時。"
        ],
        "title": "正月晚訪梅",
        "id": "a261ad78-edfd-453b-8a5f-5afa2007bf9f"
    },
    {
        "author": "張侃",
        "paragraphs": [
            "舊冬全未見梅枝，多是江南春訊遲。",
            "今日相逢猶摘索，翠濤箋上寫新詩。"
        ],
        "title": "梅時往來郊外十絕  其一",
        "id": "92895203-6563-4354-b25c-98bfc7e6ca8d"
    },
    {
        "author": "張侃",
        "paragraphs": [
            "蹋雪西村探古梅，一株寂寞爲誰開。",
            "不消絃管與彈壓，自有騷翁時往來。"
        ],
        "title": "梅時往來郊外十絕  其二",
        "id": "213467cc-1145-41f5-ab05-fbfac2d7fcee"
    },
    {
        "author": "張侃",
        "paragraphs": [
            "一冬多雪更多陰，問訊磎梅春未深。",
            "等得春來花已漫，孤高不改歲寒心。"
        ],
        "title": "梅時往來郊外十絕  其三",
        "id": "13fb6af5-2b86-438a-89d2-fee6fe595284"
    },
    {
        "author": "張侃",
        "paragraphs": [
            "半生見梅喚作兄，我詩政見梅邊清。",
            "前回待欲喚曾子，惜許疎蟾未弄明。"
        ],
        "title": "梅時往來郊外十絕  其四",
        "id": "68b7ff73-6d2f-4288-8268-a4ab6df0a529"
    },
    {
        "author": "張侃",
        "paragraphs": [
            "不作等閒桃李色，一聲羌笛怨驚塵。",
            "偶思今歲開花晚，要醉風前爛熳春。"
        ],
        "title": "梅時往來郊外十絕  其五",
        "id": "1e130a3f-781a-4ba4-b1d9-4039e35b1260"
    },
    {
        "author": "張侃",
        "paragraphs": [
            "琉璃木葉襯瓊英，折得歸來照眼明。",
            "聞道此花清似我，莫言避俗太無情。"
        ],
        "title": "梅時往來郊外十絕  其六",
        "id": "c4a49ef3-1c3f-4406-8726-67b68fd1f149"
    },
    {
        "author": "張侃",
        "paragraphs": [
            "剪蠟勻脂別樣粧，吐芳先與探春光。",
            "爲緣骨相天然好，所欠江頭細細香。"
        ],
        "title": "梅時往來郊外十絕  其七",
        "id": "84ba02b3-515c-4fa4-8c63-98a84b855f50"
    },
    {
        "author": "張侃",
        "paragraphs": [
            "近來疎懶任方圓，參取梅花句裏禪。",
            "三尺枯藤同所好，斷無人似拙翁顛。"
        ],
        "title": "梅時往來郊外十絕  其八",
        "id": "033edbae-5461-48bb-8855-5e0e6643982c"
    },
    {
        "author": "張侃",
        "paragraphs": [
            "春已多時花漸繁，勸梅未用點苔斑。",
            "隔塵自有元規扇，要見風流慶曆間。"
        ],
        "title": "梅時往來郊外十絕  其九",
        "id": "e3674a02-66ca-46c2-a526-4340a65e6969"
    },
    {
        "author": "張侃",
        "paragraphs": [
            "磎邊小圃半荒蕪，數種梅栽莫負渠。",
            "香色幾年吟不盡，蜂鬚先得妙工夫。"
        ],
        "title": "梅時往來郊外十絕  其一○",
        "id": "e1a08de0-77d7-4d71-a35a-8ea44ab5cc7f"
    },
    {
        "author": "張侃",
        "paragraphs": [
            "名花愛向春深月，幻作人間黄玉花。",
            "裛露承風嬌不盡，好將逸語爲渠誇。"
        ],
        "title": "黄木香",
        "id": "4764e99e-0971-441e-9bc9-3c294a5fb414"
    },
    {
        "author": "張侃",
        "paragraphs": [
            "木香堆架漸開花，旁徑薔薇錦未斜。",
            "風劈柳絲成亂絮，輕輕飛入野人家。"
        ],
        "title": "春日二首  其一",
        "id": "2832a824-512e-40c6-b1a4-4e0e26faebdf"
    },
    {
        "author": "張侃",
        "paragraphs": [
            "春光到此未須歸，綠替紅殘已暗圍。",
            "說與羣兒休趕逐，要看宛轉自然飛。"
        ],
        "title": "春日二首  其二",
        "id": "01c28f70-9efb-4041-971d-6d9698ef4ec0"
    },
    {
        "author": "張侃",
        "paragraphs": [
            "沿江一曲水通村，潮拍平沙滿舊痕。",
            "落日鎔金潮又漲，水天直接海山門。"
        ],
        "title": "贉村望潮",
        "id": "0e40676a-20fe-493f-8959-90581bc43161"
    },
    {
        "author": "張侃",
        "paragraphs": [
            "佛身廣大遍虛空，收拾歸來一衲中。",
            "走入睡鄉推未覺，只緣認得主人翁。"
        ],
        "title": "題睡布袋",
        "id": "099ebe2f-7b34-42df-9d29-a72f61910c1c"
    },
    {
        "author": "張侃",
        "paragraphs": [
            "連朝風雪滿空來，喜得新晴萬象回。",
            "甚欲出門尋野興，梅花多是旁春開。"
        ],
        "title": "雪後",
        "id": "d0cb0709-620b-4f33-afd7-a96959a9b0d6"
    },
    {
        "author": "張侃",
        "paragraphs": [
            "父兄師友俱鳴世，培養都緣歲月深。",
            "忍得清貧忘寵辱，至今聲譽藹儒林。"
        ],
        "title": "題等慈寺後經略潘德鄜舊居三絕  其一",
        "id": "ef525448-c547-44e8-83bf-41a858f0998f"
    },
    {
        "author": "張侃",
        "paragraphs": [
            "中書當日冠天下，半世浮萍無定居。",
            "却是子孫能力守，結茅隨分並精廬。"
        ],
        "title": "題等慈寺後經略潘德鄜舊居三絕  其二",
        "id": "5d11910a-b129-4e09-afc0-4c15b629485e"
    },
    {
        "author": "張侃",
        "paragraphs": [
            "古來名士都如此，後世虛浮類鄙之。",
            "頼有晦翁高著眼，青青鉅竹蔭簷楣。"
        ],
        "title": "題等慈寺後經略潘德鄜舊居三絕  其三",
        "id": "7f5c7afa-c3ee-4bdf-97de-34b47cd446cb"
    },
    {
        "author": "張侃",
        "paragraphs": [
            "名園依水跨官塘，古木扶疎圍夕陽。",
            "粉蝶不來蜂又去，一雙燕子話凄凉。"
        ],
        "title": "泊楊園詩",
        "id": "83dfc08a-e72b-41e9-9ded-4c6249e6d708"
    },
    {
        "author": "張侃",
        "paragraphs": [
            "半夜燃萁車堰歸，縣街燈火已稀微。",
            "路人莫笑奔波甚，領略江山暫解圍。"
        ],
        "title": "紀程十絕  其一",
        "id": "4c197e8c-e99d-4f89-9f62-c6c304c69533"
    },
    {
        "author": "張侃",
        "paragraphs": [
            "旋呼篷艇到新橋，日影隨寒上柳梢。",
            "烏帽䊶裙真野服，又乘山轎過山腰。"
        ],
        "title": "紀程十絕  其二",
        "id": "60593d39-f247-4c8a-9edf-ee0b1e10879f"
    },
    {
        "author": "張侃",
        "paragraphs": [
            "宿霧漫山寒未開，老僧笑我四番來。",
            "功名遷轉都如此，頗羨幽人隠磵隈。"
        ],
        "title": "紀程十絕  其三",
        "id": "5cfe8f71-ffee-448d-ad61-cfdca22a2abe"
    },
    {
        "author": "張侃",
        "paragraphs": [
            "百漏船東竹似椽，一杯茗粥說癡禪。",
            "恰如二月烏㨫角，村北村南童稚顛。"
        ],
        "title": "紀程十絕  其四",
        "id": "6d4cf5bf-aa6d-4221-ba9c-24abab748cdc"
    },
    {
        "author": "張侃",
        "paragraphs": [
            "貧民逐利可憐生，水附泥乾鹵漸成。",
            "多得鹵成求淺利，問天乞取一冬晴。"
        ],
        "title": "紀程十絕  其五",
        "id": "8000ddf8-fdfa-430c-b233-a04693e6f23b"
    },
    {
        "author": "張侃",
        "paragraphs": [
            "沿湖水淺灘勢斜，小兒并灘運魚叉。",
            "風力如銛雙股冷，青帘側邊是儂家。"
        ],
        "title": "紀程十絕  其六",
        "id": "e90fa92e-9f3b-41cf-8d49-4d9088639680"
    },
    {
        "author": "張侃",
        "paragraphs": [
            "秋晚曾來十日過，滿田稗子綠成窠。",
            "年荒只待州家榜，分數攙多喜若何。"
        ],
        "title": "紀程十絕  其七",
        "id": "3de139bd-d1b8-41f2-97c7-04db49d3cd18"
    },
    {
        "author": "張侃",
        "paragraphs": [
            "星移山轉度寒沙，到得塍頭鼓二撾。",
            "忽憶昔年斗門渡，風翻浪葉艣欹斜。"
        ],
        "title": "紀程十絕  其八",
        "id": "40633b29-4b3c-4e30-bc9c-307802c6c936"
    },
    {
        "author": "張侃",
        "paragraphs": [
            "敲開野店旋吹燈，舊酒重溫醆易冰。",
            "十五年來隨分過，任人呼作在家僧。"
        ],
        "title": "紀程十絕  其九",
        "id": "a7e93f77-a384-486b-b053-fa2cf9ef7e43"
    },
    {
        "author": "張侃",
        "paragraphs": [
            "冬晴全未見梅花，籬角黄花尚綴葩。",
            "賸喜交情真耐事，風流不到五侯家。"
        ],
        "title": "紀程十絕  其一○",
        "id": "da966b2a-2274-44c0-a914-2aa13491befd"
    },
    {
        "author": "張侃",
        "paragraphs": [
            "良田水旱不妨耕，海際成田禾罕生。",
            "一夜潮來留剩水，民家辛苦望西成。"
        ],
        "title": "海際民田",
        "id": "7cc2bfc3-dc63-4976-a69a-3873365ad451"
    },
    {
        "author": "張侃",
        "paragraphs": [
            "繁絃脆管挾春華，都屬侯門富貴家。",
            "我獨蕭然無一事，清宵兀坐聽鳴蛙。"
        ],
        "title": "夜坐",
        "id": "f7b7f724-33f2-4350-b288-ad39c83458cb"
    },
    {
        "author": "張侃",
        "paragraphs": [
            "山僧成歲枕雲根，豈是無心直漫云。",
            "更闢短窗臨澗水，自題雲舫見殷勤。"
        ],
        "title": "題旌教院僧房雲舫又名百漏船三首  其一",
        "id": "cd1c46e3-1284-406e-ba03-027e4be69cdd"
    },
    {
        "author": "張侃",
        "paragraphs": [
            "雲片東西自在飛，偶然連綴又成衣。",
            "商量做雨竟何事，刻畫奇峰便忘歸。"
        ],
        "title": "題旌教院僧房雲舫又名百漏船三首  其二",
        "id": "d7783e4e-f328-4b0e-84ff-47ba2c4309e0"
    },
    {
        "author": "張侃",
        "paragraphs": [
            "既名雲舫知歸宿，何用多言惹是非。",
            "水到渠成添百漏，可憐未解箭真機。"
        ],
        "title": "題旌教院僧房雲舫又名百漏船三首  其三",
        "id": "e5db1cd3-58c4-426e-b7aa-12ae5e60b356"
    },
    {
        "author": "張侃",
        "paragraphs": [
            "望望孤城綠樹根，平沙連屋草連雲。",
            "夕陽坡上人牛小，耕出羌王古印文。"
        ],
        "title": "柳樹匯",
        "id": "aecb7d36-7ba9-49b5-9f23-51dcab0abe5e"
    },
    {
        "author": "張侃",
        "paragraphs": [
            "暝入荒山近十里，茅屋人家隔溪水。",
            "青燈一夜不成眠，明日長征又如此。"
        ],
        "title": "龜子匯",
        "id": "9a5a280f-fe74-4a1d-8ca5-45217c49c9af"
    },
    {
        "author": "張侃",
        "paragraphs": [
            "始寧花木今何在，一派山泉紀此清。",
            "說與老僧頻整葺，世間難保是虛名。"
        ],
        "title": "始寧泉",
        "id": "d74ed6a0-44e9-4c2a-bb94-99d16fcc0056"
    },
    {
        "author": "張侃",
        "paragraphs": [
            "風盡天陰分野色，雁眠雲影得新晴。",
            "江臺寺裏閒登覽，屋遶吳山畫不成。"
        ],
        "title": "寺樓舒目",
        "id": "00c08e1d-5918-48e6-a567-1a0e09cc3130"
    },
    {
        "author": "張侃",
        "paragraphs": [
            "一九纔過二九來，見人相喚袖難開。",
            "外頭天色時時轉，雪急因風緩緩回。"
        ],
        "title": "代吳兒作小至後九九詩八解  其一",
        "id": "7cd58a08-7051-4aca-8d40-b1bb3a369bdf"
    },
    {
        "author": "張侃",
        "paragraphs": [
            "三九寒威漸漸强，顛風刮面怎禁當。",
            "籬頭觱栗從頭響，添得人愁綫樣長。"
        ],
        "title": "代吳兒作小至後九九詩八解  其二",
        "id": "3627a440-620e-4586-800d-b809532a66bd"
    },
    {
        "author": "張侃",
        "paragraphs": [
            "沽酒烹魚送舊年，情知四九在冬前。",
            "烘來布被何曾暖，身作彎弓宿露天。"
        ],
        "title": "代吳兒作小至後九九詩八解  其三",
        "id": "c06a6af1-bb9b-4fbf-b8f7-150796dc94f1"
    },
    {
        "author": "張侃",
        "paragraphs": [
            "今年燈市好安排，雪柳香梅費剪裁。",
            "歲月匆匆臨五九，太陽門戶向東開。"
        ],
        "title": "代吳兒作小至後九九詩八解  其四",
        "id": "a5f31501-00b3-4211-9319-4d09d10390d6"
    },
    {
        "author": "張侃",
        "paragraphs": [
            "冬深生冷喜新春，賦得貧窮敢怨人。",
            "六九數終風扇動，放些意氣走芳塵。"
        ],
        "title": "代吳兒作小至後九九詩八解  其五",
        "id": "0cde9c2f-c52e-4944-b57a-a435a29ccc36"
    },
    {
        "author": "張侃",
        "paragraphs": [
            "轉頭七九數過三，無事閒從野老談。",
            "花氣熏人能樣猛，脫來布衲兩頭擔。"
        ],
        "title": "代吳兒作小至後九九詩八解  其六",
        "id": "02cf07a7-c59f-44e1-9e21-e262a321c51d"
    },
    {
        "author": "張侃",
        "paragraphs": [
            "五五三三拋堶忙，柳絲深處映陂塘。",
            "貍奴犬子尋陰地，八九春中日正長。"
        ],
        "title": "代吳兒作小至後九九詩八解  其七",
        "id": "e5519558-8b78-419e-afcc-e9f6cfcff711"
    },
    {
        "author": "張侃",
        "paragraphs": [
            "我儂閒過謝皇天，只願從今大有年。",
            "九九數來無可數，都將犁把去耕田。"
        ],
        "title": "代吳兒作小至後九九詩八解  其八",
        "id": "af155af4-a1e3-4d6b-9638-e2a4b39be23f"
    },
    {
        "author": "張侃",
        "paragraphs": [
            "山容娟麗青無盡，心地寬閒樂有涯。",
            "春訊不應梅占斷，風流猶有海棠花。"
        ],
        "title": "家園散策二絕  其一",
        "id": "145273a4-0b20-43f4-876e-1809828ab5c4"
    },
    {
        "author": "張侃",
        "paragraphs": [
            "散策家園日護雲，靜看溪水碧生粼。",
            "春光不爲名花老，贏得年年錦繡新。"
        ],
        "title": "家園散策二絕  其二",
        "id": "31174a5a-e022-4d97-9a0b-5ed0cc93b9e5"
    },
    {
        "author": "張侃",
        "paragraphs": [
            "塗脂抹粉豈長妍，得寵宜思辱在先。",
            "萬古宮人斜上望，淡烟衰草爲凄然。"
        ],
        "title": "宮人斜",
        "id": "fe3b8690-b28e-42c3-96f0-e84ea4f0fbe3"
    },
    {
        "author": "張侃",
        "paragraphs": [
            "多謝東風巧剪裁，朱朱白白待春開。",
            "偶因無事尋詩句，又見沿蹊錦繡堆。"
        ],
        "title": "薔薇三絕  其一",
        "id": "8cbb4f69-a811-47a5-9b31-1329afde8b12"
    },
    {
        "author": "張侃",
        "paragraphs": [
            "雨回新綠方留潤，日映輕紅無盡嬌。",
            "爲惜江南春事好，對香吹水入金焦。"
        ],
        "title": "薔薇三絕  其二",
        "id": "c0f944df-279e-4c4c-98c1-ad06d5adc7fe"
    },
    {
        "author": "張侃",
        "paragraphs": [
            "薔薇開盡知春晚，燕子閒來又日西。",
            "却恨丹青描不得，旋將心事付深閨。"
        ],
        "title": "薔薇三絕  其三",
        "id": "249d91dc-a471-4da9-9c1a-350f0a6c17cc"
    },
    {
        "author": "張侃",
        "paragraphs": [
            "二十四番花信風，凝脂剪翠巧妝容。",
            "誰言桃李芳春後，不似沿流錦繡中。"
        ],
        "title": "近於小圃築堂名曰秀野隔河插木芙蕖舊有詩云",
        "id": "eb46528c-596f-48f9-a01d-99ac88a20b88"
    },
    {
        "author": "張侃",
        "paragraphs": [
            "繞堤盡種木芙蕖，楊柳陰中動碧虛。",
            "待得秋來花勝錦，柳絲斷續怕風梳。"
        ],
        "title": "再吟二絕  其一",
        "id": "6bf6a2ec-c074-4bc0-971a-cbe5877f55e5"
    },
    {
        "author": "張侃",
        "paragraphs": [
            "二十四番風報信，名花開了便匆匆。",
            "誰言造化無窮盡，又報秋花第一風。"
        ],
        "title": "再吟二絕  其二",
        "id": "ad88bbe3-4605-425f-8440-fa27621af0c4"
    },
    {
        "author": "張侃",
        "paragraphs": [
            "將花作婢那解語，喚竹爲奴亦浪名。",
            "霧鬢雲鬟休用怨，主翁先有不平鳴。"
        ],
        "title": "偶吟",
        "id": "bd661903-8125-48b8-af4e-80e57d1342c6"
    },
    {
        "author": "張侃",
        "paragraphs": [
            "隠之立異酌貪泉，直使吾名四海傳。",
            "得似范公全雅志，只將清白遺時賢。"
        ],
        "title": "范園",
        "id": "7bf5f99f-5142-4436-b46c-d0036867258a"
    },
    {
        "author": "張侃",
        "paragraphs": [
            "籃輿清曉過軒亭，軒外山圍未了青。",
            "我意他年尋一壑，只因今日眼曾經。"
        ],
        "title": "軒亭",
        "id": "dbc0fbc1-e361-48fc-8108-e947c346796f"
    },
    {
        "author": "張侃",
        "paragraphs": [
            "靜看桂影上簾櫳，幾度吟詩句未工。",
            "從此相忘天地外，主人袖手小闌東。"
        ],
        "title": "延桂堂",
        "id": "514127b6-1a2f-49b9-b35b-f58b3360fa20"
    },
    {
        "author": "張侃",
        "paragraphs": [
            "小池栽得數枝蓮，也占新凉七月天。",
            "說道南灣納空闊，盡將野意換韶妍。"
        ],
        "title": "小池",
        "id": "983a29e0-0fc5-446a-b5fe-81697352a26c"
    },
    {
        "author": "張侃",
        "paragraphs": [
            "水清月白又初秋，㶁㶁山泉入澗流。",
            "我已重來君解否，生平厭作是非謀。"
        ],
        "title": "水月泉",
        "id": "864aa29c-c2b3-4ac2-8759-2b84e6559439"
    },
    {
        "author": "張侃",
        "paragraphs": [
            "昔曾襆被宿江潯，風雨欺人春未深。",
            "轉盼六年重到此，越山依舊隠雲心。"
        ],
        "title": "江下",
        "id": "5360eeea-c239-4e75-911b-c722bf15480e"
    },
    {
        "author": "張侃",
        "paragraphs": [
            "潮水衝沙未轉清，急摇雙艣似鵝鳴。",
            "須臾停艣依荒岸，草屋疎燈記夜程。"
        ],
        "title": "丈亭",
        "id": "be17b01f-a530-483f-bd62-2205058a0119"
    },
    {
        "author": "張侃",
        "paragraphs": [
            "謝公洗屐水平池，笑傲東山望一時。",
            "究竟後人能尚友，驛名懷謝著深思。"
        ],
        "title": "題懷謝驛",
        "id": "980ca3eb-4bcd-4560-a8e8-5e74e12795b1"
    },
    {
        "author": "張侃",
        "paragraphs": [
            "客舍牆根草未生，市橋官柳已欣榮。",
            "洪鈞造物元無意，只是東風有世情。"
        ],
        "title": "偶得",
        "id": "f39adf5a-bfa2-4233-b5d2-3070c636050e"
    },
    {
        "author": "張侃",
        "paragraphs": [
            "竹奴角簟頗相宜，正是書齋寂靜時。",
            "白鳥忽穿林影去，自携紈扇細題詩。"
        ],
        "title": "偶成",
        "id": "ef4a9dd2-6843-4032-affc-2c41b8f04dfc"
    },
    {
        "author": "張侃",
        "paragraphs": [
            "靜觀萬物各隨緣，天亦何心付自然。",
            "鸜鵒不材鸚鵡貴，豈知鸜鵒得天年。"
        ],
        "title": "偶書二絕  其一",
        "id": "0a02bb98-625f-4ece-bb81-ed5125127062"
    },
    {
        "author": "張侃",
        "paragraphs": [
            "久知鳬短鶴長語，誰賦花榮竹脆詩。",
            "物理無窮難測識，且傾美酒樂天時。"
        ],
        "title": "偶書二絕  其二",
        "id": "46711456-43db-43be-bd8f-38b174cab3ce"
    },
    {
        "author": "張侃",
        "paragraphs": [
            "夜深水冷無香餌，若箇黄鱗肯上鈎。",
            "我欲釣鼇安爾用，一竿風月好迴舟。"
        ],
        "title": "偶題",
        "id": "efa86ff6-17e7-47d2-912c-719ecf898e65"
    },
    {
        "author": "張侃",
        "paragraphs": [
            "司馬才名世所賢，銀鈎珠唾尚依然。",
            "塵埃試看蛛絲壁，倒指於今六十年。"
        ],
        "title": "題司馬才叔詩後",
        "id": "372d6530-d421-43b9-9200-030a33d4c816"
    },
    {
        "author": "張侃",
        "paragraphs": [
            "梅長官深有味，木居士喜清游。",
            "未用三熏三沐，且占一壑一邱。"
        ],
        "title": "六言  其一",
        "id": "f2e46288-c712-4f87-a6e7-65178ccd7d76"
    },
    {
        "author": "張侃",
        "paragraphs": [
            "色惟有用文子，翠亦堪餐此君。",
            "未須歌南浦雨，終是望渭北雲。"
        ],
        "title": "六言  其二",
        "id": "d617f283-35e1-4cba-9e66-0b04f504a31a"
    },
    {
        "author": "張侃",
        "paragraphs": [
            "人居火宅無不有，你亦投身携掃帚。",
            "一朝放下困騰騰，明月寒潭只依舊。"
        ],
        "title": "睡寒山拾得贊",
        "id": "d519da15-616f-4445-8461-98b281f062b8"
    },
    {
        "author": "張侃",
        "paragraphs": [
            "弄盡精神真捏怪，橫拖拄杖街頭賣。",
            "忽然兩步走歸來，四大不收圖睡快。"
        ],
        "title": "僧熊畫布袋贊",
        "id": "5746abb2-d95c-4403-b13d-0c28937a6695"
    },
    {
        "author": "張侃",
        "paragraphs": [
            "東坡先生，錦繡心胸。",
            "戲作怪石，一時告功。",
            "當其落筆，雨霈風從。",
            "齊安赤壁，惠州鶴峰。",
            "十年飽覽，孰可攖鋒。",
            "溫潤枯淡，變態不同。",
            "一卷之石，作倚盤松。",
            "龍眠居士，孰覊其蹤。",
            "一瞬八表，如鶴在空。",
            "東坡頌美，佳名日穹。",
            "明窗展觀，松古石窿。",
            "天下之寶，豈間窮通。",
            "東坡之節，龍眠之隠。",
            "一異出處，如琴加軫。",
            "吁嗟二公，人中之龍。",
            "百餘歲後，仰止英風。",
            "我生後時，何以形容。",
            "紀述惟贊，愧非揚雄。"
        ],
        "title": "蘇李松石圖贊",
        "id": "62f15644-b954-4471-8555-e3d3cca4eb9b"
    },
    {
        "author": "張侃",
        "paragraphs": [
            "徐永昇畫時，予弱冠而綴文。",
            "趙可大畫時，予三十而有立。",
            "錢誦畫時，予究道之出入。",
            "蓋嘗晦其聲名，謝其等級。",
            "惡脂韋而取容，與傲世而長揖。",
            "客問直夫，處事太執。",
            "直夫俛而笑曰，人各是其所習。"
        ],
        "title": "辛巳自贊",
        "id": "87faf831-5373-4d56-a171-e3a2b2406ff2"
    },
    {
        "author": "張侃",
        "paragraphs": [
            "有伯夷之清，而無萬世之準。",
            "有孟郊之古，而無一代之名。",
            "能操守而冰潔，視富貴如雲輕。",
            "前乎直夫是一臞叟，後乎直夫是一書生。",
            "既不能潤乎詩書，又不能事乎縱橫。",
            "客有過者曰：嘻，視彼拙貌，徒汙丹青。"
        ],
        "title": "戊寅自贊",
        "id": "10daa2cf-7816-472b-86a3-2c9e049d9161"
    },
    {
        "author": "張侃",
        "paragraphs": [
            "泛觀今人詩，機巧由心生。",
            "鏤冰與鑄木，未免求虛名。",
            "豈知製作妙，渾然同水清。",
            "塵埃數張紙，亦足傳佳聲。",
            "羣趨不知守，辛勤到莫齡。",
            "奈何口耳間，一見意已傾。",
            "投身入詩社，被褐生光榮。",
            "黨同伐異說，初非出本情。",
            "我願剖藩籬，學力隨所成。"
        ],
        "title": "客有誦唐詩者又有誦江西詩者因再用斜川九日韻",
        "id": "10f1c054-0f77-4076-bb5a-df8b4322c0d8"
    },
    {
        "author": "張侃",
        "paragraphs": [
            "名塵愧屢拂，世垢思一澣。",
            "急索脛已腫，虛驚背獨汗。",
            "窘步裁免跌，高談卒成謾。",
            "辰去將奈何，磨頭髻如彈。"
        ],
        "title": "有作",
        "id": "22217474-bfb1-48ba-9008-b3aaf54b3b55"
    },
    {
        "author": "張侃",
        "paragraphs": [
            "長歌詠考槃，灑落似休官。",
            "愛竹臨溪倚，携書坐石看。",
            "足煩猶看屨，髮禿自忘冠。",
            "顧爲無多欲，持身到處安。"
        ],
        "title": "偶成",
        "id": "506aab0f-f8f5-48c1-a1be-1b73cd6fe13a"
    },
    {
        "author": "張侃",
        "paragraphs": [
            "池邊梅未綻，不是怯霜風。",
            "待得陽和到，清香一線通。"
        ],
        "title": "探野航古梅",
        "id": "1db81de4-e31d-4168-9ae7-e549ac5cbeac"
    },
    {
        "author": "張侃",
        "paragraphs": [
            "山川清美天下稀，五瑞同時盍紀碑。",
            "碑上只言人物盛，若言德政愧無之。"
        ],
        "title": "贈句容士人",
        "id": "90290be4-1400-4146-b33b-45636ca87eea"
    },
    {
        "author": "張侃",
        "paragraphs": [
            "剩喜聯官忘爾汝，故令元化奪胚胎。"
        ],
        "title": "句",
        "id": "1e783546-0893-4791-ab82-fa3c5ab73915"
    },
    {
        "author": "張侃",
        "paragraphs": [
            "詩題：先公守汝陰都曹路君挂冠東歸載乖崖公留其錄語今傳播世間三十年矣過居潁昌……首句：誰聞鬷蔑言。"
        ],
        "title": "存目",
        "id": "51c6375b-f04d-40f3-ba47-e5dd49bd4d61"
    },
    {
        "author": "袁似道",
        "paragraphs": [
            "繡節移華屋，下照鴛湖闊。",
            "飛梯駕秋旻，傑觀壓雲堞。",
            "銖積日用間，經營妙無跡。",
            "圖畫劃天開，景物劖地絕。",
            "簡靜還樂邦，登覽追逸轍。",
            "彩舫回波心，芳樽浮月夕。",
            "清吟開酣飲，長嘯雜橫笛。",
            "新詩紀遊情，□酒驚醉魄。",
            "傳看大軸盈，準擬堅珉刻。",
            "□□望其成，抑以觀稼穡。"
        ],
        "title": "月波樓",
        "id": "196316a7-ac78-4b77-ba2b-ad6ee8ebe7ea"
    },
    {
        "author": "朱慶朝",
        "paragraphs": [
            "渺渺長流自古今，憑高凝眸幾迴深。",
            "欲知最上源頭處，只在工夫着意尋。"
        ],
        "title": "赤壁觀泉",
        "id": "7e04cd9f-39bc-489a-8994-0cbde20a77a9"
    },
    {
        "author": "朱慶朝",
        "paragraphs": [
            "旭日澄江新氣齊，登舟直上武林西。",
            "桂花香發正秋月，隔岸漁歌相喚啼。"
        ],
        "title": "應試渡江",
        "id": "51edb683-6f63-4596-9d38-8df1d81bba1b"
    },
    {
        "author": "丁大全",
        "paragraphs": [
            "雲從百丈潭中起，雨向九重天上來。"
        ],
        "title": "句",
        "id": "4a28b028-79cd-4297-9371-c6b08160926a"
    },
    {
        "author": "馬宋英",
        "paragraphs": [
            "磨盡一錠兩錠墨，掃出千年萬年樹。",
            "月明烏鵲誤飛來，踏枝不著空歸去。"
        ],
        "title": "至錢塘浄慈寺寫古松於壁因題",
        "id": "ae0d06f1-5c87-4770-baaf-88bc1a8e5b1e"
    },
    {
        "author": "林靖之",
        "paragraphs": [
            "與月淡交連影瘦，于春無競著花疎。",
            "細雨歛塵棲萼潤，輕雲度谷壓香低。"
        ],
        "title": "賦梅",
        "id": "e4320803-9dd7-4f77-bd44-e762ca0f4375"
    },
    {
        "author": "陳武子",
        "paragraphs": [
            "行樂江亭上，情彌天壤間。",
            "舟譏王訪雪，妓鄙謝登山。",
            "佳致輸公擅，清歡愧爾慳。",
            "賓僚陪宴笑，興盡莫輕還。"
        ],
        "title": "垂虹亭",
        "id": "b9b7bb0f-9839-496d-8dbb-92938acbbdee"
    },
    {
        "author": "開禧牧童",
        "paragraphs": [
            "朝出耕田暮飯牛，林泉風月共悠悠。",
            "九重雖竊阿衡貴，爭得功名到白頭。"
        ],
        "title": "歌",
        "id": "eb0ab0e0-20b7-4ae4-877b-8d334d1213e3"
    },
    {
        "author": "開禧牧童",
        "paragraphs": [
            "玉津園內行天討，怨血空啼杜宇紅。"
        ],
        "title": "句",
        "id": "3c507524-7362-4247-b8af-8aa15fe983cd"
    },
    {
        "author": "尤带",
        "paragraphs": [
            "東方看欲曙，三五斗參橫。",
            "月影斜穿竹，雞聲遠逐鶑。",
            "花街紅露膩，柳浪翠烟輕。",
            "滄海升朝日，春光滿太清。"
        ],
        "title": "春曉",
        "id": "7f771327-439f-450d-b5c6-59499951f861"
    },
    {
        "author": "釋皓",
        "paragraphs": [
            "楚雁傳歸信，吳鷗候過船。"
        ],
        "title": "句",
        "id": "139422f1-b7ee-4cd4-8b7e-9374fef43101"
    },
    {
        "author": "趙東師",
        "paragraphs": [
            "騎牛無笠又無蓑，斷嚨橫岡到處過。",
            "暖日暄風不常有，前村雨暗却如何。"
        ],
        "title": "題姚雪蓬騎牛小照",
        "id": "c46b2f71-a84d-4bcf-a546-a622f5ec0cca"
    },
    {
        "author": "釋淵",
        "paragraphs": [
            "故里田園拋弟妹，異鄉燈火對妻兒。",
            "十年漂泊孤篷雪，誰補梅花入楚辭。"
        ],
        "title": "訪姚雪蓬貶所",
        "id": "35e7bdec-12c8-42d1-aa38-5e47cb346738"
    },
    {
        "author": "毛滄洲",
        "paragraphs": [
            "京旅江郊僻，樓居賸得清。",
            "柳風羅带嫋，荷雨水銀傾。",
            "日夜潮來去，東西山送迎。",
            "悠悠千古興，吳越暮雲平。"
        ],
        "title": "江郊旅舍",
        "id": "9c089a28-3369-4814-b038-6f5447cd86ec"
    },
    {
        "author": "徐經孫",
        "paragraphs": [
            "易有太極，在天地先。",
            "兩儀四象，是謂後天。",
            "春臺得之，云自希夷。",
            "吉凶禍福，予以前知。",
            "八十二宮，頗與俗殊。",
            "數往知來，亶其然乎。"
        ],
        "title": "賜宜春易太極",
        "id": "c706571b-febf-4fd6-a1d2-9641a2855fc1"
    },
    {
        "author": "徐經孫",
        "paragraphs": [
            "咨爾潭生，今歲十六。",
            "棄汝幼志，企慕老宿。",
            "收汝放心，歸就檢束。",
            "業必精思，書必勤讀。",
            "敬事父母，出入必告。",
            "欽奉師模，傳習必熟。",
            "友愛同氣，如手如足。",
            "珍重自身，如珪如玉。",
            "非禮勿視，祇汙青目。",
            "非禮勿聽，祇亂心曲。",
            "非禮勿言，言必招辱。",
            "非禮勿動，動必非福。",
            "翁作箴言，爾其佩服。",
            "念哉敬哉，中有天祿。"
        ],
        "title": "元旦訓孫",
        "id": "9fcd6d61-7578-4006-87a1-f0afd6967252"
    },
    {
        "author": "徐經孫",
        "paragraphs": [
            "雷奔石壁間，瀑瀉洞門側。",
            "蜿蜒乘洪濤，變化莫可測。"
        ],
        "title": "覺溪八景 龍門春浪",
        "id": "fc5039f2-5bf1-47ec-a81e-24eb83a9e05c"
    },
    {
        "author": "徐經孫",
        "paragraphs": [
            "西風吹石岐，鱗甲起深轍。",
            "借問去來人，誰是騎鯨客。"
        ],
        "title": "覺溪八景 鰲頭秋風",
        "id": "599feef1-17bb-4147-93a0-02ee1c34e316"
    },
    {
        "author": "徐經孫",
        "paragraphs": [
            "初生半崖陰，漸失雙峰翠。",
            "倏忽滿太虛，蒼生望霖雨。"
        ],
        "title": "覺溪八景 羅阜朝雲",
        "id": "4493c5d0-72eb-43a8-b99c-bcf76ebbf023"
    },
    {
        "author": "徐經孫",
        "paragraphs": [
            "溪月濯銀盤，溪橋卧脩軏。",
            "沙凈碧波寒，分明見蟾闕。"
        ],
        "title": "覺溪八景 潘溪夜月",
        "id": "c8fd9461-f385-4c6f-b88f-99c19067658e"
    },
    {
        "author": "徐經孫",
        "paragraphs": [
            "山圍古寺陰，曙隔鯨音發。",
            "悠揚三四聲，喚上東林月。"
        ],
        "title": "覺溪八景 隆福晚鐘",
        "id": "785332cb-e31f-43f7-9ae1-8c18a90abb1e"
    },
    {
        "author": "徐經孫",
        "paragraphs": [
            "飄蕭鷗鷺群，淅瀝孤蒲晚。",
            "雲斷山月明，新泉落前澗。"
        ],
        "title": "覺溪八景 驪塘暮雨",
        "id": "2b6d25a6-eda1-4a43-a825-a2a8bf537563"
    },
    {
        "author": "徐經孫",
        "paragraphs": [
            "林館碧溪陰，絃歌雜燈影。",
            "夜分猶吾伊，學海在人境。"
        ],
        "title": "覺溪八景 水北書聲",
        "id": "c8b1720c-32b9-4844-99f3-34d37024e9fe"
    },
    {
        "author": "徐經孫",
        "paragraphs": [
            "詩家在東臯，雞林價爭售。",
            "作者復幾人，風月三千首。"
        ],
        "title": "覺溪八景 東源詩社",
        "id": "8d030379-0237-43be-ab60-7fe5afdb42a7"
    },
    {
        "author": "徐經孫",
        "paragraphs": [
            "閣道連雲棧，簷牙覆竹陰。",
            "南來天馬渡，北落水龍吟。",
            "林鳥疑譚偈，田花欲佈金。",
            "憑欄觀下界，洞見遠公心。"
        ],
        "title": "題施山觀音閣",
        "id": "6a8afb18-e175-4bc5-a05c-1cf79e252412"
    },
    {
        "author": "徐經孫",
        "paragraphs": [
            "三年永豐簿，兩載半臨川。",
            "納滿無多日，奇逢有二天。",
            "臨民須近厚，減價要重蠲。",
            "莫道違離遠，常如在膝前。"
        ],
        "title": "長子思訦赴江西庾幕",
        "id": "e6106e43-644a-4830-a008-37a07a38dcf5"
    },
    {
        "author": "徐經孫",
        "paragraphs": [
            "帝正纔五五，吾子始生時。",
            "潘縣花將錦，陶門柳欲絲。",
            "與民同樂意，在我即琴棋。",
            "酒自忠勤出，公餘薦一巵。"
        ],
        "title": "思訦生朝分忠勤酒侑之以詩",
        "id": "ce6c572b-6f43-4aa7-acdc-db4f99496b1e"
    },
    {
        "author": "徐經孫",
        "paragraphs": [
            "習懶多成病，旬餘久覆杯。",
            "帳中聞燕語，瓶裏看花開。",
            "醫已肱三折，愁來腸九迴。",
            "何時得疏散，屐齒印蒼苔。"
        ],
        "title": "病中有感",
        "id": "32b84628-80ba-40ba-a3bd-b737b0592b61"
    },
    {
        "author": "徐經孫",
        "paragraphs": [
            "吾年七十四，始見兩孫枝。",
            "陽德初回候，蟾光欲滿時。",
            "傳家惟簡冊，願汝似蘭芝。",
            "何日解言語，能吟公此詩。"
        ],
        "title": "幼子思誼舉次孫命名陽生",
        "id": "5b97dd8e-d40d-4aed-948a-c6453eccf607"
    },
    {
        "author": "徐經孫",
        "paragraphs": [
            "我如汝年時，昉問便江戍。",
            "選穽如海深，望洋吁可怖。",
            "汝今亦宜教，去作鰲峰主。",
            "有民環百里，待汝字而撫。",
            "何以奉寬條，何以撫黎庶。",
            "惟公則生明，平心閲牒訴。",
            "惟廉則寡過，莫受脂膏汙。",
            "惟勤則集事，慎勿習逸豫。",
            "惟儉可無求，只學我清苦。",
            "持此四字符，便是作縣譜。",
            "去家三百里，兩地無多路。",
            "安問來與往，時走一健步。",
            "居官而民宜，暌隔非所慮。",
            "三年課最歸，可以見君父。"
        ],
        "title": "送思訦之官鰲峰",
        "id": "32de4ad8-72d1-4205-8085-e960fb5d9a1f"
    },
    {
        "author": "徐經孫",
        "paragraphs": [
            "常年六月六，暑氣何其酷。",
            "犬有吐舌煩，貓得負背燠。",
            "今日胡不然，蕭然凉氣足。",
            "陽烏潛其輝，小雨時霢霂。",
            "重袂猶未溫，浴了肌起粟。",
            "老病固宜然，壯者亦不浴。",
            "短至未及間，秋陰如許毒。",
            "本朝王火德，德與堯運續。",
            "文明耀四海，年世不待卜。",
            "吾君乾六龍，剛健粹如玉。",
            "吾相泰九二，夬夬出莧陸。",
            "君臣德既同，詎有此陰伏。",
            "吾聞氛氣惡，殺氣盛西北。",
            "襄城既失守，生靈爛魚肉。",
            "匹夫尚懷憂，知此妄屠戮。",
            "臣固告上天，忍淚不敢哭。",
            "願言掃陰邪，日月舜耳目。",
            "中國盛陽明，從今調玉燭。"
        ],
        "title": "咸淳壬申六月不暑",
        "id": "b0907096-4540-428e-97f6-a25371c00829"
    },
    {
        "author": "徐經孫",
        "paragraphs": [
            "佛法生憎綺語，道人安用樵歌。",
            "有時言外悟意，不覺山中爛柯。"
        ],
        "title": "題伴雲樵唱",
        "id": "7015a12c-fcc1-45a3-a6f8-5bb21458ffe7"
    },
    {
        "author": "徐經孫",
        "paragraphs": [
            "老我不堪位置，歸來久混漁樵。",
            "忽然珠玉在側，見之令人意消。"
        ],
        "title": "自贊夏端甫所繪真",
        "id": "08e8e926-681f-4fca-b829-b34e5fe6a5b3"
    },
    {
        "author": "徐經孫",
        "paragraphs": [
            "拜賜通班近玉墀，小臣今日覩朝儀。",
            "雪花飛在藍袍上，潔白其身正此時。"
        ],
        "title": "春班遇雪",
        "id": "98c17b7a-9bf6-4ece-be87-97942545964b"
    },
    {
        "author": "徐經孫",
        "paragraphs": [
            "東坡月窟天香遠，山谷雲濤味玉溫。",
            "相對兩翁元祐老，說茶風味到今存。"
        ],
        "title": "和端茶訓子  其一",
        "id": "c9100c94-0a86-449c-85b5-f0e66da128b5"
    },
    {
        "author": "徐經孫",
        "paragraphs": [
            "寫詩只到黄山谷，又失西川蘇子賢。",
            "更把名章細商略，續絃那可惜膠煎。"
        ],
        "title": "和端茶訓子  其二",
        "id": "a8500380-1ce8-40d2-be75-0ed71319f8f3"
    },
    {
        "author": "徐經孫",
        "paragraphs": [
            "三日君詩當刮目，看來字字到雲和。",
            "從今喜入聖人手，孔杏壇中取瑟歌。"
        ],
        "title": "和端茶訓子  其三",
        "id": "704be21d-03d9-48b1-9f62-1af6e23550e2"
    },
    {
        "author": "徐經孫",
        "paragraphs": [
            "衆芳會處得春多，草色隨人氣亦和。",
            "聞道吾宗好兄弟，棣花香裏細吟哦。"
        ],
        "title": "南英會芳亭",
        "id": "1f8eafb6-90f2-4de7-8bfb-bc52605194c2"
    },
    {
        "author": "徐經孫",
        "paragraphs": [
            "仰止高風不可攀，且圖生出鬼門關。",
            "稽首臺前無復過，歸家斬却釣魚竿。"
        ],
        "title": "過嚴子陵釣灘",
        "id": "c1dd354d-02cc-4419-90aa-521f266fdeee"
    },
    {
        "author": "徐經孫",
        "paragraphs": [
            "仰止高風早賦歸，晚生自恨不同時。",
            "公如嶺上孤松秀，我亦松間百尺絲。"
        ],
        "title": "和臨湘奉議孫敷山歸田十詠  其一",
        "id": "5e9059d5-417c-4b1b-956a-21b9367beccb"
    },
    {
        "author": "徐經孫",
        "paragraphs": [
            "尚記千官拱帝堯，日隨環珮早趨朝。",
            "螭坳氈下從容際，咫尺天顔未覺遥。"
        ],
        "title": "和臨湘奉議孫敷山歸田十詠  其二",
        "id": "5889b1c1-b8e1-41e3-925f-51c7f37dbc16"
    },
    {
        "author": "徐經孫",
        "paragraphs": [
            "喬山却似會稽陰，千里孤臣淚滿襟。",
            "沐浴恩波無地報，始知滄海未爲深。"
        ],
        "title": "和臨湘奉議孫敷山歸田十詠  其三",
        "id": "491f61c4-2fd9-4322-a700-fe61f2caac1a"
    },
    {
        "author": "徐經孫",
        "paragraphs": [
            "咸淳天子憐臣老，紫殿清華極邃情。",
            "賦祿玉隆真晝錦，有時聽得步虛聲。"
        ],
        "title": "和臨湘奉議孫敷山歸田十詠  其四",
        "id": "c3242daf-ffea-4c1f-9f12-fa9966dc222f"
    },
    {
        "author": "徐經孫",
        "paragraphs": [
            "九重憂責詎能分，不雨羞爲出岫雲。",
            "累疏丐歸今得請，保全晚節荷明君。"
        ],
        "title": "和臨湘奉議孫敷山歸田十詠  其五",
        "id": "9d5d5e16-6be2-48db-8bb9-f7de42ad00f6"
    },
    {
        "author": "徐經孫",
        "paragraphs": [
            "北窗自有來薰處，長夏何妨一枕高。",
            "竹薄未能遮照徧，西風我欲障葡萄。"
        ],
        "title": "和臨湘奉議孫敷山歸田十詠  其六",
        "id": "7a0fcca9-7851-4d96-83e9-073c88f47305"
    },
    {
        "author": "徐經孫",
        "paragraphs": [
            "活水一溪如玉瑩，好山四面似螺堆。",
            "個中自足歸吾老，莫待北山文勒回。"
        ],
        "title": "和臨湘奉議孫敷山歸田十詠  其七",
        "id": "074dc3e4-88fd-4ba6-a8d4-e691d5017c46"
    },
    {
        "author": "徐經孫",
        "paragraphs": [
            "家有園池幸未荒，客來有酒或傳觴。",
            "秋宵玩月冬觀雪，春日尋芳夏納凉。"
        ],
        "title": "和臨湘奉議孫敷山歸田十詠  其八",
        "id": "43ae63cf-6217-4b46-82d0-72d495daa9c7"
    },
    {
        "author": "徐經孫",
        "paragraphs": [
            "人心易溺誰能拯，世道如瀾孰與回。",
            "頼有聖賢遺訓在，好懷每爲古書開。"
        ],
        "title": "和臨湘奉議孫敷山歸田十詠  其九",
        "id": "d247e577-cbae-428b-be0d-2dba37ddb0d0"
    },
    {
        "author": "徐經孫",
        "paragraphs": [
            "早眠晏起自安恬，頭上從教白髮添。",
            "和了十詩賒七字，太平時節效陶潛。"
        ],
        "title": "和臨湘奉議孫敷山歸田十詠  其一○",
        "id": "97e58623-4012-4110-a02e-c8896d5d713c"
    },
    {
        "author": "徐經孫",
        "paragraphs": [
            "杜老曾留脩覺句，韓公亦有岳山題。",
            "愧無健筆希前哲，謾把飛紅當踏泥。"
        ],
        "title": "題安原寺",
        "id": "76a2cefb-268e-4b9c-b406-a3ec3cfb6b43"
    },
    {
        "author": "徐經孫",
        "paragraphs": [
            "去年習懶因成癖，瘦骨支離怯病魔。",
            "今日團圓環四世，玉蒲細切泛金荷。"
        ],
        "title": "病起  其一",
        "id": "4acba0b7-dd76-46a4-94f5-d5691e45cc56"
    },
    {
        "author": "徐經孫",
        "paragraphs": [
            "上高殊邑尚吾鄉，千里相忘是建康。",
            "王事賢勞宜不廢，師生義重詎能忘。"
        ],
        "title": "病起  其二",
        "id": "167732e2-acb9-48af-90fc-7098ac9cb001"
    },
    {
        "author": "徐經孫",
        "paragraphs": [
            "歸來好，籬下菊花應未老。",
            "晚香猶可薦清樽，淵明醉後和衣倒。"
        ],
        "title": "出朝賦歸來好  其一",
        "id": "3bf5857a-d2d8-4d74-b34a-1d1042950b23"
    },
    {
        "author": "徐經孫",
        "paragraphs": [
            "歸來好，兩歲引年章屢草。",
            "聖恩寬辱不容閑，今得生還真大造。"
        ],
        "title": "出朝賦歸來好  其二",
        "id": "fdf3bb8d-e941-407a-85fd-ad21e9b1c5b8"
    },
    {
        "author": "徐經孫",
        "paragraphs": [
            "歸來好，顔巷安居樂吾道。",
            "此行不敢怨風聞，只恨舒君言不早。"
        ],
        "title": "出朝賦歸來好  其三",
        "id": "c457bbee-cbcc-4fd9-93e4-14b0941ea628"
    },
    {
        "author": "徐經孫",
        "paragraphs": [
            "歸來好，一入山林迹如掃。",
            "杜門謝客免愆尤，几凈窗明讀莊老。"
        ],
        "title": "出朝賦歸來好  其四",
        "id": "043fa54d-1f62-466c-a5a6-d61549d4061c"
    },
    {
        "author": "徐經孫",
        "paragraphs": [
            "歸來好，菊後梅前宜問道。",
            "退朝羽翼此心生，從此五更無起早。"
        ],
        "title": "出朝賦歸來好  其五",
        "id": "cd3cd3b6-a29e-45d5-b09a-390d80ded931"
    },
    {
        "author": "徐經孫",
        "paragraphs": [
            "歸來好，從此五更無起早。",
            "雖然𤱶畝瓣香心，天子萬年多壽考。"
        ],
        "title": "出朝賦歸來好  其六",
        "id": "02c73a07-e0d5-4278-91c1-fdfeb974d172"
    },
    {
        "author": "徐經孫",
        "paragraphs": [
            "歸來好，三徑須宜有花草。",
            "於中竹柏可耐寒，更種長松成四老。"
        ],
        "title": "出朝賦歸來好  其七",
        "id": "c9618b64-086b-4764-9a95-9eb014f629bc"
    },
    {
        "author": "徐經孫",
        "paragraphs": [
            "歸來好，飲食起居隨晏早。",
            "閑身樂得未龍鍾，東阡西陌尋芳草。"
        ],
        "title": "出朝賦歸來好  其八",
        "id": "540d9660-0261-42e6-957d-b74b4dddea3b"
    },
    {
        "author": "徐經孫",
        "paragraphs": [
            "歸來好，茅簷曝背無煩惱。",
            "欣時讀易困時眠，箇中輸與癡頑老。"
        ],
        "title": "出朝賦歸來好  其九",
        "id": "debd62cb-95aa-4a32-88f9-701859f14fd9"
    },
    {
        "author": "徐經孫",
        "paragraphs": [
            "歸來好，龍門有山名七寶。",
            "宿生泉石頗有緣，往來儘可休吾老。"
        ],
        "title": "出朝賦歸來好  其一○",
        "id": "f3c3b343-8818-4b21-a285-f41051a00dcc"
    },
    {
        "author": "徐經孫",
        "paragraphs": [
            "歸來好，萬喜千歡無煩惱。",
            "日課吾孫讀古書，此是吾家傳世寶。"
        ],
        "title": "出朝賦歸來好  其一一",
        "id": "73e5f87b-deed-4f75-969b-259783fc16de"
    },
    {
        "author": "徐經孫",
        "paragraphs": [
            "手植松楸四十年，扶疏枝葉欲參天。",
            "四兒惟有衰翁在，時領孫曹拜墓前。"
        ],
        "title": "北坑拜掃有感",
        "id": "27b8a7dc-2ff1-47c7-ba68-6f2897f9291e"
    },
    {
        "author": "徐經孫",
        "paragraphs": [
            "金魚有術妙談天，走遍江湖謁踆躔。",
            "玉带貴人如一遇，定知換酒不論錢。"
        ],
        "title": "題金魚郎",
        "id": "d931702e-00f0-4135-a0b7-20345898e347"
    },
    {
        "author": "徐經孫",
        "paragraphs": [
            "馮婦下車須有勇，將軍射石亦通神。",
            "南山白額新除害，好賞今時射虎人。"
        ],
        "title": "贈射虎人",
        "id": "f9a432b1-68f9-4674-8208-d4412bb0ef9c"
    },
    {
        "author": "徐經孫",
        "paragraphs": [
            "崎嶇山路記曾遊，誰識爲臣去國愁。",
            "柏府官中羞豸角，桐江臺上愧羊裘。",
            "重違君命留行者，既竭吾才歸去休。",
            "霜露感人千里思，松楸未掃已三秋。"
        ],
        "title": "去國",
        "id": "68804f51-9323-405d-a16f-dfcc800f5174"
    },
    {
        "author": "徐經孫",
        "paragraphs": [
            "山中有水水中洲，欲訪蓬瀛此處求。",
            "孤嶼插天如搢笏，危亭臨渚似飛樓。",
            "並崖香草仙餘藥，隔岸人家風引舟。",
            "箇裏藏脩功行滿，弘文學館快情遊。"
        ],
        "title": "北壑瀛洲亭",
        "id": "325aa5a8-860a-4aa9-8f24-2f7ab564fd0d"
    },
    {
        "author": "徐經孫",
        "paragraphs": [
            "歸來魚鳥亦相親，草創山塘謾以名。",
            "旋築堤防留水住，盡除菑翳聽松聲。",
            "族姻語語人情洽，雲勢陰陰天氣清。",
            "好續溪山真率會，從今八景又重成。"
        ],
        "title": "山塘精舍",
        "id": "eb2394ce-c7c1-41f8-957d-e99c475d3eeb"
    },
    {
        "author": "徐經孫",
        "paragraphs": [
            "多士新彈貢禹冠，對天忠切動龍顔。",
            "臚傳聲徹頒袍笏，燕喜筵開肅佩環。",
            "樂奏簫韶成廣內，詩成奎畫照人間。",
            "微臣捧詔慚疏拙，也抱傳宣拜賜還。"
        ],
        "title": "恭和御製詩",
        "id": "d48aa31c-fcaf-4162-b69c-a0446cc71eff"
    },
    {
        "author": "徐經孫",
        "paragraphs": [
            "慇懃主禮重賓榮，弭節新堂慶落成。",
            "語熟不妨移座密，更長那復記杯行。",
            "轄投相共傳佳話，榻下于今見故情。",
            "太史定知牛斗分，客星也傍使星明。"
        ],
        "title": "弭節堂",
        "id": "420e7f10-6834-456a-8f75-cdcbc95325a2"
    },
    {
        "author": "徐經孫",
        "paragraphs": [
            "記得溪山橫膝語，何時解取世科收。",
            "薦名恰在二八數，屈指重來四十秋。",
            "歲月滔滔催後進，功名冉冉繼前脩。",
            "福州得捷知安福，更願君恩賜狀頭。"
        ],
        "title": "慶仲明弟領鄉薦",
        "id": "4ecba42b-cec7-4d74-aa47-00c25303e8ca"
    },
    {
        "author": "徐經孫",
        "paragraphs": [
            "一別居諸歲月增，遥聞此景畫難能。",
            "潮田種稻重收穀，道路逢人半是僧。",
            "城裏三山千簇寺，夜間七塔百枝燈。",
            "常年六月東山裏，地湧寒泉潄齒冰。"
        ],
        "title": "福州即景",
        "id": "68351dee-f7da-4a8d-b305-be5d6581fbba"
    },
    {
        "author": "徐經孫",
        "paragraphs": [
            "鹿鳴今日宴佳賓，六萬場中一百人。",
            "鰲嶺峰前連巨釣，龍臺高處耀脩鱗。",
            "假途文字皆由命，實地功名好致身。",
            "得意春風馬蹄速，杏園交慶綠袍新。"
        ],
        "title": "福州鹿鳴宴",
        "id": "2c4d94cd-32e5-4afd-8f54-551d0c6454bb"
    },
    {
        "author": "徐經孫",
        "paragraphs": [
            "辛勤場屋一書生，六卷時文謾策名。",
            "身事兩朝奚所補，恩覃五世亦何榮。",
            "前人慶澤宜豐報，爾輩官曹詎可輕。",
            "移孝爲忠斯不負，更須勤學紹家聲。"
        ],
        "title": "長孫敏學授承務郎",
        "id": "27658d1c-f29d-4354-9a57-727747e10d48"
    },
    {
        "author": "徐經孫",
        "paragraphs": [
            "江山到處堪圖畫，風月無邊自古今。",
            "但要清明如外境，便分動靜即吾心。",
            "坡仙取用原無盡，康節登臨豈浪吟。",
            "天理流行須體識，莫將嘲弄費光陰。"
        ],
        "title": "黄元肇江山風月閣",
        "id": "fe43ee7a-6041-4631-b0a7-3f6dfb38c2dd"
    },
    {
        "author": "徐經孫",
        "paragraphs": [
            "培芳草創强鋪筵，畫出清明三月天。",
            "長少團欒還五世，笑談邂逅集群賢。",
            "或歌或弈杯無算，非竹非絲樂自然。",
            "過則相規善相勉，須令和氣藹無邊。"
        ],
        "title": "培芳亭草創胥會",
        "id": "ffd21de3-42b0-4eb2-8663-c6ad073c4d7c"
    },
    {
        "author": "徐經孫",
        "paragraphs": [
            "江關千里隔山川，有弟能來慰眼前。",
            "方喜鴈行隨處樂，可堪蟾影別時圓。",
            "暑行勿亟宜强飯，湍激多驚莫問船。",
            "歸到家山相勞苦，團欒恰是菊花天。"
        ],
        "title": "送仲時弟",
        "id": "50482178-f5dd-4727-be32-fb69c5141fef"
    },
    {
        "author": "徐經孫",
        "paragraphs": [
            "翛然古木湛然池，樂意相關自造微。",
            "莊子非魚真實問，海翁狎鳥本忘機。",
            "樽中有酒逢人酌，琴上無弦信手揮。",
            "禿盡剡藤吟不就，妙哉川泳與雲飛。"
        ],
        "title": "題西坡屷心亭",
        "id": "26d2d4b7-7d11-4d50-8f3d-4f2f36d7c3eb"
    },
    {
        "author": "徐經孫",
        "paragraphs": [
            "君恩歲序兩俱新，鸞誥叨榮鶴髮親。",
            "天上龍光疏雨露，堂前燕笑壽松椿。",
            "孫枝子舍皆騰踏，蘭省璧池交問津。",
            "此去椒盤重獻頌，斑衣中有綠衣人。"
        ],
        "title": "賀汝立拜恩封",
        "id": "a5d5bff6-c128-40ae-9074-7089dcb1ea2c"
    },
    {
        "author": "徐經孫",
        "paragraphs": [
            "詩句尋芳自抑揚，一觀佳什覺心降。",
            "山中玉蕊雖無數，天上瓊花孰有雙。",
            "愧我未能瞻后土，荷君分惠到南窗。",
            "從今可小中興瑞，大地移根到此邦。"
        ],
        "title": "和李後林分惠瓊花降字韻",
        "id": "3c07780d-0b5c-4b9b-a0f8-d2ae020ad3c1"
    },
    {
        "author": "徐經孫",
        "paragraphs": [
            "家有園池樂壽康，四時隨分得徜徉。",
            "鱼遊春水吾同趣，蓮拆秋房客共嘗。",
            "風裏松聲傳古調，雪中梅蕊驗初陽。",
            "官閑身老猶幫俸，家有園池樂壽康。"
        ],
        "title": "乙丑三月十二夜夢得家有園池樂壽康之句覺而足成效邵康節作首尾吟八首  其一",
        "id": "38062dbe-adb6-4a54-9a51-ed3893afd7f7"
    },
    {
        "author": "徐經孫",
        "paragraphs": [
            "家有園池樂壽康，閑中日月覺偏長。",
            "睡餘携幼遊花圃，飯後呼童給鶴糧。",
            "堆案縱橫書數冊，隨盤歡喜酒三觴。",
            "客來問我渾無事，家有園池樂壽康。"
        ],
        "title": "乙丑三月十二夜夢得家有園池樂壽康之句覺而足成效邵康節作首尾吟八首  其二",
        "id": "498f60f7-6e7a-4e78-8444-735c55d8a336"
    },
    {
        "author": "徐經孫",
        "paragraphs": [
            "家有園池樂壽康，君恩廣大壽無疆。",
            "玉龍自是神仙骨，紫殿容依日月光。",
            "不織不蠶時賜帛，無功無過歲支糧。",
            "老臣得此知慚愧，家有園池樂壽康。"
        ],
        "title": "乙丑三月十二夜夢得家有園池樂壽康之句覺而足成效邵康節作首尾吟八首  其三",
        "id": "5f30c32f-ca7c-4115-a6fd-baab7982ec62"
    },
    {
        "author": "徐經孫",
        "paragraphs": [
            "家有園池樂壽康，撫存松菊未爲荒。",
            "斛租不及胡椒數，樊圃何如步障長。",
            "靜裏謾看猿弄臂，閑中時聽鶴鳴吭。",
            "山林陰密宜藏拙，家有園池樂壽康。"
        ],
        "title": "乙丑三月十二夜夢得家有園池樂壽康之句覺而足成效邵康節作首尾吟八首  其四",
        "id": "a4328f01-46cc-410f-8e24-08644ccb2921"
    },
    {
        "author": "徐經孫",
        "paragraphs": [
            "家有園池樂壽康，人生何用苦乾忙。",
            "三冬慣曝茅簷日，九夏貪眠竹簟凉。",
            "大寫文書遮老眼，熟煨芋栗飽枯腸。",
            "無榮無辱渾無事，家有園池樂壽康。"
        ],
        "title": "乙丑三月十二夜夢得家有園池樂壽康之句覺而足成效邵康節作首尾吟八首  其五",
        "id": "d7ec8b75-320d-4e5c-80b4-2ce46434617d"
    },
    {
        "author": "徐經孫",
        "paragraphs": [
            "家有園池樂壽康，北窗何敢傲羲皇。",
            "池開滿引靈淵脈，戶廠西迎太乙光。",
            "初節易渝誰保晚，好人難做必觀常。",
            "老來自適閑中趣，家有園池樂壽康。"
        ],
        "title": "乙丑三月十二夜夢得家有園池樂壽康之句覺而足成效邵康節作首尾吟八首  其六",
        "id": "837e933e-e064-42a4-a339-6c4466dc946d"
    },
    {
        "author": "徐經孫",
        "paragraphs": [
            "家有園池樂壽康，晴簷曝日小春陽。",
            "爐存榾柮火難過，𧣴酌芹蔬味更長。",
            "更覺寒威潛出戶，便令和氣復連床。",
            "團圓家慶堪圖寫，家有園池樂壽康。"
        ],
        "title": "乙丑三月十二夜夢得家有園池樂壽康之句覺而足成效邵康節作首尾吟八首  其七",
        "id": "64dc7729-d12d-4148-8f59-73e0924f6341"
    },
    {
        "author": "徐經孫",
        "paragraphs": [
            "家有園池樂壽康，浮雲富貴利名場。",
            "欄栽藥相揚樓美，壇植花王姚魏良。",
            "忘機久結盟鷗社，得意閑觀狎鷺塘。",
            "提壺挈榼堪遊賞，家有園池樂壽康。"
        ],
        "title": "乙丑三月十二夜夢得家有園池樂壽康之句覺而足成效邵康節作首尾吟八首  其八",
        "id": "54f86f26-42a6-489e-b909-96a3dde8a187"
    },
    {
        "author": "徐經孫",
        "paragraphs": [
            "凉風九月菊花天，路近龍門自坦然。",
            "勝友如雲儒雅集，雄文麗藻燦連篇。",
            "平時學問勤攻玉，聖世功名好着鞭。",
            "黄屋臨軒新策士，姓名一一聽臚傳。"
        ],
        "title": "丙寅九月送龍門課試士友",
        "id": "8381159b-c21e-4d62-997c-ddd0a3e87d04"
    },
    {
        "author": "徐經孫",
        "paragraphs": [
            "得得高軒到澗泉，真成空谷喜跫然。",
            "三詩惠我驚人句，八秩如公現世仙。",
            "一見長身知潤德，頗疑盛際有遺賢。",
            "君王已獲非熊兆，釣隠如今起渭川。"
        ],
        "title": "和胡適齋韻",
        "id": "dd0ae9d1-6736-402e-91f1-e5a1dc2db915"
    },
    {
        "author": "徐經孫",
        "paragraphs": [
            "袖有銀毫刺史章，先生不是薄淮陽。",
            "倦遊誰不思三徑，勇退今惟見一堂。",
            "講席有功周子學，義田無愧范公莊。",
            "忍聞耆舊銘旌舉，此語吟成淚數行。"
        ],
        "title": "悼陶德芳",
        "id": "2c0a10f7-83b6-489e-988d-77dc87348c69"
    },
    {
        "author": "徐經孫",
        "paragraphs": [
            "君家螺江頭，我家劍江邊。",
            "千載會相望，飲水同一川。",
            "朅來古梅關，相識春風前。",
            "高義軋層漢，清譚響幽泉。",
            "努力學往哲，勿爲時俗牽。"
        ],
        "title": "贈曾司戶",
        "id": "22de624e-7c84-434b-a6fd-3a1f0976e969"
    },
    {
        "author": "徐經孫",
        "paragraphs": [
            "峭壁接高天，閒雲淡橫嶺。",
            "稍便僧房靜，未覺官曹冷。",
            "風月兩閒人，山川一佳境。",
            "誰歟共茲樂，老仙白垂領。"
        ],
        "title": "和黎丞梅關嶺",
        "id": "1d44c62d-7884-4edb-bede-1afeafc7067a"
    },
    {
        "author": "徐經孫",
        "paragraphs": [
            "新年十許日，才有一篇詩。",
            "鄉思風中亂，春心雨裏知。",
            "病緣衰驟至，懶與睡相宜。",
            "暗想泉溪上，杜鵑啼故枝。"
        ],
        "title": "丙戌新春偶成",
        "id": "53bd4d1d-771a-4f76-a398-f5a093abd934"
    },
    {
        "author": "徐經孫",
        "paragraphs": [
            "舊作英巖隠，今爲庾嶠行。",
            "雖然一拳許，有此數峰青。",
            "崷崒警凡目，堅剛悖世情。",
            "墨卿相指似，只尺是蓬瀛。"
        ],
        "title": "小英石峰",
        "id": "4bda2e83-e08d-4faf-a0bf-ae171092a711"
    },
    {
        "author": "徐經孫",
        "paragraphs": [
            "客懷秋易惡，送客更當秋。",
            "薄宦相從久，孤征肯暫留。",
            "酒輕離思重，目短大江流。",
            "黄菊聊持贈，寒香晚不羞。"
        ],
        "title": "送太庾黎丞",
        "id": "8233a3c1-1fec-40f8-a8e0-4d56bf798cae"
    },
    {
        "author": "徐經孫",
        "paragraphs": [
            "庾山高入雲，章水清見骨。",
            "山高晚宜梅，水清寒浸月。",
            "美人天一方，雲烟妙空闊。",
            "带月簪梅花，獨起舞殘雪。"
        ],
        "title": "月夜赴郡會歸鞭轉不成寐觸事感懷",
        "id": "ed743b73-baf7-4656-857d-bebcf19e7892"
    },
    {
        "author": "徐經孫",
        "paragraphs": [
            "梅花亦何奇，偏得幽人愛。",
            "清寒風雪夜，一枝靜相對。"
        ],
        "title": "雜興",
        "id": "3248b470-8f22-4d0a-a85d-40302f59f7ce"
    },
    {
        "author": "徐經孫",
        "paragraphs": [
            "風露增凉曉氣清，崎嶇取路遶溝堘。",
            "早田得雨秋耕遍，晚稻如雲歲事登。",
            "古澗蛇行泉曲折，崇岡虎踞石稜層。",
            "撩人野興皆詩料，自愧塵埃謝不能。"
        ],
        "title": "秀巖  其一",
        "id": "18b760dd-1989-4fa4-908c-f2e592bf244a"
    },
    {
        "author": "徐經孫",
        "paragraphs": [
            "四山環抱似圍城，石屋中間地砥平。",
            "天隔俗塵飛不到，神開寶藏畫難成。",
            "岩分上下光皆透，水有往來蹤不明。",
            "可惜韓張期界上，當時過此未知名。"
        ],
        "title": "秀巖  其二",
        "id": "3ab777be-aa2d-4825-b30b-102b61595a58"
    },
    {
        "author": "徐經孫",
        "paragraphs": [
            "約臂金寒拓綺疏，搔頭玉重壓香酥。",
            "含章檐下新妝額，試啟菱花得似無。"
        ],
        "title": "梅花",
        "id": "e2163b4a-f288-43cd-9044-65ef60e9d363"
    },
    {
        "author": "嚴羽",
        "paragraphs": [
            "西陵終日望，不見有歸橈。",
            "欲去猶回首，寒江起暮潮。"
        ],
        "title": "西陵望",
        "id": "2c54becd-bf40-4d43-a8f7-6f27b9227a5c"
    },
    {
        "author": "嚴羽",
        "paragraphs": [
            "昨夜中秋月，含愁顧影頻。",
            "空留可憐影，不見可憐人。"
        ],
        "title": "閨怨  其一",
        "id": "e9b57a81-bc30-4c76-a2b0-f75371eab97f"
    },
    {
        "author": "嚴羽",
        "paragraphs": [
            "欲作遼陽夢，愁多自不成。",
            "錯嫌烏臼鳥，半夜隔窗鳴。"
        ],
        "title": "閨怨  其二",
        "id": "4c88996b-84bc-43a6-9a91-3cd3405256f8"
    },
    {
        "author": "嚴羽",
        "paragraphs": [
            "見說春帆外，康廬水石多。",
            "期君一把臂，長嘯入煙蘿。"
        ],
        "title": "舟中示同志",
        "id": "7bea24de-8652-440b-ba5e-7664a7e78d76"
    },
    {
        "author": "嚴羽",
        "paragraphs": [
            "莫被封侯誤，封侯似漢家。",
            "君看城下骨，萬古一黄沙。"
        ],
        "title": "塞下絕句",
        "id": "f5816471-cf3d-4849-9994-966352ca0adf"
    },
    {
        "author": "嚴羽",
        "paragraphs": [
            "黯黯離筵夕照收，江城羌笛起邊愁。",
            "念君此去三千里，何處關山是楚州。"
        ],
        "title": "送友人之楚州",
        "id": "8bb59c76-daeb-43dd-9222-f1d50f0a95a2"
    },
    {
        "author": "嚴羽",
        "paragraphs": [
            "湘江南去少人行，瘴雨蠻煙白草生。",
            "誰念梁園舊詞客，桄榔樹下獨聞鶑。"
        ],
        "title": "酬故人見贈",
        "id": "b6bcf90b-aed3-44e3-8029-e74e4cac3aa1"
    },
    {
        "author": "嚴羽",
        "paragraphs": [
            "貂帽狐裘塞北妝，黄鬚年少羽林郎。",
            "彎弓不怕天山雪，生縛名王入建章。"
        ],
        "title": "羽林郎",
        "id": "a98043f7-094c-4ef2-a9dc-cff45f322ecc"
    },
    {
        "author": "嚴羽",
        "paragraphs": [
            "良人西去擊狂胡，妾在閨中對影居。",
            "萬里長看天外月，一生空得夢中書。"
        ],
        "title": "閨中詞",
        "id": "0bb41e16-17ec-4c6f-8a38-5f4eb2577003"
    },
    {
        "author": "嚴羽",
        "paragraphs": [
            "孤城莽莽秋天外，竟日無雲空自哀。",
            "忽怪一時天盡黑，合羣胡雁向西來。"
        ],
        "title": "塞下曲六首  其一",
        "id": "cb3e60da-04d1-4c31-9222-b5c8f9add213"
    },
    {
        "author": "嚴羽",
        "paragraphs": [
            "渺渺雲沙散橐駝，風吹黄葉渡黄河。",
            "羌人半醉蒲萄熟，塞雁初肥苜蓿多。"
        ],
        "title": "塞下曲六首  其二",
        "id": "9598bcff-c221-4935-8c2c-55ac80124cc7"
    },
    {
        "author": "嚴羽",
        "paragraphs": [
            "古戍秋生畫角哀，思歸泣盡望鄉臺。",
            "胡天日落寒風起，但見黄沙萬里來。"
        ],
        "title": "塞下曲六首  其三",
        "id": "71232bab-263e-4d80-9308-97f720dd32dd"
    },
    {
        "author": "嚴羽",
        "paragraphs": [
            "一身遠客逐戎旌，落日蕭條望古城。",
            "漸近磧西無水草，北風沙起橐駝驚。"
        ],
        "title": "塞下曲六首  其四",
        "id": "e88aa149-4636-4cf3-a399-c6f5255f5d59"
    },
    {
        "author": "嚴羽",
        "paragraphs": [
            "玉關西去更無春，滿眼蓬蒿起塞塵。",
            "漢馬不歸青海月，胡笳愁殺隴頭人。"
        ],
        "title": "塞下曲六首  其五",
        "id": "869f438b-4448-4863-9a10-43682aa2f056"
    },
    {
        "author": "嚴羽",
        "paragraphs": [
            "天山一夜雪漫漫，虜去營空戰血乾。",
            "十萬征人回馬首，天邊烽火報平安。"
        ],
        "title": "塞下曲六首  其六",
        "id": "bcdf932a-1dc2-4a0c-874f-985d4004be66"
    },
    {
        "author": "嚴羽",
        "paragraphs": [
            "留君夜飲北風寒，且折梅花耐醉歡。",
            "明日桐廬潮去遠，孤帆天際若爲看。"
        ],
        "title": "江上送客",
        "id": "e29979f1-da31-439a-82e4-8521d718dfe5"
    },
    {
        "author": "嚴羽",
        "paragraphs": [
            "十年心事兩蹉跎，南北東西別恨多。",
            "今日樽前重把手，相看爭奈白頭何。"
        ],
        "title": "頼成之還自江西感舊有贈",
        "id": "ace2ee24-0dad-40f7-b16c-870a3d423756"
    }
]