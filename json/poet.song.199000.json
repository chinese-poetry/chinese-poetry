[
    {
        "author": "刘克庄",
        "paragraphs": [
            "不见林夫与子方，坦翁健笔亦堂堂。",
            "孝诚亲有终身慕，忠爱君无一饭忘。",
            "铭座六章韦作佩，入台五字铁为肠。",
            "未应径欲投吟社，谏草长留御榻傍。"
        ],
        "title": "题唐察院诗卷二首  其二",
        "id": "340f43e4-8b7e-48d3-986b-7a5eb2f30037"
    },
    {
        "author": "刘克庄",
        "paragraphs": [
            "谁引扶胥水入城，循除终日爱琮琤。",
            "天风何许珮环响，秋色自然竽籁声。",
            "尽洗珠犀宁受涴，少留琴鹤未须行。",
            "它年父老传都漕，名与濂翁一样清。"
        ],
        "title": "次黄殿讲鸣珮亭",
        "id": "ed202f34-7214-4cd6-86d3-f03d8bb6a185"
    },
    {
        "author": "刘克庄",
        "paragraphs": [
            "番禺文物于今盛，闽浙彬彬未足夸。",
            "丞相宅曾住南郭，鼎魁坊止在东家。",
            "好陈董子三篇策，莫看唐人一日花。",
            "珍重诏书相勉意，士先器识后词华。"
        ],
        "title": "广州劝驾一首",
        "id": "741402bf-ca7b-4434-8f7b-e36fb29cc34d"
    },
    {
        "author": "刘克庄",
        "paragraphs": [
            "自昔番禺统府雄，君恩暂许领元戎。",
            "不羞短发垂肩白，且爱前旌照眼红。",
            "笔久不灵妨草檄，臂新无力怯开弓。",
            "即今超距多枭俊，安用辎车载此翁。"
        ],
        "title": "广州都试",
        "id": "44c39197-9b19-4917-9f7a-394da58d6950"
    },
    {
        "author": "刘克庄",
        "paragraphs": [
            "士女如云服珥鲜，暂陪猎较亦欣然。",
            "清于坡老游杭市，俭似乖崖在剑川。",
            "使指何功烦卜夜，遨头此念可通天。",
            "粤人拥道千层看，不见狨鞍三十年。"
        ],
        "title": "灯夕二首呈刘帅  其一",
        "id": "5ac7b221-1e63-4dd8-9e7d-165c3dc6e77a"
    },
    {
        "author": "刘克庄",
        "paragraphs": [
            "陌上游人趁筦絃，岂知君相尚筹边。",
            "细听野老交谈处，犹记兵端未动前。",
            "草市收灯如许早，端门瞻跸定何年。",
            "书生晚抱忧时志，归画残灰理旧编。"
        ],
        "title": "灯夕二首呈刘帅  其二",
        "id": "d105deb5-b205-42c9-8da0-6233f6868872"
    },
    {
        "author": "刘克庄",
        "paragraphs": [
            "晚雾徐收月色鲜，承平物态尚依然。",
            "断无飓母起吹海，应有蚌胎还媚川。",
            "远俗熙恬犹乐土，孤臣流落谩忧天。",
            "夜归听得舆人语，且愿新年胜旧年。"
        ],
        "title": "次韵二首并呈仓使  其一",
        "id": "c19b6229-c4b9-4c23-ad6b-35dafbca8f46"
    },
    {
        "author": "刘克庄",
        "paragraphs": [
            "归念常如危柱絃，春来梦绕白云边。",
            "不知新雪添头上，但见繁星满目前。",
            "即事有诗聊记节，捄时无策但祈年。",
            "二公语妙堪传远，严杜何因可共编。"
        ],
        "title": "次韵二首并呈仓使  其二",
        "id": "ad459c62-aa90-4718-b279-64fc489a080b"
    },
    {
        "author": "刘克庄",
        "paragraphs": [
            "愁眉暂展頼君诗，欲以先知觉后知。",
            "历引竺干宽此老，未甘嬴博窆吾儿。",
            "寄阿兰若俄经昔，祔短松冈会有期。",
            "欲访巫咸何处在，忧来自向理中推。"
        ],
        "title": "余哭蟾子潮士钟大鸣有诗相宽次韵  其一",
        "id": "a0b79444-0b3f-4501-9955-d83c9cb1c745"
    },
    {
        "author": "刘克庄",
        "paragraphs": [
            "彭聃俱未离乎死，况汝孩提未有知。",
            "自昔丈夫怜少子，即今王母惜孙儿。",
            "探环尚记曾游处，建鼓应无再见期。",
            "三纪七挥儿女泪，孰尸寿夭莽难推。"
        ],
        "title": "余哭蟾子潮士钟大鸣有诗相宽次韵  其二",
        "id": "eedf8131-3f98-475b-80eb-15bc665a6d7f"
    },
    {
        "author": "刘克庄",
        "paragraphs": [
            "齐人陈迹此流传，班史苏诗岂必然。",
            "故老皆言家即寺，痴儿误入海求僊。",
            "莫将刘项分羹鼎，来涴巢由洗耳泉。",
            "欲采菖蒲无觅处，且随箫鼓乐新年。"
        ],
        "title": "蒲涧寺",
        "id": "e27cc88c-f2de-40d3-bad0-8ae1fce8b018"
    },
    {
        "author": "刘克庄",
        "paragraphs": [
            "南帝当年此筑台，称雄亦岂偶然哉。",
            "谩通异国求阳燧，不道偷儿饮漆杯。",
            "能使越人存旧迹，始知秦吏有奇才。",
            "祇今黄屋归何处，但见牛羊夕下来。"
        ],
        "title": "越台",
        "id": "1deb4a06-ce1a-46bd-9a6e-93a001027553"
    },
    {
        "author": "刘克庄",
        "paragraphs": [
            "竞逐朱轓载酒行，熙熙物态与人情。",
            "浴沂我欲寻儒服，涉洧公方厌郑声。",
            "试问冶容遨夜市，何如赤脚馌春耕。",
            "故山瓜圃应无恙，老去深知愧邵平。"
        ],
        "title": "次韵刘帅出郊一首",
        "id": "fdb5f407-afb4-4a2d-a5c1-70fc7b464277"
    },
    {
        "author": "刘克庄",
        "paragraphs": [
            "秧马从今渐可行，林鸠未好便呼晴。",
            "敢云使者乘轺传，聊为君王式耦耕。",
            "有一日留忧职旷，无三宿恋觉身轻。",
            "此生不复持高论，愿友台佟与尚平。"
        ],
        "title": "次韵李仓春游一首",
        "id": "56e0fc4a-fb43-4c07-80ae-0f1af37eb3cc"
    },
    {
        "author": "刘克庄",
        "paragraphs": [
            "先帝谋元帅，烦公护蜀淮。",
            "军皆歌范老，民各像乖崖。",
            "北顾犹关虑，西归已卷怀。",
            "早令扶日月，宁不扫氛霾。"
        ],
        "title": "挽崔丞相三首  其一",
        "id": "bc711380-c001-48e7-af46-b223acf3c422"
    },
    {
        "author": "刘克庄",
        "paragraphs": [
            "麻卷扬庭久，蒲轮就道迟。",
            "虚传杨绾用，不奈蔡谟辞。",
            "祝柱从渠诮，摧梁得许悲。",
            "流传千载下，犹足励清规。"
        ],
        "title": "挽崔丞相三首  其二",
        "id": "acae6fe7-dde0-4564-80f2-c2128b4ec710"
    },
    {
        "author": "刘克庄",
        "paragraphs": [
            "昔侍琼花宴，回头二纪余。",
            "嵇康作书懒，魏勃扫门疎。",
            "尚意开黄阁，安知尾素车。",
            "萧然旋马第，人指相君居。"
        ],
        "title": "挽崔丞相三首  其三",
        "id": "ad4a23cd-4c89-4346-b4d2-cf983ff957c8"
    },
    {
        "author": "刘克庄",
        "paragraphs": [
            "田横死士今亡矣，陈豨从车安在哉。",
            "独有尉佗尚黄屋，故应两费陆生来。"
        ],
        "title": "陆贾二首  其一",
        "id": "d06abc52-72a6-4bf0-b25d-0fe85e3820b7"
    },
    {
        "author": "刘克庄",
        "paragraphs": [
            "郦烹未久蒯几烹，陆子优游享令名。",
            "南帝称臣橐金返，更推余智教陈平。"
        ],
        "title": "陆贾二首  其二",
        "id": "477050b3-1993-4366-985e-3bda29286e11"
    },
    {
        "author": "刘克庄",
        "paragraphs": [
            "归客飘然一叶身，尚能飞屐陟嶙峋。",
            "危亭下瞰嵎夷宅，积水上通河汉津。",
            "叱驭为臣前有志，乘桴从我更无人。",
            "暮年笔力全衰退，甘与韩苏作后尘。"
        ],
        "title": "浴日亭一首",
        "id": "a2990075-bfdf-400c-ad61-d3c260b489dc"
    },
    {
        "author": "刘克庄",
        "paragraphs": [
            "亭傍乔木拂云天，亭下高桅泊晚湾。",
            "白是张骞曾泛水，青疑徐福所求山。",
            "羊城隔雾愁回首，鲸浸收风喜见颜。",
            "却笑金乌并玉兔，辛勤出没雪涛间。"
        ],
        "title": "又追和坡韵一首",
        "id": "7d148c6c-82e1-41fa-97a1-e0eb96d281f9"
    },
    {
        "author": "刘克庄",
        "paragraphs": [
            "天稔中原祸，朝分党部争。",
            "当年谁宰相，此地著先生。",
            "故国难归去，新巢甫落成。",
            "如何鲸浸外，更遣打包行。"
        ],
        "title": "白鹤故居",
        "id": "59c58d49-43be-4b75-ba73-7a8d8f95b1c2"
    },
    {
        "author": "刘克庄",
        "paragraphs": [
            "博士位尤卑，投名入党碑。",
            "今观名世作，多在谪官时。",
            "太史沅湘笔，仪曹永柳诗。",
            "新祠绵蕞尔，未尽复遗基。"
        ],
        "title": "唐博士祠",
        "id": "49fd6961-a5c9-4364-9e59-8d3678e5efb0"
    },
    {
        "author": "刘克庄",
        "paragraphs": [
            "吴儿解记真娘墓，杭俗犹存苏小坟。",
            "谁与惠州耆旧说，可无抔土覆朝云。"
        ],
        "title": "六如亭",
        "id": "028af7c7-14e1-4733-bb79-b7daeb829fbe"
    },
    {
        "author": "刘克庄",
        "paragraphs": [
            "昔人喜说坠楼姬，前辈尤高断臂妃。",
            "肯伴主君来过岭，不妨扶起六如碑。"
        ],
        "title": "再题六如亭",
        "id": "afbdecf5-f116-40ab-87ab-c6b26ac99426"
    },
    {
        "author": "刘克庄",
        "paragraphs": [
            "只见如山白浪飞，更堪动地黑风吹。",
            "渺茫直际九州外，汹涌常如八月时。",
            "河伯岂能穷海若，灵胥仅可吓吴儿。",
            "惜无散发骑鲸友，共了南游一段奇。"
        ],
        "title": "十五里沙",
        "id": "53205bd0-225a-4f0d-b1ee-2c7c96d1b364"
    },
    {
        "author": "刘克庄",
        "paragraphs": [
            "淮雪江风裂面寒，往来万里一征鞍。",
            "三千客谩曾弹铗，十九人谁肯捧盘。",
            "自古英才多顿挫，只今世运尚艰难。",
            "空余败壁龙蛇字，黄鹄高飞不复还。"
        ],
        "title": "道中读孚若题壁有感用其韵",
        "id": "844e3a4e-1df5-4aac-bc6f-6c763d6df9b9"
    },
    {
        "author": "刘克庄",
        "paragraphs": [
            "世有凝香乐，君侯总未知。",
            "清斋灯火夕，闭合荔支时。",
            "郡小留难住，民愚去始思。",
            "两年案头笔，一字不容私。"
        ],
        "title": "送项使君季约二首  其一",
        "id": "6399daad-236c-48e4-a00d-c3cb20789fe4"
    },
    {
        "author": "刘克庄",
        "paragraphs": [
            "但见两眉颦，何曾一馔珍。",
            "节如僧更苦，家比郡尤贫。",
            "琴鹤均为赘，莼鲈颇切身。",
            "荡山有来鴈，莫惜寄声频。"
        ],
        "title": "送项使君季约二首  其二",
        "id": "d58ad35f-cc4c-4b47-badd-e3f3a9815d62"
    },
    {
        "author": "刘克庄",
        "paragraphs": [
            "州境与潮邻，徐行止浃旬。",
            "瘴乡均一气，盐子亦吾民。",
            "日晏烟岚歛，兵余户口贫。",
            "定将田里事，闭合细条陈。"
        ],
        "title": "送王梅州二首  其一",
        "id": "5dbc8dc4-5f20-43ca-8b92-8559d4274dbd"
    },
    {
        "author": "刘克庄",
        "paragraphs": [
            "祸始自三枪，菑犹被一方。",
            "帝将安渤海，君肯薄淮阳。",
            "老手何忧斲，新眉尚费粧。",
            "汉庭褒郡最，蚤晚入为郎。"
        ],
        "title": "送王梅州二首  其二",
        "id": "7abc3ecf-1f44-4fd8-897c-95c5524008aa"
    },
    {
        "author": "刘克庄",
        "paragraphs": [
            "初阳收久雨，淳祐第三春。",
            "聊与众行乐，稍欣农食新。",
            "俱蒙青帝力，莫问紫姑神。",
            "座上遨头作，流传遍郡人。"
        ],
        "title": "癸卯上元即席次杨使君韵二首  其一",
        "id": "4d0b4f58-a5e3-4f0e-b2c1-da81fd895b07"
    },
    {
        "author": "刘克庄",
        "paragraphs": [
            "纵观姑游目，殷忧欲碎心。",
            "马嘶淮祲恶，鹃叫蜀冤深。",
            "玉座方停箸，椒涂亦脱簪。",
            "好为谏臣论，莫作醉翁吟。"
        ],
        "title": "癸卯上元即席次杨使君韵二首  其二",
        "id": "7dc9bb9b-4bc6-4f60-a452-c05da3e5dfdd"
    },
    {
        "author": "刘克庄",
        "paragraphs": [
            "甫报弓旌召，俄闻弹射攻。",
            "匹如饮甘露，又似斩春风。",
            "云梦吞伊辈，须弥纳个中。",
            "故山多芧栗，不必问狙公。"
        ],
        "title": "辛卯春日",
        "id": "57f75009-b8a5-40cf-b4ab-a774224a69e3"
    },
    {
        "author": "刘克庄",
        "paragraphs": [
            "昔在端平际，临朝想老成。",
            "但闻辕固召，不见伏生行。",
            "霜柏无寒暑，朝华有悴荣。",
            "由来天所靳，上寿与高名。"
        ],
        "title": "挽林焕章二首  其一",
        "id": "7f74e335-b4c6-47af-bfc9-70f48bffa8b0"
    },
    {
        "author": "刘克庄",
        "paragraphs": [
            "束帛征诸老，深衣立一儒。",
            "乡人偕猎较，童子共风雩。",
            "屑屑羞来往，兢兢迨举扶。",
            "自惭衰竭久，书墓觉词芜。"
        ],
        "title": "挽林焕章二首  其二",
        "id": "485be53b-25b8-4db0-a340-b3d635f2bb6e"
    },
    {
        "author": "刘克庄",
        "paragraphs": [
            "罢税无兼局，萧然古廨寒。",
            "士称为善类，民说是清官。",
            "力薄难推毂，身轻易起单。",
            "竹林逢大阮，试为问平安。"
        ],
        "title": "送赵阜主簿",
        "id": "da5dd73f-a6de-4233-a5f6-6e4ec7fc0d2e"
    },
    {
        "author": "刘克庄",
        "paragraphs": [
            "不假横金贵，居然比玉温。",
            "诸公从上雍，一老立东门。",
            "伯氏推难弟，先师有嫡孙。",
            "耆英凋落尽，旧事向谁论。"
        ],
        "title": "挽游勉之侍郎二首  其一",
        "id": "80f46201-8139-4940-9a84-adb50999e71d"
    },
    {
        "author": "刘克庄",
        "paragraphs": [
            "昔在高阳里，曾登夫子堂。",
            "武城愧言偃，畏垒化庚桑。",
            "病臂书全阙，惊心鉴忽亡。",
            "平生刍一束，道远不能将。"
        ],
        "title": "挽游勉之侍郎二首  其二",
        "id": "d878aeb3-f2a8-494e-85af-cb1cefb7a0f2"
    },
    {
        "author": "刘克庄",
        "paragraphs": [
            "身自无安处，升州更广州。",
            "逐教子方去，死到了翁休。",
            "凤至虞廷喜，麟亡鲁野愁。",
            "忧时兼悼友，白却九分头。"
        ],
        "title": "挽唐伯玉常卿二首  其一",
        "id": "ab09c2f6-2f05-4075-aca2-045ff8617891"
    },
    {
        "author": "刘克庄",
        "paragraphs": [
            "久欲携莼鲫，呻吟去未能。",
            "甫封陶母墓，俄吊董生陵。",
            "言立何曾死，骚招更不譍。",
            "那须论宿草，身尽泪方冰。"
        ],
        "title": "挽唐伯玉常卿二首  其二",
        "id": "7f283ef7-5c92-476d-9aac-2a3ffb5ddb8c"
    },
    {
        "author": "刘克庄",
        "paragraphs": [
            "俱被光华遣，同归寂寞滨。",
            "吾灾因抱椠，子咎在埋轮。",
            "记忆烦明主，招徕到远臣。",
            "要须留晚节，它日白先人。"
        ],
        "title": "送居厚弟堂禀二首  其一",
        "id": "49fb7a36-bb54-48ac-8802-7f8daa7620c8"
    },
    {
        "author": "刘克庄",
        "paragraphs": [
            "怕与亲朋别，那堪送子行。",
            "天威难俟驾，秋暑勿贪程。",
            "若见知名士，为言不慧兄。",
            "孤危托君相，耕钓毕残生。"
        ],
        "title": "送居厚弟堂禀二首  其二",
        "id": "64a541a7-a697-4325-88af-74503d292ce4"
    },
    {
        "author": "刘克庄",
        "paragraphs": [
            "物色来林下，安排起海滨。",
            "居然蒙锦穽，幸未驾蒲轮。",
            "非我瑕疵女，云谁毁誉臣。",
            "只愁从此去，未易致虞人。"
        ],
        "title": "居厚不果行次韵二首  其一",
        "id": "013cc11b-908b-4e6b-ba44-c9a5f8055f9a"
    },
    {
        "author": "刘克庄",
        "paragraphs": [
            "祖帐方涓吉，公车已尼行。",
            "若非露消息，未免迫期程。",
            "水菽姑娱母，茅柴且酌兄。",
            "未应天禄阁，便欠一更生。"
        ],
        "title": "居厚不果行次韵二首  其二",
        "id": "02132884-ee36-4a19-8d22-b9c56a4df695"
    },
    {
        "author": "刘克庄",
        "paragraphs": [
            "诸贤谈稷下，孤士卧漳滨。",
            "母亦为投杼，儿宜勿斲轮。",
            "无书留逐客，有些吊累臣。",
            "一室才容榻，奚烦问疾人。"
        ],
        "title": "闻居厚得祠复次韵二首  其一",
        "id": "281e85e0-3b98-4cf5-9f90-1156e0474a5b"
    },
    {
        "author": "刘克庄",
        "paragraphs": [
            "稍欣公议白，又报啧言行。",
            "上漫招东马，人方毁李程。",
            "迎来新观主，伴取老师兄。",
            "汉士方云合，何须鲁两生。"
        ],
        "title": "闻居厚得祠复次韵二首  其二",
        "id": "f54cca66-5d00-44c0-8f3a-6c36cdef2074"
    },
    {
        "author": "刘克庄",
        "paragraphs": [
            "蜀郡卢夫子，沉冥不偶时。",
            "幽深病梨赋，奇怪磔蟇诗。",
            "古有严并李，今无旷与夔。",
            "何当短檠下，历历叩羣疑。"
        ],
        "title": "赠蜀士卢石受二首  其一",
        "id": "784c0cb4-279d-41f1-a75d-b2bd4c951268"
    },
    {
        "author": "刘克庄",
        "paragraphs": [
            "井络缠兵惨，瞿塘下棹轻。",
            "命宁一钱直，腹载五车行。",
            "姑览无诸迹，休听望帝声。",
            "世无韩十八，谁识玉川生。"
        ],
        "title": "赠蜀士卢石受二首  其二",
        "id": "4fcf01f6-7822-4771-a796-983fc4742381"
    },
    {
        "author": "刘克庄",
        "paragraphs": [
            "郡接湖南境，孤城若个边。",
            "茆寮愁问宿，峡石善惊船。",
            "官小无迎吏，诗工有续编。",
            "古人高妙处，不过览山川。"
        ],
        "title": "送陈霆之官连州",
        "id": "ba2f425f-9bc6-4ab1-9822-ac815eba751a"
    },
    {
        "author": "刘克庄",
        "paragraphs": [
            "性与聃书合，平生宝俭慈。",
            "鹿门妻采药，蟾窟子攀枝。",
            "君可先贤传，吾慙幼妇碑。",
            "衰年窘才思，呵冻课哀诗。"
        ],
        "title": "挽林承奉",
        "id": "c54ce494-23db-4a56-8886-410f9f0bf6a2"
    },
    {
        "author": "刘克庄",
        "paragraphs": [
            "昔建经离乱，烦公出拊循。",
            "鲁宫恢故宇，蔡卒即吾人。",
            "薏苡何伤我，甘棠尚在民。",
            "悲哉元日召，当宁记名臣。"
        ],
        "title": "挽姚漕贵叔",
        "id": "ae8610bc-c535-426d-8074-c4e0d1f1e6dd"
    },
    {
        "author": "刘克庄",
        "paragraphs": [
            "昨御祥琴后，多传吉语通。",
            "虚令占列宿，不料奏悲风。",
            "华表孙从祖，生刍壻吊翁。",
            "九原一无憾，全璧见先公。"
        ],
        "title": "挽开国陈寺丞二首  其一",
        "id": "f061e1fc-32d2-42d0-97a1-cc5b4327171b"
    },
    {
        "author": "刘克庄",
        "paragraphs": [
            "伯也不可作，叔兮犹典刑。",
            "公车玉堂荐，书室鹤山铭。",
            "久上通侯印，新营太祝厅。",
            "衰年亲旧少，吟罢涕先零。"
        ],
        "title": "挽开国陈寺丞二首  其二",
        "id": "55f1717d-39fb-4a04-8694-bb426299a2cc"
    },
    {
        "author": "刘克庄",
        "paragraphs": [
            "元老登庸晚，同年召用初。",
            "惜哉武公耄，甚矣董生迂。",
            "汾曲庐旋返，平津合寖疎。",
            "空令双鬓白，犹待两轮朱。"
        ],
        "title": "挽王居之寺丞二首  其一",
        "id": "8dea93bd-0904-4411-85a3-bf66e230c8cb"
    },
    {
        "author": "刘克庄",
        "paragraphs": [
            "忆昔陪真率，华居甫落成。",
            "坐宾来堕帻，侍女出弹筝。",
            "无复吴趋曲，空余楚些声。",
            "九泉见忠简，应问老门生。"
        ],
        "title": "挽王居之寺丞二首  其二",
        "id": "7b4c8bb7-9293-4737-bd3c-f00d7e308795"
    },
    {
        "author": "刘克庄",
        "paragraphs": [
            "秋赋曾宾送，春卿偶脱遗。",
            "离羣嗟老境，同队记儿时。",
            "终制从家礼，高怀见墓碑。",
            "亦如陶处士，自作诔兼诗。"
        ],
        "title": "挽方𥳞贡士",
        "id": "f8e98fed-8bd6-4a0d-9da5-5cf61da359fd"
    },
    {
        "author": "刘克庄",
        "paragraphs": [
            "书坊黄册诱儿童，朝取封侯夕拜公。",
            "贾董奇材无地立，欧苏精鉴与人同。",
            "安知李廌麾门外，不觉刘几入彀中。",
            "蚤晚君王求极谏，莫教豪杰泣途穷。"
        ],
        "title": "题永嘉黄仲炎文卷二首  其一",
        "id": "41f271bf-2d89-4bfd-b2bd-91c230790321"
    },
    {
        "author": "刘克庄",
        "paragraphs": [
            "龙泉笔绝文章熄，此作居然可贵珍。",
            "激处飜嫌董生缓，新来却笑退之陈。",
            "假令覆瓿无知者，尚可藏山待后人。",
            "外物区区均粪土，祝君爱取不赀身。"
        ],
        "title": "题永嘉黄仲炎文卷二首  其二",
        "id": "3f2ecb0f-5087-4208-bc71-a8cdeb608bfe"
    },
    {
        "author": "刘克庄",
        "paragraphs": [
            "三径荒凉手自开，旋移花竹剪蒿莱。",
            "休休岂不缘迂惰，屑屑何为费往来。",
            "明主祇今蒐坠典，故人太半客翘材。",
            "累臣方卧漳滨疾，错梦钧天听乐回。"
        ],
        "title": "和吴教授投赠二首  其一",
        "id": "9ce5d6fd-3584-43f2-9c52-7ed56a166e89"
    },
    {
        "author": "刘克庄",
        "paragraphs": [
            "衮衮登瀛更上坡，且容老子钓烟波。",
            "凤麟自合呈祥瑞，凫鴈何曾系少多。",
            "时有耦耕人共语，亦无问字客相过。",
            "倒囊欲答骊珠赠，柰此家徒四壁何。"
        ],
        "title": "和吴教授投赠二首  其二",
        "id": "20f892ae-e168-45cb-b273-b2345eb95809"
    },
    {
        "author": "刘克庄",
        "paragraphs": [
            "旧案依俙在柏台，寄声杭本莫翻开。",
            "骑馿导从两黥挟，罗爵门庭几客来。",
            "务观可堪供史草，补之不会作宫梅。",
            "男儿盍建横行策，免使君王叹乏材。"
        ],
        "title": "和张简簿尉韵",
        "id": "4f8bf07b-95c1-4da6-82ec-e7646d273517"
    },
    {
        "author": "刘克庄",
        "paragraphs": [
            "戍满归来薇亦刚，策名不觉十年彊。",
            "素无沂国三场志，曾有西山一瓣香。",
            "晁董未能免科举，孔颜方可语行藏。",
            "要为天下奇男子，宁论区区国与乡。"
        ],
        "title": "用王去非侍郎韵二首送林元质提干秩满造朝并呈侍郎  其一",
        "id": "4208a8af-9b90-4805-8f9a-5f37c04617f0"
    },
    {
        "author": "刘克庄",
        "paragraphs": [
            "叔季滔滔未见刚，每闻健论意差强。",
            "向来曾劾灯笼锦，老去聊凝画戟香。",
            "世运横流安所止，圣朝未舍岂容藏。",
            "几回欲上铃斋谒，衰病无因可去乡。"
        ],
        "title": "用王去非侍郎韵二首送林元质提干秩满造朝并呈侍郎  其二",
        "id": "b0ed0c2e-46a4-4e76-ba26-6dc7e22130b9"
    },
    {
        "author": "刘克庄",
        "paragraphs": [
            "乌府名臣暂拥麾，霜棱聊复变春熙。",
            "行人犹谓骢当避，圣世初无鳄可移。",
            "粤俗相携看上日，韩祠配食付它时。",
            "极知不作周南滞，禁闼须君补阙遗。"
        ],
        "title": "送李用之察院赴潮州二首  其一",
        "id": "a1fe0bef-5016-4dfd-9d1a-f1311c2f1365"
    },
    {
        "author": "刘克庄",
        "paragraphs": [
            "昔在番禺鬻䇲时，瞽言不敢计从违。",
            "固知国有三空患，又欲民无再榷讥。",
            "篛裹为生尤瘠薄，牙筹所积恐纤微。",
            "公卿文学方矛盾，应待囊封决是非。"
        ],
        "title": "送李用之察院赴潮州二首  其二",
        "id": "0489a3a9-471e-46a8-9d31-c44b898abe15"
    },
    {
        "author": "刘克庄",
        "paragraphs": [
            "臞翁活计未全迂，老骥新生汗血驹。",
            "攀桂肯输郎罢否，分梨还让阿兄无。",
            "应陈俎豆为嬉戏，想见诗书被抹涂。",
            "报与厨人多酿酒，王家例合有三珠。"
        ],
        "title": "贺王实之得第二子",
        "id": "66d6dd8d-48b8-4cf1-8ad2-159f923104d1"
    },
    {
        "author": "刘克庄",
        "paragraphs": [
            "童年觜距已专场，何况而今益老苍。",
            "天网恢然罩鸾鹄，朝阳鸣矣革蜩螗。",
            "士谁与贺争同进，众亦推弘诣太常。",
            "可惜祠官无气力，不能搢笏诵阿房。"
        ],
        "title": "送方蒙仲赴省",
        "id": "d79aad45-b1d3-4224-8b80-ab38140e7864"
    },
    {
        "author": "刘克庄",
        "paragraphs": [
            "谦之绋翣迎归福，平甫灰钉送返莆。",
            "空累两家营后事，仅留四壁遗诸孤。",
            "学徒谁是单传者，史藁曾经乙览无。",
            "贫富皆当终牖下，招魂何处有神巫。"
        ],
        "title": "书事二首  其一",
        "id": "53a862d2-0ea4-4721-abe5-852b287e1f5b"
    },
    {
        "author": "刘克庄",
        "paragraphs": [
            "二士平生极好修，箪瓢之外尚何求。",
            "暮年更傍谁门户，故国宁无某水丘。",
            "华箦殊非爱曾子，短衾自可覆黔娄。",
            "小车处士差安稳，十二行窝取次游。"
        ],
        "title": "书事二首  其二",
        "id": "536f0549-46d5-454f-92a9-b553c1dcc1e4"
    },
    {
        "author": "刘克庄",
        "paragraphs": [
            "曾约还辕访爵罗，几回扫榻伫经过。",
            "待先生敬虽如此，与老人期柰后何。",
            "走马看花消许急，杀鸡为黍误侬多。",
            "吴中故旧还相问，一臂偏枯两鬓皤。"
        ],
        "title": "送叶士巖二首  其一",
        "id": "7e29fcd4-98af-4c53-94a1-3282e6e92284"
    },
    {
        "author": "刘克庄",
        "paragraphs": [
            "向来参请徧诸方，恍惚如痴亦似狂。",
            "雪与膝平犹未退，斤从鼻过了无伤。",
            "拈花弟子知谁悟，撼树羣儿不自量。",
            "极欲为君露消息，天寒日短话头长。"
        ],
        "title": "送叶士巖二首  其二",
        "id": "1de4ed43-9d0c-49db-80bc-489681a5bc42"
    },
    {
        "author": "刘克庄",
        "paragraphs": [
            "买牛搜粟向蛮烟，衰病安知璧偶全。",
            "使者召归曾四辈，臣之得罪又三年。",
            "柳刘漏语谁云尔，绛灌怜才定不然。",
            "纵使有泉堪洗耳，先生此愧若为湔。"
        ],
        "title": "甲辰春日二首  其一",
        "id": "7503e0ce-68a5-407b-9942-ca85e39cb377"
    },
    {
        "author": "刘克庄",
        "paragraphs": [
            "学问过时已悍坚，文章垂老未精专。",
            "薰琴何患无赓载，秋扇明知有弃捐。",
            "旧读温寻浑不记，新吟锻炼久方圆。",
            "此生幸不当词翰，免被人嘲上水船。"
        ],
        "title": "甲辰春日二首  其二",
        "id": "4b7baccb-10bb-4343-b993-a2d61dff6a1b"
    },
    {
        "author": "刘克庄",
        "paragraphs": [
            "已向深林卓小庵，是中仅可著禅龛。",
            "士师何止三无愠，中散居然七不堪。",
            "一去重华那复得，方当盛汉勿多谈。",
            "近来弟子俱行脚，谁伴山僧面壁参。"
        ],
        "title": "题小室二首  其一",
        "id": "d1f5709a-e4c8-48e6-bcc3-25e5e22bc840"
    },
    {
        "author": "刘克庄",
        "paragraphs": [
            "阡陌东西山北南，半生常带散人衔。",
            "何曾云梦芥八九，一任狙公芧四三。",
            "合上大夫投欲死，瓮间吏部寝方酣。",
            "可怜子骏无家法，下见先人面有惭。"
        ],
        "title": "题小室二首  其二",
        "id": "59ad49cd-c395-4e9d-a8da-20861e7794ef"
    },
    {
        "author": "刘克庄",
        "paragraphs": [
            "弃置空村饱世情，高轩乃肯顾柴荆。",
            "韩甥殷浩贫亲戚，李益卢纶外弟兄。",
            "两鬓萧疎惊老大，一灯明灭话平生。",
            "刺桐花下逢予季，多致诗人未害清。"
        ],
        "title": "送表弟方时父",
        "id": "60eb4fbc-cb0d-49d8-8b32-8eb9c8c4bf8b"
    },
    {
        "author": "刘克庄",
        "paragraphs": [
            "贺监空多惜别情，木绵花得似三荆。",
            "打包便是参禅客，垂橐何须使鬼兄。",
            "小郭今宁无赵子，四门古亦有欧生。",
            "南辕不涉贪泉境，归去诗肠彻底清。"
        ],
        "title": "叶桂发助教从李用之祕监于潮阳李持节使广部叶辞归福唐小诗话别",
        "id": "9c2fe65e-de0a-4907-b42c-43958c2ad307"
    },
    {
        "author": "刘克庄",
        "paragraphs": [
            "自鉏空旷汲潺湲，占断清溪第几湾。",
            "傍九日开侵岁晏，居千花殿觉天悭。",
            "餐英饮露平生事，遗臭流芳一念间。",
            "菊不负君君负菊，年年秋不在家山。"
        ],
        "title": "寄题建阳马氏晚香堂",
        "id": "f97255aa-fc08-4c8f-828e-fbcb76e03ae3"
    },
    {
        "author": "刘克庄",
        "paragraphs": [
            "施先生学有源流，家自长安徙益州。",
            "畴昔建牙当一面，祇今失国托诸侯。",
            "身侨岳麓无生计，目断岷峨起暮愁。",
            "闻道汉廷须黼黻，蜀珍那得此淹留。"
        ],
        "title": "赠施道州二首  其一",
        "id": "988914e4-1c61-47a3-96e2-554ff3cc02c5"
    },
    {
        "author": "刘克庄",
        "paragraphs": [
            "胡尘突过剑门关，西顾于今尚未宽。",
            "早晚相如通僰道，苍皇子美问长安。",
            "拮据自笑营巢拙，枘凿明知合辙难。",
            "纵有望乡楼百尺，淡烟衰草莫凭栏。"
        ],
        "title": "赠施道州二首  其二",
        "id": "01674f39-9bd2-4afb-8b57-41ca6078356b"
    },
    {
        "author": "刘克庄",
        "paragraphs": [
            "闽蜀相望万里遥，敢图斗垒屈魁杓。",
            "南州处士蒙殊礼，魏府牙兵不更骄。",
            "邦伯如今安得结，国人它日会思侨。",
            "瓣香垂去犹精祷，果有甘霖溉旱苗。"
        ],
        "title": "送杨彦极提刑二首  其一",
        "id": "b6080fd6-801c-4285-8678-266ef7619a05"
    },
    {
        "author": "刘克庄",
        "paragraphs": [
            "绣斧翩翩向福唐，百城歛衽避风霜。",
            "梦回桑下初何恋，手植棠阴故未忘。",
            "判笔有神皆可录，抄书无数即行装。",
            "从今病叟牢扃户，莫望严公访草堂。"
        ],
        "title": "送杨彦极提刑二首  其二",
        "id": "85aa90e0-4429-486b-9516-b499ac113b27"
    },
    {
        "author": "刘克庄",
        "paragraphs": [
            "读它人作多遗恨，君似连城璧少瑕。",
            "楮叶国工如许刻，菖蒲灵物偶然花。",
            "今无摩诘携同宿，后有荆公选百家。",
            "不惜矮窗残烛下，与将朱笔撷菁华。"
        ],
        "title": "题陈霆诗卷",
        "id": "ec3358e1-964c-41dc-b87c-49dfe9306ed2"
    },
    {
        "author": "刘克庄",
        "paragraphs": [
            "仙鬼微茫果是非，不如辽鹤有归期。",
            "铸成范蠡何嗟及，绣作平原未必知。",
            "歌扇舞裙风雨散，野田荒草古今悲。",
            "可怜一觉寒窗梦，犹记联鞍出塞时。"
        ],
        "title": "梦方孚若二首  其一",
        "id": "06ede129-124f-46a9-aee8-b27ec484f214"
    },
    {
        "author": "刘克庄",
        "paragraphs": [
            "寤寐中原独著鞭，往来绝域几餐毡。",
            "封侯反出李蔡下，成佛却居灵运先。",
            "八百里烹飨军炙，九千缣辇作碑钱。",
            "祇今谁是田横客，回首荒丘一慨然。"
        ],
        "title": "梦方孚若二首  其二",
        "id": "087a20b1-03ef-4afa-ad1f-0b2d9811eb63"
    },
    {
        "author": "刘克庄",
        "paragraphs": [
            "岁晚湖山寄幅巾，浩然不见两眉颦。",
            "看花李益无同伴，顾曲周郎有后身。",
            "厚禄殷勤营葬地，隠君欢喜得吟邻。",
            "看来造物于君厚，判断风光七十春。"
        ],
        "title": "哭孙季蕃二首  其一",
        "id": "9c0e7bd6-46c1-44f5-a905-30f8c28bdbf6"
    },
    {
        "author": "刘克庄",
        "paragraphs": [
            "每岁鶑花要主盟，一生风月最关情。",
            "相君未识陈三面，儿女多知柳七名。",
            "自有菊泉供祭享，不消麦饭作清明。",
            "老身独殿诸人后，吟罢无端雪涕横。"
        ],
        "title": "哭孙季蕃二首  其二",
        "id": "ed2f6f7f-98b2-4292-b620-663c642c2bbf"
    },
    {
        "author": "刘克庄",
        "paragraphs": [
            "造物生才自昔难，此君夭矫类龙鸾。",
            "圣贤本柄藏椰子，佛祖机锋寓棘端。",
            "畴昔诸人多北面，暮年万里著南冠。",
            "伤心海内交游尽，箧有遗书不忍看。"
        ],
        "title": "怀曾景建二首  其一",
        "id": "34a37020-e99a-443f-b602-bd61fc2d493e"
    },
    {
        "author": "刘克庄",
        "paragraphs": [
            "曾有舂陵逐客篇，流传哀动紫阳仙。",
            "安知太白长流处，亦在重华野葬边。",
            "碎板一如坡贬日，盖棺不见桧薨年。",
            "谁云老眼枯无涕，闻说临川即泫然。"
        ],
        "title": "怀曾景建二首  其二",
        "id": "003de0dd-efff-4a9b-9ccd-ed8f5dccdd32"
    },
    {
        "author": "刘克庄",
        "paragraphs": [
            "忆昔端平典册新，三麻九制笔如神。",
            "内庭唤作真学士，晚辈推为老舍人。",
            "垂死遗言尤苦口，平生谏疏最婴鳞。",
            "建功不作于潜死，谁为君王说厚伦。"
        ],
        "title": "内翰洪公舜俞哀诗二首  其一",
        "id": "6eec98dd-f6f9-4b65-85a4-c15e1dc337ca"
    },
    {
        "author": "刘克庄",
        "paragraphs": [
            "回首杨州一梦余，故交已直玉堂庐。",
            "寒暄未省通君实，穷薄空烦诵子虚。",
            "甚愧丈人于甫厚，孰云夫子不回如。",
            "残年无复陪精论，开阖平生几幅书。"
        ],
        "title": "内翰洪公舜俞哀诗二首  其二",
        "id": "12bc3067-ce8e-47f0-a63f-1932ce0598f9"
    },
    {
        "author": "刘克庄",
        "paragraphs": [
            "斜飞庆历皇华远，捷出熙宁使指新。",
            "但记欧公更此职，不知赵济是何人。",
            "剡章徧及孤寒士，奋笔先诛聚歛臣。",
            "自叹暮年衰飒甚，羨君老手独埋轮。"
        ],
        "title": "送李漕用之二首  其一",
        "id": "e11c94a9-24be-47ae-a22a-512365ecea9f"
    },
    {
        "author": "刘克庄",
        "paragraphs": [
            "汉廷盐铁议交攻，有诏姑惟旧法从。",
            "闻道岭南歌圣主，一如河北感仁宗。",
            "向舒自是堪王佐，桑孔安知富大农。",
            "它日公归奉清问，可无鲠论赞烹封。"
        ],
        "title": "送李漕用之二首  其二",
        "id": "f35a9494-3071-4ca4-98ba-b4be8197ad5f"
    },
    {
        "author": "刘克庄",
        "paragraphs": [
            "二诗简澹扫秾华，作者几无以复加。",
            "璧十五城方定价，桃三千岁一开花。",
            "选骚意度卑唐体，晋宋文章让谢家。",
            "莫道老夫今耄矣，平章此事不应差。"
        ],
        "title": "答谢法曹",
        "id": "b15846f9-82ec-40cf-94c7-4a96f82fa98b"
    },
    {
        "author": "刘克庄",
        "paragraphs": [
            "新敞朱甍映碧岑，高门谁识庆源深。",
            "畤郊已解传家学，石礼皆堪直禁林。",
            "七叶文章真有种，二郎官职本无心。",
            "庭前玉树成阴未，著手栽培昉自今。"
        ],
        "title": "次王实之家塾韵",
        "id": "b5f2275c-5c53-4336-92da-409ba84d1487"
    },
    {
        "author": "刘克庄",
        "paragraphs": [
            "老觉人间无一忻，怪来干鹊耳边闻。",
            "休嗔穷鬼揶揄我，绝喜春官摸索君。",
            "畴昔先生有高第，即今后死与斯文。",
            "不应也跃看花马，忘却江天树与云。"
        ],
        "title": "喜汤伯纪登第",
        "id": "fd607c40-82ee-482e-bf48-8ea2e75725b6"
    },
    {
        "author": "刘克庄",
        "paragraphs": [
            "少游款段何从借，伯厚鸡栖未易求。",
            "看取后村翁简径，百钱聊税一渔舟。"
        ],
        "title": "三月二十一日泛舟十绝  其一",
        "id": "a45eae4e-3a81-423c-b727-69d3b4af80f9"
    },
    {
        "author": "刘克庄",
        "paragraphs": [
            "退之岁晚南溪上，把钓联诗得几回。",
            "便与乌衣羣从约，及身强健更频来。"
        ],
        "title": "三月二十一日泛舟十绝  其二",
        "id": "0576edab-9ca8-41a4-9d9d-618532159f62"
    },
    {
        "author": "刘克庄",
        "paragraphs": [
            "向来平勃颇相知，使粤归来岁月移。",
            "只以一篙为导从，亦无剑马可相随。"
        ],
        "title": "三月二十一日泛舟十绝  其三",
        "id": "fe65f9d1-d3cd-4b1e-a10e-d94345f81e7c"
    },
    {
        "author": "刘克庄",
        "paragraphs": [
            "桥低水涨过船难，旋拆船篷复旋安。",
            "未免屈蟠篷底坐，谁教君爱切云冠。"
        ],
        "title": "三月二十一日泛舟十绝  其四",
        "id": "4274127b-3b1a-4f28-a5af-fb309887b1ba"
    },
    {
        "author": "刘克庄",
        "paragraphs": [
            "弟兄玉映更珠联，岂减玄晖与惠连。",
            "却笑汉人无具眼，羨它李郭作神仙。"
        ],
        "title": "三月二十一日泛舟十绝  其五",
        "id": "4f0d118b-71ff-4b08-8f92-ea78397553db"
    },
    {
        "author": "刘克庄",
        "paragraphs": [
            "眉洲屿隔雪涛中，闻此山川髣髴同。",
            "但是至人游息地，邦人处处作离宫。"
        ],
        "title": "三月二十一日泛舟十绝  其六",
        "id": "bf23fba3-af74-4ec2-97b4-2b2184075d58"
    },
    {
        "author": "刘克庄",
        "paragraphs": [
            "虽沉璧马计安施，倏忽桑田变渺弥。",
            "说与神通君看取，潮头不到艮山祠。"
        ],
        "title": "三月二十一日泛舟十绝  其七",
        "id": "d0dfd412-076a-4154-ae74-949cf0605596"
    },
    {
        "author": "刘克庄",
        "paragraphs": [
            "溪北溪南一雨通，山村佳处便掀篷。",
            "老身不怕无安处，著在渔翁保社中。"
        ],
        "title": "三月二十一日泛舟十绝  其八",
        "id": "b31fbeb0-ddb9-402f-93af-9606897c88ce"
    },
    {
        "author": "刘克庄",
        "paragraphs": [
            "稚子呼牛妇馌耕，早秧水足麦风清。",
            "老农喜极还垂涕，白首安知再太平。"
        ],
        "title": "三月二十一日泛舟十绝  其九",
        "id": "c4e3fc3f-16da-493a-8edd-424103958862"
    },
    {
        "author": "刘克庄",
        "paragraphs": [
            "本朝耆旧数吾宗，老监轩昂洛社中。",
            "后五百年人定说，过江复有戴花翁。"
        ],
        "title": "三月二十一日泛舟十绝  其一○",
        "id": "b8aaa8b6-54e8-4070-bfe3-1904760531eb"
    },
    {
        "author": "刘克庄",
        "paragraphs": [
            "才入中年会面难，安知白首此团栾。",
            "不妨时驾柴车出，只作初骑竹马看。"
        ],
        "title": "三月二十五日饮方校书园十绝  其一",
        "id": "7256465c-df5d-4757-9346-440908fd0894"
    },
    {
        "author": "刘克庄",
        "paragraphs": [
            "伯兄廼汉司徒掾，季子亦唐行祕书。",
            "只愿荆花常烂熳，莫令瓜蔓稍稀疎。"
        ],
        "title": "三月二十五日饮方校书园十绝  其二",
        "id": "8e43096d-b1f4-4ad6-94d1-02bda4888d5d"
    },
    {
        "author": "刘克庄",
        "paragraphs": [
            "自古根深枝叶蕃，百年乔木到今存。",
            "只留谏草传家世，莫著轺车辱户门。"
        ],
        "title": "三月二十五日饮方校书园十绝  其三",
        "id": "0c42291d-2ff8-492d-8463-886d0bf041cf"
    },
    {
        "author": "刘克庄",
        "paragraphs": [
            "西舍鸣笳索赋诗，东家拽石请书碑。",
            "眼中除却壶山外，多是新知少旧知。"
        ],
        "title": "三月二十五日饮方校书园十绝  其四",
        "id": "3799cc9a-92c8-423d-8bb8-159f9fd33cfd"
    },
    {
        "author": "刘克庄",
        "paragraphs": [
            "呼来不许望清光，麾去奚堪作省郎。",
            "莫是后身刘快活，插花重入少年场。"
        ],
        "title": "三月二十五日饮方校书园十绝  其五",
        "id": "97f93fde-2269-4ffb-ba25-ef8dd1c0b2da"
    },
    {
        "author": "刘克庄",
        "paragraphs": [
            "石室千年不复开，庭花无语委苍苔。",
            "席间旧客惟枚叟，白发重将屐齿来。"
        ],
        "title": "三月二十五日饮方校书园十绝  其六",
        "id": "9d0c207b-b1b7-4f2e-90a7-eb268a699b49"
    },
    {
        "author": "刘克庄",
        "paragraphs": [
            "空留藓石仆斜阳，不见奇章与赞皇。",
            "何必雍门弹一曲，蝉声极意说凄凉。"
        ],
        "title": "三月二十五日饮方校书园十绝  其七",
        "id": "deb2e2ea-c290-4294-8952-743887b3ee05"
    },
    {
        "author": "刘克庄",
        "paragraphs": [
            "百年如电复如风，昨日孩提今日翁。",
            "乍可生前称醉汉，也胜死后谥愚公。"
        ],
        "title": "三月二十五日饮方校书园十绝  其八",
        "id": "8ed50480-ed5a-4f0e-b1db-a0a59ab12912"
    },
    {
        "author": "刘克庄",
        "paragraphs": [
            "早退分明胜一筹，年行六十复何求。",
            "东门瓜与南山豆，谁道君恩薄故侯。"
        ],
        "title": "三月二十五日饮方校书园十绝  其九",
        "id": "8fa931cc-48f3-4493-8ee2-806782ac7ce8"
    },
    {
        "author": "刘克庄",
        "paragraphs": [
            "后有良工识苦心，今无善听孰知音。",
            "老来字字趋平易，免被儿童议刻深。"
        ],
        "title": "三月二十五日饮方校书园十绝  其一○",
        "id": "ae4404fd-13af-4b77-b817-06cff0c1efa6"
    },
    {
        "author": "刘克庄",
        "paragraphs": [
            "世间平远景，万幅在洪家。",
            "晚至番君国，方知不是夸。"
        ],
        "title": "题江贯道山水十绝  其一",
        "id": "ce7b405a-fa2f-4fd9-9e78-fad692c1fc5d"
    },
    {
        "author": "刘克庄",
        "paragraphs": [
            "一棹微茫里，孤亭紫翠间。",
            "恍疑涉彭蠡，又似访庐山。"
        ],
        "tags": [
            "庐山"
        ],
        "title": "题江贯道山水十绝  其二",
        "id": "0cfefa0e-ea57-465f-b2a6-5c11a1b2c303"
    },
    {
        "author": "刘克庄",
        "paragraphs": [
            "江险不容极，禹功胡可忘。",
            "向来小龙子，衮冕食千羊。"
        ],
        "title": "题江贯道山水十绝  其三",
        "id": "13ba91da-e743-4870-af1a-fa59726353e5"
    },
    {
        "author": "刘克庄",
        "paragraphs": [
            "夹立朝羣玉，浓粧列万筓。",
            "中州不敢顿，抛在瘴云西。"
        ],
        "title": "题江贯道山水十绝  其四",
        "id": "8f9fda73-3f51-4837-af3f-b10b301ead11"
    },
    {
        "author": "刘克庄",
        "paragraphs": [
            "茆山千万叠，不得见天全。",
            "帆出扶胥口，无山只有天。"
        ],
        "title": "题江贯道山水十绝  其五",
        "id": "41d4df07-fae9-4ceb-94bd-140738640c5d"
    },
    {
        "author": "刘克庄",
        "paragraphs": [
            "雪冒禹碑石，云埋泌草堂。",
            "早知抱遗恨，悔不挟干粮。"
        ],
        "title": "题江贯道山水十绝  其六",
        "id": "cb1f5825-e98e-4465-b72b-e35b25a5867b"
    },
    {
        "author": "刘克庄",
        "paragraphs": [
            "半夜黄天荡，楼船雪浪中。",
            "当年草檄客，今日负樵翁。"
        ],
        "title": "题江贯道山水十绝  其七",
        "id": "5c3548cc-deaf-47e9-96e7-b7f79741b50c"
    },
    {
        "author": "刘克庄",
        "paragraphs": [
            "太武求溲处，支祁著鏁边。",
            "淮风晨裂面，淮浪夜惊船。"
        ],
        "title": "题江贯道山水十绝  其八",
        "id": "d87786bf-702a-417c-8990-2938aa0fa5c3"
    },
    {
        "author": "刘克庄",
        "paragraphs": [
            "展卷嗟丘也，东西南北人。",
            "昔还行脚债，今作卧游身。"
        ],
        "title": "题江贯道山水十绝  其九",
        "id": "87116cce-6f10-4d6b-8b80-92ac4e4738bd"
    },
    {
        "author": "刘克庄",
        "paragraphs": [
            "一匹好东绢，天寒家未温。",
            "尽教儿拆绣，闲管妇无禈。"
        ],
        "title": "题江贯道山水十绝  其一○",
        "id": "cbc577db-8af1-4a43-9591-b53ff8cdce9d"
    },
    {
        "author": "刘克庄",
        "paragraphs": [
            "宗周危可悯，苌叔死非难。",
            "臣血三年碧，臣心一寸丹。"
        ],
        "title": "杂咏一百首 苌弘",
        "id": "05c211a3-b5b0-46e3-b0f5-c9f64410e748"
    },
    {
        "author": "刘克庄",
        "paragraphs": [
            "不怨穷并佚，能安小与卑。",
            "何须立奇节，展季即吾师。"
        ],
        "title": "杂咏一百首 柳下惠",
        "id": "bb20f3f5-b416-4e3a-9511-c02854cc8a9e"
    },
    {
        "author": "刘克庄",
        "paragraphs": [
            "忿怼及韩驷，荒唐入郢鞭。",
            "乐生端可拜，宁死不谋燕。"
        ],
        "title": "杂咏一百首 乐毅",
        "id": "d8250f07-d4eb-4e24-9e71-6759c06c15bc"
    },
    {
        "author": "刘克庄",
        "paragraphs": [
            "芈姓且为虏，累臣安所逃。",
            "不能抱祭器，聊复著离骚。"
        ],
        "title": "杂咏一百首 屈原",
        "id": "2fa91073-0ace-40f9-a178-8e8c700f563c"
    },
    {
        "author": "刘克庄",
        "paragraphs": [
            "寄声谢绛灌，勿毁洛阳人。",
            "岁晚治安策，谆谆礼大臣。"
        ],
        "title": "杂咏一百首 贾谊",
        "id": "f6fe1f03-be76-4b8a-954b-45464adbf940"
    },
    {
        "author": "刘克庄",
        "paragraphs": [
            "孝廉已称帝，宾佐尽封侯。",
            "不道投荒客，交州白了头。"
        ],
        "title": "杂咏一百首 虞翻",
        "id": "6404fe7c-b889-4f34-8153-5d7a0ca31c78"
    },
    {
        "author": "刘克庄",
        "paragraphs": [
            "鬼质内持衡，胡雏外握兵。",
            "一朝临白刃，乞米老儒生。"
        ],
        "title": "杂咏一百首 颜鲁公",
        "id": "81bde309-b170-4d27-918d-c32fd2e1e6a8"
    },
    {
        "author": "刘克庄",
        "paragraphs": [
            "幸自忤将军，那堪触太真。",
            "世无郭中令，谁赎谪仙人。"
        ],
        "title": "杂咏一百首 李白",
        "id": "963fed1c-5512-4e0a-b24e-80c2ca5ddc48"
    },
    {
        "author": "刘克庄",
        "paragraphs": [
            "饮食晚由窦，门庭谁敢闚。",
            "禁中无急诏，不记奉天时。"
        ],
        "title": "杂咏一百首 陆贽",
        "id": "058bd0e7-d649-4ce7-9450-4f19779fcd5c"
    },
    {
        "author": "刘克庄",
        "paragraphs": [
            "貂珰窃大柄，韦布献孤忠。",
            "牓出惟风汉，无名在选中。"
        ],
        "title": "杂咏一百首 刘蕡",
        "id": "e3347d65-4d36-4dde-b4ed-7d4bd5975a82"
    },
    {
        "author": "刘克庄",
        "paragraphs": [
            "不愁儿足冻，第恐母心伤。",
            "所以子范子，惟弹一履霜。"
        ],
        "title": "杂咏一百首 尹伯奇",
        "id": "82384a82-144a-4fc9-be22-855086cf1265"
    },
    {
        "author": "刘克庄",
        "paragraphs": [
            "莫亲于父子，天性有时移。",
            "竟以妇为厉，空令传作诗。"
        ],
        "title": "杂咏一百首 宜臼",
        "id": "aead04e3-90a5-4371-a6a1-0bcb10ad4c8e"
    },
    {
        "author": "刘克庄",
        "paragraphs": [
            "君父如天地，虽逃安所之。",
            "可怜共世子，死不恨骊姬。"
        ],
        "title": "杂咏一百首 申生",
        "id": "01b71d79-53e4-4460-81b2-dd64ba2d0943"
    },
    {
        "author": "刘克庄",
        "paragraphs": [
            "亲劬何以报，子职贵乎勤。",
            "梨本非难熟，瓜殊未易耘。"
        ],
        "title": "杂咏一百首 曾子",
        "id": "7a54d8a1-f4a5-4515-b70f-0b584253cd10"
    },
    {
        "author": "刘克庄",
        "paragraphs": [
            "伍奢呼二子，一至一奔焉。",
            "逃父吾无取，仇君亦未然。"
        ],
        "title": "杂咏一百首 伍尚",
        "id": "62554f38-7f12-442d-9e31-16208d793830"
    },
    {
        "author": "刘克庄",
        "paragraphs": [
            "诏自沙丘至，如何便释兵。",
            "君王令赐死，公子不求生。"
        ],
        "title": "杂咏一百首 扶苏",
        "id": "be81c39b-935e-46c9-ad83-d75f81b0ff46"
    },
    {
        "author": "刘克庄",
        "paragraphs": [
            "圣经非拒父，古谊有传贤。",
            "据以兵求胜，彊能智自全。"
        ],
        "title": "杂咏一百首 东海王彊",
        "id": "18bca67d-5620-4075-b353-ae38cd968399"
    },
    {
        "author": "刘克庄",
        "paragraphs": [
            "晨兴风色恶，日晏汲归迟。",
            "宁与闺中诀，莫令堂上饥。"
        ],
        "title": "杂咏一百首 姜诗",
        "id": "94fcaf03-c1d4-4a41-8f5f-4fb6c06a7473"
    },
    {
        "author": "刘克庄",
        "paragraphs": [
            "礼律通称母，宁分继与亲。",
            "乃知履霜子，绝似卧冰人。"
        ],
        "title": "杂咏一百首 王祥",
        "id": "2a65c1b2-de16-4851-ae25-5364b1599b3b"
    },
    {
        "author": "刘克庄",
        "paragraphs": [
            "智出建成上，贤于子纠多。",
            "至今称让帝，当日唤宁哥。"
        ],
        "title": "杂咏一百首 宁王",
        "id": "d1e0f5a8-5980-4ba5-802c-d08e1261ebec"
    },
    {
        "author": "刘克庄",
        "paragraphs": [
            "木主来西土，檀车济孟津。",
            "只应千万世，瞻仰首阳人。"
        ],
        "title": "杂咏一百首 伯夷",
        "id": "a2f9a182-3432-4e28-8978-1df26767be77"
    },
    {
        "author": "刘克庄",
        "paragraphs": [
            "贤矣两家臣，存孤极苦辛。",
            "后来有曹马，亦是受遗人。"
        ],
        "title": "杂咏一百首 婴臼",
        "id": "1eb5b007-c455-4751-93fb-128a897bb16b"
    },
    {
        "author": "刘克庄",
        "paragraphs": [
            "稷下空多士，谁为国重轻。",
            "列城七十二，死者一书生。"
        ],
        "title": "杂咏一百首 王蠋",
        "id": "30082d0e-d7cf-495e-9ea7-ba96cdecaf4e"
    },
    {
        "author": "刘克庄",
        "paragraphs": [
            "六国钧南面，甘为北面臣。",
            "向微生一叱，几帝虎狼秦。"
        ],
        "title": "杂咏一百首 鲁仲连",
        "id": "03e11657-e93f-4fb7-8a7c-5b7c190b3cc2"
    },
    {
        "author": "刘克庄",
        "paragraphs": [
            "纷纷荆聂辈，犹有利而为。",
            "智氏已无后，先生欲报谁。"
        ],
        "title": "杂咏一百首 豫子",
        "id": "31c78657-5cfb-4e59-bb83-6df9e85e0e86"
    },
    {
        "author": "刘克庄",
        "paragraphs": [
            "已设床临牖，何须绶著身。",
            "遂令移鼎贼，知愧饰巾人。"
        ],
        "title": "杂咏一百首 龚胜",
        "id": "56bc0cd2-6ff3-4de0-b628-001117f52b14"
    },
    {
        "author": "刘克庄",
        "paragraphs": [
            "卜筑堪容膝，休官免折腰。",
            "宁书处士卒，不践寄奴朝。"
        ],
        "title": "杂咏一百首 陶渊明",
        "id": "5542a12d-993d-4fb8-9a42-33b98908299a"
    },
    {
        "author": "刘克庄",
        "paragraphs": [
            "唐德虽中否，犹能愧畔臣。",
            "尽驱污贼者，往拜诈喑人。"
        ],
        "title": "杂咏一百首 甄济",
        "id": "f045c326-d4f9-4d47-9d12-8120d40c91d8"
    },
    {
        "author": "刘克庄",
        "paragraphs": [
            "城去曾联疏，宣收亦举幡。",
            "向令无太学，安得有何蕃。"
        ],
        "title": "杂咏一百首 何蕃",
        "id": "020cc6c6-1b82-4c75-aff8-f9f8c001573f"
    },
    {
        "author": "刘克庄",
        "paragraphs": [
            "节将飞飏去，牙郎卖弄余。",
            "唐臣不负国，惟有一尚书。"
        ],
        "title": "杂咏一百首 司空图",
        "id": "644749e4-73dd-43ec-995e-8eaa4cfadf00"
    },
    {
        "author": "刘克庄",
        "paragraphs": [
            "一闻尧禅后，洗耳急归休。",
            "邻叟嫌泉浊，牵牛饮下流。"
        ],
        "title": "杂咏一百首 许由",
        "id": "0a0732a1-18dd-4273-b5ce-bc8982646a6c"
    },
    {
        "author": "刘克庄",
        "paragraphs": [
            "皇皇问津者，藐藐耦耕人。",
            "不识吾夫子，宁非古逸民。"
        ],
        "title": "杂咏一百首 沮溺",
        "id": "c43cffa6-301a-48b5-936e-b6cd1717b065"
    },
    {
        "author": "刘克庄",
        "paragraphs": [
            "客云自孔氏，不觉喜逢迎。",
            "止宿见二子，孰云无世情。"
        ],
        "title": "杂咏一百首 荷蓧丈人",
        "id": "2ce496ca-c169-491f-8cca-e20a84587509"
    },
    {
        "author": "刘克庄",
        "paragraphs": [
            "上古闻巢父，衰周有楚狂。",
            "由来豪杰士，不必待文王。"
        ],
        "title": "杂咏一百首 接舆",
        "id": "d25ef862-2eeb-41c4-b10e-c71278a7d7d1"
    },
    {
        "author": "刘克庄",
        "paragraphs": [
            "去避坑焚祸，来成羽翼功。",
            "留侯不自语，驱使紫芝翁。"
        ],
        "title": "杂咏一百首 四皓",
        "id": "4a551734-159c-4a6a-923c-261e25d8f4b3"
    },
    {
        "author": "刘克庄",
        "paragraphs": [
            "尚恐公污我，何妨史失名。",
            "深衣与短制，同召不同行。"
        ],
        "title": "杂咏一百首 两生",
        "id": "c915a9e4-2b63-4666-a24f-5b2f50f8bde0"
    },
    {
        "author": "刘克庄",
        "paragraphs": [
            "幸自沉冥去，无端物色求。",
            "蓑衣亦堪钓，何必被羊裘。"
        ],
        "title": "杂咏一百首 严光",
        "id": "6d4a51bb-b20c-4cff-a1d0-ef6befd48b65"
    },
    {
        "author": "刘克庄",
        "paragraphs": [
            "肃宗汉明主，犹恶五噫诗。",
            "一旦拂衣去，世人那得知。"
        ],
        "title": "杂咏一百首 梁鸿",
        "id": "50c4acf6-d389-400c-ad88-ea6e3841c3b8"
    },
    {
        "author": "刘克庄",
        "paragraphs": [
            "采药栖迟稳，燃萁篡夺危。",
            "景升不爱子，却念德公儿。"
        ],
        "title": "杂咏一百首 庞公",
        "id": "92188c29-d5bd-4c66-a468-df913605ff35"
    },
    {
        "author": "刘克庄",
        "paragraphs": [
            "太公辅西伯，严子客东京。",
            "独有汾亭者，无人得姓名。"
        ],
        "title": "杂咏一百首 汾亭钓者",
        "id": "ad4504fb-520a-4b98-a077-cc8179ede61e"
    },
    {
        "author": "刘克庄",
        "paragraphs": [
            "历历非诸子，骎骎及圣丘。",
            "乃知焚籍相，亦自有源流。"
        ],
        "title": "杂咏一百首 荀卿",
        "id": "326140ee-4c56-445b-8bd2-37ed32af0665"
    },
    {
        "author": "刘克庄",
        "paragraphs": [
            "决去先生勇，怀安二子慙。",
            "向令犹在坐，楚市赭衣三。"
        ],
        "title": "杂咏一百首 穆生",
        "id": "1dc7c9f2-3fbe-4c21-969b-f21709f5ac93"
    },
    {
        "author": "刘克庄",
        "paragraphs": [
            "偶脱骊山厄，龙钟九十余。",
            "谁知汉掌故，传得不全书。"
        ],
        "title": "杂咏一百首 伏生",
        "id": "22ae6399-ce42-4ecc-a4d6-ba67b85d46ca"
    },
    {
        "author": "刘克庄",
        "paragraphs": [
            "面折公孙子，堂堂负直声。",
            "安知上前议，那复有黄生。"
        ],
        "title": "杂咏一百首 辕固",
        "id": "5cec5783-15de-42a2-9a7a-13e958471852"
    },
    {
        "author": "刘克庄",
        "paragraphs": [
            "绾臧不自保，强致老先生。",
            "鲁邸今朝罢，蒲轮昨日迎。"
        ],
        "title": "杂咏一百首 申公",
        "id": "9b74cc34-db91-491e-83ea-71bba3c50976"
    },
    {
        "author": "刘克庄",
        "paragraphs": [
            "茂陵轻朴学，宽对乃忻然。",
            "口谩谈三代，书才说一篇。"
        ],
        "title": "杂咏一百首 儿宽",
        "id": "d0ed9e57-9bd9-4404-ba4a-bc1926749d07"
    },
    {
        "author": "刘克庄",
        "paragraphs": [
            "窃弓俱奋臂，窥鼎迭磨牙。",
            "同姓余中垒，昌言抑外家。"
        ],
        "title": "杂咏一百首 刘向",
        "id": "ec4044a4-5b6d-4798-abcf-da188eb92a44"
    },
    {
        "author": "刘克庄",
        "paragraphs": [
            "旧𠎝臣学浅，晚召主恩深。",
            "莫鉴萧张否，重来遂病瘖。"
        ],
        "title": "杂咏一百首 周堪",
        "id": "500ff6a7-cded-4140-8520-69fee632f47a"
    },
    {
        "author": "刘克庄",
        "paragraphs": [
            "新笺传后学，古训发先儒。",
            "不拟狂年少，灯前骂老奴。"
        ],
        "title": "杂咏一百首 郑司农",
        "id": "605b1a39-0e0d-4f37-ae49-f97caa4d9bb1"
    },
    {
        "author": "刘克庄",
        "paragraphs": [
            "当时三晋地，已有圣人生。",
            "不晓河汾氏，为隋策太平。"
        ],
        "title": "杂咏一百首 王通",
        "id": "70a1d3e0-e5c9-4217-8d2e-17ab4c0115eb"
    },
    {
        "author": "刘克庄",
        "paragraphs": [
            "弃甲争先去，收兵殿后回。",
            "但云马不进，应自圣门来。"
        ],
        "title": "杂咏一百首 孟之反",
        "id": "28e02643-2a3b-4888-8960-efec360905d0"
    },
    {
        "author": "刘克庄",
        "paragraphs": [
            "数战数败北，宁非将略疎。",
            "收功一匕首，安用读兵书。"
        ],
        "title": "杂咏一百首 曹沬",
        "id": "d4ff8100-8366-4468-a650-8a156241af8f"
    },
    {
        "author": "刘克庄",
        "paragraphs": [
            "浪说三遗矢，犹堪一据鞍。",
            "君王不自试，耳目信人难。"
        ],
        "title": "杂咏一百首 廉颇",
        "id": "864366bc-564d-427f-98ba-21741a14532a"
    },
    {
        "author": "刘克庄",
        "paragraphs": [
            "说客为秦谍，君王信郭开。",
            "向令名将在，兵得到丛台。"
        ],
        "title": "杂咏一百首 李牧",
        "id": "11075418-63bd-4b1b-8f4f-2f0a1fe35d4e"
    },
    {
        "author": "刘克庄",
        "paragraphs": [
            "太息臣无罪，胡为伏剑铓。",
            "悲哉四十万，宁不诉苍苍。"
        ],
        "title": "杂咏一百首 白起",
        "id": "f2c407be-57e6-4f64-bf9b-667e7d501a0f"
    },
    {
        "author": "刘克庄",
        "paragraphs": [
            "绝漠功虽大，长城怨亦深。",
            "但知伤地脉，不悟失人心。"
        ],
        "title": "杂咏一百首 蒙恬",
        "id": "4b148b7c-2937-42ec-976b-05f6f2da92cb"
    },
    {
        "author": "刘克庄",
        "paragraphs": [
            "塞外传烽急，云中调守难。",
            "谁为帝言者，白发老郎官。"
        ],
        "title": "杂咏一百首 魏尚",
        "id": "75eda463-e179-48ec-af9c-bcaf0e51cd1d"
    },
    {
        "author": "刘克庄",
        "paragraphs": [
            "飞将无时命，庸奴有战勋。",
            "谁怜老卫尉，身属大将军。"
        ],
        "title": "杂咏一百首 李广",
        "id": "9e632921-f62e-4ab6-bf2c-13b6fe41ec2b"
    },
    {
        "author": "刘克庄",
        "paragraphs": [
            "土室不堪处，其如瘴毒何。",
            "莫年款段马，有愧少游多。"
        ],
        "title": "杂咏一百首 马援",
        "id": "894aeadd-4341-4b2a-b494-df09aac07637"
    },
    {
        "author": "刘克庄",
        "paragraphs": [
            "除却祖生外，余皆在下风。",
            "老奴口耳小，安得肖司空。"
        ],
        "title": "杂咏一百首 刘琨",
        "id": "31fb6a71-176d-496d-b321-f8c9b014cb64"
    },
    {
        "author": "刘克庄",
        "paragraphs": [
            "不能战涿鹿，聊复隠崆峒。",
            "挥手谢轩帝，毋烦顺下风。"
        ],
        "title": "杂咏一百首 广成子",
        "id": "bf5e7d9f-7456-49c9-a64f-2a1f2c132220"
    },
    {
        "author": "刘克庄",
        "paragraphs": [
            "活得如彭老，忧愁八百春。",
            "频为哭殇叟，屡作悼亡人。"
        ],
        "title": "杂咏一百首 彭祖",
        "id": "a14a9e16-7368-49c2-bfc5-58e231e5cb88"
    },
    {
        "author": "刘克庄",
        "paragraphs": [
            "了不见矜色，晬然真德容。",
            "先生新沐发，弟子叹犹龙。"
        ],
        "title": "杂咏一百首 老子",
        "id": "4313ca02-5d26-4cf6-9149-d2f1c08fc3d8"
    },
    {
        "author": "刘克庄",
        "paragraphs": [
            "肉身无羽翼，那有许神通。",
            "会得泠然意，人人可御风。"
        ],
        "title": "杂咏一百首 列子",
        "id": "173cedf8-06c1-428a-abaf-70164efd4515"
    },
    {
        "author": "刘克庄",
        "paragraphs": [
            "白骨因谁活，青牛与尔俱。",
            "未酬再生德，更索积年逋。"
        ],
        "title": "杂咏一百首 徐甲",
        "id": "bf2742c6-371b-4854-8194-178359d36c9b"
    },
    {
        "author": "刘克庄",
        "paragraphs": [
            "宿有骖鸾约，飘然溯碧霄。",
            "不为君主鬯，却伴女吹箫。"
        ],
        "title": "杂咏一百首 王子晋",
        "id": "af6c6de6-2953-4a19-b62c-9e05ddc549d4"
    },
    {
        "author": "刘克庄",
        "paragraphs": [
            "子羽徒扛鼎，其如欠转圜。",
            "不能决王霸，聊去作神仙。"
        ],
        "title": "杂咏一百首 安期生",
        "id": "6d2d81b0-2ea5-4503-8c75-58d312f4eba6"
    },
    {
        "author": "刘克庄",
        "paragraphs": [
            "忽弃国中去，疑为方外游。",
            "早知守都厕，何似莫仙休。"
        ],
        "title": "杂咏一百首 刘安",
        "id": "bf4d9273-d26f-4440-9525-5aaebf8736ca"
    },
    {
        "author": "刘克庄",
        "paragraphs": [
            "忽去为吴卒，深逃安汉公。",
            "翻身天地外，脱屣市朝中。"
        ],
        "title": "杂咏一百首 梅福",
        "id": "8b63fc9a-ebd5-4400-8f95-02cb59cc4e6e"
    },
    {
        "author": "刘克庄",
        "paragraphs": [
            "药品用昆虫，遂亏全活功。",
            "至今仙未得，只在蜀山中。"
        ],
        "title": "杂咏一百首 孙思邈",
        "id": "345c24e4-547c-4a2a-99c1-db2f54d9dc95"
    },
    {
        "author": "刘克庄",
        "paragraphs": [
            "世传汉明帝，始梦见金身。",
            "曷不观列子，西方有圣人。"
        ],
        "title": "杂咏一百首 瞿昙",
        "id": "33ae7238-1d58-4746-bbf7-dba52dc4107e"
    },
    {
        "author": "刘克庄",
        "paragraphs": [
            "面色削瓜黄，眉毫覆雪长。",
            "安知四天下，只在一禅床。"
        ],
        "title": "杂咏一百首 维摩",
        "id": "cfcb9d45-da4a-4a6a-b6c1-c404c15916ba"
    },
    {
        "author": "刘克庄",
        "paragraphs": [
            "放勋访吾叔，鲁叟问弘聃。",
            "所以此童子，诸方亦遍参。"
        ],
        "title": "杂咏一百首 善财",
        "id": "60075550-78f3-48c6-bf83-f47932aafbce"
    },
    {
        "author": "刘克庄",
        "paragraphs": [
            "直以心为佛，西来说最高。",
            "始知周孔外，别自有英豪。"
        ],
        "title": "杂咏一百首 达磨",
        "id": "53e594e5-b85b-4fea-8f22-5077555178c1"
    },
    {
        "author": "刘克庄",
        "paragraphs": [
            "明镜偷神秀，菩提犯卧轮。",
            "更将旧衣钵，占断不传人。"
        ],
        "title": "杂咏一百首 卢能",
        "id": "52734e55-4516-4004-97df-50467160a1a1"
    },
    {
        "author": "刘克庄",
        "paragraphs": [
            "若非大气魄，只是小机锋。",
            "老子一声喝，学人三日聋。"
        ],
        "title": "杂咏一百首 马祖",
        "id": "a1a797e4-3600-437a-aa5d-5f93576d1106"
    },
    {
        "author": "刘克庄",
        "paragraphs": [
            "此老手中棒，轻轻也有瘢。",
            "佛来与三十，某甲莫须餐。"
        ],
        "title": "杂咏一百首 德山",
        "id": "6c33f542-d80d-48c1-8d0e-69be6f85ea3d"
    },
    {
        "author": "刘克庄",
        "paragraphs": [
            "若以色见我，几于貌失人。",
            "林公少须发，澄观欠冠巾。"
        ],
        "title": "杂咏一百首 支遁",
        "id": "df9f8e57-0091-441b-8105-6a8d1b39cb06"
    },
    {
        "author": "刘克庄",
        "paragraphs": [
            "值乱行何适，随缘住亦安。",
            "能将石虎辈，只作海鸥看。"
        ],
        "title": "杂咏一百首 澄公",
        "id": "deab3466-9e14-4cc8-8818-e00998cafaf9"
    },
    {
        "author": "刘克庄",
        "paragraphs": [
            "寺甲于江左，身迎入禁中。",
            "如何浄居殿，饿杀老萧公。"
        ],
        "title": "杂咏一百首 志公",
        "id": "c21833d1-3ba0-48a7-96d0-bb1e8d37f363"
    },
    {
        "author": "刘克庄",
        "paragraphs": [
            "俱著锦衣裳，凭谁办绿黄。",
            "可怜君耄矣，贤嬖不贤姜。"
        ],
        "title": "杂咏一百首 卫姜",
        "id": "f7de87c2-ffe0-4475-919d-ba1adec11307"
    },
    {
        "author": "刘克庄",
        "paragraphs": [
            "甫闻阿娇进，又报卫娘留。",
            "莫倚金为屋，重重只锁愁。"
        ],
        "title": "杂咏一百首 阿娇",
        "id": "64e4fcb5-f4a1-44f7-b8cf-1bee6b452edb"
    },
    {
        "author": "刘克庄",
        "paragraphs": [
            "玉座吞声别，毡车触目悲。",
            "如何汉公主，去作虏阏氏。"
        ],
        "title": "杂咏一百首 乌孙公主",
        "id": "9ef36e78-fff6-40f5-83bc-6e43d77233db"
    },
    {
        "author": "刘克庄",
        "paragraphs": [
            "歆已作佐命，雄甘为大夫。",
            "独余黄室主，不肯面新都。"
        ],
        "title": "杂咏一百首 平后",
        "id": "fb9bd86e-945d-466c-81e2-6b900928bade"
    },
    {
        "author": "刘克庄",
        "paragraphs": [
            "仓皇问君父，忠孝两关心。",
            "绝胜杞梁妇，惟知哭藁砧。"
        ],
        "title": "杂咏一百首 辟司徒妻",
        "id": "47a46e6f-0ce1-4f2d-bc09-d21a464030b4"
    },
    {
        "author": "刘克庄",
        "paragraphs": [
            "昔有二人贫，耕田与负薪。",
            "朱妻恚求去，郤妇敬如宾。"
        ],
        "title": "杂咏一百首 冀缺妻",
        "id": "ef047e9b-420e-453a-874d-cac4829c8565"
    },
    {
        "author": "刘克庄",
        "paragraphs": [
            "夫节独高古，妇贤传至今。",
            "既为加美谥，复不用邪衾。"
        ],
        "title": "杂咏一百首 黔娄妻",
        "id": "139ff64b-f121-4086-8d58-bfc1b502441b"
    },
    {
        "author": "刘克庄",
        "paragraphs": [
            "不敢怨夫子，徒悲误妾身。",
            "安知同穴者，乃是乞墦人。"
        ],
        "title": "杂咏一百首 齐人妻",
        "id": "ae2ded03-4031-4b3d-b553-9a73dfe9cb3c"
    },
    {
        "author": "刘克庄",
        "paragraphs": [
            "彼雏饰容服，吾穉业耕锄。",
            "不以贫慙富，贤哉妇儆夫。"
        ],
        "title": "杂咏一百首 儒仲妻",
        "id": "fc91d19e-badb-4869-bda1-13f0806928e7"
    },
    {
        "author": "刘克庄",
        "paragraphs": [
            "尊嫜有严命，妾不获从夫。",
            "去去犹回首，谆谆别小姑。"
        ],
        "title": "杂咏一百首 庐江小吏妻",
        "id": "f194c395-7e60-4a4c-9fe1-f05e244e6944"
    },
    {
        "author": "刘克庄",
        "paragraphs": [
            "贵贱有定分，勤劳无怨心。",
            "若令逢吕武，亦化作姜任。"
        ],
        "title": "杂咏一百首 召南媵",
        "id": "d6752b76-e5f6-4a39-a0e6-03d9c7f8bb5d"
    },
    {
        "author": "刘克庄",
        "paragraphs": [
            "恍惚疑如在，缠绵爱未休。",
            "明知已仙去，犹欲出神求。"
        ],
        "title": "杂咏一百首 李夫人",
        "id": "8262060a-397f-47b5-890a-8708893c48b6"
    },
    {
        "author": "刘克庄",
        "paragraphs": [
            "兽不能加害，倾身障赭红。",
            "安知丁与傅，他日鸷于熊。"
        ],
        "title": "杂咏一百首 冯昭仪",
        "id": "6b88ab0a-a724-4f84-a332-848551a530f5"
    },
    {
        "author": "刘克庄",
        "paragraphs": [
            "妾命薄如纸，君恩冷似冰。",
            "生当事长信，死愿奉延陵。"
        ],
        "title": "杂咏一百首 班婕妤",
        "id": "1b99675e-360f-459a-99e2-4df4cf9b5f7a"
    },
    {
        "author": "刘克庄",
        "paragraphs": [
            "主命亦危矣，媪谋真拙哉。",
            "烦君赐妾杖，嗔妾覆君杯。"
        ],
        "title": "杂咏一百首 苏秦邻妾",
        "id": "a31b545f-eedc-4cab-a6a8-cbcb7cfc98f7"
    },
    {
        "author": "刘克庄",
        "paragraphs": [
            "粧束姑随世，风流亦动人。",
            "等闲拥髻语，千载尚如新。"
        ],
        "title": "杂咏一百首 樊通德",
        "id": "176e4f77-8412-4337-b1a2-6ceb22e3273c"
    },
    {
        "author": "刘克庄",
        "paragraphs": [
            "谁谓曹瞒智，回头玉座空。",
            "向来台上妓，尽入洛阳宫。"
        ],
        "title": "杂咏一百首 铜雀妓",
        "id": "e6bb1ff2-c111-428c-818f-21fce522bb18"
    },
    {
        "author": "刘克庄",
        "paragraphs": [
            "残香犹在笥，旧曲尚书裙。",
            "不及新歌舞，樽前奉主君。"
        ],
        "title": "杂咏一百首 房老",
        "id": "fd3800df-3769-4f48-a857-0d73f28c528b"
    },
    {
        "author": "刘克庄",
        "paragraphs": [
            "向来金谷友，至此散如云。",
            "却是娉婷者，楼前不负君。"
        ],
        "title": "杂咏一百首 绿珠",
        "id": "ed67920c-6055-4edf-8b37-28f2f988de27"
    },
    {
        "author": "刘克庄",
        "paragraphs": [
            "忽见牙郎态，吁嗟悔失身。",
            "不虞小婢子，曾是柳家人。"
        ],
        "title": "杂咏一百首 柳家婢",
        "id": "98f1c43e-aaba-4a21-9d29-a676f9da3df5"
    },
    {
        "author": "刘克庄",
        "paragraphs": [
            "两国争衡际，诸君袖手观。",
            "羣然著珠履，谁肯捧铜盘。"
        ],
        "title": "杂咏一百首 毛遂",
        "id": "8eaddfb6-b1fc-4923-bcea-f9263b66b163"
    },
    {
        "author": "刘克庄",
        "paragraphs": [
            "把袖谋几售，开图计忽穷。",
            "空遗千古恨，不中祖龙胸。"
        ],
        "title": "杂咏一百首 荆轲",
        "id": "9ac460df-1540-44d4-a34e-e927cf606f8c"
    },
    {
        "author": "刘克庄",
        "paragraphs": [
            "顿无英霸气，尚有妇儿仁。",
            "闻汉购吾首，持将赠故人。"
        ],
        "title": "杂咏一百首 项羽",
        "id": "f8ef8098-af1b-46c4-aa36-2fef580d4654"
    },
    {
        "author": "刘克庄",
        "paragraphs": [
            "辛苦佣耕久，饥寒谪戍余。",
            "竟令秦失鹿，首为汉敺鱼。"
        ],
        "title": "杂咏一百首 陈胜",
        "id": "16ac618b-a962-44e6-b1fa-4d27dff62de0"
    },
    {
        "author": "刘克庄",
        "paragraphs": [
            "殿上俄流血，沙中竟脱身。",
            "乃知燕刺客，有媿汉谋臣。"
        ],
        "title": "杂咏一百首 博浪壮士",
        "id": "68702e93-0eb8-44c3-bd5c-bbcf3f712333"
    },
    {
        "author": "刘克庄",
        "paragraphs": [
            "贵不见渠面，危曾活尔身。",
            "柰何施一饭，便责翳桑人。"
        ],
        "title": "杂咏一百首 朱家",
        "id": "6136e92a-b123-4a72-abe4-2a729ec28858"
    },
    {
        "author": "刘克庄",
        "paragraphs": [
            "南面称孤贵，西京谒帝卑。",
            "谁能如李密，更望一台司。"
        ],
        "title": "杂咏一百首 田横",
        "id": "c8e9dd91-3358-4623-91d5-4de6cb1a4e1a"
    },
    {
        "author": "刘克庄",
        "paragraphs": [
            "向令从七国，是自列陪臣。",
            "太尉空称赏，非知剧孟人。"
        ],
        "title": "杂咏一百首 剧孟",
        "id": "ad45e27a-7860-468b-babe-d6edf2b6571b"
    },
    {
        "author": "刘克庄",
        "paragraphs": [
            "鱼服俄离网，龙泉忽缺铓。",
            "却将江左业，分付紫髯郎。"
        ],
        "title": "杂咏一百首 孙策",
        "id": "1b08c3b5-c058-4429-b3d5-8f796ff79ede"
    },
    {
        "author": "刘克庄",
        "paragraphs": [
            "戴昔劫名士，周尝暴里人。",
            "少年一荡子，岁晚两忠臣。"
        ],
        "title": "杂咏一百首 周戴",
        "id": "b7466835-7677-4b9e-86ea-340185515c57"
    },
    {
        "author": "刘克庄",
        "paragraphs": [
            "遗书今羽化，传者匪真书。",
            "此老纵横祖，仪秦得绪余。"
        ],
        "title": "杂咏一百首 鬼谷子",
        "id": "ce35aab5-8144-416e-86f2-f937a10384a1"
    },
    {
        "author": "刘克庄",
        "paragraphs": [
            "虽以宾师待，几于妾妇然。",
            "不羞君割地，谩对客谈天。"
        ],
        "title": "杂咏一百首 二衍",
        "id": "d9d64f89-9a25-42ad-b0c3-8c00a9c642b3"
    },
    {
        "author": "刘克庄",
        "paragraphs": [
            "韩子流于惨，聃书妙造微。",
            "百年同一传，谁是复谁非。"
        ],
        "title": "杂咏一百首 韩非",
        "id": "02031df8-5446-4dfa-a38e-cad195d16887"
    },
    {
        "author": "刘克庄",
        "paragraphs": [
            "夸大帝传由，形容跖侮丘。",
            "仅饶聃御寇，共载一虚舟。"
        ],
        "title": "杂咏一百首 庄子",
        "id": "a05f6523-510e-4497-b7a1-403b48352ef0"
    },
    {
        "author": "刘克庄",
        "paragraphs": [
            "白发夷门老，能兴晋鄙师。",
            "魏王备它盗，曾不备如姬。"
        ],
        "title": "杂咏一百首 侯嬴",
        "id": "af20d72e-0fc3-4907-9aaa-e97750f5ee57"
    },
    {
        "author": "刘克庄",
        "paragraphs": [
            "不待精神契，惟凭颊舌求。",
            "莫年荐燕客，差胜似穰侯。"
        ],
        "title": "杂咏一百首 范雎",
        "id": "1daaf892-60c4-412e-8892-c4c38c17b1bd"
    },
    {
        "author": "刘克庄",
        "paragraphs": [
            "常产常心论，平生不谓然。",
            "晚知苏季子，佩印为无田。"
        ],
        "title": "杂咏一百首 苏秦",
        "id": "3c3eb4ee-4763-4b32-be17-f2c0f8684a56"
    },
    {
        "author": "刘克庄",
        "paragraphs": [
            "北面老先生，人间事饱更。",
            "不闻求乐氏，但见荐荆卿。"
        ],
        "title": "杂咏一百首 田光",
        "id": "93c61169-93ee-415c-9fcb-5a581de0494e"
    },
    {
        "author": "刘克庄",
        "paragraphs": [
            "焦子如天胆，秦王似屋嗔。",
            "如何刀机上，活得解衣人。"
        ],
        "title": "杂咏一百首 茅焦",
        "id": "75015094-3569-4e61-afff-224500a875ba"
    },
    {
        "author": "刘克庄",
        "paragraphs": [
            "郦生方横死，蒯彻亦阳狂。",
            "设不逢刘季，同趋一鼎汤。"
        ],
        "title": "杂咏一百首 蒯通",
        "id": "ba4d7c06-767a-42aa-b2d6-a078cab05315"
    },
    {
        "author": "刘克庄",
        "paragraphs": [
            "墨子城无恙，公输械有穷。",
            "要须能壁立，未可恃梯攻。"
        ],
        "title": "杂咏一百首 墨翟",
        "id": "564643d7-c009-48e2-b9da-403a6f80ad8a"
    },
    {
        "author": "刘克庄",
        "paragraphs": [
            "石马残陵下，金凫出藏中。",
            "谁云樗里智，卜墓近秦宫。"
        ],
        "title": "杂咏一百首 樗里子",
        "id": "bda908f6-5d80-4c99-becf-b8b9f109df05"
    },
    {
        "author": "刘克庄",
        "paragraphs": [
            "巧言愚冒顿，厚赂饵阏氏。",
            "祕计言之丑，刚云世莫知。"
        ],
        "title": "杂咏一百首 陈平",
        "id": "45e96e08-5938-451c-8c60-b9a19628dd7d"
    },
    {
        "author": "刘克庄",
        "paragraphs": [
            "危晁知不免，削楚虑空长。",
            "东市哀朝服，西京号智囊。"
        ],
        "title": "杂咏一百首 鼂错",
        "id": "71cdac6a-a1cb-4e17-a8cd-fe6c80e7fe65"
    },
    {
        "author": "刘克庄",
        "paragraphs": [
            "老贼有肝鬲，多为德祖窥。",
            "谁令预筹事，更与共观碑。"
        ],
        "title": "杂咏一百首 杨脩",
        "id": "81eaafb0-0e7c-479b-aacf-a8b5f5b4a13d"
    },
    {
        "author": "刘克庄",
        "paragraphs": [
            "全活啮鞍吏，平章秤象船。",
            "丕乎真有幸，舒也竟无年。"
        ],
        "title": "杂咏一百首 仓舒",
        "id": "15e19b16-4ab9-4bc5-9d42-0c7e6f65256d"
    },
    {
        "author": "刘克庄",
        "paragraphs": [
            "杀身明逆顺，濡足救危亡。",
            "未必荀文若，甘为操子房。"
        ],
        "title": "杂咏一百首 荀彧",
        "id": "e05404d1-04e6-4c8b-a921-642e3c3689f5"
    },
    {
        "author": "刘克庄",
        "paragraphs": [
            "华容芦荻里，一炬可无遗。",
            "叹息刘玄德，平生见事迟。"
        ],
        "title": "杂咏一百首 刘备",
        "id": "98de4d3f-c832-4ef7-9dad-ce41bc1706d7"
    },
    {
        "author": "刘克庄",
        "paragraphs": [
            "征南满腹智，实似小儿痴。",
            "汉水有涸日，沉碑无出时。"
        ],
        "title": "杂咏一百首 杜预",
        "id": "c9910687-4f43-4b4d-9b22-13f2ba49ba71"
    },
    {
        "author": "刘克庄",
        "paragraphs": [
            "肘后臣非靳，胸中彼未纯。",
            "乃知兵妙处，不可妄传人。"
        ],
        "title": "杂咏一百首 李卫公",
        "id": "56174fbe-75c7-4cd0-b293-b23a615f2d1d"
    },
    {
        "author": "刘克庄",
        "paragraphs": [
            "带从内府颁，枕出古陵间。",
            "却笑韩宣子，区区爱一环。"
        ],
        "title": "杂咏一百首 韩起",
        "id": "cc4bdba6-1df3-4055-a424-f0ed919a30c3"
    },
    {
        "author": "刘克庄",
        "paragraphs": [
            "童作夫人纺，藏钱百万多。",
            "不知三箧内，还记旧书么。"
        ],
        "title": "杂咏一百首 富平侯",
        "id": "8fac9218-c1b0-4a97-b8ed-5b15f4d6b984"
    },
    {
        "author": "刘克庄",
        "paragraphs": [
            "虎视无强对，鸱张有篡心。",
            "可怜脐里烛，不照坞中金。"
        ],
        "title": "杂咏一百首 董卓",
        "id": "d2817827-0b95-4d5b-bb0a-1e8cbadd4438"
    },
    {
        "author": "刘克庄",
        "paragraphs": [
            "惜李常钻核，商财自执筹。",
            "如何嵇阮辈，放入竹林游。"
        ],
        "title": "杂咏一百首 王戎",
        "id": "e49b0651-e8c0-4482-85b9-63069e5c5cc5"
    },
    {
        "author": "刘克庄",
        "paragraphs": [
            "金谷觞豪友，珠楼拥艳姬。",
            "南交来处悖，东市悔何追。"
        ],
        "title": "杂咏一百首 石崇",
        "id": "68842d9a-6614-4ed1-a082-27d7a1cfa6bb"
    },
    {
        "author": "刘克庄",
        "paragraphs": [
            "左氏讥怀璧，杨公却袖金。",
            "安知机巧者，藏得叵罗深。"
        ],
        "title": "杂咏一百首 祖珽",
        "id": "079d6e5b-353d-417a-a3c7-dbc5f3d71b4f"
    },
    {
        "author": "刘克庄",
        "paragraphs": [
            "玉检匪颁隆，珠帘餽遗通。",
            "更挥谀墓笔，褒赞死姚崇。"
        ],
        "title": "杂咏一百首 张说",
        "id": "a1dda0b7-05e6-4641-92c5-4725959b4177"
    },
    {
        "author": "刘克庄",
        "paragraphs": [
            "三千两钟乳，八百斛胡椒。",
            "不悟口中袜，犹贪掌上腰。"
        ],
        "title": "杂咏一百首 元载",
        "id": "5b9b61e3-4201-4684-a465-d84952a46923"
    },
    {
        "author": "刘克庄",
        "paragraphs": [
            "没有财遗臭，生无善可传。",
            "向来堆白屋，尽是窟郎钱。"
        ],
        "title": "杂咏一百首 杜兼",
        "id": "14b83db6-06ce-452f-9c38-55584af57213"
    },
    {
        "author": "刘克庄",
        "paragraphs": [
            "五季骄诸镇，终朝易千人。",
            "使无孔方癖，犹是晋名臣。"
        ],
        "title": "杂咏一百首 桑维翰",
        "id": "62646764-e026-46fa-ae2b-6513238dd773"
    },
    {
        "author": "刘克庄",
        "paragraphs": [
            "聚橛并番楀，今犹唾姓名。",
            "国人深可畏，尹氏更须平。"
        ],
        "title": "杂咏一百首 尹氏",
        "id": "6da09250-3d15-4061-a289-845365765019"
    },
    {
        "author": "刘克庄",
        "paragraphs": [
            "西子宴姑苏，灵胥赐属镂。",
            "如何居上宰，忠越不忠吴。"
        ],
        "title": "杂咏一百首 太宰嚭",
        "id": "2fd9f6f4-1ebd-4b50-9308-65bf81bd6677"
    },
    {
        "author": "刘克庄",
        "paragraphs": [
            "豫建无长虑，旁窥有贩心。",
            "绝嬴由吕相，继马乃牛金。"
        ],
        "title": "杂咏一百首 吕不韦",
        "id": "cf19f357-5296-4ae7-a881-18b4e3a65753"
    },
    {
        "author": "刘克庄",
        "paragraphs": [
            "焚余宁有籍，坑后更无儒。",
            "不解愚刘项，翻令二世愚。"
        ],
        "title": "杂咏一百首 李斯",
        "id": "c1258d10-2986-4efc-84db-f8e2f8d907d9"
    },
    {
        "author": "刘克庄",
        "paragraphs": [
            "极力排舒黯，联翩去不回。",
            "惟应刀笔吏，时得到翘材。"
        ],
        "title": "杂咏一百首 公孙弘",
        "id": "bb6ebb23-28e8-48f5-979c-ceea27bcc32a"
    },
    {
        "author": "刘克庄",
        "paragraphs": [
            "佞幸传呼至，师臣伛偻迎。",
            "暮年灵寿杖，幸自可扶行。"
        ],
        "title": "杂咏一百首 孔光",
        "id": "8438fbc8-ead6-4e02-b468-4a5b08693e3f"
    },
    {
        "author": "刘克庄",
        "paragraphs": [
            "二相去留际，中原治乱分。",
            "异时马上泪，遥洒曲江坟。"
        ],
        "title": "杂咏一百首 李林甫",
        "id": "6d6c4fc3-5b06-4be5-87de-35b87b48cfae"
    },
    {
        "author": "刘克庄",
        "paragraphs": [
            "僣伪蟠宫阙，忠贤血贼庭。",
            "相君无喜愠，面色只蓝青。"
        ],
        "title": "杂咏一百首 卢杞",
        "id": "587cee12-d4d0-41e7-9780-d66ac2c85f0d"
    },
    {
        "author": "刘克庄",
        "paragraphs": [
            "本欲除阉腐，安知召寇戎。",
            "缁郎不为相，朱贼得称雄。"
        ],
        "title": "杂咏一百首 崔昌遐",
        "id": "6282b980-b97c-438c-9faa-9e5233dd87a7"
    },
    {
        "author": "刘克庄",
        "paragraphs": [
            "坐阅数朝主，竟为何代人。",
            "汉官敭历遍，更作虏师臣。"
        ],
        "title": "杂咏一百首 冯道",
        "id": "b1e70e2a-6e85-486f-9328-49817df01ac8"
    },
    {
        "author": "刘克庄",
        "paragraphs": [
            "哆侈何其甚，忧伤只自知。",
            "虽经夫子笔，不废寺人诗。"
        ],
        "title": "杂咏一百首 巷伯",
        "id": "43aaac95-bc55-4ae9-8532-6b203e53ff71"
    },
    {
        "author": "刘克庄",
        "paragraphs": [
            "国渐移田氏，人谁悟景公。",
            "牛山两行泪，据与寡人同。"
        ],
        "title": "杂咏一百首 梁丘据",
        "id": "092dd64d-04d7-4c4e-ab61-6a6e7ba9aec4"
    },
    {
        "author": "刘克庄",
        "paragraphs": [
            "嬖与贤分国，贤疎嬖在旁。",
            "未尝无乐克，其柰有臧仓。"
        ],
        "title": "杂咏一百首 臧氏",
        "id": "5f8701de-2fe8-4395-923e-0df2ae2abf3a"
    },
    {
        "author": "刘克庄",
        "paragraphs": [
            "但见颛朝久，谁知媚灶勤。",
            "纷纷由嬖进，非特一商君。"
        ],
        "title": "杂咏一百首 景监",
        "id": "5cccaeb8-eec8-4396-aa21-9d3800cbefbb"
    },
    {
        "author": "刘克庄",
        "paragraphs": [
            "归自沙丘后，因专定策功。",
            "国由中府令，帝在望夷宫。"
        ],
        "title": "杂咏一百首 赵高",
        "id": "61ba2f28-7fbc-4509-9d10-9120e47eb0d4"
    },
    {
        "author": "刘克庄",
        "paragraphs": [
            "费亭侯在日，乱已有萌芽。",
            "养得螟蛉种，犹能覆汉家。"
        ],
        "title": "杂咏一百首 曹腾",
        "id": "801406c0-f723-4665-9274-f9c40bdf1745"
    },
    {
        "author": "刘克庄",
        "paragraphs": [
            "举国排阉尹，还乡少吊宾。",
            "太丘刍一束，全活几多人。"
        ],
        "title": "杂咏一百首 张让",
        "id": "f3570325-fc98-424c-8580-5fd662f38f0d"
    },
    {
        "author": "刘克庄",
        "paragraphs": [
            "五十年间事，浑如晓梦余。",
            "三郎南内里，何况老家奴。"
        ],
        "title": "杂咏一百首 高力士",
        "id": "8f7f6bfd-7cc7-4bfa-85ba-51b42cf8c3ef"
    },
    {
        "author": "刘克庄",
        "paragraphs": [
            "国老辞机密，阉儿叩绪余。",
            "殷勤传一诀，莫遣上观书。"
        ],
        "title": "杂咏一百首 仇士良",
        "id": "f1382de3-3d67-4e10-a7ff-a28b11ae5ebf"
    },
    {
        "author": "刘克庄",
        "paragraphs": [
            "敕使为唐患，忠唐独有君。",
            "晚知王自取，悮杀老监军。"
        ],
        "title": "杂咏一百首 张承业",
        "id": "1a400520-d81a-4d8f-acce-da8302e1c0c9"
    },
    {
        "author": "刘克庄",
        "paragraphs": [
            "尽识葠无毒，明知堇有灾。",
            "安知尝试者，百死百生来。"
        ],
        "title": "杂咏一百首 神农",
        "id": "879c728c-798d-45f8-81ba-7c56f2cf18db"
    },
    {
        "author": "刘克庄",
        "paragraphs": [
            "厥初赋形貌，固已具阴阳。",
            "素问无人读，流为采战方。"
        ],
        "title": "杂咏一百首 素女",
        "id": "b4b61d11-1c9b-4016-b744-8330ac8a2cec"
    },
    {
        "author": "刘克庄",
        "paragraphs": [
            "疾始于荣卫，哀哉不豫谋。",
            "贪生讳闻死，天下几桓侯。"
        ],
        "title": "杂咏一百首 扁鹊",
        "id": "bf4422a2-a272-4449-90be-ab28747dd952"
    },
    {
        "author": "刘克庄",
        "paragraphs": [
            "寿有可延理，医无不死方。",
            "扁曾忧骨髓，和亦畏膏肓。"
        ],
        "title": "杂咏一百首 医和",
        "id": "089a283e-7e81-4983-9b93-d48f95b5f1fb"
    },
    {
        "author": "刘克庄",
        "paragraphs": [
            "自昔名高世，皆由艺入神。",
            "未应除扁鹊，世上便无人。"
        ],
        "title": "杂咏一百首 李酰",
        "id": "590ce7aa-724d-437b-937e-7e015b972e23"
    },
    {
        "author": "刘克庄",
        "paragraphs": [
            "秦法严堂陛，秦兵遶殿庐。",
            "如何危急际，只有一无且。"
        ],
        "title": "杂咏一百首 夏无且",
        "id": "3d19aa80-8d9c-4744-af23-931ad8b211d6"
    },
    {
        "author": "刘克庄",
        "paragraphs": [
            "古来神异少，天下妄庸多。",
            "文帝能全意，曹瞒竟杀佗。"
        ],
        "title": "杂咏一百首 华佗",
        "id": "732f1257-3649-4ce2-98a3-004bb2f466e5"
    },
    {
        "author": "刘克庄",
        "paragraphs": [
            "跳入无人见，谁知有路通。",
            "长房非黠者，草草出壶中。"
        ],
        "title": "杂咏一百首 壶公",
        "id": "c5ba348a-08f0-4b87-9f87-2a38b11c7513"
    },
    {
        "author": "刘克庄",
        "paragraphs": [
            "方差能腊腹，学误至渐襟。",
            "幸有经文在，休于注脚寻。"
        ],
        "title": "杂咏一百首 陶隠居",
        "id": "59a5f130-e203-4130-b5d5-551fb2cc219f"
    },
    {
        "author": "刘克庄",
        "paragraphs": [
            "女子乃知我，明朝变姓名。",
            "可怜逃不密，犹迫诏书行。"
        ],
        "title": "杂咏一百首 韩伯休",
        "id": "b8c28d2e-51f5-40af-9380-ce4657769752"
    },
    {
        "author": "刘克庄",
        "paragraphs": [
            "列书诧知死，楚些说招魂。",
            "尚莫窥壶子，安能返屈原。"
        ],
        "title": "杂咏一百首 巫咸",
        "id": "ea15cd37-eff1-41d6-bc1a-3ba2de1532a3"
    },
    {
        "author": "刘克庄",
        "paragraphs": [
            "繇语几于谶，流传信有诸。",
            "王何谩辛苦，易自是占书。"
        ],
        "title": "杂咏一百首 史苏",
        "id": "acc146aa-95e9-4193-b1fc-855aa4a6ac4f"
    },
    {
        "author": "刘克庄",
        "paragraphs": [
            "鱼腹累臣诀，蛾眉众女仇。",
            "灵均空发问，詹尹若为酬。"
        ],
        "title": "杂咏一百首 詹尹",
        "id": "a4c28076-ea9d-4382-aad9-303d4ee867ba"
    },
    {
        "author": "刘克庄",
        "paragraphs": [
            "宋贾两名士，茫然立下风。",
            "信知古贤圣，多隠卜医中。"
        ],
        "title": "杂咏一百首 季主",
        "id": "64ea7ece-5e8d-42f9-90de-7ca7806d8498"
    },
    {
        "author": "刘克庄",
        "paragraphs": [
            "巧历虽千岁，先知一日差。",
            "未能下算子，亦道是占家。"
        ],
        "title": "杂咏一百首 洛下闳",
        "id": "bfe91fae-cad1-4920-a9d3-7e9bba1266d2"
    },
    {
        "author": "刘克庄",
        "paragraphs": [
            "卖卜本逃名，下帘无市声。",
            "如何穹壤内，知世有君平。"
        ],
        "title": "杂咏一百首 严君平",
        "id": "d06a7c3d-c294-405e-8b30-0e6a9187729a"
    },
    {
        "author": "刘克庄",
        "paragraphs": [
            "元帝何曾谕，京生自此疎。",
            "区区推卦气，欲撼石中书。"
        ],
        "title": "杂咏一百首 京房",
        "id": "969a388c-c0d3-46b6-bc42-451e3f1d4cf8"
    },
    {
        "author": "刘克庄",
        "paragraphs": [
            "平叔知几语，疑于易学通。",
            "岁朝不相见，隔日问三公。"
        ],
        "title": "杂咏一百首 管辂",
        "id": "bafa3daf-b30a-407a-a66b-d14bcfb878a8"
    },
    {
        "author": "刘克庄",
        "paragraphs": [
            "逆知生女主，预说覆唐宗。",
            "误杀五娘子，安知在后宫。"
        ],
        "title": "杂咏一百首 李淳风",
        "id": "bb92eef0-c366-459d-80c3-879ccd0bf395"
    },
    {
        "author": "刘克庄",
        "paragraphs": [
            "似有人推背，相传果是非。",
            "请君看祕记，若个泄天机。"
        ],
        "title": "杂咏一百首 袁天纲",
        "id": "ac2afd4d-fae9-4954-9609-a9eaec52f379"
    },
    {
        "author": "刘克庄",
        "paragraphs": [
            "义理无穷尽，虽丘或未知。",
            "老聃与项橐，圣岂有常师。"
        ],
        "title": "杂咏一百首 项橐",
        "id": "a579aea6-aca8-48a2-b502-25336b173a1e"
    },
    {
        "author": "刘克庄",
        "paragraphs": [
            "函谷非无士，登庸乳臭儿。",
            "空令园绮辈，头白不逢时。"
        ],
        "title": "杂咏一百首 甘罗",
        "id": "772b5bbf-a48a-442d-943c-5b105b3721b5"
    },
    {
        "author": "刘克庄",
        "paragraphs": [
            "子羽力扛鼎，诸侯屈膝臣。",
            "能从小儿语，尽活一城人。"
        ],
        "title": "杂咏一百首 外黄儿",
        "id": "a59f4267-b67f-41e0-8cfb-cecddb6590c4"
    },
    {
        "author": "刘克庄",
        "paragraphs": [
            "武帝有荒志，终童无远谋。",
            "长缨自系耳，莫系越王头。"
        ],
        "title": "杂咏一百首 终童",
        "id": "55486ce9-06bf-4d2c-ace2-4b9056771bd0"
    },
    {
        "author": "刘克庄",
        "paragraphs": [
            "击蒙凿帝窍，躐等尊玄经。",
            "混沌死七日，童乌夭九龄。"
        ],
        "title": "杂咏一百首 童乌",
        "id": "21c625b4-fcff-45df-9540-de78b6d71440"
    },
    {
        "author": "刘克庄",
        "paragraphs": [
            "彧作操谋主，羣为丕上公。",
            "暮年翻有愧，膝上与车中。"
        ],
        "title": "杂咏一百首 荀陈",
        "id": "e4c0d249-df11-414c-9dd3-0563718ad498"
    },
    {
        "author": "刘克庄",
        "paragraphs": [
            "二穉吁何罪，冤犹在史书。",
            "老瞒浑忘却，只记哭仓舒。"
        ],
        "title": "杂咏一百首 孔融子",
        "id": "d1a5313b-c323-404c-8c0d-6e8f43d768f1"
    },
    {
        "author": "刘克庄",
        "paragraphs": [
            "但爱梨并栗，不传琴与书。",
            "乃翁莫惆怅，它日举篮舆。"
        ],
        "title": "杂咏一百首 通子",
        "id": "3a89dc4d-4a1b-4780-95e7-ed8403fef802"
    },
    {
        "author": "刘克庄",
        "paragraphs": [
            "牧有谆谆诲，宜无赫赫声。",
            "假令如叔父，一世得狂名。"
        ],
        "title": "杂咏一百首 阿宜",
        "id": "ff21eab4-fe82-4a83-b9d8-db1b932ba86e"
    },
    {
        "author": "刘克庄",
        "paragraphs": [
            "座上交游广，城南讲读余。",
            "如何万金产，只解八分书。"
        ],
        "title": "杂咏一百首 阿买",
        "id": "93a84e88-2ce8-4ccb-864f-4e2a2cfa00cf"
    },
    {
        "author": "刘克庄",
        "paragraphs": [
            "举国听桓子，呼天诔孔丘。",
            "可怜倚楹女，徒为鲁君忧。"
        ],
        "title": "杂咏一百首 漆室女",
        "id": "67ebb89b-011d-4fcd-a98c-b7790e4f9061"
    },
    {
        "author": "刘克庄",
        "paragraphs": [
            "神女登徒子，微词未必然。",
            "感襄通一梦，窥玉费三年。"
        ],
        "title": "杂咏一百首 东家女",
        "id": "2a428416-3d1b-4276-886a-a9a65dfa2a0b"
    },
    {
        "author": "刘克庄",
        "paragraphs": [
            "狡狯疑为幻，姝妍复似魔。",
            "殷勤把花去，莫恼病维摩。"
        ],
        "title": "杂咏一百首 散花女",
        "id": "40823804-5f8e-4ad6-bf29-592b9407b27c"
    },
    {
        "author": "刘克庄",
        "paragraphs": [
            "天子览书悲，肉刑无复施。",
            "不惟嘉烈女，亦自活神医。"
        ],
        "title": "杂咏一百首 缇萦",
        "id": "56796256-ffaa-4b5d-a9fc-51d7dc79ac3a"
    },
    {
        "author": "刘克庄",
        "paragraphs": [
            "穹壤有时敝，娥名万古垂。",
            "直从彤管笔，便到色丝碑。"
        ],
        "title": "杂咏一百首 曹娥",
        "id": "edaa61ba-a40e-4023-93fb-e7df599da119"
    },
    {
        "author": "刘克庄",
        "paragraphs": [
            "古人重言德，初不论倾城。",
            "切莫伤容鬓，犹堪嫁孔明。"
        ],
        "title": "杂咏一百首 阿承女",
        "id": "7b3444cf-e525-4fdd-98ae-9f6eb7ed6e50"
    },
    {
        "author": "刘克庄",
        "paragraphs": [
            "竹笥并綀帔，何妨托妾身。",
            "若逢夫壻问，向道乃翁贫。"
        ],
        "title": "杂咏一百首 戴良女",
        "id": "4666faa4-be89-4b74-ae7d-ad8695a2ed50"
    },
    {
        "author": "刘克庄",
        "paragraphs": [
            "出塞男儿勇，还乡女子身。",
            "尚能吞北虏，断不慕西邻。"
        ],
        "title": "杂咏一百首 木兰",
        "id": "79eeb2c2-1010-46ed-ae2e-dab36389426d"
    },
    {
        "author": "刘克庄",
        "paragraphs": [
            "琴挑何曾动，梭投未免慙。",
            "女郎循古礼，元不解清谈。"
        ],
        "title": "杂咏一百首 投梭女",
        "id": "29edf36e-576e-4921-9844-68c30574fa18"
    },
    {
        "author": "刘克庄",
        "paragraphs": [
            "首如飞蓬乱，家卖漉篱供。",
            "老汉惊吾女，禅机捷乃翁。"
        ],
        "title": "杂咏一百首 灵照",
        "id": "0a393965-6cca-4a7d-b4bf-1c6ca91677ca"
    },
    {
        "author": "刘克庄",
        "paragraphs": [
            "不敢匆匆看，晴窗几绝编。",
            "参它少陵髓，饶得弈秋先。",
            "友愿低头拜，师曾枕膝传。",
            "已将牌印子，牒过竹溪边。"
        ],
        "title": "读竹溪诗一首",
        "id": "e31a1079-3448-46b5-85b9-23f7ee91d6a3"
    },
    {
        "author": "刘克庄",
        "paragraphs": [
            "捷书犹湿谤书随，太息斯人得祸奇。",
            "文举旧曾称一鹗，退之亦自喜孤罴。",
            "彼谗罔极身罗织，吾意怜才力发丝。",
            "老去眼中神骏少，诸君莫怪道林师。"
        ],
        "title": "甲辰书事二首  其一",
        "id": "4ace3e6a-f692-4fee-b710-e7b616669da5"
    },
    {
        "author": "刘克庄",
        "paragraphs": [
            "往昔曼卿曾夺敕，后来同甫竟成名。",
            "草茅匹士谋身拙，槐棘诸公议法平。",
            "囚服若为探禹穴，明时定不血秦坑。",
            "何当拜舞鸡竿了，沽酒刲羊与压惊。"
        ],
        "title": "甲辰书事二首  其二",
        "id": "6ebd421f-56bd-4a89-b074-30dcb4fba156"
    },
    {
        "author": "刘克庄",
        "paragraphs": [
            "动而得谤亦名随，生子看来不必奇。",
            "尔辈真堪畀豺虎，君王安用猎熊罴。",
            "人言李白文如锦，谁信卢能命若丝。",
            "回首世间机穽恶，子归闭户有余师。"
        ],
        "title": "再和  其一",
        "id": "d76dd32b-b3a5-4171-879b-c497b1f7bb31"
    },
    {
        "author": "刘克庄",
        "paragraphs": [
            "鹄袍再著姑行法，鴈塔重来定策名。",
            "大尹前呵宽贾岛，相君十反访州平。",
            "故溪旧有钓鱼石，平地今多陷马坑。",
            "不信天公囚两鸟，一鸣会遣百虫惊。"
        ],
        "title": "再和  其二",
        "id": "e3015d17-df6a-4dd8-9998-eeceabdeaaa2"
    },
    {
        "author": "刘克庄",
        "paragraphs": [
            "自古名高易毁随，谁令俶傥更权奇。",
            "心知吾友必中鹄，眼见乃翁初梦罴。",
            "所幸解骖逢晏子，不须结客报袁丝。",
            "古人进德多因此，公冶台卿即汝师。"
        ],
        "title": "三和  其一",
        "id": "8886a298-c609-4510-993e-9972b2e54272"
    },
    {
        "author": "刘克庄",
        "paragraphs": [
            "同进多为蕡讼屈，薄徒苦与贺争名。",
            "从教雪犬吠所怪，肯学秋虫鸣不平。",
            "沙虱伺人阴发矢，虾𢋙欲客化为坑。",
            "相逢莫说当时事，说著当时尚失惊。"
        ],
        "title": "三和  其二",
        "id": "84786df2-568c-42de-b8b2-0057e2cd4d5a"
    },
    {
        "author": "刘克庄",
        "paragraphs": [
            "一橐萧然五鬼随，竟缘名盛与文奇。",
            "可曾天下无麟凤，何必山中有虎罴。",
            "蜂虿尾犹如许毒，蜘蛛腹得几多丝。",
            "圣贤不校吾家法，车及蒲骚岂足师。"
        ],
        "title": "四和  其一",
        "id": "e5900043-6b74-43d7-b344-b61908d88410"
    },
    {
        "author": "刘克庄",
        "paragraphs": [
            "谁谓斯文无定价，独怜之子坐虚名。",
            "主司头与笔俱点，宰物心如秤样平。",
            "骏马却还国西域，病鸱堕落屋东坑。",
            "老夫谢绝人间事，亦为诸贤喜且惊。"
        ],
        "title": "四和  其二",
        "id": "b1d35b7f-b773-4fb1-a3d8-78fe1a4f09b0"
    },
    {
        "author": "刘克庄",
        "paragraphs": [
            "出门机穽已相随，竟放灵均逐伯奇。",
            "始者齧肤微似蚋，俄然择肉及于罴。",
            "不言快箭穿杨叶，却讶长松托兔丝。",
            "败坏人材由利禄，乃知曾点胜颛师。"
        ],
        "title": "五和  其一",
        "id": "6614587a-fb7f-4229-bc96-48dbd31b2442"
    },
    {
        "author": "刘克庄",
        "paragraphs": [
            "少日父兄夸俊声，后来场屋擅文名。",
            "锦囊久矣憎长吉，玉枕几于杀阿平。",
            "怪底鸥羣及鱼队，化为虎落与蛇坑。",
            "可怜彩翠矜毛羽，顾影无言只自惊。"
        ],
        "title": "五和  其二",
        "id": "d79e79b5-53d2-4f45-a9cc-0aebd8495171"
    },
    {
        "author": "刘克庄",
        "paragraphs": [
            "对策南宫耻诡随，聊摅腹愤发胸奇。",
            "并驱何异牛同骥，独步方知虎畏罴。",
            "罚汝业儒磨铁砚，输它拥妓写乌丝。",
            "区区梦里争蕉鹿，笑杀傍人与士师。"
        ],
        "title": "六和  其一",
        "id": "4c3ad6c3-3d9e-4a32-a834-e8fc76a92313"
    },
    {
        "author": "刘克庄",
        "paragraphs": [
            "范老登科犹别姓，余公应举亦更名。",
            "人心何止矛般险，世道于今砥似平。",
            "到了赭衣同适市，知它白棓欲谁坑。",
            "云端别有冥冥翼，不受虚弦浪箭惊。"
        ],
        "title": "六和  其二",
        "id": "9061fa40-4e5a-491f-94a2-737a6136fa84"
    },
    {
        "author": "刘克庄",
        "paragraphs": [
            "妙年文价重和随，不料东家产此奇。",
            "谗者纷纷传有虎，词人往往让于罴。",
            "探囊已足三年艾，补衮那无五色丝。",
            "闻说卜邻王翰了，长卿安敢出偏师。"
        ],
        "title": "七和  其一",
        "id": "f664935e-af9a-4539-a554-5035d175b7b1"
    },
    {
        "author": "刘克庄",
        "paragraphs": [
            "南宫放榜已蜚英，北阙传胪却漏名。",
            "潜捄八人文最敏，尽归一网气难平。",
            "白生作么教持杵，越石争些已见坑。",
            "莫倚晴天频吐绶，儿童见了又须惊。"
        ],
        "title": "七和  其二",
        "id": "057adb95-4831-4f38-a076-0b5a5f9f5a11"
    },
    {
        "author": "刘克庄",
        "paragraphs": [
            "黠儿阴挟弹丸随，发巧悬知中必奇。",
            "蝇本至微求附骥，䝙犹可畏况生罴。",
            "烘燖似蝨羣藏絮，缠缚如蚕自吐丝。",
            "玉汝于成頼渠辈，何须挟策远从师。"
        ],
        "title": "八和  其一",
        "id": "2ed3fce9-ac51-491f-9a6a-874662e67ca3"
    },
    {
        "author": "刘克庄",
        "paragraphs": [
            "早知抱璞烦三献，底用操觚角一名。",
            "归去馿堪驮子美，向来羊尚记初平。",
            "里居仅有箪瓢巷，壁立元无鼓铸坑。",
            "说与添丁并德曜，从今熟寝不须惊。"
        ],
        "title": "八和  其二",
        "id": "3c292f7d-47e8-4f0c-8d95-2a41e9841815"
    },
    {
        "author": "刘克庄",
        "paragraphs": [
            "羣儿孰敢比肩随，翻水成文出愈奇。",
            "人欲关弓戕后羿，天宁飞箭中王罴。",
            "爱材不忍淹丛棘，去恶真如斩乱丝。",
            "珍重阿蒙宜努力，此生不可负君师。"
        ],
        "title": "九和  其一",
        "id": "fa197dd3-4eb9-4a3d-af4e-6c93b979660e"
    },
    {
        "author": "刘克庄",
        "paragraphs": [
            "贯索星明方用事，金花帖至枉标名。",
            "朝无左右容邹子，家有婵媛詈屈平。",
            "忍使衣冠同坐锢，未闻逢掖自相坑。",
            "还乡何止交游绝，鸥鸟逢渠也自惊。"
        ],
        "title": "九和  其二",
        "id": "5c6cf590-b34e-4282-81fd-5b248cd6f5ae"
    },
    {
        "author": "刘克庄",
        "paragraphs": [
            "一夫倡祸翕然随，白昼通都作祟奇。",
            "割肉直将人餧虎，闻声能感类求罴。",
            "忽传先辈逢清雪，失喜衰翁有黑丝。",
            "自古英材须乐育，谓予不信质先师。"
        ],
        "title": "十和  其一",
        "id": "7eef310c-221d-474b-b96f-ded66b3f80bb"
    },
    {
        "author": "刘克庄",
        "paragraphs": [
            "盛德能容人有技，忮心尤忌士知名。",
            "训狐声厉憎韩子，鹦鹉才高累祢平。",
            "斑特隠君几负局，塞鸿奴辈不烦坑。",
            "客来林下温前话，尚得山翁掩耳惊。"
        ],
        "title": "十和  其二",
        "id": "7431be03-a325-48dc-8bff-bbe9b46fbef3"
    },
    {
        "author": "刘克庄",
        "paragraphs": [
            "刍言当日偶然同，白首家山各固穷。",
            "海内仅存一畏友，人间遂有两愚公。",
            "似闻黄阁登迂叟，且向青原访醉翁。",
            "此士未应无著处，栖栖十载六治中。"
        ],
        "title": "送实之倅庐陵二首  其一",
        "id": "c403ed09-b22f-494d-8dad-008c09d162b2"
    },
    {
        "author": "刘克庄",
        "paragraphs": [
            "君去江边春色浓，郡花照席万枝红。",
            "守分风月元非赘，吏白文书但托聋。",
            "黄本何堪处秦观，白麻近已拜申公。",
            "早归了却兰台史，莫久吟诗快阁中。"
        ],
        "title": "送实之倅庐陵二首  其二",
        "id": "983e47d3-e5b9-4d2f-92dc-4d1c9736094e"
    },
    {
        "author": "刘克庄",
        "paragraphs": [
            "侍讲开甥馆，三间不至奢。",
            "少曾居北面，老只住东家。",
            "野笋庖尤美，深衣衮未华。",
            "何时寻旧路，去谒玉川茶。"
        ],
        "title": "送叶士龙归竹林精舍",
        "id": "6dc80724-28f0-45f9-b326-3f9e4f683079"
    },
    {
        "author": "刘克庄",
        "paragraphs": [
            "君家两诗人，诗名满天地。",
            "大者扶宿酲，入论金銮事。",
            "小者乘天风，去草玉楼记。",
            "却后五百年，之子岂苗裔。",
            "奈何不神僊，亦复未富贵。",
            "抱瑟诸公门，索米长安市。"
        ],
        "title": "题李斗南诗卷",
        "id": "d67e5847-79d4-4b03-b27d-7baa1a9d9010"
    },
    {
        "author": "刘克庄",
        "paragraphs": [
            "已著西山序集端，欲添一字愧才悭。",
            "平生行脚千诗里，岁晚营巢万竹间。",
            "后有杨雄宁不好，世无孔子孰能删。",
            "归舟它日溪边过，珍重先生莫掩关。"
        ],
        "title": "题安仁陈慧父词卷",
        "id": "a2aa87c3-51a1-487e-adc3-76767fb6a4e2"
    },
    {
        "author": "刘克庄",
        "paragraphs": [
            "病思羁怀少豫忻，暮年犹幸友多闻。",
            "千枝管秃因稽古，一啜芹甘欲献君。",
            "明主何曾轻朴学，后儒大率读今文。",
            "藏山俟圣吾侪事，何必时人好子云。"
        ],
        "title": "夜读乐平吴燊书钞用与伯纪韵",
        "id": "fbc1f5b9-e8ab-46f5-aaa4-f33060c7037a"
    },
    {
        "author": "刘克庄",
        "paragraphs": [
            "拔起真三秀，分飞祇二难。",
            "怕趋丞相热，宁忍后山寒。",
            "梅老徒书局，徂徕不谏官。",
            "如何令国弈，白首局傍观。"
        ],
        "title": "挽汤仲能二首  其一",
        "id": "93415132-4a6f-4c8c-972d-171063ebbe4d"
    },
    {
        "author": "刘克庄",
        "paragraphs": [
            "讣至聋三日，悲来赎百身。",
            "太丘州里化，伯起子孙贫。",
            "零落欧门士，消磨濮议人。",
            "殷勤赍掬泪，一洒素车尘。"
        ],
        "title": "挽汤仲能二首  其二",
        "id": "d37a74d4-a083-4cb9-a4c9-92c25f8fd667"
    },
    {
        "author": "刘克庄",
        "paragraphs": [
            "主圣如天忍弃遗，臣愚何地著孤危。",
            "白虹贯日殆虚语，中野履霜无怨辞。",
            "宝玦已随尸血浸，铁鞭未必鬼臀知。",
            "莫年一寸丹心在，却怪湘累有许悲。"
        ],
        "title": "无题",
        "id": "8973d83e-63bd-4fb4-b2f2-b0f93043ff84"
    },
    {
        "author": "刘克庄",
        "paragraphs": [
            "翰林两僊人，偶来听风竹。",
            "萧萧玉千竿，采采绿一掬。",
            "少时负不羣，中岁乃见独。",
            "嗟余长十年，所至恋三宿。",
            "径当还笏归，奚俟揲蓍卜。",
            "夜郎与儋耳，老大费往复。",
            "宜州殿其后，路险车又覆。",
            "山中采芝去，舍下炊粱熟。"
        ],
        "title": "十一月二日至紫极宫诵李白诗及坡谷和篇因念苏李听竹时各年四十九予今五十九矣遂次其韵",
        "id": "de402f6e-4868-49f0-8fdf-b03fe5291208"
    },
    {
        "author": "刘克庄",
        "paragraphs": [
            "侍郎如苍官，岁寒友梅竹。",
            "步行以当车，瓢饮不如掬。",
            "旧人存者少，灵光岿然独。",
            "朝野推意新，州闾敬齿宿。",
            "嗟余诗学浅，未敢窥卫卜。",
            "朱絃才一倡，白圭费三复。",
            "共谈端平事，前局尚堪覆。",
            "愿言介眉寿，江乡秫田熟。"
        ],
        "title": "答王侍郎和紫极宫诗",
        "id": "fce3daf6-6083-4c60-a666-2b3d12eebf27"
    },
    {
        "author": "刘克庄",
        "paragraphs": [
            "昔牧昌黎州，尝负君诗债。",
            "今使番君国，又辱君访逮。",
            "稍讶颜发非，因感岁月迈。",
            "君气不惰归，君诗有光怪。",
            "乍观祛目眚，徐听惊耳聩。",
            "奈何行推敲，不使坐赓载。",
            "茫茫彭蠡津，众水之所汇。",
            "投竿鳌堪钓，拔剑鲸可脍。",
            "兹事要力量，斯文极变态。",
            "吾方困缿筩，君亦挑布袋。",
            "人生并合难，况复各老大。"
        ],
        "title": "答庐陵彭士先",
        "id": "bf4795b2-e30c-4e20-8408-70d97ebd86dc"
    },
    {
        "author": "刘克庄",
        "paragraphs": [
            "摩挲妙墨忆微言，故箧才余二帖存。",
            "往昔翁为紫巖客，后来子及浦城门。",
            "晚生多说参诸老，它日谁堪见九原。",
            "自叹西河索居者，暮年归梦遶田园。"
        ],
        "title": "题弋阳方友民所藏紫巖西山二帖",
        "id": "d00aad57-3501-40f5-91ec-880c05faa4d5"
    },
    {
        "author": "刘克庄",
        "paragraphs": [
            "删定实惟曾大父，文忠况是老先生。",
            "力行所学斯无愧，偶发于诗亦有声。",
            "合止笙镛成雅奏，抉挑草木示微情。",
            "嗟予公事君归兴，不得相从细讲明。"
        ],
        "title": "题方友民诗卷",
        "id": "edc6559b-86bf-468d-a1c8-9ce45d5dc031"
    },
    {
        "author": "刘克庄",
        "paragraphs": [
            "乃翁良玉不劳攻，之子天葩特地红。",
            "海道扁舟明日具，江东尊酒几时同。",
            "上楼谁伴老玄德，惊座今逢小孟公。",
            "回首暮云千里合，有书何处托征鸿。"
        ],
        "title": "答陈楙伯二首  其一",
        "id": "627316ef-62a9-49e2-b151-4e32d594df57"
    },
    {
        "author": "刘克庄",
        "paragraphs": [
            "圣处分明世鲜知，古人岂是异肝脾。",
            "谓鳌可钓无传法，视虱如轮有悟时。",
            "老子梦中还说梦，郎君诗外试求诗。",
            "向来柱立埋腰雪，妙在心通不在师。"
        ],
        "title": "答陈楙伯二首  其二",
        "id": "a116d05c-37c6-4074-98bd-034adc87a87d"
    },
    {
        "author": "刘克庄",
        "paragraphs": [
            "一叶撑来江浪阔，兼金却去客囊空。",
            "都将岁月供丹灶，不要功名上景钟。",
            "古有礼罗招处士，今无书币起逋翁。",
            "南阳祇在荆州北，时一登高吊卧龙。"
        ],
        "title": "送王允恭隠君",
        "id": "05f52935-b45c-4e10-94f0-dea690685a85"
    },
    {
        "author": "刘克庄",
        "paragraphs": [
            "向来羞作绕枝飞，刘表区区不足依。",
            "索饭儿嗔郎罢出，画眉人约藁砧归。",
            "食鱼底处容长铗，射虎今方尚短衣。",
            "老缚一官行未得，羨君去采故山薇。"
        ],
        "title": "送方时父",
        "id": "062d5e3a-120a-40be-9c7c-ca420fac6036"
    },
    {
        "author": "刘克庄",
        "paragraphs": [
            "四序推移景迭新，二诗体认理尤亲。",
            "爱莲亦既见君子，看竹不须通主人。",
            "领畧春风来广坐，分张月色过比邻。",
            "端能著我西家否，客户何妨赘一民。"
        ],
        "title": "题宋谦父四时佳致楼",
        "id": "5397e6bd-a024-4007-aaff-c7fcb46acfe7"
    },
    {
        "author": "刘克庄",
        "paragraphs": [
            "佳山祠畔结茅茨，犹记吹埙更和箎。",
            "苏氏旧称小坡赋，秦家晚重少章诗。",
            "交游一老今华发，畴昔诸昆最白眉。",
            "子不可来吾欲去，壁间尘榻拂何时。"
        ],
        "title": "题宋谦父诗卷",
        "id": "b8ca1ada-7ea6-4871-ab1d-f7075991f085"
    },
    {
        "author": "刘克庄",
        "paragraphs": [
            "未答前书每有慙，忽收近讯自开缄。",
            "缴回玉笥山人号，换得金门羽客衔。",
            "石鼎联诗尘满砚，竹宫应制草盈函。",
            "可怜予与君俱错，投老方思卸戏衫。"
        ],
        "title": "寄杨休文高士",
        "id": "e399b3cb-e6ad-4890-a99e-5a65e7387bad"
    },
    {
        "author": "刘克庄",
        "paragraphs": [
            "故交岁晚各西东，解后斯人慰老穷。",
            "莫把冠巾浼澄观，更添须发恼林公。",
            "强牵谢客为禅客，闲伴涪翁作钓翁。",
            "行矣余方有公事，异时傥肯访山中。"
        ],
        "title": "题倪上人诗卷",
        "id": "962593ea-d4f7-43dd-a6c6-56e9668918fe"
    },
    {
        "author": "刘克庄",
        "paragraphs": [
            "令君抱送当秋晚，手种寒葩占断清。",
            "伯始厚颜贪饮水，灵均满腹饱餐英。",
            "要须晚节分香臭，宁与朝华角悴荣。",
            "父老方夸琴调古，未应高兴慕渊明。"
        ],
        "title": "题罗亨祖丛菊隠居",
        "id": "2456428f-f762-4f4b-81cd-b6fee4daef4e"
    },
    {
        "author": "刘克庄",
        "paragraphs": [
            "顷传汤序心倾挹，兹得姚钞手阖开。",
            "朱子所疑非孔传，汉儒之罪甚秦灰。",
            "时清纵未经筵召，岁晚宁无掌故来。",
            "揽辔远臣慙力薄，不能为国论遗材。"
        ],
        "title": "题余干姚三锡书钞",
        "id": "7ada67e4-d2ab-4369-ab18-6d8f2c44f774"
    },
    {
        "author": "刘克庄",
        "paragraphs": [
            "耆旧凋零尚秀巖，可堪华表揭新衔。",
            "甘泉颂就抛荷橐，宝苑方收入枕函。",
            "宿昔山人来少室，暮年太史滞周南。",
            "嗟余去速公归晚，不得埋腰立雪参。"
        ],
        "title": "挽李秀巖二首  其一",
        "id": "d671e29c-9c79-4b69-9a15-562d614fe781"
    },
    {
        "author": "刘克庄",
        "paragraphs": [
            "获麟以后更休论，化鹤而归亦浪言。",
            "过眼忽看遗老传，终身不及长公门。",
            "山房惜未从公择，书局闻曾拟道原。",
            "六合茫茫千载远，些成无路可招魂。"
        ],
        "title": "挽李秀巖二首  其二",
        "id": "43795552-0798-408e-8429-87813b10945f"
    },
    {
        "author": "刘克庄",
        "paragraphs": [
            "幽士慕鳞潜，通人笑蚓廉。",
            "诳肠齑味美，节腹笋生添。",
            "诸老徒推毂，先生且下帘。",
            "食惟陈簋二，餽不费金兼。",
            "和靖招延晚，方斋仕进恬。",
            "绪言传粹密，古调扫秾纤。",
            "紫气来傍境，灵氛告吉占。",
            "因思眠雨艇，得似曝晴簷。",
            "无己游坡谷，徂徕客弼淹。",
            "刍言轻一羽，未必动巖瞻。"
        ],
        "title": "追用南塘韵题尹刚中潜斋",
        "id": "dfce3974-e7eb-40f7-9871-9b01e6b7905a"
    },
    {
        "author": "刘克庄",
        "paragraphs": [
            "诔南浦了诔余杭，各掩新丘若斧堂。",
            "不见天球在东序，竞吹宫笛奏西凉。",
            "后生谁附青云传，故吏惟余白首郎。",
            "浩叹缥缥双凤远，老身如鴈漫随阳。"
        ],
        "title": "追和南塘韵呈汤伯纪尹子潜",
        "id": "2a52c812-c5d7-4fef-b849-e1302cb003e7"
    },
    {
        "author": "刘克庄",
        "paragraphs": [
            "诗作平生祟，因而废不为。",
            "君豪频挑战，吾老怯交绥。",
            "哨骑来无定，纲船发尚迟。",
            "日长无职事，半是撚髭时。"
        ],
        "title": "题蔡烓主簿诗卷  其一",
        "id": "120ff607-6ee9-4d3f-85ba-7034aca2b222"
    },
    {
        "author": "刘克庄",
        "paragraphs": [
            "旧止四人为律体，今通天下话头行。",
            "谁编宗派应添谱，要续传灯不记名。",
            "放子一头嗟我老，避君三舍与之平。",
            "由来作者皆攻苦，莫信人言七步成。"
        ],
        "title": "题蔡烓主簿诗卷  其二",
        "id": "93213319-1798-4a7b-b975-086ca204ce6d"
    },
    {
        "author": "刘克庄",
        "paragraphs": [
            "触石才肤寸，垂天忽怒飞。",
            "道人不出户，笑汝出还归。"
        ],
        "title": "题汪道士云庵",
        "id": "56698f6c-8c43-46e3-b8c5-86a9fa9acd00"
    },
    {
        "author": "刘克庄",
        "paragraphs": [
            "尚在朝廷记忆中，敢于父命择西东。",
            "独怜家有百岁母，可使人嗤六十翁。",
            "芰制子能华岁晏，莼羹吾亦感秋风。",
            "书成藏向深山里，莫费君王遣所忠。"
        ],
        "title": "次韵汤伯纪送别二首  其一",
        "id": "2b4d9ccb-3324-4259-9b9b-588fbec58c90"
    },
    {
        "author": "刘克庄",
        "paragraphs": [
            "比似莆杭倾盖时，更崇古雅黜新奇。",
            "久栖衡泌宁非乐，不倚门墙未易麾。",
            "析理自应重讲席，论文吾合竖降旗。",
            "抚絃欲奏成三叹，何处而今有子期。"
        ],
        "title": "次韵汤伯纪送别二首  其二",
        "id": "7c77f6c5-ac0d-4fc7-9d48-bff03fd834b0"
    },
    {
        "author": "刘克庄",
        "paragraphs": [
            "抗疏鸣阳易，翻身出昼难。",
            "无家归蜀道，有敕管严滩。",
            "席藁臣言戆，分茅圣度宽。",
            "空令同馆士，极目认帆竿。"
        ],
        "title": "饯送高大著出镇严陵",
        "id": "889e56b4-38c5-4b1e-9878-1b75b81df4e1"
    },
    {
        "author": "刘克庄",
        "paragraphs": [
            "惟王建邦国，以礼定干坤。",
            "大分严堂陛，弥文及冠昏。",
            "徐行非曰逊，亟拜不为烦。",
            "臣岂容私量，人谁越短垣。",
            "秦惟损则覆，鲁以秉而存。",
            "制备周京奠，仪成汉帝尊。",
            "民彜何可泯，经籍未尝燔。",
            "明主亲临决，诸儒共讲论。",
            "裨谌谩求野，戴圣自专门。",
            "伋学方垂范，聃书盍塞源。",
            "四篇殊建武，百问陋开元。",
            "会稡新编钜，芟夷聚讼繁。",
            "俚辞羞狗曲，小辨戒猩言。",
            "舞蹈威颜近，传宣诏语温。",
            "昭回洒牺画，燕衎洽尧樽。",
            "宝带攽藏府，名驹出大宛。",
            "㨀持叨象版，烹啜试龙园。",
            "羁贱均蝼蚁，清华缀鹭鹓。",
            "謏闻慙倚席，朽质谬乘轩。",
            "占毕无嘉颂，将何报上恩。"
        ],
        "title": "进经筵讲礼记彻章诗",
        "id": "dff13b1c-582b-476e-9167-cafe0cb41f97"
    },
    {
        "author": "刘克庄",
        "paragraphs": [
            "临决遗经自圣衷，固殊野外与淹中。",
            "五三典礼勤稽古，十六星霜久积功。",
            "倚席居然慙寡浅，登床安敢紊卑崇。",
            "防民不在文为末，端系宫庭实践充。"
        ],
        "title": "恭和御制礼记彻章诗",
        "id": "535e4d01-b127-482a-a15f-b1c596d13748"
    },
    {
        "author": "刘克庄",
        "paragraphs": [
            "端平淳祐两匆匆，过眼光阴掣电同。",
            "六十一翁无出理，孤山长寄梦魂中。"
        ],
        "title": "丁未春五首  其一",
        "id": "24e02f4d-b58e-459a-85f7-855da94cd04c"
    },
    {
        "author": "刘克庄",
        "paragraphs": [
            "生死荣枯一付天，谁能躶露自求全。",
            "殷勤寄语袁司隶，滥及无须或可怜。"
        ],
        "title": "丁未春五首  其二",
        "id": "1fd2674c-64cd-49f2-828e-4f52c5d76f7b"
    },
    {
        "author": "刘克庄",
        "paragraphs": [
            "道是生姜树上生，不应一世也随声。",
            "暮年受用尧夫语，莫与张程几个争。"
        ],
        "title": "丁未春五首  其三",
        "id": "d3a3b470-c223-49dd-aa53-726633c5e050"
    },
    {
        "author": "刘克庄",
        "paragraphs": [
            "屡批龙鳞眷未衰，孤臣万死负恩私。",
            "玉阶方寸从容语，惟有天知与上知。"
        ],
        "title": "丁未春五首  其四",
        "id": "9594828e-ee20-4cbd-8a9c-135579f3d0ff"
    },
    {
        "author": "刘克庄",
        "paragraphs": [
            "朝领诸儒上木天，夕同野老话茅椽。",
            "何须支枕思残梦，宫锦渔蓑总偶然。"
        ],
        "title": "丁未春五首  其五",
        "id": "d09910d2-05a6-453d-acca-81eee382448d"
    },
    {
        "author": "刘克庄",
        "paragraphs": [
            "匹雏欲拔佞山难，还敕区区慕守官。",
            "捋虎自怜余勇在，狎鸥似责昔盟寒。",
            "新麻断腕毋容草，堕甑回头不更看。",
            "老子平生差耐事，肯于得丧置悲懽。"
        ],
        "title": "和钟子鸿二首  其一",
        "id": "34f3c9d3-8f14-4895-bfae-48d47b0f7b1e"
    },
    {
        "author": "刘克庄",
        "paragraphs": [
            "清吟颇觉续貂难，衔袖勤于贽热官。",
            "怪子车轮行地远，愧予门户似冰寒。",
            "舂粱礼数呼儿具，覆醤文章怕客看。",
            "老去商歌声满屋，孰云野处寂无懽。"
        ],
        "title": "和钟子鸿二首  其二",
        "id": "ca5e5631-e46a-4cd4-a739-b4f485326903"
    },
    {
        "author": "刘克庄",
        "paragraphs": [
            "社友凋零雅道穷，使君于此信英雄。",
            "性情所发前无古，骚选虽高不必同。",
            "蚤日甫曾怀渭北，暮年丘只在家东。",
            "何时偃伯兴文治，尽采新吟献法宫。"
        ],
        "title": "题端溪王使君诗卷",
        "id": "63de5ac7-672e-4fe7-93c5-9558bad8cb27"
    },
    {
        "author": "刘克庄",
        "paragraphs": [
            "愈叩新新愈不穷，小儒气索敢争雄。",
            "安知太白心肠异，但见曹公口鼻同。",
            "顾我牢愁来泽畔，放君独步向江东。",
            "他时应制金銮殿，定有蛾眉妬入宫。"
        ],
        "title": "叠前韵谢元邃",
        "id": "fe913158-e0ca-416a-a724-9d46775d3b0b"
    },
    {
        "author": "刘克庄",
        "paragraphs": [
            "文字无穷才有穷，可能纤艳敌浑雄。",
            "蚤知大将坛场峻，晚作邻翁保社同。",
            "臣向仇书曾殿北，君公避世且墙东。",
            "男儿遇合由时命，岂必诗名满六宫。"
        ],
        "title": "三叠",
        "id": "b651bf6c-3dcd-454d-b5cf-5e277d5891a9"
    },
    {
        "author": "刘克庄",
        "paragraphs": [
            "昔预八僊饮，深知七子才。",
            "云何埋玉树，不复倒金罍。",
            "锦制曾三试，罗浮欠一来。",
            "吾衰惭诔笔，搔首寄余哀。"
        ],
        "title": "挽陈惠倅",
        "id": "3303c329-93fd-4f2f-8551-6bf532d87b3f"
    },
    {
        "author": "刘克庄",
        "paragraphs": [
            "太息龙川守，专城美绩传。",
            "方闻歌叔度，俄有谤文渊。",
            "旧府黄茅外，新丘紫帽边。",
            "二姚俱已矣，怀昔一悽然。"
        ],
        "title": "挽姚循州",
        "id": "38e97252-5d38-4458-b0b8-0641cbc22c70"
    },
    {
        "author": "刘克庄",
        "paragraphs": [
            "绣行乡国诧儿童，锦裹宫城擅长雄。",
            "看取后村真富贵，屋山丹绘半天中。"
        ],
        "title": "荔支盛熟四绝  其一",
        "id": "946cde39-a414-4c9c-8a79-5585f4910f9e"
    },
    {
        "author": "刘克庄",
        "paragraphs": [
            "曾攀玉李青冥上，亦摘蟠桃缥缈边。",
            "定是三生有灵骨，谪归犹作荔支僊。"
        ],
        "title": "荔支盛熟四绝  其二",
        "id": "385629c7-34c9-4498-9398-53b6efa53332"
    },
    {
        "author": "刘克庄",
        "paragraphs": [
            "牡丹姚魏荔方陈，欧蔡亡来罕识真。",
            "纵使有文堪续谱，未知楷法属何人。"
        ],
        "title": "荔支盛熟四绝  其三",
        "id": "1a2caebc-adc0-4971-b4d5-8eadf80c92b6"
    },
    {
        "author": "刘克庄",
        "paragraphs": [
            "吴儿一夏甑生尘，染藕炊菱不疗贫。",
            "安得风樯驰万树，属餍菜色苋肠人。"
        ],
        "title": "荔支盛熟四绝  其四",
        "id": "7384b5e7-f2a1-4533-afba-18db908c6e84"
    },
    {
        "author": "刘克庄",
        "paragraphs": [
            "浮空紫气何须尔，度世金丹岂有之。",
            "函谷不烦关尹出，城南莫遣树精知。"
        ],
        "title": "石塘感旧十绝  其一",
        "id": "3c889caa-4ad4-4daf-990d-668a4dae2336"
    },
    {
        "author": "刘克庄",
        "paragraphs": [
            "鹿门陈迹有余哀，犹记庞公返自崖。",
            "行到当时相送处，不知老泪自何来。"
        ],
        "title": "石塘感旧十绝  其二",
        "id": "38336658-c498-43e2-b424-7c518281b012"
    },
    {
        "author": "刘克庄",
        "paragraphs": [
            "沈郎院闭彩云收，寂寞秋花拆树头。",
            "留取断絃来世续，此生长抱百年愁。"
        ],
        "title": "石塘感旧十绝  其三",
        "id": "0cf013ae-c812-4962-a32e-bcf96efb4d32"
    },
    {
        "author": "刘克庄",
        "paragraphs": [
            "比丘会泣别瞿昙，秦失三号吊老聃。",
            "自笑此翁非铁汉，白头来此哭同参。"
        ],
        "title": "石塘感旧十绝  其四",
        "id": "1b3cd7ba-b5ef-49bd-bca8-338eb6de134e"
    },
    {
        "author": "刘克庄",
        "paragraphs": [
            "鬓边雪映眼中花，更阅人间几岁华。",
            "丁未老人开七秩，尚携鸡絮到君家。"
        ],
        "title": "石塘感旧十绝  其五",
        "id": "353d9ca2-c3d9-4df0-aca4-9e124dce4702"
    },
    {
        "author": "刘克庄",
        "paragraphs": [
            "光霁丰标今寂灭，灵明根性讵消磨。",
            "夜来一段佳风月，不见尧夫只见窝。"
        ],
        "title": "石塘感旧十绝  其六",
        "id": "6fa8ad3d-48af-4976-b726-a08f773e59ca"
    },
    {
        "author": "刘克庄",
        "paragraphs": [
            "三茔相望一牛鸣，来扫新松百感生。",
            "季札旋封丘哭墓，晋人谬谓圣忘情。"
        ],
        "title": "石塘感旧十绝  其七",
        "id": "7bbabe7c-42fe-496e-b54c-8c054974eac4"
    },
    {
        "author": "刘克庄",
        "paragraphs": [
            "禅学年来亦自衰，大丛林属小阇梨。",
            "寒翁庵子如蜗壳，却有弥天释住持。"
        ],
        "title": "石塘感旧十绝  其八",
        "id": "1374809e-a4dd-42e4-b1b7-ed66e2162a90"
    },
    {
        "author": "刘克庄",
        "paragraphs": [
            "中军晚岁甥辞去，左相今朝客不来。",
            "看取少林诚长老，死生林下伴寒斋。"
        ],
        "title": "石塘感旧十绝  其九",
        "id": "e536e9a1-f464-4c7d-8749-4043fe415fff"
    },
    {
        "author": "刘克庄",
        "paragraphs": [
            "久作辽天独鹤飞，镜鸾余念尚依依。",
            "荒山野水苏溪路，愁绝鳏翁挈影归。"
        ],
        "title": "石塘感旧十绝  其一○",
        "id": "d8d7ae56-3a57-4d0c-8cb8-5571653d28c2"
    },
    {
        "author": "刘克庄",
        "paragraphs": [
            "绝巅万籁静沉沉，重倚阑干感慨深。",
            "古佛龛中苔上面，故交宰上树成阴。",
            "山无白额妨幽讨，野有黄花且满斟。",
            "莫怪裴徊侵暮色，老人能得几登临。"
        ],
        "title": "九日登辟支巖过丁元晖给事墓及仲弟新阡二首  其一",
        "id": "27b5a9fe-d893-4580-92fb-c7ba9a8c67e9"
    },
    {
        "author": "刘克庄",
        "paragraphs": [
            "历历向时游览处，重来年已迫桑榆。",
            "大衾尚欲同林下，华表安知忽路隅。",
            "自古曾悲摘瓜蔓，即今不共插茱萸。",
            "人生患不高年尔，到得年高万感俱。"
        ],
        "title": "九日登辟支巖过丁元晖给事墓及仲弟新阡二首  其二",
        "id": "9462943d-4ab6-4c60-83df-5fb96729700a"
    },
    {
        "author": "刘克庄",
        "paragraphs": [
            "倏尔蜂窝起，俄然鼠首枭。",
            "果能歌竞病，不枉事票姚。",
            "瘴岭收氛祲，朝家赏烂焦。",
            "祝君深养勇，稍北有天骄。"
        ],
        "title": "题林璞经属平寇录",
        "id": "77f0370c-61a2-480d-9316-4d8e52fa5cc1"
    },
    {
        "author": "刘克庄",
        "paragraphs": [
            "关洛源流远，干淳辈行尊。",
            "一檠常对卷，贰簋亦开樽。",
            "缟素几空巷，玄纁不及门。",
            "异时遗逸传，谁定访丘园。"
        ],
        "title": "季父习静哀诗四首  其一",
        "id": "aee02f43-6d32-494f-9ddb-ffc55e42eca4"
    },
    {
        "author": "刘克庄",
        "paragraphs": [
            "忆在婴儿日，常依少父傍。",
            "不嗔仲容小，犹记阿宜长。",
            "诲语祛蒙吝，埋辞愧惰荒。",
            "从今有疑义，无复叩山房。"
        ],
        "title": "季父习静哀诗四首  其二",
        "id": "f42486df-7b17-462c-9ed6-3adf32969ba1"
    },
    {
        "author": "刘克庄",
        "paragraphs": [
            "习静先生子刘子，新阡即此是标题。",
            "便无华表翔双鹤，不有生刍藉只鸡。",
            "在昔陶潜书处士，从它孟德揭征西。",
            "原头一恸关伦纪，始信彭殇未易齐。"
        ],
        "title": "季父习静哀诗四首  其三",
        "id": "d8f28c14-10a2-4aa2-9685-5cac587413a3"
    },
    {
        "author": "刘克庄",
        "paragraphs": [
            "易学纷纷各著书，独于师说著功夫。",
            "涪翁旧传七分止，邵子先天一画无。",
            "不遣耆英陪讲读，空留章句授生徒。",
            "即今黄策方施用，姑可藏山待后儒。"
        ],
        "title": "季父习静哀诗四首  其四",
        "id": "11ffbc03-c3c9-4419-877b-b474a9c52fb9"
    },
    {
        "author": "刘克庄",
        "paragraphs": [
            "忽然吹散恨难平，六十年间老弟兄。",
            "春草池塘成昨梦，夜床风雨付来生。",
            "归谋甫里田差晚，去与端溪石共行。",
            "部曲出门情态异，不如笼鹤有哀声。"
        ],
        "title": "工部弟哀诗二首  其一",
        "id": "b9dca094-8a50-402f-ab4a-27ebebb85876"
    },
    {
        "author": "刘克庄",
        "paragraphs": [
            "去岁书来欲解麾，数行遗墨半倾欹。",
            "斑衣不遂娱亲志，白发因吟哭子诗。",
            "让枣犹如前日事，摘瓜空抱暮年悲。",
            "情知衰泪无堪滴，原上寒笳苦死吹。"
        ],
        "title": "工部弟哀诗二首  其二",
        "id": "e864a695-425a-4609-8a47-092ba327143a"
    },
    {
        "author": "刘克庄",
        "paragraphs": [
            "龚胜乘车晚，阳城伏合初。",
            "自云臣语戆，不是上恩疎。",
            "黄壤全名节，青编载谏书。",
            "始知年与德，造物有乘除。"
        ],
        "title": "挽方德润宝学三首  其一",
        "id": "b7dcadbc-092e-46be-95cd-03d23cd7f1b2"
    },
    {
        "author": "刘克庄",
        "paragraphs": [
            "忆被乌台劾，聃非传偶同。",
            "瞽言拼万死，明诏赦孤忠。",
            "全活皆英主，淹留各秃翁。",
            "伤心古遗直，不返瘴云中。"
        ],
        "title": "挽方德润宝学三首  其二",
        "id": "daca8753-10bb-402d-bfa2-ae43e5094de2"
    },
    {
        "author": "刘克庄",
        "paragraphs": [
            "晚赐延和对，言公去国深。",
            "遂良垂白发，臣甫抱丹心。",
            "驰驿无银信，移麾有玉音。",
            "遥知遗奏上，未免动宸襟。"
        ],
        "title": "挽方德润宝学三首  其三",
        "id": "2f3d9dda-2178-414f-8c64-69a5869ae98b"
    },
    {
        "author": "刘克庄",
        "paragraphs": [
            "壸范经亲授，笄年咏好逑。",
            "谓迎荷橐返，岂料蕣华休。",
            "断鴈元方恨，离鸾小宋愁。",
            "邻翁惫无力，不及送原头。"
        ],
        "title": "挽方孺人一首",
        "id": "c8a9e80b-8290-4fde-bef2-eca2c39199be"
    },
    {
        "author": "刘克庄",
        "paragraphs": [
            "台荒屋老阅人深，拂拭留题重整襟。",
            "科目一朝来券外，姓名三世在碑阴。",
            "公孙晚岁叨明诏，裘氏当年费苦吟。",
            "报与曲江先辈道，老婆非复少时心。"
        ],
        "title": "陪诸先辈题名登春台臞轩即席次故相陈魏公韵某继作  其一",
        "id": "7c21aad1-5e0c-4220-88ba-2f7e8b72f765"
    },
    {
        "author": "刘克庄",
        "paragraphs": [
            "遨头唱首各高深，才薄难披作赋襟。",
            "已觉鶑花成一梦，尚贪萤雪竞分阴。",
            "即今空负台莱意，宿昔曾赓殿阁吟。",
            "北望钧天搔白首，区区终有祝尧心。"
        ],
        "title": "陪诸先辈题名登春台臞轩即席次故相陈魏公韵某继作  其二",
        "id": "1534ae64-ff12-4730-80a1-adbb35c6867d"
    },
    {
        "author": "刘克庄",
        "paragraphs": [
            "别后书稀梦亦稀，忽传尺素到柴扉。",
            "不知天骥方徐步，将谓云鹏久怒飞。",
            "句律斩新过似旧，姓名略是复疑非。",
            "长官僊去宾朋散，存者依稀有杜微。"
        ],
        "title": "答循倅潜起",
        "id": "d48f40f1-473f-4289-a693-cd92c7c8bfc2"
    },
    {
        "author": "刘克庄",
        "paragraphs": [
            "父兄俱映汉藜青，独老空山聚冻萤。",
            "生不肯扶灵寿杖，死堪上应少微星。",
            "向来枕膝传师学，末后悬棺合礼经。",
            "惟有书房旧时月，夜深得得照疎櫺。"
        ],
        "title": "过季父新阡",
        "id": "dca0435c-3f9f-48ad-ac96-8f9a002182de"
    },
    {
        "author": "刘克庄",
        "paragraphs": [
            "纵赏梅园彼一时，枝头往往挂参旗。",
            "可怜铁汉今衰飒，榾柮炉边自锻诗。"
        ],
        "title": "梅花十绝答石塘二林  其一",
        "id": "fc4d66bb-91ce-4e02-8d73-517899e93517"
    },
    {
        "author": "刘克庄",
        "paragraphs": [
            "东邻安得如渠白，西域何曾有许香。",
            "苏二聪明真道著，杏花恐不敢承当。"
        ],
        "title": "梅花十绝答石塘二林  其二",
        "id": "1c268f38-1d50-4061-b718-f93dbbc380d5"
    },
    {
        "author": "刘克庄",
        "paragraphs": [
            "无梅诗兴阑珊了，无雪梅花冷淡休。",
            "懊恼天公堪恨处，不教滕六到南州。"
        ],
        "title": "梅花十绝答石塘二林  其三",
        "id": "0fb1b409-9fce-4017-be7d-f0e6ba9998b3"
    },
    {
        "author": "刘克庄",
        "paragraphs": [
            "薇药无情自紫红，白头合老去匆匆。",
            "林闲翠羽偷相语，可是梅花累此翁。"
        ],
        "title": "梅花十绝答石塘二林  其四",
        "id": "910e6d2e-5956-4643-887d-57aed7cf24e3"
    },
    {
        "author": "刘克庄",
        "paragraphs": [
            "少狂籍草共追欢，铁笛横吹到夜阑。",
            "老怕画簷风露冷，不如吹烛隔窗看。"
        ],
        "title": "梅花十绝答石塘二林  其五",
        "id": "ad2deea6-ddbe-434f-a82e-8298f021e2f8"
    },
    {
        "author": "刘克庄",
        "paragraphs": [
            "塞北寒梅要笛催，更凭画鼓夺春回。",
            "江南气候闽尤暖，只用诗催也自开。"
        ],
        "title": "梅花十绝答石塘二林  其六",
        "id": "c37475bd-00d9-4aac-a433-4119c4c2fe3d"
    },
    {
        "author": "刘克庄",
        "paragraphs": [
            "斧残留得半株斜，相对微吟到暮鸦。",
            "堪叹病翁无绮语，不如枯树有琪花。"
        ],
        "title": "梅花十绝答石塘二林  其七",
        "id": "f0346637-e153-400a-8fdf-07d77d0f45b6"
    },
    {
        "author": "刘克庄",
        "paragraphs": [
            "丁宽与易俱东去，神秀离禅作北宗。",
            "天恐孤山无种子，一枝分擘付寒翁。"
        ],
        "title": "梅花十绝答石塘二林  其八",
        "id": "a513baad-23ec-4cca-996f-a694e3e150f1"
    },
    {
        "author": "刘克庄",
        "paragraphs": [
            "有香影处即追攀，岂必西湖水月间。",
            "若问何人传此诀，后村翁授小孤山。"
        ],
        "tags": [
            "西湖"
        ],
        "title": "梅花十绝答石塘二林  其九",
        "id": "f3a7c8b7-56be-4594-a95b-b8c5c0025ff8"
    },
    {
        "author": "刘克庄",
        "paragraphs": [
            "翁与梅花即主宾，月中缟袂对乌巾。",
            "不知卫玠何为者，举世推他作玉人。"
        ],
        "title": "梅花十绝答石塘二林  其一○",
        "id": "f8672732-3591-4c55-b26b-e5e6fe323d23"
    },
    {
        "author": "刘克庄",
        "paragraphs": [
            "晚作园翁自荷锄，春风那肯到吾庐。",
            "且须怜意著芳洁，才说和羹俗了渠。"
        ],
        "title": "二叠  其一",
        "id": "025b5726-5f23-4b8b-8c0f-13a15b49ba6d"
    },
    {
        "author": "刘克庄",
        "paragraphs": [
            "生在荒山野水傍，可曾倚市更窥墙。",
            "幽妍丑杀施朱女，高洁贤于傅粉郎。"
        ],
        "title": "二叠  其二",
        "id": "c0b3cd33-4a4d-4c52-bb4e-5aabeafae550"
    },
    {
        "author": "刘克庄",
        "paragraphs": [
            "汉魏诸贤韵已卑，六朝人物复何为。",
            "平生老子羞由径，不识虫儿与玉儿。"
        ],
        "title": "二叠  其三",
        "id": "14f34a91-56ef-47c8-90c5-14e29d488ae9"
    },
    {
        "author": "刘克庄",
        "paragraphs": [
            "浮休叹柳斫为薪，子美怜梅傍战尘。",
            "只愿玉关烽燧息，老身长作看花人。"
        ],
        "title": "二叠  其四",
        "id": "60d81d0f-17b3-47b3-abf9-bb0a1b896e35"
    },
    {
        "author": "刘克庄",
        "paragraphs": [
            "环子丽华皆已美，谪仙狎客两堪悲。",
            "悬知千载难湔洗，留下沉香结绮诗。"
        ],
        "title": "二叠  其五",
        "id": "80fa421d-643e-41ac-b4d6-b42ff3a4a613"
    },
    {
        "author": "刘克庄",
        "paragraphs": [
            "百卉凋零独凛然，谷风栗烈涧冰坚。",
            "阴山餐雪有臣节，中野履霜无母怜。"
        ],
        "title": "二叠  其六",
        "id": "affb3488-44e1-4211-8263-26711fb8171b"
    },
    {
        "author": "刘克庄",
        "paragraphs": [
            "暮年鼻塞等薰莸，高摘浓薰两罢休。",
            "奴折长枝汲薪水，老夫不复置香篝。"
        ],
        "title": "二叠  其七",
        "id": "c3b41db7-8afc-4f3c-8652-0bc12833939a"
    },
    {
        "author": "刘克庄",
        "paragraphs": [
            "看来天地萃精英，占断人间一味清。",
            "唤作花王应不忝，未应但做水仙兄。"
        ],
        "title": "二叠  其八",
        "id": "1f921f17-889c-4829-9d7b-2c6fdff9e176"
    },
    {
        "author": "刘克庄",
        "paragraphs": [
            "呕出心肝撚短髭，篱边沙际动移时。",
            "獠奴窃笑翁迂阔，因斲梅诗忘午炊。"
        ],
        "title": "二叠  其九",
        "id": "da8b70e1-afd6-491e-834f-e1c2719ba9ce"
    },
    {
        "author": "刘克庄",
        "paragraphs": [
            "锦囊玉笛昔追从，度曲联诗雪月中。",
            "老对梅花无意味，欠诗欠笛欠花翁。"
        ],
        "title": "二叠  其一○",
        "id": "63efd133-9e28-468b-9a5e-86d120f8ba4e"
    },
    {
        "author": "刘克庄",
        "paragraphs": [
            "唐时才子总能诗，张祜轻狂李益痴。",
            "管甚三姨偷玉笛，诳他小玉写乌丝。"
        ],
        "title": "三叠  其一",
        "id": "660864b9-f6d3-462c-ab6c-2126fe8cc2b6"
    },
    {
        "author": "刘克庄",
        "paragraphs": [
            "银烛千枝插树头，烛光花气半空浮。",
            "人间富贵真珠室，天上通明白玉楼。"
        ],
        "title": "三叠  其二",
        "id": "c1412f59-f438-4102-a56a-4ae6069c574c"
    },
    {
        "author": "刘克庄",
        "paragraphs": [
            "羣玉峯头玉帝家，桥边池上玉横斜。",
            "白头老监今留落，曾领群仙共赏花。"
        ],
        "title": "三叠  其三",
        "id": "dcabfe7d-60b9-4df1-bac1-2d28c1340ea8"
    },
    {
        "author": "刘克庄",
        "paragraphs": [
            "瓦瓶侧畔设蒲龛，纵有推敲紧闭庵。",
            "何庾诸人俱谢去，只饶和靖作同参。"
        ],
        "title": "三叠  其四",
        "id": "391461a5-5bfe-4723-ad90-af3303c9f60a"
    },
    {
        "author": "刘克庄",
        "paragraphs": [
            "半卸红绡出洞房，依稀侍辇幸温汤。",
            "三郎方爱霓裳舞，珍重梅姬且素粧。"
        ],
        "title": "三叠  其五",
        "id": "02dcc433-a34c-455f-85e8-1b7d06df2a86"
    },
    {
        "author": "刘克庄",
        "paragraphs": [
            "春意萌于肃杀中，玄冥信有斡回功。",
            "东皇太一无情甚，吹去才消几阵风。"
        ],
        "title": "三叠  其六",
        "id": "390add4c-67bb-439f-a129-e3cd26562968"
    },
    {
        "author": "刘克庄",
        "paragraphs": [
            "曲径无尘聊席地，小亭有月即凭栏。",
            "此翁虽老犹高致，不但能评黑牡丹。"
        ],
        "title": "三叠  其七",
        "id": "b2e38fef-6f6a-4d74-985d-11e9a9fd3290"
    },
    {
        "author": "刘克庄",
        "paragraphs": [
            "脂粉形容总未然，高标端可配先贤。",
            "不陪严子羊裘后，即傍王郎麈尾边。"
        ],
        "title": "三叠  其八",
        "id": "8cdd8899-6404-4ef2-9b8d-22776bf1ae70"
    },
    {
        "author": "刘克庄",
        "paragraphs": [
            "濡墨先愁染素衣，和铅亦恐浼冰肌。",
            "后村老子无声画，压倒花光与补之。"
        ],
        "title": "三叠  其九",
        "id": "85a3e032-5e03-4e8d-a3bc-ab8b9e21714d"
    },
    {
        "author": "刘克庄",
        "paragraphs": [
            "早知粉黛非真色，晚觉雕镌损自然。",
            "天巧千林均一气，人痴一叶费三年。"
        ],
        "title": "三叠  其一○",
        "id": "03144963-8436-43fc-85e5-a99170c7c073"
    },
    {
        "author": "刘克庄",
        "paragraphs": [
            "帝恐先生岁晚贫，清晨颁瑞到幽人。",
            "巡簷已觉成银屋，糁地犹堪作玉尘。"
        ],
        "title": "四叠  其一",
        "id": "f1eacfae-78d0-46e5-a602-f62009653838"
    },
    {
        "author": "刘克庄",
        "paragraphs": [
            "海山大士素中单，鹦鹉前驱不怕寒。",
            "只在屋东人不识，善财错去礼旃檀。"
        ],
        "title": "四叠  其二",
        "id": "09dc7058-3b44-4753-962b-9a41e21d44cb"
    },
    {
        "author": "刘克庄",
        "paragraphs": [
            "草户柴门野老居，恍然疑执化人裾。",
            "不知身在花阴卧，但见亭台似积苏。"
        ],
        "title": "四叠  其三",
        "id": "b8139b9e-15f8-4e0f-aeea-98198be7ae83"
    },
    {
        "author": "刘克庄",
        "paragraphs": [
            "抹涂元不加真色，凋谢犹当易美名。",
            "天下断无西子白，古来惟有伯夷清。"
        ],
        "title": "四叠  其四",
        "id": "d4cfba41-28f6-4099-9e5c-4e9ac526cfb9"
    },
    {
        "author": "刘克庄",
        "paragraphs": [
            "偶捉麈挥尤有韵，不须犀辟自无尘。",
            "早闻玉振真名士，古说冰肤是至人。"
        ],
        "title": "四叠  其五",
        "id": "878be04a-6d60-4291-9e83-59559c79b162"
    },
    {
        "author": "刘克庄",
        "paragraphs": [
            "狩获祥麟而史作，梦吞白凤以玄成。",
            "吾诗岂得无佳瑞，枝上啁嘈翠羽声。"
        ],
        "title": "四叠  其六",
        "id": "72a36cdd-8361-42ad-a6f3-afe6b082e84e"
    },
    {
        "author": "刘克庄",
        "paragraphs": [
            "愁见当时玉镜台，返魂无诀可胜哀。",
            "暮年尚有余情在，月下迢迢挈影来。"
        ],
        "title": "四叠  其七",
        "id": "5d2f5f10-93f3-48cc-8654-a21956dc5832"
    },
    {
        "author": "刘克庄",
        "paragraphs": [
            "□□□□□□□，□□□□□□□。",
            "□□□□□□论，不信山矾敢雁行。"
        ],
        "title": "四叠  其八",
        "id": "ba5de2d9-1386-42b1-82e9-1ab99316b558"
    },
    {
        "author": "刘克庄",
        "paragraphs": [
            "带雨折来如有恨，被风催去最关情。",
            "面垂玉筯居然白，身著铢衣直是轻。"
        ],
        "title": "四叠  其九",
        "id": "71004173-3179-44f1-a3cb-d3823f5aa61c"
    },
    {
        "author": "刘克庄",
        "paragraphs": [
            "典刑堪受百花朝，风致宜为万世标。",
            "齧雪节刚难屈膝，拈花妙法愿埋腰。"
        ],
        "title": "四叠  其一○",
        "id": "fd4d5e9e-a897-4fd7-8a50-e00dee26020d"
    },
    {
        "author": "刘克庄",
        "paragraphs": [
            "宋台未了又齐台，有扇应难障彦回。",
            "岁晚玉人在空谷，何曾羞面见人来。"
        ],
        "title": "四叠  其一一",
        "id": "1408b1b1-90cc-4627-975b-132520b524cf"
    },
    {
        "author": "刘克庄",
        "paragraphs": [
            "通宵璧月迷琼树，破晓霜葩糁玉枝。",
            "明艳能花老夫眼，温柔不粟美人肌。"
        ],
        "title": "四叠  其一二",
        "id": "2252da9c-dd1a-4281-997c-198f7721bbc9"
    },
    {
        "author": "刘克庄",
        "paragraphs": [
            "不曾解佩献明珰，莫比徐妃与寿阳。",
            "五出至今污宋史，半粧当日怨萧郎。"
        ],
        "title": "四叠  其一三",
        "id": "cbdf1c9e-cec1-4230-9a99-aadfcbf9bc34"
    },
    {
        "author": "刘克庄",
        "paragraphs": [
            "商畧红儿何足比，丁宁青女不须嗔。",
            "故横瘦影禁持月，时送微香漏泄春。"
        ],
        "title": "九叠  其一",
        "id": "a1685850-41e5-4256-90ad-01b4b430989d"
    },
    {
        "author": "刘克庄",
        "paragraphs": [
            "翠袖佳人寒倚竹，素衣仙子昼看花。",
            "村墟忽有殊尤观，茅屋俄成富贵家。"
        ],
        "title": "九叠  其二",
        "id": "8d8b577a-1edb-485d-8277-4aca31afd404"
    },
    {
        "author": "刘克庄",
        "paragraphs": [
            "苍头呵欠纳诗卷，赤脚鬅鬙收药铛。",
            "惟有小窗一枝影，夜寒不睡伴先生。"
        ],
        "title": "九叠  其三",
        "id": "de3a85c2-bfaf-4e5f-8c14-644cbfb8098f"
    },
    {
        "author": "刘克庄",
        "paragraphs": [
            "贵家选色斛量珠，洗尽铅华绝代无。",
            "老子效颦聊复尔，名昆仑婢作琼奴。"
        ],
        "title": "九叠  其四",
        "id": "851e3f32-6b53-462a-a5f8-4a4e98e8b795"
    },
    {
        "author": "刘克庄",
        "paragraphs": [
            "薄薄中单掩塞酥，不知眉黛有愁无。",
            "微颦莫是尝梅子，好事讹为齿痛图。"
        ],
        "title": "九叠  其五",
        "id": "dd7c671a-e1dd-4b29-b3ee-7f17c1dcbf8f"
    },
    {
        "author": "刘克庄",
        "paragraphs": [
            "国色名花俱绝代，玉人甘后本双身。",
            "劝君薄薄施朱粉，莫遣名花妬玉人。"
        ],
        "title": "九叠  其六",
        "id": "ac8f6c45-34a5-4be9-b587-0b8ed0357505"
    },
    {
        "author": "刘克庄",
        "paragraphs": [
            "名见商书又见诗，畹兰难拟况江蓠。",
            "灵均苦要羣芳聚，却怪骚中偶见遗。"
        ],
        "title": "九叠  其七",
        "id": "67befd70-0c5f-4588-8a0f-696036a29f65"
    },
    {
        "author": "刘克庄",
        "paragraphs": [
            "门户重重绣幕遮，十分国艳属侯家。",
            "谁知蔡琰燕山北，愁听胡笳对雪花。"
        ],
        "title": "九叠  其八",
        "id": "0d4348df-82b2-45ec-9abe-25b8515c27f8"
    },
    {
        "author": "刘克庄",
        "paragraphs": [
            "和靖终身欠孟光，只留一鹤伴山房。",
            "唐人未识花高致，苦欲为渠聘海棠。"
        ],
        "title": "九叠  其九",
        "id": "df22649a-a224-4638-bece-cda4e925370e"
    },
    {
        "author": "刘克庄",
        "paragraphs": [
            "新咏平生陋玉台，梨园以后更堪哀。",
            "宁随太白金鞍去，莫放花奴羯鼓来。"
        ],
        "title": "九叠  其一○",
        "id": "747f8754-adfb-4fd4-8eb0-6cb754c43b45"
    },
    {
        "author": "刘克庄",
        "paragraphs": [
            "才得几朝浑拆徧，只消一霎又吹空。",
            "何曾学舞能回雪，便不为台与避风。"
        ],
        "title": "十叠  其一",
        "id": "0dd06d34-050b-4dc4-8b49-6258b13469bf"
    },
    {
        "author": "刘克庄",
        "paragraphs": [
            "尺棰拟为千世用，一梅欲足百人酸。",
            "苦心乍可齑盐里，粉骨何须鼎鼐间。"
        ],
        "title": "十叠  其二",
        "id": "f6bc170b-0fbf-45d2-99e7-1430df53870a"
    },
    {
        "author": "刘克庄",
        "paragraphs": [
            "花离京洛缁尘少，诗到齐梁绮语多。",
            "老子七言虽淡泊，不曾一字犯阴何。"
        ],
        "title": "十叠  其三",
        "id": "b0f26712-762c-49db-b703-f2f4af3c906e"
    },
    {
        "author": "刘克庄",
        "paragraphs": [
            "有花多处便凭栏，插在金瓶不必看。",
            "百斛量珠真富贵，两枝剪彩太寒酸。"
        ],
        "title": "十叠  其四",
        "id": "044bf08e-20ae-45bd-8f58-e17c8a10d44f"
    },
    {
        "author": "刘克庄",
        "paragraphs": [
            "赋繁台雪云将暮，歌后庭花月未残。",
            "客至苑皆琼作树，宾来并用玉为栏。"
        ],
        "title": "十叠  其五",
        "id": "d45b52f1-fb29-4103-ba7e-55a180fb7286"
    },
    {
        "author": "刘克庄",
        "paragraphs": [
            "起来无頼晚风狂，便恐飘零损岁芳。",
            "飞燕不持身欲去，绿珠虽坠魄犹香。"
        ],
        "title": "十叠  其六",
        "id": "43548161-5679-42f8-af89-0ab963a8c347"
    },
    {
        "author": "刘克庄",
        "paragraphs": [
            "江左风流属谢家，诸郎如玉女尤佳。",
            "如何雪里同联句，不比梅花比柳花。"
        ],
        "title": "十叠  其七",
        "id": "cb4cb0f9-567c-4c4c-b018-dc2d018c1cf7"
    },
    {
        "author": "刘克庄",
        "paragraphs": [
            "天子封松作某官，相君复报竹平安。",
            "梅花一点无沾惹，三友中间独岁寒。"
        ],
        "title": "十叠  其八",
        "id": "d3675442-0848-4752-b4da-bdf06d66e780"
    },
    {
        "author": "刘克庄",
        "paragraphs": [
            "霜皜千林冻欲僵，经旬不爨只餐香。",
            "何曾转授休粮诀，却是单传屑玉方。"
        ],
        "title": "十叠  其九",
        "id": "667e1ea0-a594-46b2-8831-052461997b2f"
    },
    {
        "author": "刘克庄",
        "paragraphs": [
            "珠树无多攀不已，珊瑚有尽采无穷。",
            "海神上诉天公怒，似怕龙宫宝藏空。"
        ],
        "title": "十叠  其一○",
        "id": "1b38b8aa-5221-439a-8e67-1dede3ec4210"
    },
    {
        "author": "刘克庄",
        "paragraphs": [
            "去年黄敕许怀归，拭目乡邦一段奇。",
            "老马不堪空冀野，大鹏自合化天池。",
            "琼林花发浑如昨，玉塞锋销未有期。",
            "汲汲九重方旰食，吾侪何以补明时。"
        ],
        "title": "陪新进士公讌用太守韵",
        "id": "054c3afc-fa79-4e46-aefd-31e8925286af"
    },
    {
        "author": "刘克庄",
        "paragraphs": [
            "晨坐黄堂夕未归，偶然闭阁句尤奇。",
            "颇知韦守临苏郡，不省山公到习池。",
            "烧尾且陪攀桂集，遨头别有探梅期。",
            "自惭属和悭才思，尤甚春船上水时。"
        ],
        "title": "重次林守韵并柬臞轩二首  其一",
        "id": "fd795935-1ec4-46cd-b706-0da11d37cd3b"
    },
    {
        "author": "刘克庄",
        "paragraphs": [
            "禁中前欲唤公归，读轼文章每叹奇。",
            "玉节不烦熬雪海，金芝元合产铜池。",
            "愈郊各洗饥寒语，甫白曾为汗漫期。",
            "上尽青云记回首，某丘某水钓游时。"
        ],
        "title": "重次林守韵并柬臞轩二首  其二",
        "id": "30a42d35-a2ad-4039-96e9-9c779b43e5eb"
    },
    {
        "author": "刘克庄",
        "paragraphs": [
            "偶临羣彦讌公堂，老去斯庄莫遣荒。",
            "东道主人如谢守，西阶重客欠王郎。",
            "不能席上题鹦鹉，争免池边夺凤凰。",
            "圣世英贤俱入彀，岂论狗监与鹰坊。"
        ],
        "title": "即席用实之郎中韵",
        "id": "20808976-dcd1-46b9-be14-8b22aaf4b2c7"
    },
    {
        "author": "刘克庄",
        "paragraphs": [
            "忆昔抽毫白玉堂，奏篇字字谷年荒。",
            "内人久已呼才子，明主今方记寝郎。",
            "驽豆未应堪秣骥，鹑笼谁道可容皇。",
            "何当雅奏登郊庙，一洗梨园与教坊。"
        ],
        "title": "重次臞轩韵二首  其一",
        "id": "f0167af4-4e4a-489a-9a44-d3dae73508f0"
    },
    {
        "author": "刘克庄",
        "paragraphs": [
            "潦倒常惭室弗堂，君恩特地与开荒。",
            "灵津误作乘槎客，华发羞陪射策郎。",
            "金菊歌新赓下鹄，碧梧枝老许栖皇。",
            "退臣无路酬天奖，旦旦鑪熏祝宝坊。"
        ],
        "title": "重次臞轩韵二首  其二",
        "id": "18c44dc2-ff8c-47d9-8124-1190fb20668d"
    },
    {
        "author": "刘克庄",
        "paragraphs": [
            "向来幞被出关时，恩大身犹草芥微。",
            "仅有两生携酒送，不如二谏得诗归。",
            "负杨临贺滔滔是，客卫将军落落稀。",
            "老接亲朋惟野服，寄声夷甫莫朝衣。"
        ],
        "title": "蒙仲唱第归约朝服相见",
        "id": "273f486a-b252-4691-8782-a86a83ee480b"
    },
    {
        "author": "刘克庄",
        "paragraphs": [
            "初看华扁知趋向，徐览羣言见切磋。",
            "鹄至安能令弈善，羊亡岂不为歧多。",
            "爻重翼十几繁矣，贰二参三奈一何。",
            "老汉暮年无顿处，轩中半榻肯分么。"
        ],
        "title": "题方楷一轩",
        "id": "9055d2dd-b849-446f-9f99-67c9329bfe32"
    },
    {
        "author": "刘克庄",
        "paragraphs": [
            "三相入朝马，诸姨照夜骢。",
            "故应留小蹇，专载拾遗公。"
        ],
        "title": "梦中为人跋画两绝  其一",
        "id": "f1f30f37-5047-4003-a66f-178c470ea567"
    },
    {
        "author": "刘克庄",
        "paragraphs": [
            "花鸟皆诗料，江山即画图。",
            "暮归锦囊重，压杀小奚奴。"
        ],
        "title": "梦中为人跋画两绝  其二",
        "id": "6c9267f9-6dfa-44f0-bb20-0967c24bcfaa"
    },
    {
        "author": "刘克庄",
        "paragraphs": [
            "此赋何曾涉怪神，本诸孔孟体诸身。",
            "乃知犬子揄扬者，才是僬侥国里人。"
        ],
        "title": "读汤伯纪大人赋",
        "id": "5ce31867-7e13-4e83-966b-bc1745ac5319"
    },
    {
        "author": "刘克庄",
        "paragraphs": [
            "出户询来使，能言别后臞。",
            "病余双鬓改，俸外一钱无。",
            "撰杖陪诸老，篝灯课二雏。",
            "梅天费调燮，善保不赀躯。"
        ],
        "title": "寄强甫二首  其一",
        "id": "28c0733c-634b-449f-8c7d-22ec19d4594a"
    },
    {
        "author": "刘克庄",
        "paragraphs": [
            "守局喧卑地，携孥寂寞滨。",
            "鲁儒犹委吏，周礼有盐人。",
            "勿发泥涂叹，姑持玉雪身。",
            "秋风怀檄否，莆与福比邻。"
        ],
        "title": "寄强甫二首  其二",
        "id": "c2aaafec-5bf9-4ed8-883d-a988dc6bdd86"
    },
    {
        "author": "刘克庄",
        "paragraphs": [
            "蜀剂十杯扶胃气，南烹一筯忍馋涎。",
            "病梨虽以樵贺废，寿栎翻因拥肿全。",
            "已脱坡翁赤猴月，并逃谢傅白鸡年。",
            "新凉尚起亲灯兴，谁道过时已悍坚。"
        ],
        "title": "病起夜坐读书一首",
        "id": "96df8459-c8e2-4f03-888c-f64129b77f34"
    },
    {
        "author": "刘克庄",
        "paragraphs": [
            "不要元戎访草堂，勿烦儿子表泷冈。",
            "一窗看设囊萤几，四壁惟安梦蝶床。",
            "聊与僧分半间屋，且无人夺上三房。",
            "韩公作志潘郎诔，得似先生自举扬。"
        ],
        "title": "徐潭即事二首  其一",
        "id": "dcda47c4-048f-47b9-a091-b025e21986c3"
    },
    {
        "author": "刘克庄",
        "paragraphs": [
            "一生常寄人篱落，入手斯丘得自专。",
            "防墓向来封四尺，骊山何必锢三泉。",
            "暮年已作饰巾客，它日那无挂剑贤。",
            "种万株松千本桂，不忧千载不参天。"
        ],
        "title": "徐潭即事二首  其二",
        "id": "ef15ee2c-425b-4571-8507-925c57592449"
    },
    {
        "author": "刘克庄",
        "paragraphs": [
            "从今快活安斯寝，那复辛勤陟彼冈。",
            "万里路曾双不借，四天下只一禅床。",
            "宽如马驿名方丈，劣似鸡栖即客房。",
            "自唱山歌樵牧和，底须论著学班扬。"
        ],
        "title": "自和徐潭二首  其一",
        "id": "f18cf16a-aa3b-4330-835b-148321313726"
    },
    {
        "author": "刘克庄",
        "paragraphs": [
            "远游昔结四方缘，高卧今贪一壑专。",
            "有客埋腰冲许雪，无人洗耳涴吾泉。",
            "金棺未免荼毗厄，玉匣安知裸葬贤。",
            "多积荆薪宽酿酒，龙钟禁不得霜天。"
        ],
        "title": "自和徐潭二首  其二",
        "id": "56910379-cd43-4767-afb8-378002b60efc"
    },
    {
        "author": "刘克庄",
        "paragraphs": [
            "非但闻诗礼，居然识典章。",
            "探环如梦里，拥笏向亲旁。",
            "州县淹斯立，家庭惜季方。",
            "北风无頼甚，吹鴈不成行。"
        ],
        "title": "挽漳浦陈丞璧",
        "id": "0cf54491-68f2-437e-9286-01ffde65af07"
    },
    {
        "author": "刘克庄",
        "paragraphs": [
            "夜绩旁边映隙光，忆曾参扣遍诸方。",
            "扫眉众女偏谣诼，开口羣儿亦谤伤。",
            "后有知音分雅郑，今谁协律谱宫商。",
            "戏衫欲脱无人付，诸子披襟直下当。"
        ],
        "title": "用石塘二林韵  其一",
        "id": "d05000f1-0592-4e1e-bfdf-66d204330d22"
    },
    {
        "author": "刘克庄",
        "paragraphs": [
            "少狂浪走无寻处，晚向深山得悟门。",
            "火候足时丹始熟，国工琢了玉尤温。",
            "低头欲下追随拜，摩顶无忘付授恩。",
            "大有名山要行脚，未甘瓶钵老荒村。"
        ],
        "title": "用石塘二林韵  其二",
        "id": "fe0ec4c5-ae2f-404d-be4b-41c0543aa4ad"
    },
    {
        "author": "刘克庄",
        "paragraphs": [
            "万卷胸中融化成，却怜郊岛太寒生。",
            "霜蹄历块骏无匹，赤子探珠龙失惊。",
            "警句宜为康乐弟，痴年谬作季方兄。",
            "此诗异日君牢记，后有钟嵘不改评。"
        ],
        "title": "题六二第诗卷",
        "id": "02159632-9ef3-485f-a72c-d47ae6677b39"
    },
    {
        "author": "刘克庄",
        "paragraphs": [
            "老鹤收声只自悲，戛然清唳警衰迟。",
            "不嫌汝伯无漆发，稍喜吾家有白眉。",
            "二尺檠边能办此，百花头上更饶谁。",
            "隆干衣钵须人继，莫负樊川望阿宜。"
        ],
        "title": "跋桂姪梅绝句",
        "id": "9aafe4c3-6edb-4220-9e96-9ce91036c04d"
    },
    {
        "author": "刘克庄",
        "paragraphs": [
            "城中甲第连霄汉，吾子书窗占地悭。",
            "卧起大衾长枕共，呻吟细字短檠间。",
            "一门兄季推谌纪，北屋东西著孔颜。",
            "祗恐四方羔雁到，未容坚坐闭柴关。"
        ],
        "title": "题林琦友于轩",
        "id": "3c8e5acf-d263-4321-ad16-a46df8ffbb9f"
    },
    {
        "author": "刘克庄",
        "paragraphs": [
            "华宗人物甲吾乡，丹穴由来出凤凰。",
            "万卷楼高谁敢上，五言城小不能当。",
            "几曾费我挥斤力，尚欲传君齧镞方。",
            "何日重寻谿上路，共羹苦荬饭黄粱。"
        ],
        "title": "题方至诗卷",
        "id": "2e3c7af3-7b20-4573-8f51-fe060743c955"
    },
    {
        "author": "刘克庄",
        "paragraphs": [
            "纷纷肉马上青天，骥耳双垂亦可怜。",
            "郊岂因穷吟遂辍，蕡虽不第策犹传。",
            "会须有集鸣当世，肯为无媒怨盛年。",
            "斗气烛君文卷里，更于何处觅龙泉。"
        ],
        "title": "方汝一下第饯诗盈轴余亦继作",
        "id": "d7069751-d289-42f5-a161-8a7e76ce2f8b"
    },
    {
        "author": "刘克庄",
        "paragraphs": [
            "金针玉指巧安排，直把天孙锦剪裁。",
            "樊素口中都道得，春鶑啭处细听来。",
            "欲歌郢客声难和，才误周郎首已回。",
            "可惜禁中无应制，等闲老却谪仙才。"
        ],
        "title": "跋方寔孙长短句",
        "id": "4db550ec-eb56-4a51-abff-88e4dfae3453"
    },
    {
        "author": "刘克庄",
        "paragraphs": [
            "二百新题字四千，庚申已后甲寅前。",
            "继周可以知百世，续汉谁曾到八年。",
            "江左重修泰陵录，水心绝重建隆编。",
            "何时老子真闲退，共结青灯蠹简缘。"
        ],
        "title": "题林梦馨本朝杂咏",
        "id": "a3589950-218f-48e3-838c-9cee4313b297"
    },
    {
        "author": "刘克庄",
        "paragraphs": [
            "拜昭文相辟翘材，封冠军侯筑将台。",
            "得以先生新主判，两为玉帝管蓬莱。"
        ],
        "title": "蒙恩除大蓬一首",
        "id": "d0d6fdaf-fbc3-42c3-8e1f-7ca23a14a47a"
    },
    {
        "author": "刘克庄",
        "paragraphs": [
            "已买荒山卜毳藏，岂知来此借禅床。",
            "傍人尽怪病摩诘，送客不嫌穷孟尝。",
            "皓白羣仙应笑老，昏花太乙谩分光。",
            "何时邻里持牛酒，却贺先生返故乡。"
        ],
        "title": "辛亥三月九日宿囊山",
        "id": "883f5125-b3f3-4b8b-9bd6-5dd9019721ee"
    },
    {
        "author": "刘克庄",
        "paragraphs": [
            "满目山河异，南冠十六期。",
            "胡羝无乳日，辽鹤有归时。",
            "诇虏几韲粉，还朝不磷缁。",
            "汉家重名节，郎秩未为卑。"
        ],
        "title": "与零陵周倅子镕",
        "id": "196a0ca7-eaa9-4310-9e61-05ea2c7490d5"
    },
    {
        "author": "刘克庄",
        "paragraphs": [
            "叶子客长安，孤居久离群。",
            "载贽肯妄投，上书辄报闻。",
            "有时携斗酒，孤上酹隠君。",
            "兴到喜吟诗，粮绝耻卖文。",
            "所交皆将相，不数琐细云。",
            "腹有书传香，厨无燔炙纷。",
            "未逢古伯乐，姑待后子云。",
            "五子更精斲，要和南风薰。"
        ],
        "title": "与叶士巖",
        "id": "6f6e876b-5097-4a6f-a588-db1acb22fd5b"
    },
    {
        "author": "刘克庄",
        "paragraphs": [
            "西山遗业付门人，岁晚推迁接后尘。",
            "彩笔梦中先索去，不知持底作词臣。"
        ],
        "title": "九月初十日值宿玉堂七绝  其一",
        "id": "da62d057-3657-43d5-8c37-10f0e1c018b3"
    },
    {
        "author": "刘克庄",
        "paragraphs": [
            "制书挥就进明光，天笔批还墨尚香。",
            "草本偶然无贴改，非关臣亿怕商量。"
        ],
        "title": "九月初十日值宿玉堂七绝  其二",
        "id": "b5a44e97-7945-44f2-aa33-66d90a55730d"
    },
    {
        "author": "刘克庄",
        "paragraphs": [
            "转枕依然梦不成，小窗颇觉晓寒生。",
            "昏花却怕宫莲照，垂下纱幮听六更。"
        ],
        "title": "九月初十日值宿玉堂七绝  其三",
        "id": "9474c0c1-247a-44f8-999f-5fcce469c782"
    },
    {
        "author": "刘克庄",
        "paragraphs": [
            "内厨进膳惟蔬素，御帕封香徧竹宫。",
            "明日金乌迎玉辂，始知圣主与天通。"
        ],
        "title": "九月初十日值宿玉堂七绝  其四",
        "id": "1dc30cad-96a8-4ccf-9e3d-ae6156092441"
    },
    {
        "author": "刘克庄",
        "paragraphs": [
            "窗外茶梅几树斜，薄寒生意已萌芽。",
            "主人不作明朝计，愁绝无因见放花。"
        ],
        "title": "九月初十日值宿玉堂七绝  其五",
        "id": "8d6b37c4-9952-46fb-a636-0fee13e43d6e"
    },
    {
        "author": "刘克庄",
        "paragraphs": [
            "形槁心灰一秃翁，偶来视草禁林中。",
            "幼吹葱叶还堪听，老画葫芦却未工。"
        ],
        "title": "九月初十日值宿玉堂七绝  其六",
        "id": "9c9d2ac6-68ea-436b-8d70-4a0a7145f0c7"
    },
    {
        "author": "刘克庄",
        "paragraphs": [
            "四壁蠹书常锁闭，数行苏墨半糢糊。",
            "院中老吏无存者，谁记南塘与雁湖。"
        ],
        "title": "九月初十日值宿玉堂七绝  其七",
        "id": "51e49cd1-c1ce-4ef6-8d47-237862e85da2"
    },
    {
        "author": "刘克庄",
        "paragraphs": [
            "系出诸王后，名高胄子中。",
            "昔惟称八凯，今复有□□。",
            "疏可编遗史，诗宁论变风。",
            "所交皆胜彦，未必记衰翁。"
        ],
        "title": "题赵上舍崇𦝚诗卷",
        "id": "8f9f3905-c19d-4650-89a5-c4e9ed369aaf"
    },
    {
        "author": "刘克庄",
        "paragraphs": [
            "和靖湖边冷笑人，白头来恋属车尘。",
            "此行莫与孤山诀，重见除非是后身。"
        ],
        "title": "辛亥各口占十绝  其一",
        "id": "8eeb38e3-cffe-4473-91ef-329bdab52013"
    },
    {
        "author": "刘克庄",
        "paragraphs": [
            "苇间一叶且延缘，奎壁祥光上烛天。",
            "定有异人遥望气，个船不是米家船。"
        ],
        "title": "辛亥各口占十绝  其二",
        "id": "16194e15-baf8-480c-afe5-4a454682eebd"
    },
    {
        "author": "刘克庄",
        "paragraphs": [
            "乞骸亲奉留行诏，擢发犹蒙掩覆恩。",
            "泽畔累臣回首处，汤村已远更徐村。"
        ],
        "title": "辛亥各口占十绝  其三",
        "id": "72cf607d-6338-46b7-93a1-317b5795176b"
    },
    {
        "author": "刘克庄",
        "paragraphs": [
            "曝背聊披陶子絮，压衣且系吕公绦。",
            "可怜太白心犹騃，不著蓑衣著锦袍。"
        ],
        "title": "辛亥各口占十绝  其四",
        "id": "0330dec6-2ff6-410e-9e01-90366f9027fc"
    },
    {
        "author": "刘克庄",
        "paragraphs": [
            "玉局摛文毫尚湿，金华开卷席犹温。",
            "不妨缴纳朝堂了，帝赐新衔号后村。"
        ],
        "title": "辛亥各口占十绝  其五",
        "id": "fb705de6-f961-4be9-8db0-d432003d13d5"
    },
    {
        "author": "刘克庄",
        "paragraphs": [
            "汗脚谁教上玉台，却寻前路系芒鞋。",
            "自嫌到了无仙分，已踏金鳌跌下来。"
        ],
        "title": "辛亥各口占十绝  其六",
        "id": "81bfea90-cc7b-47e7-b4a9-de2a2972d709"
    },
    {
        "author": "刘克庄",
        "paragraphs": [
            "向来宠辱皆虚假，老去亲冤两扫平。",
            "岂有陈三送迁客，亦无邢七卖先生。"
        ],
        "title": "辛亥各口占十绝  其七",
        "id": "bbda2835-dcb8-43ef-9ce6-f50cebb5c48e"
    },
    {
        "author": "刘克庄",
        "paragraphs": [
            "院吏忙抄诏草辞，家奴却负锦囊随。",
            "更无客议坡公制，一任人嘲李老诗。"
        ],
        "title": "辛亥各口占十绝  其八",
        "id": "d7e25516-78bd-424d-811c-5072eb1b837c"
    },
    {
        "author": "刘克庄",
        "paragraphs": [
            "柱史颂卿压病身，年高拜立两愁人。",
            "龙钟忽被还山诏，腰脚于今得欠伸。"
        ],
        "title": "辛亥各口占十绝  其九",
        "id": "28c22425-d239-446f-97f3-e1625b1100de"
    },
    {
        "author": "刘克庄",
        "paragraphs": [
            "诛虎窃弓谁继者，留邕执笔定何如。",
            "东都台阁犹多士，未便无人续汉书。"
        ],
        "title": "辛亥各口占十绝  其一○",
        "id": "a8fafbde-4277-4a1f-829c-9c1b31782754"
    },
    {
        "author": "刘克庄",
        "paragraphs": [
            "定是当时有难疑，一贤指画众肩随。",
            "而今纵有人挥麈，问者为谁听者谁。"
        ],
        "title": "跋唐贤论史图",
        "id": "ceea0832-cd2c-408f-80ab-70e272895f1b"
    },
    {
        "author": "刘克庄",
        "paragraphs": [
            "列岫新眉淡复浓，黛螺百斛不堪供。",
            "回头却笑张京兆，只扫闺中两点峰。"
        ],
        "title": "跋张敞画眉图",
        "id": "4848980c-9f23-4567-8521-c207ddc403c5"
    },
    {
        "author": "刘克庄",
        "paragraphs": [
            "一色双葩费剪裁，固知造物巧胚胎。",
            "机云乍自吴中出，坡颍初从蜀道来。",
            "佳谶似因先辈设，瑞苞不为老人开。",
            "集英明岁薰风里，席上英才即斗魁。"
        ],
        "title": "小圃有双莲夏芙蓉之喜文字祥也各赋一诗为宗族亲朋联名得隽之谶  其一",
        "id": "8279fa42-e4a8-4ab0-a3ef-6e7736c9ac34"
    },
    {
        "author": "刘克庄",
        "paragraphs": [
            "四月池边见拒霜，园丁惊问此何祥。",
            "花如云锦翻新样，叶似宫袍染御香。",
            "病不能陪花酒伴，诗犹堪譟鼓旗傍。",
            "诸君笔力回元化，努力先春压众芳。"
        ],
        "title": "小圃有双莲夏芙蓉之喜文字祥也各赋一诗为宗族亲朋联名得隽之谶  其二",
        "id": "b6731e8f-01fb-4cd6-970e-5bb0f02bc4e0"
    },
    {
        "author": "刘克庄",
        "paragraphs": [
            "□□□间不知裁，老思安能更夺胎。",
            "九制一挥嗟事在，重□双导系时来。",
            "拟营草具留连赏，莫放花神取次开。",
            "堪叹吾门今寂寂，过江曾有两抡魁。"
        ],
        "title": "自和二首  其一",
        "id": "20c518ad-36e4-4e8d-a789-332e1031586a"
    },
    {
        "author": "刘克庄",
        "paragraphs": [
            "老子而今两鬓霜，未应痴绝泥禨祥。",
            "不能木末搴朝露，未免篱边嗅晚香。",
            "便合折来书卷畔，讵宜簪向宝钗傍。",
            "漫山千树方芽甲，肯信人间有早芳。"
        ],
        "title": "自和二首  其二",
        "id": "02830146-fe33-4d15-a029-30fea733fa61"
    },
    {
        "author": "刘克庄",
        "paragraphs": [
            "钱子非仙者，种郎岂隠哉。",
            "先生闭门睡，弟子下山来。"
        ],
        "title": "题四贤像 陈希夷",
        "id": "fd219ebf-da35-4b26-82d1-4f83e7036d8d"
    },
    {
        "author": "刘克庄",
        "paragraphs": [
            "曾箴王太尉，亦讽寇莱公。",
            "无端两丞相，有愧一山翁。"
        ],
        "title": "题四贤像 魏处士",
        "id": "cf3fe77b-d486-464c-9671-c0686cf34b2a"
    },
    {
        "author": "刘克庄",
        "paragraphs": [
            "吟共僧同社，居分鹤伴间。",
            "魂归应太息，亭榭遍孤山。"
        ],
        "title": "题四贤像 林和靖",
        "id": "eb2bcdc0-4c85-479f-b4db-2370bda8d0c1"
    },
    {
        "author": "刘克庄",
        "paragraphs": [
            "晚喜貛郎学，前知杜宇声。",
            "乃知常处士，不及邵先生。"
        ],
        "title": "题四贤像 邵康节",
        "id": "8583921c-9cfa-4f10-9499-29f081913aaf"
    },
    {
        "author": "刘克庄",
        "paragraphs": [
            "雨湿红裳靡待秋，摘来深愧木瓜投。",
            "祗今陈紫无真本，比昔姚黄胜一筹。",
            "聊荐金盘蠲渴肺，不烦绮席啭歌喉。",
            "圣朝仁远停包贡，頼有公诗为拔尤。"
        ],
        "title": "次韵张祕丞皱玉诗",
        "id": "a1adc137-dec3-4413-9e81-17dea1453228"
    },
    {
        "author": "刘克庄",
        "paragraphs": [
            "平生拙计类愚公，处处撑篙溯逆风。",
            "身已呻吟行泽畔，谁令剥啄到山中。",
            "历官蚁穴一场梦，闷事鸡窠百岁翁。",
            "颇恨暮年持酒戒，不能领客访无功。"
        ],
        "title": "次王玠投赠韵三首  其一",
        "id": "179f55ed-eced-4aca-85ab-ef50a73ad0ca"
    },
    {
        "author": "刘克庄",
        "paragraphs": [
            "在野宜赓击壤歌，隠忧不禁亩忠何。",
            "殷生宰相安知否，逸少羣贤感慨多。",
            "老觉鬓丝难掩覆，穷惟心铁未消磨。",
            "早知掷却毛锥子，有警犹为国荷戈。"
        ],
        "title": "次王玠投赠韵三首  其二",
        "id": "ead7dcbc-1b7f-492d-9e24-44b44bdd4ee9"
    },
    {
        "author": "刘克庄",
        "paragraphs": [
            "两被宸奎擢史官，曾参豹尾属车间。",
            "不能直笔公褒贬，安敢高谈到画珊。",
            "老有丹心犹恋阙，死无一字可藏山。",
            "儿童忘记翁年甲，但笑颜苍与鬓斑。"
        ],
        "title": "次王玠投赠韵三首  其三",
        "id": "f511a3d9-c493-48af-a55c-0aca83a06d25"
    },
    {
        "author": "刘克庄",
        "paragraphs": [
            "辽鹤何年返故乡，天风剑珮已骞翔。",
            "郡人议叶来胥宇，兄子才高肯弗堂。",
            "里选诸儒俱饮惠，谏书百世尚流芳。",
            "试歌此曲陈蕉荔，万一乘云下帝旁。"
        ],
        "title": "题丁给事祠堂",
        "id": "bb03c31f-fece-4912-a489-816a4727ff70"
    },
    {
        "author": "刘克庄",
        "paragraphs": [
            "垂髫登巘捷于飞，岁晚重来脚力微。",
            "壹死壹生羣从少，某丘某水几人归。",
            "即今秉烛游清夜，自古无绳系夕晖。",
            "莫忆宫门谢时服，海图尚可补寒衣。"
        ],
        "title": "壬子九日与羣从子姪登乌石山用樊川韵",
        "id": "160763d7-d4fd-4b4a-abe6-0f1f393e56f0"
    },
    {
        "author": "刘克庄",
        "paragraphs": [
            "平芜尽处即沧溟，身寄区中等一萍。",
            "种杞菊翁犹老健，插茱萸伴半凋零。",
            "去年勅设尘飞鞚，今日村酤草塞瓶。",
            "却笑痴人妄分别，何人未必胜刘伶。"
        ],
        "title": "别赋一首",
        "id": "26d3f710-7faf-42b8-82b8-26b4f3c6a983"
    },
    {
        "author": "刘克庄",
        "paragraphs": [
            "轵井夫人风义远，阜陵丞相典刑存。",
            "妇言初不踰闺壸，家法尤先下里门。",
            "命服六珈宜大国，送车千乘忽寒原。",
            "暮年无复升堂拜，草就埋辞一断魂。"
        ],
        "title": "聂令人挽诗",
        "id": "ce942803-075a-49bc-b258-5be9efeebb35"
    },
    {
        "author": "刘克庄",
        "paragraphs": [
            "鼇顶纶言古，蝇头谏草忠。",
            "予环犹昨日，赐扇忽秋风。",
            "貌肃深衣叟，官同秃鬓翁。",
            "百年会有别，不料许匆匆。"
        ],
        "title": "竹湖李内翰哀诗二首  其一",
        "id": "91b550c8-b0cb-46c3-b0a4-c421b1703480"
    },
    {
        "author": "刘克庄",
        "paragraphs": [
            "自古稀全传，于今独重名。",
            "羞蒙彼相力，宁伴此君清。",
            "加璧犹坚卧，搘筇或散行。",
            "过江不大用，汪李两端明。"
        ],
        "title": "竹湖李内翰哀诗二首  其二",
        "id": "6a13d63f-feaa-45fd-801d-5075d3e1f596"
    },
    {
        "author": "刘克庄",
        "paragraphs": [
            "岁晚亲朋少，何堪远别离。",
            "人谁念原父，甥勿似牢之。",
            "宗伯惊文卷，慈亲望捷旗。",
            "饯行应满袖，不欠病翁诗。"
        ],
        "title": "郑甥有大西上",
        "id": "63756506-a1ce-420a-9ddf-fd05963bfd2e"
    },
    {
        "author": "刘克庄",
        "paragraphs": [
            "一纸黄书举茂才，使君后挽复前推。",
            "似闻太史占奎宿，先敕天官起蛰雷。",
            "唐世科场先进士，汉家郊庙要抡魁。",
            "白头乡老殷勤处，西望旗铃送喜来。"
        ],
        "title": "次韵张秘丞劝驾",
        "id": "891f6a31-f777-47d8-b7bd-10cda1d6552d"
    },
    {
        "author": "刘克庄",
        "paragraphs": [
            "畴昔奇君志不凡，天风万里送云帆。",
            "只须读赋惊崔郾，何待移书祝陆傪。",
            "墨点不施红勒帛，锦衣与换白襴衫。",
            "定知慷慨丹墀对，千载平津尚有慙。"
        ],
        "title": "送丁南一",
        "id": "5030e40b-4ace-449d-85c5-0c77299c4da3"
    },
    {
        "author": "刘克庄",
        "paragraphs": [
            "才子囊书入帝京，鷃飞安敢料鹏程。",
            "赴南宫缓功夫久，携北碑多嗜好清。",
            "玉镜台边无别泪，金花牋上有芳名。",
            "可怜病叟如蜗缩，呵冻题诗当饯行。"
        ],
        "title": "送方楷",
        "id": "1fcef466-a079-4f54-8b96-9453c53bb4d1"
    },
    {
        "author": "刘克庄",
        "paragraphs": [
            "丹诏求贤切，西行不可徐。",
            "便乘天厩马，莫跨霸桥馿。",
            "太白清平调，相如谏猎书。",
            "定将新述作，一一寄田庐。"
        ],
        "title": "送方寔孙",
        "id": "cde531e3-7f90-4553-8606-c2ece6d3c1d1"
    },
    {
        "author": "刘克庄",
        "paragraphs": [
            "老去怜才癖转深，爱君笔力擅词林。",
            "抟扶摇上二虫笑，从渥漥来万马瘖。",
            "书号醇儒渐者远，弘称曲学到于今。",
            "汉家旃厦崇经术，莫事推敲枉费心。"
        ],
        "title": "送方至",
        "id": "94fc9f31-b43d-41d7-af3a-f8e088160532"
    },
    {
        "author": "刘克庄",
        "paragraphs": [
            "曾与元方友，因知季子贤。",
            "乌衣况推笏，黄甲必还毡。",
            "华发询安问，重瞳览奏篇。",
            "此行宜努力，忠孝几人全。"
        ],
        "title": "送林与桂",
        "id": "b30db5e3-f8df-4c5b-addc-0e15e3c7fc66"
    },
    {
        "author": "刘克庄",
        "paragraphs": [
            "若纳希文受责均，前贤初岂有冤亲。",
            "暮生颍上还惆怅，引起无穷射羿人。"
        ],
        "title": "读本朝事有感十首  其一",
        "id": "10606330-b722-4f02-999d-0b42b785af9f"
    },
    {
        "author": "刘克庄",
        "paragraphs": [
            "力荐资深入柏台，独延吉甫客翘材。",
            "如何岁晚钟山寺，只见黄州副使来。"
        ],
        "title": "读本朝事有感十首  其二",
        "id": "6da7b878-3eb8-4949-b06c-4abcd1cacbfa"
    },
    {
        "author": "刘克庄",
        "paragraphs": [
            "晚遭吕范攻尤峻，死辟荆舒恨未销。",
            "举世共非前濮议，无人细考后尊尧。"
        ],
        "title": "读本朝事有感十首  其三",
        "id": "3b3ed82e-0153-4bf1-b339-2c9e50a4d020"
    },
    {
        "author": "刘克庄",
        "paragraphs": [
            "非独苏仙念老穷，古灵亦复荐孤忠。",
            "白头不得诸公力，惟有西塘八十翁。"
        ],
        "title": "读本朝事有感十首  其四",
        "id": "f2e9c377-49b4-442e-8e40-334362e7d17b"
    },
    {
        "author": "刘克庄",
        "paragraphs": [
            "师道在三乌可畔，友伦居五岂容亏。",
            "恰方誉瓘俄倾瓘，亦有尊颐不捄颐。"
        ],
        "title": "读本朝事有感十首  其五",
        "id": "06d297a8-b6b3-43ed-aa8f-0813ec5538a2"
    },
    {
        "author": "刘克庄",
        "paragraphs": [
            "京携刽子丹谁颈，恕发私书族几家。",
            "天下那贵黄背子，人间岂有白桃花。"
        ],
        "title": "读本朝事有感十首  其六",
        "id": "3cdea222-2300-4465-a3fd-b4e305652520"
    },
    {
        "author": "刘克庄",
        "paragraphs": [
            "未谏瑶华世未知，故人已讶道乡迟。",
            "退之著论差伤早，不待阳城伏合时。"
        ],
        "title": "读本朝事有感十首  其七",
        "id": "21c207f6-0525-4df0-9075-b38ce6ef6f48"
    },
    {
        "author": "刘克庄",
        "paragraphs": [
            "垂帘复辟身俱稳，送吕迎章话又新。",
            "瞒得庭中相泣者，难瞒屏后窃听人。"
        ],
        "title": "读本朝事有感十首  其八",
        "id": "5a79492c-c8cb-4d42-8631-843452947310"
    },
    {
        "author": "刘克庄",
        "paragraphs": [
            "翻来覆去几枰棋，靖国崇宁各一时。",
            "前日雕笼栖宿者，等闲飞过蔡家池。"
        ],
        "title": "读本朝事有感十首  其九",
        "id": "e6b95d17-7385-4687-b0bc-a88f5704f96a"
    },
    {
        "author": "刘克庄",
        "paragraphs": [
            "愈作唐经还蓄缩，邕知汉事谩喽囉。",
            "假令实录成书了，其奈雍丘问目何。"
        ],
        "title": "读本朝事有感十首  其一○",
        "id": "ec06df41-260c-4906-8ffe-be927f6b40e7"
    },
    {
        "author": "刘克庄",
        "paragraphs": [
            "浪说身如蝶，安能及蝶哉。",
            "穿花终日去，据槁霎时回。"
        ],
        "title": "题四梦图 梦蝶",
        "id": "b6c375b4-9ba3-4799-814c-a4f98be5e527"
    },
    {
        "author": "刘克庄",
        "paragraphs": [
            "异世犹相惎，同时必见攻。",
            "区区一枝笔，悔惜与文通。"
        ],
        "title": "题四梦图 梦笔",
        "id": "60e36402-e310-4e3a-9dd4-49c8fe9886dd"
    },
    {
        "author": "刘克庄",
        "paragraphs": [
            "偶然眠一觉，推枕起来惊。",
            "寂寞犹前日，荣华已隔生。"
        ],
        "title": "题四梦图 黄粱",
        "id": "ab4070e8-81fd-4dad-bc36-8051d47cea90"
    },
    {
        "author": "刘克庄",
        "paragraphs": [
            "筑馆如萧史，专城似买臣。",
            "不知身是幻，错认梦为真。"
        ],
        "title": "题四梦图 南柯",
        "id": "4800edf7-ecba-48b8-8462-ad23c9e2524b"
    },
    {
        "author": "刘克庄",
        "paragraphs": [
            "游公念旧才叁月，郑傅怜才恰半年。",
            "老去独当千箭镞，向来不踏两船舷。"
        ],
        "title": "无题二首  其一",
        "id": "850e13fb-5246-4a78-970b-25879661e740"
    },
    {
        "author": "刘克庄",
        "paragraphs": [
            "顶垂翅短立䙰褷，孤泪谁听祇自悲。",
            "宁瘗焦山山下土，不将身托上林枝。"
        ],
        "title": "无题二首  其二",
        "id": "3ea78839-9edd-4bcd-b4b6-0c3d46a2e6ef"
    },
    {
        "author": "刘克庄",
        "paragraphs": [
            "秋赋空高荐，春官辄报闻。",
            "坡公遗李廌，郃辈愧刘蕡。",
            "铁砚三升墨，银袍四尺坟。",
            "自言阴隲远，鹤表会干云。"
        ],
        "title": "林贡士哀诗",
        "id": "635790f0-e714-47f2-80dd-337250bcc06a"
    },
    {
        "author": "刘克庄",
        "paragraphs": [
            "隠衣先自著，舂具亦同操。",
            "不但鸿高节，鸿妻节更高。"
        ],
        "title": "挽陈孺人",
        "id": "fc9a0663-1ed6-44a5-aeba-49246491f60e"
    },
    {
        "author": "刘克庄",
        "paragraphs": [
            "胡卿阑热曾鸟寺，刘叟荒凉似鸟窠。",
            "无客嘲雄知免矣，有僧谒愈欲如何。",
            "真禅和子逢场少，会实封人说法多。",
            "若见珍公烦问讯，天寒煨芋肯公么。"
        ],
        "title": "送僧道茔",
        "id": "a141c4bb-8730-4c23-802f-9ac9474bef41"
    },
    {
        "author": "刘克庄",
        "paragraphs": [
            "公昔加黄钺，堂堂国势尊。",
            "边人开北户，索虏祭南门。",
            "军册甲寅报，炊烟戊己屯。",
            "吴儿勿轻议，公论在襄樊。"
        ],
        "title": "故襄师陈端明挽诗  其一",
        "id": "a1b55531-e993-4575-b846-fa5dde374a42"
    },
    {
        "author": "刘克庄",
        "paragraphs": [
            "部曲吞声惜，朝廷拊髀思。",
            "谁知钓璜叟，堪将渡辽师。",
            "无复湟中谷，空余岘首碑。",
            "韩门翱湜在，行状与铭诗。"
        ],
        "title": "故襄师陈端明挽诗  其二",
        "id": "26464bb5-85aa-4569-afbc-ed8255d1f515"
    },
    {
        "author": "刘克庄",
        "paragraphs": [
            "水患被东南，陵谷倏变易。",
            "朝犹万家聚，夕为一沙碛。",
            "非惟齐民灾，亦是诗人厄。",
            "鹳鸣鲁望田，蛙跳周颙宅。",
            "稚子衣露骭，处士泥没膝。",
            "厨人需米盐，匠氏索材甓。",
            "先当缮井灶，次议补篱壁。",
            "自古托天公，讵肯怨河伯。",
            "后村空劝缘，诗不一钱直。",
            "莫愁草堂赀，必得檀越力。"
        ],
        "title": "周天益由福侨剑水灾毁室辄奉小诗劝缘",
        "id": "49cfd961-25ed-4b8f-90f6-8dc73c32130e"
    },
    {
        "author": "刘克庄",
        "paragraphs": [
            "度朔山尤远，酆都狱甚宽。",
            "傩驱顽不去，愈送瞥然还。"
        ],
        "title": "岁除一首",
        "id": "a94183a2-b29f-4ae3-9e52-afc6ef53b020"
    },
    {
        "author": "刘克庄",
        "paragraphs": [
            "公承赤地饥荒后，一念通天立致和。",
            "永日庭中私谒少，丰年陌上醉人多。",
            "更生昔忝陪藜杖，臣甫今宁想玉珂。",
            "益郡乐歌何足拟，要书善政续归禾。"
        ],
        "title": "和张秘丞灯夕韵四首  其一",
        "id": "3224977d-cc2d-4a8e-9912-0e1d2931b0dd"
    },
    {
        "author": "刘克庄",
        "paragraphs": [
            "牧守二期方奉计，末期君已得民和。",
            "不愁米送官仓少，但怪莲开陆地多。",
            "座客共霑眉寿酒，厩人预戒早朝珂。",
            "诸公若问龙钟叟，为说腰镰自刈禾。"
        ],
        "title": "和张秘丞灯夕韵四首  其二",
        "id": "b0b3e40a-abc0-4701-a9e1-6c74e41ed3c0"
    },
    {
        "author": "刘克庄",
        "paragraphs": [
            "君侯谈笑该能事，诗到元和字永和。",
            "五夜纵游聊与众，一年更借不为多。",
            "牙旗此际留宵钥，宝马来春蹋晓珂。",
            "白发老农相告语，看灯归去要栽禾。"
        ],
        "title": "和张秘丞灯夕韵四首  其三",
        "id": "df48252c-347e-46c4-98c1-d4067d6c1b28"
    },
    {
        "author": "刘克庄",
        "paragraphs": [
            "频年沴气稀安业，一旦仁风忽扇和。",
            "野老说侯游豫少，醉翁与客倡酬多。",
            "一筇扶我蹒跚步，五马输君蹀躞珂。",
            "得雨下秧晴亦好，旧冬犹有未鞭禾。"
        ],
        "title": "和张秘丞灯夕韵四首  其四",
        "id": "64ee6807-3868-4301-b0dd-1563f02c1660"
    },
    {
        "author": "刘克庄",
        "paragraphs": [
            "召来未得久居中，麾去安知尚不容。",
            "虹卧雪涛怀旧惠，马跑白日掩新封。",
            "村边宅昔邻王翰，冢上碑今愧蔡邕。",
            "绿树青山总无恙，伤心杖履断过从。"
        ],
        "title": "挽郑瑞州",
        "id": "0f0d1472-888b-4016-9f46-40edf9de7f42"
    },
    {
        "author": "刘克庄",
        "paragraphs": [
            "血衣尚在久乘边，入手功名费十年。",
            "圯上一编非鬼授，晋阳三版以人全。",
            "共祠石室思方切，不画云台命使然。",
            "玉树堂堂如昨日，安知冠剑隔重泉。"
        ],
        "title": "挽赵卿无垢二首  其一",
        "id": "9c081d39-6781-4086-bb2f-f37921630ed6"
    },
    {
        "author": "刘克庄",
        "paragraphs": [
            "自是妖星死诸葛，非关潦雾病文渊。",
            "莼鲈不复归吴矣，琴鹤还如出蜀然。",
            "贤有丰碑存岘首，俭无高冢象祁连。",
            "东风一掬交游泪，吹向柯山宰树边。"
        ],
        "title": "挽赵卿无垢二首  其二",
        "id": "3ced13b3-83ae-4cce-95ec-bd7201628088"
    },
    {
        "author": "刘克庄",
        "paragraphs": [
            "方喜辽天孤鹤返，忽惊蔡岭一牛鸣。",
            "理官未遣俦三后，拙宦才令至九卿。",
            "尽翦萑莆潢弄息，不囊薏苡粤装轻。",
            "厚诬岂待他人雪，自有尧言与辨明。"
        ],
        "title": "挽丘大卿二首  其一",
        "id": "bc32b9e8-0ee1-4e0b-98f0-9147d9b5daaf"
    },
    {
        "author": "刘克庄",
        "paragraphs": [
            "武仲孝标皆己矣，可堪又夺到丘迟。",
            "汉家卿将今能几，洛社耆英在者谁。",
            "作有道碑宁免愧，过乔公墓定何时。",
            "春风自绿原头草，不管人间殄瘁悲。"
        ],
        "title": "挽丘大卿二首  其二",
        "id": "48c6b421-4151-4941-a29c-102c58396f5d"
    },
    {
        "author": "刘克庄",
        "paragraphs": [
            "以羊相易慙羊小，与象同称笑象轻。",
            "碧草充肠随意饱，黄钟满脰有时鸣。",
            "力麤曾索寅人鬭，骨朽难湔丑座名。",
            "空费景升刍与藁，不如羸㹀尚堪耕。"
        ],
        "title": "赋得牛驼各一首  其一",
        "id": "67c62ac1-6440-412d-9bd8-f941a3c9e871"
    },
    {
        "author": "刘克庄",
        "paragraphs": [
            "形模狞怪骇儿童，技与黔馿大略同。",
            "葱岭驮经曾有力，岐阳载鼓竟无功。",
            "效牵尚记随班后，健倒安知卧棘中。",
            "莫信人言君背贵，肉鞍强似锦鞯蒙。"
        ],
        "title": "赋得牛驼各一首  其二",
        "id": "2b5f2fe5-564b-4c49-9198-be69bfc61df0"
    },
    {
        "author": "刘克庄",
        "paragraphs": [
            "除却留耕知己外，其他蹊径不曾钻。",
            "泉人浪自夸清史，冰氏安能动热官。",
            "一鹤随身来去易，匹雏无力挽推难。",
            "东风作意开桃杏，且閟清芗待岁寒。"
        ],
        "title": "送林知录观",
        "id": "8dd07f56-8fc8-42c1-9303-073b0b5c939c"
    },
    {
        "author": "刘克庄",
        "paragraphs": [
            "半竹分来岂不荣，三荆拆散若为情。",
            "莫云炎峤非吾土，直为丰湖作此行。",
            "交趾珠能令绶去，鬰林石可压舟轻。",
            "悬知解印无南物，留面归看白发兄。"
        ],
        "title": "送惠州弟",
        "id": "3bf83b3d-7781-4f49-ab48-4697737d0a4e"
    },
    {
        "author": "刘克庄",
        "paragraphs": [
            "一穟祥烟彻九关，六丁澒洞起泥蟠。",
            "皆云端笏精虔际，不觉翻飘肸蠁间。",
            "侯念牧刍无德色，仆尸香火有慙颜。",
            "分明唤得天公应，清旦朱幡谢雨还。"
        ],
        "title": "喜雨二首柬张使君  其一",
        "id": "16a1f30a-4bff-43d6-8243-c6b9d486018b"
    },
    {
        "author": "刘克庄",
        "paragraphs": [
            "天人谁道不相关，方寸精诚极际蟠。",
            "绿简赤文宣读顷，青秧白水立谈间。",
            "昔霑一溉犹衡虑，今卜三登始解颜。",
            "野老放锄相劳苦，官租堪了债堪还。"
        ],
        "title": "喜雨二首柬张使君  其二",
        "id": "16857a77-46a1-4b91-a4cc-cca87ac3b468"
    },
    {
        "author": "刘克庄",
        "paragraphs": [
            "莫信天高虎守关，懒龙至此不容蟠。",
            "须臾雨慰三农望，肤寸云弥六合间。",
            "愈谓勾龙功配社，轲云后稷道同颜。",
            "老儒负耒今无力，也趁田丁种莳还。"
        ],
        "title": "又和八首  其一",
        "id": "f93dd287-780e-4091-a011-6dfaa57d922d"
    },
    {
        "author": "刘克庄",
        "paragraphs": [
            "今雨何人更叩关，庭花不扫竹根蟠。",
            "论诗子美严公际，尚友长沮桀溺间。",
            "只怕荷锄伤地脉，都忘载笔侍天颜。",
            "受廛幸在滕君国，白酒黄鸡得往还。"
        ],
        "title": "又和八首  其二",
        "id": "45c49712-d258-44f2-acdc-d3df79964ab3"
    },
    {
        "author": "刘克庄",
        "paragraphs": [
            "白首还乡铁铸关，云泥不复计飞蟠。",
            "原田高下雨三日，庵屋中分云半间。",
            "麻麦芃芃回秀色，茅柴薄薄暂酡颜。",
            "若非铃合诗筒至，身在华胥的未还。"
        ],
        "title": "又和八首  其三",
        "id": "a8b4b590-37f6-4184-914c-c2049a315b83"
    },
    {
        "author": "刘克庄",
        "paragraphs": [
            "老畏春寒紧闭关，群龙应笑一蛇蟠。",
            "茆茨掩翳三家聚，桑柘依稀十亩间。",
            "茇蔽芾棠公自爱，食支离粟我何颜。",
            "人生安稳惟田舍，归晚犹胜死不还。"
        ],
        "title": "又和八首  其四",
        "id": "bb058e21-0b85-462a-9e0c-d01f4e6fe8fa"
    },
    {
        "author": "刘克庄",
        "paragraphs": [
            "参透黄陈向上关，肯将风月乞杨蟠。",
            "君才不忝图书府，吾老安能笔砚间。",
            "有鄙拙歌叩牛角，无清平调动龙颜。",
            "暮年多被蒲轮赚，岂独申公罢遣还。"
        ],
        "title": "又和八首  其五",
        "id": "b01a1e0a-d5d7-4941-b772-edc789c29bef"
    },
    {
        "author": "刘克庄",
        "paragraphs": [
            "浅池荒榭不施关，一任蟆跳更蚓蟠。",
            "儒墨是非凭纸上，阴晴变态验窗间。",
            "晨光可爱聊晞发，老相堪憎莫镜颜。",
            "頼有笥中奎墨在，绝胜疎傅槖金还。"
        ],
        "title": "又和八首  其六",
        "id": "82522c01-bb56-40df-bcaa-4a3d9302705b"
    },
    {
        "author": "刘克庄",
        "paragraphs": [
            "不识三君与八关，平生所敬独肱蟠。",
            "扶犂甘雨祥风里，占籍廉泉让水间。",
            "聊伴渔翁歌欵乃，且饶犬子赋孱颜。",
            "村深隠隠闻箫鼓，知是田家赛社还。"
        ],
        "title": "又和八首  其七",
        "id": "ed48ee25-81cd-4f75-a847-ae0c46b62396"
    },
    {
        "author": "刘克庄",
        "paragraphs": [
            "免周柱史出函关，岂有根株可据蟠。",
            "但见名刊党碑内，可曾身在属车间。",
            "老尤怕血斤边指，春不能朱镜里颜。",
            "谁道先生浑懒去，巾车检校别村还。"
        ],
        "title": "又和八首  其八",
        "id": "7e559bba-039e-4bed-ac99-f01682b419af"
    },
    {
        "author": "刘克庄",
        "paragraphs": [
            "家事从今勿更关，山深林密且栖蟠。",
            "白眉君秀闺门内，秃鬓余慙季孟间。",
            "厚族肯分南舍阮，亢宗何减北州颜。",
            "西山幸有薇堪采，免被人驱去复还。"
        ],
        "title": "居厚弟示和诗复课十首  其一",
        "id": "7e9e410e-1679-4876-9e6b-1ff5b78437ae"
    },
    {
        "author": "刘克庄",
        "paragraphs": [
            "古书时务了无关，却悔胸中万卷蟠。",
            "尚可追陪鸥鸟社，安能生死蠹鱼间。",
            "毁言自叹今销骨，戆草谁怜昔犯颜。",
            "圣主恩深臣命薄，黄冠结裹季真还。"
        ],
        "title": "居厚弟示和诗复课十首  其二",
        "id": "3119f29c-1f56-4063-a5ff-6b5f3849b33d"
    },
    {
        "author": "刘克庄",
        "paragraphs": [
            "野处经时懒入关，放教野蔓向窗蟠。",
            "岂无求仲住邻曲，仅有惠连来梦间。",
            "架上书聊揩老眼，墓前誓已白慈颜。",
            "山灵未可相嘲戏，犹胜周颙去不还。"
        ],
        "title": "居厚弟示和诗复课十首  其三",
        "id": "b679ce2a-2142-409d-beaf-e65aae1fdc45"
    },
    {
        "author": "刘克庄",
        "paragraphs": [
            "近传铁马哨榆关，想见西南杀气蟠。",
            "常恐漏名青史上，不令效命白衣间。",
            "本无高论生丛谤，虚过明时死厚颜。",
            "春水渐生天向暑，寄声速载帝羓还。"
        ],
        "title": "居厚弟示和诗复课十首  其四",
        "id": "0e8ef98e-5313-4676-ad8b-a9549a57f663"
    },
    {
        "author": "刘克庄",
        "paragraphs": [
            "自与浮名了不关，腾空岂若抱珠蟠。",
            "浪云史学三刘后，敢道诗名二宋间。",
            "青帝纵然回煖律，苍官安得有韶颜。",
            "日晡坐客俱辞去，盐酪城中买未还。"
        ],
        "title": "居厚弟示和诗复课十首  其五",
        "id": "fa4479f3-3ed3-4485-8370-54450cf4b33b"
    },
    {
        "author": "刘克庄",
        "paragraphs": [
            "病夫岂有力翘关，腹愤胸奇漫结蟠。",
            "昔臂灵旗穷塞下，今腰长镵乱山间。",
            "秫田易了渊明醉，菊井难湔伯始颜。",
            "慙愧天魔呈伎俩，老僧入定未曾还。"
        ],
        "title": "居厚弟示和诗复课十首  其六",
        "id": "3bac8e2b-750e-4e62-a8cf-b91ca32479ba"
    },
    {
        "author": "刘克庄",
        "paragraphs": [
            "脱身朝市恶机关，弓饵安能到伏蟠。",
            "把似去梯置楼上，何如抱瓮灌畦间。",
            "有黄粱枕休圆梦，无紫金丹可驻颜。",
            "直入深山更深处，时人莫叫孔宾还。"
        ],
        "title": "居厚弟示和诗复课十首  其七",
        "id": "14c1df71-c7f6-4bcd-ba4c-98bb4edc9a26"
    },
    {
        "author": "刘克庄",
        "paragraphs": [
            "病久溪堂镇日关，潭空不复著蛟蟠。",
            "断无喝道来松下，时有挐音到苇间。",
            "上宰相书浑绝笔，闻皇子报一开颜。",
            "出门应被盟鸥笑，谁遣高飞带箭还。"
        ],
        "title": "居厚弟示和诗复课十首  其八",
        "id": "8011c02f-d028-4997-805b-4f9f46ffc89d"
    },
    {
        "author": "刘克庄",
        "paragraphs": [
            "花深藓合似禅关，千岁榕根入水蟠。",
            "方土何须求海上，地仙元不离人间。",
            "忘言已悟铜铭背，却老非干玉炼颜。",
            "客至未应愁酒尽，少需便了巷沽还。"
        ],
        "title": "居厚弟示和诗复课十首  其九",
        "id": "9efed639-1310-416b-bf3c-a1a71a0ea0e7"
    },
    {
        "author": "刘克庄",
        "paragraphs": [
            "身如齐客脱秦关，回首危途毒虺蟠。",
            "宿昔立螭曾柱下，即今叱犊且田间。",
            "迂疎素不工栀貌，老丑安能竞蕣颜。",
            "自笑此翁犹矍铄，与云俱出鸟俱还。"
        ],
        "title": "居厚弟示和诗复课十首  其一○",
        "id": "c670d83d-cf64-4511-ac6a-75dc6ac7d653"
    },
    {
        "author": "刘克庄",
        "paragraphs": [
            "忆骑竹马已情亲，何况而今雪鬓新。",
            "早日无金能结客，暮年有腻解污人。",
            "忝三品料余宜斥，厌五侯鲭子不贫。",
            "已向榕阴添钓石，傥来溪上伴垂纶。"
        ],
        "title": "寄方时父",
        "id": "6ac7f838-79d8-4b98-bde3-f056a467be33"
    },
    {
        "author": "刘克庄",
        "paragraphs": [
            "病著经旬卧小斋，一窗萤雪与谁偕。",
            "季宣易尚资到溉，茂叔书曾取寿涯。",
            "志苦白头宁退惰，论孤黄吻竞攻排。",
            "兔园册子俱拈起，且放芙蓉月照怀。"
        ],
        "title": "用强甫蒙仲韵十首  其一",
        "id": "facc8ae9-1804-4773-9474-6e60ed8a5120"
    },
    {
        "author": "刘克庄",
        "paragraphs": [
            "绝无上足担簦至，仅有长须荷锸从。",
            "乍可沙边狎虫鸟，谁能池上送夔龙。",
            "入耆英社老能几，举力田科今不逢。",
            "翠管檀槽方迭奏，未应考击到编钟。"
        ],
        "title": "用强甫蒙仲韵十首  其二",
        "id": "d26c90d5-aa35-4c97-b669-154855185c52"
    },
    {
        "author": "刘克庄",
        "paragraphs": [
            "不数浮溪与止斋，网罗欲与巽巖偕。",
            "极知浩博窥辕固，未肯轻浮学祐涯。",
            "愧我孤根难树立，误君初草未编排。",
            "藏山行世俱闲事，莫把穷通累雅怀。"
        ],
        "title": "用强甫蒙仲韵十首  其三",
        "id": "e9a52e85-95c7-4370-ba51-38c7cf151520"
    },
    {
        "author": "刘克庄",
        "paragraphs": [
            "俊物终当腾踏去，钝桹犹欲溯洄从。",
            "邻家东岂无□子，小屋西堪住士龙。",
            "掷笔不求佳传作，署门怕与恶宾逢。",
            "山歌亦自谐音节，莫管人嘲似哑钟。"
        ],
        "title": "用强甫蒙仲韵十首  其四",
        "id": "47eb9175-84a4-4bb2-bbf4-d5be82818b30"
    },
    {
        "author": "刘克庄",
        "paragraphs": [
            "老病难持绣佛斋，田翁泥欲与之偕。",
            "凤凰渺渺翔千仞，牛马区区辨两涯。",
            "骥尾传休劳附见，蛾眉班不待推排。",
            "得君小住为佳耳，姑置闲谈叙别怀。"
        ],
        "title": "用强甫蒙仲韵十首  其五",
        "id": "3d201aca-2da2-49d5-9f6e-cdb83cdcedcd"
    },
    {
        "author": "刘克庄",
        "paragraphs": [
            "久矣设罗无客至，居然执简尚予从。",
            "微辞幸不遭阳虎，几谏谁能谅触龙。",
            "窃曼倩桃无复味，闻安期枣有谁逢。",
            "残年饮啄随缘过，能费支离粟几钟。"
        ],
        "title": "用强甫蒙仲韵十首  其六",
        "id": "50d57af1-3a18-4570-9f9b-7f1061678909"
    },
    {
        "author": "刘克庄",
        "paragraphs": [
            "玉堂岂必胜茅斋，误得虚名与谤偕。",
            "法吏淬磨真出角，先生度量莫窥涯。",
            "谤书堪丑毋庸辨，闷赋虽工未易排。",
            "已设葛幮安菊枕，投床不觉到无怀。"
        ],
        "title": "用强甫蒙仲韵十首  其七",
        "id": "5d70f1a4-4b46-4b11-92fd-6685898315cc"
    },
    {
        "author": "刘克庄",
        "paragraphs": [
            "幼磨铁砚翁同学，晚捧铜槃客鲜从。",
            "十二相宁分虎鼠，两家子各判猪龙。",
            "有时扪虱灯前话，亦或骑鲸海上逢。",
            "自是老人眠睡少，梦回原不为晨钟。"
        ],
        "title": "用强甫蒙仲韵十首  其八",
        "id": "56c3d65f-35ad-40a4-b512-0c5ca9163b5c"
    },
    {
        "author": "刘克庄",
        "paragraphs": [
            "已傍先庐敞便斋，善和万卷与君偕。",
            "少时岁月真驰隙，圣处工夫未涉涯。",
            "海浅蓬莱疑可近，云深阊阖不容排。",
            "信书至老成何事，有酒聊浇磊块怀。"
        ],
        "title": "用强甫蒙仲韵十首  其九",
        "id": "19b614d5-ba77-4aab-889e-f3520caed82f"
    },
    {
        "author": "刘克庄",
        "paragraphs": [
            "先生拟把衣冠挂，穉子能操杖履从。",
            "叔夜只堪伴鱼鸟，子云何至况蛇龙。",
            "豹皮尚欲留名死，鸡肋安知与怒逢。",
            "老去自鸣还自止，篑桴何敢间金钟。"
        ],
        "title": "用强甫蒙仲韵十首  其一○",
        "id": "10b15f31-ca10-4d76-a285-3b8296f42964"
    },
    {
        "author": "刘克庄",
        "paragraphs": [
            "何处有禾三百廛，芋区止在舍西边。",
            "室如蒙叟生虚白，诗赛唐人选极玄。",
            "耐久不如常友石，固穷未肯便兄钱。",
            "春晴尤惬看花者，却怕山田欠水泉。"
        ],
        "title": "和季弟韵二十首  其一",
        "id": "6c5339bc-de75-4227-8f9a-d4b73c62b825"
    },
    {
        "author": "刘克庄",
        "paragraphs": [
            "古书随读已微茫，时事闲思欲发狂。",
            "愿保残年同绛老，不贪来世作缁郎。",
            "史饶西汉宁论晋，诗止黄初不及唐。",
            "海阔天高孤鹤远，寄声飞矢莫抽房。"
        ],
        "title": "和季弟韵二十首  其二",
        "id": "c2ae8e2d-0125-4bad-98e6-e87ee42dfc9e"
    },
    {
        "author": "刘克庄",
        "paragraphs": [
            "放逐归来老一廛，旧巢回首五云边。",
            "固知七略慙臣向，误把三长责子玄。",
            "岂有侍郎留下榼，亦无司业送来钱。",
            "丰年不怕相如渴，处处人家酒似泉。"
        ],
        "title": "和季弟韵二十首  其三",
        "id": "e06d2595-5039-4d65-b3de-3a8457d00d32"
    },
    {
        "author": "刘克庄",
        "paragraphs": [
            "即今巾镜叹苍茫，但觉书痴胜酒狂。",
            "已怕词头趋坡老，更禁帖子累秦郎。",
            "鲁生竞起为绵蕝，邶俗谁能不采唐。",
            "自唱樵歌余季和，免教人谤到君房。"
        ],
        "title": "和季弟韵二十首  其四",
        "id": "06ac87ca-a660-4fff-b981-ac9f7d89d60e"
    },
    {
        "author": "刘克庄",
        "paragraphs": [
            "秋输急急了园廛，生怕租瘢照水边。",
            "有客耸肩对摩诘，无人拥髻伴伶玄。",
            "俗中安得游仙枕，世上原须使鬼钱。",
            "却笑赞皇归不得，崖州城北望平泉。"
        ],
        "title": "和季弟韵二十首  其五",
        "id": "9ee6039e-8c7b-419e-a48b-bc9bcf49e9a8"
    },
    {
        "author": "刘克庄",
        "paragraphs": [
            "梦事回头堕渺茫，松间梅畔放清狂。",
            "直须添竹成三友，不必栽槐待二郎。",
            "老爱家山安畏垒，早知世路险瞿唐。",
            "人间腥腐如何向，莫怪灵均葺药房。"
        ],
        "title": "和季弟韵二十首  其六",
        "id": "af664921-42ff-4784-a6af-ddbdb200f843"
    },
    {
        "author": "刘克庄",
        "paragraphs": [
            "虽与渔樵共受廛，尚余气习雪萤边。",
            "故须堂下参轮扁，未可灯前骂郑玄。",
            "那有传求千斛米，更无策捄五铢钱。",
            "陈编老矣犹加勉，凿久安知不及泉。"
        ],
        "title": "和季弟韵二十首  其七",
        "id": "60a3548b-51fa-407a-93e7-3fe702ce256f"
    },
    {
        "author": "刘克庄",
        "paragraphs": [
            "蠡管安能测混茫，楚狂敢道国人狂。",
            "似闻函谷逐秦客，恰见初筵笑郭郎。",
            "壮志不如乘下泽，微辞何足讽高唐。",
            "入山未即无邻伴，书室旁边著鹤房。"
        ],
        "title": "和季弟韵二十首  其八",
        "id": "5542c74c-5e15-4b40-ba80-98f9a413d1ff"
    },
    {
        "author": "刘克庄",
        "paragraphs": [
            "去国为农混里廛，故书抛向短檠边。",
            "台卿复壁犹温孟，夷甫排墙始悔玄。",
            "送老只消营藁葬，买春不过费榆钱。",
            "枯肠欲汲无涓滴，谁道先生万斛泉。"
        ],
        "title": "和季弟韵二十首  其九",
        "id": "56f4edb0-d04a-4799-8b1b-32b249397ddd"
    },
    {
        "author": "刘克庄",
        "paragraphs": [
            "天海凭高两杳茫，岂无容地著吾狂。",
            "俗人不惯呼聱叟，明主何曾罪寝郎。",
            "耕富春山能重汉，隠王官谷未忘唐。",
            "自嫌老病疎溪墅，只靠邻僧守竹房。"
        ],
        "title": "和季弟韵二十首  其一○",
        "id": "8773e89c-8b2a-48ce-ad67-5a53bc2da97c"
    },
    {
        "author": "刘克庄",
        "paragraphs": [
            "栖山毕竟胜居廛，投老柴门古道边。",
            "儋死更无人守墨，雄存已有客嘲玄。",
            "鸱夷腹大常盛酒，麈尾谈清绝口钱。",
            "挂起桔槔能几日，田间轧轧又机泉。"
        ],
        "title": "和季弟韵二十首  其一一",
        "id": "60be3d95-0df9-4add-93b3-e2a6f6164eda"
    },
    {
        "author": "刘克庄",
        "paragraphs": [
            "群书烟海眩弥茫，一念毫厘判圣狂。",
            "煽宠艳诗多狎客，漏名直笔几牙郎。",
            "同时待诏余枚叟，何处山人似李唐。",
            "老矣自筹身世事，不将卦气问京房。"
        ],
        "title": "和季弟韵二十首  其一二",
        "id": "ab6988f2-145f-4342-bcdd-5e6239da0825"
    },
    {
        "author": "刘克庄",
        "paragraphs": [
            "不管开阡与税廛，自锄瓜芋小溪边。",
            "向来一鹗谩荐祢，它日只鸡谁诔玄。",
            "埋骨要邻高士冢，买山莫费故人钱。",
            "舍旁苔井尤宜茗，何必人间第一泉。"
        ],
        "title": "和季弟韵二十首  其一三",
        "id": "51efe7a0-55e2-416c-b3c2-8af8569cf89f"
    },
    {
        "author": "刘克庄",
        "paragraphs": [
            "几欲乘桴泛淼茫，世间讵著次公狂。",
            "幸无珠可分房老，安得钱堪遗窟郎。",
            "直笔今谁书汉晋，巍冠昔谩讲虞唐。",
            "那知谿上垂纶叟，曾导龙绡辇出房。"
        ],
        "title": "和季弟韵二十首  其一四",
        "id": "a198d401-4e7b-4da7-af66-bab4521ec7ca"
    },
    {
        "author": "刘克庄",
        "paragraphs": [
            "小隠山林大隠廛，市尘吹不到书边。",
            "知他孟喜传谁易，仅一侯芭受我玄。",
            "古有饭牛仍扣角，世无骑鹤又腰钱。",
            "溪光门外清如镜，莫遣胡公涴菊泉。"
        ],
        "title": "和季弟韵二十首  其一五",
        "id": "56c14d35-5f69-414e-89e4-c53a96357cc6"
    },
    {
        "author": "刘克庄",
        "paragraphs": [
            "且耕闲旷钓迷茫，风月佳时亦放狂。",
            "辟谷久从赤松子，对花几换紫微郎。",
            "王何变晋为东晋，郊岛催唐入季唐。",
            "此事故须商榷在，铁檠未可厌山房。"
        ],
        "title": "和季弟韵二十首  其一六",
        "id": "d4c1ce88-01a0-4885-b08d-5f1bdd638553"
    },
    {
        "author": "刘克庄",
        "paragraphs": [
            "村有数家无百廛，小轩送目到鸿边。",
            "青牛曾动半空紫，白凤端为一卷玄。",
            "上世架签犹万轴，太平斗米只三钱。",
            "课童更渫墙西井，拟学苏仙赋乳泉。"
        ],
        "title": "和季弟韵二十首  其一七",
        "id": "76cb52bb-e69e-4cb2-aee2-c5a690ec4e73"
    },
    {
        "author": "刘克庄",
        "paragraphs": [
            "倘来事已付茫茫，朝野皆知故态狂。",
            "视草偶曾称学士，看花未了失台郎。",
            "贾生作赋先扬马，屈子分骚与景唐。",
            "绝笔且宜高束起，要赓黄鹄和芝房。"
        ],
        "title": "和季弟韵二十首  其一八",
        "id": "284385f1-2442-47cf-81c5-9803a443dff9"
    },
    {
        "author": "刘克庄",
        "paragraphs": [
            "荒村随分有区廛，不在花边即水边。",
            "甚懒安能诗咏史，已归不复赋思玄。",
            "提壶声好行沽酒，扑满身灾坐贮钱。",
            "拣个名山藏断藁，莫教望气识龙泉。"
        ],
        "title": "和季弟韵二十首  其一九",
        "id": "5df764ee-82bf-47a8-81b8-6617cfb63ff1"
    },
    {
        "author": "刘克庄",
        "paragraphs": [
            "帆近蓬莱忽浩茫，归来散发且阳狂。",
            "昔陪上帝图书府，今作清都山水郎。",
            "子美愁来曾叫舜，退之老去独鸣唐。",
            "商歌满屋如金石，绝胜箫声出洞房。"
        ],
        "title": "和季弟韵二十首  其二○",
        "id": "28dfe9e0-3bc1-40c6-850b-4328e51f3482"
    },
    {
        "author": "刘克庄",
        "paragraphs": [
            "方寸忧勤匝四封，兵厨不爨鲜懽悰。",
            "青苗暂阁农加额，朱表亲题帝动容。",
            "便著蓑衣驾秧马，莫投铁简起湫龙。",
            "邦人唤作张侯雨，三日油云泼墨浓。"
        ],
        "title": "三日喜雨呈张守",
        "id": "6d71402c-a4da-4901-9c48-99851f8c2e06"
    },
    {
        "author": "刘克庄",
        "paragraphs": [
            "浃日甘霖徧履封，悬知苍昊鉴丹悰。",
            "蔬肠贤牧通斋禁，菜色愚民有喜容。",
            "鬻马余犹堪买犊，刑鹅公不更祠龙。",
            "去年恨杀茅柴薄，慙愧而今琥珀浓。"
        ],
        "title": "又和六首  其一",
        "id": "a29aff71-636f-4a89-a058-166a85f9a1fd"
    },
    {
        "author": "刘克庄",
        "paragraphs": [
            "四山犹被乱云封，卧听檐声洗病悰。",
            "焦谷萌芽非尔力，晚花膏沐为谁容。",
            "水田渺渺飞双鹭，晹谷徐徐起六龙。",
            "莫道农家无供帐，扶疎遶屋绿阴浓。"
        ],
        "title": "又和六首  其二",
        "id": "90fd94d4-d147-4932-bcdb-0fa80288b46a"
    },
    {
        "author": "刘克庄",
        "paragraphs": [
            "曾抗归田疏几封，天高殊未察微悰。",
            "时人今雨谁相过，地主春风独见容。",
            "取友肯遗沮桀溺，论功不下弃勾龙。",
            "眉间黄色元无事，因拆诗筒一点浓。"
        ],
        "title": "又和六首  其三",
        "id": "0dab677c-f8a7-45c6-9eb1-ef1cc59b4744"
    },
    {
        "author": "刘克庄",
        "paragraphs": [
            "乡县俱叨析爵封，弟兄麾节媿慆悰。",
            "腐红有兆宽枵腹，新渌无端照丑容。",
            "青草池荒休去蝈，黄梅雨歇近分龙。",
            "即今诸老调元手，野叟闲愁浪自浓。"
        ],
        "title": "又和六首  其四",
        "id": "dd126ce2-0b4e-4dea-9199-4ee450bb2ca5"
    },
    {
        "author": "刘克庄",
        "paragraphs": [
            "薰蔷薇水启函封，妙语端能破闷悰。",
            "自请把麾行雅志，渠能腰扇障羞容。",
            "居然雄狡伏麟凤，何止杰魁如虎龙。",
            "致了丰年归未晚，西来诏墨似鸦浓。"
        ],
        "title": "又和六首  其五",
        "id": "1a6150b6-f81a-484f-adef-a632ce7af84d"
    },
    {
        "author": "刘克庄",
        "paragraphs": [
            "昨闻英断有烹封，泽畔累臣抱寸悰。",
            "巧智不如葵卫足，曲蟠谁与木为容。",
            "祠官失职慙虚蠹，野老无知祷象龙。",
            "欲上高楼瞻魏阙，乱山千叠暮云浓。"
        ],
        "title": "又和六首  其六",
        "id": "3f8f2c6a-d248-41d7-b263-8375d0c793ad"
    },
    {
        "author": "刘克庄",
        "paragraphs": [
            "留滞身犹健，招延鬓已皤。",
            "竟无金实橐，虚有锦为窠。",
            "貂角传空响，蛾眉妒渐多。",
            "向来真率伴，回首半消磨。"
        ],
        "title": "挽王礼部二首  其一",
        "id": "d579492e-6c81-4ce7-a812-c8b9b5f590c3"
    },
    {
        "author": "刘克庄",
        "paragraphs": [
            "曲学多希世，方穿竟忤时。",
            "麈谈巾垫角，燕处案齐眉。",
            "峙鹄非常秀，离鸾得许悲。",
            "残年有何乐，偏作故人诗。"
        ],
        "title": "挽王礼部二首  其二",
        "id": "483f9853-8059-48eb-9c76-ff917a0c867d"
    },
    {
        "author": "刘克庄",
        "paragraphs": [
            "从猎曾陪汉建章，肄歌遣寿鲁灵光。",
            "山林放去全渠性，町疃归来获此祥。",
            "却笑缋皮资少府，底须折角向朝堂。",
            "残年不作蕉中梦，得丧冥心付一觞。"
        ],
        "title": "居厚弟诗将活鹿寿余次韵一首",
        "id": "46f891ca-98de-41e1-810e-0ca106608377"
    },
    {
        "author": "刘克庄",
        "paragraphs": [
            "谁云逢掖不知兵，一士居然系重轻。",
            "往昔下愚融铁鏁，即今上圣倚金城。",
            "可怜蒋子开三迳，又被乌公夺二生。",
            "旋作凯歌驰露布，残年犹拟看升平。"
        ],
        "title": "送方蒙中赴辟二首  其一",
        "id": "ccb24a34-9b1d-4f34-aa43-012d4148e849"
    },
    {
        "author": "刘克庄",
        "paragraphs": [
            "圣君羔鴈远相求，去去榆关迫盛秋。",
            "应念霜寒履中野，定分月色照鄜州。",
            "画江谋拙难言智，出塞诗豪不惹愁。",
            "却笑缚轮观井者，一生过计更私忧。"
        ],
        "title": "送方蒙中赴辟二首  其二",
        "id": "1ec74cd2-644f-48f0-b706-f305c12e3f94"
    },
    {
        "author": "刘克庄",
        "paragraphs": [
            "季咸莫测壶丘子，詹尹安知屈大夫。",
            "老子即今无可卜，问君活得几年无。"
        ],
        "title": "赠高效士",
        "id": "bbb118a4-0cbc-48e9-b058-6116d0d92cac"
    },
    {
        "author": "刘克庄",
        "paragraphs": [
            "长啸生风白浪起，高桅千尺如折箠。",
            "佛狸百万不敢渡，师跣双髐踏一苇。",
            "视鲁叟桴差简捷，比博望槎尤俶诡。",
            "岂小儿女狡狯然，亦大神通游戏尔。",
            "老胡西来纷文字，遍东西旦撒种子。",
            "塔藏共礼熊耳骨，壁观谁得少林髓。",
            "吾闻至人未尝死，岁晚翩翩携只履。",
            "学人其如初祖何，应身已度葱岭矣。"
        ],
        "title": "达摩渡芦图",
        "id": "7ccf614b-c452-4f81-9bfa-6427d5d422f4"
    },
    {
        "author": "刘克庄",
        "paragraphs": [
            "斗垒那堪数旱饥，君侯苦节未为非。",
            "宾筵虽画何尝卜，雩祷于天且不违。",
            "岁俭粟输仓氏少，郡贫饷入洛阳稀。",
            "老农夹道攀辕叹，作么携琴载鹤归。"
        ],
        "title": "送张守秘丞二首  其一",
        "id": "41759995-303e-4bdb-9e9e-0c20790650f4"
    },
    {
        "author": "刘克庄",
        "paragraphs": [
            "逐客门庭断履綦，时迂小队访茅茨。",
            "追随雅有蓬山旧，爱助慙无薤水规。",
            "舆腻岂为名士涴，羊碑长遣后人思。",
            "安知昭代輶轩使，不向民间采此诗。"
        ],
        "title": "送张守秘丞二首  其二",
        "id": "ab7d2996-530b-457b-bdbc-61fb496c8630"
    },
    {
        "author": "刘克庄",
        "paragraphs": [
            "放逐归来寂寞滨，颠毛雪色面皮皴。",
            "怪奇昔有观邕者，老丑今无看玠人。",
            "一枕唤回将觉梦，三薰惜取已来身。",
            "绣裳蝉冕丛忧愧，得似先生折角巾。"
        ],
        "title": "癸丑记颜",
        "id": "45d9dcb1-4b87-4120-a6e4-956ce22e4153"
    },
    {
        "author": "刘克庄",
        "paragraphs": [
            "目送双旌已黯然，可堪之子去联翩。",
            "遥知幕下闻三语，不要山阴送一钱。",
            "聊与远民蠲热瘴，并为迁客饮寒泉。",
            "昔游仅及罗浮半，安得从君访绝巅。"
        ],
        "title": "送郑司户",
        "id": "d736df21-8fc0-45e8-b381-ace6e38405aa"
    },
    {
        "author": "刘克庄",
        "paragraphs": [
            "境胜多遗迹，州贫异旧闻。",
            "雌堂方致士，矮屋可烦君。",
            "黄放无遐迩，朱勾有惰勤。",
            "岭民如见问，白首布襦裙。"
        ],
        "title": "送归善郑主簿",
        "id": "81dff24a-6c05-4d44-a25e-0986000f5ad8"
    },
    {
        "author": "刘克庄",
        "paragraphs": [
            "亭榭缥缈无点尘，竹树苍翠溪粼粼。",
            "宝钗导前瑶簪后，三君高屐华阳巾。",
            "颀然锦衣者谁氏，道韫诸姑姊长妹。",
            "当时偶动寂寂叹，藁砧不答高掩鼻。",
            "棋边指麾百万秦，温浩二子非其伦。",
            "中原热血方相泼，江表有此暇整人。",
            "暮年功高忧谗惎，回首故山归不遂。",
            "岂知王郎袖有檛，空听桓伊筝垂泪。"
        ],
        "title": "游东山图",
        "id": "c0f53bca-5a02-4cd3-86fb-d13d6ae70dfd"
    },
    {
        "author": "刘克庄",
        "paragraphs": [
            "不但烹三庶，东宫亦屡危。",
            "元来玉环子，别有锦绷儿。"
        ],
        "title": "唐二妃像  其一",
        "id": "5bf33292-3cd4-4012-9151-a1ebc8ddc7a7"
    },
    {
        "author": "刘克庄",
        "paragraphs": [
            "素艳羞粧额，红膏妒雪肤。",
            "宁临白刃死，不受赤眉污。"
        ],
        "title": "唐二妃像  其二",
        "id": "82097eb6-0b73-43ea-bb18-0bf02161b8ee"
    },
    {
        "author": "刘克庄",
        "paragraphs": [
            "一尖一髠一逢掖，鼎足剧饮豪无敌。",
            "前杯未釂注后杯，髠腹虽大盛不得。",
            "就中觱篥胆尤麤，奋臂乃欲倒葫芦。",
            "瞿聃有此两高弟，彼儒以是丘之徒。",
            "老夫少年亦酣畅，衰病著身屏盆盎。",
            "颇能和会三家书，安敢追陪百觚量。"
        ],
        "title": "三醉图",
        "id": "056aeb79-11d5-4703-a713-8097fd75e1ea"
    },
    {
        "author": "刘克庄",
        "paragraphs": [
            "一人筅耳手不住，一人坦背抓痒处。",
            "一人理发虱禽获，一人喷嚏虎惊去。",
            "余鼻久塞耳骤聋，虱无附丽头已童。",
            "惟背负暄觉奇痒，麻姑之爪未易逢。",
            "吾闻气泄如隄溃，枕高唾远道家忌。",
            "且留眼读养生书，莫将身试快意事。"
        ],
        "title": "四快图",
        "id": "44ee771e-5d01-49ac-a023-61c8d99e3dbe"
    },
    {
        "author": "刘克庄",
        "paragraphs": [
            "坚白相非是，高虚目送雄。",
            "远公差解事，孔老各牢笼。"
        ],
        "title": "三笑图",
        "id": "ab559216-edf3-4598-a212-87a849a74896"
    },
    {
        "author": "刘克庄",
        "paragraphs": [
            "冻合千门闭，传呼一市惊。",
            "岂无僵卧者，辇毂未知名。"
        ],
        "title": "卧雪图",
        "id": "4508d52e-ba09-426c-9729-0597078711a9"
    },
    {
        "author": "刘克庄",
        "paragraphs": [
            "但见篮舆出，安知酒榼空。",
            "老僧翻折本，收不得陶公。"
        ],
        "title": "莲社图",
        "id": "5c7b3355-175e-4bca-a31b-7498524107a8"
    },
    {
        "author": "刘克庄",
        "paragraphs": [
            "共餐鲈一箸，各饮酒三升。",
            "客去主人睡，明朝醉未兴。"
        ],
        "title": "赤壁图",
        "id": "bf2e9661-ed00-4613-ab40-80b9b035e551"
    },
    {
        "author": "刘克庄",
        "paragraphs": [
            "陟浅犹须杖，谁云佛有神。",
            "乃知杯渡者，祇是热瞒人。"
        ],
        "title": "过水罗汉图",
        "id": "c0937350-e894-424c-ac07-9d9b041e35cd"
    },
    {
        "author": "刘克庄",
        "paragraphs": [
            "一虎虽凶暴，其尊孔释同。",
            "矫情馈夫子，合爪礼澄公。"
        ],
        "title": "石虎礼佛图",
        "id": "863e56a2-0f70-4819-be5a-28d012c8678e"
    },
    {
        "author": "刘克庄",
        "paragraphs": [
            "紫袍临蜀殿，黄屋建梁台。",
            "异世为鹃去，前身作蚓来。"
        ],
        "title": "梁武脩忏图",
        "id": "6895df0e-d8c3-4ce7-b863-625bb8f0ea5c"
    },
    {
        "author": "刘克庄",
        "paragraphs": [
            "去国有华发，出关无送车。",
            "未能尽韬晦，紫气作前驱。"
        ],
        "title": "老子出关图",
        "id": "c7bcce76-9c4a-4a3d-b0e9-a5418d5d6f26"
    },
    {
        "author": "刘克庄",
        "paragraphs": [
            "却莱辨夷夏，隳郈肃君臣。",
            "丘岂生知者，聃非绝灭人。"
        ],
        "title": "孔子问礼图",
        "id": "9a5d55f0-2a03-4833-8df1-8edbc8f78b38"
    },
    {
        "author": "刘克庄",
        "paragraphs": [
            "狼烟起幽蓟，鸟道幸岷峨。",
            "穆满尚八骏，隆基惟一骡。"
        ],
        "title": "明皇幸蜀图  其一",
        "id": "becb664f-aa9b-4c7c-af3c-cab65f2adc23"
    },
    {
        "author": "刘克庄",
        "paragraphs": [
            "失守文皇业，来听望帝声。",
            "向令曲江在，吾岂有兹行。"
        ],
        "title": "明皇幸蜀图  其二",
        "id": "121d6568-813f-441e-a104-9572c136d5d3"
    },
    {
        "author": "刘克庄",
        "paragraphs": [
            "畏死仕新室，轻生谢季伦。",
            "细评投阁者，大愧坠楼人。"
        ],
        "title": "绿珠",
        "id": "1587ac41-a42a-4707-98d4-0ac6e3ff6c57"
    },
    {
        "author": "刘克庄",
        "paragraphs": [
            "帝令工写貌，相讽尹加笞。",
            "且赏折枝杏，休嘲有靥枝。"
        ],
        "title": "蔡奴",
        "id": "06e9fa0c-5641-4604-a10b-ba82e270d071"
    },
    {
        "author": "刘克庄",
        "paragraphs": [
            "晏温全不似霜天，开遍芙蓉蜀锦鲜。",
            "昔我父兄悭上寿，今君翁媪各稀年。",
            "清狂尚欲簪花舞，答飒无端据槁眠。",
            "闻道日边消息好，除书断在一阳前。"
        ],
        "title": "寿计院族兄",
        "id": "0181b302-878f-466e-b173-bfdb25d3da07"
    },
    {
        "author": "刘克庄",
        "paragraphs": [
            "相阀白眉子，吾家坦腹郎。",
            "莫贪鸢雾里，小住鳄溪傍。",
            "粤槖无卷石，韩祠有瓣香。",
            "两翁各钟念，安讯托风樯。"
        ],
        "title": "陈倩调真阳尉奉台檄摄潮阳尉小诗将别",
        "id": "2a90adc6-fb4d-45f0-b5a3-5feb09d9b0b9"
    },
    {
        "author": "刘克庄",
        "paragraphs": [
            "初与游杨事伊洛，后闻王魏起并汾。",
            "空令蟠结千年核，难掩光芒万丈文。",
            "儿似福郊传旧学，友为子厚志新坟。",
            "身今独老西河上，欲酹生刍隔暮云。"
        ],
        "title": "挽李秘监",
        "id": "906fa3c1-2b08-478b-80bb-95b5fcb1f699"
    },
    {
        "author": "刘克庄",
        "paragraphs": [
            "郭令科名翁冠绝，董生制策子蝉联。",
            "向来景行珠林老，末后冰衔玉局僊。",
            "食肉恨公非燕颔，冲霄从古要鸢肩。",
            "可怜闲袖功名手，仅驾朱轮楚泽边。"
        ],
        "title": "挽林武博二首  其一",
        "id": "dcf7708a-f797-46fd-9e0f-03ebed2424a2"
    },
    {
        "author": "刘克庄",
        "paragraphs": [
            "畴昔论交四十霜，知公出处我尤详。",
            "召来空赏凌云赋，麾去全疎偃月堂。",
            "近寄丽葠怜老病，忽吟楚些隔存亡。",
            "从今野叟凝尘几，无复三溪字数行。"
        ],
        "title": "挽林武博二首  其二",
        "id": "bfea4ff0-f37c-43e1-821e-56819ff64495"
    },
    {
        "author": "刘克庄",
        "paragraphs": [
            "君去闽山亦动容，即今岁俭更民穷。",
            "有豺当道凭谁问，无凤鸣阳恐国空。",
            "莫放钦夫归岳下，岂容子骏久京东。",
            "传闻玉座筹边急，颇牧何妨在禁中。"
        ],
        "title": "送胡叔献被召二首  其一",
        "id": "74505522-e839-49d0-b6e7-69e4d7524295"
    },
    {
        "author": "刘克庄",
        "paragraphs": [
            "解瑟于今又再秋，弓旌所致总名流。",
            "积轻曾覆祁公鼎，偏重能翻涑水舟。",
            "袖里弹文差快意，局傍观弈尚私忧。",
            "信庵丞相如通讯，为说狂生霜满头。"
        ],
        "title": "送胡叔献被召二首  其二",
        "id": "74032792-6be1-4149-acbe-5fa3348f98ae"
    },
    {
        "author": "刘克庄",
        "paragraphs": [
            "更无一点涴铅华，状出冰枝糁玉葩。",
            "十绝顿令侬北面，万如元住子东家。",
            "自羞贫女钗边朵，难傍宫人额上花。",
            "纵使朔风如铁劲，未妨雪月照槎牙。"
        ],
        "title": "赵礼部和余梅花十绝送林录参微而婉哀而不怨杂之万如诗中殆不可辨老拙不敢当也别课一诗以谢",
        "id": "060b07e1-dfc4-4a6c-bb96-7731329ef9bd"
    },
    {
        "author": "刘克庄",
        "paragraphs": [
            "诗至中山不可加，直将幽澹扫秾华。",
            "宁依处士坟前竹，不爱都人担上花。",
            "老子骚魂常住世，郎君吟笔又名家。",
            "遥知丈室无天女，纸帐香篝瘦影斜。"
        ],
        "title": "诸人颇有和余百梅诗者各赋一首  其一",
        "id": "5c666632-b8a4-469a-ab48-cfc8fe7b015f"
    },
    {
        "author": "刘克庄",
        "paragraphs": [
            "字字追还水部公，篇篇压倒后村翁。",
            "可怜和靖拘香影，更笑花光著色空。",
            "自许铁心坚晚节，渠能粉面向春风。",
            "菁华落尽惟枯枿，頼有何郎嗜好同。"
        ],
        "title": "诸人颇有和余百梅诗者各赋一首  其二",
        "id": "234b2a0d-c53a-435a-b365-bfcca3a90120"
    },
    {
        "author": "刘克庄",
        "paragraphs": [
            "诗境千梅匝草堂，参军今又课梅忙。",
            "悬知句子追羣谢，每见乡人说季方。",
            "处士骨寒谁得髓，老夫鼻塞尚闻香。",
            "请君摘出惊人语，玉篴横吹入乐章。"
        ],
        "title": "诸人颇有和余百梅诗者各赋一首  其三",
        "id": "48960484-0d31-4b58-a6e9-204da8ace026"
    },
    {
        "author": "刘克庄",
        "paragraphs": [
            "百首初成六十余，朝涂暮改费居诸。",
            "谁将彩笔传于子，人怪青春小似余。",
            "一笑拈花差易耳，三年刻楮欲何如。",
            "梅兄樗叟俱枯槁，总把风光义让渠。"
        ],
        "title": "诸人颇有和余百梅诗者各赋一首  其四",
        "id": "b2df2092-180e-4001-a52d-d347871b826e"
    },
    {
        "author": "刘克庄",
        "paragraphs": [
            "盘屈高才入短章，卷中字字挟冰霜。",
            "直探宝藏珠盈掬，倒泻金茎露浣肠。",
            "铁笛一枝横夜月，水沉三舍避天香。",
            "妙年早去吟薇药，莫共侬争寂寞乡。"
        ],
        "title": "诸人颇有和余百梅诗者各赋一首  其五",
        "id": "9942dabb-3a1d-4cc2-afdd-bebfc7d8e816"
    },
    {
        "author": "刘克庄",
        "paragraphs": [
            "方扃北户逃生客，忽折南枝寄病翁。",
            "雪里骑馿非俗格，茶边放鹤有家风。",
            "写真影过于形好，凿窍香来与鼻通。",
            "不敢袖归防电取，殷勤返璧锦囊中。"
        ],
        "title": "诸人颇有和余百梅诗者各赋一首  其六",
        "id": "43af14de-66cd-4784-9644-38cf7f121d60"
    },
    {
        "author": "刘克庄",
        "paragraphs": [
            "贫儿篱下看花窠，曾见千株玉雪么。",
            "画得诗禅三昧少，诗如无住一联多。",
            "过时结实心犹苦，从古调羹味在和。",
            "我坐耸肩穷到老，君肩欲耸又如何。"
        ],
        "title": "诸人颇有和余百梅诗者各赋一首  其七",
        "id": "f88449c4-2fb3-4aad-8b17-42a9715a324e"
    },
    {
        "author": "刘克庄",
        "paragraphs": [
            "出香影外别商量，尽撷菁英发秘藏。",
            "难把微酸谐众口，只消一白赛宫粧。",
            "却疑彼相调金鼎，未召斯人试玉堂。",
            "便好去供春帖子，君才何止倍秦郎。"
        ],
        "title": "诸人颇有和余百梅诗者各赋一首  其八",
        "id": "78d6e90e-c123-4dcc-bc8c-76aba593da60"
    },
    {
        "author": "刘克庄",
        "paragraphs": [
            "每抱怀中玉雪如，吴霜不觉点虬须。",
            "生三槐裔皆当贵，为六梅孙莫太臞。",
            "抹黛村眉慙丑怪，约黄宫额费粧涂。",
            "南园树老花零落，还许邹枚访旧无。"
        ],
        "title": "诸人颇有和余百梅诗者各赋一首  其九",
        "id": "fe3958bf-e6c7-4ad0-9fca-84de0df19cf4"
    },
    {
        "author": "刘克庄",
        "paragraphs": [
            "百篇端可补诗亡，形秽何堪在玉傍。",
            "方苎萝山尤觉艳，入旃檀国不知香。",
            "一枝我欲簪蓬葆，七字君宜和柏梁。",
            "卧雪家风要人继，莫因摇落便凄凉。"
        ],
        "title": "又答袁卿相子一首",
        "id": "dccbfccb-2aac-40cc-a6e9-555311fb12dd"
    },
    {
        "author": "刘克庄",
        "paragraphs": [
            "新吟亹亹来相逼，华胄遥遥请具陈。",
            "安道晋时名处士，叔伦唐世老诗人。",
            "百家衣莫劳针指，九转丹能蜕肉身。",
            "肯访柴门衰老叟，愧无薄具可留宾。"
        ],
        "title": "题戴贡士诗卷",
        "id": "554e867b-f0c8-4676-be02-2e0a2a4a1298"
    },
    {
        "author": "刘克庄",
        "paragraphs": [
            "洛蜀纷纷孰是非，孤忠惟上与天知。",
            "何曾后世无公论，不愿明时有党碑。",
            "去奉绣帘差足喜，来调金鼎未为迟。",
            "铃斋一穟柑香起，细听中和乐职诗。"
        ],
        "title": "送叶尚书赴永嘉二首  其一",
        "id": "950f980e-424c-48ed-a415-18657246cdcc"
    },
    {
        "author": "刘克庄",
        "paragraphs": [
            "曾系金狨扈属车，田间访旧尚勤渠。",
            "都忘森戟临方岳，但记燃藜共值庐。",
            "谢守吟来谁继者，洛英老去各何如。",
            "山林深密江湖远，相见烦公问起居。"
        ],
        "title": "送叶尚书赴永嘉二首  其二",
        "id": "4b372839-7895-48a3-b907-75d4a6750f81"
    },
    {
        "author": "刘克庄",
        "paragraphs": [
            "极目无边际，惟天与水连。",
            "烟中帆几点，若个是君船。"
        ],
        "title": "咏潇湘八景各一首 远浦归帆",
        "id": "29a3e131-d632-4384-a410-2bcd1b6f5aaa"
    },
    {
        "author": "刘克庄",
        "paragraphs": [
            "背冷来趋暖，虽微善自谋。",
            "如何才得意，飞去不回头。"
        ],
        "title": "咏潇湘八景各一首 平沙鴈落",
        "id": "4994faf2-fe97-45ea-a8f0-21f31f050d5c"
    },
    {
        "author": "刘克庄",
        "paragraphs": [
            "晓雾轻绡卷，岚光抹黛新。",
            "萧条数家聚，三两趁墟人。"
        ],
        "title": "咏潇湘八景各一首 山市晴岚",
        "id": "03d736c3-5a45-4109-bb49-3d6383afacbc"
    },
    {
        "author": "刘克庄",
        "paragraphs": [
            "估客系征缆，渔家收钓筒。",
            "何妨千嶂黑，犹作半江红。"
        ],
        "title": "咏潇湘八景各一首 渔村夕照",
        "id": "9d60d17c-c75b-4fd1-88e1-0572bc60680d"
    },
    {
        "author": "刘克庄",
        "paragraphs": [
            "寄声谢轩帝，不必奏钧天。",
            "一碧九万里，横吹铁笛眠。"
        ],
        "tags": [
            "洞庭湖"
        ],
        "title": "咏潇湘八景各一首 洞庭秋月",
        "id": "c3569623-c6c7-4b6a-80d6-ae50ba537f76"
    },
    {
        "author": "刘克庄",
        "paragraphs": [
            "楚泽秋声早，湘山暮色遥。",
            "偏来短篷上，终夜滴萧萧。"
        ],
        "title": "咏潇湘八景各一首 潇湘夜雨",
        "id": "71dc6825-0016-4aca-ac58-c3c1ccc425ea"
    },
    {
        "author": "刘克庄",
        "paragraphs": [
            "问寺莫知处，跻攀又溯洄。",
            "惟钟藏不密，日暮过溪来。"
        ],
        "title": "咏潇湘八景各一首 烟寺晚钟",
        "id": "4b54f855-a425-452c-9a4e-ea0e66099a2f"
    },
    {
        "author": "刘克庄",
        "paragraphs": [
            "纤路泥尤滑，柴门扫不开。",
            "子猷返棹后，不见有船来。"
        ],
        "title": "咏潇湘八景各一首 江天暮雪",
        "id": "7b8b998c-8a57-40dd-abc8-238ed0d322bf"
    },
    {
        "author": "刘克庄",
        "paragraphs": [
            "钧天残梦忽惊回，金钥遥知已掣开。",
            "不复五更三点入，刚云七日一阳来。",
            "即今空恋唐宫阙，畴昔曾登鲁观台。",
            "犹记小窗添线晷，强揩老眼乱书堆。"
        ],
        "title": "至日",
        "id": "7b0cca8d-9f3c-41c4-a476-33bf68fb5682"
    },
    {
        "author": "刘克庄",
        "paragraphs": [
            "湘絃泗磬有遗声，肯作秋蛩唧唧鸣。",
            "同社共推一日长，古人尤重十年兄。",
            "放开只眼饶初祖，蟠屈长身接后生。",
            "不是学人无赞叹，学人见得未分明。"
        ],
        "title": "题听蛙方君诗卷二首  其一",
        "id": "db3438a7-7f1c-4839-b0fc-ae8b8016b774"
    },
    {
        "author": "刘克庄",
        "paragraphs": [
            "前辈凋零雅道衰，陈巖一叟尚庞眉。",
            "昂藏且伴戴花老，么么安知撼树儿。",
            "警句可编半山集，高风宜配客星祠。",
            "有诗一卷留天地，绝胜征南立二碑。"
        ],
        "title": "题听蛙方君诗卷二首  其二",
        "id": "786c205b-b923-4019-9b57-759ce6619287"
    },
    {
        "author": "刘克庄",
        "paragraphs": [
            "星星短发茁霜根，今后村非昔后村。",
            "无客雨中能裹饭，有僧月下忽敲门。",
            "佛为摩顶虽真觉，儒劝加巾亦格言。",
            "师不茹荤余止酒，何时煮茗得重论。"
        ],
        "title": "题晤上人诗卷",
        "id": "c6001d9b-d337-4432-b198-400276a70328"
    },
    {
        "author": "刘克庄",
        "paragraphs": [
            "向来岁月雪萤边，老去生涯井臼前。",
            "举孝廉科非复古，给灵寿杖定何年。",
            "空蟠万卷终无用，专巧三场恐未然。",
            "犹记儿时闻绪论，白头不敢负师传。"
        ],
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老儒",
        "id": "a4f81b55-ecc1-449b-9293-97eab6c923cd"
    },
    {
        "author": "刘克庄",
        "paragraphs": [
            "半间古屋冷飕飕，死尽同参偶独留。",
            "昔已寻师远行脚，今惟见佛小低头。",
            "旧绫无用聊收取，破衲难缝且著休。",
            "年少还知贫道不，曾同王谢二公游。"
        ],
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老僧",
        "id": "710bffbf-5848-4ede-b32c-796c9c2935e8"
    },
    {
        "author": "刘克庄",
        "paragraphs": [
            "炼不成丹死不休，岂知岁月竟悠悠。",
            "老于蒙叟仍黄馘，丑似弥明亦结喉。",
            "尚隔蓬莱三万里，浪云椿树八千秋。",
            "暮年却羨邻儿黠，阿母蟠桃也去偷。"
        ],
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老道",
        "id": "39b287b9-3aa7-4f07-a43f-2596f3214bcb"
    },
    {
        "author": "刘克庄",
        "paragraphs": [
            "身已龙钟不出村，尚能抱瓮灌蔬园。",
            "瓦盆甚朴常盛酒，茅屋虽低可负暄。",
            "锄倦扶藜访邻叟，祭归怀肉遗诸孙。",
            "后生记取耆年语，世世休思入县门。"
        ],
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老农",
        "id": "d3d69042-8441-4d18-badd-c00e5cf69476"
    },
    {
        "author": "刘克庄",
        "paragraphs": [
            "刘叟衣装绛老年，市中卖药且随缘。",
            "驰名最久经三世，阅病虽多未十全。",
            "龟手有方俄贵矣，乌髭无诀独皤然。",
            "卧闻鹊噪扶筇起，偶有邻翁送谢钱。"
        ],
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老医",
        "id": "21320975-7465-4a7f-adca-6f03ddac3bb0"
    },
    {
        "author": "刘克庄",
        "paragraphs": [
            "灾祸妖祥判立谈，白头犹舞茜衣衫。",
            "卖符效速抛农业，治祟年深转法衔。",
            "三老赛冬为杀豕，四婆开岁倩祈蚕。",
            "暮归舍下分余胙，不信人间有季咸。"
        ],
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老巫",
        "id": "99746f3f-319e-404a-b1d2-1f07603ad9b8"
    },
    {
        "author": "刘克庄",
        "paragraphs": [
            "少谙刀笔晚尤工，旧贯新条问畧通。",
            "鬭智固应雄鹜辈，论年亦合作狙公。",
            "孙魁明有堪瞒处，包老严犹在套中。",
            "祇恐阎罗难抹过，铁鞭它日鬼臀红。"
        ],
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老吏",
        "id": "fbc99bae-bdd2-4c74-8c52-87015e55dcc3"
    },
    {
        "author": "刘克庄",
        "paragraphs": [
            "山秃林疎万窍风，独全晚节傲严冬。",
            "老惟交此三益友，梦不贪渠十八公。",
            "青帝行将转邹律，苍官何必爱秦封。",
            "树根定有苓堪掘，造物方当寿此翁。"
        ],
        "title": "赋得老松老鹤各一首  其一",
        "id": "8ef86c40-dff4-4c23-889e-c8449eb2655a"
    },
    {
        "author": "刘克庄",
        "paragraphs": [
            "腥腐年来懒啄吞，䙰褷惟有顶丹存。",
            "长吭偏到清霄唳，病翅犹当霁月翻。",
            "云杪孤飞因避箭，壳中新鷇各乘轩。",
            "士衡晚抱无穷恨，谁向华亭酹一樽。"
        ],
        "title": "赋得老松老鹤各一首  其二",
        "id": "83a79a27-d65b-4dc5-8796-fae12b02df7d"
    },
    {
        "author": "刘克庄",
        "paragraphs": [
            "古来名世者，一字费吟哦。",
            "物贵常因少，诗传不在多。",
            "词人三影句，处士五噫歌。",
            "子壮吾衰矣，无因共琢磨。"
        ],
        "title": "题方元吉诗卷",
        "id": "f08b2df6-1c74-47a1-814c-7af6b997b1bd"
    },
    {
        "author": "刘克庄",
        "paragraphs": [
            "边地犹防哨，中原屡失机。",
            "君豪横槊去，吾老荷锄归。",
            "昔被毛锥误，今凭羽扇挥。",
            "军前需露布，陛下久宵衣。"
        ],
        "title": "送赵将崇慹一首",
        "id": "0818f02f-d7e0-4815-a7a2-ff6eaec3c948"
    },
    {
        "author": "刘克庄",
        "paragraphs": [
            "少小逢场老罢休，衰残更阅几春秋。",
            "瓜牛庐有亲情贺，罗雀门无谒刺留。",
            "梦断玉皇香案畔，诗成田舍火罏头。",
            "赐驹牵与萧京兆，归去姑乘款段游。"
        ],
        "title": "甲寅元月二首  其一",
        "id": "2da14a79-a9e8-4eeb-8c01-3b38718b9d31"
    },
    {
        "author": "刘克庄",
        "paragraphs": [
            "七袠骎骎病鲜懽，君恩犹许备祠官。",
            "婢传稚子屠苏酒，奴笑先生苜蓿槃。",
            "自叹管君今老秃，更悲庞嫂不团栾。",
            "新年辜负如筛餠，炮附煨姜胃尚寒。"
        ],
        "title": "甲寅元月二首  其二",
        "id": "135e99d0-413b-4143-89b9-76c3081572bd"
    },
    {
        "author": "刘克庄",
        "paragraphs": [
            "又见城门出土牛，鸡肤龟手稍和柔。",
            "懒陪内史吟人日，不记灵均降孟陬。",
            "病与风光犹未隔，老逢节序只添愁。",
            "可怜满镜星星发，欲戴春幡却自羞。"
        ],
        "title": "立春一首",
        "id": "9087c7ce-f3ac-4a71-a530-9c6c6adcf1eb"
    },
    {
        "author": "刘克庄",
        "paragraphs": [
            "急召传来主第中，孙郎上马鼓三通。",
            "山人无复金莲梦，稳听琵琶到曲中。"
        ],
        "title": "席间即事",
        "id": "ba8dda3b-a3d7-467f-8eeb-c752ee9eaf30"
    },
    {
        "author": "刘克庄",
        "paragraphs": [
            "老去逢春尚怯寒，牛衣那得傍鳌山。",
            "莫陪画隼行穿市，姑对囊萤坐闭关。",
            "昔听仙韶游帝所，今披宫锦谪尘寰。",
            "溪村可是无风景，几点渔灯照碧湾。"
        ],
        "title": "和乡侯灯夕六首  其一",
        "id": "6c174387-6f36-4117-ab80-5ec72600bc62"
    },
    {
        "author": "刘克庄",
        "paragraphs": [
            "侯拥双旌舞两骖，应怜一叟卧周南。",
            "插门仅有一枝柳，照水全无万椀柑。",
            "藜去似知瞳子眊，梅开且向鼻端参。",
            "铃斋诗句兵厨酒，浅酌微吟意已酣。"
        ],
        "title": "和乡侯灯夕六首  其二",
        "id": "2f27199f-fa17-4ec4-beaf-a8a35494d257"
    },
    {
        "author": "刘克庄",
        "paragraphs": [
            "榾柮通红未辟寒，病身无异著囚山。",
            "俊游与众聊同乐，欢事于侬了不关。",
            "一霎莲华开陆地，十分桂影洗瀛寰。",
            "朝家若访玄真子，知在清溪第几湾。"
        ],
        "title": "和乡侯灯夕六首  其三",
        "id": "41b70483-047c-4abf-b077-5da793fd2ce6"
    },
    {
        "author": "刘克庄",
        "paragraphs": [
            "颇闻珠履从騑骖，士女憧憧忘北南。",
            "墨客共延素娥桂，鳏翁未遗细君柑。",
            "坐窗书癖惟孤炷，森戟诗豪且细参。",
            "输与邻村垂白叟，卖薪归去已醺酣。"
        ],
        "title": "和乡侯灯夕六首  其四",
        "id": "c2bdb45d-32e2-4153-9f27-50523e30ffe8"
    },
    {
        "author": "刘克庄",
        "paragraphs": [
            "街鼓冬冬霜月寒，冶游夹道拥如山。",
            "衡门谢客孤吟过，铃阁忧民一念关。",
            "变赤地余成佛国，望红云处隔仙寰。",
            "华灯收了霏微雨，最好耘田更钓湾。"
        ],
        "title": "和乡侯灯夕六首  其五",
        "id": "0aeffb29-e536-4983-a83c-9be2da9abc3c"
    },
    {
        "author": "刘克庄",
        "paragraphs": [
            "传呼铃下戒舆骖，清晓牙旗过水南。",
            "一瓣预祈今岁稼，两枚不受郡人柑。",
            "端门侍辇公修觐，禅几传灯我饱参。",
            "童子归谈城内事，遨头诗好众宾酣。"
        ],
        "title": "和乡侯灯夕六首  其六",
        "id": "42b1a067-a4aa-4922-ae14-27aa946d0b1d"
    },
    {
        "author": "刘克庄",
        "paragraphs": [
            "茅檐卧听雨声寒，晨起油云遍海山。",
            "州牧忧勤真可记，田家苦乐最相关。",
            "亲祈閟宇神其吐，谁道灵湫鬼所寰。",
            "但愿时平鱼稻熟，结茅青壁舣沧湾。"
        ],
        "title": "又和喜雨四首  其一",
        "id": "4ddfc322-515a-4665-85e3-79baae63ab37"
    },
    {
        "author": "刘克庄",
        "paragraphs": [
            "暮年台笠代羸骖，信步篱东过舍南。",
            "稍喜农家行食麦，径催园户去移柑。",
            "寻花公倘来过甫，置薤吾无可语参。",
            "诸县丰登条教简，醉翁饮少已先酣。"
        ],
        "title": "又和喜雨四首  其二",
        "id": "3c836738-40c9-4aa9-8b78-30e7bae616af"
    },
    {
        "author": "刘克庄",
        "paragraphs": [
            "催花小雨饯余寒，衰病今朝始出山。",
            "移北阜文从汝笑，非西畴事勿予关。",
            "预知帝耜开耕籍，初洒天瓢徧域寰。",
            "便起笔床茶灶兴，钓舟久矣阁前湾。"
        ],
        "title": "又和喜雨四首  其三",
        "id": "80d999c6-cda2-467c-89bf-cac2b0528635"
    },
    {
        "author": "刘克庄",
        "paragraphs": [
            "白头无复驾征骖，薄有田庐汾水南。",
            "但使金穰堪拾穗，何曾玉食欠包柑。",
            "莫辞社酒传三爵，犹胜障泥趁六参。",
            "不必宗文扶亦可，老人不饮似微酣。"
        ],
        "title": "又和喜雨四首  其四",
        "id": "6b22e7e9-0644-458e-81b6-ce4cb523d039"
    },
    {
        "author": "刘克庄",
        "paragraphs": [
            "三世高枝折广寒，谓宜挽致道家山。",
            "使君紫马重临郡，柱史青牛亦出关。",
            "占籍喜居廉让里，操觚悔记太平寰。",
            "新篇犹觉波澜阔，堪笑持竿向浅湾。"
        ],
        "title": "又和感旧四首  其一",
        "id": "0eab9fd1-88c2-4248-8b46-cff5f5ca3c41"
    },
    {
        "author": "刘克庄",
        "paragraphs": [
            "蹇馿谁驾复谁骖，略似遗公在剑南。",
            "尚有三钟加十束，那无二顷种千柑。",
            "不烦剥啄敲门访，且可跏趺面壁参。",
            "春到茅檐殊未觉，晓窗差薄日初酣。"
        ],
        "title": "又和感旧四首  其二",
        "id": "d3c5b925-2a97-4e53-80f3-3ab236bea275"
    },
    {
        "author": "刘克庄",
        "paragraphs": [
            "人言上界足高寒，错踏金鳌绝顶山。",
            "恩许乞身镜湖曲，老难效命玉门关。",
            "明知甑破休回首，犹喜弓亡不出寰。",
            "便合挂帆沧海去，义溪三十六重湾。"
        ],
        "title": "又和感旧四首  其三",
        "id": "c75c517d-1d4b-4763-a7a4-7015ca3231d4"
    },
    {
        "author": "刘克庄",
        "paragraphs": [
            "老马虺隤不服骖，累然病起泛溪南。",
            "失侯我尚堪耘豆，出牧公方自种柑。",
            "畏垒屡丰愧桑楚，汉嘉虽小屈岑参。",
            "新年闻说茅柴贱，陌上逢人各半酣。"
        ],
        "title": "又和感旧四首  其四",
        "id": "4338faff-b267-4272-8493-283572db5eb7"
    },
    {
        "author": "刘克庄",
        "paragraphs": [
            "唤回暖律解严寒，甚矣吾侯似次山。",
            "拾穗有农田尽辟，诟租无吏户常关。",
            "家于莆积百年爱，帝视闽如千里寰。",
            "欲扫草堂迎小队，钓台只在北溪湾。"
        ],
        "title": "又即事二首  其一",
        "id": "7be87950-a04b-4f12-8b25-534e204cfebc"
    },
    {
        "author": "刘克庄",
        "paragraphs": [
            "放逐谁曾为解骖，自治芜秽垦山南。",
            "西畴会有两歧麦，东府底须三寸柑。",
            "芋美尤于饥后觉，榄甜少待味回参。",
            "采薇散发无穷乐，寄语痴人勿豢酣。"
        ],
        "title": "又即事二首  其二",
        "id": "0caa8786-91e5-49dc-980f-3b6f6c0ea436"
    },
    {
        "author": "刘克庄",
        "paragraphs": [
            "篱援萧疎堂奥寒，西从蜀岭北淮山。",
            "少狂曾似身摩垒，衰暮今无力拓关。",
            "烽火终年烦斥堠，车书何日混舆寰。",
            "采飞冗惰楼船敝，谁为朝家备海湾。"
        ],
        "title": "又闻边报四首  其一",
        "id": "1a799d52-8ef6-435d-8380-b01623954154"
    },
    {
        "author": "刘克庄",
        "paragraphs": [
            "八骏西游造父骖，六飞草草幸东南。",
            "故宫久叹生禾黍，急驿毋烦贡荔柑。",
            "自古庙谟劳圣虑，即今军事有人参。",
            "行宫一穗祥云起，应解三边黑祲酣。"
        ],
        "title": "又闻边报四首  其二",
        "id": "d8dd7fc0-0ec0-4a17-9e8d-55df564b7228"
    },
    {
        "author": "刘克庄",
        "paragraphs": [
            "玉帛朝驰盟暮寒，覆车胡不鉴燕山。",
            "未闻一范出乘塞，忽报六符来叩关。",
            "孙氏已凭江立国，孔融误以许为寰。",
            "洛花岁岁无消息，极目芦洲更蓼湾。"
        ],
        "title": "又闻边报四首  其三",
        "id": "9f981046-bdc3-48bf-9093-e980a4778520"
    },
    {
        "author": "刘克庄",
        "paragraphs": [
            "一车两马不烦骖，草地蠕行到极南。",
            "春燕无栖各依木，佛狸有使辄求柑。",
            "按中军请东阳徙，获左车谁北面参。",
            "凭语吴儿莫游冶，塞鸿回处阵云酣。"
        ],
        "title": "又闻边报四首  其四",
        "id": "1071f836-0729-4156-95bb-0c126987318e"
    },
    {
        "author": "刘克庄",
        "paragraphs": [
            "塞氛未静铁衣寒，愁绝江南庾子山。",
            "谁使石郎捐一道，仅闻柴氏复三关。",
            "西当太白余孤垒，北望神州隔几寰。",
            "犹忆楼船建黄钺，夕烽明灭照龙湾。"
        ],
        "title": "又即事四首  其一",
        "id": "1c5bff7b-c409-4601-a99a-4833bcd3965e"
    },
    {
        "author": "刘克庄",
        "paragraphs": [
            "鷃飞安敢并鸾骖，去矣休休顾渭南。",
            "稍喜园官来送菜，不愁御史出携柑。",
            "铜山贼有钱神援，玉版禅须铁汉参。",
            "闻道五原钲鼓急，崆峒山叟昼眠酣。"
        ],
        "title": "又即事四首  其二",
        "id": "1491fad5-3b30-4787-9d8e-fa2a2d8e9a8a"
    },
    {
        "author": "刘克庄",
        "paragraphs": [
            "霜髭撚断雪肩寒，帝放还山莫下山。",
            "饶取两生留鲁国，笑他四皓出蓝关。",
            "弈秋局已翻新势，王会图应复旧寰。",
            "老不预人家国事，自撑一叶向深湾。"
        ],
        "title": "又即事四首  其三",
        "id": "59d03e7b-8d45-43d1-a63c-5163a62f29cd"
    },
    {
        "author": "刘克庄",
        "paragraphs": [
            "鹰已离鞲马释骖，弇州西畔大槐南。",
            "酢梅难比奉宸杏，病橘本非供御柑。",
            "怕向道旁逢醉尉，底须帐里著髯参。",
            "细听檐溜谐宫征，床下安知鬭蚁酣。"
        ],
        "title": "又即事四首  其四",
        "id": "95f7066d-2d7d-4937-ba5a-3597e3d3a81b"
    },
    {
        "author": "刘克庄",
        "paragraphs": [
            "早佩廉丞训，中偕计吏行。",
            "那知身啬报，仅见子成名。",
            "表里高阳氏，铭阡辅嗣孙。",
            "他年燎黄诰，亦足慰幽明。"
        ],
        "title": "䂬陈贡士挽诗",
        "id": "1d963de8-4f05-4c96-bc0e-95e2b4f7cf38"
    },
    {
        "author": "刘克庄",
        "paragraphs": [
            "邵子生男四十五，弟今方邵过三年。",
            "莫随夷甫举遗逸，且教伯温成大贤。",
            "洛下耆英为汝喜，河南闻见待渠传。",
            "会当杨柳芙蓉下，快与翁抄击壤编。"
        ],
        "title": "喜六二弟生子",
        "id": "b9654056-136f-44a3-9d15-53230f7db16f"
    },
    {
        "author": "刘克庄",
        "paragraphs": [
            "在朝无友助，于野有人同。",
            "生愧饮牛叟，死慙招鹤翁。",
            "未应千载后，也似百年中。",
            "一掬珠林泪，凭高洒北风。"
        ],
        "title": "和朱主簿四首  其一",
        "id": "944d1b02-c590-41bb-b86d-e011eb85976c"
    },
    {
        "author": "刘克庄",
        "paragraphs": [
            "玉座怀贤远，黄扉取友端。",
            "吾方观治象，渠忍铩祥鸾。",
            "家学应难改，贤名已不刊。",
            "三年无一字，怀旧忽汍澜。"
        ],
        "title": "和朱主簿四首  其二",
        "id": "4472b1b6-b6b2-4400-8644-38a3079afdf9"
    },
    {
        "author": "刘克庄",
        "paragraphs": [
            "耄矣犹耽学，天乎不背师。",
            "仅余芭受业，曾许赐言诗。",
            "鲁兀存尊足，虞翻乏媚姿。",
            "回头谢房魏，努力辅明时。"
        ],
        "title": "和朱主簿四首  其三",
        "id": "cb0f6c69-7551-412a-a146-66ed796ea4ca"
    },
    {
        "author": "刘克庄",
        "paragraphs": [
            "君思清如许，吾诗浅矣哉。",
            "不能具刍饭，虚辱受琼瑰。",
            "伊洛推游谢，韩欧赏孟梅。",
            "武夷老仙伯，相引上蓬莱。"
        ],
        "title": "和朱主簿四首  其四",
        "id": "14fa51fc-08b1-43d4-9993-549a955aa519"
    },
    {
        "author": "刘克庄",
        "paragraphs": [
            "少贱肠枵破褐单，傍人门户活饥寒。",
            "自从毁齿初成券，直至长须尚不冠。",
            "冷炙时霑筵上馂，秃芒旋扫臼边残。",
            "他时纵取封侯印，仅得君王踞厕看。"
        ],
        "title": "同秘书弟赋三老各一首 老奴",
        "id": "589a0fd0-7228-427a-be27-a18832951584"
    },
    {
        "author": "刘克庄",
        "paragraphs": [
            "伤春感旧似中酲，乐器全抛曲谱生。",
            "自小抱衾无怨色，有时拥髻尚风情。",
            "曾陪太尉斟还唱，犹记司空眼与声。",
            "著主衣裳为主寿，莫如琴客别宜城。"
        ],
        "title": "同秘书弟赋三老各一首 老妾",
        "id": "de8e26ff-fbd3-4ab1-8284-055046d48da7"
    },
    {
        "author": "刘克庄",
        "paragraphs": [
            "昔拥琱戈射铁帘，可堪蓬鬓映冰髯。",
            "金疮常有些儿痛，斗力今难寸许添。",
            "至老安能希骆甲，从初悔不事蒙恬。",
            "莫嗟身上衣裘薄，犹向官中请半缣。"
        ],
        "title": "同秘书弟赋三老各一首 老兵",
        "id": "a2b703b3-ca5e-42b1-8f0d-f85163691e49"
    },
    {
        "author": "刘克庄",
        "paragraphs": [
            "闻与先师是切邻，束书无定橐装贫。",
            "不辞远道长为客，未有荒山可掩亲。",
            "石椁悬知非尔力，麦舟今岂乏斯人。",
            "吾闻葬礼随丰俭，布被珠襦到底均。"
        ],
        "title": "赠浦城陈贡士适",
        "id": "e6bb7bf6-190e-4bc8-9ced-ad722613dac9"
    },
    {
        "author": "刘克庄",
        "paragraphs": [
            "东郭无全履，南辕似转蓬。",
            "自慙老中垒，莫误小林宗。",
            "若见同胞子，为言秃鬓翁。",
            "衰年不堪玩，一病一龙钟。"
        ],
        "title": "赠郭相士俊夫",
        "id": "26e3ea0f-a16d-437c-b047-9cd3855135a5"
    },
    {
        "author": "刘克庄",
        "paragraphs": [
            "夜起饭牛薄暮舂，古人既老始明农。",
            "残年尚欲勤东作，未肯将身旁瘦筇。"
        ],
        "title": "病起窥园十绝  其一",
        "id": "6872813c-7760-41c7-a217-d5bec8e68df3"
    },
    {
        "author": "刘克庄",
        "paragraphs": [
            "谬叨虚奖每慙颜，奇字新经未一斑。",
            "除却骑馿搜句外，了无些子似钟山。"
        ],
        "title": "病起窥园十绝  其二",
        "id": "959f7035-8648-42a1-9565-00e48991e3ff"
    },
    {
        "author": "刘克庄",
        "paragraphs": [
            "青帝施恩野老家，分张红白乞年华。",
            "安知巽二无斟酌，吹尽先生一架花。"
        ],
        "title": "病起窥园十绝  其三",
        "id": "1b5ca284-6bf0-4f98-95d7-9731a14208a0"
    },
    {
        "author": "刘克庄",
        "paragraphs": [
            "一阵狂风吹彩云，猩红万点落缤纷。",
            "人间无处堪翻诉，说向天公似不闻。"
        ],
        "title": "病起窥园十绝  其四",
        "id": "80574511-d181-4676-aaf3-bbe9be70a067"
    },
    {
        "author": "刘克庄",
        "paragraphs": [
            "经月龙钟少下床，土花上壁笋穿墙。",
            "不知老去无筋力，犹自支吾探海棠。"
        ],
        "title": "病起窥园十绝  其五",
        "id": "192a146e-2603-4dec-9767-5081f1a960f2"
    },
    {
        "author": "刘克庄",
        "paragraphs": [
            "久匣菱花懒一窥，都忘挟弹洛阳时。",
            "若非病起临池水，白尽须眉不自知。"
        ],
        "title": "病起窥园十绝  其六",
        "id": "cd92afb4-32c5-4fe5-9ae7-5e837e5aee96"
    },
    {
        "author": "刘克庄",
        "paragraphs": [
            "病来岂有力迎缓，耄及已将家付康。",
            "干蛊久劳小儿子，探丸未遇大医王。"
        ],
        "title": "病起窥园十绝  其七",
        "id": "de78562d-ed55-427e-bd03-43e6e3d0fde5"
    },
    {
        "author": "刘克庄",
        "paragraphs": [
            "姑山糠粃铸尧舜，铁拐刀圭度吕钟。",
            "结裹诸君成禹孟，可能不是老夫功。"
        ],
        "title": "病起窥园十绝  其八",
        "id": "a01bce0b-86fc-40b2-b9d9-3e87a7d17667"
    },
    {
        "author": "刘克庄",
        "paragraphs": [
            "花外小车时出游，有佳风月亦登楼。",
            "水晶宫与人间相，把乞先生未点头。"
        ],
        "title": "病起窥园十绝  其九",
        "id": "1a4cf0e3-595f-4bef-a210-be2738fe0628"
    },
    {
        "author": "刘克庄",
        "paragraphs": [
            "云里金乌瞥见些，屋山鹊语亦查查。",
            "侵晨扫径开篱户，童子知翁出看花。"
        ],
        "title": "病起窥园十绝  其一○",
        "id": "23f05eaf-1d3d-4852-b05c-f2b32178c4de"
    },
    {
        "author": "刘克庄",
        "paragraphs": [
            "投老诛茆水竹村，未论避谤且逃喧。",
            "屋低稳似于谁屋，园小贤于乐彼园。",
            "待小车来时上阁，有高轩过勿开门。",
            "蜗牛不晓虫鱼法，作意麻搽篆粉垣。"
        ],
        "title": "小园即事五首  其一",
        "id": "22381bc9-4a58-45b6-8e1f-109cc0255fb6"
    },
    {
        "author": "刘克庄",
        "paragraphs": [
            "灵椿难减菌难加，莫笑山翁两鬓华。",
            "不与公荣同饮酒，只留禹锡独看花。",
            "客来稍觉罍空耻，事去方知瓮算差。",
            "归老东陈无可恨，失侯不失故园瓜。"
        ],
        "title": "小园即事五首  其二",
        "id": "a79ccb34-f0aa-4751-a413-f0fafb7c8bae"
    },
    {
        "author": "刘克庄",
        "paragraphs": [
            "乍脱重裘试薄纨，绿阴多处小凭栏。",
            "李甘尚可分螬半，柿落何妨拾鸟残。",
            "贷粟监侯宁忍饿，借衣友壻不如寒。",
            "獠奴但怪沉吟久，肯信诗中字未安。"
        ],
        "title": "小园即事五首  其三",
        "id": "9e4d2859-76f4-43d1-8bc6-8403193ffec5"
    },
    {
        "author": "刘克庄",
        "paragraphs": [
            "拂拭桃笙设葛幮，床头老易卷还舒。",
            "惯听小子嘲师语，懒作痴人骂鬼书。",
            "无复出神游帝所，有时信脚到华胥。",
            "独怜短梦匆匆觉，不晓希夷睡月余。"
        ],
        "title": "小园即事五首  其四",
        "id": "e3842358-121b-4f3c-9cc2-a2eee30c2a31"
    },
    {
        "author": "刘克庄",
        "paragraphs": [
            "稍转阳和解积阴，暂停汤熨事微吟。",
            "翠禽娱客有佳哢，金鲫知人无杀心。",
            "一片不留花著树，数竿忽见笋成林。",
            "野蹊滑滑泥平膝，荷锸奴扶试一寻。"
        ],
        "title": "小园即事五首  其五",
        "id": "2f051815-2455-4a99-bfcb-e710e1a6a039"
    },
    {
        "author": "刘克庄",
        "paragraphs": [
            "饯送多逢掖，俱怀倒屣恩。",
            "浮图无合颖，冤狱有平反。",
            "辇路催华毂，山城漫彩门。",
            "病翁不下榻，判袂一销魂。"
        ],
        "title": "送赵知录与启",
        "id": "9d8ce398-ed2e-4ca8-826f-9f9df6fd15cf"
    },
    {
        "author": "刘克庄",
        "paragraphs": [
            "去郡于兹十八年，讙传良牧出藩宣。",
            "更烦逸骥康沂海，会见灵禽下颍川。",
            "绝喜铃斋新有助，莫嫌玉局冷无懽。",
            "此行未论胶东赏，且作廉丞亦自贤。"
        ],
        "title": "送哀倅方巖仲并呈太守汤息庵",
        "id": "00f26cf1-d834-422d-9368-b22871e8cac4"
    },
    {
        "author": "刘克庄",
        "paragraphs": [
            "五管惟潮地接闽，自唐牧守畀名臣。",
            "欲安瘴岭疮痍俗，暂辍天家肺腑亲。",
            "新堞永为州壮观，彩虹忽间海横陈。",
            "皆言明主临轩遣，不是诸公启拟人。"
        ],
        "title": "送金潮州三首  其一",
        "id": "0aedb450-de29-478a-8351-042b7d52b72b"
    },
    {
        "author": "刘克庄",
        "paragraphs": [
            "潮人无计驻轩车，来扇仁风仅岁余。",
            "棘院从今添立鹄，金堤亘古免为鱼。",
            "真堪香火陪韩庙，谁采风谣继叶渠。",
            "曾忝史官牛马走，不妨奋笔为公书。"
        ],
        "title": "送金潮州三首  其二",
        "id": "41ab1837-b403-460b-be10-3c8fe32dc9d3"
    },
    {
        "author": "刘克庄",
        "paragraphs": [
            "虞翻骨体素多屯，垂老遭逢白发新。",
            "岂有一辞裨衮斧，亦无三制报丝纶。",
            "孤臣命薄难谐世，明主恩深欠杀身。",
            "不道归田无以报，暮年长作祝尧人。"
        ],
        "title": "送金潮州三首  其三",
        "id": "03cb1bb4-94aa-4d61-8047-459bc88dac39"
    },
    {
        "author": "刘克庄",
        "paragraphs": [
            "绿野池新凿，平泉墅又开。",
            "迺知造凉殿，谏者不能回。"
        ],
        "title": "杂记十首  其一",
        "id": "255864ff-f1ce-4c01-a581-0e550921d77a"
    },
    {
        "author": "刘克庄",
        "paragraphs": [
            "骏马如花妾，平生不负春。",
            "如何飞燕语，不恕辇边人。"
        ],
        "title": "杂记十首  其二",
        "id": "74983619-4694-4f72-a6dd-1234f2614214"
    },
    {
        "author": "刘克庄",
        "paragraphs": [
            "相国私英倩，将军嬖子都。",
            "可怜洛阳令，只问主家奴。"
        ],
        "title": "杂记十首  其三",
        "id": "cdc11486-60be-4c26-9593-4de12cc0fca4"
    },
    {
        "author": "刘克庄",
        "paragraphs": [
            "恍惚天书事，庄严土木功。",
            "暮年王太尉，典领玉清宫。"
        ],
        "title": "杂记十首  其四",
        "id": "b0e41208-d62d-4902-b516-74395b1fe0af"
    },
    {
        "author": "刘克庄",
        "paragraphs": [
            "养成河北贼，挑致海东夷。",
            "空国坐朋字，乱华由党碑。"
        ],
        "title": "杂记十首  其五",
        "id": "d4b88c47-80ea-4d77-9ed5-a6e3aa2a9c1d"
    },
    {
        "author": "刘克庄",
        "paragraphs": [
            "虽则仇平仲，何曾问大年。",
            "崇宁一相拜，元祐几人全。"
        ],
        "title": "杂记十首  其六",
        "id": "fb700a6d-b490-4295-a317-d1a93da486ba"
    },
    {
        "author": "刘克庄",
        "paragraphs": [
            "登庸局面变，报复念头差。",
            "贬削村夫子，褒崇笑夜叉。"
        ],
        "title": "杂记十首  其七",
        "id": "65cb6116-1199-429a-9257-5aae6cd3db2f"
    },
    {
        "author": "刘克庄",
        "paragraphs": [
            "著论贬临川，谈经抑老泉。",
            "权书并字说，究竟果谁贤。"
        ],
        "title": "杂记十首  其八",
        "id": "72fd03ff-3c7e-4571-87ed-25f39fb0fb85"
    },
    {
        "author": "刘克庄",
        "paragraphs": [
            "至郭陪清语，留衣示别情。",
            "奈何凤翔骨，不得宪宗迎。"
        ],
        "title": "杂记十首  其九",
        "id": "03377505-d636-490d-ab09-f7d3db015c5e"
    },
    {
        "author": "刘克庄",
        "paragraphs": [
            "剑履崇刀笔，钧衡付蹶张。",
            "贾生年尚少，且去傅诸王。"
        ],
        "title": "杂记十首  其一○",
        "id": "d9b09b7f-7374-400f-b456-5e050023228b"
    },
    {
        "author": "刘克庄",
        "paragraphs": [
            "空巷无人尽出嬉，烛光过似放灯时。",
            "山中一老眠初觉，棚上诸君閙未知。",
            "游女归来寻坠珥，邻翁看罢感牵丝。",
            "可怜朴散非渠罪，薄俗如今几偃师。"
        ],
        "title": "闻祥应庙优戏甚盛二首  其一",
        "id": "261d3abc-8c15-4e8e-afe5-d56e0441a6fd"
    },
    {
        "author": "刘克庄",
        "paragraphs": [
            "巫祝讙言岁事详，丛祠十里鼓箫忙。",
            "衣冠优孟名孙□，□□□□□□□。",
            "□□阏氏成妬妇，幻教穆满作□□。",
            "□□□□□□□，何必区区笑郭郎。"
        ],
        "title": "闻祥应庙优戏甚盛二首  其二",
        "id": "4e694837-e474-4608-ad9f-b772461469a6"
    },
    {
        "author": "刘克庄",
        "paragraphs": [
            "□□□□□□□，□□□梁一点尘。",
            "遶树都忘寒彻□，□□□□□□□。",
            "□□客至徘徊月，不怕天嗔漏□□。",
            "□□□□□□□，咏梅合属姓林人。"
        ],
        "title": "□□□□□□□卷后",
        "id": "d69e83f0-574d-4e9c-9a2b-5a5eb50db183"
    },
    {
        "author": "刘克庄",
        "paragraphs": [
            "华宗文□□□□，□□梅花似有缘。",
            "君复清风一身止，寒翁□□□□□。",
            "□尘只解污渠辈，色笔今知落尔边。",
            "□□□□□□□，□将老丑鬭春妍。"
        ],
        "title": "□□□",
        "id": "cb67d8e1-f882-4d1e-8083-9bdd1d0ecd1e"
    },
    {
        "author": "刘克庄",
        "paragraphs": [
            "我为明道君崇道，同□□□晚节光。",
            "徧阅后来积薪者，仅存前度看花郎。",
            "彫零堪叹瓜三摘，老退犹贪粟一囊。",
            "但愿弟兄享华发，多批祠考赛汾阳。"
        ],
        "title": "□□□",
        "id": "4042ed5e-f096-455e-833b-c896ff891e54"
    },
    {
        "author": "刘克庄",
        "paragraphs": [
            "只有短辕车锡导，更无灵寿杖扶光。",
            "林间竹笋饱一世，阁下薇花阅几郎。",
            "曩欲裂麻宁拂袖，老当还笏不须囊。",
            "绿阴周匝迷行径，谁念茙葵惟向阳。"
        ],
        "title": "又和二首  其一",
        "id": "f8c90eca-ff67-4063-9556-a33d8a9e57b8"
    },
    {
        "author": "刘克庄",
        "paragraphs": [
            "禁林忝士相如草，芸阁曾分太乙光。",
            "亳社重新依老子，天台自古属刘郎。",
            "判无除目污黄纸，空有孤忠满皂囊。",
            "回首觚棱残梦断，下招不必遣巫阳。"
        ],
        "title": "又和二首  其二",
        "id": "7b49ca23-a970-4ccb-a844-9a1ab01e6678"
    },
    {
        "author": "刘克庄",
        "paragraphs": [
            "坠帻长须丑，遗靴一足濡。",
            "不须诃小鬼，烂醉要渠扶。"
        ],
        "title": "记杂画 醉钟馗",
        "id": "b13470aa-6182-4d4c-b1ab-478e6e7e7baa"
    },
    {
        "author": "刘克庄",
        "paragraphs": [
            "酿者不沾唇，旁观吸者颦。",
            "翁真堪宰相，妪亦可夫人。"
        ],
        "title": "记杂画 尝醋图",
        "id": "ba9fe1f4-ba42-479b-86ac-0018d65f7971"
    },
    {
        "author": "刘克庄",
        "paragraphs": [
            "咬韲饥饿□，□□□□□。",
            "乍可训童子，谁能说老兵。"
        ],
        "title": "记杂画 瘿",
        "id": "726cca76-56a4-4308-8651-b154b0a4b949"
    },
    {
        "author": "刘克庄",
        "paragraphs": [
            "舜提归□□，□□□□梁。",
            "束手无争执，应惭此玺郎。"
        ],
        "title": "记杂画 □□□",
        "id": "fc924501-284d-476d-92e9-e155e852aa18"
    },
    {
        "author": "刘克庄",
        "paragraphs": [
            "君耳污□□，□□□□湾。",
            "首阳落第二，前已有箕山。"
        ],
        "title": "记杂画 □□□",
        "id": "b40f6691-008e-487d-87b7-5bc183f7f880"
    },
    {
        "author": "刘克庄",
        "paragraphs": [
            "□□□□□，□□□□池。",
            "却恐鱼之乐，庄生未必知。"
        ],
        "title": "记杂画 □□□",
        "id": "e459ce77-ad72-496b-9d12-12ca1af291b2"
    },
    {
        "author": "刘克庄",
        "paragraphs": [
            "□□□□□，□□□□□。",
            "不必询名姓，知渠是谪仙。"
        ],
        "title": "记杂画 □□□",
        "id": "03be9cc6-e1c4-449b-95cd-76e0038a89ff"
    },
    {
        "author": "刘克庄",
        "paragraphs": [
            "□□□□□，□□□□□。",
            "历历丹青意，如讥睡海棠。"
        ],
        "title": "记杂画 □□□",
        "id": "78048990-387e-43b5-90fd-fa07a2ab86eb"
    },
    {
        "author": "刘克庄",
        "paragraphs": [
            "衣襟成墨色，面目带煤尘。",
            "尽爱炉中兽，谁怜窑下人。"
        ],
        "title": "记杂画 卖炭图",
        "id": "e3348e98-ad24-4988-aef5-69b55f36afde"
    },
    {
        "author": "刘克庄",
        "paragraphs": [
            "牵羔仍抱子，翁媪各鹑悬。",
            "破扇题周易，全家頼卦钱。"
        ],
        "title": "记杂画 卖卜图",
        "id": "5b3d562d-b775-43e7-af00-6004575174c4"
    },
    {
        "author": "刘克庄",
        "paragraphs": [
            "帝重南邦妙选抡，徐卿又驾两朱轮。",
            "龙潜不付茧丝手，蜑俗争看玉雪人。",
            "五瘴下车如痛痒，二麾负郭尚清贫。",
            "吾评此去今萧汲，惜不居中牧远民。"
        ],
        "title": "送仲晦国录赴康州二首  其一",
        "id": "ea7facc1-7173-48cf-a7df-dc5b2ba65dd6"
    },
    {
        "author": "刘克庄",
        "paragraphs": [
            "别我暑行三百里，使君此举古今稀。",
            "班荆不以牙旗从，剪韭都忘草具微。",
            "浪汩鸢飞毋久住，颍川凤下可遄归。",
            "未妨黠鬼揶揄笑，专壑专城孰是非。"
        ],
        "title": "送仲晦国录赴康州二首  其二",
        "id": "c709f373-62d6-4b3a-9cf1-a2301fc9330a"
    },
    {
        "author": "刘克庄",
        "paragraphs": [
            "博士曾森戟，甘棠爱尚新。",
            "漫余受廛叟，获见拜厅人。",
            "醴酒多延士，蒲鞭不及民。",
            "一年三易守，无乃送迎频。"
        ],
        "title": "送陈使君二首  其一",
        "id": "85c4bb50-71a4-427d-9fed-200fb60c5da5"
    },
    {
        "author": "刘克庄",
        "paragraphs": [
            "庞老趋城少，严公出郭多。",
            "难攀逸民传，堪举力田科。",
            "夙昔烦驺哄，从今闭雀罗。",
            "若逢两狨橐，应问一渔蓑。"
        ],
        "title": "送陈使君二首  其二",
        "id": "1732a086-60a3-4e71-9c16-f72a6c0958a6"
    },
    {
        "author": "刘克庄",
        "paragraphs": [
            "赵室儒英盍聚奎，奈何白首钓磻溪。",
            "不通光范门前谒，□较征西墓上题。",
            "晚节画工图广受，高文太史序重黎。",
            "章泉没后无耆旧，他日清名可与齐。"
        ],
        "title": "和赵广文韵",
        "id": "5da9464d-0517-4e89-a9a8-6cb8f301c3b8"
    },
    {
        "author": "刘克庄",
        "paragraphs": [
            "涨水侵门堂跳蛙，偶来常是到昏鸦。",
            "宛如逆旅主人舍，谁访毗耶居士家。",
            "煨芋不嫌牛粪火，供茶就用鹿啣花。",
            "老来脚力全非昔，且可龛中坐结跏。"
        ],
        "title": "溪庵十首  其一",
        "id": "c686f2d7-2b55-4bd2-b5d3-781641ff6a98"
    },
    {
        "author": "刘克庄",
        "paragraphs": [
            "昔美少年今老黧，云林深处葺幽栖。",
            "空房安得登伽女，同穴惟应法喜妻。",
            "尧桀两忘何足辨，彭殇俱尽不须齐。",
            "灵山弟子都麾去，免绕金棺掩面啼。"
        ],
        "title": "溪庵十首  其二",
        "id": "b1c750b3-f024-4951-ad1a-4b8bf3f06a49"
    },
    {
        "author": "刘克庄",
        "paragraphs": [
            "曾结丝絇侍玉旒，暮年身世寄沧洲。",
            "丑容讵得陪三阁，强项安能事五楼。",
            "何用渡芦登彼岸，偶然斩草乐斯邱。",
            "牧童窃听商歌起，此老胸中不著愁。"
        ],
        "title": "溪庵十首  其三",
        "id": "d817bb37-952a-4fdb-b019-5c65f2f21762"
    },
    {
        "author": "刘克庄",
        "paragraphs": [
            "买断荒山手拮据，旋移短树已扶疎。",
            "尊堂背市知闻少，竹迳通溪出入迂。",
            "辟瓮牖轩聊对卷，改弓弦路劣容车。",
            "可怜四壁空诸有，客至难营饭与刍。"
        ],
        "title": "溪庵十首  其四",
        "id": "22a98807-9c4d-42f2-80b4-6e3e99210caf"
    },
    {
        "author": "刘克庄",
        "paragraphs": [
            "挟册相从祇一童，林间终日饱松风。",
            "小窗面野容山入，曲甽分溪与沼通。",
            "定有裔孙寻远祖，尽教智叟笑愚翁。",
            "绝怜樗里无标致，一墓何须夹二宫。"
        ],
        "title": "溪庵十首  其五",
        "id": "2f6458ad-5a0a-4235-add1-858c482d9661"
    },
    {
        "author": "刘克庄",
        "paragraphs": [
            "自有身来即有愁，谁能身外出神游。",
            "西方佛比于泡影，南面王输与髑髅。",
            "儒运金椎尤可笑，魋为石椁更何忧。",
            "曹瞒遗令空悲慨，铜雀台荒邺水流。"
        ],
        "title": "溪庵十首  其六",
        "id": "91c1cbfe-ce5e-43b7-b55d-26f2d0e4b12d"
    },
    {
        "author": "刘克庄",
        "paragraphs": [
            "病鹤曾栖禁苑枝，瞥然惊坠羽䙰褷。",
            "包弹靡靡萧萧制，指摘深深款款诗。",
            "表圣暇时先卜圹，牧之他日自为碑。",
            "独惭师说多遗忘，老抱残编嘱付谁。"
        ],
        "title": "溪庵十首  其七",
        "id": "eebf1212-3b58-40e7-9b1a-c476671856fa"
    },
    {
        "author": "刘克庄",
        "paragraphs": [
            "村深保社杂樵渔，岁晚溪翁此卜居。",
            "门下诸生皆去矣，冢旁二客定谁欤。",
            "即今不惜频投辖，他日毋烦更下车。",
            "却笑兰亭轻感慨，王侯归处即丘墟。"
        ],
        "title": "溪庵十首  其八",
        "id": "f0922463-31ef-4dd0-8567-23b646ead107"
    },
    {
        "author": "刘克庄",
        "paragraphs": [
            "户外履綦常不到，手中锄柄少曾闲。",
            "古时废地今花坞，昨日荒陂忽蓼湾。",
            "牧马童乖能识路，操蛇神黠怕移山。",
            "颜曾老矣虽难免，犹在长沮桀溺间。"
        ],
        "title": "溪庵十首  其九",
        "id": "ff8446eb-b920-40b5-828b-8c2f09c723f0"
    },
    {
        "author": "刘克庄",
        "paragraphs": [
            "豫为终制付诸儿，莫待飞腾变化时。",
            "涑水书仪非含玉，魏公治命欲披缁。",
            "外加麟楦中先悴，生著蝉冠死岂知。",
            "除卸布衾堪覆首，更无一物可相随。"
        ],
        "title": "溪庵十首  其一○",
        "id": "0a8a7aa8-c134-46f7-ab3a-ca9e13c7627a"
    },
    {
        "author": "刘克庄",
        "paragraphs": [
            "同谒金闺觐茂陵，鼎湖弓剑隔西兴。",
            "绝怜晚景如庞老，空为州人惜许丞。",
            "自有名姬调绿绮，可无侍女直青绫。",
            "梦中雪鼓搀天碧，恨不陪君拄瘦藤。"
        ],
        "title": "别张倅一首",
        "id": "2122e8f2-4d6f-4a39-b715-0e0008ab9f96"
    },
    {
        "author": "刘克庄",
        "paragraphs": [
            "八郡皆知德度宽，缿筒罢设讼堂闲。",
            "治如清献乖崖样，人在原明子野间。",
            "岂有珠鱼堪作贡，亦无金鹤可携还。",
            "暮年腰脚犹顽健，惜不从公看雁山。"
        ],
        "title": "送陈叔方侍郎二首  其一",
        "id": "cece190f-f385-4359-a204-c780596f2db7"
    },
    {
        "author": "刘克庄",
        "paragraphs": [
            "犹记同穿豹尾中，一翻覆手异蛇龙。",
            "吕侯赐履作方伯，毛颖免冠成秃翁。",
            "清苦吏人无厚禄，殷勤军将有斜封。",
            "君归定访耆英社，问讯周南太史公。"
        ],
        "title": "送陈叔方侍郎二首  其二",
        "id": "e4d7f360-dce9-443d-9d87-8954afb58454"
    },
    {
        "author": "刘克庄",
        "paragraphs": [
            "彼此俱丁未，相逢忆少时。",
            "工书有筋骨，嗜句入肝脾。",
            "鲁泮郎君秀，唐官助教卑。",
            "直须燎黄诰，方慰蓼莪悲。"
        ],
        "title": "挽王助教",
        "id": "471fdc5c-e1ad-4e53-bca9-d65046bd4726"
    },
    {
        "author": "刘克庄",
        "paragraphs": [
            "吾宗手葺幽栖处，雪径依稀认虎跑。",
            "冻折巖前百寻木，压翻屋上几重茅。",
            "懒吟二首干韩愈，且耸双肩学孟郊。",
            "只怕景思来认业，别无人与子争巢。"
        ],
        "title": "题刘生雪巢",
        "id": "31b4a9ee-ec2f-46ec-a216-7d3065432534"
    },
    {
        "author": "刘克庄",
        "paragraphs": [
            "谁道炎州无劲植，君看韩木与苏枞。",
            "憩棠此日成遗爱，伐树当年不见容。",
            "巴俗曾传莱相柏，番人犹敬范公松。",
            "阅三甲子方拈出，吴令之贤岂易逢。"
        ],
        "title": "寄题惠州嘉祐寺坡公手植枞树",
        "id": "ec4944f6-62ed-4351-b1b8-991973d91479"
    },
    {
        "author": "刘克庄",
        "paragraphs": [
            "端平闻说建斯堂，白首才重一炷香。",
            "早有埋辞表真曜，晚为画赞讼东方。",
            "秋风浩荡吹坟树，落月依稀照屋梁。",
            "千古行人来下马，陈诗不必奠椒浆。"
        ],
        "title": "山中祠堂",
        "id": "2622ea76-40b1-457b-a016-fe1d707dea74"
    },
    {
        "author": "刘克庄",
        "paragraphs": [
            "贞烈过男子，当于简册求。",
            "剪鬟众宾款，断臂六臣羞。",
            "防墓铭旌远，泷冈宰树秋。",
            "可怜彤管废，史笔未曾收。"
        ],
        "title": "雪观顾夫人哀诗二首  其一",
        "id": "bbab559f-ffae-41d2-9390-8d709beb910b"
    },
    {
        "author": "刘克庄",
        "paragraphs": [
            "吾母尤高洁，夫人亦步趋。",
            "书窗共残烛，禅几对团蒲。",
            "不愧顾家妇，能存赵氏孤。",
            "郎君奉鸾诰，聊足报亲劬。"
        ],
        "title": "雪观顾夫人哀诗二首  其二",
        "id": "50f1784e-ccfb-4885-9d00-35612b11e635"
    },
    {
        "author": "刘克庄",
        "paragraphs": [
            "忽有先驱至，相迎看武夷。",
            "尉尤去民近，汝勿叹官卑。",
            "不必求三步，惟当戒四知。",
            "要令人刮眼，云是挺之儿。"
        ],
        "title": "送尉姪",
        "id": "972c6e7a-55d6-480f-a0a0-df8fedafcfbc"
    },
    {
        "author": "刘克庄",
        "paragraphs": [
            "佛子扫空泡影后，道家跳出{囱页}门余。",
            "日公未得为超脱，犹宝寒斋数纸书。"
        ],
        "title": "题灵石日长老所藏寒斋遗墨",
        "id": "cf84d19d-e2ad-4ac0-8a9c-c77e66f1ede9"
    },
    {
        "author": "刘克庄",
        "paragraphs": [
            "老别亲朋已动情，可堪玉树离阶庭。",
            "新吟不数苍蝇窍，多病真成碧鹤形。",
            "翁迫崦嵫迟暮景，儿看风雪短长亭。",
            "早归共举屠苏酒，莫爱西湖柳色青。"
        ],
        "tags": [
            "西湖"
        ],
        "title": "送强浦注籍",
        "id": "6280bb93-90b3-451a-b676-dbc1976cdb14"
    },
    {
        "author": "刘克庄",
        "paragraphs": [
            "女子谈天世有之，福唐吴媛独神奇。",
            "语多中的疑明思，心自通灵不问龟。",
            "闻道膝边随季主，定传肘后与文姬。",
            "未知谁是吹笙侣，玉镜台前要画眉。"
        ],
        "title": "赠女学士",
        "id": "d2dcbce7-05e7-4ba4-a2ba-b5974e184efd"
    },
    {
        "author": "刘克庄",
        "paragraphs": [
            "砾裂扫空凡例说，精微勘破后先天。",
            "遥知长麈升高座，惜未巍冠列细毡。",
            "秦火安能燔六籍，汉儒浪自费三年。",
            "自惭不是韩宣子，获见春秋易象全。"
        ],
        "title": "题吕广文春秋易传大圭",
        "id": "1ea3838a-7e7f-4bf3-bc1e-6f8c75d0c1e9"
    },
    {
        "author": "刘克庄",
        "paragraphs": [
            "两张遗墨六亲悲，台下黄瓜摘渐稀。",
            "用北辰阡殊不乱，似南柯梦复疑非。",
            "向来岂有葡萄博，末后元无薏苡归。",
            "七十残骸双秃鬓，可堪原上泪频挥。"
        ],
        "title": "惠州弟哀诗二首  其一",
        "id": "468804c8-026c-48c5-a4bc-a22901c3661c"
    },
    {
        "author": "刘克庄",
        "paragraphs": [
            "同产居惭余最长，二尊尤向汝钟情。",
            "斑衣犹记循陔乐，白发皆从陟岵生。",
            "一老吹壎无复和，十年废乐未能平。",
            "伤心溪墅成陈迹，谁听松风看月明。"
        ],
        "title": "惠州弟哀诗二首  其二",
        "id": "6db6ace4-229e-4ead-9ac8-3fed3aff9643"
    },
    {
        "author": "刘克庄",
        "paragraphs": [
            "铁庵同队亦同庚，鹏鷃逍遥各问程。",
            "渠梦南柯曾富贵，君归西洛作耆英。",
            "戴花未肯疎刘监，起蕝终当致鲁生。",
            "须向乘除验天理，莫将夕秀博朝荣。"
        ],
        "title": "答翁权教",
        "id": "83863c9d-0172-4cea-b6eb-7f6a39474274"
    },
    {
        "author": "刘克庄",
        "paragraphs": [
            "虚空自在由舒卷，巖穴何曾碍往回。",
            "只向旁山依水住，莫教行雨出溪来。"
        ],
        "title": "庆老需云溪诗",
        "id": "641d180f-583d-4b9b-9302-fa4416e29fb1"
    },
    {
        "author": "刘克庄",
        "paragraphs": [
            "地远无迎吏，州城若个边。",
            "宁甘茅屋粥，勿饮石门泉。",
            "旋橐挑诗卷，家书托客船。",
            "安知二千石，不荐议曹贤。"
        ],
        "title": "送封州方法曹",
        "id": "d41ebba8-8e3e-4d5a-9683-80c032802840"
    },
    {
        "author": "刘克庄",
        "paragraphs": [
            "薄宦周旋广及邕，一生甘苦藁砧同。",
            "孟光事远嗟谁继，督护歌悲听未终。",
            "鹤表魂栖高燥地，凤毛名在广寒宫。",
            "病翁空自吟哀些，撚断霜髭竟欠工。"
        ],
        "title": "挽林安人",
        "id": "ee1b186f-f6c8-45b2-973d-c3f7470a0947"
    },
    {
        "author": "刘克庄",
        "paragraphs": [
            "唐氏源流远，奇才每间生。",
            "勤于骚有分，举以相知名。",
            "吾子攻诗苦，先民耻艺成。",
            "常卿不可见，见汝眼犹明。"
        ],
        "title": "赠唐谷",
        "id": "cf8b27cf-1bf4-4665-99f7-de72304a7e0a"
    },
    {
        "author": "刘克庄",
        "paragraphs": [
            "辇路香风吹软尘，拥途士女看朱轮。",
            "朝为赫赫大京兆，暮作栖栖逆旅人。",
            "姬院肉屏俄顷散，帝城眉样一番新。",
            "惟应唤醒茅簷叟，长驾柴车戴幅巾。"
        ],
        "title": "记事",
        "id": "4f7dd8ce-f060-4687-88e4-118cfb258513"
    },
    {
        "author": "刘克庄",
        "paragraphs": [
            "刘翰潘柽社友称，何侯直要续心灯。",
            "阴山有雪双雕下，碧落无云一鹤新。",
            "觜距专场渠克畏，鼓旗傍噪我安能。",
            "男儿何必毛锥子，麟阁云台有分登。"
        ],
        "title": "题水西何侯诗卷",
        "id": "b71f7a72-0752-4906-97b6-aff91e068b1f"
    },
    {
        "author": "刘克庄",
        "paragraphs": [
            "老戴黄冠备扫除，空餐忽忽岁云徂。",
            "系衔每愧监临旷，书考犹欣过犯无。",
            "地主多情馈椒酒，阍人失职废桃符。",
            "绝怜榾柮通红火，不与吾儿共地炉。"
        ],
        "title": "甲寅岁除",
        "id": "962f3b31-6159-4e40-9f44-57a895ec109e"
    },
    {
        "author": "刘克庄",
        "paragraphs": [
            "免赴早朝参扈从，径寻初服返樵渔。",
            "前街鹤料权停阁，旧谴鸡竿已赦除。",
            "手板抽还大丞相，颠毛秃尽老中书。",
            "暮年相伴惟穷鬼，虚左迎渠莫送渠。"
        ],
        "title": "乙卯元日",
        "id": "dd241853-b886-4dd3-8868-b0508917d012"
    },
    {
        "author": "刘克庄",
        "paragraphs": [
            "初作衡山香火缘，不教俗事到吟边。",
            "清狂畴昔有三藁，警策即今无一联。",
            "汝辈未宜轻宿士，此翁犹及见先贤。",
            "丁宁稚子收残草，他日笺家要谱年。"
        ],
        "tags": [
            "衡山"
        ],
        "title": "明道祠满",
        "id": "e863cd1d-da95-4f90-8bda-1a822f43e846"
    },
    {
        "author": "刘克庄",
        "paragraphs": [
            "临歧约共屠苏酒，及饮屠苏汝未归。",
            "纵使举头瞻日近，可堪返顾见云飞。",
            "索长安米难淹久，回剡溪船果是非。",
            "别后安书如束笋，眼穿新岁雁来稀。"
        ],
        "title": "忆强甫",
        "id": "8791da5e-3dd0-4436-9c25-59341014ed47"
    },
    {
        "author": "刘克庄",
        "paragraphs": [
            "抽簪脱袴满城忙，大半人多在戏场。",
            "膈膊鸡犹金爪距，勃跳狙亦衮衣裳。",
            "湘累无奈众人醉，鲁蜡曾令一国狂。",
            "空巷冶游惟病叟，半窗淡月伴昏黄。"
        ],
        "title": "即事三首  其一",
        "id": "3750099c-d911-4825-8170-883f937f97cf"
    },
    {
        "author": "刘克庄",
        "paragraphs": [
            "家世相传逢掖衣，如今结果亦随时。",
            "二三子遂舍瑟作，七十翁方扶杖嬉。",
            "野老忧晴妨宝穑，社人怕雨湿灵旗。",
            "遥知铃阁无歌管，一点青灯照董帷。"
        ],
        "title": "即事三首  其二",
        "id": "9b5a2dbc-d300-4721-805a-197c07fa3600"
    },
    {
        "author": "刘克庄",
        "paragraphs": [
            "陌上鸣钲夜向晨，缀行花锦照城闉。",
            "湔裙未免多游女，舍耒深忧有惰民。",
            "史载孝娥今列祀，骚云帝子没为神。",
            "腊傩固匪儒家法，居鲁安能异鲁人。"
        ],
        "title": "即事三首  其三",
        "id": "3a6a3ecc-4f12-4036-88b8-241d84a02000"
    },
    {
        "author": "刘克庄",
        "paragraphs": [
            "邻鸡初唱晓粧忙，空郡疑开选色场。",
            "未许丛台夸袨服，却将淇水易渐裳。",
            "咏归惟点曾言志，驰骋虽聃亦发狂。",
            "闭目不窥惟地主，且祈麻麦接青黄。"
        ],
        "title": "次韵三首  其一",
        "id": "fdcffab0-4421-4842-b714-145120fc4418"
    },
    {
        "author": "刘克庄",
        "paragraphs": [
            "病怯春寒添絮衣，神情全减少年时。",
            "仅堪田舍陪乡饮，难向湖亭看水嬉。",
            "清旦羲和升日毂，回风王母带云旗。",
            "管箫声散人归晚，独有萤穿马季帷。"
        ],
        "title": "次韵三首  其二",
        "id": "a1cfe326-e38c-40cf-8537-cfc6e1d11525"
    },
    {
        "author": "刘克庄",
        "paragraphs": [
            "拂拂东风欲辨晨，新晴和气满郊闉。",
            "未妨吹雅存豳俗，何必沉巫怖邺民。",
            "田父扶携问鸡卜，村姑呼唤祭蚕神。",
            "柴门不识征租吏，便是尧时击壤人。"
        ],
        "title": "次韵三首  其三",
        "id": "9b33adb7-0e8d-4e80-99d2-a0172bc30e4d"
    },
    {
        "author": "刘克庄",
        "paragraphs": [
            "冠盖憧憧有许忙，直从虚市到毬场。",
            "宝珠似得于佗冢，卉服疑来自越裳。",
            "鬓雪难勾小儿队，眼花休发少年狂。",
            "几时游女归蚕织，勿学施朱与约黄。"
        ],
        "title": "又三首  其一",
        "id": "47ad0a4b-0f52-4bd8-8f9a-69d9bf477774"
    },
    {
        "author": "刘克庄",
        "paragraphs": [
            "莫惜倾囊更典衣，繁华尤诧送神时。",
            "不惟宝髻脩容出，亦有银钗跣足嬉。",
            "但见春城催画角，何曾夜市拥牙旗。",
            "遨头清俭君毋怪，畴昔书囊在殿帷。"
        ],
        "title": "又三首  其二",
        "id": "cb9fdfee-ef35-4513-9109-697fb02adf95"
    },
    {
        "author": "刘克庄",
        "paragraphs": [
            "暂抛穑事竞芳晨，在野稀疎总在闉。",
            "俚俗讙言宜上庙，贤侯初意欲新民。",
            "今无麟笔非观社，古有豚蹄可祝神。",
            "身是鲁中儒服者，闲搔白发看游人。"
        ],
        "title": "又三首  其三",
        "id": "214c5e29-3d82-4388-8c8d-9ab3d255cf6f"
    },
    {
        "author": "刘克庄",
        "paragraphs": [
            "家寄桐城身在蒲，袖中又有峤南书。",
            "茅山极目茶亭远，知向何州度岁除。"
        ],
        "title": "赠张南金二绝  其一",
        "id": "24d72542-27ee-4a2a-8033-56ff573bb89d"
    },
    {
        "author": "刘克庄",
        "paragraphs": [
            "韩慥林开妙不传，请君自算小行年。",
            "公卿谁是挥金者，大半将诗准卦钱。"
        ],
        "title": "赠张南金二绝  其二",
        "id": "654f2e0e-793e-4778-8cd5-98d77bd93e22"
    },
    {
        "author": "刘克庄",
        "paragraphs": [
            "妄念已知今世错，勤脩别结后身缘。",
            "尺三汗脚踏龙尾，丈六金身坐象筵。",
            "昔趁蛾眉班谒帝，今从牛矢路归田。",
            "未知葱岭何边去，且向庵中伴老禅。"
        ],
        "title": "灵石日长老访留之樗庵",
        "id": "2c7f8029-6f0a-4307-8ad8-d3d2b610b267"
    },
    {
        "author": "刘克庄",
        "paragraphs": [
            "句曲除书至，山灵亦喜闻。",
            "皆云新管辖，还是小茅君。",
            "无粟可舂惠，有薇堪采分。",
            "已盟猿鹤了，不怕客移文。"
        ],
        "title": "贺秘书弟提举崇禧",
        "id": "b551bec2-6132-4b12-b0f0-f2969778b54b"
    },
    {
        "author": "刘克庄",
        "paragraphs": [
            "不惟慵进取，兼亦断知闻。",
            "交友赤松子，弟兄孤竹君。",
            "共寻对床约，更割半山分。",
            "新敕冰衔峻，何须刻籍文。"
        ],
        "title": "次韵",
        "id": "e256c1bc-442d-4a70-bec4-ff633a7a0651"
    },
    {
        "author": "刘克庄",
        "paragraphs": [
            "我结小庵犹舴艋，师抛大刹似蘧庐。",
            "菩提身外更无物，椰子腹中惟有书。",
            "不踏一芦堪去矣，许分半芋竟何如。",
            "元来又被寒翁引，径指坟山作退居。"
        ],
        "title": "灵石日长老拂衣退院连帅陆尚书比之石霜小诗赞叹",
        "id": "b566b667-12f7-4ec9-b773-993dfbf670a1"
    },
    {
        "author": "刘克庄",
        "paragraphs": [
            "三间参佐廨，昔也处先公。",
            "矮屋儿无叹，翁生矮屋中。"
        ],
        "title": "送明甫初筮十首  其一",
        "id": "15a0fee8-f958-44c0-afcf-5dfe95c754b4"
    },
    {
        "author": "刘克庄",
        "paragraphs": [
            "守相卿耆旧，相逢必霁威。",
            "渠宁私邑子，汝勿视翁归。"
        ],
        "title": "送明甫初筮十首  其二",
        "id": "84e5b427-5ed1-4f60-85ce-b7dce797b4e6"
    },
    {
        "author": "刘克庄",
        "paragraphs": [
            "禄米皆前定，分铢不可添。",
            "园葵莫争利，邻枣亦伤廉。"
        ],
        "title": "送明甫初筮十首  其三",
        "id": "1c1eafa2-ca95-4852-b625-2ef2acb7a585"
    },
    {
        "author": "刘克庄",
        "paragraphs": [
            "宁游屋溪畔，勿傍盗泉边。",
            "监竹不食笋，先贤样在前。"
        ],
        "title": "送明甫初筮十首  其四",
        "id": "951c5f9b-ea36-4a07-961a-b1c71d68abf8"
    },
    {
        "author": "刘克庄",
        "paragraphs": [
            "莫叹家庭远，卿侯即父师。",
            "尚于吾缱绻，定不汝瑕疵。"
        ],
        "title": "送明甫初筮十首  其五",
        "id": "d4713cbd-a9bb-4dad-b3d1-d1de996417b4"
    },
    {
        "author": "刘克庄",
        "paragraphs": [
            "先绪微如线，未知谁亢宗。",
            "翁犹慙父祖，汝可复慙翁。"
        ],
        "title": "送明甫初筮十首  其六",
        "id": "836ade4c-08e3-43bd-b501-7b680f66331b"
    },
    {
        "author": "刘克庄",
        "paragraphs": [
            "十载脾神厄，何曾食有鱼。",
            "击鲜徒溷汝，遗鲊适忧吾。"
        ],
        "title": "送明甫初筮十首  其七",
        "id": "c6c9a01c-10ee-45f7-8bc6-51091e7aa2d7"
    },
    {
        "author": "刘克庄",
        "paragraphs": [
            "记取元城语，南州热异常。",
            "别无卫生诀，止酒是丹方。"
        ],
        "title": "送明甫初筮十首  其八",
        "id": "5157865b-6edb-4a8a-b279-adb16f1b3330"
    },
    {
        "author": "刘克庄",
        "paragraphs": [
            "博士今儒彦，遥知讲席重。",
            "汝宜束脩往，吾亦执经从。"
        ],
        "title": "送明甫初筮十首  其九",
        "id": "b5b22c4d-d3da-483f-9f5b-a08cda056bd1"
    },
    {
        "author": "刘克庄",
        "paragraphs": [
            "汝幼不努力，忽为三十余。",
            "勉旃教汝子，要付善和书。"
        ],
        "title": "送明甫初筮十首  其一○",
        "id": "daf6a05d-2d38-4c61-bd68-5fa75e387e19"
    },
    {
        "author": "刘克庄",
        "paragraphs": [
            "食指清晨动，馋涎异味来。",
            "高情分石芥，辣性似徂徕。"
        ],
        "title": "肃翁饷石门芥菜",
        "id": "bcfc68bf-42bb-4659-9090-4b918d6b1204"
    },
    {
        "author": "刘克庄",
        "paragraphs": [
            "自幼耽章句，年高竟未工。",
            "自称豁达老，人号嗫嚅翁。"
        ],
        "title": "偶题二首  其一",
        "id": "2b4e592f-3dac-44d1-8039-8e7ba7303f46"
    },
    {
        "author": "刘克庄",
        "paragraphs": [
            "莫耗官仓粟，休贪御手羹。",
            "新年采薇食，诗比旧年清。"
        ],
        "title": "偶题二首  其二",
        "id": "33bce0f5-2725-4149-ac3d-10b1f11734b2"
    },
    {
        "author": "刘克庄",
        "paragraphs": [
            "端平俱辱弓旌召，鹏鷃逍遥各不同。",
            "笑我赭衣钳楚市，愧君白帽老辽东。",
            "董迂因被公羊误，杜癖惟于左氏忠。",
            "晚取诸家高束起，且看渠与意林公。"
        ],
        "title": "题张元德著作春秋解二首  其一",
        "id": "2f93cccf-37cc-417c-803d-e63cfbb670cd"
    },
    {
        "author": "刘克庄",
        "paragraphs": [
            "白头召寘石渠中，将析微言合异同。",
            "灵寿不扶汉庭上，儒衣空立鲁门东。",
            "谁云丞相知殷侑，漫费君王遣所忠。",
            "犹觉暮年有遗恨，书成未及质文公。"
        ],
        "title": "题张元德著作春秋解二首  其二",
        "id": "e3228c08-b7a3-4cef-8bb7-ab9b4dba5b9e"
    },
    {
        "author": "刘克庄",
        "paragraphs": [
            "拔丁而去矣，袖瓦似要之。",
            "谁道州人薄，君行有彩旗。"
        ],
        "title": "送陈德林巡辖",
        "id": "6a46fd24-2035-482e-80e8-fbd8cac7dd21"
    },
    {
        "author": "刘克庄",
        "paragraphs": [
            "不曾窥户外，偶出至溪边。",
            "欲访斩蛟庙，聊呼放鸭船。"
        ],
        "title": "乙卯端午十绝  其一",
        "id": "b3c8b544-55bf-4934-81fc-84c6482ea635"
    },
    {
        "author": "刘克庄",
        "paragraphs": [
            "桃李已成尘，葵榴各鬭新。",
            "红颜年少子，白发背时人。"
        ],
        "title": "乙卯端午十绝  其二",
        "id": "224e578e-8f10-44a1-b1aa-ee47b353db1d"
    },
    {
        "author": "刘克庄",
        "paragraphs": [
            "餐菊饮朝露，平生不歠醨。",
            "与龙争角黍，无乃谤湘累。"
        ],
        "title": "乙卯端午十绝  其三",
        "id": "05253405-1926-4794-b787-6d5ccd40a0a6"
    },
    {
        "author": "刘克庄",
        "paragraphs": [
            "唤起龙泉老，侬今把钓缗。",
            "还公旗与鼓，别付夺标人。"
        ],
        "title": "乙卯端午十绝  其四",
        "id": "319a4cbd-f9be-4597-8dd5-4a5764afcfc1"
    },
    {
        "author": "刘克庄",
        "paragraphs": [
            "不喜追风骠，尤憎竞渡船。",
            "宁为之反殿，怕著祖生先。"
        ],
        "title": "乙卯端午十绝  其五",
        "id": "2f647248-e998-415a-803e-c7d36b115f2a"
    },
    {
        "author": "刘克庄",
        "paragraphs": [
            "时服颁周府，薰絃奏舜廊。",
            "未知新帖子，几首似欧阳。"
        ],
        "title": "乙卯端午十绝  其六",
        "id": "646a4ffb-9224-4727-bee6-1ba52c050f5c"
    },
    {
        "author": "刘克庄",
        "paragraphs": [
            "客屦自来去，山翁病不知。",
            "座无曲道士，门有艾天师。"
        ],
        "title": "乙卯端午十绝  其七",
        "id": "b5f2fd12-ad28-4059-b81f-ee4cf1e98ffe"
    },
    {
        "author": "刘克庄",
        "paragraphs": [
            "儿女需京缬，经时买未归。",
            "似嫌无艾虎，不肯换生衣。"
        ],
        "title": "乙卯端午十绝  其八",
        "id": "9117c70a-44b2-4019-8b2d-9b3a21a01992"
    },
    {
        "author": "刘克庄",
        "paragraphs": [
            "韩庙坡为记，罗池愈制碑。",
            "老农不识字，自唱送神诗。"
        ],
        "title": "乙卯端午十绝  其九",
        "id": "0e5fd9b7-b53f-4fad-85bc-2106d546b4ca"
    },
    {
        "author": "刘克庄",
        "paragraphs": [
            "朝朝责太平，日日御延英。",
            "欲识太平处，冬冬社鼓声。"
        ],
        "title": "乙卯端午十绝  其一○",
        "id": "2b65737f-eca4-482b-b2aa-611208df3dae"
    },
    {
        "author": "刘克庄",
        "paragraphs": [
            "晚悟河难塞，收方入枕函。",
            "五穷衰并现，百病老皆谙。",
            "强起留奚益，全归死亦甘。",
            "癃残愧英妙，努力勿多谈。"
        ],
        "title": "余辛卯岁卧病郡城陈宗之胡希圣有诗问讯后五岁希圣寄新刊漫游集前诗已载集中次韵二首  其一",
        "id": "fe47dd8f-2d8d-4ebf-97a0-4f30f40adc79"
    },
    {
        "author": "刘克庄",
        "paragraphs": [
            "如闻攻老拙，颇似斫虚空。",
            "众口嘲投阁，新眉妬入宫。",
            "一身槁梧上，百岁大槐中。",
            "莫叹形骸废，姑留两颊红。"
        ],
        "title": "余辛卯岁卧病郡城陈宗之胡希圣有诗问讯后五岁希圣寄新刊漫游集前诗已载集中次韵二首  其二",
        "id": "42c62bb1-7fd9-44b4-b802-4518fb5b5998"
    },
    {
        "author": "刘克庄",
        "paragraphs": [
            "苛留不觉夏徂秋，甚笑周颙却效尤。",
            "往圣明言衰戒得，先贤亦谓耄宜休。",
            "空疎谒帝无高论，老退明农已熟筹。",
            "惭愧二君更迂阔，远看逐客欲何求。"
        ],
        "title": "辛亥去国陈宗之胡希圣送行避谤不敢见希圣赠二诗亦不敢答乙卯追和其韵  其一",
        "id": "78ce597f-953d-435e-ae07-495f02e01b08"
    },
    {
        "author": "刘克庄",
        "paragraphs": [
            "屡叩龙墀自免冠，虺隤初喜卸华鞍。",
            "病疎宾客麾之去，老爱儿孙遗以安。",
            "夙昔赐茶邻御座，即今送菜仰园官。",
            "萧然几案无书册，时取君诗反覆看。"
        ],
        "title": "辛亥去国陈宗之胡希圣送行避谤不敢见希圣赠二诗亦不敢答乙卯追和其韵  其二",
        "id": "d25e789e-bff0-4887-87bc-7948e9d39bff"
    },
    {
        "author": "刘克庄",
        "paragraphs": [
            "四州鼓吹迓前茅，几载疮痍变乐郊。",
            "黎母盗清民有犊，佽飞士勇海无蛟。",
            "安排循吏添新传，检点耆英少故交。",
            "欲发幽潜慰冥漠，自惭笔砚暮年抛。"
        ],
        "title": "挽顾监丞",
        "id": "3b59467b-21e5-47fa-9cf1-9ee1a259c2ed"
    },
    {
        "author": "刘克庄",
        "paragraphs": [
            "伺夜偏乘隙，逢人辄噬肤。",
            "不饶豫让炭，肯恕玉环酥。",
            "闇空愁逢蝠，虚簷巧避蛛。",
            "吾无红拂妓，姑命小奴驱。"
        ],
        "title": "昔陈北山赵南塘二老各有观物十咏笔力高妙暮年偶效颦为之韵险不复和也 五憎 其一",
        "id": "1672186f-f304-4164-a620-62630ff522f2"
    },
    {
        "author": "刘克庄",
        "paragraphs": [
            "绛帕妖方士，青襟小茂才。",
            "集瓜讥汝否，止棘刺谁哉。",
            "倏忽寻声去，曾无濯足来。",
            "吾衰臂力短，驱去复飞回。"
        ],
        "title": "昔陈北山赵南塘二老各有观物十咏笔力高妙暮年偶效颦为之韵险不复和也 五憎 其二",
        "id": "76337a31-cdfb-47a9-8ea4-b6a74e165f7a"
    },
    {
        "author": "刘克庄",
        "paragraphs": [
            "么么常情忽，潜形未易知。",
            "嗅香太尉足，起粟婕妤肌。",
            "酰瓮偏常集，纱厨巧似窥。",
            "平生长麈尾，至此竟难麾。"
        ],
        "title": "昔陈北山赵南塘二老各有观物十咏笔力高妙暮年偶效颦为之韵险不复和也 五憎 其三",
        "id": "99d7a16c-43d4-4f1f-9218-46e1baed5844"
    },
    {
        "author": "刘克庄",
        "paragraphs": [
            "物理或难诘，疑经多未通。",
            "蜚虽笔麟史，荔不产龟蒙。",
            "记异因同蜮，为灾岂减螽。",
            "恨余非博识，安敢注鱼虫。"
        ],
        "title": "昔陈北山赵南塘二老各有观物十咏笔力高妙暮年偶效颦为之韵险不复和也 五憎 其四",
        "id": "edc223f9-2104-41f5-8118-9fa76cbab12c"
    },
    {
        "author": "刘克庄",
        "paragraphs": [
            "不觉渠泥臭，偏依井干蹲。",
            "声尤麤水鸟，腹欲大河豚。",
            "焚鞠存经训，如簧避谮言。",
            "主人方戒杀，毋怪尔徒喧。"
        ],
        "title": "昔陈北山赵南塘二老各有观物十咏笔力高妙暮年偶效颦为之韵险不复和也 五憎 其五",
        "id": "4357b47f-d71c-4aa9-8695-6b41b2026238"
    },
    {
        "author": "刘克庄",
        "paragraphs": [
            "天不生斯物，将如冻者何。",
            "为谁忙作茧，到底化为蛾。",
            "种至春还育，功于世最多。",
            "香闺不知织，岁岁赐香罗。"
        ],
        "title": "昔陈北山赵南塘二老各有观物十咏笔力高妙暮年偶效颦为之韵险不复和也 五爱 其一",
        "id": "554c552e-2a49-4d15-a266-07bd538ec4d4"
    },
    {
        "author": "刘克庄",
        "paragraphs": [
            "兹虫虽小物，一一抱微忠。",
            "多士从先主，群臣立悼公。",
            "献花朝贡谨，酿蜜国储丰。",
            "处仲目空露，名居畔逆中。"
        ],
        "title": "昔陈北山赵南塘二老各有观物十咏笔力高妙暮年偶效颦为之韵险不复和也 五爱 其二",
        "id": "95cf9c6f-8e97-47ca-964c-d231fe2334a1"
    },
    {
        "author": "刘克庄",
        "paragraphs": [
            "占断十分清，飞来一点轻。",
            "死还为腐草，生怕傍长檠。",
            "扇扑随风远，囊盛彻夜明。",
            "藜灯与莲炬，不似尔多情。"
        ],
        "title": "昔陈北山赵南塘二老各有观物十咏笔力高妙暮年偶效颦为之韵险不复和也 五爱 其三",
        "id": "6f91a003-f2a3-400a-ac26-8af675eb0c64"
    },
    {
        "author": "刘克庄",
        "paragraphs": [
            "未省吞腥腐，惟承晚露餐。",
            "三生齐女怨，千首孟郊寒。",
            "腹馁鸣尤激，身轻蜕不难。",
            "何须珥华冕，吾欲挂吾冠。"
        ],
        "title": "昔陈北山赵南塘二老各有观物十咏笔力高妙暮年偶效颦为之韵险不复和也 五爱 其四",
        "id": "1b29ede8-5ee3-4fdd-aaa3-c41845bf1cb1"
    },
    {
        "author": "刘克庄",
        "paragraphs": [
            "古云龟与鹤，阅世寿尤长。",
            "试问刳肠卜，何如曳尾藏。",
            "有灵宁毁椟，无用且支床。",
            "吸视堪传否，仙家不死方。"
        ],
        "title": "昔陈北山赵南塘二老各有观物十咏笔力高妙暮年偶效颦为之韵险不复和也 五爱 其五",
        "id": "8f2463d0-74d7-4af1-a962-e7e175b0eef2"
    },
    {
        "author": "刘克庄",
        "paragraphs": [
            "细比蝇须类，凶加豹脚名。",
            "飞飏新得势，么喝远闻声。",
            "抱怨芳筋露，惊眠玉颊頳。",
            "天公许姑息，长养更生成。"
        ],
        "title": "诘旦思之世岂有不押之韵辄和北山十首  其一",
        "id": "1a6193b9-de63-4401-b798-798c70b2aa63"
    },
    {
        "author": "刘克庄",
        "paragraphs": [
            "了不分芳臭，营营浪自喧。",
            "士为女听惑，溷比帝居尊。",
            "鱼馁庖难脍，瓜香圃欠樊。",
            "冰霜不恕汝，卦义取诸坤。"
        ],
        "title": "诘旦思之世岂有不押之韵辄和北山十首  其二",
        "id": "428835ce-f6f3-4c43-aa1e-b574c1ae9e10"
    },
    {
        "author": "刘克庄",
        "paragraphs": [
            "绝喜有肉汉，何嫌逐臭夫。",
            "形悭一粒粟，口徧四方餬。",
            "鲁叟袗絺绤，荆卿袖匕图。",
            "朝来询酒瓮，莫已变酸无。"
        ],
        "title": "诘旦思之世岂有不押之韵辄和北山十首  其三",
        "id": "1d1c812f-bfb6-47d9-8cfa-20fd6c14b7e3"
    },
    {
        "author": "刘克庄",
        "paragraphs": [
            "闽人尤惜荔，鲁史首书灾。",
            "秽德非常臭，鲜装若自媒。",
            "今年暂枵腹，来世勿投胎。",
            "安得清风扫，何忧绛实隤。"
        ],
        "title": "诘旦思之世岂有不押之韵辄和北山十首  其四",
        "id": "93126eb4-9994-45f6-ab65-843389a4017e"
    },
    {
        "author": "刘克庄",
        "paragraphs": [
            "嘈杂乘阴雨，跳梁占废池。",
            "张唇谁不厌，磔腹帝宁私。",
            "足踏银床险，身蒙锦袄痴。",
            "世方多吻士，吾有感于斯。"
        ],
        "title": "诘旦思之世岂有不押之韵辄和北山十首  其五",
        "id": "e12dfc1b-fa1d-4912-868d-536d741b7a31"
    },
    {
        "author": "刘克庄",
        "paragraphs": [
            "姑妇晨粧废，其他务未遑。",
            "愁逢桑叶贵，贫共织灯光。",
            "战士支衣众，宫嫔剪彩忙。",
            "可怜功最大，不待华清汤。"
        ],
        "title": "诘旦思之世岂有不押之韵辄和北山十首  其六",
        "id": "ba444801-1035-45b1-9c9b-ee7b352e806a"
    },
    {
        "author": "刘克庄",
        "paragraphs": [
            "出穴营新邑，分房定嗣君。",
            "共为緜蕝礼，各效采花勤。",
            "暮返宜修夕，晨趋每辨昕。",
            "逢人施毒虿，宁比细腰云。"
        ],
        "title": "诘旦思之世岂有不押之韵辄和北山十首  其七",
        "id": "a66da885-5f7e-4716-abc2-50c804e30b88"
    },
    {
        "author": "刘克庄",
        "paragraphs": [
            "忽忽聚还散，荧荧暗复明。",
            "去嫌灭烛秽，来照读书清。",
            "不必烦罗扇，何妨屏铁檠。",
            "蚌珠大如月，不及尔身轻。"
        ],
        "title": "诘旦思之世岂有不押之韵辄和北山十首  其八",
        "id": "36797196-f56a-44ff-b1df-2d1c2393b1f4"
    },
    {
        "author": "刘克庄",
        "paragraphs": [
            "所谓善鸣者，泠然入耳清。",
            "为谁絃雅奏，举世赏繁声。",
            "露可充渠腹，泉堪濯我缨。",
            "直令抱枝槁，终不肯蝇营。"
        ],
        "title": "诘旦思之世岂有不押之韵辄和北山十首  其九",
        "id": "b4d9a181-575e-4795-81a2-7e55131ea313"
    },
    {
        "author": "刘克庄",
        "paragraphs": [
            "未必灵于己，徒令厌我龟。",
            "元君虚见梦，太卜不能知。",
            "偶活因涂尾，宁饥勿朵颐。",
            "会携渠与鹤，海上访安期。"
        ],
        "title": "诘旦思之世岂有不押之韵辄和北山十首  其一○",
        "id": "1a9ee313-339b-48c7-beaf-2c46c46b9611"
    },
    {
        "author": "刘克庄",
        "paragraphs": [
            "聚群雷乍喊，乘暗月初斜。",
            "至黠穿怀袖，虽微具爪牙。",
            "麈挥那肯去，扇障不能遮。",
            "近水尤喧聒，殊妨赏藕花。"
        ],
        "title": "又和南塘十首  其一",
        "id": "e587d4b9-5406-453e-bd1d-93bb764cb618"
    },
    {
        "author": "刘克庄",
        "paragraphs": [
            "甚矣形骸秽，居然孕育繁。",
            "来常屯几格，去不离墙藩。",
            "□□多朋类，鸡鸣误妇言。",
            "至今宾与主，相对废盘餐。"
        ],
        "title": "又和南塘十首  其二",
        "id": "ee0db58a-dfc3-4196-8f76-e358002716b7"
    },
    {
        "author": "刘克庄",
        "paragraphs": [
            "倏来如诇伺，奇中费隄防。",
            "最善逃形影，恶知辨臭香。",
            "□□□不见，乌获臂空攘。",
            "□诧藏幽密，其如盖愈彰。"
        ],
        "title": "又和南塘十首  其三",
        "id": "960f47ef-4a13-4826-8d81-a5de3def9fdc"
    },
    {
        "author": "刘克庄",
        "paragraphs": [
            "□□□负汝，作意欲空之。",
            "童子持竿□，□家挂纸祈。",
            "□□□已载，蔡谱偶然遗。",
            "秋至扫□□，殆非人力为。"
        ],
        "title": "又和南塘十首  其四",
        "id": "0f72ab43-9057-403d-9b34-ba9dbce05b3b"
    },
    {
        "author": "刘克庄",
        "paragraphs": [
            "雨恋池三尺，晴窥月一方。",
            "未□□□□，敢望若并洋。",
            "□怪曾惊耳，仝嗔欲刃肠。",
            "谁能□□□，老子欲追凉。"
        ],
        "title": "又和南塘十首  其五",
        "id": "4cec6ed7-b2f3-498c-9f80-379fe3d5ca2a"
    },
    {
        "author": "刘克庄",
        "paragraphs": [
            "初见微于□，徐惊巧入神。",
            "忽然缠作茧，信矣出如纶。",
            "桑遶罗敷舍，机鸣孟母邻。",
            "明当晒新□，霁月镕□□。"
        ],
        "title": "又和南塘十首  其六",
        "id": "664d54b8-fc12-43e3-b426-986285dfd615"
    },
    {
        "author": "刘克庄",
        "paragraphs": [
            "大计当传子，齐盟共定王。",
            "不惟分户牖，亦自峙糇粮。",
            "修□疑知礼，谋迁似辨方。",
            "朱门需蜜蜡，空费一春忙。"
        ],
        "title": "又和南塘十首  其七",
        "id": "80f569a6-5fd3-49b6-9768-527cf8551c18"
    },
    {
        "author": "刘克庄",
        "paragraphs": [
            "密疎多不定，来往少曾停。",
            "穿幌非阴燐，窥窗若曙星。",
            "微能破幽暗，高欲傍青冥。",
            "忽起江湖思，微茫隔远汀。"
        ],
        "title": "又和南塘十首  其八",
        "id": "5e966015-79c2-4713-8773-6421f084e2b8"
    },
    {
        "author": "刘克庄",
        "paragraphs": [
            "短歌殊不足，袅袅发长吟。",
            "□□□□□，□□□□□。",
            "渴饥资坠露，栖止□□阴。",
            "痀偻安知道，区区有巧心。"
        ],
        "title": "又和南塘十首  其九",
        "id": "f26e27d3-b2bb-4dd0-ae42-0d68958b5b99"
    },
    {
        "author": "刘克庄",
        "paragraphs": [
            "□□渔辄获，元□□几戕。",
            "不足烦三顾，毋宁且□□。",
            "刳钻供卜筮，巾笥沐恩光。",
            "何似泥中伏，朝朝出太阳。"
        ],
        "title": "又和南塘十首  其一○",
        "id": "e33996a6-9e15-421f-bef6-dd79dc8a4086"
    },
    {
        "author": "刘克庄",
        "paragraphs": [
            "□□空疎不拟传，安知腾播累诸贤。",
            "即今同社几千首，当日孤山止一联。",
            "眼饱诳他忍饥腹，句寒耸我□吟肩。",
            "未知谁是苏司业，肯向梅边送酒钱。"
        ],
        "title": "答吴□和梅百咏",
        "id": "f3e12b68-737a-4106-8f41-f2710844a198"
    },
    {
        "author": "刘克庄",
        "paragraphs": [
            "□传纸贵洛阳城，畴昔推高月旦评。",
            "下笔□□□□□，举幡亦足唱诸生。",
            "诗如东野无高论，策到□□□直声。",
            "病叟一春亲药裹，卧看柳色动离情。"
        ],
        "title": "送林上舍",
        "id": "cace0103-cb4a-4aea-9ef1-144a0dbbdbf4"
    },
    {
        "author": "刘克庄",
        "paragraphs": [
            "已折仙桂到月宫，安知再转瘴烟中。",
            "坐看管□封孤□，却使崔丞对二松。",
            "此士鼻端何待垩，老生指血至今红。",
            "祝君努力鸣昭代，切勿呻吟学冻蛩。"
        ],
        "title": "送陈亨叔县丞",
        "id": "dc6d869f-af19-416e-b440-af1c845b5a67"
    },
    {
        "author": "刘克庄",
        "paragraphs": [
            "繙经巖电眼，竖拂海潮音。",
            "暂卓飞空锡，坚辞布地金。",
            "忉忉菩萨语，切切老婆心。",
            "明日入山去，城中何处寻。"
        ],
        "title": "送金仙上人罢讲",
        "id": "7d2d259b-6840-4161-97bf-d20cc60217af"
    },
    {
        "author": "刘克庄",
        "paragraphs": [
            "二难不在机云下，犹记联翩入洛来。",
            "方喜朱絃将迭奏，忽惊白璧已双埋。",
            "守曹参法曾传髓，效玉川诗亦夺胎。",
            "愁绝象贤肇家传，夜窗三复有余哀。"
        ],
        "title": "挽卢氏子考功",
        "id": "bc144bdc-a2a5-4954-bf71-eb3b8072bc95"
    },
    {
        "author": "刘克庄",
        "paragraphs": [
            "首规旒冕次钧衡，纸价遥知贵洛城。",
            "谷永有知应愧死，曹蜍无气谩偷生。",
            "弘宽敛衽慙三策，桑濮收声让九成。",
            "闻说龙天俱赞叹，法筵第一义分明。"
        ],
        "title": "读友人奏藁",
        "id": "f30d5fee-f87c-4546-9a18-936c878e0b98"
    },
    {
        "author": "刘克庄",
        "paragraphs": [
            "吾家皱玉玉堂红，粹美宁非间气钟。",
            "绝喜诗来相品藻，安知物有不遭逢。"
        ],
        "title": "温陵太守赵右司惠诗求荔子适大风雨扫尽辄和二绝  其一",
        "id": "adfc96de-c909-4e1e-8465-a72ec6ff3fed"
    },
    {
        "author": "刘克庄",
        "paragraphs": [
            "端明仙去谱犹存，珍重君侯拂藓痕。",
            "法石白虽无一颗，太仓红已饱千村。"
        ],
        "title": "温陵太守赵右司惠诗求荔子适大风雨扫尽辄和二绝  其二",
        "id": "f13dc9ed-9c4b-427e-a749-0e606553fb89"
    },
    {
        "author": "刘克庄",
        "paragraphs": [
            "瓶锡飞来方款曲，旛华迎去倏分离。",
            "草眠毡睡身皆稳，刀割香涂佛岂知。",
            "守土亲为大檀越，开山留下废砧基。",
            "直须金碧千间了，却访溪庵亦未迟。"
        ],
        "title": "送日老住九座山",
        "id": "5a33bc37-d857-46c2-a556-08a0fc54a395"
    },
    {
        "author": "刘克庄",
        "paragraphs": [
            "乡近尤谙俗，山深莫掩名。",
            "士皆夸尉好，民亦诵官清。",
            "入幙交游少，依僧去住轻。",
            "它年汉廷上，定不愧黄生。"
        ],
        "title": "答仙游黄尉巖孙",
        "id": "c4bef699-f8d2-44ea-a03b-d3a09ae3e4e2"
    },
    {
        "author": "刘克庄",
        "paragraphs": [
            "昔日相师今画师，依然红颊映霜髭。",
            "懒为阅世青白眼，写出无声水墨诗。",
            "胸次九流人物镜，笔端三友岁寒枝。",
            "刺桐城里多豪贵，绝艺何忧不见知。"
        ],
        "title": "赠林信夫",
        "id": "8854647f-35dd-49d2-add2-7c6ace5e246a"
    },
    {
        "author": "刘克庄",
        "paragraphs": [
            "昨泛灵槎河汉津，今撑小艇水云身。",
            "相居自作蹲池计，天子何曾如屋嗔。",
            "开绿野尊姑领客，第甘泉颂可无人。",
            "白沙翠竹宜闲步，绝胜东华踏软尘。"
        ],
        "title": "答吴侍郎二首  其一",
        "id": "9c4cb777-3376-4d24-8084-626fa91647e7"
    },
    {
        "author": "刘克庄",
        "paragraphs": [
            "宿昔瞻依日月光，迟迟去鲁未须忙。",
            "附炎渠自手炙热，忍冻儿宁足履霜。",
            "谏草平生慕王魏，诗名余事压钱郎。",
            "可怜老病兼穷薄，推毂当朝愧郑庄。"
        ],
        "title": "答吴侍郎二首  其二",
        "id": "1e7b2ca8-1ff1-409a-839e-13f2385dd471"
    },
    {
        "author": "刘克庄",
        "paragraphs": [
            "趋出范围表，方之大者乎。",
            "理同然不异，隅至此俱无。",
            "圣岂东西判，游何内外拘。",
            "鹄边天浩浩，蜗角国区区。",
            "广可包三极，微宁泣一夫。",
            "晚知庄老诞，终向孔门趋。"
        ],
        "title": "学进士作大方无隅二首  其一",
        "id": "f4ab1781-729c-4ba2-9e68-d151b06913ff"
    },
    {
        "author": "刘克庄",
        "paragraphs": [
            "举世游方内，规规臆见拘。",
            "惟其全体大，所以四隅无。",
            "矩絜岂能尽，轨同安有殊。",
            "其崖谁见者，何岸可登乎。",
            "固异管窥智，宁如斗绝区。",
            "彼哉露圭角，毋乃小人儒。"
        ],
        "title": "学进士作大方无隅二首  其二",
        "id": "bef1b772-ded6-4bd2-9935-25660cf7ce1e"
    },
    {
        "author": "刘克庄",
        "paragraphs": [
            "诸子皆蠡管，惟聃说大方。",
            "其隅四无有，于道两相忘。",
            "未易五车尽，难将寸矩量。",
            "楚辞迷极际，柳对昧中旁。",
            "鸟止丘何小，蜗争角许忙。",
            "更须参孟叟，归宿要知乡。"
        ],
        "title": "又二首  其一",
        "id": "a8d69e00-540c-48ce-af89-9c4082df8a33"
    },
    {
        "author": "刘克庄",
        "paragraphs": [
            "难与拘儒论，无方即大方。",
            "洞然皆我闼，隅竟在何乡。",
            "惠说犹为寡，聃书不可量。",
            "莫知崖内外，乌覩道藩傍。",
            "血战蛮争角，狂行士望洋。",
            "区区胶小见，肝胆画封疆。"
        ],
        "title": "又二首  其二",
        "id": "e6328b1a-16e6-488b-ae6e-9f48b313a988"
    },
    {
        "author": "刘克庄",
        "paragraphs": [
            "玉羔直岁讵能神，羝触堪嗟命不辰。",
            "昔比素丝曾著节，今为白石且眠春。",
            "同人挟策安能牧，小弟磨刀恐未仁。",
            "六日披裘把竿钓，拟他五羖岂其伦。"
        ],
        "title": "秘书弟牵玉羔为寿将以唐律次韵一首",
        "id": "c92d749a-9813-4535-8f13-fbce7d1bed36"
    },
    {
        "author": "刘克庄",
        "paragraphs": [
            "谷贱如泥未一年，那堪四野复焦卷。",
            "亢桑姑射神通小，惟有君侯立动天。"
        ],
        "title": "喜雨口号九首呈潘侯  其一",
        "id": "e63788f6-f49e-46e7-b0b7-bd281577d6e5"
    },
    {
        "author": "刘克庄",
        "paragraphs": [
            "虽拥朱幡只泽臞，孕鱼丹荔免苞苴。",
            "未应旱魃无分别，更把秋阳懊恼渠。"
        ],
        "title": "喜雨口号九首呈潘侯  其二",
        "id": "3efe52a1-a8e9-4b7f-b88b-47e5b5ccca7f"
    },
    {
        "author": "刘克庄",
        "paragraphs": [
            "忧见须眉膳却荤，分明上帝见忠勤。",
            "赤章夜彻通明殿，一缕烟生六合云。"
        ],
        "title": "喜雨口号九首呈潘侯  其三",
        "id": "c3782c7e-1389-4d33-9132-034be578b71c"
    },
    {
        "author": "刘克庄",
        "paragraphs": [
            "昨日旸乌赤似金，朝来忽化作甘霖。",
            "老农失喜逢人说，滴滴来从太守心。"
        ],
        "title": "喜雨口号九首呈潘侯  其四",
        "id": "da34ab21-51b8-4ed4-9402-388e329f9307"
    },
    {
        "author": "刘克庄",
        "paragraphs": [
            "火伞朱旗总叱开，新凉稍自白苹回。",
            "世人枉了嗔风伯，到底烦渠送雨来。"
        ],
        "title": "喜雨口号九首呈潘侯  其五",
        "id": "17b7e733-b990-4912-a401-b4c5e775cef0"
    },
    {
        "author": "刘克庄",
        "paragraphs": [
            "先做田间三日霖，冰轮出海扫秋阴。",
            "人言侯是调元手，慰了农心慰士心。"
        ],
        "title": "喜雨口号九首呈潘侯  其六",
        "id": "7fd6d14d-fbd8-4b70-a207-b69721ec5102"
    },
    {
        "author": "刘克庄",
        "paragraphs": [
            "蔬是侬家野八珍，小畦自灌极艰辛。",
            "清晨卧听檐声喜，余惠分沾抱瓮人。"
        ],
        "title": "喜雨口号九首呈潘侯  其七",
        "id": "f93f3041-6983-4960-a88f-2548dd0b1cc3"
    },
    {
        "author": "刘克庄",
        "paragraphs": [
            "扶杖追凉看稻花，不烦轧轧踏沟车。",
            "残年无以酬公上，长作输租第一家。"
        ],
        "title": "喜雨口号九首呈潘侯  其八",
        "id": "90a839d5-f7d9-49f3-8b84-aad0721624f5"
    },
    {
        "author": "刘克庄",
        "paragraphs": [
            "白首归来作老农，丰年里社得过从。",
            "劝君莫梗贤侯化，去后思侯未易逢。"
        ],
        "title": "喜雨口号九首呈潘侯  其九",
        "id": "835af518-9ba6-4cec-839c-af4264c6fa1b"
    },
    {
        "author": "刘克庄",
        "paragraphs": [
            "西北功名奋发秋，南辕咄咄欲何求。",
            "似闻君识壶丘子，自笑吾非定远侯。",
            "鹓鹭行难看凫雁，麒麟阁不画猕猴。",
            "故人若问樗庵老，林下吟诗白却头。"
        ],
        "title": "赠杨相士",
        "id": "0298f03b-051d-4623-b892-d906c253df78"
    },
    {
        "author": "刘克庄",
        "paragraphs": [
            "初闻灭度指三弹，俄报荼毗鼻一酸。",
            "始悟杖头挑布袋，不如龛里坐蒲团。",
            "故交相与归函骨，弟子谁来会涅槃。",
            "犹喜喝衣无一物，洞开方丈与人看。"
        ],
        "title": "哭日老二首  其一",
        "id": "725e598e-b589-4538-940e-2c92a3242989"
    },
    {
        "author": "刘克庄",
        "paragraphs": [
            "竹湖畴昔叹兼通，孔墨何曾是别宗。",
            "唐代儒先重颠老，晋朝名胜赏林公。",
            "颂辞大众存遗札，塔与寒斋共一峯。",
            "闻说结跏挥手际，亦留半偈别樗翁。"
        ],
        "title": "哭日老二首  其二",
        "id": "d4310ee2-657f-467c-b30d-1ffc834ae963"
    },
    {
        "author": "刘克庄",
        "paragraphs": [
            "郭郎线断事都休，卸了衣冠返沐猴。",
            "棚上偃师何处去，误他棚下几人愁。"
        ],
        "title": "无题二首  其一",
        "id": "ad0b8b8a-e003-4e84-80f2-52b3cfc36ede"
    },
    {
        "author": "刘克庄",
        "paragraphs": [
            "棚空众散足凄凉，昨日人趋似堵墙。",
            "儿女不知时事变，相呼入市看新场。"
        ],
        "title": "无题二首  其二",
        "id": "a30f710d-dc14-47ba-95aa-8cf0ec99543e"
    },
    {
        "author": "刘克庄",
        "paragraphs": [
            "嘉定名尤重，端平眷最浓。",
            "子虽曾摄相，公自要明农。",
            "尚意宣麻拜，俄惊斩板封。",
            "白头西府掾，无复奉从容。"
        ],
        "title": "挽毅斋郑观文二首  其一",
        "id": "491b9583-3f3c-433d-9278-483a2c0843e3"
    },
    {
        "author": "刘克庄",
        "paragraphs": [
            "卷服辞三事，深衣立一儒。",
            "羞扶孔公杖，宁入洛英图。",
            "鉴已云亡矣，梁其不坏乎。",
            "纷纷扫门客，曾拜董陵无。"
        ],
        "title": "挽毅斋郑观文二首  其二",
        "id": "22a68904-ad3e-4a4f-a928-63d3dc62fd4f"
    },
    {
        "author": "刘克庄",
        "paragraphs": [
            "传嫡生枢府，耽书肖肯亭。",
            "未论禽拜后，姑喜鲤趋庭。",
            "葛帔悲交态，瑶环忆妙龄。",
            "吾无施力处，遗恨托于铭。"
        ],
        "title": "挽郑宣教",
        "id": "871923f4-e6da-45b9-9b1e-5137eabd6d03"
    },
    {
        "author": "刘克庄",
        "paragraphs": [
            "王大曹瞒伎俩均，华佗郭璞枉危身。",
            "传君秘诀君牢记，但道君侯是贵人。"
        ],
        "title": "赠梅巖王相士二绝  其一",
        "id": "7de1445a-a1a1-4900-9b9d-eee9cc9da3e6"
    },
    {
        "author": "刘克庄",
        "paragraphs": [
            "和靖诗高千古瘦，逃禅画妙一生贫。",
            "劝君别换新标榜，莫靠梅花赚杀人。"
        ],
        "title": "赠梅巖王相士二绝  其二",
        "id": "c4d63375-01d2-49be-b997-ca5ae914de38"
    },
    {
        "author": "刘克庄",
        "paragraphs": [
            "出处平生大致同，中间得失等鸡虫。",
            "髧髦昔似晋诸谢，华发今成楚两龚。",
            "握有兰香为子祟，家无铜臭坐余穷。",
            "善和旧宅残书卷，只合连床听晓钟。"
        ],
        "title": "余除铸钱使者居厚除尚书郎俄皆销印即事二首呈居厚  其一",
        "id": "aa50cf8e-550c-4f8a-851a-2685345f03a2"
    },
    {
        "author": "刘克庄",
        "paragraphs": [
            "病鸿垂翅噤无声，惯见虚弦莫浪惊。",
            "二仲卜邻元不恶，两生坚壁未尝行。",
            "出关谁识为周史，入社犹堪伴洛英。",
            "都把首阳山占断，采薇到老没人争。"
        ],
        "title": "余除铸钱使者居厚除尚书郎俄皆销印即事二首呈居厚  其二",
        "id": "439582ef-b152-45a1-929c-ae5f3945d0fe"
    },
    {
        "author": "刘克庄",
        "paragraphs": [
            "病翁岁晚朋从绝，细读高文面发慙。",
            "士贵切磋宁独学，僧虽苦硬有同参。",
            "名堂盖取伦之五，开径那无益者三。",
            "见说户庭来不拒，傥分半席待樗庵。"
        ],
        "title": "寄题徐仲晦须友堂二首  其一",
        "id": "a22fa685-d754-414c-bd79-80bfb743713b"
    },
    {
        "author": "刘克庄",
        "paragraphs": [
            "西山仙去各离羣，穷达区区不足云。",
            "仅有尹谯守伊洛，更无房魏说河汾。",
            "虎皮子盍闿新义，蠹简予方辑旧闻。",
            "何日蹇馿载樽酒，一灯析理更论文。"
        ],
        "title": "寄题徐仲晦须友堂二首  其二",
        "id": "e9ed53f5-2213-445c-a90e-1c7f2f213b47"
    },
    {
        "author": "刘克庄",
        "paragraphs": [
            "枢相落成文甚古，府君卜筑墨犹新。",
            "宛如酿枣分梨日，堪愧燃萁煮豆人。",
            "五桂必攀昆季爽，三荆不析户庭春。",
            "梦中犹识三溪路，安得登堂列下宾。"
        ],
        "title": "寄题建阳宋景高友于堂",
        "id": "f3a6ec72-38a6-43c4-9139-4e85d0d9c50b"
    },
    {
        "author": "刘克庄",
        "paragraphs": [
            "底须辛苦访蓬莱，唾手功名亦快哉。",
            "唐季闽尤多进士，宋兴莆已四抡魁。",
            "来听雅乐歌三阕，去占群花第一开。",
            "乡老献书侯劝驾，共为昭代育群才。"
        ],
        "title": "和潘侯劝驾韵",
        "id": "831a5449-6767-4d84-a2d0-2f26e0dabb5c"
    },
    {
        "author": "刘克庄",
        "paragraphs": [
            "小陆词章海内传，名场久盍著先鞭。",
            "惯看余子瓦枢坏，太息斯人铁砚穿。",
            "畴昔熏香过半世，即今拾芥已中年。",
            "病翁拟拭昏花眼，快向茅簷读奏篇。"
        ],
        "title": "送赴省诸友 徐懋功",
        "id": "745591bc-f638-4e83-816e-9db3d6374f46"
    },
    {
        "author": "刘克庄",
        "paragraphs": [
            "原夫辇岂敢追攀，每叹君文似左班。",
            "不许犬鸡舐丹鼎，肯为鼷鼠发黄间。",
            "主司一洗冬烘谤，老子前知昼锦还。",
            "空诵子虚不能荐，送行未免有慙颜。"
        ],
        "title": "送赴省诸友 林德遇",
        "id": "3b562938-594e-47bd-8b79-bf6ab653f29a"
    },
    {
        "author": "刘克庄",
        "paragraphs": [
            "辇下银袍似堵墙，名涂个个著鞭忙。",
            "期年操木何容易，一日看花得许狂。",
            "韩子吟披惟六艺，沂公吃著岂三场。",
            "临岐不待殷勤祝，涵养功深讲贯详。"
        ],
        "title": "送赴省诸友 卓怡丈",
        "id": "4b5295db-25a0-4493-b3c5-c3fbe0e3e01d"
    },
    {
        "author": "刘克庄",
        "paragraphs": [
            "束发词林久著名，及兹书剑始西行。",
            "里人预谶龙头喜，相者兼言豸骨清。",
            "笔老定非场屋作，声和必为国家鸣。",
            "汉廷儒术多通显，不说公孙说董生。"
        ],
        "title": "送赴省诸友 郑耕道",
        "id": "65d62a1f-b96c-47e8-b984-bfbfdb7bbff3"
    },
    {
        "author": "刘克庄",
        "paragraphs": [
            "君家科级每蝉联，何况高才更妙年。",
            "肄业机云同屋住，论文坡颍对床眠。",
            "一双璧有连城价，九转丹能拔宅仙。",
            "来岁亲朋迎画绣，病翁亦出至溪边。"
        ],
        "title": "送赴省诸友 方善夫昆仲",
        "id": "9650a847-15f4-4f8a-89c1-9d2807052984"
    },
    {
        "author": "刘克庄",
        "paragraphs": [
            "天性怜才老未衰，爱君笔力绝新奇。",
            "引絃连发天山箭，举手高攀月窟枝。",
            "藻蕴科名通谱牒，旦希优劣系脩为。",
            "穷人只有诗堪赠，空耸山肩撚雪髭。"
        ],
        "title": "送赴省诸友 林汝大",
        "id": "67968888-9e9f-4684-8b06-1a0698675557"
    },
    {
        "author": "刘克庄",
        "paragraphs": [
            "昔人抱璞经三献，今子排云叫九关。",
            "千佛经应冠鳌顶，大人赋可动龙颜。",
            "探梅腊雪园林后，对策薰风殿阁间。",
            "若见故人询病叟，但言深入万重山。"
        ],
        "title": "送赴省诸友 柯德明",
        "id": "4ddf17b1-487c-4516-b319-c51eb071ab0e"
    },
    {
        "author": "刘克庄",
        "paragraphs": [
            "此君词翰逼晁秦，万鹄袍中少拟伦。",
            "色笔探怀如有助，朱衣点首岂能神。",
            "长安市素多游侠，天子廷曹怀士人。",
            "玉座临轩亲发策，可无鲠论披龙鳞。"
        ],
        "title": "送赴省诸友 林少嘉",
        "id": "3b13840c-d067-4e28-a992-d10f1817553f"
    },
    {
        "author": "刘克庄",
        "paragraphs": [
            "先朝取士尚雕虫，前辈皆因此显融。",
            "衡鉴集中推范老，混成篇里得沂公。",
            "杏园饮畅鶑声早，梨岭飞高雁影同。",
            "岁晚交游各西上，不留一个伴溪翁。"
        ],
        "title": "送赴省诸友 方云卿昆仲",
        "id": "8b47b5fa-488d-4416-8853-787d12ab2bdb"
    },
    {
        "author": "刘克庄",
        "paragraphs": [
            "凉州贼烧洛阳宫，黄屋迁播侨邺中。",
            "兵驱椒房出复壁，帝不能捄忧及躬。",
            "台下役夫皆菜色，台上美人如花红。",
            "九州战血丹野草，不闻鬼哭闻歌钟。",
            "时人肆骂作汉贼，相国自许贤周公。",
            "一朝西陵瘗弓剑，帐殿寂寞来悲风。",
            "美人去事黄初帝，家法乃与穹庐同。",
            "繁华销歇世代远，惟有漳水流无穷。",
            "时时耕者镢遗瓦，苏侵土蚀疑古铜。",
            "后来好事斲成砚，平视端歙相长雄。",
            "参军得之喜不寐，携归光怪夜吐虹。",
            "谓宜载宝饷洛贵，顾肯割爱遗山翁。",
            "翁生建安七子后，幼览方册梦寐通。",
            "白头始获交石友，非不磨砺无新功。",
            "复愁偷儿瞰吾屋，窃去奚异玉与弓。",
            "书生一砚何足计，老瞒万瓦扫地空。"
        ],
        "title": "铜雀瓦砚歌一首谢林法曹",
        "id": "c6e8e35b-4768-4964-baa8-7b595bf6819d"
    },
    {
        "author": "刘克庄",
        "paragraphs": [
            "老厌人间事远游，弇州西畔比台州。",
            "须弥身大安知痛，云梦胸宽不贮愁。",
            "旧友惟君真管鲍，诸生若个是程仇。",
            "跳丸去速还舟晚，独立空山两鬓秋。"
        ],
        "title": "和林肃翁有所思韵  其一",
        "id": "616bfc58-f127-4e7a-88f8-c53c08cffa96"
    },
    {
        "author": "刘克庄",
        "paragraphs": [
            "少豪曾挟一筇游，晚似庞公怕入州。",
            "橡栗尚烦天赋粟，茅柴如以水浇愁。",
            "何妨范史书钩党，不愿欧碑说解仇。",
            "自古放臣多感慨，吾评哀郢胜悲秋。"
        ],
        "title": "和林肃翁有所思韵  其二",
        "id": "464168f5-4ea9-4e00-945c-26d60a53ac93"
    },
    {
        "author": "刘克庄",
        "paragraphs": [
            "病逢佳节径投床，卧听群儿笑老苍。",
            "仅可六藏数龟息，安能三黜入鹓行。",
            "脉微药焙常储火，足冷茅檐定有霜。",
            "多谢天公相煖热，起披败絮负朝阳。"
        ],
        "title": "冬至二首  其一",
        "id": "8b946d83-77cc-46fa-8855-dda236fef692"
    },
    {
        "author": "刘克庄",
        "paragraphs": [
            "慈颜幽翳几星霜，犹记斑衣共举觞。",
            "老弟颇怜伯仁短，小孙突过阿宜长。",
            "亲朋不至谙时态，儿女无知竞晓粧。",
            "老退尚余忧国念，朝来云物果灾祥。"
        ],
        "title": "冬至二首  其二",
        "id": "9f7cd92c-fd68-4275-bf5b-c0886a2f29e0"
    },
    {
        "author": "刘克庄",
        "paragraphs": [
            "持家霜满鬓，誓口铁为心。",
            "兄戴万钟禄，黔娄一布衾。",
            "嘉宾怀截发，孤女感抽簪。",
            "遗庆观贤子，交游属望深。"
        ],
        "title": "挽韩母李氏",
        "id": "f9202ff2-489e-4461-8c11-5356965ef471"
    },
    {
        "author": "刘克庄",
        "paragraphs": [
            "召来未及拥青绫，麾去何妨拄赤藤。",
            "粉署冯唐无辈行，镜湖贺老有交承。",
            "吏柂月给帮虚设，客怪冰衔字稍增。",
            "犹胜亳州前管辖，鬒毛秃尽欲归僧。"
        ],
        "title": "居厚弟改提举鸿禧一首",
        "id": "022ec944-fb4c-4638-8dd1-cdbe50f480b4"
    },
    {
        "author": "刘克庄",
        "paragraphs": [
            "衰迟已迫挂冠年，三黜皆因恋九迁。",
            "且傍雁行游福地，免陪豹尾幸甘泉。",
            "早知丹汞方难验，晚悟□□□不然。",
            "闻说青云梯磴捷，老无肩力可攀缘。"
        ],
        "title": "又次居厚韵一首",
        "id": "21cbeac5-e345-4b24-86d6-679956c0b03d"
    },
    {
        "author": "刘克庄",
        "paragraphs": [
            "虽与尊公甲子同，悬鹑久矣愧华虫。",
            "程仇不□□□魏，王贡安能胜鲍龚。",
            "时有放歌吟屋破，且无□□□途穷。",
            "故山处处薇堪采，何必支离粟几钟。"
        ],
        "title": "同安权县林丞和余二首趁韵答之  其一",
        "id": "eed1f271-e584-4b23-9767-47bd4d97038e"
    }
]