[
  {
    "author": "俞烈",
    "paragraphs": [
      "天清蚕麦余，绿结桃李实。",
      "老僧诗衔袖，过我语言质。",
      "怀山意先行，如病梦芝术。",
      "去□才一舍，鞭策不终日。",
      "堂筵新结束，空洞无长物。",
      "风来舞翠杉，土暖荣病橘。",
      "欲行意先清，舌评骥不及。",
      "何由解鞍卧，夜枕雨潇瑟。",
      "泉清韵磬远，林樾琅玕密。",
      "杯寒续飞斟，烟继香遶室。",
      "谈玄契参同，酒旨妙真一。",
      "怀新辜雅趣，意懒□健笔。",
      "亦如罢参僧，野禅缚枯律。"
    ],
    "strains": [
      "平平平仄平，仄仄平仄仄。",
      "仄平平平仄，○仄仄平仄。",
      "平平仄平○，○仄仄平仄。",
      "仄？平仄仄，平仄仄平仄。",
      "平平平仄仄，○仄平○仄。",
      "平平仄仄平，仄仄平仄仄。",
      "仄○仄平平，仄○仄仄仄。",
      "平平仄平仄，仄仄仄平仄。",
      "平平仄仄仄，平仄平平仄。",
      "平平仄平平，平仄平仄仄。",
      "平平仄○平，仄仄仄平仄。",
      "平平平仄仄，仄仄？仄仄。",
      "仄○仄○平，仄○仄平仄。"
    ],
    "title": "题净梵院清虚堂",
    "id": "bf80a3e9-008e-482c-83ef-ab2821e41bb5",
    "error_type": [
      "内容豆腐块->去□才一舍，鞭策不终日。",
      "内容豆腐块->怀新辜雅趣，意懒□健笔。"
    ]
  }
]