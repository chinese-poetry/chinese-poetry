[
  {
    "author": "郑清之",
    "paragraphs": [
      "豢龙作醢龙吞声，天公愦愦迷雨晴。",
      "玉脂泣烹足媚妩，苦酒五色生光明。",
      "龙虽神物畏馋吻，携朋去作天田耕。",
      "稚禾婉婉鱼薧立，高原庚庚龟兆横。",
      "汉家燮调岂无术，阴阳纵闭归董生。",
      "□□□□□□□，□□□□□□□。",
      "我贫自笑一瓢许，瓶粟屡空惭釜与。",
      "彭泽曾无种秫资，沂水聊助咏雩舞。",
      "颇怪吹云读风讼，浪愁淅米繙危语。",
      "清时何事弘羊烹，善政端无甯虎乳。",
      "仁人拯溺非姑徐，亟挽天汉如决渠。",
      "我知造物识君意，十日一雨焉取余。",
      "愿君展此作霖手，苏民旱徙扶黄初。",
      "在在京坻赋高廪，坐令歌颂销欷歔。",
      "病坡作计羹玉糁，辟谷宁羨黄石书。"
    ],
    "strains": [
      "仄平仄仄平平平，平平仄仄平仄平。",
      "仄平仄平仄仄仄，仄仄仄仄平平平。",
      "平平平仄仄平仄，平平仄仄平平平。",
      "仄平仄仄平仄仄，平平平平平仄○。",
      "仄平仄○仄平仄，平平仄仄平仄平。",
      "？？？？？？？，？？？？？？？。",
      "仄平仄仄仄平仄，平仄仄○平仄仄。",
      "平仄平平仄仄平，平仄平仄仄平仄。",
      "○仄○平仄平仄，○平仄仄平平仄。",
      "平平平仄平平平，仄仄平平平仄仄。",
      "平平仄仄平平平，仄仄平仄○仄平。",
      "仄平仄仄仄平仄，仄仄仄仄平仄平。",
      "仄平仄仄仄平仄，平平仄仄平平平。",
      "仄仄平○仄平仄，仄仄平仄平○平。",
      "仄平仄仄平仄仄，仄仄平仄平仄平。"
    ],
    "title": "客有诵袁蒙斋得雨酬倡之什辄赓元韵志喜也呈虚斋使君  其三",
    "id": "a5426be8-ca4f-4ec9-b899-137d12fce23f",
    "error_type": [
      "内容豆腐块->□□□□□□□，□□□□□□□。"
    ]
  }
]