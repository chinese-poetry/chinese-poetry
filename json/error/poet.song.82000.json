[
  {
    "author": "李光",
    "paragraphs": [
      "吾鄉顧虎頭，千里飛食肉。",
      "名参慶歷賢，罪入元祐錄。",
      "堂堂想儀刑，凛凛見眉目。",
      "百年議論定，奇禍反爲福。",
      "森然見諸孫，刻勵如白屋。",
      "我觀宣和間，權倖互當軸。",
      "一時名家子，半爲閹宦辱。",
      "暫時得富貴，卑賤等厮僕。",
      "君家賢伯仲，抗志守先躅。",
      "幽情寄鉛槧，雅尚在松竹。",
      "僧房忍朝饑，雪牖耽夜讀。",
      "訪我五松山，懷袖粲珠玉。",
      "嗟予久放浪，歲晚守窮獨。",
      "閉門雀可羅，三徑草常綠。",
      "依山結衡茅，一飯共脱粟。",
      "呼兒具□□，山肴雜野蔌。",
      "對桉笑復顰，負我十圍腹。",
      "去去樂琴書，山中芋魁熟。"
    ],
    "strains": [
      "平平仄仄平，平仄平仄仄。",
      "平○仄仄平，仄仄平仄仄。",
      "平平仄平平，仄仄仄平仄。",
      "仄平仄○仄，平仄仄平仄。",
      "平平仄平平，仄仄○仄仄。",
      "仄○平○○，平仄仄○仄。",
      "仄平平平仄，仄平平仄仄。",
      "仄平仄仄仄，平仄仄平仄。",
      "平平平仄仄，仄仄仄平仄。",
      "平平仄平仄，仄仄仄平仄。",
      "平平仄平平，仄仄平仄仄。",
      "仄仄仄平平，平仄仄平仄。",
      "平仄仄仄○，仄仄仄平仄。",
      "仄平仄仄平，○仄仄平仄。",
      "平平仄平平，仄仄仄仄仄。",
      "平平仄？？，平平仄仄仄。",
      "仄平仄仄平，仄仄仄平仄。",
      "仄仄仄平平，平○○平仄。"
    ],
    "title": "季微季暉昆仲相繼見訪風姿議論皆慨然有祖風季暉仍出佳篇見貽語極不凡且云即往山中讀書作詩送行",
    "id": "2f2205de-bde3-4a27-a2fb-241524b312cc",
    "error_type": [
      "内容豆腐块->呼兒具□□，山肴雜野蔌。"
    ]
  }
]