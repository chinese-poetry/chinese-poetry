[
  {
    "author": "李若水",
    "paragraphs": [
      "張侯自是風騷將，畫月裁雲三百篇。",
      "玉堂未許代王綍，聊作漫尉黄河邊。",
      "綠林豪客玩國憲，探丸境上如鷹鸇。",
      "遣奴識天得秘策，一旦就戮逃無緣。",
      "霞旌霜刃鼓雷發，凱旋夾路人駢肩。",
      "元老聞之喜折屐，徑入奏章丹扆前。",
      "佇□黄紙飛敕來，金印如斗官九遷。",
      "莫笑書生太疲軟，時來亦許參凌烟。"
    ],
    "strains": [
      "○平仄仄平平○，仄仄○平○仄平。",
      "仄平仄仄仄○仄，平仄仄仄平平平。",
      "仄平平仄仄仄仄，平平仄仄○平平。",
      "仄平仄平仄仄仄，仄仄仄仄平平○。",
      "平平平仄仄平仄，仄平仄仄平平平。",
      "平仄○平仄○仄，仄仄仄平平仄平。",
      "仄？平仄平仄平，平仄○仄平仄平。",
      "仄仄平平仄平仄，平平仄仄○平平。"
    ],
    "title": "贈張墨卿",
    "id": "8bb34a12-b533-4fe5-9d89-6f510c5fa14c",
    "error_type": [
      "内容豆腐块->佇□黄紙飛敕來，金印如斗官九遷。"
    ]
  }
]