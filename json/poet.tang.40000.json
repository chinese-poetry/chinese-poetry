[
    {
        "author": "徐夤",
        "paragraphs": [
            "縹緲青蟲脫殼微，不堪煙重雨霏霏。",
            "一枝穠豔留教住，幾處春風借與飛。",
            "防患每憂雞雀口，憐香偏遶綺羅衣。",
            "無情豈解關魂夢，莫信莊周說是非。"
        ],
        "title": "蝴蝶二首 一",
        "id": "947651ac-32b6-4430-9031-039709b86c2d"
    },
    {
        "author": "徐夤",
        "paragraphs": [
            "拂綠穿紅麗日長，一生心事住春光。",
            "最嫌神女來行雨，愛伴西施去採香。",
            "風定只應攢蘂粉，夜寒長是宿花房。",
            "鳴蟬性分殊迂闊，空解三秋噪夕陽。"
        ],
        "title": "蝴蝶二首 二",
        "id": "b0c29180-d7e6-444c-95db-44d2d203a830"
    },
    {
        "author": "徐夤",
        "paragraphs": [
            "寶器一泓銀漢水，錦鱗纔動即先知。",
            "似涵明月波寧隔，欲上輕冰律未移。",
            "薄霧罩來分咫尺，碧綃籠處較毫釐。",
            "文翁未得沈香餌，擬置金盤召左慈。"
        ],
        "title": "郡侯坐上觀琉璃瓶中遊魚",
        "id": "5a83e700-8951-469d-ba56-5be416c33d45"
    },
    {
        "author": "徐夤",
        "paragraphs": [
            "寶持多用繡爲囊，雙日交加兩鬢霜。",
            "金匣掠平花翡翠，綠窗裁破錦鴛鴦。",
            "初栽連理枝猶短，誤綰同心帶不長。",
            "欲製緼袍先把看，質非紈綺愧銛鋩。"
        ],
        "title": "翦刀",
        "id": "94d01774-e25a-4321-9fb0-a91a15cd1e39"
    },
    {
        "author": "徐夤",
        "paragraphs": [
            "文采鴛鴦罷合歡，細柔輕綴好魚牋。",
            "一牀明月蓋歸夢，數尺白雲籠冷眠。",
            "披對勁風溫勝酒，擁聽寒風暖于綿。",
            "赤眉豪客見皆笑，却問儒生直幾錢。"
        ],
        "title": "紙被",
        "id": "341affc4-7db1-4ec9-ac5f-06aceca64739"
    },
    {
        "author": "徐夤",
        "paragraphs": [
            "幾笑文園四壁空，避寒深入剡藤中。",
            "誤懸謝守澄江練，自宿嫦娥白兔宮。",
            "幾疊玉山開洞壑，半巖春霧結房櫳。",
            "針羅截錦饒君侈，爭及蒙茸煖避風。"
        ],
        "title": "紙帳",
        "id": "09a007ca-cb53-423d-b6c7-0e0c9db4b660"
    },
    {
        "author": "徐夤",
        "paragraphs": [
            "捩翠融青瑞色新，陶成先得貢吾君。",
            "功剜明月染春水，輕旋薄冰盛綠雲。",
            "古鏡破苔當席上，嫩荷涵露別江濆。",
            "中山竹葉醅初發，多病那堪中十分。"
        ],
        "title": "貢餘秘色茶盞",
        "id": "71a5306f-e35c-4713-9ad4-c7e0a9fa62e6"
    },
    {
        "author": "徐夤",
        "paragraphs": [
            "筇竹岩邊剔翠苔，錦江波冷洗瓊瑰。",
            "纍纍節轉蒼龍骨，寸寸珠聯巨蚌胎。",
            "須向廣場驅駔駿，莫從閑處撻駑駘。",
            "寧同晉帝環營日，拋賺中途後騎來。"
        ],
        "title": "筍鞭",
        "id": "0db00e55-df80-46b6-82ef-9290e4db7084"
    },
    {
        "author": "徐夤",
        "paragraphs": [
            "素節輕盈珠影勻，何人巧思間成文。",
            "閑垂別殿風應度，半掩行宮麝欲薰。",
            "繡戶遠籠寒焰重，玉樓高挂曙光分。",
            "無情幾恨黃昏月，纔到如鉤便墮雲。"
        ],
        "title": "詠簾",
        "id": "5cef1f4e-af27-46dc-bd13-474b521212a1"
    },
    {
        "author": "徐夤",
        "paragraphs": [
            "分影由來恨不同，綠窗孤館兩何窮。",
            "熒煌短焰長疑暗，零落殘花旋委空。",
            "幾處隔簾愁夜雨，誰家當戶怯秋風。",
            "莫言明滅無多事，曾比人生一世中。"
        ],
        "title": "詠燈",
        "id": "fbbcc453-1e0b-4a6b-acf2-8effd16dab6c"
    },
    {
        "author": "徐夤",
        "paragraphs": [
            "爲發涼飆滿玉堂，每親襟袖便難忘。",
            "霜濃雪暗知何在，道契時來忽自揚。",
            "曾伴一樽臨小檻，幾遮殘日過回廊。",
            "漢宮如有秋風起，誰信班姬淚數行。"
        ],
        "title": "詠扇",
        "id": "742f5e6f-b1eb-46d0-b3c7-e530d3aac46d"
    },
    {
        "author": "徐夤",
        "paragraphs": [
            "秦代將軍欲建功，截龍搜兔助英雄。",
            "用多誰念毛皆拔，拋却更嫌心不中。",
            "史氏只應歸道直，江淹何獨偶靈通。",
            "班超握管不成事，投擲翻從萬里戎。"
        ],
        "title": "詠筆二首 一",
        "id": "c9324b0c-06db-4ba1-bb4e-3471eeab042e"
    },
    {
        "author": "徐夤",
        "paragraphs": [
            "君子三歸擅一名，秋毫雖細握非輕。",
            "軍書羽檄教誰錄，帝命王言待我成。",
            "勢健豈饒淝水陣，鋒銛還學歷山耕。",
            "毛乾時有何人潤，盡把燒焚恨始平。"
        ],
        "title": "詠筆二首 二",
        "id": "5e9b92f4-22f9-478e-9ba1-494daf6d9a85"
    },
    {
        "author": "徐夤",
        "paragraphs": [
            "多蓄多藏豈足論，有誰還議濟王孫。",
            "能於禍處翻爲福，解向讐家買得恩。",
            "幾怪鄧通難免餓，須知夷甫不曾言。",
            "朝爭暮競歸何處，盡入權門與倖門。"
        ],
        "title": "詠錢",
        "id": "433d77c8-3db1-4309-af05-017cc063c435"
    },
    {
        "author": "徐夤",
        "paragraphs": [
            "鶴綾三尺曉霞濃，送與東家二八容。",
            "羅帶繡裙輕好繫，藕絲紅縷細初縫。",
            "別來拭淚遮桃臉，行去包香墜粉胸。",
            "無事把將纏皓腕，爲君池上折芙蓉。"
        ],
        "title": "尚書筵中詠紅手帕",
        "id": "9ba811e7-90f4-4d72-9ac1-e9d94d246ffd"
    },
    {
        "author": "徐夤",
        "paragraphs": [
            "濃染紅桃二月花，只宜神筆縱龍蛇。",
            "淺澄秋水看雲母，碎擘輕苔間粉霞。",
            "寫賦好追陳后寵，題詩堪送竇滔家。",
            "使君即入金鑾殿，夜直無非草白麻。"
        ],
        "title": "尚書新造花箋",
        "id": "ba028a2f-decc-4bfb-abe3-15ab300eb410"
    },
    {
        "author": "徐夤",
        "paragraphs": [
            "荻灣漁客巧妝成，硾鑄銀星一點輕。",
            "拋過碧江鸂[鶒]岸，軋殘金井轆轤聲。",
            "軸磨騂角冰光滑，輪卷春絲水面平。",
            "把向嚴灘尋轍迹，漁臺基在輾難傾。"
        ],
        "title": "釣車",
        "id": "558d3007-ac7a-4a3b-9382-2a8cdec48c7e"
    },
    {
        "author": "徐夤",
        "paragraphs": [
            "漠漠金條引線微，年年先翠報春歸。",
            "解籠飛靄延芳景，不逐亂花飄夕暉。",
            "啼鳥噪蟬堪悵望，舞煙搖水自因依。",
            "五株名顯陶家後，見說辭榮種者稀。"
        ],
        "title": "柳",
        "id": "7569631f-f6d7-44a3-afc1-1232f89d2347"
    },
    {
        "author": "徐夤",
        "paragraphs": [
            "夜長偏覺漏聲遲，往往隨歌慘翠眉。",
            "黃葉落催砧杵日，子規啼破夢魂時。",
            "明妃去泣千行淚，蔡琰歸梳兩鬢絲。",
            "四皓入山招不得，無家歸客最堪欺。"
        ],
        "title": "愁",
        "id": "a59429c9-5135-438d-ba1b-6463f8f1fc50"
    },
    {
        "author": "徐夤",
        "paragraphs": [
            "廢苑荒堦伴綠苔，恩疎長信恨難開。",
            "姑蘇麋鹿食思食，楚澤王孫來不來。",
            "色嫩似將藍汁染，葉齊如把翦刀裁。",
            "燕昭沒後多卿士，千載流芳郭隗臺。"
        ],
        "title": "草",
        "id": "2e92f082-c8a6-4012-9ef8-b9d1f738d50c"
    },
    {
        "author": "徐夤",
        "paragraphs": [
            "月墜西樓夜影空，透簾穿幕達房櫳。",
            "流光堪在珠璣列，爲火不生榆柳中。",
            "一一照通黃卷字，輕輕化出綠蕪叢。",
            "欲知應候何時節，六月初迎大暑風。"
        ],
        "title": "螢",
        "id": "ba1b61cb-3102-490f-babe-eca519dd4aed"
    },
    {
        "author": "徐夤",
        "paragraphs": [
            "火性何如水性柔，西來東出幾時休。",
            "莫言通海能通漢，雖解浮舟也覆舟。",
            "湘浦暮沈堯女怨，汾河秋泛漢皇愁。",
            "洪波激湍歸何處，二月桃花滿眼流。"
        ],
        "title": "水",
        "id": "0df790bb-c6f4-41f1-9215-3c3b08fe9702"
    },
    {
        "author": "徐夤",
        "paragraphs": [
            "印留麋鹿野禽蹤，岩壁漁磯幾處逢。",
            "金谷曉凝花影重，章華春映柳陰濃。",
            "石橋羽客遺前迹，陳閣才人沒舊容。",
            "歸去掃除階砌下，蘚痕殘綠一重重。"
        ],
        "title": "苔",
        "id": "9b75ba23-d671-4e34-a122-d418f6196cea"
    },
    {
        "author": "徐夤",
        "paragraphs": [
            "水盡銅龍滴漸微，景陽鍾動夢魂飛。",
            "潼關雞唱促歸騎，金殿燭殘求御衣。",
            "窗下寒機猶自織，梁間棲燕欲雙飛。",
            "羲和晴聳扶桑轡，借與寰瀛看早暉。"
        ],
        "title": "曉",
        "id": "9fe7f7a5-d731-4c61-a355-d372e2503401"
    },
    {
        "author": "徐夤",
        "paragraphs": [
            "酒盡歌終問後期，泛萍浮梗不勝悲。",
            "東門匹馬夜歸處，南浦片帆飛去時。",
            "賦罷江淹吟更苦，詩成蘇武思何遲。",
            "可憐范陸分襟後，空折梅花寄所思。"
        ],
        "title": "別",
        "id": "059c7799-21ec-43fc-b21f-96d763b83f58"
    },
    {
        "author": "徐夤",
        "paragraphs": [
            "日墜虞淵燭影開，沈沈煙霧壓浮埃。",
            "剡川雪滿子猷去，漢殿月生王母來。",
            "簷挂蛛絲應漸織，風吹螢火不成灰。",
            "愁人莫道何時旦，自有鐘鳴漏滴催。"
        ],
        "title": "夜",
        "id": "1309b952-d792-4b93-805e-6808995b66cb"
    },
    {
        "author": "徐夤",
        "paragraphs": [
            "引電隨龍密又輕，酒桮閑噀得嘉名。",
            "千山草木如雲暗，陸地波瀾接海平。",
            "灑竹幾添春睡重，滴簷偏遣夜愁生。",
            "陰妖冷孽成何怪，敢蔽高天日月明。"
        ],
        "title": "雨",
        "id": "a638f6e8-ba9f-48fa-ba33-e23c8e4d71b2"
    },
    {
        "author": "徐夤",
        "paragraphs": [
            "爲實隨流瑞色新，泛風縈草護遊鱗。",
            "密行碧水澄涵月，澁滯輕橈去採蘋。",
            "比物何名腰下劍，無根堪並鏡中身。",
            "平湖春渚知何限，撥破閑投獨繭綸。"
        ],
        "title": "萍",
        "id": "8964b7f8-ac21-4c55-96db-49c87448374c"
    },
    {
        "author": "徐夤",
        "paragraphs": [
            "事與時違不自由，如燒如刺寸心頭。",
            "烏江項籍忍歸去，雁塞李陵長繫留。",
            "燕國飛霜將破夏，漢宮紈扇豈禁秋。",
            "須知入骨難銷處，莫比人間取次愁。"
        ],
        "title": "恨",
        "id": "250b1806-8ee3-450e-8c86-906e9ef8dce9"
    },
    {
        "author": "徐夤",
        "paragraphs": [
            "行如兄弟影連空，春去秋來燕不同。",
            "紫塞別當秋露白，碧山飛入暮霞紅。",
            "宣王德美周詩內，蘇武書傳漢苑中。",
            "況解銜蘆避弓箭，一聲歸唳楚天風。"
        ],
        "title": "鴻",
        "id": "7a59df1c-4d29-4b51-9735-18f6d19735f5"
    },
    {
        "author": "徐夤",
        "paragraphs": [
            "閬苑瑤臺歲月長，一歸華表好增傷。",
            "新聲乍警初零露，折羽閑飛幾片霜。",
            "要伴神仙歸碧落，豈隨龜雁住方塘。",
            "三山頂上無人處，瓊樹堪巢不死鄉。"
        ],
        "title": "鶴",
        "id": "dff41a7a-2867-45c7-9729-269a5ecce6c1"
    },
    {
        "author": "徐夤",
        "paragraphs": [
            "神化難源瑞即開，雕陵毛羽出塵埃。",
            "香閨報喜行人至，碧漢填河織女回。",
            "明月解隨烏繞樹，青銅寧愧雀爲臺。",
            "瓊枝翠葉庭前植，從待翩翩去又來。"
        ],
        "title": "鵲",
        "id": "e5afcb7b-0593-44de-a08c-a9269a51c1c5"
    },
    {
        "author": "徐夤",
        "paragraphs": [
            "應節誰窮造化端，菊黃豺祭問應難。",
            "紅窗透出鴛衾冷，白草飛時雁塞寒。",
            "露結芝蘭瓊屑厚，日乾葵藿粉痕殘。",
            "世間無比催搖落，松竹何人肯更看。"
        ],
        "title": "霜",
        "id": "a6a540fd-84b5-4666-885b-2620ec8c33ac"
    },
    {
        "author": "徐夤",
        "paragraphs": [
            "城上寒來思莫窮，土囊萍末兩難同。",
            "飄成遠浪江湖際，吹起暮塵京洛中。",
            "飛雪蕭條殘臘節，落花狼藉古行宮。",
            "春能和煦秋搖落，生殺還同造化功。"
        ],
        "title": "風",
        "id": "36db4d01-5eb0-4d46-b986-723c3bb36ab8"
    },
    {
        "author": "徐夤",
        "paragraphs": [
            "豈勞孤棹送行舟，輕過天涯勢未休。",
            "斷岸曉看殘月挂，遠灣寒背夕陽收。",
            "川平直可追飛箭，風健還能泝急流。",
            "幸遇濟川恩不淺，北溟東海更何愁。"
        ],
        "title": "帆",
        "id": "f3da03a3-79d5-4ec4-a2ea-6b8586c323be"
    },
    {
        "author": "徐夤",
        "paragraphs": [
            "月落燈前閉北堂，神魂交入杳冥鄉。",
            "文通毫管醒來異，武帝蘅蕪覺後香。",
            "傅說已徴賢可輔，周公不見恨何長。",
            "生松十八年方應，通塞人間豈合忙。"
        ],
        "title": "夢",
        "id": "6fff6bc0-28cd-4ade-b329-aef5f1fb8f91"
    },
    {
        "author": "徐夤",
        "paragraphs": [
            "紫氣天元出故關，大明先照九垓間。",
            "鰲山海上秦娥去，鱸鱠江邊齊掾還。",
            "青帝郊坰平似砥，主人階級峻如山。",
            "蟠桃樹在煙濤水，解凍風高未得攀。"
        ],
        "title": "東",
        "id": "69efbeef-7563-46c6-9dab-f919f1de2aeb"
    },
    {
        "author": "徐夤",
        "paragraphs": [
            "密雲郊外已回秋，日下崦嵫景懶收。",
            "秦帝城高堅似鐵，李斯書上曲如鉤。",
            "寧惟東岳凌天秀，更有長庚瞰曙流。",
            "見說山傍偏出將，犬戎降盡復何愁。"
        ],
        "title": "西",
        "id": "8987a0f6-a89c-4224-a462-67cb9e1a7282"
    },
    {
        "author": "徐夤",
        "paragraphs": [
            "罩罩嘉魚憶此方，送君前浦恨難量。",
            "火山遠照蒼梧郡，銅柱高標碧海鄉。",
            "陸賈幾時來越島，三閭何日濯滄浪。",
            "鍾儀冠帶歸心阻，蝴蝶飛園萬草芳。"
        ],
        "title": "南",
        "id": "77c55f66-4fa7-41a5-9849-8a1e23cb0899"
    },
    {
        "author": "徐夤",
        "paragraphs": [
            "雪滿湖天日影微，李君降虜失良時。",
            "窮溟駕浪鵾鵬化，極海寄書鴻雁遲。",
            "□□□來猶未啓，殘兵奔去杳難追。",
            "可憐燕谷花[開]晚，鄒律如何爲一吹。"
        ],
        "title": "北",
        "id": "b5c207ff-14dd-4c42-9097-519e8d4bd021"
    },
    {
        "author": "徐夤",
        "paragraphs": [
            "漠漠沈沈向夕暉，蒼梧巫峽兩相依。",
            "天心白日休空蔽，海上故山應自歸。",
            "似蓋好臨千乘載，如羅堪翦六銖衣。",
            "爲霖須救蒼生旱，莫向西郊作雨稀。"
        ],
        "title": "雲",
        "id": "12add4a4-08f7-4e0b-89e0-4dd7adb9aee1"
    },
    {
        "author": "徐夤",
        "paragraphs": [
            "從待銜泥濺客衣，百禽靈性比他稀。",
            "何嫌何恨秋須去，無約無期春自歸。",
            "鵰鶚不容應不怪，棟梁相庇願相依。",
            "吳王宮女嬌相襲，合整雙毛預奮飛。"
        ],
        "title": "燕",
        "id": "7e90f29e-1ec0-4b6f-b0b5-27b6fe4838d6"
    },
    {
        "author": "徐夤",
        "paragraphs": [
            "寒鳴寧與衆蟲同，翼鬢緌冠豈道窮。",
            "殼蛻已從今日化，聲愁何似去年中。",
            "朝催籬菊花開露，暮促庭槐葉墜風。",
            "從此最能驚賦客，計居何處轉飛蓬。"
        ],
        "title": "蟬",
        "id": "2c2d3acc-c0ae-4c3f-a078-3e36d2de16db"
    },
    {
        "author": "徐夤",
        "paragraphs": [
            "鶴鳴先警雁來天，洗竹沾花處處鮮。",
            "散綵幾當蟬飲際，凝光宜對蚌胎前。",
            "朝垂苑草煙猶重，夜滴宮槐月正圓。",
            "怵惕與霜同降日，蘋蘩思薦獨淒然。"
        ],
        "title": "露",
        "id": "5d6ae932-1ab4-4689-bf8a-279b4a398ad0"
    },
    {
        "author": "徐夤",
        "paragraphs": [
            "天際何人濯錦歸，偏宜殘照與晨暉。",
            "流爲洞府千年酒，化作靈山幾襲衣。",
            "野燒燄連殊赫奕，愁雲陰隔乍依稀。",
            "勞生願學長生術，飡盡紅桃上漢飛。"
        ],
        "title": "霞",
        "id": "1140634f-7b02-43ac-8070-a0a153ca5e9d"
    },
    {
        "author": "徐夤",
        "paragraphs": [
            "濯秀盤根在碧流，紫茵含露向晴抽。",
            "編爲細履隨君步，織作輕帆送客愁。",
            "疎葉稍爲投餌釣，密叢還礙採蓮舟。",
            "鴛鴦鸂鶒多情甚，日日雙雙遶傍游。"
        ],
        "title": "蒲",
        "id": "82569b16-e108-4b7e-8aef-4e4a5e03ebad"
    },
    {
        "author": "徐夤",
        "paragraphs": [
            "非鑿非疏出洞門，源深流嶮合還分。",
            "高成瀑布漱逋客，清入御溝朝聖君。",
            "迸滴幾山穿破石，迅飛層嶠噴開雲。",
            "舊齋一帶連松竹，明月窗前枕上聞。"
        ],
        "title": "泉",
        "id": "544cb9f5-860c-4db1-882a-db17e88cd08a"
    },
    {
        "author": "徐夤",
        "paragraphs": [
            "燎野焚林見所從，惹空橫水展形容。",
            "能滋甘雨隨車潤，不並行雲逐夢蹤。",
            "晴鳥迴籠嘉樹薄，春亭嬌幕好花濃。",
            "有時片片風吹去，海碧山清過幾重。"
        ],
        "title": "煙",
        "id": "bbd0a254-8b3a-4dfc-8c5b-c9460216e963"
    },
    {
        "author": "徐夤",
        "paragraphs": [
            "不管人間是與非，白雲流水自相依。",
            "一瓢挂樹傲時代，五柳種門吟落暉。",
            "江上翠娥遺佩去，岸邊紅袖采蓮歸。",
            "客星辭得漢光武，却坐東江舊蘚磯。"
        ],
        "title": "閑",
        "id": "dfb2efa4-daf5-4fc9-950f-44e74f85e0dd"
    },
    {
        "author": "徐夤",
        "paragraphs": [
            "雙競龍舟疾似風，一星毬子兩明同。",
            "平吳破蜀三除裏，滅楚圖秦百戰中。",
            "春近杜鵑啼不斷，寒催歸雁去何窮。",
            "兵還失路旌旗亂，驚起紅塵似轉蓬。"
        ],
        "title": "忙",
        "id": "dfa8e3ca-57f4-45f8-a40e-87851ed06654"
    },
    {
        "author": "徐夤",
        "paragraphs": [
            "發事牽情不自繇，偶然惆悵即難收。",
            "已聞抱玉沾衣濕，見說迷途滿目流。",
            "滴盡綺筵紅燭暗，墜殘妝閣曉花羞。",
            "世間何處偏留得，萬點分明湘水頭。"
        ],
        "title": "淚",
        "id": "bb339274-d89b-4c79-a113-3d94d0ea5dd4"
    },
    {
        "author": "徐夤",
        "paragraphs": [
            "碧落誰分造化權，結霜凝雪作嬋娟。",
            "寒蟬若不開三穴，狡兔何從上九天。",
            "莫見團圓明處遠，須看灣曲鑒時偏。",
            "郄詵樹老堯蓂換，惆悵今年似去年。"
        ],
        "title": "月",
        "id": "7710181b-8ad9-4df0-ab26-5268fe33d0e1"
    },
    {
        "author": "徐夤",
        "paragraphs": [
            "地靈蒸水暖，天氣待宸遊。",
            "嶽拱蓮花秀，峯高玉蘂秋。",
            "朝元雕翠閣，乞巧繡瓊樓。",
            "碧海供驪嶺，黃金絡馬頭。",
            "五王更入帳，七貴迭封侯。",
            "夕雨鳴鴛瓦，朝陽曄柘裘。",
            "伊臯爭負鼎，舜禹讓垂旒。",
            "墮珥閑應拾，遺釵醉不收。",
            "飛煙籠劍戟，殘月照旌斿。",
            "履朔求衣早，臨陽解佩羞。",
            "宮詞裁錦段，御筆落銀鉤。",
            "帝里新豐縣，長安舊雍州。",
            "雪衣傳貝葉，蟬鬢插山榴。",
            "對景瞻瑤兔，昇天駕綵虬。",
            "丹書陳北虜，玄甲擐犀牛。",
            "聖誥多屯否，生靈少怨尤。",
            "穹旻當有輔，帷幄豈無籌。",
            "鳳態傷紅豔，鸞輿緩紫騮。",
            "樹名端正在，人欲夢魂休。",
            "讖語山旁鬼，塵銷隴畔丘。",
            "重來芳草恨，往事落花愁。",
            "五十年鴻業，東憑渭水流。"
        ],
        "title": "依御史溫飛卿華清宮二十二韻",
        "id": "7ccd7aaf-96f3-44c3-85af-055348c1743c"
    },
    {
        "author": "徐夤",
        "paragraphs": [
            "遠向端溪得，皆因郢匠成。",
            "鑿山青靄斷，琢石紫花輕。",
            "散墨松香起，濡毫藻句清。",
            "入臺知價重，著匣恐塵生。",
            "守黑還全器，臨池早著名。",
            "春闈攜就處，軍幕載將行。",
            "不獨雄文陣，兼能助筆耕。",
            "莫嫌涓滴潤，深染古今情。",
            "洗處無瑕玷，添時識滿盈。",
            "蘭亭如見用，敲戛有金聲。"
        ],
        "title": "尚書命題瓦硯",
        "id": "6df0c6d1-1aad-45e6-8cad-3241a44e5409"
    },
    {
        "author": "徐夤",
        "paragraphs": [
            "暖氣飄蘋末，凍痕銷水中。",
            "扇冰初覺泮，吹海旋成空。",
            "入律三春照，朝宗萬里通。",
            "岸分天影闊，色照日光融。",
            "波起輕搖綠，鱗遊乍躍紅。",
            "殷勤排弱羽，飛翥趂和風。"
        ],
        "title": "東風解凍省試",
        "id": "4ed3fb07-b56a-44d5-ab3e-a53ace3f1316"
    },
    {
        "author": "徐夤",
        "paragraphs": [
            "帝王城裏看，無故亦無新。",
            "忍摘都緣借，移栽未有因。",
            "光陰嫌太促，開落一何頻。",
            "羞殺登墻女，饒將解佩人。",
            "蘂堪靈鳳啄，香許白龍親。",
            "素練籠霞曉，紅妝帶臉春。",
            "莫辭終夕醉，易老少年身。",
            "買取歸天上，寧教逐世塵。"
        ],
        "title": "和僕射二十四丈牡丹八韻",
        "id": "0fed89cd-90f4-43ea-b83c-7b1aa7283627"
    },
    {
        "author": "徐夤",
        "paragraphs": [
            "藋藋拂清流，堪維舴艋舟。",
            "野蟲懸作餌，溪月曲爲鉤。",
            "雨潤搖堦長，風吹繞指柔。",
            "若將諸樹比，還使綠楊羞。",
            "蠶婦非堯女，漁人是子猷。",
            "湖邊舊栽處，長映讀書樓。"
        ],
        "title": "釣絲竹",
        "id": "c1430f85-779c-400c-b141-54ea16be439b"
    },
    {
        "author": "徐夤",
        "paragraphs": [
            "結綠根株翡翠莖，句芒中夜刺猩猩。",
            "景陽妝赴嚴鐘出，楚峽神教暮雨晴。",
            "躑躅豈能同日語，玫瑰方可一時呈。",
            "風吹嫩帶香苞展，露灑啼思淚點輕。",
            "阿母蘂宮期索去，昭君榆塞闕齎行。",
            "藂高恐礙含泥燕，架隱宜棲報曙鶯。",
            "鬬日只憂燒密葉，映階疑欲讓雙旌。",
            "含煙散纈佳人惜，落地遺鈿少妓爭。",
            "丹渥不因輸繡段，錢圓誰把買花聲。",
            "海棠若要分流品，秋菊春蘭兩恰平。"
        ],
        "title": "尚書會仙亭詠薔薇夤坐中聯四韻晚歸補緝所聯因成一篇",
        "id": "c3d99610-47c1-41ec-80bc-7f16a45a2026"
    },
    {
        "author": "徐夤",
        "paragraphs": [
            "名齊火浣溢山椒，誰把驚虹挂一條。",
            "天外倚來秋水刃，海心飛上白龍綃。",
            "民田鑿斷雲根引，僧圃穿通竹影澆。",
            "噴石似煙輕漠漠，濺崖如雨冷瀟瀟。",
            "水中蠶緒纏蒼壁，日裏虹精挂絳霄。",
            "寒漱綠陰仙桂老，碎流紅豔野桃夭。",
            "千尋練寫長年在，六出花開夏日消。",
            "急恐劃分青嶂骨，久應䙀裂翠微腰。",
            "濯纓便可譏漁父，洗耳還宜傲帝堯。",
            "林際猨猱偏得飯，岸邊烏鵲擬爲橋。",
            "赤城未到詩先寄，廬阜曾遊夢已遙。",
            "數夜積霖聲更遠，郡樓欹枕聽良宵。"
        ],
        "title": "和尚書詠泉山瀑布十二韻",
        "id": "c395c5fa-12ff-4ccc-9431-aefb193345ce"
    },
    {
        "author": "徐夤",
        "paragraphs": [
            "只合滄洲釣與耕，忽依螢燭愧功成。",
            "未遊宦路叨卑宦，纔到名場得大名。",
            "梁苑二年陪衆客，溫陵十載佐雙旌。",
            "錢財盡是侯王惠，骨肉偕承里巷榮。",
            "拙賦偏聞鐫印賣，惡詩親見畫圖呈多栽桃李期春色，闊鑿池塘許月明。",
            "寒益輕裯饒美寢，出乘車馬免徒行。",
            "麤支菽粟防飢歉，薄有桮盤備送迎。",
            "僧俗共鄰棲隱樂，妻孥同愛水雲清。",
            "如今便死還甘分，莫更嫌他白髮生。"
        ],
        "title": "自詠十韻",
        "id": "cf228736-e4e4-4306-bfd1-e54a57d04b44"
    },
    {
        "author": "徐夤",
        "paragraphs": [
            "晨起梳頭忽自悲，鏡中親見數莖絲。",
            "從今休說龍泉劍，世上恩讐報已遲。"
        ],
        "title": "鏡中覽懷",
        "id": "897d7a64-5411-488b-9e59-041f74493267"
    },
    {
        "author": "徐夤",
        "paragraphs": [
            "六國商於恨最多，良弓休綰劍休磨。",
            "君王不翦如簧舌，再得張儀欲奈何。"
        ],
        "title": "楚國史",
        "id": "d4ab14d1-365b-468f-8bd7-ec53d48bdc54"
    },
    {
        "author": "徐夤",
        "paragraphs": [
            "荆楚南來又北歸，分明舌在不應違。",
            "懷王本是無心者，籠得蒼蠅却放飛。"
        ],
        "title": "張儀",
        "id": "5ac24802-68ee-4afa-81c5-1f7d8b7faff3"
    },
    {
        "author": "徐夤",
        "paragraphs": [
            "朝露灑時如濯錦，晚風飄處似遺鈿。",
            "重門剩著黃金鎖，莫被飛瓊摘上天。"
        ],
        "title": "薔薇",
        "id": "cbd3dc1d-57f7-416d-898d-2a17500b8062"
    },
    {
        "author": "徐夤",
        "paragraphs": [
            "五樹旌封許歲寒，挽柯攀葉也無端。",
            "爭如澗底凌霜節，不受秦皇亂世官。"
        ],
        "title": "大夫松",
        "id": "3a4ee675-2158-4a82-a8ba-0b922b96f20c"
    },
    {
        "author": "徐夤",
        "paragraphs": [
            "杏苑簫聲好醉鄉，春風嘉宴更無雙。",
            "憑誰爲謔穆天子，莫把瑤池並曲江。"
        ],
        "title": "杏園",
        "id": "e033b3ed-18e6-49e0-80fe-c3d9889a1eae"
    },
    {
        "author": "徐夤",
        "paragraphs": [
            "綠綺新裁織女機，擺風搖日影離披。",
            "只應青帝行春罷，閑倚東牆卓翠旗。"
        ],
        "title": "蕉葉",
        "id": "17483666-0c00-4a97-9824-4ee04d4ca776"
    },
    {
        "author": "徐夤",
        "paragraphs": [
            "楚甸秦原萬里平，誰教根向路傍生。",
            "輕蹄繡轂長相蹋，合是榮時不得榮。"
        ],
        "title": "路旁草",
        "id": "3c1efd5a-19b5-4bf9-9fcf-7c9b46d2d342"
    },
    {
        "author": "徐夤",
        "paragraphs": [
            "布衣空手取中原，勁卒雄師不足論。",
            "楚國八千秦百萬，豁開胸臆一時吞。"
        ],
        "title": "讀漢紀",
        "id": "8846f4b5-7891-4fd0-9d83-1a1252e4ca18"
    },
    {
        "author": "徐夤",
        "paragraphs": [
            "不望金輿到錦帷，人間樂極即須悲。",
            "若言要識愁中貌，也似君恩日日衰。"
        ],
        "title": "李夫人二首 一",
        "id": "105a9483-9975-4cfa-98b1-66ce01473700"
    },
    {
        "author": "徐夤",
        "paragraphs": [
            "招得香魂爵少翁，九華燈燭曉還空。",
            "漢王不及吳王樂，且與西施死處同。"
        ],
        "title": "李夫人二首 二",
        "id": "411f1c67-19e7-4de2-8843-c4bb63f2ef2e"
    },
    {
        "author": "徐夤",
        "paragraphs": [
            "不用牽心恨畫工，帝家無策及邊戎。",
            "香魂若得昇明月，夜夜還應照漢宮。"
        ],
        "title": "明妃",
        "id": "e60bc1d2-e4b3-4087-b004-d68dd8be4c01"
    },
    {
        "author": "徐夤",
        "paragraphs": [
            "二百年來事遠聞，從龍誰解盡如雲。",
            "張均兄弟皆何在，却是楊妃死報君。"
        ],
        "title": "馬嵬",
        "id": "8371affc-cbca-4219-ba38-742fac321483"
    },
    {
        "author": "徐夤",
        "paragraphs": [
            "七貴五侯生肯退，利塵名網死當拋。",
            "黔婁寂寞嚴陵臥，借問何人與結交。"
        ],
        "title": "依韻贈南安方處士五首 一",
        "id": "2b534e5f-fc54-4244-b89b-1d2146c2da67"
    },
    {
        "author": "徐夤",
        "paragraphs": [
            "休把羸蹄蹋霜雪，書成何處獻君王。",
            "嵩山好與浮丘約，三十六峰雲外鄉。"
        ],
        "title": "依韻贈南安方處士五首 二",
        "id": "0ef07fbb-9021-4200-9b1a-1a07f721f004"
    },
    {
        "author": "徐夤",
        "paragraphs": [
            "百萬僧中不爲僧，比君知道僅誰能。",
            "無家寄泊南安縣，六月門前也似冰。"
        ],
        "title": "依韻贈南安方處士五首 三",
        "id": "89d7ccef-4f26-4b71-97c7-4eb4ef83579c"
    },
    {
        "author": "徐夤",
        "paragraphs": [
            "兩鬢當春却似秋，僻居誇近野僧樓。",
            "落花明月皆臨水，明月不流花自流。"
        ],
        "title": "依韻贈南安方處士五首 四",
        "id": "b8cc6a21-a9b7-4f26-a70a-0074e2a33795"
    },
    {
        "author": "徐夤",
        "paragraphs": [
            "晉楚忙忙起戰塵，龔黃門外有高人。",
            "一畦雲薤三株竹，席上先生未是貧。"
        ],
        "title": "依韻贈南安方處士五首 五",
        "id": "3e678ac0-2ce4-427d-ba12-1815c411a2af"
    },
    {
        "author": "徐夤",
        "paragraphs": [
            "慈恩雁塔參差榜，杏苑鶯花次第遊。",
            "白日有愁猶可散，青山高臥況無愁。"
        ],
        "title": "依韻荅黃校書",
        "id": "3253dca8-6a8c-493b-aa60-f7ee4f197377"
    },
    {
        "author": "徐夤",
        "paragraphs": [
            "獻書猶未達明君，何事先遊岱岳雲。",
            "惟有春風護冤魄，與生青草蓋孤墳。"
        ],
        "title": "傷進士謝庭皓",
        "id": "dfb61907-f39f-4797-8ee8-4086c79317a9"
    },
    {
        "author": "徐夤",
        "paragraphs": [
            "園綺生雖逢漢室，巢由死不謁堯階。",
            "夫君歿去何人葬，合取夷齊隱處埋。"
        ],
        "title": "聞司空侍郎訃音",
        "id": "0fdf6262-27bb-4869-8d88-4c3cbc853e92"
    },
    {
        "author": "徐夤",
        "paragraphs": [
            "買骨須求騏驥骨，愛毛宜採鳳皇毛。",
            "駑駘燕雀堪何用，仍向人前價例高。"
        ],
        "title": "偶題二首 一",
        "id": "409ac501-f726-41d2-b592-d21557e75699"
    },
    {
        "author": "徐夤",
        "paragraphs": [
            "賦就長安振大名，斬蛇功與樂天爭。",
            "歸來延壽溪頭坐，終日無人問一聲。"
        ],
        "title": "偶題二首 二",
        "id": "06dc1837-2853-434f-b1fe-f269bb0726e7"
    },
    {
        "author": "徐夤",
        "paragraphs": [
            "宿有喬林飲有溪，生來蹤跡遠塵泥。",
            "不知心更愁何事，每向深山夜夜啼。"
        ],
        "title": "猨",
        "id": "fd8e4a6c-57dd-4541-8527-187202242ffe"
    },
    {
        "author": "徐夤",
        "paragraphs": [
            "誰開黃帝橋山冢，明月飛光出九泉。",
            "狼藉蘚痕磨不盡，黑雲殘點汙秋天。"
        ],
        "title": "追和賈浪仙古鏡",
        "id": "f91daa04-61f6-460c-9d58-2c986981ce9d"
    },
    {
        "author": "徐夤",
        "paragraphs": [
            "不並難飛繭裏蛾，有花芳處定經過。",
            "天風相送輕飄去，却笑[蜘蛛]謾織羅。"
        ],
        "title": "蝴蝶三首 一",
        "id": "5454a82f-723b-4df9-8c00-057f3d24f305"
    },
    {
        "author": "徐夤",
        "paragraphs": [
            "苒苒雙雙拂畫欄，佳人偷眼再三看。",
            "莫欺翼短飛長近，試就花間撲已難。"
        ],
        "title": "蝴蝶三首 二",
        "id": "e9be9eaa-7c69-4371-9538-0fc0ff65d054"
    },
    {
        "author": "徐夤",
        "paragraphs": [
            "栩栩無因繫得他，野園荒徑一何多。",
            "不聞絲竹誰教舞，應仗流鶯爲唱歌。"
        ],
        "title": "蝴蝶三首 三",
        "id": "acfd526f-af75-430e-97f3-4bd8802df7c1"
    },
    {
        "author": "徐夤",
        "paragraphs": [
            "素手春溪罷浣紗，巧裁明月半彎斜。",
            "齊宮合贈東昏寵，好步黃金菡萏花。"
        ],
        "title": "新刺襪",
        "id": "d57802d4-e343-42b6-8118-413ed13a9c10"
    },
    {
        "author": "徐夤",
        "paragraphs": [
            "山掌林中第一人，鶴書時或問眠雲。",
            "莫言疎野全無事，明月清風肯放君。"
        ],
        "title": "寄華山司空侍郎",
        "id": "622cdc8c-10b2-49c5-948a-d05689b99352"
    },
    {
        "author": "徐夤",
        "paragraphs": [
            "長養薰風拂曉吹，漸開荷芰落薔薇。",
            "青蟲也學莊周夢，化作南園蛺蝶飛。"
        ],
        "title": "初夏戲題",
        "id": "40b0453a-1856-4853-a9ca-618f7b951f97"
    },
    {
        "author": "錢珝",
        "paragraphs": [
            "灑灑灘聲晚霽時，客亭風袖半披垂。",
            "野雲行止誰相待，明月襟懷祗自知。",
            "無伴偶吟溪上路，有花偷笑臘前枝。",
            "牽情景物潛惆悵，忽似傷春遠別離。"
        ],
        "title": "客舍寓懷",
        "id": "ef9a3c12-6c44-4bcd-b63a-195fd228a93e"
    },
    {
        "author": "錢珝",
        "paragraphs": [
            "惜別遠相送，却成惆悵多。",
            "獨歸回首處，爭那暮山何。"
        ],
        "title": "送王郎中",
        "id": "fbb7923e-f685-473d-ac3e-752f8b84318c"
    },
    {
        "author": "錢珝",
        "paragraphs": [
            "傾酒向漣漪，乘流欲去時。",
            "寸心同尺璧，投此報馮夷。"
        ],
        "title": "江行無題一百首 一",
        "id": "17f9a69e-f778-4d2c-85d6-d8e5e1098e92"
    },
    {
        "author": "錢珝",
        "paragraphs": [
            "江曲全縈楚，雲飛半自秦。",
            "峴山迴首望，如別故鄉人。"
        ],
        "title": "江行無題一百首 二",
        "id": "17923b7c-e3bc-49a5-8e1f-32df5f55f3b0"
    },
    {
        "author": "錢珝",
        "paragraphs": [
            "浦煙含夜色，冷日轉秋旻。",
            "自有沈碑在，清光不照人。"
        ],
        "title": "江行無題一百首 三",
        "id": "992a9fdb-a059-480a-af0b-d39f745ab7b6"
    },
    {
        "author": "錢珝",
        "paragraphs": [
            "楚岸雲空合，楚城人不來。",
            "祗今誰善舞，莫恨廢章臺。"
        ],
        "title": "江行無題一百首 四",
        "id": "0322221c-e8dc-4373-bf1f-92b3958adb1c"
    },
    {
        "author": "錢珝",
        "paragraphs": [
            "行背青山郭，吟當白露秋。",
            "風流無屈宋，空詠古荆州。"
        ],
        "title": "江行無題一百首 五",
        "id": "66c08c21-408a-4d67-8417-b8d2d77545c0"
    },
    {
        "author": "錢珝",
        "paragraphs": [
            "晚來漁父喜，網重欲收遲。",
            "恐有長江使，金錢願贖龜。"
        ],
        "tags": [
            "长江"
        ],
        "title": "江行無題一百首 六",
        "id": "dee1b9d0-4da6-48f7-b87e-b2a44bc10363"
    },
    {
        "author": "錢珝",
        "paragraphs": [
            "去指龍沙路，徒懸象闕心。",
            "夜涼無遠夢，不爲偶聞砧。"
        ],
        "title": "江行無題一百首 七",
        "id": "a7594595-00c0-4d3c-afd4-db2a1914bf44"
    },
    {
        "author": "錢珝",
        "paragraphs": [
            "霧雲疎有葉，雨浪細無花。",
            "穩放扁舟去，江天自有涯。"
        ],
        "title": "江行無題一百首 八",
        "id": "363ade9d-5052-436a-9287-e0709430d552"
    },
    {
        "author": "錢珝",
        "paragraphs": [
            "好日當秋半，層波動旅腸。",
            "已行千里外，誰與共秋光。"
        ],
        "title": "江行無題一百首 九",
        "id": "7eb2e943-8e06-451c-b231-a44fb2043de9"
    },
    {
        "author": "錢珝",
        "paragraphs": [
            "潤色非東里，官曹更建章。",
            "宦遊難自定，來喚櫂船郎。"
        ],
        "title": "江行無題一百首 十",
        "id": "895f8e9b-409c-44a0-8428-7cdf14bd07f0"
    },
    {
        "author": "錢珝",
        "paragraphs": [
            "夜江清未曉，徒惜月光沉。",
            "不是因行樂，堪傷老大心。"
        ],
        "title": "江行無題一百首 十一",
        "id": "e68cb702-b6a6-401a-a1ae-98228a2d566f"
    },
    {
        "author": "錢珝",
        "paragraphs": [
            "翳日多喬木，維舟取束薪。",
            "靜聽江叟語，盡是厭兵人。"
        ],
        "title": "江行無題一百首 十二",
        "id": "d7a1fdcf-42df-4bac-929c-67bfc851f259"
    },
    {
        "author": "錢珝",
        "paragraphs": [
            "箭漏日初短，汀煙草未衰。",
            "雨餘雖更綠，不是採蘋時。"
        ],
        "title": "江行無題一百首 十三",
        "id": "709f5393-5755-4f83-a422-fbc529b4649f"
    },
    {
        "author": "錢珝",
        "paragraphs": [
            "山雨夜來漲，喜魚跳滿江。",
            "岸沙平欲盡，垂蓼入船窗。"
        ],
        "title": "江行無題一百首 十四",
        "id": "b4c8dff9-340c-4a2b-b480-016d0dbe12f5"
    },
    {
        "author": "錢珝",
        "paragraphs": [
            "渚邊新鴈下，舟上獨淒涼。",
            "俱是南來客，憐君綴一行。"
        ],
        "title": "江行無題一百首 十五",
        "id": "ce9bcf6f-5fa8-4dc0-98ec-7e58bc7a27b3"
    },
    {
        "author": "錢珝",
        "paragraphs": [
            "雲密連江暗，風斜著物鳴。",
            "一杯真戰將，笑爾作愁兵。"
        ],
        "title": "江行無題一百首 十六",
        "id": "5f07cf10-91b2-463f-8478-2278f9e1ab62"
    },
    {
        "author": "錢珝",
        "paragraphs": [
            "柳拂斜開路，籬邊數戶村。",
            "可能還有意，不掩向江門。"
        ],
        "title": "江行無題一百首 十七",
        "id": "4cf6bd3d-dab6-4217-9986-5da98288d15e"
    },
    {
        "author": "錢珝",
        "paragraphs": [
            "不識相如渴，徒吟子美詩。",
            "江清惟獨看，心外更誰知。"
        ],
        "title": "江行無題一百首 十八",
        "id": "6d4230b7-1a46-4ab2-bd17-bfe981c40d0a"
    },
    {
        "author": "錢珝",
        "paragraphs": [
            "牽路沿江狹，沙崩岸不平。",
            "盡知行處險，誰肯載時輕。"
        ],
        "title": "江行無題一百首 十九",
        "id": "af9867bf-cc57-4040-9e47-f7b83b3516bc"
    },
    {
        "author": "錢珝",
        "paragraphs": [
            "憔悴異靈均，非讒作逐臣。",
            "如逢漁父問，未是獨醒人。"
        ],
        "title": "江行無題一百首 二十",
        "id": "2f38cbf7-7fc7-42d4-8e6f-91c7b2864482"
    },
    {
        "author": "錢珝",
        "paragraphs": [
            "水含秋夜靜，雲帶夕陽高。",
            "詩癖非吾病，何妨吮短豪。"
        ],
        "title": "江行無題一百首 二十一",
        "id": "1b4dfe50-60c4-43d0-a014-69d9b73fc8f0"
    },
    {
        "author": "錢珝",
        "paragraphs": [
            "帶舟維古岸，還似阻西陵。",
            "箕伯無多怒，回頭詎不能。"
        ],
        "title": "江行無題一百首 二十二",
        "id": "4bd471e6-b92f-42a0-82ce-d56228ad0cf3"
    },
    {
        "author": "錢珝",
        "paragraphs": [
            "秋雲久無雨，江燕社猶飛。",
            "却笑舟中客，今年未得歸。"
        ],
        "title": "江行無題一百首 二十三",
        "id": "a0c7a29d-7ffe-41b0-9c86-17228a396718"
    },
    {
        "author": "錢珝",
        "paragraphs": [
            "帆翅初張處，雲鵬怒翼同。",
            "莫愁千里路，自有到來風。"
        ],
        "title": "江行無題一百首 二十四",
        "id": "b408321b-acd7-4886-aef1-45b551ebec69"
    },
    {
        "author": "錢珝",
        "paragraphs": [
            "佳節雖逢菊，浮生正似萍。",
            "故山何處望，荒岸小長亭。"
        ],
        "title": "江行無題一百首 二十五",
        "id": "8a267130-ba2d-4914-8b82-5df29e273085"
    },
    {
        "author": "錢珝",
        "paragraphs": [
            "月下江流靜，村荒人語稀。",
            "鷺鴛雖有伴，仍共影雙飛。"
        ],
        "title": "江行無題一百首 二十六",
        "id": "c06fddf0-4554-41d7-af7c-46e46200b444"
    },
    {
        "author": "錢珝",
        "paragraphs": [
            "斗轉月未落，舟行夜已深。",
            "有村知不遠，風便數聲砧。"
        ],
        "title": "江行無題一百首 二十七",
        "id": "34ee6fec-9de5-457f-a752-9e8aa546600f"
    },
    {
        "author": "錢珝",
        "paragraphs": [
            "櫂驚沙鳥迅，飛濺夕陽波。",
            "不顧魚多處，應防一目羅。"
        ],
        "title": "江行無題一百首 二十八",
        "id": "bb4dcbd8-3136-4718-93fc-9f0245695da9"
    },
    {
        "author": "錢珝",
        "paragraphs": [
            "行到楚江岸，蒼茫人正迷。",
            "秪如秦塞遠，格磔鷓鴣啼。"
        ],
        "title": "江行無題一百首 二十九",
        "id": "99b162d3-33b4-41d0-9f0f-3a555bf5b8e4"
    },
    {
        "author": "錢珝",
        "paragraphs": [
            "漸覺江天遠，難逢故國書。",
            "可能無往事，空食鼎中魚。"
        ],
        "title": "江行無題一百首 三十",
        "id": "84fe859f-a505-42d7-8052-a4ff8e067c7d"
    },
    {
        "author": "錢珝",
        "paragraphs": [
            "岸草連荒色，村聲樂稔年。",
            "晚晴貪穫稻，閑却採菱船。"
        ],
        "title": "江行無題一百首 三十一",
        "id": "c875f5b6-3f93-4d07-92f5-70078123cedb"
    },
    {
        "author": "錢珝",
        "paragraphs": [
            "灘淺多遊鷺，江清易見魚。",
            "怪來吟未足，秋物欠紅蕖。"
        ],
        "title": "江行無題一百首 三十二",
        "id": "d46ecb8b-eb8f-42fc-a9c0-c7186af637dd"
    },
    {
        "author": "錢珝",
        "paragraphs": [
            "蛩響依沙草，螢飛透水煙。",
            "夜涼誰詠史，空泊運租船。"
        ],
        "title": "江行無題一百首 三十三",
        "id": "085572da-1b2e-4e52-8bfb-b9caf8af40e2"
    },
    {
        "author": "錢珝",
        "paragraphs": [
            "睡穩葉舟輕，風微浪不驚。",
            "人居蘆葦岸，終夜動秋聲。"
        ],
        "title": "江行無題一百首 三十四",
        "id": "cb8e0968-f859-4970-9642-31ea524a118d"
    },
    {
        "author": "錢珝",
        "paragraphs": [
            "自念平生意，曾期一郡符。",
            "可知因謫宦，斑鬢入江湖。"
        ],
        "title": "江行無題一百首 三十五",
        "id": "0718eaea-b984-4f6e-b220-bd3459d10141"
    },
    {
        "author": "錢珝",
        "paragraphs": [
            "水天涼夜月，不是少清光。",
            "好景隨人物，秦淮憶建康。"
        ],
        "title": "江行無題一百首 三十六",
        "id": "ad835cb8-a01c-43ab-b820-c7a093c3468e"
    },
    {
        "author": "錢珝",
        "paragraphs": [
            "古來多思客，搖落恨江潭。",
            "今日秋風至，蕭疎過沔南。"
        ],
        "title": "江行無題一百首 三十七",
        "id": "98612140-19f6-47f2-9d7b-3a3a48936991"
    },
    {
        "author": "錢珝",
        "paragraphs": [
            "映竹疑村好，穿蘆覺渚幽。",
            "漸安無曠土，薑芋當農收。"
        ],
        "title": "江行無題一百首 三十八",
        "id": "af7d6f92-d035-425c-9d45-36b42a128141"
    },
    {
        "author": "錢珝",
        "paragraphs": [
            "煙渚復煙渚，畫屏休畫屏。",
            "引愁天末去，數點暮山青。"
        ],
        "title": "江行無題一百首 三十九",
        "id": "fcebb0ff-7824-4efe-a25d-945e06f374df"
    },
    {
        "author": "錢珝",
        "paragraphs": [
            "秋風動客心，寂寂不成吟。",
            "飛上危檣立，鶯啼報好音。"
        ],
        "title": "江行無題一百首 四十",
        "id": "e525bd2c-e76d-47c9-b624-4bc009487edd"
    },
    {
        "author": "錢珝",
        "paragraphs": [
            "見底高秋水，開懷萬里天。",
            "旅吟還有伴，沙柳數枝蟬。"
        ],
        "title": "江行無題一百首 四十一",
        "id": "b04081fe-7589-4e12-9228-03502803a213"
    },
    {
        "author": "錢珝",
        "paragraphs": [
            "九日自佳節，扁舟無一杯。",
            "曹園舊罇酒，戲馬憶高臺。"
        ],
        "title": "江行無題一百首 四十二",
        "id": "b53d3326-2cb4-4019-ad28-9d4dbb886011"
    },
    {
        "author": "錢珝",
        "paragraphs": [
            "兵火有餘燼，貧村纔數家。",
            "無人爭曉渡，殘月下寒沙。"
        ],
        "title": "江行無題一百首 四十三",
        "id": "48d1ff68-1738-45d9-8041-c9f475b7bb02"
    },
    {
        "author": "錢珝",
        "paragraphs": [
            "渚禽菱芡足，不向稻粱爭。",
            "靜宿涼灣月，應無失侶聲。"
        ],
        "title": "江行無題一百首 四十四",
        "id": "a9ec4172-b406-446a-824c-b0c2fa2f6dfe"
    },
    {
        "author": "錢珝",
        "paragraphs": [
            "輕雲未撲霜，樹杪橘初黃。",
            "行是知名物，過風過水香。"
        ],
        "title": "江行無題一百首 四十五",
        "id": "7d7ffec4-22ad-4647-a18b-830af5d7fcf8"
    },
    {
        "author": "錢珝",
        "paragraphs": [
            "土曠深耕少，江平遠釣多。",
            "平生皆棄本，金革竟如何。"
        ],
        "title": "江行無題一百首 四十六",
        "id": "3a2152cb-d73f-4ac5-9bc0-69b2b0685cbd"
    },
    {
        "author": "錢珝",
        "paragraphs": [
            "海月非常物，等閑不可尋。",
            "披沙應有地，淺處定無金。"
        ],
        "title": "江行無題一百首 四十七",
        "id": "e6cf5454-bd77-436b-b372-8ff55066fd69"
    },
    {
        "author": "錢珝",
        "paragraphs": [
            "風晚冷颼颼，蘆花已白頭。",
            "舊來紅葉寺，堪憶玉京秋。"
        ],
        "title": "江行無題一百首 四十八",
        "id": "bbb3b6fe-a14a-43b4-b484-22cde1b5e0d3"
    },
    {
        "author": "錢珝",
        "paragraphs": [
            "渺渺望天涯，清漣浸赤霞。",
            "難逢星漢使，烏鵲日乘槎。"
        ],
        "title": "江行無題一百首 四十九",
        "id": "d70770bb-7575-4323-a99a-181305e36366"
    },
    {
        "author": "錢珝",
        "paragraphs": [
            "風好來無陣，雲開去有踪。",
            "釣歌無遠近，應喜罷艨艟。"
        ],
        "title": "江行無題一百首 五十",
        "id": "fdcdb756-9d8d-4d7c-bbf6-fb84a626928b"
    },
    {
        "author": "錢珝",
        "paragraphs": [
            "吳疆連楚甸，楚俗異吳鄉。",
            "謾把罇中物，無人啄蟹黃。"
        ],
        "title": "江行無題一百首 五十一",
        "id": "dc2ffe00-2506-45e9-9671-62f5c115c80f"
    },
    {
        "author": "錢珝",
        "paragraphs": [
            "岸綠野煙遠，江紅斜照微。",
            "撑開小漁艇，應到月明歸。"
        ],
        "title": "江行無題一百首 五十二",
        "id": "0b131b72-8e68-4045-98c2-63079681cf03"
    },
    {
        "author": "錢珝",
        "paragraphs": [
            "雨餘江始漲，漾漾見流薪。",
            "曾歎河中木，斯言憶古人。"
        ],
        "title": "江行無題一百首 五十三",
        "id": "7d13ffec-4b70-43cc-a16d-fce31334b3e7"
    },
    {
        "author": "錢珝",
        "paragraphs": [
            "垂露晚猶濃，清風不易逢。",
            "涉江雖已晚，高樹搴芙蓉。"
        ],
        "title": "江行無題一百首 五十四",
        "id": "43f2ec26-7583-4ca9-ba89-9782cca6823c"
    },
    {
        "author": "錢珝",
        "paragraphs": [
            "乘舟維夏口，煙野獨行時。",
            "不見頭陀寺，空懷幼婦碑。"
        ],
        "title": "江行無題一百首 五十五",
        "id": "40436bf4-67f6-457c-9c22-2ca94fff9a57"
    },
    {
        "author": "錢珝",
        "paragraphs": [
            "晚泊武昌岸，津亭疎柳風。",
            "數株曾手植，好事憶陶公。"
        ],
        "title": "江行無題一百首 五十六",
        "id": "d0cf93ec-5ae4-4c75-811d-68401500097d"
    },
    {
        "author": "錢珝",
        "paragraphs": [
            "舟航依浦定，星斗滿江寒。",
            "若比陰霾日，何妨夜未闌。"
        ],
        "title": "江行無題一百首 五十七",
        "id": "b82ee65c-411f-4cf7-9368-53db642a5e29"
    },
    {
        "author": "錢珝",
        "paragraphs": [
            "近戍離金落，孤岑望火門。",
            "惟將知命意，瀟灑向乾坤。"
        ],
        "title": "江行無題一百首 五十八",
        "id": "b289e8a2-a693-459c-b4f9-1f6e62bf6617"
    },
    {
        "author": "錢珝",
        "paragraphs": [
            "叢菊生堤上，此花長後時。",
            "有人還採掇，何必在春期。"
        ],
        "title": "江行無題一百首 五十九",
        "id": "2e47625f-9684-46be-84a8-328dbfc8267e"
    },
    {
        "author": "錢珝",
        "paragraphs": [
            "景夕殘霞落，秋寒細雨晴。",
            "短纓何用濯，舟在月中行。"
        ],
        "title": "江行無題一百首 六十",
        "id": "7293bec0-5595-4fa1-b706-3a76dfbb596a"
    },
    {
        "author": "錢珝",
        "paragraphs": [
            "堤壞漏江水，地坳成野塘。",
            "晚荷人不折，留取作秋香。"
        ],
        "title": "江行無題一百首 六十一",
        "id": "c5f4e9c6-31c4-48a6-8979-28fcd85053d3"
    },
    {
        "author": "錢珝",
        "paragraphs": [
            "左宦終何路，攄懷亦自寬。",
            "襞牋嘲白鷺，無意喻梟鸞。"
        ],
        "title": "江行無題一百首 六十二",
        "id": "98082815-a273-4a09-92dd-812c2b3ce57f"
    },
    {
        "author": "錢珝",
        "paragraphs": [
            "樓空人不歸，雲白去時衣。",
            "黃鶴無心下，長應笑令威。"
        ],
        "title": "江行無題一百首 六十三",
        "id": "9d902f96-9427-43ff-a047-e35483e7ed7e"
    },
    {
        "author": "錢珝",
        "paragraphs": [
            "白帝朝驚浪，陽臺暮映雲。",
            "等閑生險易，世路秪如君。"
        ],
        "title": "江行無題一百首 六十四",
        "id": "ec9688a6-6ed2-48f7-bcee-82e31ff33b58"
    },
    {
        "author": "錢珝",
        "paragraphs": [
            "櫓慢生輕浪，帆虛帶白雲。",
            "客船雖狹小，容得瘦將軍。"
        ],
        "title": "江行無題一百首 六十五",
        "id": "ac7e4cbf-b8ed-40cc-a86d-6c22b5197cc3"
    },
    {
        "author": "錢珝",
        "paragraphs": [
            "靜看秋江水，風微浪漸平。",
            "人間馳競處，塵土自波成。"
        ],
        "title": "江行無題一百首 六十六",
        "id": "4602b3c1-aea1-4c12-9aa9-60b8e849c939"
    },
    {
        "author": "錢珝",
        "paragraphs": [
            "風借帆方疾，風回櫂却遲。",
            "較量人世事，不校一毫釐。"
        ],
        "title": "江行無題一百首 六十七",
        "id": "4905d5fb-6078-4556-a676-5dfca6682fbe"
    },
    {
        "author": "錢珝",
        "paragraphs": [
            "咫尺愁風雨，匡廬不可登。",
            "秪疑雲霧窟，猶有六朝僧。"
        ],
        "tags": [
            "庐山"
        ],
        "title": "江行無題一百首 六十八",
        "id": "1576c5f2-48dc-4d65-a495-95dc9573e645"
    },
    {
        "author": "錢珝",
        "paragraphs": [
            "江草何多思，冬青尚滿洲。",
            "誰能驚鵩鳥，作賦爲沙鷗。"
        ],
        "title": "江行無題一百首 六十九",
        "id": "6731b33f-4a02-4f5e-a543-38225b05f0d3"
    },
    {
        "author": "錢珝",
        "paragraphs": [
            "幸有煙波興，寧辭筆硯勞。",
            "緣情無怨刺，却似反離騷。"
        ],
        "title": "江行無題一百首 七十",
        "id": "15b83dcd-14eb-4b6a-b769-0040d523839d"
    },
    {
        "author": "錢珝",
        "paragraphs": [
            "沙上獨行時，高吟到楚詞。",
            "難將垂岸蓼，盈把當江蘺。"
        ],
        "title": "江行無題一百首 七十一",
        "id": "0f7f7833-4d0a-4822-b241-8b0139d9b779"
    },
    {
        "author": "錢珝",
        "paragraphs": [
            "秋寒鷹隼健，逐雀下雲空。",
            "知是江湖客，無心擊塞鴻。"
        ],
        "title": "江行無題一百首 七十二",
        "id": "d88e8fc3-14df-4105-9451-cd4bf55f1803"
    },
    {
        "author": "錢珝",
        "paragraphs": [
            "幽懷念煙水，長恨隔龍沙。",
            "今日滕王閣，分明見落霞。"
        ],
        "tags": [
            "滕王阁"
        ],
        "title": "江行無題一百首 七十三",
        "id": "98315dd2-f3c5-4d6f-8386-9f0f83d9d815"
    },
    {
        "author": "錢珝",
        "paragraphs": [
            "江流何渺渺，懷古獨依依。",
            "漁父非賢者，蘆中但有磯。"
        ],
        "title": "江行無題一百首 七十四",
        "id": "9175459a-8e05-48dc-87a1-abf8347708cf"
    },
    {
        "author": "錢珝",
        "paragraphs": [
            "風雨正甘寢，雲霓忽曉晴。",
            "放歌雖自遣，一歲又崢嶸。"
        ],
        "title": "江行無題一百首 七十五",
        "id": "5004eed2-2a9a-4e68-8268-ddff25dcb37d"
    },
    {
        "author": "錢珝",
        "paragraphs": [
            "幽思正遲遲，沙邊濯弄時。",
            "自憐非博物，猶未識鳧葵。"
        ],
        "title": "江行無題一百首 七十六",
        "id": "3a8aa0e5-5746-4f5e-a006-86ddd946dc6b"
    },
    {
        "author": "錢珝",
        "paragraphs": [
            "曾有煙波客，能歌西塞山。",
            "落花惟待月，一釣紫菱灣。"
        ],
        "title": "江行無題一百首 七十七",
        "id": "4ed934b8-4536-4021-9f24-41ab44ccdd74"
    },
    {
        "author": "錢珝",
        "paragraphs": [
            "千頃水紋細，一拳嵐影孤。",
            "君山寒樹綠，曾過洞庭湖。"
        ],
        "tags": [
            "洞庭湖"
        ],
        "title": "江行無題一百首 七十八",
        "id": "5d2a4ac5-6d18-4433-95fc-9426f9e49f38"
    },
    {
        "author": "錢珝",
        "paragraphs": [
            "光闊重湖水，低斜遠鴈行。",
            "未曾無興詠，多謝沈東陽。"
        ],
        "title": "江行無題一百首 七十九",
        "id": "0fa43a5f-9cdd-4b61-83ff-e789b5bde426"
    },
    {
        "author": "錢珝",
        "paragraphs": [
            "晚菊繞江壘，忽如開古屏。",
            "莫言時節過，白日有餘馨。"
        ],
        "title": "江行無題一百首 八十",
        "id": "39d7a9b2-622c-4a24-abe4-3e3ed0f783a9"
    },
    {
        "author": "錢珝",
        "paragraphs": [
            "日落長亭晚，山門步障青。",
            "可憐無酒分，處處有旗亭。"
        ],
        "title": "江行無題一百首 八十一",
        "id": "cf07926c-f8c3-434d-bdaf-9c211f0b1bbb"
    },
    {
        "author": "錢珝",
        "paragraphs": [
            "遠岸無行樹，經霜有伴紅。",
            "停船搜好句，題葉贈江楓。"
        ],
        "title": "江行無題一百首 八十二",
        "id": "7b3190cb-c1c9-46eb-9c13-d495c674f6f1"
    },
    {
        "author": "錢珝",
        "paragraphs": [
            "身世比行舟，無風亦暫休。",
            "敢言終破浪，惟願穩乘流。"
        ],
        "title": "江行無題一百首 八十三",
        "id": "6ca9fcfd-9286-443e-bf42-9a91e0e316ad"
    },
    {
        "author": "錢珝",
        "paragraphs": [
            "數畝蒼苔石，煙蒙鶴卵洲。",
            "定因詞客遇，名字始風流。"
        ],
        "title": "江行無題一百首 八十四",
        "id": "b51b6f9a-b058-4c34-896e-09f1f4ba286a"
    },
    {
        "author": "錢珝",
        "paragraphs": [
            "興閑停桂楫，路好過松門。",
            "不負佳山水，還開酒一樽。"
        ],
        "title": "江行無題一百首 八十五",
        "id": "8b422a81-48ce-4768-9d6a-084896d74cff"
    },
    {
        "author": "錢珝",
        "paragraphs": [
            "短檝休敲桂，孤根自駐萍。",
            "自憐非劒氣，空向斗牛星。"
        ],
        "title": "江行無題一百首 八十六",
        "id": "2c324b9b-fcf4-4a72-8498-08ca8010507e"
    },
    {
        "author": "錢珝",
        "paragraphs": [
            "高浪如銀屋，江風一發時。",
            "筆端降太白，才大語終奇。"
        ],
        "title": "江行無題一百首 八十七",
        "id": "100b4a87-826a-4b42-8a04-434310f5daf1"
    },
    {
        "author": "錢珝",
        "paragraphs": [
            "細竹漁家路，晴陽看結罾。",
            "喜來邀客坐，分與折腰菱。"
        ],
        "title": "江行無題一百首 八十八",
        "id": "f7659c7b-924c-4804-9dd3-068ad9a917c2"
    },
    {
        "author": "錢珝",
        "paragraphs": [
            "平湖五百里，江水想通波。",
            "不奈扁舟去，其如決計何。"
        ],
        "title": "江行無題一百首 八十九",
        "id": "46d0bd63-e6c5-4a2f-890a-111a5d669d1e"
    },
    {
        "author": "錢珝",
        "paragraphs": [
            "數逢雲斷處，去岸映高山。",
            "身到章江日，應猶未得閑。"
        ],
        "title": "江行無題一百首 九十",
        "id": "1eb5b899-8f13-4bb5-aa72-365dd8bc9f1f"
    },
    {
        "author": "錢珝",
        "paragraphs": [
            "一灣斜照水，三版順風船。",
            "未敢相邀釣，勞生只自憐。"
        ],
        "title": "江行無題一百首 九十一",
        "id": "b215d922-ee4b-49cf-b268-2608562a5a9f"
    },
    {
        "author": "錢珝",
        "paragraphs": [
            "江雨正霏微，江村晚渡稀。",
            "何曾妨釣艇，更待得魚歸。"
        ],
        "title": "江行無題一百首 九十二",
        "id": "ab0e4b32-caff-4b09-92c1-d1f9defce9f9"
    },
    {
        "author": "錢珝",
        "paragraphs": [
            "新野舊樓名，潯陽勝賞情。",
            "照人長一色，江月共淒清。"
        ],
        "title": "江行無題一百首 九十三",
        "id": "91a8fbb3-711e-4357-a50e-b31313c83377"
    },
    {
        "author": "錢珝",
        "paragraphs": [
            "願飲西江水，那吟北渚愁。",
            "莫教留滯跡，遠比蔡昭侯。"
        ],
        "tags": [
            "长江"
        ],
        "title": "江行無題一百首 九十四",
        "id": "005f6c5a-a14c-4396-a092-bf8d0bcf478b"
    },
    {
        "author": "錢珝",
        "paragraphs": [
            "湖口分江水，東流獨有情。",
            "常時好風物，誰伴謝宣城。"
        ],
        "title": "江行無題一百首 九十五",
        "id": "6ac16933-bda9-43ef-a68d-aa17cfa35bae"
    },
    {
        "author": "錢珝",
        "paragraphs": [
            "潯陽江畔菊，應似古來秋。",
            "爲問幽棲客，吟時得酒不。"
        ],
        "title": "江行無題一百首 九十六",
        "id": "3732bc1a-82b6-4dce-b1cf-0ceec9a85a02"
    },
    {
        "author": "錢珝",
        "paragraphs": [
            "高峯有佳號，千尺倚寒風。",
            "若使爐煙在，猶應爲上公。"
        ],
        "title": "江行無題一百首 九十七",
        "id": "b8d29e83-0bd1-4298-b8d0-d2efba89a8f7"
    },
    {
        "author": "錢珝",
        "paragraphs": [
            "萬木已清霜，江邊村事忙。",
            "故溪黃稻熟，一夜夢中香。"
        ],
        "title": "江行無題一百首 九十八",
        "id": "c2bb01ed-11bf-4919-8c6d-15f019e79e17"
    },
    {
        "author": "錢珝",
        "paragraphs": [
            "楚水苦縈回，征帆落又開。",
            "可緣非直路，却有好風來。"
        ],
        "title": "江行無題一百首 九十九",
        "id": "e471aec3-1c1b-4228-9564-2ae2e8990b91"
    },
    {
        "author": "錢珝",
        "paragraphs": [
            "遠謫歲時[晏]，暮江風雨寒。",
            "仍愁繫舟處，驚夢近長灘。"
        ],
        "title": "江行無題一百首 一百",
        "id": "e56f9988-89d6-40fc-84af-dba32f882445"
    },
    {
        "author": "錢珝",
        "paragraphs": [
            "負罪將軍在北朝，秦淮芳草綠迢迢。",
            "高臺愛妾魂銷盡，始得丘遲爲一招。"
        ],
        "title": "春恨三首 一",
        "id": "30a8471a-2b0f-482d-80b6-7606855a84fc"
    },
    {
        "author": "錢珝",
        "paragraphs": [
            "久戍臨洮報未歸，篋香銷盡別時衣。",
            "身輕願比蘭堦蝶，萬里還尋塞草飛。"
        ],
        "title": "春恨三首 二",
        "id": "3d51823f-4690-4047-bb57-a9bd95666725"
    },
    {
        "author": "錢珝",
        "paragraphs": [
            "永巷頻聞小苑遊，舊恩如淚亦難收。",
            "君前願報新顏色，團扇須防白露秋。"
        ],
        "title": "春恨三首 三",
        "id": "97778acd-7c68-44ef-b330-98dd0ed1b2fc"
    },
    {
        "author": "錢珝",
        "paragraphs": [
            "忽憶明皇西幸時，暗傷潛恨竟誰知。",
            "佩蘭應語宮臣道，莫向金盤進茘枝。"
        ],
        "title": "蜀國偶題",
        "id": "125d47ef-f848-442e-871a-c37a890b01d0"
    },
    {
        "author": "錢珝",
        "paragraphs": [
            "冷燭無煙綠蠟乾，芳心猶卷怯春寒。",
            "一緘書箚藏何事，會被東風暗拆看。"
        ],
        "title": "未展芭蕉",
        "id": "26b06f1c-4632-42a2-9658-31b725d90e59"
    },
    {
        "author": "錢珝",
        "paragraphs": [
            "漢家賢相重英奇，蟠木何材也見知。",
            "不意雲霄能自致，空驚鵷鷺忽相隨。",
            "臘雪初明柏子殿，春光欲上萬年枝。",
            "獨慚皇鑒明如日，未厭春光向玉墀。"
        ],
        "title": "同程九早入中書",
        "id": "e4449fbb-cf45-43a2-b3ff-4ee886423be1"
    },
    {
        "author": "喻坦之",
        "paragraphs": [
            "孤拙竟何營，徒希折桂名。",
            "始終誰肯薦，得失自難明。",
            "貢乏雄文獻，歸無瘠土耕。",
            "滄江長發夢，紫陌久慙行。",
            "意縱求知切，才惟懼鑒精。",
            "五言非琢玉，十載看遷鶯。",
            "取進心甘鈍，傷嗟骨每驚。",
            "塵襟痕積淚，客鬢白新莖。",
            "顧盼身堪教，吹噓羽覺生。",
            "依門情轉切，荷德力須傾。",
            "獎善猶憐貢，垂恩必不輕。",
            "從茲便提挈，雲路自生榮。"
        ],
        "title": "陳情獻中丞",
        "id": "65fd2bb1-6ff8-4e39-ab8b-d35acb120d6b"
    },
    {
        "author": "喻坦之",
        "paragraphs": [
            "碧落雲收盡，天涯雪霽時。",
            "草開當井地，樹折帶巢枝。",
            "野渡滋寒麥，高泉漲禁池。",
            "遙分丹闕出，迴對上林宜。",
            "宿片攀簷取，凝花就砌窺。",
            "氣凌禽翅束，凍入馬蹄危。",
            "北想連沙漠，南思極海涯。",
            "冷光兼素彩，向暮朔風吹。"
        ],
        "title": "長安雪後",
        "id": "1603f9fd-4294-4988-8c85-12f3ba52807a"
    },
    {
        "author": "喻坦之",
        "paragraphs": [
            "食盡須分散，將行幾願留。",
            "春兼三月閏，人擬半年遊。",
            "風俗同吳地，山川擁梓州。",
            "思君登棧道，猨嘯始應愁。"
        ],
        "title": "送友人遊東川",
        "id": "77576a34-b2d1-498e-9cfe-ea51f70c2083"
    },
    {
        "author": "喻坦之",
        "paragraphs": [
            "危檻倚山城，風帆檻外行。",
            "日生滄海赤，潮落浙江清。",
            "秋晚遙峰出，沙乾細草平。",
            "西陵煙樹色，長見伍員情。"
        ],
        "title": "題樟亭驛樓",
        "id": "c3263eec-83a9-4775-8b60-809efe95d9ff"
    },
    {
        "author": "喻坦之",
        "paragraphs": [
            "自古東西路，舟車此地分。",
            "河聲梁苑夜，草色楚田曛。",
            "鴈已多南去，蟬猶在此聞。",
            "聖朝無諫獵，何計謁明君。"
        ],
        "title": "大梁送友人東遊",
        "id": "8c4ef309-8478-43a2-ad29-64c8cec6d073"
    },
    {
        "author": "喻坦之",
        "paragraphs": [
            "爲儒早得名，爲客不憂程。",
            "春盡離丹闕，花繁到錦城。",
            "雪消巴水漲，日上劍關明。",
            "預想迴來樹，秋蟬已數聲。"
        ],
        "title": "送友人遊蜀",
        "id": "89c07120-a988-4f69-9687-0ab62e6fa2bd"
    },
    {
        "author": "喻坦之",
        "paragraphs": [
            "相見不相暌，一留日已西。",
            "軒涼庭木大，巷僻鳥巢低。",
            "背俗修琴譜，思家話藥畦。",
            "卜鄰期太華，同上上方梯。"
        ],
        "title": "留別友人書齋",
        "id": "af4d7207-2859-4ae9-9f1b-2f0833314330"
    },
    {
        "author": "喻坦之",
        "paragraphs": [
            "身向閑中老，生涯本豁然。",
            "草堂山水下，漁艇鳥花邊。",
            "窺井猨兼鹿，啼林鳥雜蟬。",
            "何時人事了，依此亦高眠。"
        ],
        "title": "題耿處士林亭",
        "id": "0a93b883-a286-4cff-b440-0d0a38749ef6"
    },
    {
        "author": "喻坦之",
        "paragraphs": [
            "行役何時了，年年骨肉分。",
            "春風來漢棹，雪路入商雲。",
            "水險溪難定，林寒鳥異羣。",
            "相逢聊坐石，啼狖語中聞。"
        ],
        "title": "商於逢友人",
        "id": "5f655743-ad8f-41db-b1cb-a440608023df"
    },
    {
        "author": "喻坦之",
        "paragraphs": [
            "花落杏園枝，驅車問路岐。",
            "人情誰可會，身事自堪疑。",
            "嶽雨狂雷送，溪槎漲水吹。",
            "家山如此景，幾處不相隨。"
        ],
        "title": "灞上逢故人",
        "id": "2064ae72-e606-4bbb-88e8-31e61194cadc"
    },
    {
        "author": "喻坦之",
        "paragraphs": [
            "島嶼遍含煙，煙中濟大川。",
            "山城猶轉漏，沙浦已搖船。",
            "海曙霞浮日，江遙水合天。",
            "此時空闊思，翻想涉窮邊。"
        ],
        "title": "發浙江",
        "id": "f3615a17-7056-4380-8317-5c2493b3470b"
    },
    {
        "author": "喻坦之",
        "paragraphs": [
            "廣葦夾深流，蕭蕭到海秋。",
            "宿船橫月浦，驚鳥遶霜洲。",
            "雲濕淮南樹，笳清泗水樓。",
            "徒懸鄉國思，羈跡尚東游。"
        ],
        "title": "晚泊旴𣅿",
        "id": "0fdd594f-ab98-4c43-bbf3-2a07560c51ab"
    },
    {
        "author": "喻坦之",
        "paragraphs": [
            "歸日值江春，看花過楚津。",
            "草晴蟲網遍，沙曉浪痕新。",
            "蓮葉初浮水，鷗雛已狎人。",
            "漁心慚未遂，空厭路岐塵。"
        ],
        "title": "歸江南",
        "id": "917e73f1-6706-4c86-9cf5-323de43d5998"
    },
    {
        "author": "喻坦之",
        "paragraphs": [
            "困馬榆關北，那堪落景催。",
            "路行沙不絕，風與雪兼來。",
            "草得春猶白，鴻侵夏始迴。",
            "行人莫遠入，戍角有餘哀。"
        ],
        "title": "代北言懷",
        "id": "f0f96a6d-6d44-4729-aa26-9cef6a519a2f"
    },
    {
        "author": "喻坦之",
        "paragraphs": [
            "誤入杏花塵，晴江一看春。",
            "菰蒲雖似越，骨肉且非秦。",
            "曲岸藏翹鷺，垂楊拂躍鱗。",
            "徒憐汀草色，未是醉眠人。"
        ],
        "title": "春遊曲江",
        "id": "a5d7ed3d-704e-415b-ab4f-e4f9e6b278cc"
    },
    {
        "author": "喻坦之",
        "paragraphs": [
            "清省宜寒夜，仙才稱獨吟。",
            "鐘來宮轉漏，月過閤移陰。",
            "鶴避燈前盡，芸高幄外深。",
            "想知因此興，暫動憶山心。"
        ],
        "title": "和范秘書宿省中作",
        "id": "bdeeb316-5a01-432c-93f0-ef4bffe37469"
    },
    {
        "author": "喻坦之",
        "paragraphs": [
            "泰華當公署，爲官興可知。",
            "硯和青靄凍，簾對白雲垂。",
            "峻掌光浮日，危蓮影入池。",
            "料於三考內，應惜德音移。"
        ],
        "title": "寄華陰姚少府",
        "id": "ee9b5cf7-035e-42fd-8499-ab7569c9bf4f"
    },
    {
        "author": "喻坦之",
        "paragraphs": [
            "江鐘寒夕微，江鳥望巢飛。",
            "木落山城出，潮生海棹歸。",
            "獨吟霜島月，誰寄雪天衣。",
            "此別三千里，關西信更稀。"
        ],
        "title": "路泊富春寄友人",
        "id": "a3113647-49aa-4045-8383-55c278e0eafc"
    },
    {
        "author": "崔道融",
        "paragraphs": [
            "數萼初含雪，孤標畫本難。",
            "香中別有韻，清極不知寒。",
            "橫笛和愁聽，斜枝倚病看。",
            "朔風如解意，容易莫摧殘。"
        ],
        "tags": [
            "咏物",
            "梅花",
            "抒怀",
            "咏物诗"
        ],
        "title": "梅花",
        "id": "bb8f895a-df99-4370-b9ac-081bc82f9c91"
    },
    {
        "author": "崔道融",
        "paragraphs": [
            "嚴妝垂玉筯，妙舞對清風。",
            "無復君王顧，春來起漸慵。"
        ],
        "title": "銅雀妓二首 一",
        "id": "1a13de39-0997-4e53-af27-18de3993ae90"
    },
    {
        "author": "崔道融",
        "paragraphs": [
            "歌咽新翻曲，香銷舊賜衣。",
            "陵園春雨暗，不見六龍歸。"
        ],
        "title": "銅雀妓二首 二",
        "id": "f3f5adf4-6d02-4fdd-a379-73c647148997"
    },
    {
        "author": "崔道融",
        "paragraphs": [
            "寒食月明雨，落花香滿泥。",
            "佳人持錦字，無雁寄遼西。"
        ],
        "title": "春閨二首 一",
        "id": "50fbaf1f-cd4f-4db2-98e6-2fe73ce30080"
    },
    {
        "author": "崔道融",
        "paragraphs": [
            "欲剪宜春字，春寒入剪刀。",
            "遼陽在何處，莫望寄征袍。"
        ],
        "title": "春閨二首 二",
        "id": "2e1df922-db4c-4d3c-ad59-68d7a4b07db8"
    },
    {
        "author": "崔道融",
        "paragraphs": [
            "尋僧已寂寞，林下鎖山房。",
            "松竹雖無語，牽衣借晚涼。"
        ],
        "title": "訪僧不遇",
        "id": "7abcef57-6d62-4c9f-bcbe-c1c0aa8d1657"
    },
    {
        "author": "崔道融",
        "paragraphs": [
            "雨足高田白，披蓑半夜耕。",
            "人牛力俱盡，東方殊未明。"
        ],
        "tags": [
            "忧国忧民",
            "农民",
            "劳作"
        ],
        "title": "田上",
        "id": "3b807423-dbcc-430c-8b72-d4e666f43d6e"
    },
    {
        "author": "崔道融",
        "paragraphs": [
            "月上隨人意，人閑月更清。",
            "朱樓高百尺，不見到天明。"
        ],
        "title": "月夕",
        "id": "1c98ad78-29df-486c-918b-c66d9f27427c"
    },
    {
        "author": "崔道融",
        "paragraphs": [
            "槿花不見夕，一日一回新。",
            "東風吹桃李，須到明年春。"
        ],
        "title": "槿花",
        "id": "12289c42-52d0-4ce0-b5e0-327f42c3cc79"
    },
    {
        "author": "崔道融",
        "paragraphs": [
            "宰嚭亡吳國，西施陷惡名。",
            "浣紗春水急，似有不平聲。"
        ],
        "tags": [
            "隋・唐・五代",
            "抒情",
            "吊古伤今",
            "议论"
        ],
        "title": "西施灘",
        "id": "e27de97c-965f-4f02-b02c-4cd4a0cb48e3"
    },
    {
        "author": "崔道融",
        "paragraphs": [
            "故里琴樽侶，相逢近臘梅。",
            "江村買一醉，破淚却成咍。"
        ],
        "title": "江上逢故人",
        "id": "92f7c036-50fb-4b99-985b-d57199c9dbf0"
    },
    {
        "author": "崔道融",
        "paragraphs": [
            "牧豎持蓑笠，逢人氣傲然。",
            "臥牛吹短笛，耕却傍溪田。"
        ],
        "tags": [
            "儿童"
        ],
        "title": "牧豎",
        "id": "54ab8db5-ce4e-437c-b9aa-edf1ccb02193"
    },
    {
        "author": "崔道融",
        "paragraphs": [
            "欲羨農家子，秋新看刈禾。",
            "蘇秦無負郭，六印又如何。"
        ],
        "title": "過農家",
        "id": "9cb031a7-c7d4-4e05-9fe5-2874eace3c63"
    },
    {
        "author": "崔道融",
        "paragraphs": [
            "江心秋月白，起柁信潮行。",
            "蛟龍化爲人，半夜吹笛聲。"
        ],
        "title": "江夕",
        "id": "e5a2c4c7-0cef-49a6-b026-48c34a99bf29"
    },
    {
        "author": "崔道融",
        "paragraphs": [
            "蛙聲近過社，農事忽已忙。",
            "鄰婦餉田歸，不見百花芳。"
        ],
        "title": "春墅",
        "id": "abf83bcf-e87c-4453-b884-58787c95a3dc"
    },
    {
        "author": "崔道融",
        "paragraphs": [
            "日暮片帆落，江村如有情。",
            "獨對沙上月，滿船人睡聲。"
        ],
        "title": "江村",
        "id": "b216c7e8-8380-4bed-b78a-ced81bd10b6b"
    },
    {
        "author": "崔道融",
        "paragraphs": [
            "吳子愛桃李，月色不到地。",
            "明朝欲看花，六宮人不睡。"
        ],
        "title": "擬樂府子夜四時歌四首 一",
        "id": "7ce5c7ac-64bf-4197-a4cd-78765e34546b"
    },
    {
        "author": "崔道融",
        "paragraphs": [
            "涼軒待月生，暗裏螢飛出。",
            "低迴不稱意，蛙鳴亂清瑟。"
        ],
        "title": "擬樂府子夜四時歌四首 二",
        "id": "59ca0a52-e50f-43da-ad3b-a0eea7e4f03c"
    },
    {
        "author": "崔道融",
        "paragraphs": [
            "月色明如晝，蟲聲入戶多。",
            "狂夫自不歸，滿地無天河。"
        ],
        "title": "擬樂府子夜四時歌四首 三",
        "id": "615358ae-a271-412e-9fd0-63c822b034a1"
    },
    {
        "author": "崔道融",
        "paragraphs": [
            "銀缸照殘夢，零淚霑粉臆。",
            "洞房猶自寒，何況關山北。"
        ],
        "title": "擬樂府子夜四時歌四首 四",
        "id": "e0b7c186-da62-4dfa-8a5f-186944ee1343"
    },
    {
        "author": "崔道融",
        "paragraphs": [
            "花上斷續雨，江頭來去風。",
            "相思春欲盡，未遣酒尊空。"
        ],
        "title": "寄人二首 一",
        "id": "8816e6ae-84ad-4db1-b132-c41ce05797f1"
    },
    {
        "author": "崔道融",
        "paragraphs": [
            "澹澹長江水，悠悠遠客情。",
            "落花相與恨，到地一無聲。"
        ],
        "tags": [
            "长江"
        ],
        "title": "寄人二首 二",
        "id": "e1c4b0ee-27e3-4a7d-a8c1-c300a80bb39d"
    },
    {
        "author": "崔道融",
        "paragraphs": [
            "白鳥波上棲，見人懶飛起。",
            "爲有求魚心，不是戀江水。"
        ],
        "title": "江鷗",
        "id": "b4ef7e39-4ece-44b8-825e-9ae1a179c90f"
    },
    {
        "author": "崔道融",
        "paragraphs": [
            "三月寒食時，日色濃於酒。",
            "落盡牆頭花，鶯聲隔原柳。"
        ],
        "title": "春晚",
        "id": "a1951ae4-c079-47e1-90e9-fc5fe1c7c98e"
    },
    {
        "author": "崔道融",
        "paragraphs": [
            "獨詔胡衣出，天花落殿堂。",
            "他人不敢妬，垂淚向君王。"
        ],
        "title": "漢宮詞",
        "id": "2a815db8-4abd-4219-aeeb-02be5d657b19"
    },
    {
        "author": "崔道融",
        "paragraphs": [
            "少壯經勤苦，衰年始浪遊。",
            "誰憐不龜手，他處却封侯。"
        ],
        "title": "旅行",
        "id": "42dfbd71-6a02-4779-b13f-90e9f9d2be42"
    },
    {
        "author": "崔道融",
        "paragraphs": [
            "寵極辭同輦，恩深棄後宮。",
            "自題秋扇後，不敢怨春風。"
        ],
        "title": "班婕妤",
        "id": "265fb53a-27c6-41bb-9050-ada25e9f9ee9"
    },
    {
        "author": "崔道融",
        "paragraphs": [
            "十載元正酒，相歡意轉深。",
            "自量麋鹿分，只合在山林。"
        ],
        "title": "元日有題",
        "id": "68edd417-9da1-4f1a-b003-2aa0cf97e535"
    },
    {
        "author": "崔道融",
        "paragraphs": [
            "古樹春風入，陽和力太遲。",
            "莫言生意盡，更引萬年枝。"
        ],
        "title": "古樹",
        "id": "8f95780a-5805-4778-9005-869907237587"
    },
    {
        "author": "崔道融",
        "paragraphs": [
            "青春未得意，見花却如讐。",
            "路逢白面郎，醉插花滿頭。"
        ],
        "title": "春題二首 一",
        "id": "6a9661cf-57ca-449b-b308-69c113506170"
    },
    {
        "author": "崔道融",
        "paragraphs": [
            "滿眼桃李花，愁人如不見。",
            "別有惜花人，東風莫吹散。"
        ],
        "title": "春題二首 二",
        "id": "b5feb89f-dc1b-4d9b-b523-43934ff19d07"
    },
    {
        "author": "崔道融",
        "paragraphs": [
            "長安牡丹開，繡轂輾晴雷。",
            "若使花長在，人應看不回。"
        ],
        "title": "長安春",
        "id": "3a56e675-4972-41f5-9b57-7a676203580a"
    },
    {
        "author": "崔道融",
        "paragraphs": [
            "病起春已晚，曳筇傷綠苔。",
            "強攀庭樹枝，喚作花未開。"
        ],
        "title": "病起二首 一",
        "id": "2c67f463-679f-4c52-8e1e-dea47735aa94"
    },
    {
        "author": "崔道融",
        "paragraphs": [
            "病起遶庭除，春泥黏屐齒。",
            "如從萬里來，骨肉滿面喜。"
        ],
        "title": "病起二首 二",
        "id": "939a80cc-e75e-499e-9251-bdeee7d598ec"
    },
    {
        "author": "崔道融",
        "paragraphs": [
            "清猨啼不住，白水下來新。",
            "八月莫爲客，夜長愁殺人。"
        ],
        "title": "峽路",
        "id": "74add4ef-98f9-4833-8e5c-062bdfbab8f7"
    },
    {
        "author": "崔道融",
        "paragraphs": [
            "長門春欲盡，明月照花枝。",
            "買得相如賦，君恩不可移。"
        ],
        "title": "長門怨",
        "id": "db70d0ad-809e-4236-999d-7a773d0aaf46"
    },
    {
        "author": "崔道融",
        "paragraphs": [
            "圓光照一海，遠客在孤舟。",
            "相憶無期見，中宵獨上樓。"
        ],
        "title": "月夕有懷",
        "id": "974b9ab5-5e91-4a0c-a515-f9516043ab2d"
    },
    {
        "author": "崔道融",
        "paragraphs": [
            "夜泊江門外，歡聲月裏樓。",
            "明朝歸去路，猶隔洞庭秋。"
        ],
        "tags": [
            "洞庭湖"
        ],
        "title": "夜泊九江",
        "id": "ac21d367-6082-451f-8c04-d00f406a7c7b"
    },
    {
        "author": "崔道融",
        "paragraphs": [
            "滿地梨花白，風吹碎月明。",
            "大家寒食夜，獨貯望鄉情。"
        ],
        "title": "寒食夜",
        "id": "cfc8ccb7-1fc2-4a61-905d-7b59c79d5571"
    },
    {
        "author": "崔道融",
        "paragraphs": [
            "海燕頻來去，西人獨滯留。",
            "天邊又相送，腸斷故園秋。"
        ],
        "title": "歸燕",
        "id": "1addc82e-6d17-47d7-b089-3f7273fede40"
    },
    {
        "author": "崔道融",
        "paragraphs": [
            "珠箔映高柳，美人紅袖垂。",
            "忽聞半天語，不見上樓時。"
        ],
        "title": "長安春",
        "id": "9f5efe86-5e9a-4e12-9b71-73710139bd5c"
    },
    {
        "author": "崔道融",
        "paragraphs": [
            "兩川花捧御衣香，萬歲山呼輦路長。",
            "天子還從馬嵬過，別無惆悵似明皇。"
        ],
        "title": "鑾駕東回",
        "id": "4973c3cd-702f-470d-abfa-c194e4688dca"
    },
    {
        "author": "崔道融",
        "paragraphs": [
            "閑釣江魚不釣名，瓦甌斟酒暮山青。",
            "醉頭倒向蘆花裏，却笑無端犯客星。"
        ],
        "title": "釣魚",
        "id": "1a808ecb-f462-4c8d-9ae3-b8f7e0401e8a"
    },
    {
        "author": "崔道融",
        "paragraphs": [
            "苧蘿山下如花女，占得姑蘇臺上春。",
            "一笑不能亡敵國，五湖何處有功臣。"
        ],
        "title": "西施",
        "id": "28acff24-003a-4fd0-bf3a-b8a3a5dbfc65"
    },
    {
        "author": "崔道融",
        "paragraphs": [
            "萬乘淒涼蜀路歸，眼前珠翠與心違。",
            "重華不是風流主，湘水猶傳泣二妃。"
        ],
        "title": "馬嵬",
        "id": "2b15cfb0-61fb-4081-aa00-3504ea2c69f4"
    },
    {
        "author": "崔道融",
        "paragraphs": [
            "華清宮裏打撩聲，供奉絲簧束手聽。",
            "寂莫鑾輿斜谷裏，是誰翻得雨淋鈴。"
        ],
        "title": "羯鼓",
        "id": "c0695c4d-445c-4f5e-876a-66ed7276ba7c"
    },
    {
        "author": "崔道融",
        "paragraphs": [
            "柏臺蘭省共清風，鳴玉朝聯夜被同。",
            "肯信人間有兄弟，一生長在別離中。"
        ],
        "title": "寄李左司",
        "id": "bd98b37a-ab9e-4091-993a-275807aaa109"
    },
    {
        "author": "崔道融",
        "paragraphs": [
            "溪上寒梅初滿枝，夜來霜月透芳菲。",
            "清光寂莫思無盡，應待琴尊與解圍。"
        ],
        "title": "梅",
        "id": "a6216d09-d483-41dc-9d17-0b06080cca81"
    },
    {
        "author": "崔道融",
        "paragraphs": [
            "絕粒空山秋復春，欲看滄海化成塵。",
            "近拋三井更深去，不怕虎狼唯怕人。"
        ],
        "title": "天台陳逸人",
        "id": "e1e02bad-41af-4ef2-93fd-18e5b496a648"
    },
    {
        "author": "崔道融",
        "paragraphs": [
            "雪竇峰前一派懸，雪竇五月無炎天。",
            "客塵半日洗欲盡，師到白頭林下禪。"
        ],
        "title": "雪竇禪師",
        "id": "a7691e6d-8859-45d2-b4c7-36554d206f51"
    },
    {
        "author": "崔道融",
        "paragraphs": [
            "回塘雨脚如繰絲，野禽不起沈魚飛。",
            "耕蓑釣笠取未暇，秋田有望從淋漓。"
        ],
        "title": "溪上遇雨二首 一",
        "id": "f585e4de-95f0-45f7-a34e-7c4221b6d3d4"
    },
    {
        "author": "崔道融",
        "paragraphs": [
            "坐看黑雲銜猛雨，噴灑前山此獨晴。",
            "忽驚雲雨在頭上，却是山前晚照明。"
        ],
        "title": "溪上遇雨二首 二",
        "id": "df968053-5d06-4c13-ac3f-5b8cf26e433f"
    },
    {
        "author": "崔道融",
        "paragraphs": [
            "長門花泣一枝春，爭奈君恩別處新。",
            "錯把黃金買詞賦，相如自是薄情人。"
        ],
        "title": "長門怨",
        "id": "9cf0386a-3b8e-430c-937f-2c7bb5a88634"
    },
    {
        "author": "崔道融",
        "paragraphs": [
            "自憐三十未西遊，傍山尋水過却秋。",
            "一夜雨聲多少事，不思量盡到心頭。"
        ],
        "title": "秋夕",
        "id": "c4cbf5d5-0022-4269-8b56-9a96630563d2"
    },
    {
        "author": "崔道融",
        "paragraphs": [
            "玄德蒼黃起臥龍，鼎分天下一言中。",
            "可憐蜀國關張後，不見商量徐庶功。"
        ],
        "title": "過隆中",
        "id": "f0e62035-a049-4814-b33b-06c0a39a1368"
    },
    {
        "author": "崔道融",
        "paragraphs": [
            "百二山河壯帝畿，關門何事更開遲。",
            "應從漏却田文後，每度聞雞不免疑。"
        ],
        "title": "關下",
        "id": "3d4e4652-222a-4e7c-aca6-2f7dcd113df6"
    },
    {
        "author": "崔道融",
        "paragraphs": [
            "江上聞鶯禁火時，百花開盡柳依依。",
            "故園兄弟別來久，應到清明猶望歸。"
        ],
        "title": "寒食客中有懷",
        "id": "8aa7a4d3-1116-4528-a746-409f534c4af2"
    },
    {
        "author": "崔道融",
        "paragraphs": [
            "積雪消來溪水寬，滿樓明月碎琅玕。",
            "漁人拋得釣筒盡，却放輕舟下急灘。"
        ],
        "title": "溪夜",
        "id": "1ea4c7c1-96de-468a-b4dc-2b7ae6e1679b"
    },
    {
        "author": "崔道融",
        "paragraphs": [
            "桐谷孫枝已上弦，野人猶臥白雲邊。",
            "九天飛錫應相誚，三到行朝二十年。"
        ],
        "title": "山居臥疾廣利大師見訪",
        "id": "4c6d58fb-45bb-4da0-9a27-c47b583dffc9"
    },
    {
        "author": "崔道融",
        "paragraphs": [
            "正月二月村墅閑，餘糧未乏人心寬。",
            "南鄰雨中揭屋笑，酒熟數家來相看。"
        ],
        "title": "村墅",
        "id": "b19282c0-6f4c-4824-a886-31587743db98"
    },
    {
        "author": "崔道融",
        "paragraphs": [
            "故友從來匪石心，諫多難得主恩深。",
            "行朝半夜煙塵起，曉殿吁嗟一鏡沈。"
        ],
        "title": "悲李拾遺二首 一",
        "id": "a3ba3aaa-56fb-4349-8f6c-993e59c02f11"
    },
    {
        "author": "崔道融",
        "paragraphs": [
            "天涯時有北來塵，因話它人及故人。",
            "也是先皇能罪己，殿前頻得觸龍鱗。"
        ],
        "title": "悲李拾遺二首 二",
        "id": "0759e765-e492-4a53-86d3-adbd90226f36"
    },
    {
        "author": "崔道融",
        "paragraphs": [
            "猨臂將軍去似飛，彎弓百步虜無遺。",
            "漢文自與封侯得，何必傷嗟不遇時。"
        ],
        "title": "題李將軍傳",
        "id": "e90db7a5-9194-43db-999b-321a6111b8db"
    },
    {
        "author": "崔道融",
        "paragraphs": [
            "酒醒撥剔殘灰火，多少淒涼在此中。",
            "爐畔自斟還自醉，打窗深夜雪兼風。"
        ],
        "title": "酒醒",
        "id": "9f3e021b-7f42-4a98-b8da-1cd77f15ba57"
    },
    {
        "author": "崔道融",
        "paragraphs": [
            "柴門深掩古城秋，背郭緣溪一徑幽。",
            "不有小園新竹色，君來那肯暫淹留。"
        ],
        "title": "郊居友人相訪",
        "id": "a60dc4e6-debb-4173-b3a9-4860533b2dd7"
    },
    {
        "author": "崔道融",
        "paragraphs": [
            "天外曉嵐和雪望，月中歸棹帶冰行。",
            "相逢半醉吟詩苦，應抵寒猨褭樹聲。"
        ],
        "title": "鏡湖雪霽貽方干",
        "id": "3493b6cf-3c6e-449e-977f-e318c970d58e"
    },
    {
        "author": "崔道融",
        "paragraphs": [
            "雨霽長空蕩滌清，遠山初出未知名。",
            "夜來江上如鉤月，時有驚魚擲浪聲。"
        ],
        "title": "秋霽",
        "id": "e067dc71-805f-4574-90f0-8405411ec5a0"
    },
    {
        "author": "崔道融",
        "paragraphs": [
            "瑟瑟香塵瑟瑟泉，驚風驟雨起爐煙。",
            "一甌解却山中醉，便覺身輕欲上天。"
        ],
        "title": "謝朱常侍寄貺蜀茶剡紙二首 一",
        "id": "df58e4c6-146a-4a87-8d30-73b746131439"
    },
    {
        "author": "崔道融",
        "paragraphs": [
            "百幅輕明雪未融，薛家凡紙漫深紅。",
            "不應點染閑言語，留記將軍蓋世功。"
        ],
        "title": "謝朱常侍寄貺蜀茶剡紙二首 二",
        "id": "9882b179-0e51-4177-a7bd-bcbed5160927"
    },
    {
        "author": "崔道融",
        "paragraphs": [
            "紫微才調復知兵，長覺風雷筆下生。",
            "還有枉拋心力處，多於五柳賦閑情。"
        ],
        "title": "讀杜紫微集",
        "id": "6825dad7-653d-4a02-85c0-ce50569da4bd"
    },
    {
        "author": "崔道融",
        "paragraphs": [
            "海上乘查便合仙，若無仙骨未如船。",
            "人間亦有支機石，虛被聲名到洞天。"
        ],
        "title": "寓題",
        "id": "745d0d5f-a3e4-4d37-a1a1-8dce3c7c8781"
    },
    {
        "author": "崔道融",
        "paragraphs": [
            "陶集篇篇皆有酒，崔詩句句不無杯。",
            "醉來已共身安約，讓却詩人作酒魁。"
        ],
        "title": "寓吟集",
        "id": "cd25b8b0-12a6-4e4a-afd5-6d8a81d814dd"
    },
    {
        "author": "崔道融",
        "paragraphs": [
            "籬外誰家不繫船，春風吹入釣魚灣。",
            "小童疑是有村客，急向柴門去却關。"
        ],
        "tags": [
            "乡村",
            "抒情",
            "写景"
        ],
        "title": "溪居即事",
        "id": "82bb1412-3207-44e7-befd-d3ee9f3d4b96"
    },
    {
        "author": "崔道融",
        "paragraphs": [
            "買得晨雞共雞語，常時不用等閑鳴。",
            "深山月黑風雨夜，欲近曉天啼一聲。"
        ],
        "title": "雞",
        "id": "061dfcc6-b614-4c62-a405-2316d5a108be"
    },
    {
        "author": "崔道融",
        "paragraphs": [
            "屬城甘雨幾經春，聖主全分付越人。",
            "俗眼不知青瑣貴，江頭爭看碧油新。"
        ],
        "title": "獻浙東柳大夫",
        "id": "053c7b0a-88ca-451f-84dc-76df195bc167"
    },
    {
        "author": "崔道融",
        "paragraphs": [
            "霧撚煙搓一索春，年年長似染來新。",
            "應須喚作風流線，繫得東西南北人。"
        ],
        "title": "楊柳枝詞",
        "id": "9c5a93c9-8486-4e2c-a496-e9512e5ea123"
    },
    {
        "author": "崔道融",
        "paragraphs": [
            "宮花一朵掌中開，緩急翻爲敵國媒。",
            "六里江山天下笑，張儀容易去還來。"
        ],
        "title": "楚懷王",
        "id": "07f43cb8-2a57-46e7-9037-da9b7c8c5f04"
    },
    {
        "author": "崔道融",
        "paragraphs": [
            "憶得前年君寄詩，海邊三見早梅詞。",
            "與君猶是海邊客，又見早梅花發時。"
        ],
        "title": "對早梅寄友人二首 一",
        "id": "a8ff7592-9643-4cdc-a6c3-5a8bde83b40f"
    },
    {
        "author": "崔道融",
        "paragraphs": [
            "憶得去年有遺恨，花前未醉到無花。",
            "清芳一夜月通白，先脫寒衣送酒家。"
        ],
        "title": "對早梅寄友人二首 二",
        "id": "d8351dd2-c045-42a4-ac5b-6ae504f541be"
    },
    {
        "author": "崔道融",
        "paragraphs": [
            "萬里一點白，長空鳥不飛。",
            "如今却羨相如富，猶有人間四壁居。"
        ],
        "title": "句",
        "id": "6266f79f-b404-4018-ae32-25d31a2eadd0"
    },
    {
        "author": "盧延讓",
        "paragraphs": [
            "莫話詩中事，詩中難更無。",
            "吟安一箇字，撚斷數莖鬚。",
            "險覓天應悶，狂搜海亦枯。",
            "不同文賦易，爲著者之乎。"
        ],
        "title": "苦吟",
        "id": "3b947d6b-04dc-4edd-97f1-782fe327d022"
    },
    {
        "author": "盧延讓",
        "paragraphs": [
            "瑞雪落紛華，隨風一向斜。",
            "地平鋪作月，天迥撒成花。",
            "客滿燒煙舍，牛牽賣炭車。",
            "吾皇憂挾纊，猶自問君家。"
        ],
        "title": "雪",
        "id": "11602a93-e149-48e0-9efb-8a0911951926"
    },
    {
        "author": "盧延讓",
        "paragraphs": [
            "山寺取涼當夏夜，共僧蹲坐石堦前。",
            "兩三條電欲爲雨，七八箇星猶在天。",
            "衣汗稍停牀上扇，茶香時撥澗中泉。",
            "通宵聽論蓮華義，不藉松窗一覺眠。"
        ],
        "title": "松寺",
        "id": "c9c61b9a-b463-43e2-b6cd-b50deb767676"
    },
    {
        "author": "盧延讓",
        "paragraphs": [
            "浮世浮華一斷空，偶拋煩惱到蓮宮。",
            "高僧解語牙無水，老鶴能飛骨有風。",
            "野色吟餘生竹外，山陰坐久入池中。",
            "禪師莫問求名苦，滋味過於食蓼蟲。"
        ],
        "title": "贈僧",
        "id": "dd011c73-a35f-47cf-a44a-5410db21f04f"
    },
    {
        "author": "盧延讓",
        "paragraphs": [
            "正當天下待雍熙，丹詔徴來早爲遲。",
            "倚馬才高猶愛藝，問牛心在肯容私。",
            "吏開黃閣排班處，民擁青門看入時。",
            "却笑郡人留不得，感恩唯擬立生祠。"
        ],
        "title": "逢友人赴闕",
        "id": "f1402199-f1c2-4457-8db1-fe4f31568caf"
    },
    {
        "author": "盧延讓",
        "paragraphs": [
            "軍門半掩槐花宅，每過猶聞哭臨聲。",
            "北固暴亡兼在路，東都權葬未歸塋。",
            "漸窮老僕慵看馬，著慘佳人暗理箏。",
            "詩侶酒徒消散盡，一場春夢越王城。"
        ],
        "title": "哭李郢端公",
        "id": "f723ecc8-751a-4fb8-8ae0-ef1485c35d58"
    },
    {
        "author": "盧延讓",
        "paragraphs": [
            "滿合虛紅怕動搖，尚書知重賜櫻桃。",
            "揉藍尚帶新鮮葉，潑血猶殘舊折條。",
            "萬顆真珠輕觸破，一團甘露軟含消。",
            "春來老病尤珍荷，併食中腸似火燒。"
        ],
        "title": "謝楊尚書惠櫻桃",
        "id": "37752376-3872-4130-b9e9-ffaf2c9e6657"
    },
    {
        "author": "盧延讓",
        "paragraphs": [
            "十二街如市，紅塵咽不開。",
            "灑蹄驄馬汗，沒處看花來。"
        ],
        "title": "寒食日戲贈李侍御",
        "id": "5ca58cb9-dce4-4730-92d6-d12c5d50c81d"
    },
    {
        "author": "盧延讓",
        "paragraphs": [
            "寒食權豪盡出行，一川如畫雨初晴。",
            "誰家絡絡游春盛，擔入花間軋軋聲。"
        ],
        "title": "樊川寒食二首 一",
        "id": "79c5dff5-e887-460a-a766-002473728f95"
    },
    {
        "author": "盧延讓",
        "paragraphs": [
            "鞍馬和花總是塵，歌聲處處有佳人。",
            "五陵年少麤於事，栲栳量金買斷春。"
        ],
        "title": "樊川寒食二首 二",
        "id": "7d6d512f-ab71-444b-a59a-57087be8ffec"
    },
    {
        "author": "盧延讓",
        "paragraphs": [
            "只訛些子緣，應耗沒多光。",
            "臂鷹健卒懸氈帽，騎馬佳人卷畫衫。",
            "每過私第邀看鶴，長著公裳送上驢。",
            "名紙毛生五門下，家僮骨立六街中。",
            "雲間鬧鐸騾駝至，雪裏殘骸虎拽來。",
            "樹上諮諏批頰鳥，窗間壁駮叩頭蟲。",
            "莫欺零落殘牙齒，曾吃紅綾餅餤來。",
            "渡水蹇驢雙耳直，避風羸僕一肩高。",
            "高據襄陽播盛名，問人人道是詩星。",
            "涼雨打低殘菡萏，急風吹散小蜻蜓。"
        ],
        "title": "句",
        "id": "ca59afa8-a895-413f-8296-aa45f5c5e77e"
    },
    {
        "author": "裴皞",
        "paragraphs": [
            "宦途最重是文衡，天與愚夫著盛名。",
            "三主禮闈年八十，門生門下見門生。"
        ],
        "title": "示門生馬侍郎胤孫",
        "id": "34c46af4-c563-4579-b9d5-ba21cc8c6e43"
    },
    {
        "author": "王希羽",
        "paragraphs": [
            "金榜曉懸生世日，玉書潛記上升時。",
            "九華山色高千尺，未必高於第八枝。"
        ],
        "tags": [
            "九华山"
        ],
        "title": "贈杜荀鶴",
        "id": "8eea7761-3835-4f12-a870-8f53367f2e49"
    },
    {
        "author": "柯崇",
        "paragraphs": [
            "塵滿金爐不炷香，黃昏獨自立重廊。",
            "笙歌何處承恩寵，一一隨風入上陽。"
        ],
        "title": "宮怨二首 一",
        "id": "b26c5161-22f5-4a5f-b324-e9f2928a73e4"
    },
    {
        "author": "柯崇",
        "paragraphs": [
            "長門槐柳半蕭疎，玉輦沈思恨有餘。",
            "紅淚漸消傾國態，黃金誰爲達相如。"
        ],
        "title": "宮怨二首 二",
        "id": "032611ff-1328-4dba-b3cf-9c02c70f7033"
    },
    {
        "author": "劉象",
        "paragraphs": [
            "春意送殘臘，春晴融小洲。",
            "蒲茸纔簇岸，柳頰已遮樓。",
            "便有杯觴興，可攄羈旅愁。",
            "鳧鷖亦相狎，盡日戲清流。"
        ],
        "title": "早春池亭獨游三首 一",
        "id": "a7c1f03c-ed0b-4f82-991d-c010c6de03c4"
    },
    {
        "author": "劉象",
        "paragraphs": [
            "清流環綠篠，清景媚虹橋。",
            "鶯刷初遷羽，莎拳擬拆苗。",
            "細沙擢暖岸，淑景動和飆。",
            "倍憶同袍侶，相歡倒一瓢。"
        ],
        "title": "早春池亭獨游三首 二",
        "id": "04abc7f9-21aa-40bb-90e0-d134b4dd008c"
    },
    {
        "author": "劉象",
        "paragraphs": [
            "一瓢歡自足，一日興偏多。",
            "幽意人先賞，疎叢蝶未過。",
            "知音新句苦，窺沼醉顏酡。",
            "萬慮從相擬，今朝欲奈何。"
        ],
        "title": "早春池亭獨游三首 三",
        "id": "42037650-82e1-41bf-9242-4f15afa08db2"
    },
    {
        "author": "劉象",
        "paragraphs": [
            "潔白孤高生不同，頂絲清軟冷搖風。",
            "窺魚翹立荷香裏，慕侶低翻柳影中。",
            "幾日下巢辭紫閣，多時凝目向晴空。",
            "摩霄志在潛修羽，會接鑾凰別葦叢。"
        ],
        "title": "鷺鷥",
        "id": "8e1dbe55-0d25-4eb7-84f5-85674dfc2951"
    },
    {
        "author": "劉象",
        "paragraphs": [
            "幾處兵戈阻路岐，憶山心切與山違。",
            "時難何處披懷抱，日日日斜空醉歸。"
        ],
        "title": "春夜二首 一",
        "id": "6fe73140-9715-4692-9f01-056a4beccf6a"
    },
    {
        "author": "劉象",
        "paragraphs": [
            "一別杜陵歸未期，秪憑魂夢接親知。",
            "近來欲睡兼難睡，夜夜夜深聞子規。"
        ],
        "title": "春夜二首 二",
        "id": "10152af1-e8bf-4b0c-9c68-a4ef266f738a"
    },
    {
        "author": "劉象",
        "paragraphs": [
            "未櫛憑欄眺錦城，煙籠萬井二江明。",
            "香風滿閣花盈戶，樹樹樹梢啼曉鶯。"
        ],
        "title": "曉登迎春閣",
        "id": "59e1c771-c1d1-47f4-bb5a-d5a56902892b"
    },
    {
        "author": "劉象",
        "paragraphs": [
            "萬古亭亭倚碧霄，不成擎亦不成招。",
            "何如掬取天池水，灑向人間救旱苗。"
        ],
        "title": "詠仙掌",
        "id": "e35b0794-45a0-4f3a-a8a9-6b68d0f2a28a"
    },
    {
        "author": "劉象",
        "paragraphs": [
            "頃年曾住此中來，今日重游事可哀。",
            "憶得幾家歡宴處，家家家業盡成灰。"
        ],
        "title": "郪中感舊",
        "id": "63223863-df5d-4277-b245-4cff39f7c87f"
    },
    {
        "author": "劉象",
        "paragraphs": [
            "到處逢人求至藥，幾回染了又成絲。",
            "素絲易染髭難染，墨翟當時合泣髭。"
        ],
        "title": "白髭",
        "id": "dce6d5a0-b9b3-405d-9d6a-f4bb00c2808c"
    },
    {
        "author": "沈顏",
        "paragraphs": [
            "前有淺山，屹然如屏。",
            "後有卑嶺，繚然如城。",
            "跨池左右，足以建亭。",
            "斯亭何名，化洽而成。"
        ],
        "title": "題縣令范傳真化洽亭",
        "id": "acc0fa45-42bd-45b9-886e-394ce63f7770"
    },
    {
        "author": "沈顏",
        "paragraphs": [
            "江湖勞遍尋，祗自長愁襟。",
            "到處慵開口，何人可話心。",
            "登樓得句遠，望月抒情深。",
            "却憶山齋後，猿聲相伴吟。"
        ],
        "title": "書懷寄友人",
        "id": "ef77519a-bf95-4d2d-82f8-6b45675ede51"
    },
    {
        "author": "楊凝式",
        "paragraphs": [
            "院似禪心靜，花如覺性圓。",
            "自然知了義，爭肯學神仙。"
        ],
        "title": "題壁",
        "id": "c1847ed8-c71b-4e23-adb5-2cb4bdfeb836"
    },
    {
        "author": "楊凝式",
        "paragraphs": [
            "洛陽風景實堪哀，昔日曾爲瓦子堆。",
            "不是我公重葺理，至今猶是一堆灰。"
        ],
        "title": "贈張全義",
        "id": "b45062b3-208b-4629-83e4-b5cbb0545fb3"
    },
    {
        "author": "楊凝式",
        "paragraphs": [
            "十年揮素學臨池，始識王公學衛非。",
            "草聖未須因酒發，筆端應解化龍飛。"
        ],
        "title": "題懷素酒狂貼後",
        "id": "f6b06b80-2106-478e-9d16-34454c4fb6a1"
    },
    {
        "author": "楊凝式",
        "paragraphs": [
            "押引蝗蟲到洛京，合消郡守遠相迎。",
            "到此今經三紀春。"
        ],
        "title": "句",
        "id": "33709353-14db-44a6-8853-2abfcbfd6fdb"
    },
    {
        "author": "李琪",
        "paragraphs": [
            "飛騎經巴棧，鴻恩及夏臺。",
            "將從天上去，人自日邊來。",
            "此處金門遠，何時玉輦迴。",
            "早平關右賊，莫待詔書催。"
        ],
        "title": "奉試詔用拓拔思恭爲京北收復都統",
        "id": "c08cf828-4af2-4026-8e3f-4ad565f219eb"
    },
    {
        "author": "李琪",
        "paragraphs": [
            "善高天外遠，方丈海中遙。",
            "自有山神護，應無劫火燒。",
            "壞文侵古壁，飛劍出寒霄。",
            "何似蒼蒼色，嚴妝十七朝。"
        ],
        "title": "題廣愛寺楞伽山",
        "id": "ea069414-3057-4b62-ace3-b1258ed5c167"
    },
    {
        "author": "李琪",
        "paragraphs": [
            "哀痛不下詔，登封誰上書。"
        ],
        "title": "句",
        "id": "ac426724-c5fb-45a5-9438-4a294d2dcc82"
    },
    {
        "author": "劉崇龜",
        "paragraphs": [
            "碧幢仁施合洪鈞，桂樹林前倍得春。",
            "莫戀此時好風景，磻溪不是釣漁人。"
        ],
        "title": "寄桂帥",
        "id": "ebd38359-8583-4024-8d49-8c9d24b4e945"
    },
    {
        "author": "劉崇魯",
        "paragraphs": [
            "南行忽見李深之，手舞如蜚令不疑。",
            "任有風流兼蘊藉，天生不似鄭都知。"
        ],
        "title": "席上吟",
        "id": "5b6b5efd-247f-4458-ad94-8e91be044942"
    },
    {
        "author": "孫定",
        "paragraphs": [
            "行行血淚灑塵襟，事逐東流渭水深。",
            "秋跨蹇驢風尚緊，靜投孤店日初沈。",
            "一枝猶挂東堂夢，千里空馳北巷心。",
            "明月悲歌又前去，滿城煙樹噪春禽。"
        ],
        "title": "寄孫儲",
        "id": "7b9570d1-808c-4adb-b0ed-11ced6affb6a"
    },
    {
        "author": "許晝",
        "paragraphs": [
            "江南蕭灑地，本自與君宜。",
            "固節還同我，虛心欲待誰。",
            "澗泉傍借響，山木共含滋。",
            "粉膩蟲難篆，叢疎鳥易窺。",
            "盡應逢野渡，中忽見村祠。",
            "葉掃秋空靜，根橫古塹危。",
            "影迷寒靄裏，聲出夜風時。",
            "客棹深深過，人家遠遠移。",
            "游邊曾結念，到此數題詩。",
            "莫恨成龍晚，成龍會有期。"
        ],
        "title": "江南行",
        "id": "15a8ebcd-bd40-495a-8d32-f2a4730d64e5"
    },
    {
        "author": "許晝",
        "paragraphs": [
            "應是蟾宮別有情，每逢秋半倍澄清。",
            "清光不向此中見，白髮爭教何處生？",
            "閑地占將真可惜，幽窗分得始爲明。",
            "殷勤好長來年桂，莫遣平人道不平。"
        ],
        "title": "中秋月",
        "id": "2e92858e-1b32-49fb-87d7-4ccd3f21e8d5"
    },
    {
        "author": "薛凖",
        "paragraphs": [
            "舊國深恩不易酬，又離繼母出他州。",
            "誰知天怒無因息，積媿終身乞速休。"
        ],
        "title": "臨終詩",
        "id": "830c5d07-a36a-4250-a13a-f07414dd3915"
    },
    {
        "author": "裴諧",
        "paragraphs": [
            "一從天寶王維死，于今始遇修夫子。",
            "能向鮫綃四幅中，丹青暗與春爭工。",
            "勾芒若見應羞殺，暈綠勻紅漸分別。",
            "堪憐彩筆似東風，一朵一枝隨手發。",
            "燕支乍溼如含露，引得嬌鶯癡不去。",
            "多少遊蜂盡日飛，看遍花心求入處。",
            "工夫妙麗實奇絕，似對韶光好時節。",
            "偏宜留著待深冬，鋪向樓前殛霜雪。"
        ],
        "title": "觀修處士畫桃花圖歌",
        "id": "d1ec7c49-9bfb-40ef-8272-280670328274"
    },
    {
        "author": "裴諧",
        "paragraphs": [
            "風回山火斷，朝落岸冰高。",
            "名終埋不得，骨任朽何妨。"
        ],
        "title": "句",
        "id": "1dd55721-a10f-45ce-9790-b3f92cef1c14"
    },
    {
        "author": "曹松",
        "paragraphs": [
            "浩浩看花晨，六街揚遠塵。",
            "塵中一丈日，誰是晏眠人。",
            "御柳舞着水，野鸎啼破春。",
            "徒云多失意，猶自惜離秦。"
        ],
        "title": "長安春日",
        "id": "60e7f3f5-a13c-48c4-8577-59a84f02f5bd"
    },
    {
        "author": "曹松",
        "paragraphs": [
            "在秦生楚思，波浪接禪關。",
            "塔礙高林鳥，窗開白日山。",
            "樹陰移草上，岸色透庭間。",
            "入內談經徹，空攜講疏還。"
        ],
        "title": "慈恩寺貽楚霄上人",
        "id": "209fa9c9-2ea4-48e8-90dc-32bc6b35515a"
    },
    {
        "author": "曹松",
        "paragraphs": [
            "馬蹄京洛岐，復此少閑時。",
            "老積滄洲夢，秋乖白閣期。",
            "平生五字句，一夕滿頭絲。",
            "把向侯門去，侯門未可知。"
        ],
        "title": "崇義里言懷",
        "id": "dce131be-63ca-4cf6-a119-1cedadf62d2a"
    },
    {
        "author": "曹松",
        "paragraphs": [
            "此木韻彌全，秋霄學瑟弦。",
            "空知百餘尺，未定幾多年。",
            "古甲磨雲拆，孤根捉地堅。",
            "何當拋一幹，作蓋道場前。"
        ],
        "title": "僧院松",
        "id": "75cd3b4e-f5c8-4b8f-8702-2da48ea583b4"
    },
    {
        "author": "曹松",
        "paragraphs": [
            "富者非義取，樸風爭肯還。",
            "紅塵不待曉，白首有誰閒。",
            "淺度四溟水，平看諸國山。",
            "只消年作劫，俱到總無間。"
        ],
        "title": "貽世",
        "id": "4cb54f2d-1806-450f-8367-6ea7d9caeb5d"
    },
    {
        "author": "曹松",
        "paragraphs": [
            "直到南箕下，方諳漲海頭。",
            "君恩過銅柱，戎節限交州。",
            "犀占花陰臥，波衝瘴色流。",
            "遠夷非不樂，自是北人愁。"
        ],
        "title": "南遊",
        "id": "76035e48-29d5-4bf5-a24e-5d32279e8f1f"
    },
    {
        "author": "曹松",
        "paragraphs": [
            "辭天理玉簪，指日使雞林。",
            "猶有中華戀，方同積浪深。",
            "張帆度鯨口，銜命見臣心。",
            "渥澤遐宣後，歸期抵萬金。"
        ],
        "title": "送胡中丞使日東",
        "id": "4eba9433-c4e8-4ec2-8068-eb334a584a8c"
    },
    {
        "author": "曹松",
        "paragraphs": [
            "園裏先生塚，鳥啼春更傷。",
            "空餘八封樹，尚對一茅堂。",
            "白日埋杜甫，皇天無耒陽。",
            "如何稽古力，報答甚茫茫。"
        ],
        "title": "哭陳陶處士",
        "id": "1ef5d938-b410-448e-9349-0592d63d315f"
    },
    {
        "author": "曹松",
        "paragraphs": [
            "冥心坐似癡，寢食亦如遺。",
            "爲覓出人句，秪求當路知。",
            "豈能窮到老，未信達無時。",
            "此道須天付，三光幸不私。"
        ],
        "title": "言懷",
        "id": "e65be977-d851-44bf-9d2d-2ea3acbd7cca"
    },
    {
        "author": "曹松",
        "paragraphs": [
            "寥寥天地內，夜魄爽何輕。",
            "頻見此輪滿，即應華髮生。",
            "不圓爭得破，纔正又須傾。",
            "人事還如此，因知倚伏情。"
        ],
        "title": "月",
        "id": "bdb48263-ea8d-41b9-a4fa-bad775efa136"
    },
    {
        "author": "曹松",
        "paragraphs": [
            "栗杖出匡頂，百中無一枝。",
            "雖因野僧得，猶畏嶽神知。",
            "畫月冷光在，指雲秋片移。",
            "宜留引蹇步，他日訪峨嵋。"
        ],
        "tags": [
            "庐山"
        ],
        "title": "答匡山僧贈榔栗杖",
        "id": "a7c1295e-cd08-416e-a6ed-60b1d21f1607"
    },
    {
        "author": "曹松",
        "paragraphs": [
            "瀉月聲不斷，坐來心益閑。",
            "無人知落處，萬木冷空山。",
            "遠憶雲容外，幽疑石縫間。",
            "那辭通曙聽，明日度藍關。"
        ],
        "title": "商山夜聞泉",
        "id": "b75395ac-9670-4d1e-b67c-e5b2abc63dab"
    },
    {
        "author": "曹松",
        "paragraphs": [
            "默默守吾道，望榮來替愁。",
            "吟詩應有罪，當路却如讐。",
            "陸海儻難溺，九霄爭便休。",
            "敢言名譽出，天未白吾頭。"
        ],
        "title": "書懷",
        "id": "2f33a2ef-e183-405b-ba8a-957fba2cae6a"
    },
    {
        "author": "曹松",
        "paragraphs": [
            "出門嗟世路，何日樸風歸。",
            "是處太行險，□□應解飛。",
            "主人厚薄禮，客子新故衣。",
            "所以澆浮態，多令行者違。"
        ],
        "title": "道中",
        "id": "64cae27d-747e-4e81-9087-ab66bf4e369e"
    },
    {
        "author": "曹松",
        "paragraphs": [
            "勢能成岳仞，頃刻長崔嵬。",
            "瞑鳥飛不到，野風吹得開。",
            "一天分萬態，立地看忘回。",
            "欲結暑宵雨，先聞江上雷。"
        ],
        "title": "夏雲",
        "id": "4a007048-dfed-40c8-920d-886f2e978b9f"
    },
    {
        "author": "曹松",
        "paragraphs": [
            "上將擁黃鬚，安西逐指呼。",
            "離鄉俱少壯，到磧減肌膚。",
            "風雪夜防塞，腥羶朝繫胡。",
            "爲君樂戰死，誰喜作征夫。"
        ],
        "title": "塞上行",
        "id": "4c1c0647-10d7-48b0-a4a4-bd88242b0354"
    },
    {
        "author": "曹松",
        "paragraphs": [
            "曉色教不睡，卷簾清氣中。",
            "林殘數枝月，髮冷一梳風。",
            "竝鳥含鐘語，欹荷隔霧空。",
            "莫疑營白日，道路本無窮。"
        ],
        "title": "晨起",
        "id": "37de8672-2d8c-47da-b724-7370f6380c8b"
    },
    {
        "author": "曹松",
        "paragraphs": [
            "觸目盡如幻，幻中能幾時。",
            "愁來捨行樂，事去莫吞悲。",
            "白髮不由己，黃金留待誰。",
            "耕煙得銘誌，翻爲古人思。"
        ],
        "title": "感世",
        "id": "dd9de589-d088-4345-a5d0-b10232a14ecf"
    },
    {
        "author": "曹松",
        "paragraphs": [
            "落筆勝縮地，展圖當晏寧。",
            "中華屬貴分，遠裔占何星。",
            "分寸辨諸岳，斗升觀四溟。",
            "長疑未到處，一一似曾經。"
        ],
        "title": "觀華夷圖",
        "id": "93935c72-328b-40e8-a1e1-1ca0359cf040"
    },
    {
        "author": "曹松",
        "paragraphs": [
            "山寒草堂暖，寂夜有良朋。",
            "讀易分高燭，煎茶取折冰。",
            "庭垂河半角，窗露月微稜。",
            "俱入論心地，爭無俗者憎。"
        ],
        "title": "山上寒夜呈進士許棠",
        "id": "08dcdae3-ed35-4cc2-9d88-20c75ed9a219"
    },
    {
        "author": "曹松",
        "paragraphs": [
            "凌春帝子閣，偶眺日移西。",
            "浪勢平花塢，帆陰上柳堤。",
            "凝嵐藏宿翼，疊鼓碎歸蹄。",
            "只此長吟詠，因高思不迷。"
        ],
        "tags": [
            "滕王阁"
        ],
        "title": "滕王閣春日晚眺",
        "id": "80661f8b-56df-4243-af49-1cb526e62bad"
    },
    {
        "author": "曹松",
        "paragraphs": [
            "岡扉聊自啓，信步出波邊。",
            "野火風吹闊，春冰鶴啄穿。",
            "渚檣齊驛樹，山鳥入公田。",
            "未創孤雲勢，空思白閣年。"
        ],
        "title": "鍾陵野步",
        "id": "ae9376a3-4b2e-48bf-82af-21c4e6f0faf3"
    },
    {
        "author": "曹松",
        "paragraphs": [
            "故人江閣在，重到事悠悠。",
            "無爾向潭上，爲吾傾甕頭。",
            "空餘赤楓葉，墮落釣魚舟。",
            "疑是沖虛去，不爲天地囚。"
        ],
        "title": "哭胡處士",
        "id": "393346d5-2332-4d13-82f6-09fcaf1798f2"
    },
    {
        "author": "曹松",
        "paragraphs": [
            "紫檀衣且香，春殿日尤長。",
            "此地開新講，何山鏁舊房。",
            "僧名喧北闕，師印續南方。",
            "莫惜青蓮喻，秦人聽未忘。"
        ],
        "title": "青龍寺贈雲顥法師",
        "id": "5bb52dc6-8ed8-4ee2-bfd7-4ba4313c1688"
    },
    {
        "author": "曹松",
        "paragraphs": [
            "才子紫檀衣，明君寵顧時。",
            "講昇高座懶，書荅重臣遲。",
            "瓶勢傾圓頂，刀聲落碎髭。",
            "還聞穿內去，隨駕進新詩。"
        ],
        "title": "薦福寺贈應制白公",
        "id": "55717c36-2293-4f85-84e4-e0d4bd50f27a"
    },
    {
        "author": "曹松",
        "paragraphs": [
            "雲僧鑿山井，寒碧在中庭。",
            "況是分嵓眼，同來下石瓶。",
            "旁痕終變蘚，圓影即澄星。",
            "異夜天龍蟄，應聞說葉經。"
        ],
        "title": "觀山寺僧穿井",
        "id": "a1b460e5-29d2-4439-ac07-cd35622d53cb"
    },
    {
        "author": "曹松",
        "paragraphs": [
            "天涯緣事了，又造石霜微。",
            "不以千峰險，唯將獨影歸。",
            "有爲嫌假佛，無境是真機。",
            "到後流沙錫，何時更有飛。"
        ],
        "title": "送德光禪師",
        "id": "97f378f3-b451-45e9-ac96-ab1a8c7d2ac3"
    },
    {
        "author": "曹松",
        "paragraphs": [
            "外邑官同隱，寧勞短吏趨。",
            "看雲情自足，愛酒逸應無。",
            "簟席彈碁子，衣裳惹印朱。",
            "仍聞陂水近，亦擬掉菰蒲。"
        ],
        "title": "贈南陵李主簿",
        "id": "79b83eff-5da9-4a0f-b98b-a2944af5bffb"
    },
    {
        "author": "曹松",
        "paragraphs": [
            "寺樓涼出竹，非與曲江賒。",
            "野火流穿苑，秦山疊入巴。",
            "風梢離衆葉，岸角積虛沙。",
            "此地鐘聲近，令人思未涯。"
        ],
        "title": "慈恩寺東樓",
        "id": "97569e1c-7bac-4799-a644-b84a7662e152"
    },
    {
        "author": "曹松",
        "paragraphs": [
            "代遠已難問，纍纍次古城。",
            "民田侵不盡，客路踏還平。",
            "作穴蛇分蟄，依岡鹿繞行。",
            "唯應風雨夕，鬼火出林明。"
        ],
        "title": "古塚",
        "id": "fe8d8b73-ef57-40b4-8133-59517170ad6a"
    },
    {
        "author": "曹松",
        "paragraphs": [
            "一逕通高屋，重雲翳兩原。",
            "山寒初宿頂，泉落未知根。",
            "急雨洗荒壁，驚風開靜門。",
            "聽君吟廢夜，苦却建溪猿。"
        ],
        "title": "訪山友",
        "id": "b8919038-49ac-45eb-8fba-e2313a2b375d"
    },
    {
        "author": "曹松",
        "paragraphs": [
            "一從諸事嬾，海上跡宜沉。",
            "吾道不當路，鄙人甘入林。",
            "雲垂方覓鶴，月濕始收琴。",
            "水石南州好，誰陪刻骨吟。"
        ],
        "title": "林下書懷寄建州李頻員外",
        "id": "6fbbbd13-6d29-4128-952c-96d45e353fc8"
    },
    {
        "author": "曹松",
        "paragraphs": [
            "曾宿三巴路，今來不願聽。",
            "雲根啼片白，峰頂擲尖青。",
            "護果憎禽啄，栖霜覷葉零。",
            "唯應臥嵐客，憐爾傍嵒扃。"
        ],
        "title": "猿",
        "id": "6cf5fdd1-ff56-4375-b5c9-9ddb33684b1c"
    },
    {
        "author": "曹松",
        "paragraphs": [
            "天高淮泗白，料子趨修程。",
            "汲水疑山動，揚帆覺岸行。",
            "雲離京口樹，鴈入石頭城。",
            "後夜分遙念，諸峰霜露生。"
        ],
        "title": "秋日送方干遊上元",
        "id": "6e77c0a3-b739-43dd-9417-08fa13f52370"
    },
    {
        "author": "曹松",
        "paragraphs": [
            "出麾臨建水，下世在公堂。",
            "苦集休開篋，清資罷轉郎。",
            "瘴中無子奠，嶺外一妻孀。",
            "定是浮香骨，東歸就故鄉。"
        ],
        "title": "哭李頻員外",
        "id": "d1b2e5e4-d3ba-4f01-a69f-ccda3d6d3b89"
    },
    {
        "author": "曹松",
        "paragraphs": [
            "嵐靄潤窗櫺，吟詩得冷癥。",
            "教餐有效藥，多媿獨行僧。",
            "雲濕煎茶火，冰封汲井繩。",
            "片扉深著掩，經國自無能。"
        ],
        "title": "山中言事",
        "id": "73c8b7df-b2f8-4e6c-b1c4-af0d7a7f57ed"
    },
    {
        "author": "曹松",
        "paragraphs": [
            "辟書來幾日，遂喜就嘉招。",
            "猶向風沙淺，非於甸服遙。",
            "時平無探騎，秋靜見盤雕。",
            "若遣關中使，煩君問寂寥。"
        ],
        "title": "送左協律京西從事",
        "id": "97921cdd-7120-4631-939b-afb9bbdb0533"
    },
    {
        "author": "曹松",
        "paragraphs": [
            "造化峰峰異，宜教岳德謙。",
            "靈蹤載籍古，怪刃刺雲尖。",
            "盤蹙陵陽壯，孤標建鄴瞻。",
            "霽餘堪洗目，青出謝家簷。"
        ],
        "title": "望九華寄池陽太守",
        "id": "40d37f93-9193-4958-b422-d1261ed999c2"
    },
    {
        "author": "曹松",
        "paragraphs": [
            "明時應不諫，天幕稱仙才。",
            "聘入關中去，人從帝側來。",
            "詩窗盛島嶼，檄盾照風雷。",
            "幾度陪旄節，營巡海色迴。"
        ],
        "title": "上廣州支使王拾遺",
        "id": "d2012d85-9666-4dbb-82ee-226b91edeb41"
    },
    {
        "author": "曹松",
        "paragraphs": [
            "空山澗畔枯松樹，禪老堂頭甲乙身。",
            "傳是昔朝僧種著，下頭應有茯苓神。"
        ],
        "title": "題僧松禪",
        "id": "41a19895-989b-4734-ae7e-80874480b22d"
    },
    {
        "author": "曹松",
        "paragraphs": [
            "佩墨縣兼清，約關西近城。",
            "三峰豈不重，厚地戴猶輕。",
            "雪篠欹難直，風泉噴易橫。",
            "須知高枕外，長是勸民耕。"
        ],
        "title": "贈華陰李明府",
        "id": "55600dcb-b3c1-4590-97fa-59fa121fd056"
    },
    {
        "author": "曹松",
        "paragraphs": [
            "度歲休籠閉，身輕好羽儀。",
            "白雲□是伴，滄海得因誰。",
            "唳起遺殘食，盤餘在逈枝。",
            "條風頻雨去，只恐更相隨。"
        ],
        "title": "送人庭鶴",
        "id": "6fc0eefb-b9a8-47a0-a95c-7be6a3b2d5cc"
    },
    {
        "author": "曹松",
        "paragraphs": [
            "細聲從嶠足，幽淡浸香墀。",
            "此境未開日，何人初見時。",
            "耗痕延黑蘚，淨罅吐微澌。",
            "應有喬梢鶴，下來當飲之。"
        ],
        "title": "信州聞通寺題僧砌下泉",
        "id": "10115706-fe66-4c99-bc40-38af61f41da2"
    },
    {
        "author": "曹松",
        "paragraphs": [
            "此地似商嶺，雲霞空往還。",
            "衰條難定鳥，缺月易依山。",
            "野色耕不盡，溪容釣自閑。",
            "分因多臥退，百計少相關。"
        ],
        "title": "山中",
        "id": "f886e768-fe15-439c-b0fc-a92ae1aacfc2"
    },
    {
        "author": "曹松",
        "paragraphs": [
            "不醉長安酒，冥心只似師。",
            "望山吟過日，伴鶴立多時。",
            "溝遠流聲細，林寒綠色遲。",
            "菴西蘿月夕，重約語空期。"
        ],
        "title": "寄崇聖寺僧",
        "id": "19b8ff01-829b-4c21-9259-1490faa3ff09"
    },
    {
        "author": "曹松",
        "paragraphs": [
            "忍苦待知音，無時省廢吟。",
            "始爲分路客，莫問向隅心。",
            "嶠翠藏幽瀑，枝風下曉禽。",
            "憶君秋欲盡，馬上秣陵砧。"
        ],
        "title": "金陵道中寄",
        "id": "e06eb027-c492-48ef-a60d-31a52ca2ac24"
    },
    {
        "author": "曹松",
        "paragraphs": [
            "舊客東歸遠，長安詩少朋。",
            "去愁分磧鴈，行計逐鄉僧。",
            "華岳無時雪，黃河漫處冰。",
            "知辭國門路，片席認西陵。"
        ],
        "tags": [
            "黄河"
        ],
        "title": "都門送許棠東歸",
        "id": "1846657b-f3c8-468b-bbd1-7cecc99e852f"
    },
    {
        "author": "曹松",
        "paragraphs": [
            "北鄙征難盡，詩愁滿去程。",
            "廢巢侵燒色，荒塚入鋤聲。",
            "逗野河流濁，離雲磧日明。",
            "幷州戎壘地，角動引風生。"
        ],
        "title": "送進士喻坦之遊太原",
        "id": "296599ef-2153-41b5-9935-7ec87711e0d1"
    },
    {
        "author": "曹松",
        "paragraphs": [
            "楊柳城初鏁，輪蹄息去蹤。",
            "春流無舊岸，夜色失諸峰。",
            "影動漁邊火，聲遲話後鐘。",
            "明朝廻去鴈，誰向北郊逢。"
        ],
        "title": "九江暮春書事",
        "id": "01be89cd-516b-4fb0-a4ba-4a6af88d2c66"
    },
    {
        "author": "曹松",
        "paragraphs": [
            "洪州向西顧，不忍暫忘君。",
            "記得瀑泉落，省同幽鳥聞。",
            "一廻經雨雹，長有剩風雲。",
            "未定却栖息，前頭江海分。"
        ],
        "title": "再到洪州望西山",
        "id": "cf601b26-e0ba-4acd-bda4-d6b786631b43"
    },
    {
        "author": "曹松",
        "paragraphs": [
            "掃庭秋漏滴，接話貴忘眠。",
            "靜夜人相語，低枝鳥暗遷。",
            "星圍南極定，月照斷河連。",
            "後會花宮子，應開石上禪。"
        ],
        "title": "與胡汾坐月期貫休上人不至",
        "id": "725fe5df-06bf-467d-9db2-1b37c9ec7130"
    },
    {
        "author": "曹松",
        "paragraphs": [
            "年光離岳色，帶疾臥南原。",
            "白日與無事，俗人嗔閉門。",
            "樵魚臨片水，野鹿入荒園。",
            "莫問榮華事，清霜點髮根。"
        ],
        "title": "贈胡處士",
        "id": "550ac225-1211-41b3-aafc-7b60bcf9303a"
    },
    {
        "author": "曹松",
        "paragraphs": [
            "天涯兵火後，風景畏臨門。",
            "骨肉到時節，團圓因夢魂。",
            "池塘營水眼，嶺嶠結花根。",
            "耳縱聽歌吹，中心不可論。"
        ],
        "title": "鉛山寫懷",
        "id": "b3bb9f9e-afcd-494f-acfd-d97741107ae2"
    },
    {
        "author": "曹松",
        "paragraphs": [
            "何年話尊宿，瞻禮此堂中。",
            "入郭非無路，歸林自學空。",
            "濺瓶雲嶠水，逆磬雪川風。",
            "時說南廬事，知師用意同。"
        ],
        "title": "書翠巖寺壁",
        "id": "db7feb9c-1557-4c6c-ad74-3200eb898387"
    },
    {
        "author": "曹松",
        "paragraphs": [
            "鑿出江湖思，涼多□□間。",
            "無風觸微浪，半日□秋山。",
            "客袖沙光滿，船窗荻影閑。",
            "時人見黃綬，應笑狎鷗還。"
        ],
        "title": "江西題東湖",
        "id": "962d8cdd-c257-404e-90f9-fca1c605d3f6"
    },
    {
        "author": "曹松",
        "paragraphs": [
            "海雲山上寺，每到每開襟。",
            "萬木長不住，細泉聽更深。",
            "蜩沾高雨斷，鳥遇夕嵐沈。",
            "此地良宵月，秋懷隔楚砧。"
        ],
        "title": "題湖南岳麓寺",
        "id": "2c8f8fb5-bd7c-4570-a04e-572d14b7b615"
    },
    {
        "author": "曹松",
        "paragraphs": [
            "爲縣瀟湘水，門前樹配苔。",
            "晚吟公籍少，春醉積林開。",
            "滌硯松香起，擎茶岳影來。",
            "任官當此境，更莫夢天台。"
        ],
        "tags": [
            "衡山"
        ],
        "title": "贈衡山麋明府",
        "id": "50e7f8af-e26e-492f-882b-6d2c66c9b006"
    },
    {
        "author": "曹松",
        "paragraphs": [
            "邊寒來所闊，今日復明朝。",
            "河凌堅通馬，胡雲缺見雕。",
            "砂中程獨泣，鄉外隱誰招。",
            "廻首若經歲，靈州生柳條。"
        ],
        "title": "塞上",
        "id": "cd11f011-f6e5-4e30-b06e-6e9f5222675b"
    },
    {
        "author": "曹松",
        "paragraphs": [
            "及第兼歸覲，宜忘涉驛勞。",
            "青雲重慶少，白日一飛高。",
            "轉楚聞啼狖，臨湘見疊濤。",
            "海陽沈飲罷，何地佐旌旄。"
        ],
        "title": "送邵安石及第歸連州覲省",
        "id": "6772e8e6-24c8-438e-86d5-e670bee44602"
    },
    {
        "author": "曹松",
        "paragraphs": [
            "鄉路穿京過，寧心去少同。",
            "日斜尋闊磧，春盡逐歸鴻。",
            "獨樹河聲外，凝笳塞色中。",
            "憐君到此處，却背老萊風。"
        ],
        "title": "邊上送友人歸寧",
        "id": "33de29ff-0129-4ff6-a175-529713d046c0"
    },
    {
        "author": "曹松",
        "paragraphs": [
            "殘臘即又盡，東風應漸聞。",
            "一宵猶幾許，兩歲欲平分。",
            "燎暗傾時斗，春通綻處芬。",
            "明朝遙捧酒，先合祝堯君。"
        ],
        "title": "除夜",
        "id": "13271d26-4e05-4c92-9081-fc65dea31af2"
    },
    {
        "author": "曹松",
        "paragraphs": [
            "香門接巨壘，畫角間清鐘。",
            "北固一何峭，西僧多此逢。",
            "天垂無際海，雲白久晴峰。",
            "旦暮然燈外，濤頭振蟄龍。"
        ],
        "title": "題甘露寺",
        "id": "bf35e867-fc2c-4bee-9587-c0e55c19a102"
    },
    {
        "author": "曹松",
        "paragraphs": [
            "罷講巡巖塢，無窮得野情。",
            "臘高猶伴鹿，夏滿不歸城。",
            "雲朵緣崖發，峰陰截水清。",
            "自然雙洗耳，唯任白毫生。"
        ],
        "title": "貽住山僧",
        "id": "bffe88b3-c216-4a63-b137-87b8afe3abd4"
    },
    {
        "author": "曹松",
        "paragraphs": [
            "仙鶴曾鳴處，泉兼半井苔。",
            "直峰拋影入，片月瀉光來。",
            "瀲灩侵顏冷，深沉慰眼開。",
            "何因值舟頂，滿汲石瓶廻。"
        ],
        "title": "題鶴鳴泉",
        "id": "780c912d-bd36-4ad3-8df3-ae32333781ad"
    },
    {
        "author": "曹松",
        "paragraphs": [
            "先生不折桂，謫去抱何冤。",
            "已葬離燕骨，難招入劒魂。",
            "旅墳低却草，稚子哭勝猿。",
            "冥寞如搜句，宜邀賀監論。"
        ],
        "title": "吊賈島二首 一",
        "id": "4fc522fa-ef96-4126-a6f8-d6a2447f22e4"
    },
    {
        "author": "曹松",
        "paragraphs": [
            "青斾低寒水，清笳出曉風。",
            "鳥來傷賈傅，馬立葬滕公。",
            "松柏青山上，城池白日中。",
            "一朝今古隔，惟有月明同。"
        ],
        "title": "吊賈島二首 二",
        "id": "cd75d9b9-3cbb-4ae5-8d24-297b9ce2475f"
    },
    {
        "author": "曹松",
        "paragraphs": [
            "前心奈兵阻，悔作豫章分。",
            "芳草未歸日，故人多是墳。",
            "帆行出岫雨，馬踐過江雲。",
            "此地一罇酒，當時皆以文。"
        ],
        "title": "憶江西幷悼亡友",
        "id": "ff2789f2-da3b-47e1-803b-a1f9840a5516"
    },
    {
        "author": "曹松",
        "paragraphs": [
            "一檣懸五兩，此日動歸風。",
            "客路拋湓口，家林入鏡中。",
            "譚餘雲出嶠，詠苦月欹空。",
            "更若看鳷鵲，何人夜坐同。"
        ],
        "title": "九江送方干歸鏡湖",
        "id": "4186eec5-32e2-40c7-bf47-e1d5b43d06c1"
    },
    {
        "author": "曹松",
        "paragraphs": [
            "西城疾病日，此地少尋君。",
            "古跡春猶在，遙泉夜盡聞。",
            "片時三處雨，九疊幾重雲。",
            "到者皆忘寐，神精與俗分。"
        ],
        "tags": [
            "庐山"
        ],
        "title": "廬山訪賈匡",
        "id": "be9ffd27-0274-40de-8b93-8f3ccaf5b3f4"
    },
    {
        "author": "曹松",
        "paragraphs": [
            "池上分行種，公庭覺少塵。",
            "根離潮水岸，韻爽判曹人。",
            "正午廻魚影，方昏息鷺身。",
            "無時不動詠，滄島思方頻。"
        ],
        "title": "顧少府池上",
        "id": "292ee42d-4b82-45b7-9b1a-c9abd0b7d389"
    },
    {
        "author": "曹松",
        "paragraphs": [
            "一檣千里外，隱者興宜孤。",
            "落日長邊海，秋風滿故都。",
            "掩關苔色老，盤逕葉聲枯。",
            "匡岳來時過，遲廻絕頂無。"
        ],
        "title": "喜友人歸上元別業",
        "id": "34fa182b-b19e-4847-b527-d42949e34b24"
    },
    {
        "author": "曹松",
        "paragraphs": [
            "霽動江池色，春殘一去游。",
            "菰風生馬足，槐雪滴人頭。",
            "北闕塵未起，南山青欲流。",
            "如何多別地，却得醉汀洲。"
        ],
        "title": "曲江暮春雪霽",
        "id": "8be69b7d-175e-44f0-bd5a-7f1fe621029d"
    },
    {
        "author": "曹松",
        "paragraphs": [
            "春飲一杯酒，便吟春日詩。",
            "木梢寒未覺，地脉暖先知。",
            "鳥囀星沈後，山分雪薄時。",
            "賞心無處說，悵望曲江池。"
        ],
        "title": "立春日",
        "id": "e7545c49-8015-4658-a29a-24c21e35a15b"
    },
    {
        "author": "曹松",
        "paragraphs": [
            "少年雲溪裏，禪心夜更閑。",
            "煎茶留靜者，靠月坐蒼山。",
            "露白鐘尋定，螢多戶未關。",
            "嵩陽大石室，何日譯經還。"
        ],
        "title": "宿溪僧院",
        "id": "aacd7716-148f-4c14-a986-d5f80b59806d"
    },
    {
        "author": "曹松",
        "paragraphs": [
            "日月出又沒，臺城空白雲。",
            "雖寬百姓土，漸缺六朝墳。",
            "禾黍是亡國，山河歸聖君。",
            "松聲驟雨足，幾寺晚鐘聞。"
        ],
        "title": "石頭懷古",
        "id": "8bc793e3-a62f-4f09-ad26-aaac9155b867"
    },
    {
        "author": "曹松",
        "paragraphs": [
            "靜節灌園餘，得非成隱居。",
            "長當庚子日，獨拜五經書。",
            "白浪吹亡國，秋霜洗大虛。",
            "門前是京口，身外不營儲。"
        ],
        "title": "浙右贈陸處士",
        "id": "76e250b1-36a6-4409-bbc4-d1f972174fd6"
    },
    {
        "author": "曹松",
        "paragraphs": [
            "丘中久不起，將謂詔書來。",
            "及見凌雲說，方知掩夜臺。",
            "白衣歸北路，玄造亦遺才。",
            "世上亡君後，詩聲更大哉。"
        ],
        "title": "哭胡處士",
        "id": "814e7769-7855-4fbe-87a9-ad85e3f78933"
    },
    {
        "author": "曹松",
        "paragraphs": [
            "一雨西城色，陶家心自清。",
            "山銜中郭分，雲卷下湖程。",
            "公署聞流木，人煙入廢城。",
            "難忘楚盡處，新有越吟生。"
        ],
        "title": "贈餘干袁明府",
        "id": "d0eb8238-13ab-4dce-9ade-9fdc54d7da4e"
    },
    {
        "author": "曹松",
        "paragraphs": [
            "任官征戰後，度日寄閑身。",
            "封卷還高客，飛書問野人。",
            "廢田教種糓，生路遣尋薪。",
            "若起柴桑興，無先漉酒巾。"
        ],
        "title": "贈雷鄉張明府",
        "id": "29f8767f-121a-4b06-a6e3-1c2ec9872e93"
    },
    {
        "author": "曹松",
        "paragraphs": [
            "輕帆下闊流，便泊此沙洲。",
            "湖影撼山朵，日陽燒野愁。",
            "白波爭起倒，青嶼或沈浮。",
            "是際船中望，東南仞仞秋。"
        ],
        "title": "岳陽晚泊",
        "id": "d6bfd7cb-d5b9-4e39-b847-d1fc8302e142"
    },
    {
        "author": "曹松",
        "paragraphs": [
            "門外報春牓，喜君天子知。",
            "舊愁渾似雪，見日總消時。",
            "塔下牡丹氣，江頭楊柳絲。",
            "風光若有分，無處不相宜。"
        ],
        "title": "覽春牓喜孫鄠成名",
        "id": "3e188e47-e2bf-484a-b003-b09270b4e6ff"
    },
    {
        "author": "曹松",
        "paragraphs": [
            "澤國江山入戰圖，生民何計樂樵蘇。",
            "憑君莫話封侯事，一將功成萬骨枯。"
        ],
        "tags": [
            "忧国忧民"
        ],
        "title": "己亥歲二首 一",
        "id": "24f669eb-0f37-456f-abfc-39cd19a2827b"
    },
    {
        "author": "曹松",
        "paragraphs": [
            "傳聞一戰百神愁，兩岸彊兵過未休。",
            "誰道滄江總無事，近來長共血爭流。"
        ],
        "title": "己亥歲二首 二",
        "id": "dab08f3b-40af-4386-8737-024c2e437746"
    },
    {
        "author": "曹松",
        "paragraphs": [
            "寂寂陰溪水漱苔，塵中將得苦吟來。",
            "東峰道士如相問，縣令而今不姓梅。"
        ],
        "title": "亂後入洪州西山",
        "id": "440c408d-c86d-4e0c-8526-99eb7c6429d0"
    },
    {
        "author": "曹松",
        "paragraphs": [
            "若到江州二林寺，遍遊應未出雲霞。",
            "廬山瀑布三千仞，畫破青霄始落斜。"
        ],
        "tags": [
            "庐山"
        ],
        "title": "送僧入廬山",
        "id": "9ccfc68d-2834-4aae-b4d1-5d6c16d65094"
    },
    {
        "author": "曹松",
        "paragraphs": [
            "師言結夏入巴峰，雲水廻頭幾萬重。",
            "五月峨眉須近火，木皮領重只如冬。"
        ],
        "title": "送僧入蜀過夏",
        "id": "2ad4fdb7-78f8-4346-a818-4aece9b30ece"
    },
    {
        "author": "曹松",
        "paragraphs": [
            "閩地高僧楚地逢，僧遊蠻錫挂垂松。",
            "白雲逸性都無定，纔出雙峰愛五峰。"
        ],
        "title": "江西逢僧省文 一",
        "id": "16dae25b-9b11-426c-a12a-f6e8f3e92cee"
    },
    {
        "author": "曹松",
        "paragraphs": [
            "高僧不負雪峰期，却伴青霞入翠微。",
            "百葉巖前霜欲降，九枝松上鶴初歸。",
            "風生碧澗魚龍躍，威振金樓燕雀飛。",
            "想得白蓮花上月，滿山猶帶舊光輝。"
        ],
        "title": "江西逢僧省文 二",
        "id": "ae603c61-4407-42e2-ac48-531173ad84d2"
    },
    {
        "author": "曹松",
        "paragraphs": [
            "等量紅縷貫晶熒，盡道勻圓別未勝。",
            "鑿斷玉潭盈尺水，琢成金地兩條冰。",
            "輪時秪恐星侵佛，掛處常疑露滴僧。",
            "幾度夜深尋不著，瑠[瓈]爲殿月爲燈。"
        ],
        "title": "水精念珠",
        "id": "c4f3de8c-3a99-4972-8b4f-5db1e3d842ff"
    },
    {
        "author": "曹松",
        "paragraphs": [
            "憶歸休上越王臺，歸思臨高不易裁。",
            "爲客正當無鴈處，故園誰道有書來。",
            "城頭早角吹霜盡，郭裏殘潮蕩月回。",
            "心似百花開未得，年年爭發被春催。"
        ],
        "title": "南海旅次",
        "id": "c6b6a68f-07a9-4a33-a026-712d302704ee"
    },
    {
        "author": "曹松",
        "paragraphs": [
            "不獨滿池塘，夢中佳句香。",
            "春風有餘力，引上古城牆。"
        ],
        "title": "春草",
        "id": "c76a81f0-8853-4e1e-b053-bcce57a84681"
    },
    {
        "author": "曹松",
        "paragraphs": [
            "當年歌舞時，不說草離離。",
            "今日歌舞盡，滿園秋露垂。"
        ],
        "title": "金谷園",
        "id": "507eda7a-f94e-41cc-aefd-e6cbdec7c5a8"
    },
    {
        "author": "曹松",
        "paragraphs": [
            "三庚到秋伏，偶來松檻立。",
            "熱少清風多，開門放山入。"
        ],
        "title": "夏日東齋",
        "id": "2d614385-94d5-4f15-b763-f186f2c39b8f"
    },
    {
        "author": "曹松",
        "paragraphs": [
            "三籬蓋馳道，風烈一無取。",
            "時見牧牛童，嗔牛喫禾黍。"
        ],
        "title": "南朝",
        "id": "2554156a-583a-4ea5-871a-818c402a71f4"
    },
    {
        "author": "曹松",
        "paragraphs": [
            "出山不得意，謁帝值戈鋋。",
            "豈料爲文日，翻成用武年。"
        ],
        "title": "言懷",
        "id": "33b9e3f4-1b46-4ffc-81ef-fe000d21bba1"
    },
    {
        "author": "曹松",
        "paragraphs": [
            "一朵又一朵，併開寒食時。",
            "誰家不禁火，總在此花枝。"
        ],
        "title": "寒食日題杜鵑花",
        "id": "8c993f97-ee32-4756-8db7-df0514aa7c5d"
    },
    {
        "author": "曹松",
        "paragraphs": [
            "可憐時節足風情，杏子粥香如冷餳。",
            "無奈春風輸舊火，遍教人喚作山櫻。"
        ],
        "title": "鍾陵寒食日郊外閑游",
        "id": "cc3cb6b6-1b88-4007-91db-39554026921b"
    },
    {
        "author": "曹松",
        "paragraphs": [
            "無雲世界秋三五，共看蟾盤上海涯。",
            "直到天頭天盡處，不曾私照一人家。"
        ],
        "tags": [
            "月亮",
            "中秋节"
        ],
        "title": "中秋對月",
        "id": "90d2bd20-6aa8-4d27-913d-67f63d889d4b"
    },
    {
        "author": "曹松",
        "paragraphs": [
            "竹林啼鳥不知休，羅列飛橋水亂流。",
            "觸散柳絲回玉勒，約開蓮葉上蘭舟。",
            "酒邊舊侶真何遜，雲裏新聲是莫愁。",
            "若值主人嫌晝短，應陪秉燭夜深遊。"
        ],
        "title": "陪湖南李中丞宴隱溪",
        "id": "27d31544-eddd-49ca-a1ea-a08dff1b37c9"
    },
    {
        "author": "曹松",
        "paragraphs": [
            "門繫釣舟雲滿岸，借君幽致坐移旬。",
            "湖村夜呌白蕪鴈，菱市曉喧深浦人。",
            "遠水日邊重作雪，寒林燒後別生春。",
            "不辭更住醒還醉，太一東峰歸夢頻。"
        ],
        "title": "別湖上主人",
        "id": "65fad1eb-68f1-4230-9c76-baf6e4e55731"
    },
    {
        "author": "曹松",
        "paragraphs": [
            "憶昔同游紫閣雲，別來三十二回春。",
            "白頭相見雙林下，猶是清朝未退人。"
        ],
        "title": "贈廣宣大師",
        "id": "252223d3-2767-494c-995c-0b4811e69549"
    },
    {
        "author": "曹松",
        "paragraphs": [
            "寒節鍾陵香騎隨，同年相命楚江湄。",
            "雲間影過鞦韆女，地上聲喧蹴踘兒。",
            "何處寄烟歸草色，誰家送火在花枝。",
            "銀瓶冷酒皆傾盡，半臥垂楊自不知。"
        ],
        "title": "鍾陵寒食日與同年裴顏李先輩鄭校書郊外閑游",
        "id": "a11911ea-7387-4848-a102-6c0808b9375d"
    },
    {
        "author": "曹松",
        "paragraphs": [
            "千門庭燎照樓臺，總爲年光急急催。",
            "半夜臘因風卷去，五更春被角吹來。",
            "寧無好鳥思花發，應有遊魚待凍開。",
            "不是多歧漸平穩，誰能呼酒祝昭回。"
        ],
        "title": "江外除夜",
        "id": "96b9012d-793b-4097-8ae8-e13582efb7bc"
    },
    {
        "author": "曹松",
        "paragraphs": [
            "牛女相期七夕秋，相逢俱喜鵲橫流。",
            "彤雲縹緲廻金輅，明月嬋娟掛玉鉤。",
            "燕羽幾曾添別恨，花容終不更含羞。",
            "更殘便是分襟處，曉箭東來射翠樓。"
        ],
        "title": "七夕",
        "id": "a09a4098-9b28-418f-9eb3-4b279576c06f"
    },
    {
        "author": "曹松",
        "paragraphs": [
            "海上亭臺山下烟，買時幽邃不爭錢。",
            "莫言白日催華髮，自有丹砂駐少年。",
            "漁釣未歸深竹裏，琴壺猶戀落花邊。",
            "可中更踐無人境，知是羅浮第幾天。"
        ],
        "title": "羅浮山下書逸人壁",
        "id": "ad43450a-e60d-4c45-8329-a5901ea0b063"
    },
    {
        "author": "曹松",
        "paragraphs": [
            "萬仞得名云瀑布，遠看如織掛天台。",
            "休疑寶尺難量度，直恐金刀易剪裁。",
            "噴向林梢成夏雪，傾來石上作春雷。",
            "欲知便是銀河水，墮落人間合却廻。"
        ],
        "title": "天台瀑布",
        "id": "e3381503-fa01-421e-844d-f5001c50b7cc"
    },
    {
        "author": "曹松",
        "paragraphs": [
            "未識佳人尋桂水，水雲先解傍壺觴。",
            "笋林次第添斑竹，雛鳥參差護錦囊。",
            "乳洞此時連越井，石樓何日到僊鄉。",
            "如飛似墮皆青壁，畫手不強元化強。"
        ],
        "title": "桂江",
        "id": "9002cdd8-2064-4d05-a6e1-3108c767644f"
    },
    {
        "author": "曹松",
        "paragraphs": [
            "傾騰界漢沃諸蠻，立望何如畫此看。",
            "無地不同方覺遠，共天無別始知寬。",
            "文魮隔霧朝含碧，老蚌凌波夜吐丹。",
            "萬狀千形皆得意，長鯨獨自轉身難。"
        ],
        "title": "南海",
        "id": "536de45e-a0e5-45ba-8b5c-a102944c3ef3"
    },
    {
        "author": "曹松",
        "paragraphs": [
            "東西南北各連空，波上唯留小朵峰。",
            "長與岳陽翻鼓角，不離雲夢轉魚龍。",
            "吸廻日月過千頃，鋪盡星河剩一重。",
            "直到劫餘還作陸，是時應有羽人逢。"
        ],
        "tags": [
            "洞庭湖"
        ],
        "title": "洞庭湖",
        "id": "52aacc69-47b6-499a-94a5-3b66eed1b276"
    },
    {
        "author": "曹松",
        "paragraphs": [
            "七千七百七十丈，丈丈藤蘿勢入天。",
            "未必展來空似翅，不妨開去也成蓮。",
            "月將河漢分巖轉，僧與龍蛇共窟眠。",
            "直是畫工須閣筆，況無名畫可流傳。"
        ],
        "title": "霍山",
        "id": "6b2223b1-f7db-4623-99e0-8b171cb0392c"
    },
    {
        "author": "曹松",
        "paragraphs": [
            "巫山蒼翠峽通津，下有仙宮楚女真。",
            "不逐彩雲歸碧落，却爲暮雨撲行人。",
            "年年舊事音容在，日日誰家夢想頻。",
            "應是荆山留不住，至今猶得覩芳塵。"
        ],
        "title": "巫峽",
        "id": "70d15de4-e38a-4449-bd14-86c7b60df075"
    },
    {
        "author": "曹松",
        "paragraphs": [
            "巨塔列名題，詩心亦罕齊。",
            "除官京下闕，乞假海門西。",
            "別席侵殘漏，歸程避戰鼙。",
            "關遙秦鴈斷，家近瘴雲低。",
            "候馬春風館，迎船曉月溪。",
            "帝京須早入，莫被刺桐迷。"
        ],
        "title": "送陳樵校書歸泉州",
        "id": "baf9f108-31d6-40a5-b438-4bedd4d042d8"
    },
    {
        "author": "曹松",
        "paragraphs": [
            "包含教化剩搜羅，句出東甌奈峭何。",
            "世路不妨平處少，才人唯是屈聲多。",
            "雲來島上便幽石，月到湖心忌白波。",
            "後輩難爲措機杼，先生織字得龍梭。"
        ],
        "title": "贈鏡湖處士方干二首 一",
        "id": "58e3fe8d-2241-4e07-b8d6-586e4a84820d"
    },
    {
        "author": "曹松",
        "paragraphs": [
            "秪擬應星眠越絕，唯將麗什當高勳。",
            "磨礱清濁人難會，織絡虛無帝亦聞。",
            "鳥道未知山足雨，漁家已沒鏡中雲。",
            "他時莫爲三徴起，門外沙鷗解笑君。"
        ],
        "title": "贈鏡湖處士方干二首 二",
        "id": "9b79b3b7-65f4-4447-b261-71104bc2c748"
    },
    {
        "author": "曹松",
        "paragraphs": [
            "萬卷書邊人半白，再來惟恐降玄纁。",
            "性靈比鶴爭多少，氣力登山較幾分。",
            "吟鬢漸無前度漆，寢衣猶有昨宵雲。",
            "將知谷口耕烟者，低視齊梁楚趙君。"
        ],
        "title": "拜訪陸處士",
        "id": "48507ceb-70ba-4016-a16d-757fca6588f8"
    },
    {
        "author": "曹松",
        "paragraphs": [
            "百花成實未成歸，未必歸心與志違。",
            "但有壺觴資逸詠，盡交風景入清機。",
            "半川陰霧藏高木，一道晴蜺雜落暉。",
            "遊子馬前芳草合，鷓鴣啼歇又南飛。"
        ],
        "title": "嶺南道中",
        "id": "6c5021cd-f042-408b-8dc8-9055635a8b69"
    },
    {
        "author": "曹松",
        "paragraphs": [
            "勝異恣遊應未遍，路岐猶去幾時還。",
            "浪花湖闊虹蜺斷，柳線村深鳥雀閑。",
            "千室綺羅浮畫檝，兩州絲竹會茶山。",
            "眼前便是神僊事，何必須言洞府間。"
        ],
        "title": "春日自吳門之陽羨道中書事",
        "id": "170982ce-64fe-49ab-8864-3be563f53501"
    },
    {
        "author": "曹松",
        "paragraphs": [
            "背顧秦城在何處，圖書作伴過湘東。",
            "神鵶亂噪黃陵近，候鴈斜沈夢澤空。",
            "打槳天連晴水白，燒田雲隔夜山紅。",
            "也知漸老巖棲穩，爭奈文闈有至公。"
        ],
        "title": "將入關行次湘陰",
        "id": "73de3c4b-708f-4016-a4d9-e1b5423f8f20"
    },
    {
        "author": "曹松",
        "paragraphs": [
            "常寂常居常寂裏，年年月月是空空。",
            "堦前未放巖根斷，屋下長教海眼通。",
            "本爲入來尋佛窟，不期行處踏龍宮。",
            "他時憶著堪圖畫，一朵雲山二水中。"
        ],
        "title": "題昭州山寺常寂上人水閣",
        "id": "5be55448-af23-40b4-967f-8429af5ff42a"
    },
    {
        "author": "曹松",
        "paragraphs": [
            "口宣微密不思議，不是除貪即誡癡。",
            "祗待外方緣了日，爭看內殿詔來時。",
            "週廻海樹侵階疾，迢遞江潮應井遲。",
            "必竟懶過高坐寺，未能全讓法雲師。"
        ],
        "title": "廣州貽匡緒法師",
        "id": "3350f07b-4161-4507-bcd5-90f107c08feb"
    },
    {
        "author": "曹松",
        "paragraphs": [
            "住山因以福爲庭，便向山中隱姓名。",
            "閬苑駕將雕羽去，洞天贏得綠毛生。",
            "日邊腸胃餐霞火，月裏肌膚飲露英。",
            "顧我從來斷浮濁，擬驅雞犬上三清。"
        ],
        "title": "贈道人",
        "id": "c1bed828-6a98-40cf-8348-3bab4960fdaf"
    },
    {
        "author": "曹松",
        "paragraphs": [
            "活得枯樵耕者知，巡方又欲向天涯。",
            "珠穿閩國菩提子，杖把靈峰榔栗枝。",
            "春蘚任封降虎石，夜雷從傍養龍池。",
            "生緣在地南浮去，自此孤雲不可期。"
        ],
        "title": "送乞雨禪師臨遇南遊",
        "id": "46f8982b-2cde-4694-b016-e49ef7f7ad35"
    },
    {
        "author": "曹松",
        "paragraphs": [
            "荔枝時節出旌斿，南國名園盡興遊。",
            "亂結羅紋照襟袖，別含瓊露爽咽喉。",
            "葉中新火欺寒食，樹上丹砂勝錦州。",
            "他日爲霖不將去，也須圖畫取風流。"
        ],
        "title": "南海陪鄭司空遊荔園",
        "id": "5a3b965c-327c-4c51-82d7-a441012584de"
    },
    {
        "author": "曹松",
        "paragraphs": [
            "秪向砌邊流野水，樽前上下看魚兒。",
            "筍蹊已長過人竹，藤徑從添拂面絲。",
            "若許白猿垂近戶，即無紅果壓低枝。",
            "大才必擬逍遙去，更遣何人佐盛時。"
        ],
        "title": "李郎中林亭",
        "id": "11fe4bfb-12c3-49ff-be32-c2d0c0eb526d"
    },
    {
        "author": "曹松",
        "paragraphs": [
            "良宵公子宴蘭堂，濃麝薰人獸吐香。",
            "雲帶金龍銜畫燭，星羅銀鳳瀉瓊漿。",
            "滿屏珠樹開春景，一曲歌聲遶翠梁。",
            "席上未知簾幕曉，青娥低語指東方。"
        ],
        "title": "夜飲",
        "id": "5503150e-71dc-49a7-8def-13caa36391a7"
    },
    {
        "author": "曹松",
        "paragraphs": [
            "粉牆殘月照宮祠，宴闋銀瓶一半欹。",
            "學語鸎兒飛未穩，放身斜墜綠楊枝。"
        ],
        "title": "駙馬宅宴罷",
        "id": "ba81e09d-ed44-4ed2-bcae-f88890f28e48"
    },
    {
        "author": "曹松",
        "paragraphs": [
            "銘旌歸故里，猿鳥亦悽然。",
            "已葬桐江月，空廻建水船。",
            "客傳爲郡日，僧說讀書年。",
            "恐有吟魂在，深山古木邊。"
        ],
        "title": "弔建州李員外",
        "id": "e0f13058-08c4-43b1-bfd7-6208b6800009"
    },
    {
        "author": "曹松",
        "paragraphs": [
            "李白雖然成異物，逸名猶與萬方傳。",
            "昔朝曾侍玄宗側，大夜應歸賀監邊。",
            "山木易高迷故壠，國風長在見遺篇。",
            "投金渚畔春楊柳，自此何人繫酒船。"
        ],
        "title": "弔李翰林",
        "id": "a2a16189-8aba-4ec6-98d5-cd9edd8b995a"
    },
    {
        "author": "曹松",
        "paragraphs": [
            "要路豪家非往還，巖門先有不曾關。",
            "衆心惟恐地無剩，吾意亦憂天惜閑。",
            "白練曳泉窗下石，絳羅垂果枕前山。",
            "樵夫豈解營生業，貴欲自安麋鹿間。"
        ],
        "title": "山中",
        "id": "129c3a1c-96d6-4dfc-8970-9aa1c8f2c12a"
    },
    {
        "author": "曹松",
        "paragraphs": [
            "劈碎琅玕意有餘，細泉高引入香廚。",
            "山僧未肯言根本，莫是銀河漏泄無。"
        ],
        "title": "山寺引泉",
        "id": "35bf1e0a-9707-4eb4-ad1f-7f12cf2b1e04"
    },
    {
        "author": "曹松",
        "paragraphs": [
            "秋聲誰種得，蕭瑟在池欄。",
            "葉澀栖蟬穩，叢疎宿鷺難。",
            "歛煙宜下□，颯吹省先寒。",
            "此物生蒼島，令人憶釣竿。"
        ],
        "title": "友人池上詠蘆",
        "id": "3a0cb981-3fb4-4aa1-80c0-88632650daad"
    },
    {
        "author": "曹松",
        "paragraphs": [
            "垂白商於原下住，兒孫共死一身忙。",
            "木弓未得長離手，猶與官家射麝香。"
        ],
        "title": "商山",
        "id": "c40c07ba-f6f5-4de8-a182-5c4fdcd71f47"
    },
    {
        "author": "曹松",
        "paragraphs": [
            "十月荒郊雪氣催，依稀愁色認陽臺。",
            "遊秦分繫三條燭，出楚心殊一寸灰。",
            "高柳莫遮寒月落，空桑不放夜風廻。",
            "如何住在猿聲裏，却被蟬吟引下來。"
        ],
        "title": "荆南道中",
        "id": "849ae158-1eb5-40e2-a2a8-6d57fcdec8b3"
    },
    {
        "author": "曹松",
        "paragraphs": [
            "玉殿朝初退，天街一看春。",
            "南山初過雨，北闕淨無塵。",
            "夾道夭桃滿，連溝御柳新。",
            "蘇舒同舜澤，煦嫗竝堯仁。",
            "佳氣浮軒蓋，和風襲縉紳。",
            "自茲憐萬物，同入發生辰。"
        ],
        "title": "武德殿朝退望九衢春色",
        "id": "174237fd-4a64-4bd7-81af-113eddea3303"
    },
    {
        "author": "曹松",
        "paragraphs": [
            "山下望山上，夕陽看又曛。",
            "無人醫白髮，少地著新墳。",
            "歲代殊相遠，賢愚旋不分。",
            "東歸聊一弔，亂木倚寒雲。"
        ],
        "title": "弔北邙",
        "id": "19b757c5-c8d8-4907-ab69-62dc827c5ab6"
    },
    {
        "author": "曹松",
        "paragraphs": [
            "得召丘牆淚却頻，若無公道也無因。",
            "門前送勅朱衣吏，席上銜杯碧落人。",
            "半夜笙歌教泥月，平明桃杏放燒春。",
            "南山雖有歸溪路，爭那酬恩未殺身。"
        ],
        "title": "及第勅下宴中獻座主杜侍郎",
        "id": "db0840e1-56d4-4c22-9502-85d506741dec"
    },
    {
        "author": "曹松",
        "paragraphs": [
            "殊質資靈貺，陵空發瑞雲。",
            "梢梢含樹影，郁郁動霞文。",
            "不比因風起，全非觸石分。",
            "葉光閑泛灩，枝彩靜氛氳。",
            "隱見心無宰，裴回慶自君。",
            "翻飛如可託，長願在橫汾。"
        ],
        "title": "梢雲",
        "id": "cf796e44-b7cd-4e4d-b198-a2596a92375d"
    },
    {
        "author": "曹松",
        "paragraphs": [
            "角簟工夫已到頭，夏來全占滿牀秋。",
            "若言保惜歸華屋，秪合封題寄列侯。",
            "學卷曉冰長怕綻，解鋪寒水不教流。",
            "蒲桃錦是瀟湘底，曾得王孫價倍酬。"
        ],
        "title": "白角簟",
        "id": "8b58dc5e-2f51-407b-afde-157926ac4449"
    },
    {
        "author": "曹松",
        "paragraphs": [
            "細皮重疊織霜紋，滑膩鋪牀勝錦茵。",
            "八尺碧天無點翳，一方青玉絕纖塵。",
            "蠅行只恐煙黏足，客臥混疑水浸身。",
            "五月不教炎氣入，滿堂秋色冷龍鱗。"
        ],
        "title": "碧角簟",
        "id": "86ed60df-bb60-4663-98c4-008fc8facbae"
    },
    {
        "author": "曹松",
        "paragraphs": [
            "凌春帝子閣，偶眺日移西。",
            "浪勢平花塢，帆陰上柳堤。"
        ],
        "tags": [
            "滕王阁"
        ],
        "title": "滕王閣春日晚望",
        "id": "0cd6589c-7911-43a4-ada3-c572208724ca"
    },
    {
        "author": "曹松",
        "paragraphs": [
            "追遊若遇三清樂，行從應妨一日春。",
            "石脉水流泉滴沙，鬼燈然點松柏花。",
            "鹿眠荒圃寒蕪白，鴉噪殘陽敗葉飛。",
            "華嶽影寒清露掌，海門風急白潮頭。"
        ],
        "tags": [
            "华山"
        ],
        "title": "句",
        "id": "fba1af05-9c11-4788-977a-ce57b1890810"
    },
    {
        "author": "蘇拯",
        "paragraphs": [
            "天推魯仲尼，周游布典墳。",
            "遊遍七十國，不令遇一君。",
            "一國如一遇，單車不轉輪。",
            "良由至化力，爲國不爲身。",
            "禮樂行未足，邅迴厄於陳。",
            "禮樂今有餘，袞旒當聖人。",
            "傷哉絕糧議，千載誤云云。"
        ],
        "title": "頌魯",
        "id": "0a59d92e-c696-4f97-a7c5-236df0419bba"
    },
    {
        "author": "蘇拯",
        "paragraphs": [
            "古人醫在心，心正藥自真。",
            "今人醫在手，手濫藥不神。",
            "我願天地鑪，多銜扁鵲身。",
            "遍行君臣藥，先從凍餒均。",
            "自然六合內，少聞貧病人。"
        ],
        "title": "醫人",
        "id": "627090b2-5064-4c69-9150-abb3e70451fe"
    },
    {
        "author": "蘇拯",
        "paragraphs": [
            "吳王從驕佚，天產西施出。",
            "豈徒伐一人，所希救羣物。",
            "良由上天意，惡盈戒奢侈。",
            "不獨破吳國，不獨生越水。",
            "在周名襃姒，在紂名妲己。",
            "變化本多塗，生殺亦如此。",
            "君王政不修，立地生西子。"
        ],
        "title": "西施",
        "id": "c8621171-5488-4eec-9716-861c79c1df63"
    },
    {
        "author": "蘇拯",
        "paragraphs": [
            "積金累作山，山高小於址。",
            "栽花比綠珠，花落還相似。",
            "徒有敵國富，不能買東市。",
            "徒有絕世容，不能樓上死。",
            "秪此上高樓，何如在平地。"
        ],
        "title": "金谷園",
        "id": "73295826-245f-4fb0-b4bc-4b3be383313f"
    },
    {
        "author": "蘇拯",
        "paragraphs": [
            "昔時亦雲雨，今時亦雲雨。",
            "自是荒淫多，夢得巫山女。",
            "從來聖明君，可聽妖魅語。",
            "只今峰上雲，徒自生容與。"
        ],
        "title": "巫山",
        "id": "93e52142-9415-4dba-bd3f-8822a8d15bf4"
    },
    {
        "author": "蘇拯",
        "paragraphs": [
            "長帆挂短舟，所願疾如箭。",
            "得喪一驚飄，生死無良賤。",
            "不謂天不祐，自是人苟患。",
            "嘗言海利深，利深不如淺。"
        ],
        "title": "賈客",
        "id": "c1ee0ff4-7f70-4dab-a4f7-a20f32cadd13"
    },
    {
        "author": "蘇拯",
        "paragraphs": [
            "秋來無骨肥，鷹犬遍原野。",
            "草中三穴無處藏，何況平田無穴者。"
        ],
        "title": "狡兔行",
        "id": "4863a586-8671-4df3-acbe-ef1133bae5a5"
    },
    {
        "author": "蘇拯",
        "paragraphs": [
            "嬴氏設防胡，烝沙築冤壘。",
            "蒙公取勳名，豈算生民死。",
            "運畚力不禁，碎身砂磧裏。",
            "黔黎欲半空，長城舂未已。",
            "皇天潛鼓怒，力化一女子。",
            "遂使萬雉崩，不盡數行淚。",
            "自古進身者，本非陷物致。",
            "當時文德修，不到三世地。"
        ],
        "title": "長城",
        "id": "5f5d4639-6caf-4a12-90a5-c30b98e8c770"
    },
    {
        "author": "蘇拯",
        "paragraphs": [
            "伊余盡少女，一種飾螓首。",
            "徒能事機杼，與之作歌舞。",
            "歌舞片時間，黃金翻袖取。",
            "秪看舞者樂，豈念織者苦。",
            "感此嘗憶古人言，一婦不織天下寒。"
        ],
        "title": "織婦女",
        "id": "bffd0608-68af-4b82-9f2f-b5539066a68d"
    },
    {
        "author": "蘇拯",
        "paragraphs": [
            "百戰已休兵，寒雲愁未歇。",
            "血染長城沙，馬踏征人骨。",
            "早得用蛾眉，免陷邊戍卒。",
            "始知髦頭星，不在彎弓沒。"
        ],
        "title": "古塞下",
        "id": "54935912-4030-4fa7-8722-6502cb26b8a3"
    },
    {
        "author": "蘇拯",
        "paragraphs": [
            "禱祈勿告天，酒漿勿澆地。",
            "陰陽和也無妖氣，陰陽愆期乃人致。",
            "病生心腹不自醫，古屋澄潭何神祟。"
        ],
        "title": "水旱禱",
        "id": "3260b4ef-89e7-4942-87d7-45c7d1d6c630"
    },
    {
        "author": "蘇拯",
        "paragraphs": [
            "鄒律暖燕谷，青史徒編錄。",
            "人心不變遷，空吹閑草木。",
            "世患有三惑，爾律莫能抑。",
            "邊苦有長征，爾律莫能息。",
            "斯術未濟時，斯律亦何益。",
            "爭如至公一開口，吹起賢良霸邦國。"
        ],
        "title": "鄒律",
        "id": "9e1ca461-7267-41ca-b2ef-d8bbe5df888c"
    },
    {
        "author": "蘇拯",
        "paragraphs": [
            "春蠶吐出絲，濟世功不絕。",
            "蜘蛛吐出絲，飛蟲成聚血。",
            "蠶絲何專利，爾絲何專孽。",
            "映日張網羅，遮天亦何別。",
            "儻居要地門，害物可堪說。",
            "網成雖福己，網敗還禍爾。",
            "小人與君子，利害一如此。"
        ],
        "title": "蜘蛛諭",
        "id": "6c94e69f-461f-46fd-83f6-d4cc44001edf"
    },
    {
        "author": "蘇拯",
        "paragraphs": [
            "獵犬未成行，狐兔無奈何。",
            "獵犬今盈羣，狐兔依舊多。",
            "自爾初跳躍，人言多拏躩。",
            "常指天外狼，立可口中嚼。",
            "骨長毛衣重，燒殘烟草薄。",
            "狡兔何曾擒，時把家雞捉。",
            "食盡者飯翻，增養者惡壯。",
            "可嗟獵犬壯復壯，不堪兔絕良弓喪。"
        ],
        "title": "獵犬行",
        "id": "ef1f83b2-8784-48ac-bac1-0c37bd587dc7"
    },
    {
        "author": "蘇拯",
        "paragraphs": [
            "誰謂之推賢，於世何功果。",
            "絕爾晉侯交，禁我唐虞火。",
            "國閉檀榆煙，大禮成隳墮。",
            "暗室枯槁飯，冷面相看坐。",
            "陽昇既非佑，陰伏若爲佐。",
            "焉凍羣生腹，將止天下禍。",
            "但究冤濫刑，天道無不可。",
            "鄙哉前朝翊贊臣，訏謨之規何瑣瑣。"
        ],
        "title": "斷火謠",
        "id": "9b4fe8ad-ec28-4e02-b811-6d0be1debfe4"
    },
    {
        "author": "蘇拯",
        "paragraphs": [
            "秋風雁又歸，邊信一何早。",
            "攬衣出門望，落葉滿長道。",
            "一從秉箕箒，十載孤懷抱。",
            "可堪日日醉寵榮，不說思君令人老。"
        ],
        "title": "思婦吟",
        "id": "58279968-e510-4460-9a4c-d807cb0845e4"
    },
    {
        "author": "蘇拯",
        "paragraphs": [
            "所獵一何酷，終年耗林麓。",
            "飛走如未空，貪殘豈知足。",
            "嘗聞獵書史，可以鑒榮辱。",
            "嘗聞獵賢良，可以霸邦國。",
            "如何縱網羅，空成肥骨肉。",
            "和濟俱不聞，曷所禳顛覆。",
            "誰能爲扣天地鑪，鑄此傷生其可乎。"
        ],
        "title": "雉兔者",
        "id": "cf708e15-02b2-4888-ac58-8bf8e53cc007"
    },
    {
        "author": "蘇拯",
        "paragraphs": [
            "天子卹疲瘵，坤靈奉其職。",
            "年年濟世功，貴賤相兼植。",
            "因產衆草中，所希採者識。",
            "一枝當若神，千金亦何直。",
            "生草不生藥，無以彰土德。",
            "生藥不生草，無以彰奇特。",
            "國忠在臣賢，民患憑藥力。",
            "靈草猶如此，賢人豈多得。"
        ],
        "title": "藥草",
        "id": "7ec18a32-d556-46e2-912d-f8077493b3fa"
    },
    {
        "author": "蘇拯",
        "paragraphs": [
            "野草凡不凡，亦應生和出。",
            "鉏夫耘藥欄，根不留其一。",
            "良由本蕪穢，著地成棄物。",
            "人生行不修，何門可容膝。",
            "不唯不爾容，得無凡草嫉。",
            "賢愚偃仰間，鑒之宜日日。"
        ],
        "title": "凡草誡",
        "id": "694dd661-36ca-4673-8071-6d604ec97dcd"
    },
    {
        "author": "蘇拯",
        "paragraphs": [
            "陰陽家有書，卜築多禁忌。",
            "土中若有神，穴處何無祟。",
            "我識先賢意，本誡驕侈地。",
            "恣欲剏樓臺，率情染朱翠。",
            "四面興土功，四時妨農事。",
            "可以沒凶災，四隅通一二。",
            "一年省修營，萬民停困躓。",
            "動若契於理，福匪神之遺。",
            "動若越於常，禍乃身之致。",
            "神在虛無間，土中非神位。"
        ],
        "title": "明禁忌",
        "id": "e38631da-4d38-4af7-ad60-f7e6195edbbe"
    },
    {
        "author": "蘇拯",
        "paragraphs": [
            "朝見亦光彩，暮見亦光彩。",
            "一旦風雨飄，十分無一在。",
            "爾形才似削，爾貌不如昨。",
            "本爲是凡姿，誰教染丹雘。",
            "虛飾片時間，天意以爲惡。",
            "物假猶如此，人假爭堪作。"
        ],
        "title": "傷彩飾",
        "id": "56286f96-de44-48ef-aa70-35560c092656"
    },
    {
        "author": "蘇拯",
        "paragraphs": [
            "烏兔日夜行，與人運枯榮。",
            "爲善不常缺，爲惡不常盈。",
            "天道無阿黨，人心自覆傾。",
            "所以多遷變，寧合天地情。",
            "我願造化手，莫放狐兔走。",
            "恣海產珍奇，縱地生花柳。",
            "美者一齊美，醜者一齊醜。",
            "民心歸大朴，戰爭亦何有。"
        ],
        "title": "世迷",
        "id": "bfc5efde-fe98-46d9-b095-33d0453b6fd3"
    },
    {
        "author": "蘇拯",
        "paragraphs": [
            "爲害未爲害，其如汚物類。",
            "斯言之一玷，流傳極天地。",
            "良木不得栖，清波不得戲。",
            "曾戲水堪疑，曾栖樹終棄。",
            "天不殲爾族，與夫惡相濟。",
            "地若默爾聲，與夫妖爲諱。",
            "一時懷害心，千古不能替。",
            "傷哉醜行人，茲禽亦爲譬。"
        ],
        "title": "鴟梟",
        "id": "4275eea0-31db-4c75-bec8-e7d23267c688"
    },
    {
        "author": "蘇拯",
        "paragraphs": [
            "筇杖六尺許，坐石流泉所。",
            "舉頭看古松，似對仙鶴語。",
            "是時天氣清，四迥無塵侶。",
            "顧我笑相迎，知有丹砂異。"
        ],
        "title": "山中道者",
        "id": "dccaae80-d48f-4071-bab5-52a00fc01ce7"
    },
    {
        "author": "蘇拯",
        "paragraphs": [
            "垂竿朝與暮，披簑臥橫楫。",
            "不問清平時，自樂滄波業。",
            "長畏不得閑，幾度避遊畋。",
            "當笑釣臺上，逃名名却傳。"
        ],
        "title": "漁人",
        "id": "4c72f1b5-15ab-4ae9-b452-75ce94cf8e2a"
    },
    {
        "author": "蘇拯",
        "paragraphs": [
            "秋風颯颯猨聲起，客恨猨哀一相似。",
            "漫向孤危驚客心，何曾解入笙歌耳。"
        ],
        "title": "聞猨",
        "id": "82364db2-abc9-4de7-8d21-13c8475f4f63"
    },
    {
        "author": "蘇拯",
        "paragraphs": [
            "一從殺貴妃，春來花無意。",
            "此地縱千年，土香猶破鼻。",
            "寵既出常理，辱豈同常死。",
            "一等異於衆，傾覆皆如此。"
        ],
        "title": "經馬嵬坡",
        "id": "91d26328-ead6-40ce-b16e-6c4b8c9fbfb6"
    },
    {
        "author": "蘇拯",
        "paragraphs": [
            "築臺非謂賢，獨聚乘軒鶴。",
            "六馬不能馭，九臯欲何託。",
            "一旦敵兵來，萬民同隕濩。",
            "如何警露禽，不似銜環雀。",
            "一物欲誤時，衆類皆成惡。",
            "至今臺基上，飛鳥不至泊。"
        ],
        "title": "經鶴臺",
        "id": "4200b0b9-0667-4174-980e-a58517214821"
    },
    {
        "author": "蘇拯",
        "paragraphs": [
            "游子雖惜別，一去何時見。",
            "飛鳥猶戀巢，萬里亦何遠。",
            "妾願化爲霜，日日下河梁。",
            "若能侵鬢色，先染薄情郎。"
        ],
        "title": "寄遠",
        "id": "e049b8b7-d011-4a51-bf9f-f4c4ef51f4ac"
    },
    {
        "author": "路德延",
        "paragraphs": [
            "一種靈苗異，天然體性虛。",
            "葉如斜界紙，心似倒抽書。"
        ],
        "title": "芭蕉",
        "id": "5d38c844-8c30-457e-a689-2a008c0a2143"
    },
    {
        "author": "路德延",
        "paragraphs": [
            "初騎竹馬詠芭蕉，嘗忝名卿誦滿朝。",
            "五字便容趨絳帳，一枝尋許折丹霄。",
            "豈知流落萍蓬遠，不覺推遷歲月遙。",
            "國境未安身未立，至今顏巷守簞瓢。"
        ],
        "title": "感舊詩",
        "id": "a5cf5238-0407-4e47-8c22-f996188dc327"
    },
    {
        "author": "路德延",
        "paragraphs": [
            "情態任天然，桃紅兩頰鮮。",
            "乍行人共看，初語客多憐。",
            "臂膊肥如瓠，肌膚軟勝綿。",
            "長頭纔覆額，分角漸垂肩。",
            "散誕無塵慮，逍遙占地仙。",
            "排衙朱閣上，喝道畫堂前。",
            "合調歌楊柳，齊聲踏採蓮。",
            "走隄行細雨，奔巷趁輕煙。",
            "嫩竹乘爲馬，新蒲折作鞭。",
            "鶯雛金鏇繫，猫自綵絲牽。",
            "擁鶴歸晴島，驅鵝入暖泉。",
            "楊花爭弄雪，榆葉共收錢。",
            "錫鏡當胸挂，銀珠對耳懸。",
            "頭依蒼鶻裹，袖學柘枝揎。",
            "酒殢丹砂暖，茶催小玉煎。",
            "頻邀籌箸掙，時乞繡鍼穿。",
            "寶篋拏紅豆，妝奩拾翠鈿。",
            "戲袍披按褥，劣帽戴靴氈。",
            "展畫趍三聖，開屏笑七賢。",
            "貯懷青杏小，垂額綠荷圓。",
            "驚滴霑羅淚，嬌流汚錦涎。",
            "倦書饒婭姹，憎藥巧遷延。",
            "弄帳鸞綃映，藏衾鳳綺纏。",
            "指敲迎使鼓，筋撥賽神弦。",
            "簾拂魚鉤動，箏推雁柱偏。",
            "碁圖添路畫，笛管欠聲鐫。",
            "惱客初酣睡，驚僧半入禪。",
            "尋蛛窮屋瓦，探雀遍樓椽。",
            "拋果忙開口，藏鉤亂出拳。",
            "夜分圍榾柮，朝聚打鞦韆。",
            "折竹裝泥燕，添絲放紙鳶。",
            "互誇輪水碓，相教放風旋。",
            "旗小裁紅絹，書幽截碧牋。",
            "遠鋪張鴿網，低控射蠅弦。",
            "詀語時時道，謠歌處處傳。",
            "匿牕眉乍曲，遮路臂相連。",
            "鬬草當春逕，爭毬出晚田。",
            "柳傍慵獨坐，花底困橫眠。",
            "等鵲前籬畔，聽蛩伏砌邊。",
            "傍枝粘舞蝶，隈樹捉鳴蟬。",
            "平島誇趫上，層崖逞捷緣。",
            "嫩苔車跡小，深雪履痕全。",
            "競指雲生岫，齊呼月上天。",
            "蟻窠尋逕斸，蜂穴遶階填。",
            "樵唱迴深嶺，牛歌下遠川。",
            "壘柴爲屋木，和土作盤筵。",
            "險砌高臺石，危跳峻塔磚。",
            "忽陞隣舍樹，偷上後池船。",
            "項橐稱師日，甘羅作相年。",
            "明時方任德，勸爾減狂顛。"
        ],
        "title": "小兒詩",
        "id": "f3ee511a-64e6-42ec-8637-1c6d098e6178"
    },
    {
        "author": "路德延",
        "paragraphs": [
            "不是上台知姓字，五花賓館敢從容。"
        ],
        "title": "句",
        "id": "324ec432-94b4-4fe1-b253-0bfc3f5797c8"
    },
    {
        "author": "李旭",
        "paragraphs": [
            "凌晨曉鼓奏嘉音，雷擁龍迎出陸沈。",
            "金榜高懸當玉闕，錦衣即著到家林。",
            "真珠每被塵泥陷，病鶴多遭螻蟻侵。",
            "今日始知天有意，還教雪得一生心。"
        ],
        "title": "及第後呈朝中知己",
        "id": "90203085-be1b-4eff-a131-8375081baed1"
    },
    {
        "author": "崔庸",
        "paragraphs": [
            "人莫嫌山小，僧還愛寺靈。",
            "殿高神氣力，龍活客丹青。"
        ],
        "title": "題惠嚴寺",
        "id": "9c5514cb-0c95-4b12-ba4e-fde332be34d1"
    },
    {
        "author": "胡駢",
        "paragraphs": [
            "林下茅齋已半傾，九華幽逕少人行。",
            "不將冠劒爲榮事，只向煙蘿寄此生。",
            "松竹漸荒池上色，琴書徒立世間名。",
            "白楊風起秋山暮，時復哀猨啼一聲。"
        ],
        "title": "經費拾遺舊隱",
        "id": "f5d28ce3-202c-4072-a26c-7d7100cae796"
    },
    {
        "author": "周祚",
        "paragraphs": [
            "莫道春花獨照人，秋花未必怯青春。",
            "四時風雨沒時節，共保松筠根底塵。"
        ],
        "title": "失題",
        "id": "e5deb79e-b7ec-48f3-9d7e-9264792cea70"
    },
    {
        "author": "盧頻",
        "paragraphs": [
            "東園宮草綠，上下飛相逐。",
            "君恩不禁春，昨夜花中宿。"
        ],
        "title": "蛺蝶行",
        "id": "53388d6f-5bc5-4836-9a5f-8aa4fddb31ac"
    },
    {
        "author": "盧頻",
        "paragraphs": [
            "種荷玉盆裏，不及溝中水。",
            "養雉黃金籠，見草心先喜。"
        ],
        "title": "東西行",
        "id": "2915a943-3f25-4f92-8b13-3868693f9440"
    },
    {
        "author": "盧頻",
        "paragraphs": [
            "春淚爛羅綺，泣聲抽恨多。",
            "莫滴芙蓉池，愁傷連蔕荷。"
        ],
        "title": "失題 一",
        "id": "b67abe08-3ab7-40eb-9faf-a8322a7af4ad"
    },
    {
        "author": "盧頻",
        "paragraphs": [
            "一朵花葉飛，一枝花光彩。",
            "美人惜花心，但願春長在。"
        ],
        "title": "失題 二",
        "id": "0e6695be-23c6-497f-b756-c82bb5321e3b"
    },
    {
        "author": "劉畋",
        "paragraphs": [
            "末秋雲木輕，蓮折晚香清。",
            "雨下侵苔色，雲涼出浪聲。",
            "疊帆依岸盡，微照夾隄明。",
            "渡吏已頭白，遙知客姓名。"
        ],
        "title": "晚泊漢江渡",
        "id": "b5ab00ce-47a8-423b-80f8-acccfe48dc27"
    },
    {
        "author": "劉畋",
        "paragraphs": [
            "殘陽來霽岫，獨興起滄洲。"
        ],
        "title": "句",
        "id": "fa0104b2-3fd9-4f07-a71d-19083ff0fee9"
    },
    {
        "author": "裴說",
        "paragraphs": [
            "楚雲團翠八百里，澧蘭吹香墮春水。",
            "白頭漁子搖蒼煙，鸂鶒眠沙曉驚起。",
            "沙頭龍叟夜歎憂，鐵笛未響春風羞。",
            "露寒紫藟結新愁，城角泣斷關河秋。",
            "謫仙欲識雷斧手，剗却古今愁共醜。",
            "鯨遊碧落杳無踪，作詩三歎君知否。",
            "瀛洲一櫂何時還，滿江宮錦看湖山。"
        ],
        "tags": [
            "洞庭湖"
        ],
        "title": "遊洞庭湖",
        "id": "38690232-17dc-4a98-99d6-07f8c59e37e3"
    },
    {
        "author": "裴說",
        "paragraphs": [
            "我呼古人名，鬼神側耳聽。",
            "杜甫李白與懷素，文星酒星草書星。",
            "永州東郭有奇怪，筆冢墨池遺跡在。",
            "筆冢低低高如山，墨池淺淺深如海。",
            "我來恨不已，爭得青天化爲一張紙。",
            "高聲喚起懷素書，搦管研朱點湘水。",
            "欲歸家，重歎嗟。",
            "眼前有三箇字，枯樹槎，烏梢蛇，墨老鵶。"
        ],
        "title": "懷素臺歌",
        "id": "e6ff1e2f-0e01-4459-a5db-51239ab4345c"
    },
    {
        "author": "裴說",
        "paragraphs": [
            "深閨乍冷鑑開篋，玉筯微微濕紅頰。",
            "一陣霜風殺柳條，濃煙半夜成黃葉。",
            "垂垂白練明如雪，獨下閑堦轉淒切。",
            "祗知抱杵搗秋砧，不覺高樓已無月。",
            "時聞寒雁聲相喚，紗窓只有燈相伴。",
            "幾展齊紈又嬾裁，離腸恐逐金刀斷。",
            "細想儀形執牙尺，回刀剪破澄江色。",
            "愁捻銀鍼信手縫，惆悵無人試寬窄。",
            "時時舉袖勻紅淚，紅牋謾有千行字。",
            "書中不盡心中事，一片慇懃寄邊使。"
        ],
        "title": "聞砧",
        "id": "04517228-74f6-41af-bcba-9bda057ed296"
    },
    {
        "author": "裴說",
        "paragraphs": [
            "正是花時節，思君寢復興。",
            "市沽終不醉，春夢亦無憑。",
            "岳面懸青雨，河心走濁冰。",
            "東門一條路，離恨鎮相仍。"
        ],
        "title": "春早寄華下同人",
        "id": "37bfc9c1-4135-4ba0-854a-2d0f1a2f5cf5"
    },
    {
        "author": "裴說",
        "paragraphs": [
            "君吟十二載，辛苦必能官。",
            "造化猶難隱，生靈豈易謾。",
            "猿跳高岳靜，魚擺大江寬。",
            "與我爲同道，相留夜話闌。"
        ],
        "tags": [
            "衡山"
        ],
        "title": "贈衡山令",
        "id": "76f9562f-aa08-4257-9634-c3e714326076"
    },
    {
        "author": "裴說",
        "paragraphs": [
            "寂寥雖下邑，良宰有清威。",
            "苦節長如病，爲官豈肯肥。",
            "山多村地狹，水淺客舟稀。",
            "上國搜賢急，陶公早晚歸。"
        ],
        "title": "南中縣令",
        "id": "37a66d45-bfe5-4fc7-a629-6918b79ee8b4"
    },
    {
        "author": "裴說",
        "paragraphs": [
            "莫怪苦吟遲，詩成鬢亦絲。",
            "鬢絲猶可染，詩病却難醫。",
            "山暝雲橫處，星沈月側時。",
            "冥搜不可得，一句至公知。"
        ],
        "title": "寄曹松",
        "id": "5779950b-aa62-4bcb-a185-429204d80b7c"
    },
    {
        "author": "裴說",
        "paragraphs": [
            "惟君懷至業，萬里信悠悠。",
            "路向東[溟]出，枝來北闕求。",
            "家無一夜夢，帆挂隔年秋。",
            "鬢髮爭禁得，孤舟往復愁。"
        ],
        "title": "贈賓貢",
        "id": "1084793e-4e3a-41b7-9808-259e0be11113"
    },
    {
        "author": "裴說",
        "paragraphs": [
            "高閣水風清，開門日送迎。",
            "帆張獨鳥起，樂奏大魚驚。",
            "驟雨拖山過，微風拂面生。",
            "閑吟雖得句，留此謝多情。"
        ],
        "title": "漢南郵亭",
        "id": "822840b5-ff7a-448a-95ec-801b555d16a7"
    },
    {
        "author": "裴說",
        "paragraphs": [
            "十九條平路，言平又嶮巇。",
            "人心無算處，國手有輸時。",
            "勢逈流星遠，聲乾下雹遲。",
            "臨軒才一局，寒日又西垂。"
        ],
        "title": "棋",
        "id": "ae3e162f-6d07-4f90-ab29-9751c747d535"
    },
    {
        "author": "裴說",
        "paragraphs": [
            "僻居門巷靜，竟日坐階墀。",
            "鵲喜雖傳信，蛩吟不見詩。",
            "筍抽通舊竹，梅落立閑枝。",
            "此際無塵撓，僧來稱所宜。"
        ],
        "title": "夏日即事",
        "id": "f67ae712-e29a-4d5c-a18b-1ce75aba14a4"
    },
    {
        "author": "裴說",
        "paragraphs": [
            "官小任還重，命官難偶然。",
            "皇恩輕一邑，赤子病三年。",
            "瘦馬稀飡粟，羸童不識錢。",
            "如君清苦節，到處有人傳。"
        ],
        "title": "送人宰邑",
        "id": "93a2ad3c-7dc2-46bc-8114-d7d5e4b27c76"
    },
    {
        "author": "裴說",
        "paragraphs": [
            "相送短亭前，知君愚復賢。",
            "事多憑夜夢，老爲待明年。",
            "春樹添山脊，晴雲學曉煙。",
            "雄文有公道，此別莫澘然。"
        ],
        "title": "春暖送人下第",
        "id": "49968c68-8693-4c90-b3e4-6ffda80f18ba"
    },
    {
        "author": "裴說",
        "paragraphs": [
            "因詩相識久，忽此告臨途。",
            "便是有船發，也須容市沽。",
            "精吟五箇字，穩泛兩重湖。",
            "長短逢公道，清名振帝都。"
        ],
        "title": "湖外送何崇入閣",
        "id": "0b710d4a-a537-4ac6-96fd-c327adbfbfb1"
    },
    {
        "author": "裴說",
        "paragraphs": [
            "因亂事空王，孤心亦不傷。",
            "梵僧爲骨肉，柏寺作家鄉。",
            "眼閉千行淚，頭梳一把霜。",
            "詩書不得力，誰與問蒼蒼。"
        ],
        "title": "送進士蘇瞻亂後出家",
        "id": "6976d145-9fe3-47a1-ae82-a7614e6c5161"
    },
    {
        "author": "裴說",
        "paragraphs": [
            "北風沙漠地，吾子遠從軍。",
            "官路雖非遠，詩名要且聞。",
            "蟬悲欲落日，鵰下擬陰雲。",
            "此去難相戀，前山摻袂分。"
        ],
        "title": "秋日送河北從事",
        "id": "8a7f41d9-d8e2-40d4-8757-79c19029a616"
    },
    {
        "author": "裴說",
        "paragraphs": [
            "一別幾寒暄，迢迢隔塞垣。",
            "相思長有事，及見却無言。",
            "靜坐將茶試，閑書把葉翻。",
            "依依又留宿，圓月上東軒。"
        ],
        "title": "喜友人再面",
        "id": "db5620d2-67d1-4e8a-b39b-bb9e0ccf9b84"
    },
    {
        "author": "裴說",
        "paragraphs": [
            "大片向空舞，出門肌骨寒。",
            "路岐平即易，溝壑滿應難。",
            "兔穴歸時失，禽枝宿處乾。",
            "豪家寧肯厭，五月畫圖看。"
        ],
        "title": "對雪",
        "id": "1386a44a-bc5a-43e7-bf89-846bad3140e9"
    },
    {
        "author": "裴說",
        "paragraphs": [
            "寂寞掩荆扉，昏昏坐欲癡。",
            "事無前定處，愁有併來時。",
            "日影纔添線，鬢根已半絲。",
            "明庭正公道，應許苦心詩。"
        ],
        "title": "冬日後作",
        "id": "3515d0f8-7d6b-41c8-9f98-77366eb6b9ef"
    },
    {
        "author": "裴說",
        "paragraphs": [
            "糲食擁敗絮，苦吟吟過冬。",
            "稍寒人却健，太飽事多慵。",
            "樹老生煙薄，牆陰貯雪重。",
            "安能只如此，公道會相容。"
        ],
        "title": "冬日作",
        "id": "8d47db03-2ee3-4555-8cb3-5bcb164cdf2c"
    },
    {
        "author": "裴說",
        "paragraphs": [
            "一歲幾盈虧，當軒重此期。",
            "幸無偏照處，剛有不明時。",
            "色靜雲歸早，光寒鶴睡遲。",
            "相看吟未足，皎皎下疎籬。"
        ],
        "title": "中秋月",
        "id": "71080d30-4dd4-4b3b-a73c-d4308bc0b956"
    },
    {
        "author": "裴說",
        "paragraphs": [
            "極目望空闊，馬羸程又賒。",
            "月生方見樹，風定始無沙。",
            "楚水辭魚窟，燕山到雁家。",
            "如斯名利役，爭不老天涯。"
        ],
        "tags": [
            "边塞"
        ],
        "title": "塞上曲",
        "id": "126d88a2-367a-45c0-b8ab-160868b02fe4"
    },
    {
        "author": "裴說",
        "paragraphs": [
            "九衢南面色，蒼翠絕纖塵。",
            "寸步有閑處，百年無到人。",
            "禁林寒對望，太華淨相鄰。",
            "誰與羣峰並，祥雲瑞露頻。"
        ],
        "tags": [
            "终南山"
        ],
        "title": "終南山",
        "id": "3e35b895-4e09-4684-b145-c10fa5e6279a"
    },
    {
        "author": "裴說",
        "paragraphs": [
            "高岡微雨後，木脫草堂新。",
            "惟有疎慵者，來看淡薄人。",
            "竹牙生礙路，松子落敲巾。",
            "麤得玄中趣，當期宿話頻。"
        ],
        "title": "訪道士",
        "id": "ce876e0a-68ac-4ffe-b735-02546c4639a8"
    },
    {
        "author": "裴說",
        "paragraphs": [
            "獨立憑危闌，高低落照間。",
            "寺分一派水，僧鎖半房山。",
            "對面浮世隔，垂簾到老閑。",
            "煙雲與塵土，寸步不相關。"
        ],
        "title": "道林寺",
        "id": "237f07cc-729b-4af7-af21-cae00a44bf52"
    },
    {
        "author": "裴說",
        "paragraphs": [
            "南嶽古般若，自來天下知。",
            "翠籠無價寺，光射有名詩。",
            "一水湧獸跡，五峰排鳳儀。",
            "高僧引閑步，晝出夕陽歸。"
        ],
        "tags": [
            "衡山"
        ],
        "title": "般若寺",
        "id": "4dc15366-2770-4a69-a4bc-279e51c306c5"
    },
    {
        "author": "裴說",
        "paragraphs": [
            "一片無塵地，高連夢澤南。",
            "僧居跨鳥道，佛影照魚潭。",
            "朽枿雲斜映，平蕪日半涵。",
            "行行不得住，回首望煙嵐。"
        ],
        "title": "兜率寺",
        "id": "70c5664f-c775-48d1-9a55-301a4e3b6ef7"
    },
    {
        "author": "裴說",
        "paragraphs": [
            "鹿門山上寺，突兀盡無塵。",
            "到此修行者，應非取次人。",
            "鳥過驚石磬，日出礙金身。",
            "何計生煩惱，虛空是四鄰。"
        ],
        "title": "鹿門寺",
        "id": "c04e408e-84bb-4e11-8a4c-59881a0cabfa"
    },
    {
        "author": "裴說",
        "paragraphs": [
            "喜到重湖北，孤州橫晚煙。",
            "鷺銜魚入寺，鵶接飯隨船。",
            "松檜君山逈，菰蒲夢澤連。",
            "與師吟論處，秋水浸遙天。"
        ],
        "title": "題岳州僧舍",
        "id": "41c23948-3d4b-4b52-8489-153143a1e6ac"
    },
    {
        "author": "裴說",
        "paragraphs": [
            "浪高風力大，挂席亦言遲。",
            "及到堪憂處，爭如未濟時。",
            "魚龍侵莫測，雷雨動須疑。",
            "此際情無賴，何門寄所思。"
        ],
        "tags": [
            "洞庭湖"
        ],
        "title": "過洞庭湖",
        "id": "f223bcbc-bd70-44cc-8380-ef38958ebe2b"
    },
    {
        "author": "裴說",
        "paragraphs": [
            "動步憂多事，將行問四鄰。",
            "深山不畏虎，當路却防人。",
            "豪富田園廢，疲羸屋舍新。",
            "自慙爲旅客，無計避煙塵。"
        ],
        "title": "旅行聞寇",
        "id": "5568477b-3eed-4b6c-9def-910a3cefd20d"
    },
    {
        "author": "裴說",
        "paragraphs": [
            "妄動遠拋山，其如餒與寒。",
            "投人言去易，開口說貧難。",
            "澤國雲千片，湘江竹一竿。",
            "時明未忍別，猶待計窮看。"
        ],
        "title": "旅中作",
        "id": "9eef7cd5-886a-4803-8516-72c333ffc4c4"
    },
    {
        "author": "裴說",
        "paragraphs": [
            "欲往幾經年，今來意豁然。",
            "江風長借客，岳雨不因天。",
            "戲鷺飛輕雪，驚鴻呌亂煙。",
            "晚秋紅藕裏，十宿寄漁船。"
        ],
        "title": "旅次衡陽",
        "id": "513fc384-eca0-493e-897b-3b4a722e8f86"
    },
    {
        "author": "裴說",
        "paragraphs": [
            "四遠參尋徧，修行却不行。",
            "耳邊無俗語，門外是前生。",
            "塔見移來影，鐘聞過去聲。",
            "一齋唯默坐，應笑我營營。"
        ],
        "title": "不出院僧",
        "id": "363bff95-6035-4d1c-b674-2947238a8164"
    },
    {
        "author": "裴說",
        "paragraphs": [
            "怪得意相親，高攜一軸新。",
            "能搜大雅句，不似小乘人。",
            "嶽麓擎枯檜，瀟湘吐白蘋。",
            "他年遇同道，爲我話風塵。"
        ],
        "title": "湖外寄處賓上人",
        "id": "c19deb7c-c7a6-424a-aa6f-97666066b8ab"
    },
    {
        "author": "裴說",
        "paragraphs": [
            "憶昔與吾師，山中靜論時。",
            "總無方是法，難得始爲詩。",
            "凍犬眠乾葉，飢禽啄病梨。",
            "他年白蓮社，猶許重相期。"
        ],
        "title": "寄貫休",
        "id": "618ec44f-ba5c-4aa7-8ab6-1c26b7f97774"
    },
    {
        "author": "裴說",
        "paragraphs": [
            "曾居五老峰，所得共誰同。",
            "才大天全與，吟精楚欲空。",
            "客來庭減日，鳥過竹生風。",
            "早晚搖輕拂，重歸瀑布中。"
        ],
        "title": "寄僧尚顏",
        "id": "c014ac81-7f9e-4c12-9e83-fbd91cea1d83"
    },
    {
        "author": "裴說",
        "paragraphs": [
            "淒涼繐幕下，香吐一燈分。",
            "鬬老輸寒檜，留閑與白雲。",
            "挈盂曾幾度，傳衲不教焚。",
            "泣罷重回首，暮山鐘半聞。"
        ],
        "title": "哭處默上人",
        "id": "46f45c84-1a15-47c7-abd0-d4b888af9309"
    },
    {
        "author": "裴說",
        "paragraphs": [
            "靜景憑高望，光分翠嶂開。",
            "嶮飛千尺雪，寒撲一聲雷。",
            "過去雲衝斷，旁來燒隔廻。",
            "何當住峰下，終歲絕塵埃。"
        ],
        "tags": [
            "庐山"
        ],
        "title": "廬山瀑布",
        "id": "2859f8e7-e2e5-41b1-af95-f9b28c61626a"
    },
    {
        "author": "裴說",
        "paragraphs": [
            "獨上上方上，立高聊稱心。",
            "氣衝雲易黑，影落縣多陰。",
            "有雲草不死，無風松自吟。",
            "會當求大藥，他日復追尋。"
        ],
        "title": "華山上方",
        "id": "c25a3e47-051d-4b17-b729-1328e5583a39"
    },
    {
        "author": "裴說",
        "paragraphs": [
            "常貴西山鳥，銜恩在玉堂。",
            "語傳明主意，衣拂美人香。",
            "緩步尋珠網，高飛上畫梁。",
            "長安頻道樂，何日從君王。"
        ],
        "title": "詠鸚鵡",
        "id": "97582184-21c7-4f82-9f49-a80c8e30d0df"
    },
    {
        "author": "裴說",
        "paragraphs": [
            "秋江清淺時，魚過亦頻窺。",
            "却爲分明極，翻成所得遲。",
            "浴偎紅日色，棲壓碧蘆枝。",
            "會共鵷同侶，翺翔應可期。"
        ],
        "title": "鷺鷥",
        "id": "3cb2e663-bb27-40b3-abec-ba6ff12afce9"
    },
    {
        "author": "裴說",
        "paragraphs": [
            "數朵欲傾城，安同桃李榮。",
            "未嘗貧處見，不似地中生。",
            "此物疑無價，當春獨有名。",
            "遊蜂與蝴蝶，來往自多情。"
        ],
        "title": "牡丹",
        "id": "b3ac669f-ef56-4e7a-b4f6-7da96f54a069"
    },
    {
        "author": "裴說",
        "paragraphs": [
            "共賀登科後，明宣入紫宸。",
            "又看重試榜，還見苦吟人。",
            "此得名渾別，歸來話亦新。",
            "分明一枝桂，堪動楚江濱。"
        ],
        "title": "見王貞白",
        "id": "d84a1d6c-b0a6-43a0-83f7-b3c5dabdbcf0"
    },
    {
        "author": "裴說",
        "paragraphs": [
            "騷人久不出，安得國風清。",
            "擬掘孤墳破，重教大雅生。",
            "皇天高莫問，白酒恨難平。",
            "悒怏寒江上，誰人知此情。"
        ],
        "title": "經杜工部墳",
        "id": "8c64fb66-2c36-4866-a2a7-3508dd901c49"
    },
    {
        "author": "裴說",
        "paragraphs": [
            "貌高清入骨，帝里舊臨壇。",
            "出語經相似，行心佛證安。"
        ],
        "title": "寄僧知乾",
        "id": "4ccce8e3-1f79-44bf-bf27-39db091ba39d"
    },
    {
        "author": "裴說",
        "paragraphs": [
            "愁看賊火起諸烽，偷得餘程悵望中。",
            "一國半爲亡國燼，數城俱作古城空。"
        ],
        "title": "亂中偷路入故鄉",
        "id": "2d37902f-1d76-4551-9b1a-a78ea50a0400"
    },
    {
        "author": "裴說",
        "paragraphs": [
            "一架長條萬朵春，嫩紅深綠小窠勻。",
            "只應根下千年土，曾葬西川織錦人。"
        ],
        "title": "薔薇",
        "id": "d09bc622-2cbb-4bc2-b44e-2025bb97c356"
    },
    {
        "author": "裴說",
        "paragraphs": [
            "數竿蒼翠擬龍形，峭拔須教此地生。",
            "無限野花開不得，半山寒色與春爭。"
        ],
        "title": "春日山中竹",
        "id": "8f218ba8-5435-41c9-9157-7bdd2f8e6cfc"
    },
    {
        "author": "裴說",
        "paragraphs": [
            "高拂危樓低拂塵，灞橋攀折一何頻。",
            "思量却是無情樹，不解迎人只送人。"
        ],
        "title": "柳",
        "id": "e603c101-a23a-413b-ad14-b08e218c117e"
    },
    {
        "author": "裴說",
        "paragraphs": [
            "十年兵火真多事，再到禪扉却破顏。",
            "唯有兩般燒不得，洞庭湖水老僧閑。"
        ],
        "tags": [
            "洞庭湖"
        ],
        "title": "岳陽兵火後題僧舍",
        "id": "bd280271-92d4-4466-b715-39c75b5f45e7"
    },
    {
        "author": "裴說",
        "paragraphs": [
            "讀書貧裏樂，搜句靜中忙。",
            "苦吟僧入定，得句將成功。",
            "是事精皆易，唯詩會却難。",
            "因攜一家住，贏得半年吟。",
            "吟餘潮入浦，坐久燒移山。",
            "三年清似水，六月冷如冰。",
            "一通紅錦重，三事紫羅輕。",
            "瘦肌寒帶粟，病眼餒生花。",
            "避亂一生多，雪留寒竹寺舍冷。",
            "風撼早梅城郭香，畫毬輕蹴壺中地。",
            "綵索高飛掌上身。"
        ],
        "title": "句",
        "id": "678c0799-cd43-43c0-9503-26d4645ff022"
    },
    {
        "author": "李洞",
        "paragraphs": [
            "垂鬚長似髮，七十色如黳。",
            "醉眼青天小，吟情太華低。",
            "千年松繞屋，半夜雨連溪。",
            "邛蜀路無限，往來琴獨攜。"
        ],
        "title": "贈唐山人",
        "id": "8e3f6a3d-0c41-4ec7-804d-97d138241a24"
    },
    {
        "author": "李洞",
        "paragraphs": [
            "春往海南邊，秋聞半夜蟬。",
            "鯨吞洗鉢水，犀觸點燈船。",
            "島嶼分諸國，星河共一天。",
            "長安却迴日，松偃舊房前。"
        ],
        "title": "送雲卿上人游安南",
        "id": "73cf71e9-a558-4a5c-a6b4-ea8f5a49d16a"
    },
    {
        "author": "李洞",
        "paragraphs": [
            "高節諫垣客，白雲居靜坊。",
            "馬飢餐落葉，鶴病曬殘陽。",
            "野霧昏朝燭，溪牋惹御香。",
            "相招倚蒲壁，論句夜何長。"
        ],
        "title": "鄭補闕山居",
        "id": "1e6b17a7-2c56-49cc-9262-aee91d573587"
    },
    {
        "author": "李洞",
        "paragraphs": [
            "桂水淨和天，南歸似謫仙。",
            "繫絛輕象笏，買布接蠻船。",
            "海氣蒸鼙軟，江風激箭偏。",
            "罷郎吟亂裏，帝遠豈知賢。"
        ],
        "title": "送曹郎中南歸時南中用軍",
        "id": "d9e89292-9e3a-485e-bb3a-8fd48ffe253f"
    },
    {
        "author": "李洞",
        "paragraphs": [
            "落葉濺吟身，會棊雲外人。",
            "海枯搜不盡，天定著長新。",
            "月上分題遍，鐘殘布子勻。",
            "忘餐二絕境，取意鑄陶鈞。"
        ],
        "title": "錦江陪兵部鄭侍郎話詩著棊",
        "id": "c54c4e5d-cb5e-4176-9f7d-07da3468aac4"
    },
    {
        "author": "李洞",
        "paragraphs": [
            "四十五秋宵，月分千里毫。",
            "冷沈中嶽短，光溢太行高。",
            "不寐清人眼，移棲濕鶴毛。",
            "露華臺上別，吟望十年勞。"
        ],
        "title": "中秋月",
        "id": "a5bb6110-6129-49a8-8a26-ee3eb12815d6"
    },
    {
        "author": "李洞",
        "paragraphs": [
            "泉齊嶺鳥飛，雨熟荔枝肥。",
            "南斗看應近，北人來恐稀。",
            "潮浮廉使宴，珠照島僧歸。",
            "幕下逢遷拜，何官着茜衣。"
        ],
        "title": "送沈光赴福幕",
        "id": "788f1ad1-15c9-4b5d-8e9d-53509c83abc1"
    },
    {
        "author": "李洞",
        "paragraphs": [
            "圭峰秋後疊，亂葉落寒墟。",
            "四五百竿竹，二三千卷書。",
            "雲深猿拾栗，雨霽蟻緣蔬。",
            "只隔門前水，如同萬里餘。"
        ],
        "title": "鄠郊山舍題趙處士林亭",
        "id": "82ae295e-360d-4e4e-be5a-1ed9f27e7cd7"
    },
    {
        "author": "李洞",
        "paragraphs": [
            "敲驢吟雪月，謫出國西門。",
            "行傍長江影，愁深汨水魂。",
            "笻攜過竹寺，琴典在花村。",
            "飢拾山松子，誰知賈傅孫。"
        ],
        "tags": [
            "长江"
        ],
        "title": "賦得送賈島謫長江",
        "id": "8f73ea87-0ea1-4cdc-b224-ca76236abe77"
    },
    {
        "author": "李洞",
        "paragraphs": [
            "衝風仍躡凍，提轡手頻呵。",
            "得事應須早，愁人不在多。",
            "雪田平入塞，煙郭曲隨河。",
            "飜憶江濤裏，船中睡蓋蓑。"
        ],
        "title": "河陽道中",
        "id": "a076c629-99c0-4c67-b662-1a2b8fa54210"
    },
    {
        "author": "李洞",
        "paragraphs": [
            "中路行僧謁，郵亭話海濤。",
            "劒搖林狖落，旗閃岳禽高。",
            "苔長空州獄，花開夢省曹。",
            "濮陽流政化，一半布風騷。"
        ],
        "title": "送知己赴濮州",
        "id": "fd0603b1-22cb-455c-87e2-f15a07470843"
    },
    {
        "author": "李洞",
        "paragraphs": [
            "缾枕繞腰垂，出門何所之。",
            "毳衣霑雨重，椶笠看山欹。",
            "夜觀入枯樹，野眠逢斷碑。",
            "鄰房母淚下，相課別離詞。"
        ],
        "title": "送行脚僧",
        "id": "1affd2e2-07c9-4c11-acd5-e63213a6ccf2"
    },
    {
        "author": "李洞",
        "paragraphs": [
            "獻策赴招攜，行宮積翠西。",
            "挈囊秋卷重，轉棧晚峰齊。",
            "踏月趨金闕，拂雲看御題。",
            "飛鳴豈回顧，獨鶴困江泥。"
        ],
        "title": "龍州送人赴舉",
        "id": "5c98dcd1-a93e-4664-a63c-df62b04ca798"
    },
    {
        "author": "李洞",
        "paragraphs": [
            "奉詔向軍前，朱袍暎雪鮮。",
            "河橋吹角凍，嶽月卷旗圓。",
            "僧救焚經火，人修著釣船。",
            "六州安撫後，萬戶解衣眠。"
        ],
        "title": "送安撫從兄夷偶中丞",
        "id": "43455d60-ad4a-4531-ba0e-3452c72c5e5a"
    },
    {
        "author": "李洞",
        "paragraphs": [
            "海嶽兩無邊，去來都偶然。",
            "齒因吟後冷，心向靜中圓。",
            "蟲網花間井，鴻鳴雨後天。",
            "葉書歸舊寺，應附載鐘船。"
        ],
        "title": "送遠上人",
        "id": "4aa267cd-08ab-419b-8259-a0fbbc3bcaa4"
    },
    {
        "author": "李洞",
        "paragraphs": [
            "天柱暮相逢，吟思天柱峰。",
            "墨研青露月，茶吸白雲鐘。",
            "臥語身黏蘚，行禪頂拂松。",
            "探玄爲一決，明日去臨邛。"
        ],
        "title": "宿鳳翔天柱寺窮易玄上人房",
        "id": "de2bfa12-cd5f-41e3-859d-af38ed2d3b34"
    },
    {
        "author": "李洞",
        "paragraphs": [
            "此道背於時，攜歸一軸詩。",
            "樹沈孤鳥遠，風逆蹇驢遲。",
            "草入吟房壞，潮衝釣石移。",
            "恐傷歡覲意，半路摘愁髭。"
        ],
        "title": "下第送張霞歸覲江南",
        "id": "6cee609d-a344-4284-9c33-38d3bc06cf5d"
    },
    {
        "author": "李洞",
        "paragraphs": [
            "行李一枝藤，雲邊曉扣冰。",
            "丹經如不謬，白髮亦何能。",
            "淺井仙人鏡，明珠海客燈。",
            "乃知真隱者，笑就漢廷徴。"
        ],
        "title": "送人之天台",
        "id": "d1c3e41d-abbf-493d-857b-1310850859b3"
    },
    {
        "author": "李洞",
        "paragraphs": [
            "諸方游幾臘，五夏五峰銷。",
            "越講迎騎象，蕃齋懺射鵰。",
            "冷筇和雪倚，朽櫟帶雲燒。",
            "從此西林老，瞥然三萬朝。"
        ],
        "title": "維摩暢林居",
        "id": "cce0f37e-2e0b-43d8-ba1c-bd7ff2650a8e"
    },
    {
        "author": "李洞",
        "paragraphs": [
            "詩道世難通，歸寧楚浪中。",
            "早程殘嶽月，夜泊隔淮鐘。",
            "一鏡隨雙鬢，全家老半峰。",
            "無成來往過，折盡謝亭松。"
        ],
        "title": "送張喬下第歸宣州",
        "id": "7d00b4df-f560-4cb3-92e9-eb2282038793"
    },
    {
        "author": "李洞",
        "paragraphs": [
            "雲明天嶺高，刺郡輟仙曹。",
            "危棧窺猿頂，公庭埽鶴毛。",
            "出軍青壁罅，話道白眉毫。",
            "遠集歌謠客，州前泊幾艘。"
        ],
        "title": "送盧郎中赴金州",
        "id": "a245422b-ea2b-4e25-a4de-0dc2970a095b"
    },
    {
        "author": "李洞",
        "paragraphs": [
            "病臥四更後，愁聞報早衙。",
            "隔關沈水鳥，侵郭噪園鴉。",
            "吏瘦餐溪栢，身羸憑海槎。",
            "滿朝吟五字，應不老煙霞。"
        ],
        "title": "江干即事",
        "id": "440a89da-70cd-4130-99f3-7fa5c608ba48"
    },
    {
        "author": "李洞",
        "paragraphs": [
            "山亦懷恩地，高禽盡下飛。",
            "吏穿霞片望，僧埽月稜歸。",
            "省拜墀煙近，林居玉漏微。",
            "曾令駐錫話，聊用慰攀依。"
        ],
        "title": "寄賀鄭常侍",
        "id": "42482ecf-6871-4a95-9df5-85b908fd216c"
    },
    {
        "author": "李洞",
        "paragraphs": [
            "川上值樓開，寒山四面來。",
            "竹吹人語遠，峰礙鳥飛迴。",
            "生死別離陌，朝昏雲雨堆。",
            "誰知獨立意，濺淚落莓苔。"
        ],
        "title": "登樓",
        "id": "b7549405-8160-48a2-8865-273176c65a27"
    },
    {
        "author": "李洞",
        "paragraphs": [
            "散花留內殿，宮女夢談禪。",
            "樹杪開樓鎖，雲中認嶽蓮。",
            "溪聲過長耳，筇節出羸肩。",
            "飛句相招宿，多逢有月天。"
        ],
        "title": "贈禪友",
        "id": "5db456e2-61e3-4a28-85a3-d0414914f964"
    },
    {
        "author": "李洞",
        "paragraphs": [
            "南歸來取別，窮巷坐青苔。",
            "一盞薄醨酒，數枝零落梅。",
            "潮生楚驛閉，星在越樓開。",
            "明日望君處，前臨風月臺。"
        ],
        "title": "早春友人訪別南歸",
        "id": "f59a4e1e-75f9-4a09-afe6-79ff58e72d86"
    },
    {
        "author": "李洞",
        "paragraphs": [
            "開門風雪頂，上徹困飛禽。",
            "猿戲青冥裏，人行紫閣陰。",
            "臘泉冰下出，夜磬月中尋。",
            "盡欲居巖室，如何不住心。"
        ],
        "title": "題雲際寺",
        "id": "d55f4392-a769-4209-8db3-77cdabb9c8fd"
    },
    {
        "author": "李洞",
        "paragraphs": [
            "雲際衆僧裏，獨攢眉似愁。",
            "護茶高夏臘，愛火老春秋。",
            "海浪南曾病，河冰北苦遊。",
            "歸來諸弟子，白徧後生頭。"
        ],
        "title": "山寺老僧",
        "id": "23b6c370-2632-4abd-9b15-df6c3b68079f"
    },
    {
        "author": "李洞",
        "paragraphs": [
            "攜文過水宿，拂席四廊塵。",
            "墜果敲樓瓦，高螢暎鶴身。",
            "點燈吹葉火，談佛悟山人。",
            "盡有棲霞志，好謀三教鄰。"
        ],
        "title": "同僧宿道者院",
        "id": "df3a7185-1a73-43d5-845a-ec90ffea8d2a"
    },
    {
        "author": "李洞",
        "paragraphs": [
            "手植知何代，年齊偃蓋松。",
            "結根生別樹，吹子落鄰峰。",
            "古榦經龍嗅，高煙過雁衝。",
            "可佳繁葉盡，聲不礙秋鐘。"
        ],
        "title": "古栢",
        "id": "8582267f-f885-4180-9db3-5eb53f5eeb68"
    },
    {
        "author": "李洞",
        "paragraphs": [
            "山兄望鶴信，山弟聽烏占。",
            "養藥同開鼎，休棊各枕奩。",
            "相逢九江底，共到五峰尖。",
            "願許爲三友，羞將白髮撏。"
        ],
        "title": "贈王鳳二山人",
        "id": "a70a6053-647e-4820-bb38-469574cc23d9"
    },
    {
        "author": "李洞",
        "paragraphs": [
            "四海通禪客，搜吟會草亭。",
            "撚髭孤燭白，閉目衆山青。",
            "松挂敲冰杖，罏溫注月缾。",
            "獨愁懸舊斾，笏冷立殘星。"
        ],
        "title": "避地冬夜與二三禪侶吟集茅齋",
        "id": "89c72bd8-2294-46de-9d7f-34391e8b6daf"
    },
    {
        "author": "李洞",
        "paragraphs": [
            "銅缾澀瀉水，出磧躡蓮層。",
            "猛虎降低鼠，盤鵰望小蠅。",
            "通禪五天日，照祖幾朝燈。",
            "短髮歸林白，何妨剃未能。"
        ],
        "title": "贈道微禪師",
        "id": "c777b9b0-bb9f-4726-8308-e28cfd16b014"
    },
    {
        "author": "李洞",
        "paragraphs": [
            "杖屨疑師在，房關四壁蛬。",
            "貯缾經臘水，響塔隔山鐘。",
            "乳鴿沿苔井，齋猿散雪峰。",
            "如何不見性，倚徧寺前松。"
        ],
        "title": "弔草堂禪師",
        "id": "b1556fc7-e7f6-40d4-a2a5-fc62fd7720b7"
    },
    {
        "author": "李洞",
        "paragraphs": [
            "縣對數峰雲，官清主簿貧。",
            "聽更池上鶴，伴值岳陽人。",
            "井鎖煎茶水，廳關擣藥塵。",
            "往來多屣步，同舍即諸鄰。"
        ],
        "title": "宿長安蘇雍主簿廳",
        "id": "b4829580-dddf-4cec-8191-e08d9bc3b17d"
    },
    {
        "author": "李洞",
        "paragraphs": [
            "北夢風吹斷，江邊處士亭。",
            "吟生萬井月，見盡一天星。",
            "浪靜魚衝鎖，窗高鶴聽經。",
            "東西渺無際，世界半滄溟。"
        ],
        "title": "秋宿潤州劉處士江亭",
        "id": "94f119dd-4200-4f1e-b881-53c7ece90744"
    },
    {
        "author": "李洞",
        "paragraphs": [
            "門搖枯葦影，落日共鷗歸。",
            "園近鹿來熟，江寒人到稀。",
            "片雲穿塔過，枯葉入城飛。",
            "翻怕賓鴻至，無才動禮闈。"
        ],
        "title": "秋日曲江書事",
        "id": "2acb8579-dd39-4dd4-b10c-40e543e01d43"
    },
    {
        "author": "李洞",
        "paragraphs": [
            "江房無葉落，松影帶山高。",
            "滿寺中秋月，孤窗入夜濤。",
            "舊真懸石壁，衰髮落銅刀。",
            "臥聽曉耕者，與師知苦勞。"
        ],
        "title": "秋宿經上人房",
        "id": "065f277f-9101-4a32-bb53-1707e1d645f8"
    },
    {
        "author": "李洞",
        "paragraphs": [
            "天寒高木靜，一磬隔川聞。",
            "鼎水看山汲，臺香埽雪焚。",
            "鶴歸惟認剎，僧步不離雲。",
            "石室開禪後，輪珠謝聖君。"
        ],
        "title": "冬日題覺公牛頭蘭若",
        "id": "6a45b118-e85d-4ce0-add0-278bcd03e410"
    },
    {
        "author": "李洞",
        "paragraphs": [
            "蜀道波不竭，巢烏出浪痕。",
            "松陰蓋巫峽，雨色徹荆門。",
            "宿寺青山盡，歸林綵服翻。",
            "苦吟懷凍餒，爲弔浩然魂。"
        ],
        "title": "送皇甫校書自蜀下峽歸覲襄陽",
        "id": "b8d06c55-e532-4ffe-9b70-a9dcdaf4a26a"
    },
    {
        "author": "李洞",
        "paragraphs": [
            "誰寄湘南信，陰窗硯起津。",
            "燒痕碑入集，海角寺留真。",
            "樓憩長空鳥，鐘驚半闕人。",
            "御溝圓月會，似在草堂身。"
        ],
        "title": "題西明寺攻文僧林復上人房",
        "id": "28e73374-417f-47d0-b8c8-f3b625bacdac"
    },
    {
        "author": "李洞",
        "paragraphs": [
            "遠近衆心歸，居然占翠微。",
            "展經猿識字，聽法虎知非。",
            "泉注城池夢，霞生侍衛衣。",
            "玄機不可學，何似總無機。"
        ],
        "title": "寄翠微無可上人",
        "id": "be9ade49-49c4-45d9-9de9-3108b177d077"
    },
    {
        "author": "李洞",
        "paragraphs": [
            "禁院對生臺，尋師到綠槐。",
            "寺高猿看講，鐘動鳥知齋。",
            "埽石月盈箒，濾泉花滿篩。",
            "歸來逢聖節，吟步上堯階。"
        ],
        "title": "喜鸞公自蜀歸",
        "id": "6273b28e-8b6c-4b08-9302-885586d9ba97"
    },
    {
        "author": "李洞",
        "paragraphs": [
            "佛亦遇艱難，重興疊廢壇。",
            "偃松枝舊折，畫竹粉新乾。",
            "開講宮娃聽，拋生禁鳥餐。",
            "鐘聲入帝夢，天竺化長安。"
        ],
        "title": "題新安國寺",
        "id": "13d229d0-4297-4936-bf0a-bb367ad0ddc9"
    },
    {
        "author": "李洞",
        "paragraphs": [
            "雲州三萬騎，南走疾飛鷹。",
            "迴磧星低雁，孤城月伴僧。",
            "敲關通漢節，傾府守河冰。",
            "無處論邊事，歸溪夜結罾。"
        ],
        "title": "蕃寇侵逼南歸道中",
        "id": "3ef9d355-5660-432b-8830-15a93ceaeccf"
    },
    {
        "author": "李洞",
        "paragraphs": [
            "南朝獻晉史，東蜀瞰巴樓。",
            "長棧懷宮樹，疎峰露劒州。",
            "半空飛雪化，一道白雲流。",
            "若次江邊邑，宗詩爲徧搜。"
        ],
        "title": "送東宮賈正字之蜀",
        "id": "e2f44a78-837b-4c98-b408-ae2b4d390986"
    },
    {
        "author": "李洞",
        "paragraphs": [
            "我重君能賦，君褒我解詩。",
            "三堂一拜遇，四海兩心知。",
            "影挂僧挑燭，名傳鶴拂碑。",
            "涪江弔孤塚，片月下峨嵋。"
        ],
        "title": "弔侯圭常侍",
        "id": "7677e92d-b452-4be4-b832-f1955446dd23"
    },
    {
        "author": "李洞",
        "paragraphs": [
            "御溝臨岸行，遠岫見雲生。",
            "松下度三伏，磬中銷五更。",
            "雨淋經閣白，日閃剃刀明。",
            "海畔終須去，燒燈老國清。"
        ],
        "title": "顏上人房",
        "id": "1173c565-dccf-4130-af5d-d3cf435e1950"
    },
    {
        "author": "李洞",
        "paragraphs": [
            "何須鑿井飲，門占古溪居。",
            "寂寞苔牀臥，寒虛玉柄書。",
            "有期登白閣，又得賞紅蕖。",
            "清淺蒲根水，時看鷺啄魚。"
        ],
        "title": "題薛少府莊",
        "id": "6d497fa6-0750-471d-b66a-25ecffb4931f"
    },
    {
        "author": "李洞",
        "paragraphs": [
            "開闢已來雪，爲山長欠春。",
            "高遮辭磧雁，寒噤入川人。",
            "棧閣交冰柱，耕樵隔日輪。",
            "此中棲息者，不識兩京塵。"
        ],
        "title": "寄太白隱者",
        "id": "4c180b32-7be1-49fa-b26e-fc184487b4e5"
    },
    {
        "author": "李洞",
        "paragraphs": [
            "前山不可望，暮色漸沉規。",
            "日轉須彌北，蟾來渤海西。",
            "風鈴亂僧語，霜枿欠猿啼。",
            "閣外千家月，分明見裏迷。"
        ],
        "title": "秋宿青龍禪閣",
        "id": "070c44d2-e6e2-4040-83c2-5f6c18123917"
    },
    {
        "author": "李洞",
        "paragraphs": [
            "返照塔輪邊，殘霖滴幾懸。",
            "夜寒吟病甚，秋健講聲圓。",
            "粟穗乾燈焰，苔根濁水泉。",
            "西峰埋蘚石，秋月即師禪。"
        ],
        "title": "登圭峰舊隱寄薦福棲白上人",
        "id": "61df8469-edba-4292-852e-8d743861e055"
    },
    {
        "author": "李洞",
        "paragraphs": [
            "嘉陵雨色青，澹別酌參苓。",
            "到蜀高諸嶽，窺天合四溟。",
            "書來應隔雪，夢覺已無星。",
            "若遇多吟友，何妨勘竺經。"
        ],
        "title": "將之蜀別友人",
        "id": "b827bdb6-d44d-485f-8f39-7d7e6bb1384b"
    },
    {
        "author": "李洞",
        "paragraphs": [
            "華省支殘俸，寒蔬辦祭稀。",
            "安墳對白閣，買石折朱衣。",
            "蜀客彈琴哭，江鷗入宅飛。",
            "帆吹佳句遠，不獨徧王畿。"
        ],
        "title": "弔膳曹從叔郎中",
        "id": "aaaf4ca3-6213-4e85-833e-ae6758078cd1"
    },
    {
        "author": "李洞",
        "paragraphs": [
            "待車登疊嶂，經亂集鴒原。",
            "省壞蘭終潔，臺寒栢有根。",
            "縣清江入峽，樓靜雪連村。",
            "莫隱匡山社，機雲受晉恩。"
        ],
        "tags": [
            "庐山"
        ],
        "title": "亂後龍州送鄭郎中兼寄鄭侍御",
        "id": "766f02dc-0b86-4d47-8575-1ba6c4f0c0a5"
    },
    {
        "author": "李洞",
        "paragraphs": [
            "抱疾寒溪臥，因循草木青。",
            "相留開夏蜜，辭去見秋螢。",
            "朔雪痕侵雍，邊烽焰照涇。",
            "煙沈隴山色，西望涕交零。"
        ],
        "title": "段秀才溪居送從弟遊涇隴",
        "id": "8e75e0fc-0852-401a-9f09-4365e037e481"
    },
    {
        "author": "李洞",
        "paragraphs": [
            "野色迷亭曉，龍墀待押班。",
            "帶涎移海木，兼雪寫湖山。",
            "月白吟牀冷，河清直印閑。",
            "唐封三萬里，人偃翠微間。"
        ],
        "title": "題劉相公光德里新搆茅亭",
        "id": "dff982ae-5bd7-437a-868d-02accbf13d5f"
    },
    {
        "author": "李洞",
        "paragraphs": [
            "半錫探寒流，別師猿鶴洲。",
            "二三更後雨，四十字邊秋。",
            "立塞吟霞石，敲鼙看雪樓。",
            "扶親何處隱，驚夢入嵩丘。"
        ],
        "title": "江峽寇亂寄懷吟僧",
        "id": "b84c0775-9833-4cdb-b343-72ffcf86a65d"
    },
    {
        "author": "李洞",
        "paragraphs": [
            "苔砌塔陰濃，朝回尚叫蛬。",
            "粟徴山縣欠，官轉水曹重。",
            "燈照樓中雨，書求海上峰。",
            "詩家無驟顯，一一古人蹤。"
        ],
        "title": "賀昭國從叔員外轉本曹郎中",
        "id": "8cd02cdc-e770-4791-ba47-6c81e32d600e"
    },
    {
        "author": "李洞",
        "paragraphs": [
            "曾伴元戎獵，寒來夢北軍。",
            "閑身不計日，病鶴放歸[雲]。",
            "石上鋪碁勢，船中賭酒分。",
            "長言買天姥，高臥謝人羣。"
        ],
        "title": "贈宋校書",
        "id": "2b34d928-9b89-4465-8381-77ba57d561a1"
    },
    {
        "author": "李洞",
        "paragraphs": [
            "洛下因歸去，官西憶二龍。",
            "笠漫河岸雪，衣着虢城鍾。",
            "睡鴨浮寒水，樵人出遠峰。",
            "賀當化閭俗，護取草堂松。"
        ],
        "title": "越公上人洛中歸寄南孟家兄弟",
        "id": "e0b8de07-28a5-44c2-8fb1-a70c701ba2a0"
    },
    {
        "author": "李洞",
        "paragraphs": [
            "違拜斾旗前，松陰路半千。",
            "樓衝高雪會，驛閉亂雲眠。",
            "牓挂臨江省，名題赴宅筵。",
            "人求新蜀賦，應貴浣花牋。"
        ],
        "title": "龍州送裴秀才",
        "id": "1a58cbe0-fba9-40a3-a18e-061ca501090b"
    },
    {
        "author": "李洞",
        "paragraphs": [
            "賈生耽此寺，勝事入詩多。",
            "鶴宿星千樹，僧歸燒一坡。",
            "塔稜垂雪水，江色暎茶鍋。",
            "長久堪棲息，休言憶鏡波。"
        ],
        "title": "題慈恩友人房",
        "id": "37cfad11-da30-423f-9224-6c221edf8cf7"
    },
    {
        "author": "李洞",
        "paragraphs": [
            "竇嶺吟招隱，新詩滿集賢。",
            "白衫春絮暖，紅紙夏雲鮮。",
            "琴纏江絲細，棊分海石圓。",
            "因知醉公子，虛寫世人傳。"
        ],
        "title": "寄竇禪山薛秀才",
        "id": "7a805bb5-b15f-4ea5-aa59-b2b16557c22d"
    },
    {
        "author": "李洞",
        "paragraphs": [
            "王屋峭難名，三刀夢四更。",
            "日升當地缺，星盡未天明。",
            "度雪雲林濕，穿松角韻清。",
            "崔家開錦浪，憶着水窗聲。"
        ],
        "title": "西蜀與崔先生話東洛舊遊",
        "id": "e9d564dd-0a6a-423e-b98d-3fd45bea0193"
    },
    {
        "author": "李洞",
        "paragraphs": [
            "極南極北游，東汎復西流。",
            "行匝中華地，魂銷四海秋。",
            "題詩在瓊府，附舶出青州。",
            "不遇一公子，彈琴弔古丘。"
        ],
        "title": "上昭國水部從叔郎中",
        "id": "f4dda8e3-7ac1-462e-ab9e-4593596eecc2"
    },
    {
        "author": "李洞",
        "paragraphs": [
            "曉起磬房前，真經誦百篇。",
            "漱流星入齒，照鏡石差肩。",
            "靜閉街西觀，存思海上仙。",
            "閑聽說五嶽，窮徧一根蓮。"
        ],
        "title": "題玉芝趙尊師院",
        "id": "b37e3f31-0c0c-478f-aaba-c943468ba8ab"
    },
    {
        "author": "李洞",
        "paragraphs": [
            "從知東甸尉，銓注似恩除。",
            "帶土移嵩朮，和泉送尹魚。",
            "印牀寒鷺宿，壁記醉僧書。",
            "堂下諸昆在，無妨候起居。"
        ],
        "title": "送盧少府之任鞏洛",
        "id": "05a2426e-5d9f-4885-9377-136bcea01baa"
    },
    {
        "author": "李洞",
        "paragraphs": [
            "青門塚前別，道路武關西。",
            "有寺雲連石，無僧葉滿溪。",
            "河長隨鳥盡，山遠與人齊。",
            "覲省波濤縣，寒窗響曙雞。"
        ],
        "title": "送人歸覲河中",
        "id": "196421be-d298-4d04-9a42-4fee18aa0bf5"
    },
    {
        "author": "李洞",
        "paragraphs": [
            "極頂雲兼凍，孤城露洗初。",
            "共辭嵩少雪，久絕貝多書。",
            "遠照雁行細，寒條狖挂虛。",
            "分泉煎月色，憶就茗林居。"
        ],
        "title": "錦城秋寄懷弘播上人",
        "id": "49ecf9e9-21e3-43cc-9ba1-bc6ecdc511cc"
    },
    {
        "author": "李洞",
        "paragraphs": [
            "南北飛山雪，萬片寄相思。",
            "東西曲流水，千聲瀉別離。",
            "巴猿學導引，隴鳥解吟詩。",
            "翻羨家林賞，世人那得知。"
        ],
        "title": "圭峰溪居寄懷韋曲曹秀才",
        "id": "6c0c647e-a20a-4e77-8cd5-cde9dcb5ad0a"
    },
    {
        "author": "李洞",
        "paragraphs": [
            "南山入谷遊，去徹山南州。",
            "下馬雲未盡，聽猿星正稠。",
            "印茶泉遶石，封國角吹樓。",
            "遠宦有何興，貧兄無計留。"
        ],
        "title": "送舍弟之山南",
        "id": "ed485855-5eae-4ebd-8ea4-33bfbb77161a"
    },
    {
        "author": "李洞",
        "paragraphs": [
            "竹房開處峭，迥挂半山燈。",
            "石磬敲來穴，不知何代僧。",
            "講歸雙袖雪，禪起一盂冰。",
            "唯說黃桑屐，當時着秣陵。"
        ],
        "title": "題南鑒公山房",
        "id": "821466f3-94f7-4479-9bab-43ed2e50618a"
    },
    {
        "author": "李洞",
        "paragraphs": [
            "郡清官舍冷，枕席濺山泉。",
            "藥氣來人外，燈光到鶴邊。",
            "夢秦書印斗，思越畫漁船。",
            "擲笏南歸去，波濤路幾千。"
        ],
        "title": "送知己",
        "id": "8e245793-b89f-4f6c-af9b-e4ebae04d43b"
    },
    {
        "author": "李洞",
        "paragraphs": [
            "南征雖赴辟，其奈負高科。",
            "水合湘潭住，山分越國多。",
            "梅花雪共下，文□□相和。",
            "白髮陪官宴，紅旗影裏歌。"
        ],
        "title": "送人赴職湘潭",
        "id": "3b34a812-5f3e-491d-a5c0-afb8c1a056e3"
    },
    {
        "author": "李洞",
        "paragraphs": [
            "野人居止處，竹色與山光。",
            "留客羞蔬飯，灑泉開草堂。",
            "雨餘松子落，風過朮苗香。",
            "盡日無炎暑，眠君青石牀。"
        ],
        "title": "過野叟居",
        "id": "c0d33584-1e67-430c-81be-254464c30f9b"
    },
    {
        "author": "李洞",
        "paragraphs": [
            "朝行喪名節，嶽色慘天風。",
            "待漏秋吟斷，焚香夜直空。",
            "骨寒依壠草，家盡逐邊鴻。",
            "一弔知音後，歸來碎嶧桐。"
        ],
        "title": "弔鄭賓客",
        "id": "8224cdc5-7b60-453b-91df-39acf303ef5f"
    },
    {
        "author": "李洞",
        "paragraphs": [
            "山頂絕茅居，雲泉遶枕虛。",
            "燒移僧影瘦，風展鷺行疎。",
            "卷箔清江月，敲松紫閣書。",
            "由來簪組貴，不信教猿鋤。"
        ],
        "title": "送從叔書記山陰隱居",
        "id": "2d407782-78ed-452d-86b6-868500553a1f"
    },
    {
        "author": "李洞",
        "paragraphs": [
            "定裏無煩熱，吟中達性情。",
            "入林逢客話，上塔接僧行。",
            "八水皆知味，諸翁盡得名。",
            "常論冰井近，莫便厭浮生。"
        ],
        "title": "避暑莊嚴禪院",
        "id": "71761812-4214-4b3c-ada0-9a14e823b1ef"
    },
    {
        "author": "李洞",
        "paragraphs": [
            "忽聞清演病，可料苦吟身。",
            "不見近詩久，徒言華髮新。",
            "別來山已破，住處月爲鄰。",
            "幾遶庭前樹，于今四十春。"
        ],
        "title": "寄清演",
        "id": "7022a1b5-a280-47d9-a8ff-b1516c7bad5a"
    },
    {
        "author": "李洞",
        "paragraphs": [
            "移居入村宇，樹闕見城隍。",
            "雲水雖堪畫，恩私不可忘。",
            "猿涎滴鶴氅，麈尾拂僧牀。",
            "棄逐隨樵牧，何由報稻粱。"
        ],
        "title": "遷村居二首 一",
        "id": "9097e41b-17a5-4c09-b333-9b151c31dec8"
    },
    {
        "author": "李洞",
        "paragraphs": [
            "歌樂聽常稀，茅亭靜掩扉。",
            "槎來垂釣次，月落問安歸。",
            "遠客傳燒研，幽禽看衲衣。",
            "眼前無俗事，松雨蜀山輝。"
        ],
        "title": "遷村居二首 二",
        "id": "2a6939fb-2fee-4449-b77c-92a68aa8a848"
    },
    {
        "author": "李洞",
        "paragraphs": [
            "未老鬢毛焦，心歸向石橋。",
            "指霞辭二紀，吟雪遇三朝。",
            "連席頻登相，分廊尚祝堯。",
            "迴眸舊行侶，免使負嵩樵。"
        ],
        "title": "出山覩春牓",
        "id": "faadd68b-ac78-4c56-a848-b81d2ef186e4"
    },
    {
        "author": "李洞",
        "paragraphs": [
            "一第人皆得，先生豈不銷。",
            "位卑終蜀士，詩絕占唐朝。",
            "旅葬新墳小，魂歸故國遙。",
            "我來因奠灑，立石用爲標。"
        ],
        "title": "賈島墓",
        "id": "716ef179-df7b-43dd-84f5-c94c2eef8350"
    },
    {
        "author": "李洞",
        "paragraphs": [
            "若非神助筆，硯水恐藏龍。",
            "研盡一寸墨，埽成千仞峰。",
            "壁根堆亂石，牀罅插枯松。",
            "嶽麓穿因鼠，湘江綻爲蛬。",
            "挂衣嵐氣濕，夢枕浪頭舂。",
            "只爲少顏色，時人著意慵。"
        ],
        "title": "觀水墨障子",
        "id": "e3ac6a86-084d-41b6-9da2-008ddffddc02"
    },
    {
        "author": "李洞",
        "paragraphs": [
            "小檻明高雪，幽人鬬智棊。",
            "日斜拋作劫，月午蹙成遲。",
            "倚杖湘僧筭，翹松野鶴窺。",
            "側楸敲醒睡，片石夾吟詩。",
            "雨點匳中漬，燈花局上吹。",
            "秋濤寒竹寺，此興謝公知。"
        ],
        "title": "對棊",
        "id": "495f3de9-f8db-4adf-8d96-e063aa4b1183"
    },
    {
        "author": "李洞",
        "paragraphs": [
            "溪邊山一色，水擁竹千竿。",
            "鳥觸翠微濕，人居酷暑寒。",
            "風搖缾影碎，沙陷履痕端。",
            "爽極青崖樹，平流綠峽灘。",
            "閑來披衲數，漲後卷經看。",
            "三境通禪寂，囂塵染著難。"
        ],
        "title": "題竹溪禪院",
        "id": "d4259dda-feda-45e3-ae62-a291f46b45e4"
    },
    {
        "author": "李洞",
        "paragraphs": [
            "苔染馬蹄青，何曾似在城。",
            "不於僧院宿，多傍御溝行。",
            "隱岫侵巴疊，租田帶渭平。",
            "肩囊尋省寺，袖軸徧公卿。",
            "夢入連濤郡，書來積雪營。",
            "淚隨邊雁墮，魂逐夜蟬驚。",
            "發憤巡江塔，無眠數縣更。",
            "玄都一病客，興善幾回鶯。",
            "貢藝披沙細，酬恩戴嶽輕。",
            "心期公子念，滴酒在雕楹。"
        ],
        "title": "投獻吏部張侍郎十韻",
        "id": "7408843f-9a6a-4493-9cf9-6a5ad62727cf"
    },
    {
        "author": "李洞",
        "paragraphs": [
            "關內平田窄，東西截杳冥。",
            "雨侵諸縣黑，雲破九門青。",
            "暫看猶無暇，長棲信有靈。",
            "古苔秋漬斗，積霧夜昏螢。",
            "怒恐撞天漏，深疑隱地形。",
            "盤根連北嶽，轉影落南溟。",
            "窮穴何山出，遮蠻上國寧。",
            "殘陽高照蜀，敗葉遠浮涇。",
            "斸竹煙嵐凍，偷湫雨雹腥。",
            "閑房僧灌頂，浴澗鶴遺翎。",
            "梯滑危緣索，雲深靜唱經。",
            "放泉驚鹿睡，聞磬得人醒。",
            "踏著神仙宅，敲開洞府扃。",
            "棊殘秦士局，字缺晉公銘。",
            "一谷勢當午，孤峰聳起丁。",
            "遠平丹鳳闕，冷射五侯廳。",
            "萬丈冰聲折，千尋樹影停。",
            "望中仙島動，行處月輪馨。",
            "疊石移臨砌，研膠潑上屏。",
            "明時獻君壽，不假老人星。"
        ],
        "tags": [
            "终南山"
        ],
        "title": "終南山二十韻",
        "id": "89ae4258-c461-4233-a056-15791abd415a"
    },
    {
        "author": "李洞",
        "paragraphs": [
            "九級聳蓮宮，晴登袖拂虹。",
            "房廊窺井底，世界出籠中。",
            "照牖三山火，吹鈴八極風。",
            "細聞槎客語，遙辨海魚沖。",
            "禁靜聲連北，江寒影在東。",
            "謁師開秘鎖，塵日閉虛空。"
        ],
        "title": "秋日同覺公上人眺慈恩塔六韻",
        "id": "216c4a17-acf7-4d0e-ab84-84390a7a84fc"
    },
    {
        "author": "李洞",
        "paragraphs": [
            "寄掩白雲司，蜀都高臥時。",
            "鄰僧照寒竹，宿鳥動秋池。",
            "帝誦嘉蓮表，人吟寶劒詩。",
            "石渠流月斷，畫角截江吹。",
            "閑出黃金勒，前飛白鷺鶿。",
            "公心外國說，重望兩朝推。",
            "靜蘚斜圭影，孤窗響錫枝。",
            "興幽松雪見，心苦硯冰知。",
            "緣杖蟲聲切，過門馬足遲。",
            "漏殘終卷讀，日下大名垂。",
            "平磧容鵰上，仙山許狖窺。",
            "數聯金口出，死免愧丘爲。"
        ],
        "title": "感知上刑部鄭侍郎",
        "id": "3d9e6808-2ce1-426f-ba0c-ad22b0c403db"
    },
    {
        "author": "李洞",
        "paragraphs": [
            "險倚石屏風，秋濤夢越中。",
            "前朝吟會散，故國講流終。",
            "北地聞巴狖，南山見磧鴻。",
            "樓高驚雨闊，木落覺城空。",
            "兔滿期姚監，蟬稀別楚公。",
            "淨缾光照客，拄杖朽生蟲。",
            "平地塔千尺，半空燈一籠。",
            "祝堯談幾句，旋瀉海濤東。"
        ],
        "title": "敘事寄薦福栖白",
        "id": "8f84a4f0-2c45-4e99-85a9-dcb7eb6ffcad"
    },
    {
        "author": "李洞",
        "paragraphs": [
            "御札軫西陲，龍州出牧時。",
            "度關雲作雪，挂棧水成澌。",
            "劒淬號猿岸，弓懸宿鶴枝。",
            "江燈混星斗，山木亂槍旗。",
            "鎖庫休秤藥，開樓又見詩。",
            "無心陪宴集，吟苦憶京師。"
        ],
        "title": "送龍州田使君舊詩家",
        "id": "16056a74-0783-4a8a-a0bb-7f1ae4b63231"
    },
    {
        "author": "李洞",
        "paragraphs": [
            "東門罷相郡，此拜動京華。",
            "落日開宵印，初燈見早麻。",
            "鶴身紅斾拂，仙掌白雲遮。",
            "塞色侵三縣，河聲聒兩衙。",
            "松根醒客酒，蓮座隱僧家。",
            "一道帆飛直，中筵嶽影斜。",
            "書名尋雪石，澄鼎露金沙。",
            "鎖合眠關吏，杯寒啄廟鴉。",
            "分臺話嵩洛，賽雨戀煙霞。",
            "樹谷期招隱，吟詩煮栢茶。"
        ],
        "title": "和知己赴任華州",
        "id": "0b14afa9-99b9-4d28-a344-f5278fd4de26"
    },
    {
        "author": "李洞",
        "paragraphs": [
            "晚亞古城門，憑高黯客魂。",
            "塞侵秦舊國，河浸漢荒村。",
            "客路颺書燼，人家帶水痕。",
            "獵頻虛塚穴，耕苦露松根。",
            "牆外峰黏漢，冰中日晃原。",
            "斷碑移作砌，廣第灌成園。",
            "北馬疑眠磧，南人憶釣湓。",
            "橋閑野鹿過，街靜禁鴉翻。",
            "灘鼓城隍動，雲衝太白昏。",
            "標衣多呂裔，荷鍤或劉孫。",
            "弔問難知主，登攀強滴罇。",
            "不能扶壯勢，冠劒惜乾坤。"
        ],
        "title": "題咸陽樓",
        "id": "7e6623bd-1282-4089-806f-990b5060dca5"
    },
    {
        "author": "李洞",
        "paragraphs": [
            "師資懷劒外，徒步管街東。",
            "九里山橫燒，三條木落風。",
            "古池曾看鶴，新塔未吟蟲。",
            "夜久龍髯冷，年多麈尾空。",
            "心宗本無礙，問學豈難同。"
        ],
        "title": "贈興善徹公上人",
        "id": "825c52dd-8429-49ad-bfb8-c392320d4765"
    },
    {
        "author": "李洞",
        "paragraphs": [
            "龍池清禁裏，芳草傍池春。",
            "旋長方遮岸，全生不染塵。",
            "和風輕動色，湛露靜流津。",
            "淺得承天步，深疑遶御輪。",
            "魚尋倒影沒，花帶濕光新。",
            "肯學長河畔，綿綿思遠人。"
        ],
        "title": "龍池春草",
        "id": "a48e607f-f9e9-414c-b9f8-ef456d4a0fa6"
    },
    {
        "author": "李洞",
        "paragraphs": [
            "月去簷三尺，川雲入寺樓。",
            "靈山頓離衆，列宿不多稠。",
            "篆字焚初缺，翻經誦若流。",
            "窗閑二江冷，簾卷半空秋。",
            "詔散松梢別，棊終竹節收。",
            "靜增雙闕念，高並五翁遊。",
            "鶴夢生紅日，雲閑鎖梓州。",
            "望空工部眼，搔亂廣文頭。",
            "石室僧調馬，銀河客問牛。",
            "曉樓歸下界，大地一浮漚。"
        ],
        "title": "秋宿梓州牛頭寺",
        "id": "a6edb679-6cf8-406b-bc7a-83015607e0cd"
    },
    {
        "author": "李洞",
        "paragraphs": [
            "全蜀拜揚州，征東輟武侯。",
            "直來萬里月，旁到五峰秋。",
            "幢冷遮高雪，旗閑卓亂流。",
            "謝朝明主喜，登省舊寮愁。",
            "隔海城通舶，連河市響樓。",
            "千官倚元老，虛夢法雲遊。"
        ],
        "title": "送韋太尉自坤維除廣陵",
        "id": "2ace05bd-36ee-4de0-b802-33393cdea931"
    },
    {
        "author": "李洞",
        "paragraphs": [
            "閑坊宅枕穿宮水，聽水分衾蓋蜀繒。",
            "藥杵聲中擣殘夢，茶鐺影裏煮孤燈。",
            "刑曹樹蔭千年井，華嶽樓開萬仞冰。",
            "詩句變風官漸緊，夜濤舂斷海邊藤。"
        ],
        "tags": [
            "华山"
        ],
        "title": "贈曹郎中崇賢所居",
        "id": "25ce9f0c-a1d0-4e39-bd2b-c4f5165cc5d1"
    },
    {
        "author": "李洞",
        "paragraphs": [
            "行宮接縣判雲泉，袍色雖青骨且仙。",
            "鄠杜憶過梨栗墅，瀟湘曾棹雪霜天。",
            "華山僧別留茶鼎，渭水人來鎖釣船。",
            "東送西迎終幾考，新詩覓得兩三聯。"
        ],
        "title": "贈昭應沈少府",
        "id": "bbda892d-7948-48f7-8ffe-3e9414389a00"
    },
    {
        "author": "李洞",
        "paragraphs": [
            "禪心高臥似疎慵，詩客經過不厭重。",
            "藤杖幾攜量磧雪，玉鞭曾把數嵩峰。",
            "夜眠古巷當城月，秋直清曹入省鐘。",
            "禹鑿故山歸未得，河聲暗老兩三松。"
        ],
        "title": "上司空員外",
        "id": "9ed6b88f-5f36-488a-94e9-7bf067da6a56"
    },
    {
        "author": "李洞",
        "paragraphs": [
            "老着重袍坐石房，竺經休講白眉長。",
            "省衝鼉沒投江島，曾看魚飛倚海檣。",
            "曉炙凍盂原日氣，夜挑蓮椀禁燈光。",
            "吟詩五嶺尋無可，倏忽如今四十霜。"
        ],
        "title": "敘舊遊寄栖白",
        "id": "28d46479-8ac0-44cf-befa-8d8c7ac61307"
    },
    {
        "author": "李洞",
        "paragraphs": [
            "聞說孤窗坐化時，白莎蘿雨滴空池。",
            "吟詩堂裏秋關影，禮佛燈前夜照碑。",
            "賀雪已成金殿夢，看濤終負石橋期。",
            "逢山對月還惆悵，爭得無言似祖師。"
        ],
        "title": "哭栖白供奉",
        "id": "1eeb7ca0-1fc0-4dfa-94ca-f496d5f3eab6"
    },
    {
        "author": "李洞",
        "paragraphs": [
            "內殿談經愜帝懷，沃州歸隱計全乖。",
            "數條雀尾來南海，一道蟬聲噪御街。",
            "石枕紋含山裏葉，銅缾口塞井中柴。",
            "因逢夏日西明講，不覺宮人拔鳳釵。"
        ],
        "title": "贈入內供奉僧",
        "id": "91082a1f-75d5-48ca-b617-9fcfbe53434c"
    },
    {
        "author": "李洞",
        "paragraphs": [
            "積雪峰西遇獎稱，半家寒骨起溝塍。",
            "鎮時賢相回人鏡，報德慈親點佛燈。",
            "授鉞已聞諸國靜，坐籌重見大河澄。",
            "功居第一圖烟閣，依舊終南滿杜陵。"
        ],
        "title": "感恩書事寄上集義司徒相公",
        "id": "93b94e5a-79fe-4be1-ad71-75734f27c984"
    },
    {
        "author": "李洞",
        "paragraphs": [
            "拜官門外發輝光，宿衛陰符注幾行。",
            "行處近天龍尾滑，獵時陪帝馬鬃香。",
            "九城王氣生旗隊，萬里寒風入箭瘡。",
            "從此浩然聲價歇，武中還有李襄陽。"
        ],
        "title": "贈永崇李將軍充襄陽制置使",
        "id": "4bdfd85c-9868-42a1-9e01-301eb9283f63"
    },
    {
        "author": "李洞",
        "paragraphs": [
            "海濤痕滿舊征衣，長憶初程宿翠微。",
            "竹裏橋鳴知馬過，塔中燈露見鴻飛。",
            "眉毫別後應盈尺，嵒木居來定幾圍。",
            "他日願師容一榻，煎茶埽地學忘機。"
        ],
        "title": "寄淮海惠澤上人",
        "id": "9b5a02f7-f098-4c6a-bd23-7065bb9b627c"
    },
    {
        "author": "李洞",
        "paragraphs": [
            "風吹燒燼雜汀沙，還似青溪舊寄家。",
            "入戶竹生牀下葉，隔窗蓮謝鏡中花。",
            "苔房毳客論三學，雪嶺巢禽看兩衙。",
            "銷得人間無限事，江亭月白誦南華。"
        ],
        "title": "春日隱居官舍感懷",
        "id": "f7a14e8d-7e63-48c7-8369-64b727157def"
    },
    {
        "author": "李洞",
        "paragraphs": [
            "浴馬池西一帶泉，開門景物似樊川。",
            "朱衣暎水人歸縣，白羽遺泥鶴上天。",
            "索米夜燒風折木，無車春養雪藏鞭。",
            "縉紳處士知章句，忍使孤窗枕淚眠。"
        ],
        "title": "春日即事寄一二知己",
        "id": "2b7a378e-2e3e-4703-9c05-dd92295c2453"
    },
    {
        "author": "李洞",
        "paragraphs": [
            "病居廢廟冷吟煙，無力爭飛類病蟬。",
            "槐省老郎蒙主棄，月陂孤客望誰憐。",
            "稅房兼得調猿石，租地仍分浴鶴泉。",
            "處世堪驚又堪媿，一坡山色不論錢。"
        ],
        "title": "廢寺閑居寄懷一二罷舉知己",
        "id": "ed88beca-d778-42ee-82f5-cfbaa3bc0e3b"
    },
    {
        "author": "李洞",
        "paragraphs": [
            "雲鬟早歲斷金刀，戒律曾持五百條。",
            "臺上燈紅蓮葉密，眉間毫白黛痕銷。",
            "繡成佛國銀爲地，畫出王城雪覆橋。",
            "清淨高樓松檜寺，世雄翻媿自低腰。"
        ],
        "title": "題尼大德院",
        "id": "db0e4213-7be3-4785-9958-3d482f3ec4e3"
    },
    {
        "author": "李洞",
        "paragraphs": [
            "西風吹雨葉還飄，憶我同袍隔海濤。",
            "江塔眺山青入佛，邊城履雪白連鵰。",
            "身離世界歸天竺，影挂虛空度石橋。",
            "應念無成獨流轉，嬾磨銅片鬢毛焦。"
        ],
        "title": "懷張喬張霞",
        "id": "704294cd-98b8-40fc-a4bf-8603d87e6bea"
    },
    {
        "author": "李洞",
        "paragraphs": [
            "徐生何代降坤維，曾伴園公採紫芝。",
            "瓦礫變黃憂世換，髭鬚放白怕人疑。",
            "山房古竹麄於樹，海島靈童壽等龜。",
            "知歎有唐三百載，光陰未抵一先棊。"
        ],
        "title": "贈徐山人",
        "id": "5db6190c-5a02-426f-882e-68c044218069"
    },
    {
        "author": "李洞",
        "paragraphs": [
            "新秋日後曬書天，白日當松影却圓。",
            "五字句求方寸佛，一條街擘兩行蟬。",
            "不曾著事於機內，長合教山在眼前。",
            "花落儔公房外石，調猿弄虎歎無緣。"
        ],
        "tags": [
            "衡山"
        ],
        "title": "寄南嶽僧",
        "id": "a35c5025-4e0f-45f4-a0f8-c496a2b717a5"
    },
    {
        "author": "李洞",
        "paragraphs": [
            "碧山長凍地長秋，日夕泉源聒華州。",
            "萬戶煙侵關令宅，四時雲在使君樓。",
            "風驅雷電臨河震，鶴引神仙出月遊。",
            "峰頂高眠靈藥熟，自無霜雪上人頭。"
        ],
        "title": "華山",
        "id": "a7c7b8e9-5cfc-4c0a-9ad3-bfcb665712c1"
    },
    {
        "author": "李洞",
        "paragraphs": [
            "竺廟鄰鐘震曉鴉，春陰蓋石似仙家。",
            "蘭臺架列排書目，顧渚香浮瀹茗花。",
            "膠溜石松粘鶴氅，泉離冰井熨僧牙。",
            "功成名著扁舟去，愁覩前題罩碧紗。"
        ],
        "title": "和曹監春晴見寄",
        "id": "1322dfff-9b67-47ed-aeea-0081c50a596b"
    },
    {
        "author": "李洞",
        "paragraphs": [
            "楓猿嶠角別多時，二教兼修內學師。",
            "藥樹影中頻綴偈，蓮峰朵下幾窺棊。",
            "遊歸筍長齊童子，病起巢成露鶴兒。",
            "詔落五天開夏講，兩街人競禮長眉。"
        ],
        "title": "贈三惠大師",
        "id": "2db05d4a-a627-4bbd-b852-c3e8a94bbfce"
    },
    {
        "author": "李洞",
        "paragraphs": [
            "幾年乘興住南吳，狂醉蘭舟夜落湖。",
            "別後鶴毛描轉細，近來牛角飲還麄。",
            "同餐夏果山何處，共釣秋濤石在無。",
            "關下相逢怪予老，篇章役思繞寰區。"
        ],
        "title": "送醉畫王處士",
        "id": "657d4c9f-abdc-42b4-a9c0-de4e41151adf"
    },
    {
        "author": "李洞",
        "paragraphs": [
            "萬古瀟湘波上雲，化爲流血杜鵑身。",
            "長疑啄破青山色，秪恐啼穿白日輪。",
            "花落玄宗迴蜀道，雨收工部宿江津。",
            "聲聲猶得到君耳，不見千秋一甑塵。"
        ],
        "title": "聞杜鵑",
        "id": "c721b230-ed06-4ca6-9eb7-59d5fd1e0955"
    },
    {
        "author": "李洞",
        "paragraphs": [
            "舊山歸隱浪搖青，綠鬢山童一帙經。",
            "詩帖布帆猿鳥看，藥煎金鼎鬼神聽。",
            "洞深頭上聆仙語，船靜鼻中聞海腥。",
            "此處先生應不住，吾君南望漫勞形。"
        ],
        "title": "賦得送軒轅先生歸羅浮山",
        "id": "a36c47a8-15ee-41bc-8593-8b7887144bce"
    },
    {
        "author": "李洞",
        "paragraphs": [
            "秋思枕月臥瀟湘，寄宿慈恩竹裏房。",
            "性急却於棊上慢，身閑未免藥中忙。",
            "休拋手網驚龍睡，曾挂頭巾拂鳥行。",
            "聞說石門君舊隱，寒峰濺瀑壞書堂。"
        ],
        "title": "送包處士",
        "id": "fe6b29e6-4c01-42e2-9674-ece98049ba4e"
    },
    {
        "author": "李洞",
        "paragraphs": [
            "家住涪江漢語嬌，一聲歌戛玉樓簫。",
            "睡融春日柔金縷，妝發秋霞戰翠翹。",
            "兩臉酒醺紅杏妬，半胸酥嫩白雲饒。",
            "若能攜手隨仙令，皎皎銀河渡鵲橋。"
        ],
        "title": "贈龐鍊師",
        "id": "c9047879-30dc-496e-95fc-ccf2264c6adc"
    },
    {
        "author": "李洞",
        "paragraphs": [
            "出剡篇章入洛文，無人細讀歎俱焚。",
            "莫辭秉笏隨紅斾，便好攜家住白雲。",
            "過水象浮蠻境見，隔江猿呌漢州聞。",
            "高談闊略陳從事，盟誓邊庭壯我軍。"
        ],
        "title": "送友罷舉赴邊職",
        "id": "7e7da502-6168-406e-ade2-441de4fb5a16"
    },
    {
        "author": "李洞",
        "paragraphs": [
            "瘦纏金鎖惹朱樓，一別巫山樹幾秋。",
            "寒想蜀門清露滴，暖懷湘岸白雲流。",
            "罷拋簷果沉僧井，休拗崖冰濺客舟。",
            "啼過三聲應有淚，畫堂深不徹王侯。"
        ],
        "title": "病猿",
        "id": "26e2b407-6cf6-47be-aa10-efd2af622d72"
    },
    {
        "author": "李洞",
        "paragraphs": [
            "蹇驢秋斃瘞荒田，忍把敲吟舊竹鞭。",
            "三尺焦桐背殘月，一條藜杖卓寒煙。",
            "通吳白浪寬圍果，倚蜀青山峭入天。",
            "如畫海門搘肘望，阿誰家賣釣魚船。"
        ],
        "title": "斃驢",
        "id": "fd2def7f-4ef3-43d5-990f-18061c5c2df7"
    },
    {
        "author": "李洞",
        "paragraphs": [
            "帶風棊閣竹相敲，局瑩無塵拂樹梢。",
            "日到長天征未斷，鐘來嶽頂劫須拋。",
            "挑燈雪客棲寒店，供茗溪僧爇廢巢。",
            "因悟修身試貪教，不須焚火向三茅。"
        ],
        "title": "宿葉公棋閣",
        "id": "0eaf80f5-5cbe-4075-9e50-793cfa66c8f5"
    },
    {
        "author": "李洞",
        "paragraphs": [
            "桂枝博得鳳棲枝，歡覲家僮舞翠微。",
            "僧向瀑泉聲裏賀，鳥穿仙掌指間飛。",
            "休停硯筆吟荒廟，永別燈籠赴鎖闈。",
            "騷雅近來頹喪甚，送君傍覺有光輝。"
        ],
        "title": "送郄先輩歸覲華陰",
        "id": "e6ae71b0-28e1-4c6e-9c94-f5eec4b3e3c2"
    },
    {
        "author": "李洞",
        "paragraphs": [
            "寺門和鶴倚香杉，月吐秋光到思嚵。",
            "將法傳來穿泱漭，把詩吟去入嵌巖。",
            "糢糊書卷煙嵐滴，狼籍衣裳瀑布緘。",
            "不斷清風牙底嚼，無因內殿得名銜。"
        ],
        "title": "贈可上人",
        "id": "8ec6188a-cfae-416e-b48f-5906b2877810"
    },
    {
        "author": "李洞",
        "paragraphs": [
            "油幢影裏拜清風，十里貔貅一片雄。",
            "三印鎖開霜滿地，四門關定月當空。",
            "泉浮山葉人家過，詔惹罏香鳥道通。",
            "新起畫樓攜客上，絃歌筵內海榴紅。"
        ],
        "title": "東川高僕射",
        "id": "2d6d5d10-d845-48d1-9500-17dc436a889b"
    },
    {
        "author": "李洞",
        "paragraphs": [
            "松持節操溪澄性，一炷煙嵐壓寺隅。",
            "翡翠鳥飛人不見，琉璃缾貯水疑無。",
            "夜聞子落真山雨，曉汲波圓入畫圖。",
            "塵擁蜀城抽鎖後，此中猶夢在江湖。"
        ],
        "title": "宿成都松溪院",
        "id": "4f414440-934e-4b25-88db-4459ca7bcd36"
    },
    {
        "author": "李洞",
        "paragraphs": [
            "宅上愁雲吹不散，桂林詩骨葬雲根。",
            "滿樓山色供鄰里，一洞松聲付子孫。",
            "甘露施衣封淚點，秘書取集印苔痕。",
            "吟魂醉魄歸何處，御水嗚嗚夜遶門。"
        ],
        "title": "弔曹監",
        "id": "c160c462-c0bb-4878-8a4b-758c79f0d692"
    },
    {
        "author": "李洞",
        "paragraphs": [
            "高門寒沼水連雲，鷺識朱衣傍主人。",
            "地肺半邊晴帶雪，天街一面靜無塵。",
            "朝迴座客酬琴價，衙退留僧寫鶴真。",
            "從此幾遷爲計相，蓬萊三刻奏東巡。"
        ],
        "title": "贈長安畢郎中",
        "id": "ee20475d-7930-43dd-9451-d3afdb00910b"
    },
    {
        "author": "李洞",
        "paragraphs": [
            "官亭池碧海榴殷，遙想清才倚畫欄。",
            "柳絮漲天籠地暖，角聲經雨透雲寒。",
            "曉侵台座香煙濕，夜草軍書蠟炬乾。",
            "爲話門人吟太苦，風摧蘭秀一枝殘。"
        ],
        "title": "寄東蜀幕中友",
        "id": "865ff86d-2470-48ad-998e-180aff28b34f"
    },
    {
        "author": "李洞",
        "paragraphs": [
            "兒孫閑弄雪霜髯，浪颭南山影入簷。",
            "臥穩篷舟龜作枕，病來茅舍網爲簾。",
            "值春游子憐蓴滑，通蜀行人說鱠甜。",
            "數尺寒絲一竿竹，豈知浮世有猜嫌。"
        ],
        "title": "曲江漁父",
        "id": "0919bd54-20f4-4c8d-8c8b-f162de3dac9a"
    },
    {
        "author": "李洞",
        "paragraphs": [
            "人言紫綬有光輝，不二心觀似草衣。",
            "塵劫自營還自壞，禪門無住亦無歸。",
            "松根穴蟻通山遠，塔頂巢禽見海微。",
            "每話南遊偏起念，五峰波上入船扉。"
        ],
        "title": "和劉駕博士贈莊嚴律禪師",
        "id": "72c6bbb1-6ff5-43ee-b640-14f107c6275e"
    },
    {
        "author": "李洞",
        "paragraphs": [
            "蟋蟀燈前話舊遊，師經幾夏我經秋。",
            "金陵市合月光裏，甘露門開峰朵頭。",
            "晴眺遠帆飛入海，夜禪陰火吐當樓。",
            "相看未得東歸去，滿壁寒濤瀉白鷗。"
        ],
        "title": "智新上人話舊",
        "id": "d5431302-07b4-4def-b5ff-e5b1ffd70fcb"
    },
    {
        "author": "李洞",
        "paragraphs": [
            "清秋看長鷺雛成，說向湘僧亦動情。",
            "節屋折將松上影，印龕移鎖月中聲。",
            "野人陪賞增詩價，太尉因居著谷名。",
            "閑想此中遺勝事，宿齋吟遶鳳池行。"
        ],
        "title": "和淮南太尉留題鳳州王氏別業",
        "id": "3463f4dd-2477-4bc7-ab5c-1f0f2c24590a"
    },
    {
        "author": "李洞",
        "paragraphs": [
            "客臥涪江蘸月廳，知音喚起進趨生。",
            "寒梅折後方離蜀，臘月圓前未到京。",
            "風卷壞亭羸僕病，雪糊危棧蹇驢行。",
            "文昌一試應關分，豈校褒斜兩日程。"
        ],
        "title": "乙酉歲自蜀隨計趂試不及",
        "id": "2ad567e3-9d83-4272-8e32-fb4d0bc41ff3"
    },
    {
        "author": "李洞",
        "paragraphs": [
            "紅蠟香煙撲畫楹，梅花落盡庾樓清。",
            "光輝圓魄銜山冷，彩鏤方牙着腕輕。",
            "寶帖牽來獅子鎮，金盆引出鳳凰傾。",
            "微黃喜兆莊周夢，六赤重新擲印成。"
        ],
        "title": "龍州韋郎中先夢六赤後因打葉子以詩上",
        "id": "591954e3-94ae-41f0-a2b1-5dbad55e951f"
    },
    {
        "author": "李洞",
        "paragraphs": [
            "遺挂朱欄鎖半尋，清聲難買恨黃金。",
            "懸崖接果今何在，淺井窺星影已沉。",
            "歸宅葉鋪曾睡石，入朝燈照舊啼林。",
            "小山罷遶隨湘客，高樹休升對嶽禽。",
            "天竺省憐傷倍切，親知寬和思難任。",
            "相門恩重無由報，竟託仙郎日夜吟。"
        ],
        "title": "和壽中丞傷猿",
        "id": "da446e03-8b8b-4974-acbe-a962685e4264"
    },
    {
        "author": "李洞",
        "paragraphs": [
            "征蠻破虜漢功臣，提劒歸來萬里身。",
            "笑倚凌煙金柱看，形容憔悴老於真。"
        ],
        "title": "上靈州令狐相公",
        "id": "f0555091-c336-42f6-98e6-8b5103b2a298"
    },
    {
        "author": "李洞",
        "paragraphs": [
            "三千宮女露蛾眉，笑煮黃金日月遲。",
            "麟鳳隔雲攀不及，空山惆悵夕陽時。"
        ],
        "title": "寓言",
        "id": "59d55f22-70af-4c9f-b208-2899ca9220fd"
    },
    {
        "author": "李洞",
        "paragraphs": [
            "游子離魂隴上花，風飄浪卷遶天涯。",
            "一年十二度圓月，十一回圓不在家。"
        ],
        "title": "客亭對月",
        "id": "ad66e2cd-4bd3-4ca9-ac5b-4b6b69892d50"
    },
    {
        "author": "李洞",
        "paragraphs": [
            "川靜星高櫟已枯，南山落石水聲麤。",
            "白雲釣客窗中宿，臥數嵩峰聽五湖。"
        ],
        "title": "宿鄠郊贈羅處士",
        "id": "f10da4e2-dc93-4c65-931e-6adb79f74a33"
    },
    {
        "author": "李洞",
        "paragraphs": [
            "愛酒耽棊田處士，彈琴詠史賈先生。",
            "御溝臨岸有雲石，不見鶴來何處行。"
        ],
        "title": "有寄",
        "id": "e072d5d0-8b78-4177-aa34-7d566dd63cdf"
    },
    {
        "author": "李洞",
        "paragraphs": [
            "十萬里程多少磧，沙中彈舌授降龍。",
            "五天到日應頭白，月落長安半夜鐘。"
        ],
        "title": "送三藏歸西天國",
        "id": "3c89f910-3c30-4728-b5d6-48b2bf980932"
    },
    {
        "author": "李洞",
        "paragraphs": [
            "古來無此戰爭功，日日戈船卷海風。",
            "一遇靈鼇開睡眼，六朝灰盡九江空。"
        ],
        "title": "金陵懷古",
        "id": "a51bce6a-da65-43b3-9841-65a5e81830de"
    },
    {
        "author": "李洞",
        "paragraphs": [
            "主人寂寞客屯邅，愁絕終南滿案前。",
            "乞取中庭藤五尺，爲君高斸扣青天。"
        ],
        "title": "長安縣廳",
        "id": "e11a4613-541f-4ace-8c40-7fe47dbf1776"
    },
    {
        "author": "李洞",
        "paragraphs": [
            "賈生詩卷惠休裝，百葉蓮花萬里香。",
            "供得半年吟不足，長須字字頂司倉。"
        ],
        "title": "題晰上人賈島詩卷",
        "id": "883ca947-bb8a-4579-a191-bb51bff9852d"
    },
    {
        "author": "李洞",
        "paragraphs": [
            "毛褐斜肩背負經，曉思吟入竇山青。",
            "峰前野水橫官道，踏着秋天三四星。"
        ],
        "title": "送僧清演歸山",
        "id": "841b15a6-0553-49ee-8de6-37ec9419c3b3"
    },
    {
        "author": "李洞",
        "paragraphs": [
            "不羨王公與貴人，唯將雲鶴自相親。",
            "閑來石上觀流水，欲洗禪衣未有塵。"
        ],
        "title": "贈僧",
        "id": "5cd09c7f-80bc-432a-a690-bdb4a5b8f0d8"
    },
    {
        "author": "李洞",
        "paragraphs": [
            "竹引山泉玉甃池，栽蓮莫怪藕生絲。",
            "如何不似麻衣客，坐對秋風待一枝。"
        ],
        "title": "題學公院池蓮",
        "id": "2f7b0eca-4f32-4451-a153-6dc5f2290b37"
    },
    {
        "author": "李洞",
        "paragraphs": [
            "入雲晴斸茯苓還，日暮逢迎木石間。",
            "看待詩人無別物，半潭秋水一房山。"
        ],
        "title": "山居喜友人見訪",
        "id": "1775fa41-f1d8-4845-8168-a6cda90bbd80"
    },
    {
        "author": "李洞",
        "paragraphs": [
            "水木清涼夜直廳，愁人樓上唱寒更。",
            "坐勞同步簾前月，鼠動牀頭印鎖聲。"
        ],
        "title": "秋宿長安韋主簿廳",
        "id": "8b82a19f-8596-4c4f-b3f3-276667cfc0cb"
    },
    {
        "author": "李洞",
        "paragraphs": [
            "吟上山前數竹枝，葉翻似雪落霏霏。",
            "枕前明月誰動影，睡裏驚來不覺歸。"
        ],
        "title": "冬憶友人",
        "id": "b3516a20-be76-4d2d-81ca-15d285deadfc"
    },
    {
        "author": "李洞",
        "paragraphs": [
            "吾家舊物賈生傳，入內遙分錫杖泉。",
            "鶴去帝移宮女散，更堪嗚咽過樓前。"
        ],
        "title": "懷圭峰影林泉",
        "id": "79f8e0a1-fe11-48fa-aa8b-136fdddfde1d"
    },
    {
        "author": "李洞",
        "paragraphs": [
            "雨澀秋刀剃雪時，菴前曾禮草堂師。",
            "居人昨日相過說，鶴已生孫竹滿池。"
        ],
        "title": "贈青龍印禪師",
        "id": "f05eec46-29b3-4290-a899-96502ec548d6"
    },
    {
        "author": "李洞",
        "paragraphs": [
            "葛洪卷與江淹賦，名動天邊傲石居。",
            "兩蜀詞人多載後，同君諱却馬相如。"
        ],
        "title": "戲贈侯常侍",
        "id": "2266386d-8617-44b2-8cd4-49beb4d97e32"
    },
    {
        "author": "李洞",
        "paragraphs": [
            "春日遲遲春草綠，野棠開盡飄香玉。",
            "繡嶺宮前鶴髮翁，猶唱開元太平曲。"
        ],
        "tags": [
            "忧国忧民",
            "隋・唐・五代",
            "怀念"
        ],
        "title": "繡嶺宮詞",
        "id": "2f03d934-3eb3-430b-8055-d524ced4af8f"
    },
    {
        "author": "李洞",
        "paragraphs": [
            "九十日秋色，今秋已半分。",
            "孤光吞列宿，四面絕微雲。",
            "衆木排疎影，寒流疊細紋。",
            "遙遙望丹桂，心緒更紛紛。"
        ],
        "title": "中秋月",
        "id": "129c374f-2356-421c-b215-784c679d24e2"
    },
    {
        "author": "李洞",
        "paragraphs": [
            "夜水筆前澄，時推外學能。",
            "書成百箇字，庭轉幾遭燈。",
            "寄墨大壇吏，分牋蜀國僧。",
            "爲題江寺塔，牌挂入雲層。"
        ],
        "title": "宿書僧院",
        "id": "4f928988-ac03-47bf-9505-ee5a41067cba"
    },
    {
        "author": "李洞",
        "paragraphs": [
            "迢迢來極塞，連闕謂風吹。",
            "禪客呵金錫，征人擘凍旗。",
            "細填蟲穴滿，重壓鶴巢欹。",
            "有影晴飄野，無聲夜落池。",
            "正繁秦甸暖，漸厚楚宮飢。",
            "凍挹分泉澀，光凝二閣癡。",
            "踏遺蘭署跡，聽起石門思。",
            "用表豐年瑞，無令埽玉墀。"
        ],
        "title": "雪",
        "id": "513d8869-5c70-4ca0-9c0f-ff0a0c3931b1"
    },
    {
        "author": "李洞",
        "paragraphs": [
            "帝夢求良弼，生申屬聖明。",
            "青雲縣器業，白日貫忠貞。",
            "靄靄隨春動，忻忻共物榮。",
            "靜宜浮競息，坐覺好風生。",
            "萬國聞應躍，千門望盡傾。",
            "瑞含楊柳色，氣變管絃聲。",
            "百辟尋知度，三階正有程。",
            "魯儒規蘊藉，周誥美和平。",
            "碧水遺幽抱，朱絲寄遠情。",
            "風流秦印綬，儀表漢公卿。",
            "忠讜期登用，回邪自震驚。",
            "雲開長劒倚，路絕一峰橫。",
            "九野方無事，滄溟本不爭。",
            "國將身共計，心與衆爲城。",
            "早晚中條下，紅塵一顧清。",
            "南潭容伴鶴，西笑忽遷鶯。",
            "折樹恩難報，懷仁命甚輕。",
            "二年猶困辱，百口望經營。",
            "未在英侯選，空勞短羽征。",
            "知音初相國，從此免長鳴。"
        ],
        "title": "述懷二十韻獻覃懷相公",
        "id": "bd38d815-9052-4066-a9a8-315a93d7a5fe"
    },
    {
        "author": "李洞",
        "paragraphs": [
            "薄暮緣西峽，停橈一訪僧。",
            "鷺巢行臥柳，猿飲倒垂藤。",
            "水曲巖千疊，雲深樹百層。",
            "山風寒殿磬，溪雨夜船燈。",
            "灘漲危槎沒，泉衝怪石崩。",
            "中臺一襟淚，歲杪別良朋。"
        ],
        "title": "歲暮自廣江至新興往復中題峽山寺",
        "id": "6dddcac1-5920-40e9-a837-02894ac12e86"
    },
    {
        "author": "李洞",
        "paragraphs": [
            "寵餞西門外，雙旌出漢陵。",
            "未辭金殿日，已夢雪山燈。",
            "地遠終峰盡，天寒朔氣凝。",
            "新年行已到，舊典聽難勝。",
            "吏掃盤雕影，人遮散馬乘。",
            "移軍駝馱角，下塞掾河冰。",
            "獵近崑崙獸，吟招磧石僧。",
            "重輸右藏實，方見左車能。",
            "兵聚邊風急，城寬夜月澄。",
            "連營煙火嶺，望詔幾迴登。"
        ],
        "title": "冬日送涼州刺史",
        "id": "04a08d2f-b83b-4599-9954-49a7162b9f15"
    },
    {
        "author": "李洞",
        "paragraphs": [
            "鶴外唐來有謫星，長江東注冷滄溟。",
            "境搜松雪仙人島，吟歇林泉主簿廳。",
            "片月已能臨榜黑，遙天何益抱墳青。",
            "年年誰不登高第，未勝騎驢入畫屏。"
        ],
        "tags": [
            "长江"
        ],
        "title": "過賈浪仙舊地",
        "id": "196eb93d-e3f5-4537-8efd-da5f8f6b03a1"
    },
    {
        "author": "李洞",
        "paragraphs": [
            "公道此時如不得，昭陵慟哭一生休。"
        ],
        "title": "句",
        "id": "fc3945f6-f7a7-434c-adc5-fe0b2043d17d"
    },
    {
        "author": "唐求",
        "paragraphs": [
            "彤雲將欲罷，蟬柳響如秋。",
            "霧散九霄近，日程三伏愁。",
            "殘陽宿雨霽，高浪碎沙漚。",
            "袪足餘旬後，分襟任自由。"
        ],
        "title": "酬友生早秋",
        "id": "c0aace3b-defb-4eb2-98bd-bc2dcb6968af"
    },
    {
        "author": "唐求",
        "paragraphs": [
            "旅館候天曙，整車趨遠程。",
            "幾處曉鐘斷，半橋殘月明。",
            "沙上鳥猶在，渡頭人未行。",
            "去去古時道，馬嘶三兩聲。"
        ],
        "title": "曉發",
        "id": "df9e4ccc-8781-44b8-8346-5af01a82a612"
    },
    {
        "author": "唐求",
        "paragraphs": [
            "上山下山去，千里萬里愁。",
            "樹色野橋暝，雨聲孤館秋。",
            "南北眼前道，東西江畔舟。",
            "世人重金玉，無金徒遠游。"
        ],
        "title": "客行",
        "id": "ed0f4a06-37b2-4b14-9e6b-d06d6a0b9c5e"
    },
    {
        "author": "唐求",
        "paragraphs": [
            "不信最清曠，及來愁已空。",
            "數點石泉雨，一溪霜葉風。",
            "業在有山處，道成無事中。",
            "酌盡一尊酒，病夫顏亦紅。"
        ],
        "title": "題鄭處士隱居",
        "id": "9478951f-94ad-4e93-b43e-295eb8ae6055"
    },
    {
        "author": "唐求",
        "paragraphs": [
            "路傍古時寺，寥落藏金容。",
            "破塔有寒草，壞樓無曉鐘。",
            "亂紙失經偈，斷碑分篆蹤。",
            "日暮月光吐，繞門千樹松。"
        ],
        "title": "古寺",
        "id": "4ab353c5-7e72-4011-9a4e-00d35924ed0d"
    },
    {
        "author": "唐求",
        "paragraphs": [
            "掩門江上住，盡日更無爲。",
            "古木坐禪處，殘星鳴磬時。",
            "水澆冰滴滴，珠數落纍纍。",
            "自有閑行伴，青藤杖一枝。"
        ],
        "title": "贈著上人",
        "id": "2b2b0bee-cf55-40d5-a60b-917ed2b4e52f"
    },
    {
        "author": "唐求",
        "paragraphs": [
            "冷氣生深殿，狼星渡遠關。",
            "九城鼙鼓內，千騎道途間。",
            "鳳髻隨秋草，鑾輿入暮山。",
            "恨多留不得，悲淚滿龍顏。"
        ],
        "title": "馬嵬感事",
        "id": "1f12e4d4-7d21-47f0-9ce9-469675b1da62"
    },
    {
        "author": "唐求",
        "paragraphs": [
            "不知名利苦，念佛老岷峨。",
            "衲補雲千片，香燒印一窠。",
            "戀山人事少，怜客道心多。",
            "日日齋鐘後，高懸濾水羅。"
        ],
        "title": "贈行如上人",
        "id": "cf3c2ed5-3fa1-4d06-bdcd-86062190682b"
    },
    {
        "author": "唐求",
        "paragraphs": [
            "鶴鳴山下去，滿篋荷瑤琨。",
            "放馬荒田草，看碑古寺門。",
            "漸寒沙上雨，欲暝水邊村。",
            "莫忘分襟處，梅花撲酒尊。"
        ],
        "title": "送友人歸邛州",
        "id": "d1dba4a6-d331-4bb1-8deb-5dd1b487eb0e"
    },
    {
        "author": "唐求",
        "paragraphs": [
            "敗葉填溪路，殘陽過野亭。",
            "仍彈一滴水，更讀兩張經。",
            "暝鳥煙中見，寒鐘竹裏聽。",
            "不多山下去，人世盡羶腥。"
        ],
        "title": "和舒上人山居即事",
        "id": "60714e33-f2d6-4f05-a705-304eb3714f4e"
    },
    {
        "author": "唐求",
        "paragraphs": [
            "茫茫驅一馬，自歎又何之。",
            "出郭見山處，待船逢雨時。",
            "曉雞鳴野店，寒葉墮秋枝。",
            "寂寞前程去，閑吟欲共誰。"
        ],
        "title": "發邛州寄友人",
        "id": "639970cc-320d-4252-992d-a1790f0ed448"
    },
    {
        "author": "唐求",
        "paragraphs": [
            "維舟鏡面中，迴對白鹽峰。",
            "夜靜沙堤月，天寒水寺鐘。",
            "故園何日到，舊友幾時逢。",
            "欲作還家夢，青山一萬重。"
        ],
        "title": "舟行夜泊夔州",
        "id": "0640d467-2c30-4a7f-8400-28be62286f70"
    },
    {
        "author": "唐求",
        "paragraphs": [
            "松門一徑微，苔滑往來稀。",
            "半夜聞鐘後，渾身帶雪歸。",
            "問寒僧接杖，辨語犬銜衣。",
            "又是安禪去，呼童閉竹扉。"
        ],
        "title": "山東蘭若遇靜公夜歸",
        "id": "6b13138e-e63e-4232-89a9-552ad6f21002"
    },
    {
        "author": "唐求",
        "paragraphs": [
            "三千護塞兒，獨自滯邊陲。",
            "老向二毛見，秋從一葉知。",
            "地寒鄉思苦，天暮角聲悲。",
            "却被交親笑，封侯未有期。"
        ],
        "title": "邊將",
        "id": "e4c53bc0-79f1-4f7c-a189-45489569ff54"
    },
    {
        "author": "唐求",
        "paragraphs": [
            "故人何處望，秋色滿江濆。",
            "入水溪蟲亂，過橋山路分。",
            "鶴歸松上月，僧入竹間雲。",
            "莫惜中宵磬，從教夢裏聞。"
        ],
        "title": "秋寄□江舒公",
        "id": "38af662c-3fbd-4372-945c-8dfbdff6f2a8"
    },
    {
        "author": "唐求",
        "paragraphs": [
            "深山道者家，門戶帶煙霞。",
            "綠綴沿巖草，紅飄落水花。",
            "半庭栽小樹，一徑掃平沙。",
            "往往溪邊坐，持竿到日斜。"
        ],
        "title": "題楊山人隱居",
        "id": "e44bb14d-46c6-48ac-9dc6-e719d770d922"
    },
    {
        "author": "唐求",
        "paragraphs": [
            "尋師擬學空，空住虎磎東。",
            "千里照山月，一枝驚鶴風。",
            "年如流去水，山似轉來蓬。",
            "盡日都無事，安禪石窟中。"
        ],
        "title": "夜上隱居寺",
        "id": "6b9648ad-db50-4e4d-a427-fe43c1362e88"
    },
    {
        "author": "唐求",
        "paragraphs": [
            "門戶寒江近，籬墻野樹深。",
            "晚風搖竹影，斜日轉山陰。",
            "砌覺披秋草，牀驚倒古琴。",
            "更聞鄰舍說，一隻鶴來尋。"
        ],
        "title": "友人見訪不值因寄",
        "id": "f1613ad5-4202-4972-9131-47bc15f4f193"
    },
    {
        "author": "唐求",
        "paragraphs": [
            "歲月客中銷，崎嶇力自招。",
            "問人尋野寺，牽馬渡危橋。",
            "爲雨疑天晚，因山覺路遙。",
            "前程何處是，一望又迢迢。"
        ],
        "title": "塗次偶作",
        "id": "5de5982f-4328-46d5-bab3-2752a284ae23"
    },
    {
        "author": "唐求",
        "paragraphs": [
            "蜀國初開棹，廬峰擬拾螢。",
            "獸皮裁褥暖，蓮葉製衣馨。",
            "楚水秋來碧，巫山雨後青。",
            "莫教銜鳳詔，三度到中庭。"
        ],
        "tags": [
            "庐山"
        ],
        "title": "送友人江行之廬山肄業",
        "id": "6c5d1f75-a00a-493d-9be7-458f96e36061"
    },
    {
        "author": "唐求",
        "paragraphs": [
            "趨名逐利身，終日走風塵。",
            "還到水邊宅，却爲山下人。",
            "僧教開竹戶，客許戴紗巾。",
            "且喜琴書在，蘇生未厭貧。"
        ],
        "title": "山居偶作",
        "id": "9d8ea906-f518-4a22-b35f-6b05155b8b32"
    },
    {
        "author": "唐求",
        "paragraphs": [
            "披霞戴鹿胎，歲月不能催。",
            "飯把琪花煮，衣將藕葉裁。",
            "鶴從歸日養，松是小時栽。",
            "往往樵人見，溪邊洗藥來。"
        ],
        "title": "贈道者",
        "id": "4381aa2a-5c16-405f-aa6b-9f367b9beffc"
    },
    {
        "author": "唐求",
        "paragraphs": [
            "寂寞邛城夜，寒塘對庾樓。",
            "蜀關蟬已噪，秦樹葉應秋。",
            "道路連天遠，笙歌到曉愁。",
            "不堪分袂後，殘月正如鈎。"
        ],
        "title": "邛州水亭夜讌送顧非熊之官",
        "id": "2bc3ca14-757d-4be9-9d52-ade66aa3d912"
    },
    {
        "author": "唐求",
        "paragraphs": [
            "數里緣山不厭難，爲尋真訣問黃冠。",
            "苔鋪翠點仙橋滑，松織香梢古道寒。",
            "晝傍綠畦薅嫩玉，夜開紅竈撚新丹。",
            "鐘聲已斷泉聲在，風動茅花月滿壇。"
        ],
        "title": "題青城山范賢觀",
        "id": "1b964993-047d-4618-b4af-6b8e02b65592"
    },
    {
        "author": "唐求",
        "paragraphs": [
            "休將如意辯真空，吹盡天花任曉風。",
            "共看玉蟾三皎潔，獨懸金錫一玲瓏。",
            "巖間松桂秋煙白，江上樓臺晚日紅。",
            "依舊曹溪念經處，野泉聲在草堂東。"
        ],
        "title": "送僧講罷歸山",
        "id": "1cf12d7e-93e6-4c0e-ac47-fc7ccdfd4109"
    },
    {
        "author": "唐求",
        "paragraphs": [
            "寓居無不在天涯，莫恨秦關道路賒。",
            "繚繞城邊山是蜀，彎環門外水名巴。",
            "黃頭卷席賓初散，白鼻嘶風日欲斜。",
            "何處一聲金磬發，古松南畔有僧家。"
        ],
        "title": "題友人寓居",
        "id": "16a1792d-8510-4f93-9a39-984a2975787b"
    },
    {
        "author": "唐求",
        "paragraphs": [
            "銅梁劍閣幾區區，十上探珠不見珠。",
            "卞玉影沈沙草闇，驊騮聲斷隴城孤。",
            "入關詞客秋懷友，出戶孀妻曉望夫。",
            "吳水楚山千萬里，旅魂歸到故鄉無。"
        ],
        "title": "傷張玖秀才",
        "id": "44e606c8-7d4a-40c4-807e-5fd3a8bd2898"
    },
    {
        "author": "唐求",
        "paragraphs": [
            "尋得仙家不姓梅，馬嘶人語出塵埃。",
            "竹和庭上春煙動，花帶溪頭曉露開。",
            "繞岸白雲終日在，傍松黃鶴有時來。",
            "何年亦作圍碁伴，一到松間醉一回。"
        ],
        "title": "題李少府別業",
        "id": "36bd761d-5aeb-4b12-8d6e-cc17a2e04da1"
    },
    {
        "author": "唐求",
        "paragraphs": [
            "曾聞半偈雪山中，貝葉飜時理盡通。",
            "般若恆添持戒力，落叉誰算念經功。",
            "雲間曉月應難染，海上虛舟自信風。",
            "長說滿庭花色好，一枝紅是一枝空。"
        ],
        "title": "贈楚公",
        "id": "756e60ee-feb6-421e-8b8c-e6c3aa133259"
    },
    {
        "author": "唐求",
        "paragraphs": [
            "紅藤一柱腳常輕，日日緣溪入谷行。",
            "山下有家身未老，竈前無火藥初成。",
            "經秋少見閑人說，帶雨多聞野鶴鳴。",
            "知到蓬萊難再訪，問何方法得長生。"
        ],
        "title": "贈王山人",
        "id": "b57dbe7f-df79-4b24-8517-500f231091c3"
    },
    {
        "author": "唐求",
        "paragraphs": [
            "月籠翠葉秋承露，風亞繁梢暝掃煙。",
            "知道雪霜終不變，永留寒色在庭前。"
        ],
        "title": "庭竹",
        "id": "b811b8d4-1290-4f1f-bdfa-2afe33279cc1"
    },
    {
        "author": "唐求",
        "paragraphs": [
            "桂冷香聞十里間，殿臺渾不似人寰。",
            "日斜回首江頭望，一片晴雲落後山。"
        ],
        "title": "題常樂寺",
        "id": "66f32008-c660-498a-a325-a26f59bf6122"
    },
    {
        "author": "唐求",
        "paragraphs": [
            "風急雲輕鶴背寒，洞天誰道却歸難。",
            "千山萬水瀛洲路，何處煙飛是醮壇。"
        ],
        "title": "題劉鍊師歸山",
        "id": "c87c1927-03e4-4104-97e5-f5fb54de3345"
    },
    {
        "author": "唐求",
        "paragraphs": [
            "無客不言雲外見，爲文長遣世間知。",
            "一聲松徑寒吟後，正是前山雪下時。"
        ],
        "title": "酬舒公見寄",
        "id": "9bfee45f-5958-4cfa-a8fb-42536c22acaa"
    },
    {
        "author": "唐求",
        "paragraphs": [
            "細腰宮盡舊城摧，神女歸山更不來。",
            "唯有楚江斜日裏，至今猶自繞陽臺。"
        ],
        "title": "巫山下作",
        "id": "f643e194-522c-4420-8fe8-7f0c0e96fc81"
    },
    {
        "author": "唐求",
        "paragraphs": [
            "恰似有龍深處臥，被人驚起黑雲生。"
        ],
        "title": "句",
        "id": "19bd9a22-3b09-4240-95dd-f774dfaa08ca"
    },
    {
        "author": "于鄴",
        "paragraphs": [
            "長安多路岐，西去欲何依。",
            "浮世祗如此，舊山長憶歸。",
            "自離京國久，應已故人稀。",
            "好與孤雲住，孤雲無是非。"
        ],
        "title": "書懷",
        "id": "b9dc6a94-5846-4660-97ee-eee857c53cb2"
    },
    {
        "author": "于鄴",
        "paragraphs": [
            "負郭有田在，年年長廢耕。",
            "欲磨秋鏡淨，恐見白頭生。",
            "未作一旬別，已過千里程。",
            "不知書與劒，十載兩無成。"
        ],
        "title": "書情",
        "id": "d3e1fe8f-735e-4bc9-a7b6-074982db7da9"
    },
    {
        "author": "于鄴",
        "paragraphs": [
            "西南千里程，處處有車聲。",
            "若使地無利，始應人不營。",
            "天涯猶馬到，石跡尚塵生。",
            "如此未曾息，蜀山終冀平。"
        ],
        "title": "塗中作",
        "id": "da487c90-ee19-4010-88f8-bbc55c179fa6"
    },
    {
        "author": "于鄴",
        "paragraphs": [
            "幾度作遊客，客行長苦辛。",
            "愁看函谷路，老盡布衣人。",
            "歲遠關猶固，時移草亦春。",
            "何當名利息，遣此絕征輪。"
        ],
        "title": "春過函谷關",
        "id": "63cdd33b-74f3-464a-b3f4-50d562835157"
    },
    {
        "author": "于鄴",
        "paragraphs": [
            "風吹殘雨歇，雲去有煙霞。",
            "南浦足遊女，綠蘋應發花。",
            "遠鐘當半夜，明月入千家。",
            "不作故鄉夢，始知京洛賒。"
        ],
        "title": "褒中即事",
        "id": "65a46783-81db-43d0-94c8-5770f102008a"
    },
    {
        "author": "于鄴",
        "paragraphs": [
            "東西流不駐，白日與車輪。",
            "殘雪半成水，微風應欲春。",
            "幾經他國歲，已減故鄉人。",
            "回首長安道，十年空苦辛。"
        ],
        "title": "歲暮還家",
        "id": "bf891f5f-857e-404c-8297-42cfbd109ff2"
    },
    {
        "author": "于鄴",
        "paragraphs": [
            "爲客憶歸舍，歸來還寂寥。",
            "壯時看欲過，白首固非遙。",
            "獨酌幾回醉，此愁終不銷。",
            "猶殘雞與犬，驅去住山椒。"
        ],
        "title": "還家",
        "id": "c167e959-59e2-47cd-bfa5-b7f9eed944b1"
    },
    {
        "author": "于鄴",
        "paragraphs": [
            "貴賤各擾擾，皆逢朝市間。",
            "到此馬無迹，始知君獨閑。",
            "冰破聽敷水，雪晴看華山。",
            "西風寂寥地，唯我坐忘還。"
        ],
        "title": "題華山麻處士所居",
        "id": "cd822f79-420b-419a-83f3-54785afa28a6"
    },
    {
        "author": "于鄴",
        "paragraphs": [
            "獨行千里塵，軋軋轉征輪。",
            "一別已多日，總看成老人。",
            "洞庭雪不下，故國草應春。",
            "三月煙波暖，南風生綠蘋。"
        ],
        "tags": [
            "洞庭湖"
        ],
        "title": "天南懷故人",
        "id": "7b666abe-efd8-453c-81f2-b0f5ddddd494"
    },
    {
        "author": "于鄴",
        "paragraphs": [
            "春至始青青，香車碾已平。",
            "不知山下處，來向路傍生。",
            "每歲有人在，何時無馬行。",
            "應隨塵與土，吹滿洛陽城。"
        ],
        "title": "路傍草",
        "id": "abbb3831-df36-49dc-aa97-6e01f3f6f08c"
    },
    {
        "author": "于鄴",
        "paragraphs": [
            "星漢欲沈盡，誰家砧未休。",
            "忽聞梁雁至，如報杜陵秋。",
            "千樹又黃葉，幾人新白頭。",
            "洞庭今夜客，一半却登舟。"
        ],
        "tags": [
            "洞庭湖"
        ],
        "title": "秋夕聞雁",
        "id": "d6b0d091-4682-4647-bca2-d21d33a57502"
    },
    {
        "author": "于鄴",
        "paragraphs": [
            "潺潺伊洛河，寂寞少恩波。",
            "鑾駕久不幸，洛陽春草多。"
        ],
        "title": "洛中有懷",
        "id": "0b24b34e-734d-4d15-8790-40fc09cbe238"
    },
    {
        "author": "于鄴",
        "paragraphs": [
            "陰陰亭際間，相顧慘離顏。",
            "一片雲飛去，嵯峨空魏山。"
        ],
        "title": "送魏山韋處士",
        "id": "04ba30d8-a51c-4479-b40b-4c88c8d72071"
    },
    {
        "author": "于鄴",
        "paragraphs": [
            "王母階前種幾株，水晶簾內看如無。",
            "只應漢武金盤上，瀉得珊珊白露珠。"
        ],
        "title": "白櫻桃",
        "id": "ceddbc9d-6574-4028-9469-dcb81df4092a"
    },
    {
        "author": "于鄴",
        "paragraphs": [
            "記得花開雪滿枝，和蜂和蝶帶花移。",
            "如今花落遊蜂去，空作主人惆悵詩。"
        ],
        "title": "白櫻樹",
        "id": "2eada0df-407f-438f-a37d-e61c50d3c0dc"
    },
    {
        "author": "于鄴",
        "paragraphs": [
            "雀兒未逐颺風高，下視鷹鸇意氣豪。",
            "自謂能生千里足，黃昏依舊委蓬蒿。"
        ],
        "title": "下第不勝其忿題路左佛廟",
        "id": "588784ae-fa8a-41af-acbe-0cd53327aeaf"
    },
    {
        "author": "于鄴",
        "paragraphs": [
            "東風吹草色，空使客蹉跎。",
            "不設太平險，更應遊子多。",
            "幾傷行處淚，一曲醉中歌。",
            "盡向青門外，東隨渭水波。"
        ],
        "title": "感懷",
        "id": "f1853651-08d4-40fa-b598-18f316d63cbb"
    },
    {
        "author": "于鄴",
        "paragraphs": [
            "僻地好泉石，何人曾陸沈。",
            "不知青嶂外，更有白雲深。",
            "因此見喬木，幾回思舊林。",
            "殷勤猨與鳥，唯我獨何心。"
        ],
        "title": "遊中梁山",
        "id": "ddc3beab-051a-4dae-9f5b-3304bc310423"
    },
    {
        "author": "于鄴",
        "paragraphs": [
            "到此絕車輪，萋萋草樹春。",
            "青山如有利，白石亦成塵。",
            "水闊應無路，松深不見人。",
            "如知巢與許，千載迹猶新。"
        ],
        "title": "尋山",
        "id": "08193479-272f-47bb-957a-6f74a4fb7e7a"
    },
    {
        "author": "于鄴",
        "paragraphs": [
            "南渡人來絕，喧喧雁滿沙。",
            "自生江上月，長有客思家。",
            "半夜下霜岸，北風吹荻花。",
            "自驚歸夢斷，不得到天涯。"
        ],
        "title": "宿江口",
        "id": "fa9fa888-1dfd-4b78-93e3-cd155dddf3e9"
    },
    {
        "author": "于鄴",
        "paragraphs": [
            "擾擾浮梁路，人忙月自閑。",
            "去年爲塞客，今夜宿蕭關。",
            "辭國幾經歲，望鄉空見山。",
            "不知江葉下，又作布衣還。"
        ],
        "title": "秋夜達蕭關",
        "id": "26899957-16a6-43b4-b70e-7bfbb254b686"
    },
    {
        "author": "于鄴",
        "paragraphs": [
            "亂峰連疊嶂，千里綠峨峨。",
            "蜀國路如此，遊人車亦過。",
            "遠煙當驛歛，驟雨逐風多。",
            "獨憶紫芝叟，臨風歌舊歌。"
        ],
        "title": "斜谷道",
        "id": "68b97b04-7b2d-4e1f-a271-f0b0ac137f13"
    },
    {
        "author": "于鄴",
        "paragraphs": [
            "蜀國少平地，方思京洛間。",
            "遠爲千里客，來度百牢關。",
            "帆影清江水，鈴聲碧草山。",
            "不因名與利，爾我各應閑。"
        ],
        "title": "過百牢關貽舟中者",
        "id": "59d82cdd-7383-472a-bf5d-936e788aa9ee"
    },
    {
        "author": "于鄴",
        "paragraphs": [
            "何當開此鏡，即見髮如絲。",
            "白日急於水，少年能幾時。",
            "每逢芳草處，長返故園遲。",
            "所以多爲客，蹉跎欲怨誰。"
        ],
        "title": "客中覽鏡",
        "id": "0fd9a554-119c-456a-8d4e-b52a5b460163"
    },
    {
        "author": "于鄴",
        "paragraphs": [
            "征車千里至，碾遍六街塵。",
            "向此有營地，忽逢無事人。",
            "昔時顏未改，浮世路多新。",
            "且脫衣沽酒，終南山欲春。"
        ],
        "tags": [
            "终南山"
        ],
        "title": "長安逢隱者",
        "id": "cc66f4d6-2055-40bf-9904-97b02c59ff9c"
    },
    {
        "author": "于鄴",
        "paragraphs": [
            "草堂前有山，一見一相寬。",
            "處世貴僧靜，青松因歲寒。",
            "他山逢舊侶，盡日話長安。",
            "所以閑行迹，千回繞藥欄。"
        ],
        "title": "與僧話舊",
        "id": "93b4e474-c248-4da8-a1c1-e02c989b0d19"
    },
    {
        "author": "于鄴",
        "paragraphs": [
            "日日市朝路，何時無苦辛。",
            "不隨丹竈客，終作白頭人。",
            "浮世度千載，桃源方一春。",
            "歸來華表上，應笑北邙塵。"
        ],
        "title": "贈王道士",
        "id": "e8ac4222-39b9-48fe-9538-8556c1b08b37"
    },
    {
        "author": "于鄴",
        "paragraphs": [
            "世人無正心，蟲網匣中琴。",
            "何以經時廢，非爲娛耳音。",
            "獨令高韻在，誰感隙塵深。",
            "應是南風曲，聲聲不合今。"
        ],
        "title": "匣中琴",
        "id": "55fd32fd-5072-4a24-8ca1-f51307259da7"
    },
    {
        "author": "于鄴",
        "paragraphs": [
            "俛仰不能去，如逢舊友同。",
            "曾因春雪散，見在華山中。",
            "何處有明月，訪君聽遠風。",
            "相將歸未得，各占石巖東。"
        ],
        "title": "友人亭松",
        "id": "183ffb29-cb99-4eb4-b349-db564ff8bd07"
    },
    {
        "author": "于鄴",
        "paragraphs": [
            "古來利與名，俱在洛陽城。",
            "九陌鼓初起，萬車輪已行。",
            "周秦時幾變，伊洛水猶清。",
            "二月中橋路，鳥啼春草生。"
        ],
        "title": "過洛陽城",
        "id": "099c09a3-9bb4-46ac-b077-d3a47d03535d"
    },
    {
        "author": "于鄴",
        "paragraphs": [
            "離家凡幾宵，一望一寥寥。",
            "新魄又將滿，故鄉應漸遙。",
            "獨臨彭蠡水，遠憶洛陽橋。",
            "更有乘舟客，悽然亦駐橈。"
        ],
        "title": "客中月",
        "id": "639fd58e-c0f9-4265-9fd9-2cd235fbd687"
    },
    {
        "author": "于鄴",
        "paragraphs": [
            "朱檻滿明月，美人歌落梅。",
            "忽驚塵起處，疑有鳳飛來。",
            "一曲聽初徹，幾年愁暫開。",
            "東南正雲雨，不得見陽臺。"
        ],
        "title": "王將軍宅夜聽歌",
        "id": "67e13b0a-1a45-46d7-a52f-78a8aaf58fe6"
    },
    {
        "author": "于鄴",
        "paragraphs": [
            "莫問古宮名，古宮空有城。",
            "惟應東去水，不改舊時聲。"
        ],
        "title": "長信宮",
        "id": "9dc949de-547f-45b8-a234-65c047ecdc85"
    },
    {
        "author": "于鄴",
        "paragraphs": [
            "遠天明月出，照此誰家樓。",
            "上有羅衣裳，涼風吹不休。"
        ],
        "title": "高樓",
        "id": "4e19c7d1-484a-4a7f-b9d0-9ff2e278aa15"
    },
    {
        "author": "陸貞洞",
        "paragraphs": [
            "惆悵殘花怨暮春，孤鸞舞鏡倍傷神。",
            "清詞好箇干人事，疑是文姬第二身。"
        ],
        "title": "和三鄉詩",
        "id": "ad3af8c3-05b7-4885-a66b-41699c3ebd5c"
    },
    {
        "author": "劉谷",
        "paragraphs": [
            "蘭蕙芬香見玉姿，路傍花笑景遲遲。",
            "苧蘿山下無窮意，併在三鄉惜別時。"
        ],
        "title": "和三鄉詩",
        "id": "95491a87-d014-4d63-860e-5c1d2a5b11d7"
    },
    {
        "author": "王祝",
        "paragraphs": [
            "女几山前嵐氣低，佳人留恨此中題。",
            "不知雲雨歸何處，空使王孫見即迷。"
        ],
        "title": "和三鄉詩",
        "id": "b7ae520d-6134-4fb8-9385-702c5c2a2797"
    },
    {
        "author": "王滌",
        "paragraphs": [
            "浣紗游女出關東，舊跡新詞一夢中。",
            "槐陌柳亭何限事，年年迴首向春風。"
        ],
        "title": "和三鄉詩",
        "id": "829abc29-6788-44e0-86b8-31e772fe877e"
    },
    {
        "author": "韋冰",
        "paragraphs": [
            "來時歡笑去時哀，家國迢迢向越臺。",
            "待寫百年幽思盡，故宮流水莫相催。"
        ],
        "title": "和三鄉詩",
        "id": "83a8c92c-5c97-469b-a2aa-e1c411934cf0"
    },
    {
        "author": "李昌鄴",
        "paragraphs": [
            "紅粉蕭娘手自題，分明幽怨發雲閨。",
            "不應更學文君去，泣向殘花歸剡溪。"
        ],
        "title": "和三鄉詩",
        "id": "69cd0bcd-9e58-4660-a48e-e5ee47e62232"
    },
    {
        "author": "王碩",
        "paragraphs": [
            "無姓無名越水濱，芳詞空怨路傍人。",
            "莫教才子偏惆悵，宋玉東家是舊鄰。"
        ],
        "title": "和三鄉詩",
        "id": "10ddafb1-fd9a-42a2-82c4-16e28862cde8"
    },
    {
        "author": "李縞",
        "paragraphs": [
            "會稽王謝兩風流，王子沉淪謝女愁。",
            "歸思若隨文字在，路傍空爲感千秋。"
        ],
        "title": "和三鄉詩",
        "id": "b91a62c4-c64c-47c6-8793-7d6f63b042d0"
    },
    {
        "author": "張綺",
        "paragraphs": [
            "洛川依舊好風光，蓮帳無因見女郎。",
            "雲雨散來音信斷，此生遺恨寄三鄉。"
        ],
        "title": "和三鄉詩",
        "id": "36bdfe34-1016-4b81-98fe-865c009ace28"
    },
    {
        "author": "高衢",
        "paragraphs": [
            "南北千山與萬山，軒車誰不思鄉關。",
            "獨留芳翰悲前跡，陌上恐傷桃李顏。"
        ],
        "title": "和三鄉詩",
        "id": "f65d3d26-cc34-49cd-b3c4-ac2fa4b23d30"
    },
    {
        "author": "賈馳",
        "paragraphs": [
            "壁古字未滅，聲長響不絕。",
            "蕙質本如雲，松心應耐雪。",
            "耿耿離幽谷，悠悠望甌越。",
            "杞婦哭夫時，城崩無此說。"
        ],
        "title": "復覩三鄉題處留贈",
        "id": "93b3e72f-b22b-45ef-bd9c-0132e993f46a"
    },
    {
        "author": "賈馳",
        "paragraphs": [
            "河上微風來，關頭樹初濕。",
            "今朝關城吏，又見孤客入。",
            "上國誰與期，西來徒自急。"
        ],
        "title": "秋入關",
        "id": "3665e325-1fcd-40f3-961d-b7c7b68c4c33"
    },
    {
        "author": "趙光遠",
        "paragraphs": [
            "妝成皓腕洗凝脂，背接紅巾掬水時。",
            "薄霧袖中拈玉斝，斜陽屏上撚青絲。",
            "喚人急拍臨前檻，摘杏高揎近曲池。",
            "好是琵琶弦畔見，細圓無節玉參差。"
        ],
        "title": "詠手二首 一",
        "id": "8bef7931-3bf4-446d-b637-f6049fae28d3"
    },
    {
        "author": "趙光遠",
        "paragraphs": [
            "撚玉搓瓊軟復圓，綠窗誰見上琴弦。",
            "慢籠彩筆閑書字，斜指瑤階笑打錢。",
            "爐面試香添麝炷，舌頭輕點貼金鈿。",
            "象床珍簟宮棊處，拈定文楸占角邊。"
        ],
        "title": "詠手二首 二",
        "id": "a774e867-f248-4c5f-a140-df0b32839c61"
    },
    {
        "author": "趙光遠",
        "paragraphs": [
            "魚鑰獸環斜掩門，萋萋芳草憶王孫。",
            "醉凭青瑣窺韓壽，閑擲金梭惱謝鯤。",
            "不夜珠光連玉匣，辟寒釵影落瑤尊。",
            "欲知腸斷相思處，役盡江淹別後魂。"
        ],
        "title": "題妓萊兒壁",
        "id": "f4578241-d9e5-4888-ab93-c6fa3ec86431"
    },
    {
        "author": "鄭良士",
        "paragraphs": [
            "到此溪亭上，浮生始覺非。",
            "野僧還惜別，遊客亦忘歸。",
            "月滿千巖靜，風清一磬微。",
            "何時脫塵役，杖履願相依。"
        ],
        "title": "題興化高田院橋亭",
        "id": "51e55e97-cc29-4408-9fd9-0b20e8c54581"
    },
    {
        "author": "鄭良士",
        "paragraphs": [
            "仄徑傾崖不可通，湖嵐林靄共溟濛。",
            "九溪瀑影飛花外，萬樹春聲細雨中。",
            "覆石雲閑丹竈冷，採芝人去洞門空。",
            "我來不乞邯鄲夢，取醉聊乘鄭國風。"
        ],
        "title": "遊九鯉湖",
        "id": "0bd4e597-795c-45a5-8258-72651344594d"
    },
    {
        "author": "鄭良士",
        "paragraphs": [
            "畫破青山路一條，走鞭飛蓋去何遙。",
            "礙天巖樹春先冷，鎖院溪雲晝不銷。",
            "霅上茗芽因客煮，海南沈屑爲齋燒。",
            "誰能學得空門士，冷却心灰守寂寥。"
        ],
        "title": "寄富洋院禪者",
        "id": "9a29a695-ed4c-4f31-969e-065c44a57532"
    },
    {
        "author": "蕭項",
        "paragraphs": [
            "軺車故國世應稀，昔日書堂二紀歸。",
            "手植松筠同茂盛，身榮金紫倍光輝。",
            "入門鄰里喧迎接，列坐兒童見等威。",
            "却對芸窗勤苦處，舉頭全是錦爲衣。"
        ],
        "title": "贈翁承贊漆林書堂詩",
        "id": "495ddb3b-e0bf-4f23-bf28-10a78951b1ce"
    },
    {
        "author": "胡令能",
        "paragraphs": [
            "忽聞梅福來相訪，笑著荷衣出草堂。",
            "兒童不慣見車馬，走入蘆花深處藏。"
        ],
        "title": "喜韓少府見訪",
        "id": "e916c79a-369a-4b15-b5d6-ed208f445ed6"
    },
    {
        "author": "胡令能",
        "paragraphs": [
            "日暮堂前花蘂嬌，爭拈小筆上牀描。",
            "繡成安向春園裏，引得黃鶯下柳條。"
        ],
        "title": "觀鄭州崔郎中諸妓繡樣",
        "id": "c740ff6c-2a8d-4d11-9a7e-9e699c7c7998"
    },
    {
        "author": "胡令能",
        "paragraphs": [
            "蓬頭穉子學垂綸，側坐莓苔草映身。",
            "路人借問遙招手，怕得魚驚不應人。"
        ],
        "tags": [
            "儿童",
            "三年级上册",
            "垂钓"
        ],
        "title": "小兒垂釣",
        "id": "055f52cc-4e4b-4ee3-8e4b-737805cb3d6e"
    },
    {
        "author": "胡令能",
        "paragraphs": [
            "胡風似劒鎪人骨，漢月如鉤釣胃腸。",
            "魂夢不知身在路，夜來猶自到昭陽。"
        ],
        "title": "王昭君",
        "id": "cea26d6c-4b88-4982-a31b-f01aead537e6"
    },
    {
        "author": "嚴郾",
        "paragraphs": [
            "何代提戈去不還，獨留形影白雲間。",
            "肌膚銷盡雪霜色，羅綺點成苔蘚斑。",
            "江燕不能傳遠信，野花空解妬愁顏。",
            "近來豈少征人婦，笑採蘼蕪上北山。"
        ],
        "title": "望夫石",
        "id": "f5aebf25-2856-431d-9897-3aff171a421d"
    },
    {
        "author": "嚴郾",
        "paragraphs": [
            "此禽輕巧少同倫，我聽長疑舌滿身。",
            "星未沒河先報曉，柳猶黏雪便迎春。",
            "頻嫌海燕巢難定，却訝林鶯語不真。",
            "莫倚春風便多事，玉樓還有晏眠人。"
        ],
        "title": "賦百舌鳥",
        "id": "c08a4113-c425-410f-9e0c-a7c3711d167a"
    },
    {
        "author": "蔣肱",
        "paragraphs": [
            "江頭朱紱間青衿，豈是仙舟不可尋。",
            "誰敢強登徐稚榻，自憐還學謝安吟。",
            "月凝蘭櫂輕風起，妓勸金罍盡醉斟。",
            "剪盡蠟紅人未覺，歸時城郭曉煙深。"
        ],
        "title": "永州陪鄭太守登舟夜宴席上各賦詩",
        "id": "0579224a-aac4-430f-be7e-2067f8718d03"
    },
    {
        "author": "張逈",
        "paragraphs": [
            "錦字憑誰達，閑庭草又枯。",
            "夜長燈影滅，天遠雁聲孤。",
            "蟬鬢凋將盡，虬髯白也無。",
            "幾回愁不語，因看朔方圖。"
        ],
        "title": "寄遠",
        "id": "f251a6c0-e594-4095-8c07-9ce9024a2bf6"
    },
    {
        "author": "張友正",
        "paragraphs": [
            "蒼蒼芳草色，含露對青春。",
            "已賴陽和長，仍慙潤澤頻。",
            "日臨殘未滴，風度欲成津。",
            "蕙葉垂偏重，蘭叢洗轉新。",
            "將行愁裛逕，欲采畏濡身。",
            "獨愛池塘畔，清華遠襲人。"
        ],
        "title": "春草凝露",
        "id": "8bd75875-20ad-4b0c-8e73-948d5f282e4b"
    },
    {
        "author": "張友正",
        "paragraphs": [
            "帶劒誰家子，春朝紫陌遊。",
            "結邊霞聚錦，懸處月隨鉤。",
            "綵縷迴文出，雄芒練影浮。",
            "葉依花裏豔，霜向鍔中秋。",
            "的皪宜驄馬，斕斒映綺裘。",
            "應須待報國，一刎月支頭。"
        ],
        "title": "錦帶佩吳鉤",
        "id": "8162fe87-00b8-44fc-b2f4-1d27e0019246"
    },
    {
        "author": "伍唐珪",
        "paragraphs": [
            "十年耕釣水雲間，住僻家貧少往還。",
            "一徑綠苔凝曉露，滿頭白髮對青山。",
            "野僧採藥來醫病，樵客攜觴爲解顏。",
            "空戀舊時恩獎地，無因匍匐出柴關。"
        ],
        "title": "山中臥寄盧郎中",
        "id": "5b3cb41e-72c6-4d91-af6a-cbc0c2e32d4d"
    },
    {
        "author": "伍唐珪",
        "paragraphs": [
            "入門堪笑復堪憐，三徑苔荒一釣船。",
            "慙愧四隣教斷火，不知廚裏久無煙。"
        ],
        "title": "寒食日獻郡守",
        "id": "6163908f-5c01-47d1-b46c-0f61a2b28717"
    },
    {
        "author": "伍唐珪",
        "paragraphs": [
            "江西昔日推韓注，袁水今朝數趙祥。",
            "縱使文翁能待客，終栽桃李不成行。"
        ],
        "title": "上蘇使君",
        "id": "b2b0119e-9bd7-4b5b-b453-2fdf81f79c77"
    },
    {
        "author": "孫棨",
        "paragraphs": [
            "綵翠仙衣紅玉膚，輕盈年在破瓜初。",
            "霞杯醉勸劉郎賭，雲髻慵邀阿母梳。",
            "不怕寒侵緣帶寶，每憂風舉倩持裾。",
            "謾圖西子晨粧樣，西子元來未得如。"
        ],
        "title": "贈妓人王福娘",
        "id": "4219be47-4add-40a6-9eff-bd78b2d028e0"
    },
    {
        "author": "孫棨",
        "paragraphs": [
            "移壁迴窗費幾朝，指鐶偷解博紅椒。",
            "無端鬬草輸鄰女，更被拈將玉步搖。"
        ],
        "title": "題妓王福娘墻 一",
        "id": "67690f1a-568e-4837-be62-689fdb9cb58c"
    },
    {
        "author": "孫棨",
        "paragraphs": [
            "寒繡衣裳餉阿嬌，新團香獸不禁燒。",
            "東鄰起樣裙腰闊，剩蹙黃金線幾條。"
        ],
        "title": "題妓王福娘墻 二",
        "id": "a55c2233-1ef7-4b7c-bd37-20f801d512b9"
    },
    {
        "author": "孫棨",
        "paragraphs": [
            "試共卿卿語笑初，畫堂連遣侍兒呼。",
            "寒肌不耐金如意，白獺爲膏郎有無。"
        ],
        "title": "題妓王福娘墻 三",
        "id": "9858abdb-024f-4c4d-819a-722b227e8a1f"
    },
    {
        "author": "孫棨",
        "paragraphs": [
            "引君來訪洞中仙，新月如眉拂戶前。",
            "領取嫦娥攀取桂，便從陵谷一時遷。"
        ],
        "title": "戲李文遠",
        "id": "3b58bfa5-9a3a-4d93-aa01-1a3a7f2e6d0e"
    },
    {
        "author": "孫棨",
        "paragraphs": [
            "尋常凡木最輕樗，今日尋樗桂不如。",
            "漢高新破咸陽後，英俊奔波遂喫虛。"
        ],
        "title": "題劉泰娘舍",
        "id": "57d46fc4-2e0f-453d-86fc-5b23af5b4497"
    },
    {
        "author": "顏蕘",
        "paragraphs": [
            "言自雲山訪我來，每聞奇秘覺叨陪。",
            "吾師不飲人間酒，應待流霞即舉杯。"
        ],
        "title": "戲張道人不飲酒",
        "id": "dafcc512-e764-422d-9b9a-e6f12ef1b23b"
    },
    {
        "author": "顏蕘",
        "paragraphs": [
            "爽籟盡成鳴鳳曲，遊人多是弄珠仙。"
        ],
        "title": "句",
        "id": "e32e0433-911d-4e9e-b834-0102f4fc02b5"
    },
    {
        "author": "張爲",
        "paragraphs": [
            "金風颯已起，還是招漁翁。",
            "攜酒天姥岑，自彈嶧陽桐。",
            "脫却登山履，赤脚翹青筇。",
            "泉聲掃殘暑，猨臂攀長松。",
            "翠微泛罇綠，苔蘚分煙紅。",
            "造化處術內，相對數壺空。",
            "醉眠嶺上草，不覺夜露濃。",
            "一夢到天曉，始覺一醉中。",
            "皎然夢中路，直到瀛洲東。",
            "初平把我臂，相與騎白龍。",
            "三留對上帝，玉樓十二重。",
            "上帝賜我酒，送我敲金鍾。",
            "寶閣香斂苒，琪樹寒玲瓏。",
            "動葉如笙篁，音律相怡融。",
            "珍重此一醉，百骸出天地。",
            "長如此夢魂，永謝名與利。"
        ],
        "title": "秋醉歌",
        "id": "88ee9037-f145-4538-8397-f1e8b1cce4c5"
    },
    {
        "author": "張爲",
        "paragraphs": [
            "羸形感神藥，削骨生豐肌。",
            "蘭炷飄靈煙，妖怪立誅夷。",
            "重覩日月光，何報父母慈。",
            "黃河濁衮衮，別淚流澌澌。",
            "黃河清有時，別淚無收期。"
        ],
        "tags": [
            "黄河"
        ],
        "title": "謝別毛仙翁",
        "id": "0de89bd5-852d-4a30-be20-a7c8c6f49eb9"
    },
    {
        "author": "張爲",
        "paragraphs": [
            "霜髭擁頷對窮秋，著白貂裘獨上樓。",
            "向北望星提劒立，一生長爲國家憂。"
        ],
        "title": "漁陽將軍",
        "id": "a2341666-1fc9-4c72-8e99-2775ab5dff14"
    },
    {
        "author": "張爲",
        "paragraphs": [
            "到處即閉戶，逢君方展眉。"
        ],
        "title": "句",
        "id": "98ae2afc-2ec3-4fbf-8561-78d373464a45"
    },
    {
        "author": "馬冉",
        "paragraphs": [
            "南溪有仙澗，咫尺非人間。",
            "泠泠松風下，日暮空蒼山。"
        ],
        "title": "岑公巖",
        "id": "30156080-0d07-4b6c-ad53-7ff3ac764b6d"
    },
    {
        "author": "周鏞",
        "paragraphs": [
            "路入蒼煙九過溪，九穿巖曲到招提。",
            "天分五溜寒傾北，地秀諸峰翠插西。",
            "鑿徑破崖來木杪，駕泉鳴竹落榱題。",
            "當年老默無消息，猶有詞堂一杖藜。"
        ],
        "title": "諸暨五洩山",
        "id": "2ba5b680-8c05-46fa-8ca3-80cff02ee98a"
    },
    {
        "author": "劉贊",
        "paragraphs": [
            "人皆言子屈，獨我謂君非。",
            "明主既難謁，青山何不歸？",
            "年虛侵雪鬢，塵枉汚麻衣。",
            "自古逃名者，至今名豈微。"
        ],
        "title": "贈羅隱",
        "id": "819a6b2a-6337-4ca8-bcaa-405ca5766415"
    },
    {
        "author": "劉贊",
        "paragraphs": [
            "絮花飛起雪漫漫，長得宮娥帶笑看。"
        ],
        "title": "句",
        "id": "2dacb6eb-7a73-482c-9d02-aedecfd386f0"
    },
    {
        "author": "任翻",
        "paragraphs": [
            "憧憧洛陽道，塵下生青草。",
            "行者豈無家，無人在家老。",
            "雞鳴前結束，爭去恐不早。",
            "百年路傍盡，白日車中曉。",
            "求富江海狹，取貴山岳小。",
            "二端立在途，奔走無由了。"
        ],
        "title": "洛陽道",
        "id": "2171e44d-f83c-4277-9155-6d06f66a9fab"
    },
    {
        "author": "任翻",
        "paragraphs": [
            "楚國多春雨，柴門喜晚晴。",
            "幽人臨水坐，好鳥隔花鳴。",
            "野色臨空闊，江流接海平。",
            "門前到溪路，今夜月分明。"
        ],
        "title": "春晴",
        "id": "6e5cf931-e8ba-4eb5-bba1-08180cb72982"
    },
    {
        "author": "任翻",
        "paragraphs": [
            "遠聲霜後樹，秋色水邊村。",
            "野徑無來客，寒風自動門。",
            "海山藏日影，江月落潮痕。",
            "惆悵高飛晚，年年別故園。"
        ],
        "title": "秋晚郊居",
        "id": "f3d9b0ff-0a97-4993-9279-5bed56560e90"
    },
    {
        "author": "任翻",
        "paragraphs": [
            "秋色滿行路，此時心不閑。",
            "孤貧遊上國，少壯有衰顏。",
            "衆鳥已歸樹，旅人猶過山。",
            "蕭條遠林外，風急水潺潺。"
        ],
        "title": "秋晚途次",
        "id": "dcd30036-50f3-4374-bcc5-940b466d54f2"
    },
    {
        "author": "任翻",
        "paragraphs": [
            "古井碧沈沈，分明見百尋。",
            "味甘傳邑內，脉冷應山心。",
            "圓入月輪淨，直涵峰影深。",
            "自從仙去後，汲引到如今。"
        ],
        "title": "葛仙井",
        "id": "300aa35a-b18a-4b04-8c8b-9f625cb15c7b"
    },
    {
        "author": "任翻",
        "paragraphs": [
            "飄飄雲外者，蹔宿聚仙堂。",
            "半夜人無語，中宵月送涼。",
            "鶴歸高樹靜，螢過小池光。",
            "不得多時住，門開是事忙。"
        ],
        "title": "桐柏觀",
        "id": "78c6e097-b066-4e41-bec8-341110b60443"
    },
    {
        "author": "任翻",
        "paragraphs": [
            "江東寒近臘，野寺水天昏。",
            "無酒可銷夜，隨僧早閉門。",
            "照墻燈影短，著瓦雪聲繁。",
            "飄泊仍千里，清吟欲斷魂。"
        ],
        "title": "冬暮野寺",
        "id": "8b4ccdea-b064-4e64-a8d8-81fe36fc9be4"
    },
    {
        "author": "任翻",
        "paragraphs": [
            "碧峰秋寺內，禪客已無情。",
            "半頂髮根白，一生心地清。",
            "竹房侵月靜，石徑到門平。",
            "山下塵囂路，終年誓不行。"
        ],
        "title": "贈濟禪師",
        "id": "aae858de-d014-439b-b33b-d919dbdeab21"
    },
    {
        "author": "任翻",
        "paragraphs": [
            "羊公傳化地，千古事空存。",
            "碑已無文字，人猶敬子孫。",
            "峴山長閉恨，漢水自流恩。",
            "數處煙嵐色，分明是淚痕。"
        ],
        "title": "經墮淚碑",
        "id": "4a3a07b0-9369-4e7f-99dd-32685256e16b"
    },
    {
        "author": "任翻",
        "paragraphs": [
            "憂來長不寐，往事重思量。",
            "清渭幾年客，故衣今夜霜。",
            "春風誰識面，水國但牽腸。",
            "十二門車馬，昏明各自忙。"
        ],
        "title": "長安冬夜書事",
        "id": "3abfdba9-2a0c-41fd-83db-17b9a1d18e96"
    },
    {
        "author": "任翻",
        "paragraphs": [
            "借問釣魚者，持竿多少年。",
            "眼明汀島畔，頭白子孫前。",
            "櫂入花時浪，燈留雨夜船。",
            "越江深見底，誰識此心堅。"
        ],
        "title": "越江漁父",
        "id": "92e403e1-8dc4-49fe-83f8-b5fcd551be40"
    },
    {
        "author": "任翻",
        "paragraphs": [
            "逢著南州史，江邊哭問君。",
            "送終時有雪，歸葬處無雲。",
            "官庫惟留劒，隣僧共結墳。",
            "兒孫未成立，誰與集遺文。"
        ],
        "title": "哭友人",
        "id": "cc087581-acef-4440-9e83-f3d53cdf7bde"
    },
    {
        "author": "任翻",
        "paragraphs": [
            "羈棲親故少，遠別惜清才。",
            "天畔出相送，路長知未迴。",
            "欲銷今日恨，強把異鄉杯。",
            "君去南堂後，應無客到來。"
        ],
        "title": "送李衡",
        "id": "7597bff3-6104-4b19-96ca-b377b5a53424"
    },
    {
        "author": "任翻",
        "paragraphs": [
            "淚乾紅落臉，心盡白垂頭。",
            "自此方知怨，從來豈信愁。"
        ],
        "title": "宮怨",
        "id": "f69af4c2-f99b-4593-a732-969d99243fd3"
    },
    {
        "author": "任翻",
        "paragraphs": [
            "無語與花別，細看枝上紅。",
            "明年又相見，還恐是愁中。"
        ],
        "tags": [
            "写花",
            "花"
        ],
        "title": "惜花",
        "id": "b4ca5669-16d6-4b2c-b60a-8b424c1e5d12"
    },
    {
        "author": "任翻",
        "paragraphs": [
            "絕頂新秋生夜涼，鶴翻松露滴衣裳。",
            "前峰月映半江水，僧在翠微開竹房。"
        ],
        "title": "宿巾子山禪寺",
        "id": "25748fc8-5511-4aa3-b7b2-ee7c7b8af56d"
    },
    {
        "author": "任翻",
        "paragraphs": [
            "靈江江上幘峰寺，三十年來兩度登。",
            "野鶴尚巢松樹徧，竹房不見舊時僧。"
        ],
        "title": "再遊巾子山寺",
        "id": "f709816d-d21d-45db-963e-814ce89aba20"
    },
    {
        "author": "任翻",
        "paragraphs": [
            "清秋絕頂竹房開，松鶴何年去不迴。",
            "惟有前峰明月在，夜深猶過半江來。"
        ],
        "title": "三遊巾子山寺感述",
        "id": "28b2104f-d0ca-46e5-af36-f99951136d3a"
    },
    {
        "author": "荆浩",
        "paragraphs": [
            "恣意縱橫埽，峰巒次第成。",
            "筆尖寒樹瘦，墨澹野雲輕。",
            "巖石噴泉窄，山根到水平。",
            "禪房時一展，兼稱苦空情。"
        ],
        "title": "畫山水圖荅大愚",
        "id": "cc0bdb14-572d-41d2-993e-925e8fb7d36e"
    },
    {
        "author": "張直",
        "paragraphs": [
            "綠草展青裀，樾影連春樹。",
            "茅屋八九家，農器六七具。",
            "主人有好懷，搴衣留我住。",
            "春酒新潑醅，香美連糟濾。",
            "一醉臥花陰，明朝送君去。"
        ],
        "title": "宿顧城二首 一",
        "id": "77b8c821-bdbc-43c9-819c-1d57ee5a7db0"
    },
    {
        "author": "張直",
        "paragraphs": [
            "醉臥夜將半，土底聞雞啼。",
            "驚駭問主人，爲我剖荒迷。",
            "武湯東伐韋，固君含悲悽。",
            "神奪悔悟魄，幻化爲石雞。",
            "形骸僅盈寸，咿喔若啁蜺。",
            "吾村耕耘叟，多獲於鋤犂。"
        ],
        "title": "宿顧城二首 二",
        "id": "33086607-fc85-487b-adfb-cb937624403d"
    },
    {
        "author": "陳光",
        "paragraphs": [
            "桃源有僧舍，跬步異人天。",
            "花亂似無主，鶴鳴疑有仙。",
            "軒廊明野色，松檜濕春煙。",
            "定擬辭塵境，依師過晚年。"
        ],
        "title": "題桃源僧",
        "id": "24f25d1e-409b-4d27-bb36-6e9e071e432b"
    },
    {
        "author": "周曇",
        "paragraphs": [
            "歷代興亡億萬心，聖人觀古貴知今。",
            "古今成敗無多事，月殿花臺幸一吟。"
        ],
        "title": "吟敘",
        "id": "b7cf3faf-ef1c-48db-82f6-99bc2ddfabbc"
    },
    {
        "author": "周曇",
        "paragraphs": [
            "考摭妍媸用破心，翦裁千古獻當今。",
            "閑吟不是閑吟事，事有閑思閑要吟。"
        ],
        "title": "閑吟",
        "id": "35b0faff-992f-41d0-a4a3-b00784bcfb34"
    },
    {
        "author": "周曇",
        "paragraphs": [
            "祆氛不起瑞煙輕，端拱垂衣日月明。",
            "傳事四方無外役，茅茨深處土堦平。"
        ],
        "title": "唐虞門 唐堯",
        "id": "5acb2c09-00ec-442b-a39f-8e83ade6609a"
    },
    {
        "author": "周曇",
        "paragraphs": [
            "進善懲奸立帝功，功成揖讓益溫恭。",
            "滿朝卿士多元凱，爲黜兜苗與四兇。"
        ],
        "title": "唐虞門 虞舜",
        "id": "f86ad4d8-a515-4030-91be-293704881180"
    },
    {
        "author": "周曇",
        "paragraphs": [
            "蒼梧一望隔重雲，帝子悲尋不記春。",
            "何事淚痕偏在竹，貞姿應念節高人。"
        ],
        "title": "唐虞門 舜妃",
        "id": "246656d3-3a46-430e-b6fd-a8ce60ef9bf3"
    },
    {
        "author": "周曇",
        "paragraphs": [
            "瀟湘何代泣幽魂，骨化重泉志尚存。",
            "若道地中休下淚，不應新竹有啼痕。"
        ],
        "title": "唐虞門 再吟",
        "id": "093748bf-fe6e-4301-99a7-8bd51c2eccaf"
    },
    {
        "author": "周曇",
        "paragraphs": [
            "堯違天孽賴詢謨，頓免洪波浸碧虛。",
            "海內生靈微伯禹，盡應隨浪化爲魚。"
        ],
        "title": "三代門 夏禹",
        "id": "19399c9e-e48a-4a8c-add2-7556ea8f2169"
    },
    {
        "author": "周曇",
        "paragraphs": [
            "萬古龍門一旦開，無成甘死作黃能。",
            "司空定有匡堯術，九載之前何處來。"
        ],
        "title": "三代門 再吟",
        "id": "811f6a9c-d8f3-4f84-9226-e4fc8b47b8ad"
    },
    {
        "author": "周曇",
        "paragraphs": [
            "師保何人爲琢磨，安知父祖苦辛多。",
            "酒酣禽色方爲樂，詎肯閑聽五子歌。"
        ],
        "title": "三代門 太康",
        "id": "13b7acca-48f9-4a53-afea-0bb85af686de"
    },
    {
        "author": "周曇",
        "paragraphs": [
            "人惟邦本本由農，曠古誰高后稷功。",
            "百穀且繁三曜在，牲牢郊祀信無窮。"
        ],
        "title": "三代門 后稷",
        "id": "8c0c0124-9ede-4c66-9704-924bf61dcdf7"
    },
    {
        "author": "周曇",
        "paragraphs": [
            "昭然明德報天休，禴祭惟馨勝殺牛。",
            "二老五侯何所詐，不歸商受盡歸周。"
        ],
        "title": "三代門 文王",
        "id": "76e6ea54-baf8-4f83-a9d9-4e1eb5bd4f12"
    },
    {
        "author": "周曇",
        "paragraphs": [
            "文王寢膳武王隨，內豎言安色始怡。",
            "七載豈堪囚羑里，一夫爲報亦何疑。"
        ],
        "title": "三代門 武王",
        "id": "984b76f8-e10e-499e-9e0f-20617a927408"
    },
    {
        "author": "周曇",
        "paragraphs": [
            "昌獵關西紂獵東，紂憐崇虎棄非熊。",
            "危邦自謂多麟鳳，肯把王綱取釣翁。"
        ],
        "title": "三代門 太公",
        "id": "3c5fdfab-f430-4d11-ac34-7a1e0304f0d7"
    },
    {
        "author": "周曇",
        "paragraphs": [
            "東鄰不事事西鄰，御物卑和物自親。",
            "天下言知天下者，兆人無主屬賢人。"
        ],
        "title": "三代門 再吟",
        "id": "9d76fbbb-4ab7-4fe5-a40b-a0c7850bd7df"
    },
    {
        "author": "周曇",
        "paragraphs": [
            "千妖萬態逞妍姿，破國亡家更是誰。",
            "匡政必能除苟媚，去邪當斷勿狐疑。"
        ],
        "title": "三代門 又吟",
        "id": "c7b9a52e-4625-48b5-957f-a9741ffb77dd"
    },
    {
        "author": "周曇",
        "paragraphs": [
            "陵柏無心竹變秋，不能同戚擬同休。",
            "歲寒焉在空垂涕，覆水如何欲再收。"
        ],
        "title": "三代門 子牙妻",
        "id": "26f94d29-6753-4938-94ab-dce13656557f"
    },
    {
        "author": "周曇",
        "paragraphs": [
            "文武傳芳百代基，幾多賢哲守成規。",
            "仍聞吐握延儒素，猶恐民疵未盡知。"
        ],
        "title": "三代門 周公",
        "id": "7d897850-fcae-4af6-b9f1-611d6a8f99b4"
    },
    {
        "author": "周曇",
        "paragraphs": [
            "讓國由衷義亦乖，不知天命匹夫才。",
            "將除暴虐誠能阻，何異崎嶇助紂來。"
        ],
        "title": "三代門 夷齊",
        "id": "30a542a9-6133-4d5c-bb54-39498fd9be57"
    },
    {
        "author": "周曇",
        "paragraphs": [
            "伊商胡越尚同圖，管蔡如何有異謨。",
            "不念祖宗危社稷，強于仁聖遣行誅。"
        ],
        "title": "三代門 管蔡",
        "id": "12aa7146-6503-406e-ad47-dd6218c9f547"
    },
    {
        "author": "周曇",
        "paragraphs": [
            "成王有過伯禽笞，聖惠能新日自奇。",
            "王道既成何所感，越裳呈瑞鳳來儀。"
        ],
        "title": "三代門 成王",
        "id": "c0708543-def3-40eb-baf5-f17924a73f5d"
    },
    {
        "author": "周曇",
        "paragraphs": [
            "狼煙篝火爲邊塵，烽候那宜悅婦人。",
            "厚德未聞聞厚色，不亡家國幸亡身。"
        ],
        "title": "三代門 幽王",
        "id": "204b8f0c-c742-462e-94f5-adad0b1b0d98"
    },
    {
        "author": "周曇",
        "paragraphs": [
            "犬戎西集殺幽王，邦土何由不便亡。",
            "宜臼東來年更遠，川流難絕信源長。"
        ],
        "title": "三代門 平王",
        "id": "22ff374f-deba-4c5a-b61c-96e399973fa5"
    },
    {
        "author": "周曇",
        "paragraphs": [
            "吳魯燕韓豈別宗，曾無外禦但相攻。",
            "當時周鄭誰爲相，交質將何服遠戎。"
        ],
        "title": "春秋戰國門 祭足",
        "id": "5ac393dd-7f75-472e-a0da-b6e246724eea"
    },
    {
        "author": "周曇",
        "paragraphs": [
            "周室衰微不共匡，干戈終日互爭強。",
            "諸侯若解尊天子，列國何因次第亡。"
        ],
        "title": "春秋戰國門 再吟",
        "id": "e81c7639-f9f2-4967-868c-9bd3f63ee8d8"
    },
    {
        "author": "周曇",
        "paragraphs": [
            "今古難隄是小人，苟希榮寵任相親。",
            "陳謀不信懷憂懼，反間須防却害身。"
        ],
        "title": "春秋戰國門 隱公",
        "id": "dc2e934a-6d91-4849-9d45-167a1d92454b"
    },
    {
        "author": "周曇",
        "paragraphs": [
            "齊甲強臨力有餘，魯莊爲戰念區區。",
            "魚麗三鼓微曹劌，肉食安能暇遠謨。"
        ],
        "title": "春秋戰國門 莊公",
        "id": "e0bee03c-c04b-4c8f-9725-cf433a04a23f"
    },
    {
        "author": "周曇",
        "paragraphs": [
            "賢爲鄰用國憂危，廟算無非委豔奇。",
            "兩葉翠娥春乍展，一毛須去不難吹。"
        ],
        "title": "春秋戰國門 哀公",
        "id": "bd13166f-d052-420a-bd66-12e907754e10"
    },
    {
        "author": "周曇",
        "paragraphs": [
            "好龍天爲降真龍，及見真龍瘁厥躬。",
            "接下不勤徒好士，葉公何異魯哀公。"
        ],
        "title": "春秋戰國門 再吟",
        "id": "31319f1a-06c4-441d-a68a-de98bc663a47"
    },
    {
        "author": "周曇",
        "paragraphs": [
            "鴻鵠輕騰萬里高，何殊朝野得賢豪。",
            "能知翼戴穹蒼力，不是蒙茸腹背毛。"
        ],
        "title": "春秋戰國門 平公",
        "id": "5b8e9657-45ed-46d5-8a0b-f579da9f8f84"
    },
    {
        "author": "周曇",
        "paragraphs": [
            "滅虢吞虞未息兵，柔秦敗楚霸威成。",
            "文公徒欲三強服，分晉元來是六卿。"
        ],
        "title": "春秋戰國門 文公",
        "id": "5033659a-77e0-4e66-bb3f-ce3b09162c67"
    },
    {
        "author": "周曇",
        "paragraphs": [
            "覺病當宜早問師，病深難療恨難追。",
            "晉侯徒有秦醫緩，疾在膏肓救已遲。"
        ],
        "title": "春秋戰國門 景公",
        "id": "4c0eb62e-d588-4036-9a56-6e118eeb3e1e"
    },
    {
        "author": "周曇",
        "paragraphs": [
            "子魚無隱欲源清，死不忘忠感衛靈。",
            "伯玉既親知德潤，殘桃休喫悟蘭馨。"
        ],
        "title": "春秋戰國門 衛靈公",
        "id": "608b0b2a-3e65-4a34-bd34-1b78b107c04e"
    },
    {
        "author": "周曇",
        "paragraphs": [
            "誰與陳君嫁禍來，孔寧行父夏姬媒。",
            "靈公徒認徴舒面，至死何曾識禍胎。"
        ],
        "title": "春秋戰國門 陳靈公",
        "id": "5a527e4e-6972-4edd-97c3-bf5ce983f0fe"
    },
    {
        "author": "周曇",
        "paragraphs": [
            "楚聘宣尼欲道光，是時陳蔡畏鄰強。",
            "庸謀但解遮賢路，不解迎賢謀自昌。"
        ],
        "title": "春秋戰國門 陳蔡君",
        "id": "3eb2ee60-69ef-4034-a563-c4ec487cf30c"
    },
    {
        "author": "周曇",
        "paragraphs": [
            "芹中遇蛭強爲吞，不欲緣微有害人。",
            "何事免成心腹疾，皇天惟德是相親。"
        ],
        "title": "春秋戰國門 楚惠王",
        "id": "1e770443-6a95-464e-bfa8-1c5cc8c53013"
    },
    {
        "author": "周曇",
        "paragraphs": [
            "不聽陳軫信張儀，六里商於果見欺。",
            "既舍黔中西換得，又令生去益堪悲。"
        ],
        "title": "春秋戰國門 楚懷王",
        "id": "92a6d3a0-914d-4982-a18a-fed6ea83b82d"
    },
    {
        "author": "周曇",
        "paragraphs": [
            "不得商於又失齊，楚懷方寸一何迷。",
            "明知秦是虎狼國，更忍車輪獨向西。"
        ],
        "title": "春秋戰國門 再吟",
        "id": "25e584a2-98bd-413c-b3c8-6b661b942867"
    },
    {
        "author": "周曇",
        "paragraphs": [
            "韓惠開渠止暴秦，營田萬頃飽秦人。",
            "何殊般肉供羸獸，獸壯安知不害身。"
        ],
        "title": "春秋戰國門 韓惠王",
        "id": "1f95457b-eca8-458c-8940-e757edf9470a"
    },
    {
        "author": "周曇",
        "paragraphs": [
            "秦陷荆王死不還，秪緣偏聽子蘭言。",
            "頃襄還信子蘭語，忍使江魚葬屈原。"
        ],
        "title": "春秋戰國門 頃襄王",
        "id": "55ace381-6f44-4b02-8347-cc439d0ff119"
    },
    {
        "author": "周曇",
        "paragraphs": [
            "猛獸來兵秪爲文，豈宜涼德擬圖尊。",
            "君看豹彩蒙麋質，人取無難必不存。"
        ],
        "title": "春秋戰國門 武公",
        "id": "704d2b78-b094-4113-844e-9792e2def575"
    },
    {
        "author": "周曇",
        "paragraphs": [
            "未知軍法忌偏頗，徒解于思腹漫皤。",
            "昔日羊斟曾不預，今朝爲政事如何。"
        ],
        "title": "春秋戰國門 華元",
        "id": "51a0432c-08d9-4ec3-9fe7-924380140c5d"
    },
    {
        "author": "周曇",
        "paragraphs": [
            "諸孟憎吾似犬獰，賢臧哭孟倍傷情。",
            "季孫愛我如甘疾，疾足亡身藥故寧。"
        ],
        "title": "春秋戰國門 臧孫",
        "id": "449a8c03-8fcb-410f-b7ca-390ed2602d12"
    },
    {
        "author": "周曇",
        "paragraphs": [
            "吳起南奔魏國荒，必聽公叔失賢良。",
            "無謀縱欲離安邑，可免河溝徙大梁。"
        ],
        "title": "春秋戰國門 公叔",
        "id": "3a6729a2-c9bc-45a7-a5a2-e324edba4346"
    },
    {
        "author": "周曇",
        "paragraphs": [
            "莊辛正諫謂妖詞，兵及鄢陵始悔思。",
            "見兔必能知顧犬，亡羊補棧未爲遲。"
        ],
        "title": "春秋戰國門 莊辛",
        "id": "2521ab0b-cd2a-4a41-8b3b-d5c157729d83"
    },
    {
        "author": "周曇",
        "paragraphs": [
            "曾嫌勝己害賢人，鑽火明知速自焚。",
            "斷足爾能行不足，逢君誰肯不酬君。"
        ],
        "title": "春秋戰國門 孫臏",
        "id": "82587e00-c82e-4a89-9dbf-d439034df2d3"
    },
    {
        "author": "周曇",
        "paragraphs": [
            "失水枯鱗得再生，翳桑無地謝深情。",
            "朱輪爲染酬恩血，公子何由見赤誠。"
        ],
        "title": "春秋戰國門 靈[輒]",
        "id": "ce907471-05e8-4a83-acae-70ad0ee1f076"
    },
    {
        "author": "周曇",
        "paragraphs": [
            "秦襲邯鄲歲月深，何人沾贈郭開金。",
            "廉頗還國李牧在，安得趙王爲爾擒。"
        ],
        "title": "春秋戰國門 郭開",
        "id": "84e7dad7-4cb9-448b-bbb7-d7e543859aa4"
    },
    {
        "author": "周曇",
        "paragraphs": [
            "桮羹忍啜得非忠，巧佞胡爲惑主聰。",
            "盈篋謗書能寢默，中山不是樂羊功。"
        ],
        "title": "春秋戰國門 樂羊",
        "id": "65bc738e-d53f-4baa-9024-714ce6a25c02"
    },
    {
        "author": "周曇",
        "paragraphs": [
            "割地求和國必危，安知堅守絕來思。",
            "年年來伐年年割，割盡韓鄲何所之。"
        ],
        "title": "春秋戰國門 虞卿",
        "id": "9f05d684-2335-4aef-9deb-dec38328bb7b"
    },
    {
        "author": "周曇",
        "paragraphs": [
            "門客家臣義莫儔，漆身吞炭不能休。",
            "中行智伯思何異，國士終期國士酬。"
        ],
        "title": "春秋戰國門 豫讓",
        "id": "6179a728-52b3-45f9-884d-c97e42305dc0"
    },
    {
        "author": "周曇",
        "paragraphs": [
            "不識囊中頴脫錐，功成方信有英奇。",
            "平原門下三千客，得力何曾是素知。"
        ],
        "title": "春秋戰國門 毛遂",
        "id": "b02b80ac-caf6-4f52-bb43-ab491108ad34"
    },
    {
        "author": "周曇",
        "paragraphs": [
            "定獲英奇不在多，然須設網遍山河。",
            "禽雖一目羅中得，豈可空張一目羅。"
        ],
        "title": "春秋戰國門 再吟",
        "id": "7bc113e9-7c38-4429-a9ad-eff7e88483da"
    },
    {
        "author": "周曇",
        "paragraphs": [
            "下客常才不足珍，誰爲狗盜脫強秦。",
            "秦關若待雞鳴出，笑殺臨淄土偶人。"
        ],
        "title": "春秋戰國門 田文",
        "id": "1959138b-5885-46ef-8843-7833bfb71d78"
    },
    {
        "author": "周曇",
        "paragraphs": [
            "門下三千各自矜，頻彈劍客獨無能。",
            "田文不厭無能客，三窟全身果有憑。"
        ],
        "title": "春秋戰國門 再吟",
        "id": "33abfaee-72d6-4ebe-a17d-1cc30f6ddba5"
    },
    {
        "author": "周曇",
        "paragraphs": [
            "兔窟穿成主再興，輩流狐伏敢驕矜。",
            "馮讙不是無能者，要試君心欲展能。"
        ],
        "title": "春秋戰國門 馮讙",
        "id": "4d0328d2-9a89-40a5-bf72-987c5820211b"
    },
    {
        "author": "周曇",
        "paragraphs": [
            "在家能子必能臣，齊將功成以孝聞。",
            "改葬義無欺死父，臨戎安肯背生君。"
        ],
        "title": "春秋戰國門 章子",
        "id": "f0ee59ad-9ce7-403d-b015-da0547999e15"
    },
    {
        "author": "周曇",
        "paragraphs": [
            "磷磷誰爲惑溫溫，至寶凡姿甚易分。",
            "自是時人多貴耳，目無明鑒使俱焚。"
        ],
        "title": "春秋戰國門 卞和",
        "id": "c8a7294f-1830-4952-bfda-248d57e5b38a"
    },
    {
        "author": "周曇",
        "paragraphs": [
            "吹毛霜刃過千金，生許徐君死挂林。",
            "寶劍徒稱無價寶，行心更貴不欺心。"
        ],
        "title": "春秋戰國門 季札",
        "id": "0e001b27-7c8e-4dfa-a1c4-8807d615ae7c"
    },
    {
        "author": "周曇",
        "paragraphs": [
            "理國無難似理兵，兵家法令貴遵行。",
            "行刑不避君王寵，一笑隨刀八陣成。"
        ],
        "title": "春秋戰國門 孫武",
        "id": "860b72ea-e86b-4358-a15b-33f32ca318c9"
    },
    {
        "author": "周曇",
        "paragraphs": [
            "信聽讒言疾不除，忠臣須殺竟何如。",
            "會稽既雪夫差死，泉下胡顏見子胥。"
        ],
        "title": "春秋戰國門 夫差",
        "id": "19e6bdb3-dd12-4580-b895-e19246240061"
    },
    {
        "author": "周曇",
        "paragraphs": [
            "寶貴親仁與善鄰，鄰兵何要互相臻。",
            "螳蜋定是遭黃雀，黃雀須訪挾彈人。"
        ],
        "title": "春秋戰國門 少孺",
        "id": "8c84d0d6-d517-4255-a963-9b92991ba1bc"
    },
    {
        "author": "周曇",
        "paragraphs": [
            "百步穿楊箭不移，養由堪教聽弘規。",
            "身隆業著未知退，勿遣功名一旦隳。"
        ],
        "title": "春秋戰國門 蘇厲",
        "id": "a058de3e-23f0-485e-949c-1b0e3af892aa"
    },
    {
        "author": "周曇",
        "paragraphs": [
            "鬻拳強諫懼威刑，退省懷慙不顧生。",
            "雙刖忍行留痛恨，惟君適足見忠誠。"
        ],
        "title": "春秋戰國門 鬻拳",
        "id": "6374d5f0-f329-4686-bb3c-bcd4cd9e99cb"
    },
    {
        "author": "周曇",
        "paragraphs": [
            "反刃相酬是匹夫，安知突騎駕羣胡。",
            "有心爲報懷權畧，可在於期與地圖。"
        ],
        "title": "春秋戰國門 荆軻",
        "id": "51dd0d1a-01d4-434b-8257-a15d7f9c218b"
    },
    {
        "author": "周曇",
        "paragraphs": [
            "幾尺如霜利不羣，恩仇未報反亡身。",
            "誠哉利器全由用，可惜吹毛不得人。"
        ],
        "title": "春秋戰國門 再吟",
        "id": "288c3713-0aaf-499b-8c78-c2086e75f4d6"
    },
    {
        "author": "周曇",
        "paragraphs": [
            "丹青徒有逞諠譁，有足由來不是蛇。",
            "殺將破軍爲柱國，君今官極更何加。"
        ],
        "title": "春秋戰國門 陳軫",
        "id": "9e4d539b-1165-4d15-8fbd-510ef8bc5e85"
    },
    {
        "author": "周曇",
        "paragraphs": [
            "廚拋敗肉士懷飢，倉爛餘糧客未炊。",
            "臨難欲行求死士，將何恩信致扶危。"
        ],
        "title": "春秋戰國門 田饒",
        "id": "3b46b8c5-29f9-4087-bf95-045e8169daed"
    },
    {
        "author": "周曇",
        "paragraphs": [
            "忠臣祝壽吐嘉詞，鮑叔臨軒酒一巵。",
            "安不忘危臣所願，願思危困必無危。"
        ],
        "title": "春秋戰國門 鮑叔",
        "id": "266b9e36-04c2-4248-a719-7a631d3baf11"
    },
    {
        "author": "周曇",
        "paragraphs": [
            "正人徒以刃相危，貪利忘忠死不爲。",
            "麋鹿命懸當有處，驅車何必用奔馳。"
        ],
        "title": "春秋戰國門 晏嬰",
        "id": "2cf1e66a-ae37-458b-b5af-3139df74adaf"
    },
    {
        "author": "周曇",
        "paragraphs": [
            "下澤逢蛇蓋是常，還如山上見豺狼。",
            "國中有怪非蛇獸，不用賢能是不祥。"
        ],
        "title": "春秋戰國門 再吟",
        "id": "9753c9e1-032f-448c-860b-6b6d02ce70b1"
    },
    {
        "author": "周曇",
        "paragraphs": [
            "馬斃廐人欲就刑，百年臨盡一言生。",
            "賴逢賢相能匡救，仍免吾君播惡聲。"
        ],
        "title": "春秋戰國門 又吟",
        "id": "32c324a7-d5e8-4eb7-8ce7-59196f059bcd"
    },
    {
        "author": "周曇",
        "paragraphs": [
            "重祿存家不敢言，小臣憂禍亦如然。",
            "明開諫諍能無罪，秪此宜爲理國先。"
        ],
        "title": "春秋戰國門 叔向",
        "id": "8446179b-cbd6-475d-baa2-1303e06ec5b5"
    },
    {
        "author": "周曇",
        "paragraphs": [
            "老能勸學照餘生，似夜隨燈到處明。",
            "往行前言如不見，暗中無燭若爲行。"
        ],
        "title": "春秋戰國門 師曠",
        "id": "084ebaa1-3eea-4de8-95f5-6ea844e2f628"
    },
    {
        "author": "周曇",
        "paragraphs": [
            "三國連兵敵就擒，晉陽城下碧波深。",
            "風濤撼處看沈趙，舟楫不從飜自沈。"
        ],
        "title": "春秋戰國門 智伯",
        "id": "e61b2383-baa7-44ed-ae93-5db17c4c079a"
    },
    {
        "author": "周曇",
        "paragraphs": [
            "攻城來下惜先分，一旦家邦屬四鄰。",
            "徒逞威強稱智伯，不知權變是愚人。"
        ],
        "title": "春秋戰國門 再吟",
        "id": "7d2fafc2-8879-43b7-b338-119a268ad929"
    },
    {
        "author": "周曇",
        "paragraphs": [
            "君子常聞不迫危，城崩何用急重圍。",
            "叛亡能退修文德，果見中牟以義歸。"
        ],
        "title": "春秋戰國門 襄子",
        "id": "523608ab-3a70-4431-90b7-26da6699d1d5"
    },
    {
        "author": "周曇",
        "paragraphs": [
            "三逐鄉閭五去君，莫知何地可容身。",
            "楊回不是逢英鑒，白首無成一旅人。"
        ],
        "title": "春秋戰國門 楊回",
        "id": "13ded6a6-b9c9-4868-ba7f-49f3907962f1"
    },
    {
        "author": "周曇",
        "paragraphs": [
            "陋巷簞瓢困有年，是時端木飫腥膻。",
            "宣尼行教何形迹，不肯分甘救子淵。"
        ],
        "title": "春秋戰國門 顏回",
        "id": "100a3310-7842-4684-a17a-41f131d0d993"
    },
    {
        "author": "周曇",
        "paragraphs": [
            "救魯亡吳事可傷，誰令利口說田常。",
            "吳亡必定由端木，魯亦宜其運不長。"
        ],
        "title": "春秋戰國門 子貢",
        "id": "f189cc0a-1389-47ce-9edb-a0076883f068"
    },
    {
        "author": "周曇",
        "paragraphs": [
            "一言能使定安危，安己危人是所宜。",
            "仁義不思垂教化，背恩亡德豈儒爲。"
        ],
        "title": "春秋戰國門 再吟",
        "id": "6585e8ab-b1aa-46a7-9d32-ccb8ce1b572e"
    },
    {
        "author": "周曇",
        "paragraphs": [
            "鄭相清賢慎有餘，好魚魚至竟何如。",
            "退魚留得終身祿，祿在何憂不得魚。"
        ],
        "title": "春秋戰國門 鄭相",
        "id": "53c3cdf4-6fdd-4f53-9db7-a02d71629b78"
    },
    {
        "author": "周曇",
        "paragraphs": [
            "爲政何門是化源，寬仁高下保安全。",
            "如嫌水德人多狎，拯溺宜將猛濟寬。"
        ],
        "title": "春秋戰國門 子產",
        "id": "2a504538-462d-42a4-a1fd-8465841458fe"
    },
    {
        "author": "周曇",
        "paragraphs": [
            "美酒濃馨客要沽，門深誰敢強提壺。",
            "苟非賢主詢賢士，肯信沽人畏子獹。"
        ],
        "title": "春秋戰國門 管仲",
        "id": "bbacad07-59a8-4ac8-9f02-3fb689acb3a3"
    },
    {
        "author": "周曇",
        "paragraphs": [
            "社鼠穿牆巧庇身，何由攻灌若爲燻。",
            "能知窟穴依形勢，不聽讒邪是聖君。"
        ],
        "title": "春秋戰國門 再吟",
        "id": "85ffdaaf-0a77-480f-a449-8fb2e028a927"
    },
    {
        "author": "周曇",
        "paragraphs": [
            "西子能令轉嫁吳，會稽知爾啄姑蘇。",
            "跡高塵外功成處，一葉翩翩在五湖。"
        ],
        "title": "春秋戰國門 范蠡",
        "id": "411a8335-5893-4d95-aaed-740e399f6d0e"
    },
    {
        "author": "周曇",
        "paragraphs": [
            "滿朝皆醉不容醒，衆濁如何擬獨清。",
            "江上流人真浪死，誰知浸潤悞深誠。"
        ],
        "title": "春秋戰國門 屈原",
        "id": "6f30fd00-ca31-4b3e-a4c9-eccb1f0f61e2"
    },
    {
        "author": "周曇",
        "paragraphs": [
            "春申隨質若王圖，爲主輕生大丈夫。",
            "女子異心安足聽，功成何更用陰謨。"
        ],
        "title": "春秋戰國門 黃歇",
        "id": "a5e40872-b1fc-4a9d-a134-e005c242cd14"
    },
    {
        "author": "周曇",
        "paragraphs": [
            "連環要解解非難，忽碎瑤堦一旦間。",
            "兩國相持兵不解，會應俱碎似連環。"
        ],
        "title": "春秋戰國門 王后",
        "id": "b19d41a5-acf2-4cc1-9370-c71ba340b29f"
    },
    {
        "author": "周曇",
        "paragraphs": [
            "側影頻移未退朝，喜逢賢相日從高。",
            "當時不有樊姬問，令尹何由進叔敖。"
        ],
        "title": "春秋戰國門 樊姬",
        "id": "fb469bc6-c55e-4186-b190-22a13a93378f"
    },
    {
        "author": "周曇",
        "paragraphs": [
            "三往何勞萬乘君，五來方見一微臣。",
            "微臣傲爵能輕主，霸主如何敢傲人。"
        ],
        "title": "春秋戰國門 齊桓公",
        "id": "dc4c506e-541c-4bd5-9610-1a6c06b089f9"
    },
    {
        "author": "周曇",
        "paragraphs": [
            "敵臨烹子一何庸，激怒來軍速自攻。",
            "結怨豈思圍不解，愚謀多以殺爲雄。"
        ],
        "title": "春秋戰國門 中山君",
        "id": "0e34bf22-02ea-4840-8631-834075635f81"
    },
    {
        "author": "周曇",
        "paragraphs": [
            "簡子雄心蓄霸機，賢愚聊欲試諸兒。",
            "假言藏寶非真寶，不是生知焉得知。"
        ],
        "title": "春秋戰國門 趙簡子",
        "id": "e6b3e799-5926-4564-a576-963a9b19d2db"
    },
    {
        "author": "周曇",
        "paragraphs": [
            "諤諤能昌唯唯亡，亦由匡正得賢良。",
            "一從忠讜無周舍，吾過何人爲短長。"
        ],
        "title": "春秋戰國門 再吟",
        "id": "70140c53-4f33-4335-9f15-c3be5b58cc52"
    },
    {
        "author": "周曇",
        "paragraphs": [
            "門人曾不有提彌，連嗾呀呀孰敢支。",
            "臨難若教無苟免，亂朝爭那以獒爲。"
        ],
        "title": "春秋戰國門 趙宣子",
        "id": "b523f030-bfc3-4034-9dd2-578816935a36"
    },
    {
        "author": "周曇",
        "paragraphs": [
            "去年秦伐我宜陽，今歲天災旱且荒。",
            "對此不思人力困，樓門何可更高張。"
        ],
        "title": "春秋戰國門 韓昭侯",
        "id": "dead840d-e028-433b-b0e9-29e28032ac14"
    },
    {
        "author": "周曇",
        "paragraphs": [
            "冒雨如何固出畋，慮乖羣約失乾乾。",
            "文侯不是貪禽者，示信將爲教化先。"
        ],
        "title": "春秋戰國門 魏文侯",
        "id": "043d5cdd-883d-4cbb-94a5-92746b893f7c"
    },
    {
        "author": "周曇",
        "paragraphs": [
            "陳樂無懽璧在隅，宰臣懷智有微謨。",
            "苟非成子當明哲，誰是仁人可託孤。"
        ],
        "title": "春秋戰國門 郄成子",
        "id": "e063be80-e19f-42fb-abab-0a8c082a1ff3"
    },
    {
        "author": "周曇",
        "paragraphs": [
            "丱歲徒聞有壯名，及令爲副誤荆卿。",
            "是時環柱能相副，誰謂燕囚事不成。"
        ],
        "title": "春秋戰國門 秦武陽",
        "id": "3f7bc94f-538a-43ad-aaca-22aac3e769be"
    },
    {
        "author": "周曇",
        "paragraphs": [
            "太子無嫌禮樂虧，願聽貧富與安危。",
            "賤貧驕物貧終在，富貴驕人貴必隳。"
        ],
        "title": "春秋戰國門 田子方",
        "id": "192651a3-d617-4a46-abe8-1700803a547e"
    },
    {
        "author": "周曇",
        "paragraphs": [
            "穰穰何禱手何賷，一呷村漿與隻雞。",
            "以少求多誠可笑，還如輕幣欲全齊。"
        ],
        "title": "春秋戰國門 淳于髠",
        "id": "726fe16d-5f19-4d3e-97d5-7c83f0715413"
    },
    {
        "author": "周曇",
        "paragraphs": [
            "戲問將何對所耽，滑稽無骨是常譚。",
            "昔時王者皆通四，近見君王祗好三。"
        ],
        "title": "春秋戰國門 再吟",
        "id": "74b0fec8-ca73-46d9-92dd-9c91fef9cf5e"
    },
    {
        "author": "周曇",
        "paragraphs": [
            "曲突徙薪不謂賢，焦頭爛額饗盤筵。",
            "時人多是輕先見，不獨田家國亦然。"
        ],
        "title": "春秋戰國門 再吟",
        "id": "7fab1c4b-a86f-402a-bcef-60a1bfee11eb"
    },
    {
        "author": "周曇",
        "paragraphs": [
            "少年爲吏慮非循，一騎奔追委使臣。",
            "使者不追何所對，車中緣見白頭人。"
        ],
        "title": "春秋戰國門 田子奇",
        "id": "a6aef6ae-4a7f-4ff4-810d-becc4b82e94c"
    },
    {
        "author": "周曇",
        "paragraphs": [
            "船驥由來是股肱，在虞虞滅在秦興。",
            "裁量何異刀將尺，秪繫用之能不能。"
        ],
        "title": "春秋戰國門 百里奚",
        "id": "67892ebe-6081-4b38-bee6-0dfcd6aacbcc"
    },
    {
        "author": "周曇",
        "paragraphs": [
            "童稚逢蛇歎不祥，慮悲來者爲埋藏。",
            "是知陽報由陰施，天爵昭然契日彰。"
        ],
        "title": "春秋戰國門 孫叔敖",
        "id": "4c7d52c1-dae4-45eb-8be9-934d44938dcf"
    },
    {
        "author": "周曇",
        "paragraphs": [
            "昔迸燒牛發戰機，夜奔驚火走燕師。",
            "今來躍馬懷驕惰，十萬如無一撮時。"
        ],
        "title": "春秋戰國門 魯仲連",
        "id": "40da12d0-a1cd-44ac-a623-b411fce5ce14"
    },
    {
        "author": "周曇",
        "paragraphs": [
            "子憐溫潤欲歸仁，吾貴堅廉是寶身。",
            "自有不貪身內寶，玉人徒獻外來珍。"
        ],
        "title": "春秋戰國門 宋子罕",
        "id": "f5d184fc-ff85-46a1-877d-95bca6ecab45"
    },
    {
        "author": "周曇",
        "paragraphs": [
            "虞虢相依自保安，謀臣吞度不爲難。",
            "貪憐璧馬迷香餌，肯信之奇諭齒寒。"
        ],
        "title": "春秋戰國門 宮之奇",
        "id": "8f98123a-ac95-479b-954a-a5e54de00cd8"
    },
    {
        "author": "周曇",
        "paragraphs": [
            "九牧金鎔物像成，辭昏去亂祚休明。",
            "興亡在德不在鼎，楚子何勞問重輕。"
        ],
        "title": "春秋戰國門 王孫滿",
        "id": "f13ba69c-1ae2-4de7-af08-969eac466071"
    },
    {
        "author": "周曇",
        "paragraphs": [
            "夜雨鄰娃告屋傾，一宵從寄念悲驚。",
            "誠知獨處從燒燭，君子行心要自明。"
        ],
        "title": "春秋戰國門 顏叔子",
        "id": "996e3eff-4996-4514-b79e-1bef62c5c6bf"
    },
    {
        "author": "周曇",
        "paragraphs": [
            "強兵四合國將危，賴有謀臣爲發揮。",
            "城內蒿銅誠自有，無謀誰解見玄機。"
        ],
        "title": "春秋戰國門 張孟譚",
        "id": "6cc8da6d-32b2-4096-a7b1-807ca4933af6"
    },
    {
        "author": "周曇",
        "paragraphs": [
            "按劍臨籠震咄呼，鷂甘梟戮伏鳩辜。",
            "能憐鈍拙誅豪俊，憫弱摧強真丈夫。"
        ],
        "title": "春秋戰國門 公子無忌",
        "id": "feb3c844-8f44-437a-b62e-787cae2c9d83"
    },
    {
        "author": "周曇",
        "paragraphs": [
            "趙解重圍魏再昌，信陵賢德日馨芳。",
            "昏蒙愚主聽讒說，公子云亡國亦亡。"
        ],
        "title": "春秋戰國門 再吟",
        "id": "ceac5da1-4c73-4680-af3b-ab98521efb3d"
    },
    {
        "author": "周曇",
        "paragraphs": [
            "屠肆監門一賤微，信陵交結國人非。",
            "當時不是二君計，匹馬那能解趙圍。"
        ],
        "title": "春秋戰國門 侯嬴朱亥",
        "id": "6effc8aa-cf93-4275-b0ff-ed78d0d16e97"
    },
    {
        "author": "周曇",
        "paragraphs": [
            "走敵存亡義有餘，全由雄勇與英謨。",
            "但如公子能交結，朱亥侯嬴何代無。"
        ],
        "title": "春秋戰國門 再吟",
        "id": "8a764c6c-1b5f-4b5f-b482-82a41e3d54ae"
    },
    {
        "author": "周曇",
        "paragraphs": [
            "鹿馬何難辨是非，寧勞卜筮問安危。",
            "權臣爲亂多如此，亡國時君不自知。"
        ],
        "title": "秦門 胡亥",
        "id": "ff5f4b8e-0bf8-4406-822f-aa4290b1865d"
    },
    {
        "author": "周曇",
        "paragraphs": [
            "盜賊縱橫主惡聞，遂爲流矢犯君軒。",
            "怪言何不早言者，若使早言還不存。"
        ],
        "title": "秦門 再吟",
        "id": "d7d0b1fa-40a6-4c47-828f-2b95dc96b390"
    }
]