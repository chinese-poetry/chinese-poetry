[
    {
        "author": "袁说友",
        "paragraphs": [
            "宝阁翬飞灿碧霄，中藏奎画叹先朝。",
            "要令冠带升堂者，日日羹墙遂见尧。"
        ],
        "title": "御书阁",
        "id": "61103ea2-0a1a-43bd-9d49-8f7d8fb7ac8f"
    },
    {
        "author": "袁说友",
        "paragraphs": [
            "东江风月夜潮平，西望巫山白帝城。",
            "止为山川增楚观，惜哉徒沸市廛声。"
        ],
        "title": "楚楼",
        "id": "20a6a320-1faf-458e-abf7-1dee9ecae129"
    },
    {
        "author": "袁说友",
        "paragraphs": [
            "楼高百雉楚城东，吴蜀衣冠邂逅逢。",
            "自是荆山为屏翰，更看江汉日朝宗。"
        ],
        "title": "江汉楼",
        "id": "b919e5ff-4b6b-4929-a12a-bbcc6c0805ce"
    },
    {
        "author": "袁说友",
        "paragraphs": [
            "危楼千尺俯江津，天外飞帆点点匀。",
            "作此雄观真壮士，奈何犹说污人尘。"
        ],
        "title": "庾公楼",
        "id": "12c4e696-3a5e-4207-8e8d-58cb46abe153"
    },
    {
        "author": "袁说友",
        "paragraphs": [
            "谯楼伟观接城西，天遣公来重以诗。",
            "岂是江山与人助，江山元是以人知。"
        ],
        "title": "登张说楼",
        "id": "72140ffd-3cd6-425f-b236-aaf33b209acb"
    },
    {
        "author": "袁说友",
        "paragraphs": [
            "翠云白雪两僊容，未怯姮娥傍月宫。",
            "若把佳人较清绝，争妍应愧伯夷风。"
        ],
        "title": "和丁端叔双清韵",
        "id": "98f44444-528c-41fd-b093-fddd640b1220"
    },
    {
        "author": "袁说友",
        "paragraphs": [
            "晓红著意一番新，稳送公归上国春。",
            "花下賸传多好客，满园浑是爱棠人。"
        ],
        "title": "和丁端叔晓红韵",
        "id": "b87314f0-bdfb-4acc-a90b-d16b3b90ee1b"
    },
    {
        "author": "袁说友",
        "paragraphs": [
            "呵笔小吟消白日，闭门高卧却红尘。",
            "平生笑我千方误，投老从公两岁隣。"
        ],
        "title": "呵笔  其一",
        "id": "a9f68342-6c96-4209-a942-c9d5c9a4df2a"
    },
    {
        "author": "袁说友",
        "paragraphs": [
            "欲放酒肠愁酒病，强投诗社阙诗声。",
            "浮生失意每如此，薄命何人详细评。"
        ],
        "title": "呵笔  其二",
        "id": "1cca0d2f-9b52-44a2-a0d0-bb84fd1efd63"
    },
    {
        "author": "袁说友",
        "paragraphs": [
            "樯乌猛作朝天去，君到长安著脚初。",
            "若访西湖问西子，朋游应亦念其余。"
        ],
        "tags": [
            "西湖"
        ],
        "title": "送沈商卿知府入觐二首  其一",
        "id": "cb260b23-8bda-462b-95b7-830e4accbdc4"
    },
    {
        "author": "袁说友",
        "paragraphs": [
            "山行已办犹嫌晚，天意多悭未放晴。",
            "无奈公车留不住，片帆催听櫂歌声。"
        ],
        "title": "送沈商卿知府入觐二首  其二",
        "id": "3c810d77-3056-47ad-b678-02d4e4f36a5a"
    },
    {
        "author": "袁说友",
        "paragraphs": [
            "养花藏日半笼晴，尚有娇红照眼明。",
            "却恨中年怕离别，好诗撩动故乡情。"
        ],
        "title": "和丁端叔书怀韵二首  其一",
        "id": "a9064331-4977-46e3-a7fc-37022e151ea1"
    },
    {
        "author": "袁说友",
        "paragraphs": [
            "春江稳去趣东归，折尽亭前杨柳丝。",
            "我欲吴江办投劾，与君花下说襟期。"
        ],
        "title": "和丁端叔书怀韵二首  其二",
        "id": "0fd80745-061a-47af-b8f8-b576f27d0c53"
    },
    {
        "author": "袁说友",
        "paragraphs": [
            "寻花喜见去年人，点检枝头次第春。",
            "踏遍云塘旧游处，漾波涨碧更粼粼。"
        ],
        "title": "和同年春日韵五首  其一",
        "id": "e2b8c30f-535d-4e96-8c78-f8011806427f"
    },
    {
        "author": "袁说友",
        "paragraphs": [
            "伤心客里子规啼，自笑情怀更小儿。",
            "短策强随杨柳去，归来却喜燕衔泥。"
        ],
        "title": "和同年春日韵五首  其二",
        "id": "24cd1503-60da-4ed2-a1be-ef58e2406934"
    },
    {
        "author": "袁说友",
        "paragraphs": [
            "一川晴草竞春光，绿抹红匀日日忙。",
            "榼酒莫辞花下醉，相将堤上柳花黄。"
        ],
        "title": "和同年春日韵五首  其三",
        "id": "a94d1d9e-6fad-4c14-8ca2-dde4ff94e796"
    },
    {
        "author": "袁说友",
        "paragraphs": [
            "雨膏风软草烟低，处处春来处处知。",
            "尤喜梅花未轻褪，枝头一朶尚凝脂。"
        ],
        "title": "和同年春日韵五首  其四",
        "id": "a8dd15ca-bfbc-4c41-85ba-c766b0683c44"
    },
    {
        "author": "袁说友",
        "paragraphs": [
            "雄篇多幸到柴扉，祇恨空留最后枝。",
            "收拾愧同螬食李，侯生谁复敢言诗。"
        ],
        "title": "和同年春日韵五首  其五",
        "id": "c2b0d6a8-1c47-44d1-8f18-9e4ed32d082a"
    },
    {
        "author": "袁说友",
        "paragraphs": [
            "楼外西山日脚低，萸觞新唱缕金衣。",
            "十年为客秋风里，空负黄花几赋归。"
        ],
        "title": "和友人秋日韵二首  其一",
        "id": "3351fc04-5a05-43c9-95ef-8ac9fedced08"
    },
    {
        "author": "袁说友",
        "paragraphs": [
            "了无风雨夕阳低，多少诗翁问白衣。",
            "把酒西风暗相约，年年篱下菊时归。"
        ],
        "title": "和友人秋日韵二首  其二",
        "id": "52847483-6723-4e41-aa49-a4d526c7dde5"
    },
    {
        "author": "袁说友",
        "paragraphs": [
            "血指濡毫字字工，赤髭白足会常同。",
            "从今定了沙弥相，总为先生一语中。"
        ],
        "title": "和艮斋赠轮道者韵",
        "id": "96e7a9b4-7b78-4b9c-a16c-ac222a490d1e"
    },
    {
        "author": "袁说友",
        "paragraphs": [
            "孤峰顶上阿谁能，苦竹怜渠著意曾。",
            "他日林间重勘辨，我身元是在家僧。"
        ],
        "title": "和仲躬赠轮道者韵",
        "id": "74d9cb7b-abc9-42e7-bdbe-b914ec629730"
    },
    {
        "author": "袁说友",
        "paragraphs": [
            "欲归公未许身闲，欲外云云去亦难。",
            "我意公言两矛盾，料公犹作世情看。"
        ],
        "title": "赠徐相士",
        "id": "406ee10b-3132-4271-9e1f-c9c77bf17928"
    },
    {
        "author": "袁说友",
        "paragraphs": [
            "闭门终老幽人事，负笈担簦学者宜。",
            "过我莫虚黄卷日，还乡须念锦衣时。"
        ],
        "title": "书魏元益便面",
        "id": "5624720b-f9ba-4032-bd3f-225f57b37516"
    },
    {
        "author": "袁说友",
        "paragraphs": [
            "自怜五十鬓如丝，更把闲身与物驰。",
            "惟有高人收倦翼，世间万事一弹棋。"
        ],
        "title": "怀借舟主人",
        "id": "a2cc15f1-e6cd-4280-9f6b-1963736ba41d"
    },
    {
        "author": "袁说友",
        "paragraphs": [
            "慈恩犹记北山游，四十年间几别愁。",
            "岁晚天涯重握手，两翁齐白九分头。"
        ],
        "title": "寄同年怀安曹守二首  其一",
        "id": "7bb5e456-8ebc-46bf-bfc1-d14a6b2f13b9"
    },
    {
        "author": "袁说友",
        "paragraphs": [
            "我丈之贤今老成，题舆剖竹傍青城。",
            "从容官事一时了，莫忘莼鲈秋日羹。"
        ],
        "title": "寄同年怀安曹守二首  其二",
        "id": "8015f210-d11a-41cf-aa1b-62a933e9e8f8"
    },
    {
        "author": "袁说友",
        "paragraphs": [
            "谁云追信属酂侯，政为高皇意欲留。",
            "岁晚不疑云梦计，那知大业已兴刘。"
        ],
        "title": "和陆成父司户过淮阴县韵三首  其一",
        "id": "b0ea9556-dc71-45a7-8971-e4138b353d6f"
    },
    {
        "author": "袁说友",
        "paragraphs": [
            "当年三杰共封侯，谁念淮阴为汉留。",
            "不是向来曾蹑足，未容平勃独安刘。"
        ],
        "title": "和陆成父司户过淮阴县韵三首  其二",
        "id": "11627018-d32f-4088-ab95-e433695d70cf"
    },
    {
        "author": "袁说友",
        "paragraphs": [
            "论功久已冠羣侯，更欲王齐愿自留。",
            "从此朝家若惩创，王侯应得戒非刘。"
        ],
        "title": "和陆成父司户过淮阴县韵三首  其三",
        "id": "fe627646-3011-41d4-a9cc-60464c1b55e0"
    },
    {
        "author": "袁说友",
        "paragraphs": [
            "趁得花封八月凉，相家有子绾铜章。",
            "习华指日神京路，此地方知宝应祥。"
        ],
        "title": "和成父过宝应县韵",
        "id": "a3d6e611-1c6f-4e17-bc1e-5b94ba699068"
    },
    {
        "author": "袁说友",
        "paragraphs": [
            "古括人豪醉墨鲜，一樽宁怯酒如船。",
            "新诗磊磊珠玑落，不记梅花在眼前。"
        ],
        "title": "和梁转运判官韵",
        "id": "fd90a096-4d70-49ea-8f68-0bad7ef4710e"
    },
    {
        "author": "袁说友",
        "paragraphs": [
            "厌直承明两建牙，更将义槩浃朝家。",
            "举杯珍重吾归矣，林下需君步软沙。"
        ],
        "title": "李君量晋州奉诏还朝",
        "id": "8a8ff2a3-3255-4a74-b9dc-f8f989e1a5cb"
    },
    {
        "author": "袁说友",
        "paragraphs": [
            "将军久已归黄壤，江妇如何未黑头。",
            "若使将军知此意，素缣蒙首也应休。"
        ],
        "title": "岳之妇人多以白练蒙首俗传马伏波征蛮死于岳至今不为之易素",
        "id": "8be4faba-8bde-49c4-bea2-d6347e839ac0"
    },
    {
        "author": "袁说友",
        "paragraphs": [
            "不为村深与水隈，也依篱落及时开。",
            "几年寂寞无人问，一日声名动客杯。"
        ],
        "title": "江岸茅舍傍古梅奇甚携酒即之",
        "id": "89d3f1cd-07a5-47d0-b309-91493e774797"
    },
    {
        "author": "袁说友",
        "paragraphs": [
            "误墨虽藏白，飞埃欲敛昏。",
            "谁将草玄手，著意写前村。"
        ],
        "title": "用谢艮斋韵题欧阳长老墨梅  其一",
        "id": "533576cb-3ae8-4e00-993e-5718d341d149"
    },
    {
        "author": "袁说友",
        "paragraphs": [
            "屏灯红灼烁，窗月正黄昏。",
            "印出横斜影，分明竹外村。"
        ],
        "title": "用谢艮斋韵题欧阳长老墨梅  其二",
        "id": "c12ab8dc-9304-448f-b57f-d1609be3b5b0"
    },
    {
        "author": "袁说友",
        "paragraphs": [
            "溪藤横翠约，老眼颇眵昏。",
            "唤入凌烟后，江村不是村。"
        ],
        "title": "用谢艮斋韵题欧阳长老墨梅  其三",
        "id": "2a5d34d5-a612-4ba9-a700-daf14abe4cf7"
    },
    {
        "author": "袁说友",
        "paragraphs": [
            "红粧夸睡足，粉额趁颜开。",
            "惟有江梅样，蛾眉淡拂来。"
        ],
        "title": "用杨诚斋韵再题欧阳长老墨梅  其一",
        "id": "cd6499db-7e76-40a8-bd6e-9e461f62a82a"
    },
    {
        "author": "袁说友",
        "paragraphs": [
            "玉容曾浥麝，彷彿带香开。",
            "不比真花怯，斓斑怕雨来。"
        ],
        "title": "用杨诚斋韵再题欧阳长老墨梅  其二",
        "id": "d5c5b117-016c-4391-8f50-1eb7cc26aa8f"
    },
    {
        "author": "袁说友",
        "paragraphs": [
            "从来冰雪体，引墨为君开。",
            "寄语金鸾客，和羹人正来。"
        ],
        "title": "用杨诚斋韵再题欧阳长老墨梅  其三",
        "id": "1f5eb7cc-4a69-419a-bff0-eb008af64766"
    },
    {
        "author": "袁说友",
        "paragraphs": [
            "小折霜林半壁间，春风日日付毫端。",
            "秋高为借横斜影，留与吾师岁晚看。"
        ],
        "title": "李英才作墨梅于天庆观壁",
        "id": "07b18c4b-8670-495c-826b-e8a1bda1d8ae"
    },
    {
        "author": "袁说友",
        "paragraphs": [
            "轻楳疑当作煤拂拂有余清，笔下翻成月下横。",
            "昨夜小屏幽梦断，恍如烟雨瘴江城。"
        ],
        "title": "题墨梅",
        "id": "04612e21-1481-477c-8367-8f55718b692e"
    },
    {
        "author": "袁说友",
        "paragraphs": [
            "在昔有袁村，今到袁村路。",
            "峰傍呼父老，同姓亦三数。",
            "贵贱本无种，苗裔有疏附。",
            "我家建安派，一经立门户。",
            "安用黄金籯，守此青简蠹。",
            "庶几亢吾宗，百世传儒素。",
            "作诗示云来，聊并城南句。"
        ],
        "title": "过袁村",
        "id": "90034dd3-ff49-4154-ba06-562e9b48df16"
    },
    {
        "author": "袁说友",
        "paragraphs": [
            "十年踪迹两参商，解后天涯一咏觞。",
            "老景不堪朋旧别，客怀惟觉岁时长。",
            "猛辞蜀道浮江白，稳上吴船逆诏黄。",
            "我欲著鞭归路日，更期相过水云乡。"
        ],
        "title": "季提刑自夔宪知常德府",
        "id": "c0d9eb35-f277-45fe-b107-d6d0d59018ea"
    },
    {
        "author": "袁说友",
        "paragraphs": [
            "昔日班行忆旧游，天涯今已说离愁。",
            "珠玑咳唾频倾倒，风月江山几倡酬。",
            "三接自应还北阙，一麾犹欲惠东州。",
            "与君久赋莼鲈约，更约同登竹笮舟。"
        ],
        "title": "送资深知潼川府",
        "id": "be8d0cc2-d183-4ce8-800a-97729710ca3b"
    },
    {
        "author": "袁说友",
        "paragraphs": [
            "水暗人家水拍堤。"
        ],
        "title": "句  其一",
        "id": "64b49cc9-33b5-466d-8d21-34daeebca8fd"
    },
    {
        "author": "袁说友",
        "paragraphs": [
            "坐来客子浑忘倦。"
        ],
        "title": "句  其二",
        "id": "8bf8a0bf-e178-464a-b2aa-63703174e250"
    },
    {
        "author": "袁说友",
        "paragraphs": [
            "扁舟系柳向朱扉。"
        ],
        "title": "句  其三",
        "id": "1e75f450-c6ab-4883-8e5c-4e73205c72c0"
    },
    {
        "author": "辛弃疾",
        "paragraphs": [
            "老病忘时节，空斋晓尚眠。",
            "儿童唤翁起，今日是新年。"
        ],
        "title": "元日",
        "id": "714f6751-7f49-4556-80c3-cd5fcdf3c8a9"
    },
    {
        "author": "辛弃疾",
        "paragraphs": [
            "逢花眼倦开，见酒手频推。",
            "不恨吾年老，恨他将病来。"
        ],
        "title": "偶题",
        "id": "7cffd159-915a-44ef-a1c9-b0786654dc2b"
    },
    {
        "author": "辛弃疾",
        "paragraphs": [
            "方看竹马戏，已作薤露歌。",
            "哀哉天丧予，老泪如倾河。"
        ],
        "title": "哭㔶十五章  其一",
        "id": "504f079a-63dd-4bda-9f8b-78cd6e601bc6"
    },
    {
        "author": "辛弃疾",
        "paragraphs": [
            "玉雪色可爱，金石声更清。",
            "孰知摧轮早，跬步不可行。"
        ],
        "title": "哭㔶十五章  其二",
        "id": "8773f54c-128e-4e6c-89b5-b575204c65f7"
    },
    {
        "author": "辛弃疾",
        "paragraphs": [
            "念汝虽孩童，气已负山岳。",
            "送汝已成人，行路已悲愕。"
        ],
        "title": "哭㔶十五章  其三",
        "id": "9e1feb72-2593-4bd4-a266-a1ca90b86df6"
    },
    {
        "author": "辛弃疾",
        "paragraphs": [
            "他年驷马车，谓可高吾门。",
            "只今关心处，政在青枫根。"
        ],
        "title": "哭㔶十五章  其四",
        "id": "7503706c-f12f-45da-a947-eafe8352b143"
    },
    {
        "author": "辛弃疾",
        "paragraphs": [
            "糊涂不成书，把笔意甚喜。",
            "举头见爷笑，持付三四纸。"
        ],
        "title": "哭㔶十五章  其五",
        "id": "1c922236-e315-4099-9ea7-0b53725e1655"
    },
    {
        "author": "辛弃疾",
        "paragraphs": [
            "笑揖索酒罢，高吟关关鸠。",
            "至今此篇诗，狼籍在床头。"
        ],
        "title": "哭㔶十五章  其六",
        "id": "080fa9ee-c720-4d52-80ce-94c91ecf01e8"
    },
    {
        "author": "辛弃疾",
        "paragraphs": [
            "汝父诚有罪，汝母孝且慈。",
            "独不为母计，仓皇去何之。"
        ],
        "title": "哭㔶十五章  其七",
        "id": "0de2de22-6eb1-4db5-b0a4-ce6dd4c61fe2"
    },
    {
        "author": "辛弃疾",
        "paragraphs": [
            "泪尽眼欲枯，痛深肠已绝。",
            "汝方游浩荡，万里挟雄铁。"
        ],
        "title": "哭㔶十五章  其八",
        "id": "8f356a9d-a88f-48ee-bf13-e83057bdd2ee"
    },
    {
        "author": "辛弃疾",
        "paragraphs": [
            "中堂与曲室，闻汝啼哭声。",
            "汝父与汝母，何处可坐行。"
        ],
        "title": "哭㔶十五章  其九",
        "id": "52e2e504-21d8-41d9-bc0c-e7edde206922"
    },
    {
        "author": "辛弃疾",
        "paragraphs": [
            "从人索莲花，手持双白羽。",
            "莲花不可见，莲子心独苦。"
        ],
        "title": "哭㔶十五章  其一○",
        "id": "17b36e3f-78a2-47da-8616-17606009b713"
    },
    {
        "author": "辛弃疾",
        "paragraphs": [
            "足音答答来，多在雪楼下。",
            "尚忆附爷耳，指问壁间画。"
        ],
        "title": "哭㔶十五章  其一一",
        "id": "7f4dc1a6-def0-43f0-9ae6-a3e81c066553"
    },
    {
        "author": "辛弃疾",
        "paragraphs": [
            "我痛须自排，汝痴故难忘。",
            "何时篆冈竹，重来看眉藏。"
        ],
        "title": "哭㔶十五章  其一二",
        "id": "996ac70e-0273-4882-b65c-b85428b79257"
    },
    {
        "author": "辛弃疾",
        "paragraphs": [
            "昨宵北窗下，不敢高声语。",
            "悲深意颠倒，尚疑惊著汝。"
        ],
        "title": "哭㔶十五章  其一三",
        "id": "87d9ea32-50a5-466f-a6c0-af2d4f7b1696"
    },
    {
        "author": "辛弃疾",
        "paragraphs": [
            "世无扁和手，遗恨归砭剂。",
            "嗟谁使之然，刻舟宁复记。"
        ],
        "title": "哭㔶十五章  其一四",
        "id": "890ae1c7-6a26-4b08-926c-d10f7669c53c"
    },
    {
        "author": "辛弃疾",
        "paragraphs": [
            "百年风雨过，达者齐殇彭。",
            "嗟我反不如，其下不及情。"
        ],
        "title": "哭㔶十五章  其一五",
        "id": "b71a3723-817f-4df4-9339-87826cebbb20"
    },
    {
        "author": "辛弃疾",
        "paragraphs": [
            "秋举无多日，天书已十行。",
            "绝编能自苦，下笔定成章。",
            "不见三公后，空长七尺强。",
            "明年吏部选，梅福更仇香。"
        ],
        "title": "闻科诏勉诸子",
        "id": "6bcce622-a0b7-4ca8-9123-0974d3825701"
    },
    {
        "author": "辛弃疾",
        "paragraphs": [
            "春雨昼连夜，春江冷欲冰。",
            "清愁殊浩荡，莫景剧飞腾。",
            "身是归休客，心如入定僧。",
            "西园曾到不，要学仲舒能。"
        ],
        "title": "第四子学春秋发愤不辍书以勉之",
        "id": "9a8f8d7c-52c9-4283-82be-16c3f80c127f"
    },
    {
        "author": "辛弃疾",
        "paragraphs": [
            "道人匡庐来，籍籍倾众耳。",
            "规摹小轩中，坐稳得坎止。",
            "慈云为谁出，法席应众启。",
            "招提隠山腹，深浄端可喜。",
            "夜禅余机锋，文字入游戏。",
            "会有化人来，伽陀开短纸。"
        ],
        "tags": [
            "庐山"
        ],
        "title": "送悟老住明教禅院",
        "id": "113d5326-0a29-490a-90ba-1696210afb6c"
    },
    {
        "author": "辛弃疾",
        "paragraphs": [
            "穷处幽人乐，徂年烈士悲。",
            "归田曾有志，责子且无诗。",
            "旧恨王夷甫，新交蔡克儿。",
            "渊明去我久，此意有谁知。"
        ],
        "title": "感怀示儿辈",
        "id": "20b31f06-6dcc-48ca-abe0-b0d2a460cb7e"
    },
    {
        "author": "辛弃疾",
        "paragraphs": [
            "扫迹衡门下，终朝抱膝吟。",
            "贫须依稼穑，老不厌山林。",
            "有酒无余愿，因闲得此心。",
            "西园早行乐，桃李渐成阴。"
        ],
        "title": "即事示儿",
        "id": "bc1bfe62-a930-4c34-a71c-9b3db22974f7"
    },
    {
        "author": "辛弃疾",
        "paragraphs": [
            "东舍延朝爽，西林媚夕曛。",
            "有生同扰扰，何路出纷纷。",
            "暖日鹓鸾伴，空山鸟兽羣。",
            "本来同一致，休笑众人醺。"
        ],
        "title": "答余叔良和韵",
        "id": "e7b13e30-1b4b-443c-810d-30a87a3682bc"
    },
    {
        "author": "辛弃疾",
        "paragraphs": [
            "书窗夜生白，城角晓增悲。",
            "未奏蔡州捷，且歌梁苑诗。",
            "餐毡怀雁使，无酒羨羔儿。",
            "农事勤忧国，明年喜可知。"
        ],
        "title": "咏雪",
        "id": "f3fc0456-02b2-419d-bf30-e82c6db5f787"
    },
    {
        "author": "辛弃疾",
        "paragraphs": [
            "河豚挟鸩毒，杀人一脔足。",
            "蒌蒿或济之，赤心置人腹。",
            "方其在野中，卫青混奴仆。",
            "及登君子堂，园绮成骨肉。",
            "暴干及为脯，拳曲猬毛缩。",
            "寄君频咀嚼，去翳如折屋。"
        ],
        "title": "蒌蒿宜作河豚羹",
        "id": "9cc13504-3caf-4653-a701-53634f763ca7"
    },
    {
        "author": "辛弃疾",
        "paragraphs": [
            "彼茁江汉姿，当春风露足。",
            "美芹或以献，深媿野人腹。",
            "君诗穷草木，命骚可奴仆。",
            "更怜无俗韵，爱竹不爱肉。",
            "渠侬如石鼎，正作蛟龙缩。",
            "欲烹无鱼来，苍蝇声绕屋。"
        ],
        "title": "吴克明广文见和再用韵答之",
        "id": "29bfaaff-25ec-4fe0-8bc4-2f8c9863dc4a"
    },
    {
        "author": "辛弃疾",
        "paragraphs": [
            "地秘巖藏骨，谿灵膝印痕。",
            "虚牀惟太姥，别席尽曾孙。",
            "披牒秦朝远，遗坛汉祀存。",
            "何时幔亭侧，重复见幢幡。"
        ],
        "title": "仙蹟巖",
        "id": "c50c82e8-1e67-4d6b-94fa-1d9b3ff31cb8"
    },
    {
        "author": "辛弃疾",
        "paragraphs": [
            "泰伯古至德，以逊天下闻。",
            "周公去未远，二叔乃流言。",
            "春风棠棣萼，秋日脊令原。",
            "岂无良友生，岁晏谁急难。",
            "当年召公诗，虑缺兄弟恩。",
            "贤哉首阳子，此粟久不餐。",
            "末俗益可嗟，有货无天伦。",
            "仓卒竞锱铢，或不暇掩亲。",
            "朝从官府去，暮与妻妾论。",
            "手植父桑柘，俄顷楚越分。",
            "口泽母杯圈，改作唇齿寒。",
            "我观天地间，孰不知爱身。",
            "有伐其左臂，那复右者存。",
            "君看百足虫，至死身不颠。",
            "一矢折甚易，累十力则艰。",
            "世其有不知，利欲令智昏。",
            "周君千载士，金玉四弟昆。",
            "状如商山皓，雍雍古衣冠。",
            "又如孔门科，行义皆可尊。",
            "我行前冈上，人指孝友门。",
            "邀我饮其家，本末能具陈。",
            "我家所自出，嘉祐刘三元。",
            "至今起俗说，闻者薄夫醇。",
            "逮我先君子，仁孝俭且文。",
            "室有相乳猫，庭有同心兰。",
            "推梨更逊枣，左右儿曹欢。",
            "尺布与斗粟，咄哉彼何人。",
            "比屋二百年，试比东西隣。",
            "东家余破釜，西里今颓垣。",
            "萁豆自煎煮，拔地无本根。",
            "逼逼守遗戒，岂不在子孙。",
            "矧复学圣贤，遑恤后富贫。",
            "谁书百忍字，何不一笑温。",
            "我老悲古道，闻此摧肺肝。",
            "洗盏前致词，福善天匪悭。",
            "圣朝重揖逊，欲尧舜此民。",
            "请君大其门，车马行便蕃。",
            "长歌谪仙李，茂记文公韩。",
            "我诗聊复再，语拙意则真。",
            "此书君勿嗤，傥俟采诗官。"
        ],
        "title": "周氏敬荣堂诗",
        "id": "bc3ad025-cc67-457d-93c4-1c1cb76f90b3"
    },
    {
        "author": "辛弃疾",
        "paragraphs": [
            "两峰如长喉，有石鲠其内。",
            "千金随侯珠，磊落见微纇。",
            "何言西子美，捧心作颦态。",
            "夷齐立著肩，欲间使分背。",
            "小亏或大全，知恶及真爱。",
            "堂堂老充国，荒寻得幽对。",
            "朝夕与山语，俯仰弥三载。",
            "谓我知子心，茅塞厌荟薱。",
            "有美玉于斯，雕琢那可废。",
            "芝兰生当户，虽芳亦芟刈。",
            "邑有从事贤，闻之重慷慨。",
            "太清点浮云，谁令久滓秽。",
            "指挥俄顷间，急雨破春块。",
            "开豁喜新辟，偪仄忘旧碍。",
            "得非神禹手，勇凿耻不逮。",
            "又如持金篦，刮膜生美睐。",
            "渠言农去草，见恶佩前诲。",
            "主人吟古风，格调剧清裁。",
            "我评此章句，真是杜陵辈。",
            "入蜀脚未定，欲掷石笋退。",
            "火与金水同，其石为铄焠。",
            "劝君莫放手，玉石恐俱碎。",
            "累然颈下瘿，割之命随溃。",
            "此石幸胜之，此举君勿再。",
            "姑置毋多谈，俱想增胜槩。",
            "会当携酒去，物理剖茫昧。",
            "此邦刘知道，光焰文章在。",
            "今将清风峡，与巖传百代。"
        ],
        "title": "和赵晋臣敷文积翠巖去纇石",
        "id": "8ce7eae3-8bfb-4d49-a9d7-f1ee3b7d1325"
    },
    {
        "author": "辛弃疾",
        "paragraphs": [
            "浄是浄空空即色，照应照物物非心。",
            "请看窗外一轮月，正在碧潭千丈深。"
        ],
        "title": "题金相寺浄照轩诗",
        "id": "7f8c3a2f-033c-46f1-8ffc-6d25629cc4c9"
    },
    {
        "author": "辛弃疾",
        "paragraphs": [
            "月澹黄昏欲雪时，小窗犹欠岁寒枝。",
            "暗香疎影无人处，唯有西湖处士知。"
        ],
        "tags": [
            "西湖"
        ],
        "title": "和傅巖叟梅花二首  其一",
        "id": "2eab49d0-87fc-4512-b18b-ce3d767207c9"
    },
    {
        "author": "辛弃疾",
        "paragraphs": [
            "灵均恨不与同时，欲把幽香赠一枝。",
            "堪入离骚文字不，当年何事未相知。"
        ],
        "title": "和傅巖叟梅花二首  其二",
        "id": "a4336d2d-e759-4abb-9f01-6a671a7480a1"
    },
    {
        "author": "辛弃疾",
        "paragraphs": [
            "草梢出水已无多，村路弥漫奈雨何。",
            "水底有桥桥有月，只今平地怕风波。"
        ],
        "title": "江山庆云桥  其一",
        "id": "28188667-33c8-447b-b755-1c3adbd77f4f"
    },
    {
        "author": "辛弃疾",
        "paragraphs": [
            "断崖老树互撑拄，白水绿畦相灌输。",
            "焉得溪南一邱壑，放船画作归来图。"
        ],
        "title": "江山庆云桥  其二",
        "id": "d0938d1c-43c4-49cb-b1fa-31e149ea424f"
    },
    {
        "author": "辛弃疾",
        "paragraphs": [
            "高架金茎照水寒，累累小摘便堆盘。",
            "喜君不酿凉州酒，来救衰翁舌本干。"
        ],
        "title": "赋葡萄",
        "id": "a1aaeeb1-098b-42d7-b338-d453cd682a8b"
    },
    {
        "author": "辛弃疾",
        "paragraphs": [
            "两泉水出更温泉，这里原无一二三。",
            "欲识当年参字意，行人浴罢试求参。"
        ],
        "title": "题福州参泉二首  其一",
        "id": "87148932-5091-478c-843b-51953a0ec234"
    },
    {
        "author": "辛弃疾",
        "paragraphs": [
            "三泉参错本儿嬉，认作参星转更痴。",
            "却笑世间真狡狯，古今能有几人知。"
        ],
        "title": "题福州参泉二首  其二",
        "id": "8102dc5e-f97e-4b9a-8fe0-a92d29352319"
    },
    {
        "author": "辛弃疾",
        "paragraphs": [
            "飘然瓶锡信行藏，偶驻姜峰古道场。",
            "欲识高人用心处，白云堂下一罏香。"
        ],
        "title": "赠延福端老二首  其一",
        "id": "226df890-3ab7-4087-baca-3851bf451701"
    },
    {
        "author": "辛弃疾",
        "paragraphs": [
            "我来欲问小乘禅，惭愧尘埃未了缘。",
            "忽忆去年秋夜话，共听山雨不成眠。"
        ],
        "title": "赠延福端老二首  其二",
        "id": "c43732b3-5603-47de-9c46-4ed12f279488"
    },
    {
        "author": "辛弃疾",
        "paragraphs": [
            "一水奔流叠嶂开，谿头千步响如雷。",
            "扁舟费尽篙师力，咫尺平澜上不来。"
        ],
        "title": "游武夷作棹歌呈晦翁十首  其一",
        "id": "f105dddb-11ca-4f8f-b6a8-f30807d7d853"
    },
    {
        "author": "辛弃疾",
        "paragraphs": [
            "山上风吹笙鹤声，山前人望翠云屏。",
            "蓬莱枉觅瑶池路，不道人间有幔亭。"
        ],
        "title": "游武夷作棹歌呈晦翁十首  其二",
        "id": "109ad029-1587-452f-b3da-2431219b68c9"
    },
    {
        "author": "辛弃疾",
        "paragraphs": [
            "玉女峰前一櫂歌，烟鬟雾髻动清波。",
            "游人去后枫林夜，月满空山可奈何。"
        ],
        "title": "游武夷作棹歌呈晦翁十首  其三",
        "id": "b8615ea0-8c76-4b49-9f45-7e526c88df80"
    },
    {
        "author": "辛弃疾",
        "paragraphs": [
            "见说仙人此避秦，爱随流水一溪云。",
            "花开花落无寻处，彷彿吹箫月夜闻。"
        ],
        "title": "游武夷作棹歌呈晦翁十首  其四",
        "id": "7552f590-3017-4cfc-b7e4-3b74bcc9e0ea"
    },
    {
        "author": "辛弃疾",
        "paragraphs": [
            "千丈搀天翠壁高，定谁狡狯插遗樵。",
            "神仙万里乘风去，更度槎枒个样桥。"
        ],
        "title": "游武夷作棹歌呈晦翁十首  其五",
        "id": "d1ae208d-abbb-4f63-9f6b-796f62386381"
    },
    {
        "author": "辛弃疾",
        "paragraphs": [
            "山头有路接无尘，欲觅王孙试问津。",
            "瞥向苍崖高处见，三三两两看游人。"
        ],
        "title": "游武夷作棹歌呈晦翁十首  其六",
        "id": "067afa10-6a78-40e9-8458-f051c63a90b4"
    },
    {
        "author": "辛弃疾",
        "paragraphs": [
            "巨石亭亭缺齧多，悬知千古也消磨。",
            "人间正觅擎天柱，无奈风吹雨打何。"
        ],
        "title": "游武夷作棹歌呈晦翁十首  其七",
        "id": "9557c86a-cf85-4254-8022-0deebd773231"
    },
    {
        "author": "辛弃疾",
        "paragraphs": [
            "自有山来几许年，千奇万怪只依然。",
            "试从精舍先生问，定在包牺八卦前。"
        ],
        "title": "游武夷作棹歌呈晦翁十首  其八",
        "id": "def13566-873d-485c-ac76-e5e524c4f6a9"
    },
    {
        "author": "辛弃疾",
        "paragraphs": [
            "山中有客帝王师，日日吟诗坐钓矶。",
            "费尽烟霞供不足，几时西伯载将归。"
        ],
        "title": "游武夷作棹歌呈晦翁十首  其九",
        "id": "23f3b903-c620-4a61-a6a7-446e207e15e8"
    },
    {
        "author": "辛弃疾",
        "paragraphs": [
            "行尽桑麻九曲天，更寻佳处可留连。",
            "如今归棹如掤箭，不似来时上水船。"
        ],
        "title": "游武夷作棹歌呈晦翁十首  其一○",
        "id": "9e8e248e-6b4f-44af-9da2-d22cf59626cc"
    },
    {
        "author": "辛弃疾",
        "paragraphs": [
            "饱饭闲游遶小溪，却将往事细寻思。",
            "有时思到难思处，拍碎阑干人不知。"
        ],
        "title": "鹤鸣亭绝句四首  其一",
        "id": "9d3b568b-ab6d-4e22-99df-c31cac553621"
    },
    {
        "author": "辛弃疾",
        "paragraphs": [
            "安石榴花翠竹枝，婆娑其下更何为。",
            "溪流自有无声处，鹤舞不如闲立时。"
        ],
        "title": "鹤鸣亭绝句四首  其二",
        "id": "96f3f86e-2591-4df0-8d8e-1ffa975b1ab4"
    },
    {
        "author": "辛弃疾",
        "paragraphs": [
            "旧时秋水醉吟者，且作西山病叟呼。",
            "可惜黄花逢令节，樽中酒燥笔头枯。"
        ],
        "title": "鹤鸣亭绝句四首  其三",
        "id": "f6625e9e-348b-49f2-b7f8-2623df7f5796"
    },
    {
        "author": "辛弃疾",
        "paragraphs": [
            "清欢那复笑开口，闲事长令闷破头。",
            "更有不堪萧索处，西风过了菊花秋。"
        ],
        "title": "鹤鸣亭绝句四首  其四",
        "id": "b01944e7-9af6-4264-be2f-07e102e69200"
    },
    {
        "author": "辛弃疾",
        "paragraphs": [
            "小亭独酌兴悠哉，忽有清愁到酒杯。",
            "四面青山围欲合，不知愁自那边来。"
        ],
        "title": "鹤鸣亭独饮",
        "id": "ef8f0da9-e129-4782-88ed-4f0d669e7597"
    },
    {
        "author": "辛弃疾",
        "paragraphs": [
            "野人日日献花来，只倩渠侬取意栽。",
            "高下参差无次序，要令不似俗亭台。"
        ],
        "title": "即事  其一",
        "id": "b519f62e-11a5-4a64-a9ed-fcc497cb5d8b"
    },
    {
        "author": "辛弃疾",
        "paragraphs": [
            "百忧常与事俱来，莫把胸中荆棘栽。",
            "但只熙熙闲过日，人间无处不春台。"
        ],
        "title": "即事  其二",
        "id": "3bc6123e-135f-4150-90b4-e68ddd213974"
    },
    {
        "author": "辛弃疾",
        "paragraphs": [
            "青山吞吐古今月，绿树低昂朝暮风。",
            "万事有为应有尽，此身无我自无穷。"
        ],
        "title": "重午日戏书",
        "id": "32999809-51e7-4e9b-96b4-2e945ccf2431"
    },
    {
        "author": "辛弃疾",
        "paragraphs": [
            "宝刀和雨剪流霞，送到彭村刺史家。",
            "闻道名园春已过，千金还买暨家花。"
        ],
        "title": "林贵文买牡丹见赠至彭村偶题",
        "id": "cdd40986-5f2c-41e2-ad6d-17a1cc66343e"
    },
    {
        "author": "辛弃疾",
        "paragraphs": [
            "每因种树悲年事，待看成阴是几时。",
            "眼见子孙孙又子，不如栽竹绕园池。"
        ],
        "title": "移竹",
        "id": "1d4f7e5f-2ae1-413d-997f-c5d6fe5a5311"
    },
    {
        "author": "辛弃疾",
        "paragraphs": [
            "昨日梅华同语笑，今朝芍药并芬芳。",
            "弟兄殿住春风了，却遣花来送一觞。"
        ],
        "title": "和赵茂嘉郎中双头芍药二首  其一",
        "id": "90f71d1c-4b92-49e7-8c50-1be4a8417e7a"
    },
    {
        "author": "辛弃疾",
        "paragraphs": [
            "当年负鼎去干汤，至味须参芍药芳。",
            "岂是调羹双妙手，故教初发劝持觞。"
        ],
        "title": "和赵茂嘉郎中双头芍药二首  其二",
        "id": "86fa9271-9975-4512-bfb3-aaaa7683dac6"
    },
    {
        "author": "辛弃疾",
        "paragraphs": [
            "玉色长身白首郎，当年麾节几甘棠。",
            "力贫活物阴功大，未老垂车逸兴长。",
            "久矣如今太公望，岿然真是鲁灵光。",
            "朝廷正尔尊黄发，稳驾蒲轮觐玉皇。"
        ],
        "title": "寿赵茂嘉郎中二首  其一",
        "id": "b5b025df-ecdd-4f82-87c6-1bcba6b67b71"
    },
    {
        "author": "辛弃疾",
        "paragraphs": [
            "鹅湖山麓湛溪湄，华屋眈眈照绿漪。",
            "子姪日为真率会，弟兄賸有唱酬诗。",
            "杨花榆荚浑如许，苦笋樱桃正是时。",
            "待酌西江援北斗，摩挲金狄与君期。"
        ],
        "title": "寿赵茂嘉郎中二首  其二",
        "id": "aace3999-bc6d-429f-9399-316d0895a54b"
    },
    {
        "author": "辛弃疾",
        "paragraphs": [
            "竹杖芒鞋看瀑回，暮年筋力倦崔嵬。",
            "桃花落尽无春思，直待牡丹开后来。"
        ],
        "title": "同杜叔高祝彦集观天保庵瀑布主人留饮两日且约牡丹之饮  其一",
        "id": "c6cdd13f-1532-4e49-9c0c-8f4c9aeed842"
    },
    {
        "author": "辛弃疾",
        "paragraphs": [
            "只要寻花子细看，不妨草草有杯盘。",
            "莫因红紫倾城色，却去摧残黑牡丹。"
        ],
        "title": "同杜叔高祝彦集观天保庵瀑布主人留饮两日且约牡丹之饮  其二",
        "id": "980e3c18-034e-4ed6-9c61-81ab193d1e4b"
    },
    {
        "author": "辛弃疾",
        "paragraphs": [
            "道言不死真成妄，佛语无生更转诬。",
            "要识死生真道理，须凭邹鲁圣人儒。"
        ],
        "title": "读语孟二首  其一",
        "id": "28ffade2-b989-497e-987e-4c40bc7d644d"
    },
    {
        "author": "辛弃疾",
        "paragraphs": [
            "屏去佛经与道书，只将语孟味真腴。",
            "出门俯仰见天地，日月光中行坦途。"
        ],
        "title": "读语孟二首  其二",
        "id": "b1100482-0971-40bb-8aad-7db70f9886c4"
    },
    {
        "author": "辛弃疾",
        "paragraphs": [
            "人才长与世相疎，若谓无才即厚诬。",
            "方朔长身无饭吃，人间饱死几侏儒。"
        ],
        "title": "再用儒字韵二首  其一",
        "id": "ba5b427b-3962-4e10-a2a1-dcf97981441f"
    },
    {
        "author": "辛弃疾",
        "paragraphs": [
            "是是非非好读书，莫将名实自相诬。",
            "由来废冢谁为者，诗礼相传大小儒。"
        ],
        "title": "再用儒字韵二首  其二",
        "id": "95c76e69-2bef-4095-9ffa-a1196d1eb3c8"
    },
    {
        "author": "辛弃疾",
        "paragraphs": [
            "老来功业已蹉跎，买得生涯复不多。",
            "十顷芰荷三径菊，醉乡容我住无何。"
        ],
        "title": "和任师见寄之韵  其一",
        "id": "9d997817-804e-4ffc-accc-e3157e2b052c"
    },
    {
        "author": "辛弃疾",
        "paragraphs": [
            "昨梦春风花满枝，是花到眼是新诗。",
            "如今梦断春无迹，不记题诗付与谁。"
        ],
        "title": "和任师见寄之韵  其二",
        "id": "74db4899-7106-467b-a8af-27507bf1cce1"
    },
    {
        "author": "辛弃疾",
        "paragraphs": [
            "几年魂梦隔高门，叹息潭间阙异闻。",
            "剩喜风情筋力在，尚能诗似鲍参军。"
        ],
        "title": "和任师见寄之韵  其三",
        "id": "cb620722-e3be-4ffe-8c24-e902e3a4f08d"
    },
    {
        "author": "辛弃疾",
        "paragraphs": [
            "拄杖闲题祖印来，壁间有句试参怀。",
            "从来歌舞新罗袜，不识溪山旧草鞋。"
        ],
        "title": "和杨民瞻韵",
        "id": "8c9bddce-b17f-44f1-840c-1e207105b539"
    },
    {
        "author": "辛弃疾",
        "paragraphs": [
            "偊泛清溪李郭船，路旁人已羨登仙。",
            "看君不似南阳卧，只似哦诗孟浩然。"
        ],
        "title": "和诸葛元亮韵",
        "id": "51b6bde1-89b4-4d41-94fc-a579b4b4ef62"
    },
    {
        "author": "辛弃疾",
        "paragraphs": [
            "暖日晴风晚蝶忙，平林先著夜来霜。",
            "寒花毕竟亡聊甚，野菜畦边惨淡黄。"
        ],
        "title": "和周显先韵二首  其一",
        "id": "b9032ba8-0643-4f39-963d-75295ad3f7df"
    },
    {
        "author": "辛弃疾",
        "paragraphs": [
            "怒涛千里破空飞，洗尽青衫辇路泥。",
            "更惜秋风一帆足，南楼只在远山西。"
        ],
        "title": "和周显先韵二首  其二",
        "id": "c96e8a3f-fe59-4d4f-8955-644f0fd08cce"
    },
    {
        "author": "辛弃疾",
        "paragraphs": [
            "枣树平生叹子阳，里歌虽短意偏长。",
            "东家昨夜梅花发，愧我分他一半香。"
        ],
        "title": "和郭逢道韵  其一",
        "id": "891e3b64-dae7-43f3-b4fe-a0cb8980b7db"
    },
    {
        "author": "辛弃疾",
        "paragraphs": [
            "君家富贵有汾阳，只要文章光焰长。",
            "莫为梅花费诗句，细思丹桂是天香。"
        ],
        "title": "和郭逢道韵  其二",
        "id": "142f7923-1fc2-4041-8aed-1134f2a07ae9"
    },
    {
        "author": "辛弃疾",
        "paragraphs": [
            "隠几南窗万念灰，只疑土木是形骸。",
            "柴门不用常关著，怕有文殊问疾来。"
        ],
        "title": "黄沙书院",
        "id": "53bbc976-0da3-4c70-8e63-e9cf9cd08d77"
    },
    {
        "author": "辛弃疾",
        "paragraphs": [
            "此心一似篆烟灰，好向君王早乞骸。",
            "何处幽人来问讯，横担竹杖过溪来。"
        ],
        "title": "信笔再和二首  其一",
        "id": "1cf1a346-cd22-4e0c-8494-db725b7c79fd"
    },
    {
        "author": "辛弃疾",
        "paragraphs": [
            "春酒频开赤印灰，一尊忘我更忘骸。",
            "青山只隔二三里，恰似高人呼不来。"
        ],
        "title": "信笔再和二首  其二",
        "id": "d2e1316d-9269-4b62-8f86-b05ebd368a05"
    },
    {
        "author": "辛弃疾",
        "paragraphs": [
            "破屋那堪急雨淋，且欣断港运篙深。",
            "老农定向中宵望，太岁今年合守心。"
        ],
        "title": "和李都统诗",
        "id": "c6602341-0357-4365-b044-7df7630de56a"
    },
    {
        "author": "辛弃疾",
        "paragraphs": [
            "自古蛾眉嫉者多，须防按剑向随和。",
            "此身更似沧浪水，听取当年孺子歌。"
        ],
        "title": "再用韵",
        "id": "d7cdc75a-ab10-41a4-97e6-7a364cb8ea3c"
    },
    {
        "author": "辛弃疾",
        "paragraphs": [
            "渊明避俗未闻道，此是东坡居士云。",
            "身似枯株心似水，此非闻道更谁闻。"
        ],
        "title": "书渊明诗后",
        "id": "9b7a3a96-aa4a-4f9e-a14f-2b4b9e9c88ba"
    },
    {
        "author": "辛弃疾",
        "paragraphs": [
            "饮酒已输陶靖节，作诗犹爱邵尧夫。",
            "若论老子胸中事，除却溪山一事无。"
        ],
        "title": "读邵尧夫诗",
        "id": "e5050707-b262-4431-bbd9-161bdf6b1fcb"
    },
    {
        "author": "辛弃疾",
        "paragraphs": [
            "欲把身心入太虚，要须勤著浄工夫。",
            "古人有句须参取，穷到今年锥也无。"
        ],
        "title": "再用韵",
        "id": "5d89ab49-4e07-4214-b565-4a7e8f6e26a9"
    },
    {
        "author": "辛弃疾",
        "paragraphs": [
            "人生忧患始于名，旦喜无闻过此生。",
            "却得少年耽酒力，读书学剑两无成。"
        ],
        "title": "偶题  其一",
        "id": "8c69d22e-4a2f-4cfd-9ab8-8e13f5bc9d1f"
    },
    {
        "author": "辛弃疾",
        "paragraphs": [
            "人言大道本强名，毕竟名从有处生。",
            "昭氏鼓瑟谁解听，亦无亏处亦无成。"
        ],
        "title": "偶题  其二",
        "id": "55122f44-61e0-4eb3-8243-0b05d7cac39d"
    },
    {
        "author": "辛弃疾",
        "paragraphs": [
            "闲花浪蕊不知名，又是一番春草生。",
            "病起小园无一事，杖藜看得绿阴成。"
        ],
        "title": "偶题  其三",
        "id": "898e525b-4ec1-4a6a-b628-3ba5f433be0d"
    },
    {
        "author": "辛弃疾",
        "paragraphs": [
            "至性由来禀太和，善人何少恶人多。",
            "君看泻水著平地，正作方圆有几何。"
        ],
        "title": "偶作",
        "id": "8cc6c7ee-d2cb-4bfa-a205-64dc7fe9c1e2"
    },
    {
        "author": "辛弃疾",
        "paragraphs": [
            "人间缓急正须才，郭索能令酒禁开。",
            "一水一山十五日，从来能事不相催。"
        ],
        "title": "和赵晋臣送糟蟹",
        "id": "3ca9cbaf-0b04-4cf4-ba08-3a9db774d023"
    },
    {
        "author": "辛弃疾",
        "paragraphs": [
            "渊明爱酒得之天，岁晚还吟止酒篇。",
            "日醉得非促龄具，只今病渴已三年。"
        ],
        "title": "止酒",
        "id": "c1132111-497e-4ae2-a415-52364673d6dc"
    },
    {
        "author": "辛弃疾",
        "paragraphs": [
            "镆邪三尺照人寒，试与挑灯子细看。",
            "且挂空斋作琴伴，未须携去斩楼兰。"
        ],
        "tags": [
            "抒情",
            "感慨",
            "壮志未酬"
        ],
        "title": "送剑与傅巖叟",
        "id": "28f3aabe-73dc-4ffb-9d14-62f47ba9ca56"
    },
    {
        "author": "辛弃疾",
        "paragraphs": [
            "三峰一一青如削，卓立千寻不可干。",
            "正直相扶无倚傍，撑持天地与人看。"
        ],
        "title": "江郎山和韵",
        "id": "b1b53d18-379a-41f1-9abf-af5fc3b1ad4c"
    },
    {
        "author": "辛弃疾",
        "paragraphs": [
            "青衫匹马万人呼，幕府当年急急符。",
            "愧我明珠成薏苡，负君赤手缚于菟。",
            "观书到老眼如镜，论事惊人胆满躯。",
            "万里云霄送君去，不妨风雨破吾庐。"
        ],
        "tags": [
            "送别",
            "壮志难酬",
            "抒怀"
        ],
        "title": "送别湖南部曲",
        "id": "4d11c1ee-d5c8-4311-a26e-37c349d2de7b"
    },
    {
        "author": "辛弃疾",
        "paragraphs": [
            "安乐常思病苦时，静观山下有雷颐。",
            "十千一斗酒无分，六十三年事自知。",
            "错处真成九州铁，乐时能得几絇丝。",
            "新春老去惟梅在，一任狂风日夜吹。"
        ],
        "title": "感怀示儿辈",
        "id": "fa0e0267-e65b-4b4f-aa0e-d30f698d77b1"
    },
    {
        "author": "辛弃疾",
        "paragraphs": [
            "粝食粗衣饱暖时，从他鼻涕自垂颐。",
            "万金药岂世无有，九折臂余人始知。",
            "过雨沾香辞落蔕，随风飞絮趁游丝。",
            "我无妙语酬春事，惭愧新歌值凤吹。"
        ],
        "title": "赵文远见和用韵答之",
        "id": "557a5362-4d3f-4b00-87cd-151dcca59bec"
    },
    {
        "author": "辛弃疾",
        "paragraphs": [
            "万里鱼龙会有时，壮怀歌罢涕交颐。",
            "一毛未许杨朱拔，三战空怀鲍叔知。",
            "明月夜光多白眼，高山流水自朱丝。",
            "尘埃野马知多少，拟倩撩天鼻孔吹。"
        ],
        "title": "傅巖叟见和用韵答之",
        "id": "2f477362-7358-47b1-ac64-64757202096a"
    },
    {
        "author": "辛弃疾",
        "paragraphs": [
            "大儒学礼小儒诗，听取胪传夜控颐。",
            "事出肺肝人易见，道如饮食味难知。",
            "此生能著几緉屐，何处高悬一缕丝。",
            "却笑空山顽老子，年来堪受八风吹。"
        ],
        "title": "诸葛元亮见和复用韵答之",
        "id": "204d3e9f-f515-4e6f-9740-39c85e131948"
    },
    {
        "author": "辛弃疾",
        "paragraphs": [
            "西风卷尽护霜筠，碧玉壶天月色新。",
            "凤历半千开诞日，龙山重九逼佳辰。",
            "先心坐使鬼神伏，一笑能回宇宙春。",
            "历数唐尧千载下，如公仅有两三人。"
        ],
        "title": "寿朱晦翁",
        "id": "83602a4f-3f0e-4ab8-b7a8-a77b92a47122"
    },
    {
        "author": "辛弃疾",
        "paragraphs": [
            "草堂经始上元初，四面溪山画不如。",
            "畴昔人怜翁失马，只今自喜我知鱼。",
            "苦无突兀千间庇，岂负辛勤一束书。",
            "种木十年浑未办，此心留待百年余。"
        ],
        "title": "和赵昌父问讯新居之作",
        "id": "0383c954-d62a-4ca9-a68b-6503c5a96de4"
    },
    {
        "author": "辛弃疾",
        "paragraphs": [
            "种竹栽花猝未休，乐天知命且无忧。",
            "百年自运非人力，万事从今与鹤谋。",
            "用力何如巧作凑，封侯原自曲如钩。",
            "请看鱼鸟飞潜处，更有鸡虫得失不。"
        ],
        "title": "题鹤鸣亭  其一",
        "id": "fe43dff0-034c-4b68-8705-345c2a5d16c3"
    },
    {
        "author": "辛弃疾",
        "paragraphs": [
            "莫被闲愁挠太和，愁来只用暗消磨。",
            "随流上下宁能免，惊世功名不用多。",
            "闲看蜂衙足官府，梦随蚁鬭有干戈。",
            "疎帘竹簟山茶碗，此是幽人安乐窝。"
        ],
        "title": "题鹤鸣亭  其二",
        "id": "151c6d7e-c4d5-4ef8-bd63-3cd1360c3e63"
    },
    {
        "author": "辛弃疾",
        "paragraphs": [
            "林下萧然一秃翁，斜阳扶杖对西风。",
            "功名此去心如水，富贵由来色是空。",
            "便好洗心依佛祖，不妨强笑伴儿童。",
            "客来闲说那堪听，且喜新来耳渐聋。"
        ],
        "title": "题鹤鸣亭  其三",
        "id": "1816a8dc-c8ee-4b26-9d7e-872c88959c90"
    },
    {
        "author": "辛弃疾",
        "paragraphs": [
            "芒鞋踏遍万山松，得得归来丈室中。",
            "破裓一身在悬磬，清谈对客似撞钟。",
            "名家要看惊人举，觅句何须效我穷。",
            "春雨地罏分半坐，便疑身住古禅丛。"
        ],
        "title": "和泉上人",
        "id": "33002640-1b98-43ce-b5a3-02d6093cba4e"
    },
    {
        "author": "辛弃疾",
        "paragraphs": [
            "平生经德几人知，莫忘当年两字师。",
            "绝代本无空谷叹，逢人且觅瑱山诗。",
            "千章古木阴浓处，万卷藏书读尽时。",
            "却把一杯堂上笑，世间多少噉名儿。"
        ],
        "title": "玉真书院经德堂",
        "id": "66f5cc16-ba45-472d-b3af-2eae4b10a0c9"
    },
    {
        "author": "辛弃疾",
        "paragraphs": [
            "万事推移本偶然，无亏何处更求全。",
            "折腰曾愧五斗米，负郭元无三顷田。",
            "城碍夕阳宜杖履，山供醉眼费云烟。",
            "怪君不顾笙歌误，政拟新诗去鸟边。"
        ],
        "title": "和赵直中提干韵",
        "id": "1d11adf2-8538-4e9d-a762-c1c2610cb926"
    },
    {
        "author": "辛弃疾",
        "paragraphs": [
            "未能立得自家身，何暇将身更为人。",
            "借使有求能尽与，也知方笑已生嗔。",
            "器才满后须招损，镜太明时易受尘。",
            "终日闭门无客至，近来鱼鸟却相亲。"
        ],
        "title": "有以事来请者傚康节体作诗以答之",
        "id": "bfcdb51e-3f5d-4a05-97a0-77e5da8a5720"
    },
    {
        "author": "辛弃疾",
        "paragraphs": [
            "尝笑韩非死说难，先生事业最相关。",
            "能令父子君臣际，常在干戈揖逊间。",
            "秋浦山高明月在，丹阳人去晚风闲。",
            "可怜千古长江水，不与渠侬洗厚颜。"
        ],
        "tags": [
            "长江"
        ],
        "title": "江行吊宋齐邱",
        "id": "07907efc-3596-480e-b8b0-43719a69dedb"
    },
    {
        "author": "辛弃疾",
        "paragraphs": [
            "已把年华逊得翁，满前依旧祖遗踪。",
            "谢家固不多安石，阮氏还能几嗣宗。",
            "今是昨非当谓梦，富妍贫丑各为容。",
            "修然白发犹何事，祇好三人自一龙。"
        ],
        "title": "新年团拜后和主敬韵并呈雪平",
        "id": "d8ebb4cb-7cf0-46b0-9968-61f92f04eb0a"
    },
    {
        "author": "辛弃疾",
        "paragraphs": [
            "老奴权至使将军，非所宜蒙定可黥。",
            "嫫母侏儒曾一笑，瓠壶藤蔓便相萦。",
            "解纷已见立谈顷，漏网从今太横生。",
            "岂是人间重生女，只应诗老例多情。"
        ],
        "title": "和人韵",
        "id": "28c2c7a4-359d-4763-893b-7233da46d624"
    },
    {
        "author": "辛弃疾",
        "paragraphs": [
            "池鱼岂足较浮沉，邱貉何曾异古今。",
            "末路长怜鞭马腹，淡交端可炙牛心。",
            "山方高卧云长乱，松本忘言风自吟。",
            "昨日溪南鸡酒社，长卿多病不能临。"
        ],
        "title": "和前人韵  其一",
        "id": "e8e14ef0-b394-44c3-8a36-337fa1a28c95"
    },
    {
        "author": "辛弃疾",
        "paragraphs": [
            "茶瓜不作片时留，又向悠然作胜游。",
            "花径似经新扫洒，竹林唤起旧风流。",
            "天教有象皆楷写，世已无书可校讐。",
            "长日苦遭蝉噪聒，杖藜拟访涧泉秋。"
        ],
        "title": "和前人韵  其二",
        "id": "406891f8-f469-42fd-81c9-9a39cc7d6d16"
    },
    {
        "author": "辛弃疾",
        "paragraphs": [
            "老来筋力上山迟，过眼风光自崛奇。",
            "拟放狂歌花已笑，正羞短发雪偏垂。",
            "谿山能破几緉屐，风雨连催十二时。",
            "且锁君诗怕飞去，从人唤我虎头痴。"
        ],
        "title": "和人韵",
        "id": "7ebb7bca-20f6-4580-9ad4-55aee10de4a9"
    },
    {
        "author": "辛弃疾",
        "paragraphs": [
            "相思几欲扣停云，抱疾还嗟老不文。",
            "满眼梅花深雪片，何人野鹤在鸡羣。",
            "诗肩相见高如旧，酒甲而今蘸几分。",
            "且向梁园赋清景，自知才思不如君。"
        ],
        "title": "和前人观梅雪有怀见寄",
        "id": "5a7ec3e3-5a8c-4b28-be42-fcedb87516a5"
    },
    {
        "author": "辛弃疾",
        "paragraphs": [
            "去年骑鹤上扬州，意气平吞万户侯。",
            "谁使匈奴来塞上，却从廷尉望山头。",
            "荣华大抵有时歇，祸福无非自己求。",
            "记取山西千古恨，李陵门下至今羞。"
        ],
        "title": "丙寅岁山间竞传诸将有下棘寺者",
        "id": "fd9ecca5-8497-40db-bef2-8baef4095373"
    },
    {
        "author": "辛弃疾",
        "paragraphs": [
            "渐识空虚不二门，扫除诸幻绝根尘。",
            "此心自拟终成佛，许事从今只任真。",
            "有我故应还起灭，无求何自别冤亲。",
            "西山病叟支离甚，欲向君王乞此身。"
        ],
        "title": "丙寅九月二十八日作来年将告老",
        "id": "25acbc25-2fed-4c0d-a2e1-7fa2a1dca07c"
    },
    {
        "author": "辛弃疾",
        "paragraphs": [
            "儿曹谈笑觅封侯，自喜婆娑老此丘。",
            "棋鬭机关嫌狡狯，鹤贪吞啖损风流。",
            "强留客饮浑忘倦，已办官租百不忧。",
            "我识箪瓢真乐处，诗书执礼易春秋。"
        ],
        "title": "偶作  其一",
        "id": "d62e2562-6cf1-4302-b8e3-9baea3015836"
    },
    {
        "author": "辛弃疾",
        "paragraphs": [
            "一气同生天地人，不知何者是吾身。",
            "欲依佛老心难住，却对渔樵语益真。",
            "静处时呼酒贤圣，病来稍识药君臣。",
            "由来不乐金朱事，且喜长同垅亩民。"
        ],
        "title": "偶作  其二",
        "id": "2f5792dc-e042-4c37-b6c6-538f253eec66"
    },
    {
        "author": "辛弃疾",
        "paragraphs": [
            "老去都无宠辱惊，静中时见古今情。",
            "大凡物必有终始，岂有人能脱死生。",
            "日月相催飞似箭，阴阳为寇惨于兵。",
            "此身果欲参天地，且读中庸尽至诚。"
        ],
        "title": "偶作  其三",
        "id": "0e150ded-9d85-445f-8fc1-4a3a8b975a0b"
    },
    {
        "author": "辛弃疾",
        "paragraphs": [
            "谁咏寒枝入国风，广文官冷更诗穷。",
            "偶随岸柳春先觉，试比山樊韵不同。",
            "十顷清风明月外，一杯疎影暗香中。",
            "遥知一夜相思后，铁石心肠也恼翁。"
        ],
        "title": "和吴克明广文赋梅",
        "id": "9a65a041-a2e4-4f1d-af15-c2b3dfcc878c"
    },
    {
        "author": "辛弃疾",
        "paragraphs": [
            "空谷春迟懒却梅，年年不肯犯寒开。",
            "怕看零落雁先去，欲伴孤高人未来。",
            "解后平生惟酒可，风流抵死要诗催。",
            "更怜雪屋君家树，三十年来手自栽。"
        ],
        "title": "和赵茂嘉郎中赋梅",
        "id": "6d25c66e-8be3-474b-8e28-ec06b91f935b"
    },
    {
        "author": "辛弃疾",
        "paragraphs": [
            "赵君胸中何瑰奇，白日照耀珊瑚枝。",
            "新诗哦成七字句，孤桐赠我千金资。",
            "人间皓齿蛾眉斧，筝笛纷纷君未许。",
            "自言工作古离骚，十指黄钟挟大吕。",
            "芙蓉清江薜荔塘，灵均一去乘鸾凰。",
            "君试一弹来故乡，荷衣蕙带芳椒堂。",
            "往时嵇阮二三子，能以遗音还正始。",
            "谁令窈窕从户窥，曾闻长卿心好之。",
            "低头儿女调音节，此器岂因渠辈设。",
            "劝君往和薰风絃，明光珮玉声璆然。",
            "此时高山与流水，应有钟期知妙旨。",
            "只今欲解无絃嘲，听取长松万壑风萧骚。"
        ],
        "title": "和赵国兴知录赠琴",
        "id": "e1cca518-bbe2-4db5-a8dd-091b2f829733"
    },
    {
        "author": "辛弃疾",
        "paragraphs": [
            "六月烈日日正中，时有叛将号羣凶。",
            "平人血染大溪浪，比屋焰照鹅湖峰。",
            "白刃纷纷避行路，六合茫茫何处去。",
            "妻见夫亡不敢啼，母弃儿奔那忍顾。",
            "药市申公鬓有霜，卧病经时不下床。",
            "平生未省见兵革，出门正尔逢豺狼。",
            "豺狼满市如流水，追索金缯心未已。",
            "可怜累世积阴功，今日将为兵死鬼。",
            "世宁孝行何高高，慨慷性命轻鸿毛。",
            "尔时自欲赴黄壤，欣然延颈迎霜刀。",
            "至孝感兮天地动，白日无光百川涌。",
            "三刀不死古今稀，一命自有神灵拥。",
            "羣贤激赏争作歌，要使汝名长不磨。",
            "何时上书达天听，诏加旌赏高嵯峨。"
        ],
        "title": "赠申孝子世宁",
        "id": "e0365d8c-169a-486c-9d2f-60235c4aa219"
    },
    {
        "author": "辛弃疾",
        "paragraphs": [
            "百花头上开，冰雪寒中见。",
            "霜月定相知，先识春风面。"
        ],
        "title": "重叶梅  其一",
        "id": "ed2c9d39-e8f1-46d8-bb65-38d191d8091a"
    },
    {
        "author": "辛弃疾",
        "paragraphs": [
            "主人情意深，不管江妃怨。",
            "折我最繁枝，还许冰壶荐。"
        ],
        "title": "重叶梅  其二",
        "id": "0282dd49-6386-4814-9c52-591e2a42f1ab"
    },
    {
        "author": "辛弃疾",
        "paragraphs": [
            "他乡异县老何堪，短发萧萧不胜簪。",
            "旋买一樽持自贺，病身安稳到江南。"
        ],
        "title": "宿驿  其一",
        "id": "94033c58-c43a-427e-a5f6-e84f54b16358"
    },
    {
        "author": "辛弃疾",
        "paragraphs": [
            "云外丹青万仞梯，木阴合处子规啼。",
            "嘉陵栈路吾能说，略似黄亭到紫溪。"
        ],
        "title": "宿驿  其二",
        "id": "9e83e4d8-6797-42e9-8811-cd3c30191048"
    },
    {
        "author": "辛弃疾",
        "paragraphs": [
            "天寒秋色入平林，更著西风月下砧。",
            "旧日醉吟浑不管，如今节物总关心。"
        ],
        "title": "郡斋怀隠庵  其一",
        "id": "4868481b-f31f-4169-9516-75e5798b9077"
    },
    {
        "author": "辛弃疾",
        "paragraphs": [
            "空山钟鼓梵王家，小立西风数过鸦。",
            "秋色无多谁占断，长廊西畔佛桑花。"
        ],
        "title": "郡斋怀隠庵  其二",
        "id": "9ee7a5ee-0289-4235-9df3-4d854eacb733"
    },
    {
        "author": "辛弃疾",
        "paragraphs": [
            "当年宫殿赋昭阳，岂信人间过夜郎。",
            "明月入江依旧好，青山埋骨至今香。",
            "不寻饭颗山头伴，却趁汨罗江上狂。",
            "定要骑鲸归汗漫，故来濯足戏沧浪。"
        ],
        "title": "忆李白",
        "id": "d9c8d7f3-d192-4ae6-898b-522f6b21b8ae"
    },
    {
        "author": "辛弃疾",
        "paragraphs": [
            "昔年留此苦思归，为忆啼门玉雪儿。",
            "鸾鹄飞残梧竹冷，只今归兴却迟迟。"
        ],
        "title": "题鹅湖壁",
        "id": "fe420185-f96d-45ff-96f9-a0664f650632"
    },
    {
        "author": "辛弃疾",
        "paragraphs": [
            "从今数到七十岁，一十四度见梅花。",
            "何况人生七十少，云胡不归留此耶。"
        ],
        "title": "书清凉境界壁  其一",
        "id": "3393e75b-28ec-4724-9654-9e4e788214e9"
    },
    {
        "author": "辛弃疾",
        "paragraphs": [
            "江左何时见王谢，风流且对竹间梅。",
            "最怜飞雪苍苔上，时有珍禽蹴地来。"
        ],
        "title": "书清凉境界壁  其二",
        "id": "c979f49e-8727-4278-9545-3968a45c8ec2"
    },
    {
        "author": "辛弃疾",
        "paragraphs": [
            "学作尧夫自在诗，何曾因物说天机。",
            "斜阳草舍迷归路，却与牛羊作伴归。"
        ],
        "title": "书停云壁  其一",
        "id": "eab57172-d8cc-4630-b633-5a845b4bd61f"
    },
    {
        "author": "辛弃疾",
        "paragraphs": [
            "万事随缘无所为，万法皆空无所思。",
            "惟有一条生死路，古今来往更何疑。"
        ],
        "title": "书停云壁  其二",
        "id": "ba5cc42b-a8ff-4eed-a898-7b4e780f4aa7"
    },
    {
        "author": "辛弃疾",
        "paragraphs": [
            "翠竹栽成占一丘，清溪映带极风流。",
            "山翁一向贪奇趣，更引飞泉在上头。"
        ],
        "title": "书鹤鸣亭壁",
        "id": "513b1e3f-0ab2-4780-91e3-c499f0697b27"
    },
    {
        "author": "辛弃疾",
        "paragraphs": [
            "颇觉参禅近有功，因空成色色成空。",
            "色空静处如何说，且坐清凉境界中。"
        ],
        "title": "醉书其壁  其一",
        "id": "5ebbee03-d570-47ed-bd29-f360b638ce92"
    },
    {
        "author": "辛弃疾",
        "paragraphs": [
            "去年冠盖长安道，客里因循过了梅。",
            "今岁花开转多事，簿书丛里两三杯。"
        ],
        "title": "醉书其壁  其二",
        "id": "84b93d91-c3de-4e14-a1b9-eb3dbfa2f43c"
    },
    {
        "author": "辛弃疾",
        "paragraphs": [
            "门前幽径踏苍苔，犹忆前回信步来。",
            "午醉正酣归未得，斜阳古殿橘花开。"
        ],
        "title": "书寿宁寺壁",
        "id": "9f1bcad1-4593-4621-99f0-45c60af088fe"
    },
    {
        "author": "辛弃疾",
        "paragraphs": [
            "是非得失两茫茫，闲把遗书细较量。",
            "掩卷古人堪笑处，起来摩腹步长廊。"
        ],
        "title": "读书",
        "id": "5888dd0a-dd95-4d70-af4d-c943561193c0"
    },
    {
        "author": "辛弃疾",
        "paragraphs": [
            "圆觉十二菩萨问，吾取一二余鄙哉。",
            "若是如来真实语，众生却自胜如来。"
        ],
        "title": "戏书圆觉经后",
        "id": "7c0772f8-942f-443b-b6a9-0c84a91bdc0f"
    },
    {
        "author": "辛弃疾",
        "paragraphs": [
            "二十五轮清浄观，上中下期春夏斋。",
            "本来欲造空虚地，那得许多缠绕来。"
        ],
        "title": "读圆觉经",
        "id": "cf1bed1e-d9a5-4273-abf4-60f099aef2ce"
    },
    {
        "author": "辛弃疾",
        "paragraphs": [
            "玉漏声沉晓色回，五云绚彩映庭槐。",
            "持巾珠履搀称贺，飞鞚貂珰押赐来。",
            "黄菊尚迟三日约，碧桃已作十分开。",
            "洞天春色非人世，不记河第几回。"
        ],
        "title": "寿朱文公",
        "id": "ef486640-b242-4af4-9964-355a2a419bc1"
    },
    {
        "author": "辛弃疾",
        "paragraphs": [
            "天孙锦字织云烟，来向红尘了世缘。",
            "前去中秋犹十日，后来甲子更千年。",
            "墙南竹韵调琴谱，堂北萱香载酒船。",
            "且与剪圭旧约，不妨却伴橘中仙。"
        ],
        "title": "寿赵守",
        "id": "ae9cac19-0a6e-488a-8504-a5e5784f4262"
    },
    {
        "author": "辛弃疾",
        "paragraphs": [
            "身为参禅老，家因赴诏贫。"
        ],
        "title": "句  其一",
        "id": "36227498-2b10-4d03-8a4b-7125a8edcf4b"
    },
    {
        "author": "辛弃疾",
        "paragraphs": [
            "酒肠未减长鲸吸，诗思如抽独茧丝。"
        ],
        "title": "句  其二",
        "id": "6d68abc6-04b8-4dba-9fff-b9018713842d"
    },
    {
        "author": "辛弃疾",
        "paragraphs": [
            "多情为我香成阵。"
        ],
        "title": "句  其三",
        "id": "b4890f7b-e9ff-4d2a-af36-75d321e83a35"
    },
    {
        "author": "辛弃疾",
        "paragraphs": [
            "来看红衫百子图。"
        ],
        "title": "句  其四",
        "id": "ccc6f43f-9dd0-4d62-91cf-6a8fe7c13851"
    },
    {
        "author": "辛弃疾",
        "paragraphs": [
            "岁月都将曲糵埋。"
        ],
        "title": "句  其五",
        "id": "014b9656-fb96-49a4-86c7-515a6be399aa"
    },
    {
        "author": "辛弃疾",
        "paragraphs": [
            "杰阁侵霄汉，宸章焕壁奎。",
            "内廷颁宝宴，中使揭璇题。",
            "信誓山河固，恩宠雨露低。",
            "寒儒倚天禄，目断五云西。"
        ],
        "title": "御书阁额  其一",
        "id": "c2227026-1798-4027-83cb-2c44f279711b"
    },
    {
        "author": "辛弃疾",
        "paragraphs": [
            "功掩萧何第，名越崔氏堂。",
            "孤忠扶社稷，一德契穹苍。",
            "金碧飞翬外，鸾虬结绮旁。",
            "落成纷燕贺，弱羽得高翔。"
        ],
        "title": "御书阁额  其二",
        "id": "967c70cb-8bd7-478c-a91c-827b9cf578b7"
    },
    {
        "author": "辛弃疾",
        "paragraphs": [
            "诗题：赠黄冠首句：秋至忆乘槎。"
        ],
        "title": "存目  其一",
        "id": "061f7a80-dcff-4390-a5ba-56ebaca21f78"
    },
    {
        "author": "辛弃疾",
        "paragraphs": [
            "诗题：鹅湖夜坐首句：士生始堕地。"
        ],
        "title": "存目  其二",
        "id": "db3e90fd-a623-40a3-942c-513ef9f0f563"
    },
    {
        "author": "魏叔介",
        "paragraphs": [
            "波月互吐吞，清光忽下上。",
            "风来山影开，空水相磨荡。",
            "烟树映交加，碎入渔家网。",
            "仿佛华子冈，吟诗独来往。"
        ],
        "title": "三冈湖观月",
        "id": "ad574308-e484-455c-8351-4d47dfb9d209"
    },
    {
        "author": "木待问",
        "paragraphs": [
            "搀枪堕九霄，列缺乱阡陌。",
            "西城若黔庐，东墟已堆甓。",
            "幽栖仅容膝，隠市意自适。",
            "天公不我相，同此编户厄。",
            "平生一丘壑，未信天地窄。",
            "终焉感穷途，万虑集中夕。",
            "载观宇宙内，在在等公宅。",
            "鄙夫六尺躯，俯仰叹逼仄。",
            "炙手事当路，快意已烂额。",
            "野子今兀然，乘除付陈迹。",
            "此身亦何有，而复身外惑。",
            "相逢肯分山，试面九年壁。"
        ],
        "title": "火后寄诠老",
        "id": "3c91b071-8ab1-430d-9651-679a960d124e"
    },
    {
        "author": "木待问",
        "paragraphs": [
            "君行千里轻所历，妾驰千里心匪石。",
            "春房酌酒意匆匆，愁不在离愁在忆。",
            "鸳鸯瓦上昏无色，鹦鹉杯中尘更积。",
            "灯前独坐制君衣，泪湿剪刀裁不得。"
        ],
        "title": "千里思",
        "id": "116daa21-d692-4512-8426-0d22beb70f8a"
    },
    {
        "author": "木待问",
        "paragraphs": [
            "红委墙阴花寂寂，翠滋亭角草纤纤。",
            "风翻书叶常交案，雨压炉烟不过帘。"
        ],
        "title": "郊寺",
        "id": "2d1114fa-8ed1-4cdc-a265-a28196953318"
    },
    {
        "author": "沈焕",
        "paragraphs": [
            "任地从天景孰真，何须向北定三辰。",
            "天涯未遇蜃楼市，仙峤偏多采药人。",
            "分手传资每歧路，知心讲道更情亲。",
            "离亭信宿梅花驿，只恐霏霏雨雪频。"
        ],
        "title": "留别杨慈湖之鹅湖",
        "id": "9698e251-6d0a-42f0-ac7b-b2e56d6db2ec"
    },
    {
        "author": "沈焕",
        "paragraphs": [
            "为学未能识肩背，读书万卷空亡羊。"
        ],
        "title": "句",
        "id": "297c6da9-301d-4cce-9a5d-bc0817a3251d"
    },
    {
        "author": "赵汝愚",
        "paragraphs": [
            "鲁侯作南门，春秋书不时。",
            "嗟予春暮来，复遣秋暮归。",
            "巖巖龙固山，迢迢括苍溪。",
            "孤城煨烬余，栋宇烟尘飞。",
            "悠悠客行路，一夕固藩篱。",
            "城中十万家，奠枕将何期。",
            "宾僚贾马俦，邑下循良师。",
            "经营有余地，所就踰前规。",
            "西风散黄菊，天宇澄清晖。",
            "浩歌留飞仙，击鼓惊冯夷。",
            "分题杂险怪，醉墨翻淋漓。",
            "别来册府英，往往梦见之。",
            "恍然今夕游，似梦疑复非。",
            "夜深灯火阑，露下星斗移。",
            "父老呼童儿，挽裳或褰衣。",
            "来饮史君酒，听歌史君词。",
            "有泪不忍弹，恐遂行人悲。"
        ],
        "title": "神秀楼落成",
        "id": "1c9b2ee4-cd25-4b66-bb48-632cc30a1048"
    },
    {
        "author": "赵汝愚",
        "paragraphs": [
            "当年刘阮意何穷，莫谓仙凡事不同。",
            "解到琼台双阙下，遥知道骨与僊风。"
        ],
        "title": "刘阮庙",
        "id": "0e60fe34-be3f-4011-b97f-fdfd0341d3b2"
    },
    {
        "author": "赵汝愚",
        "paragraphs": [
            "法身遍满三千界，影现天台水石间。",
            "我欲直从心地见，来看磊磈听淙潺。"
        ],
        "title": "石桥",
        "id": "e7408e19-a0fd-4bfc-816a-03096ef4b14f"
    },
    {
        "author": "赵汝愚",
        "paragraphs": [
            "尚书天官贵，持经侍帷幄。",
            "青冥欲无际，白首非故约。",
            "连樯动南浦，父老望巖壑。",
            "下车入里门，执手问欢乐。",
            "十年几风雨，寒鸡叫屋角。",
            "勤劳毕吾分，帝赉出宠渥。",
            "殊适奉香火，禁直连六阁。",
            "遂令宣室思，从今问晦朔。"
        ],
        "title": "送学士汪大猷归鄞",
        "id": "4394c835-27f3-4416-b302-86ff23292053"
    },
    {
        "author": "赵汝愚",
        "paragraphs": [
            "飔飔忽见青鸾尾，扫遍翠崖冈上头。",
            "昨夜月明仙子过，玉笙吹彻万山秋。"
        ],
        "title": "题竹赠卫清叔之潭州",
        "id": "154340a2-2729-42ad-a4fe-19e0320a46aa"
    },
    {
        "author": "赵汝愚",
        "paragraphs": [
            "浓阴夹道水流渠，吹尽残花不复余。",
            "唯有范家千亩竹，青青依旧色侵书。"
        ],
        "title": "致爽轩",
        "id": "62d7ddf6-da6f-4148-a8da-1fd427af5283"
    },
    {
        "author": "赵汝愚",
        "paragraphs": [
            "几年奔走厌尘埃，此日登临亦快哉。",
            "江月不随流水去，天风直送海涛来。",
            "故人契阔情何厚，禅客飘零事已灰。",
            "堪叹世人祇如此，危栏独倚更徘徊。"
        ],
        "title": "同林择之姚宏甫游鼓山",
        "id": "2b4710e0-07b8-4254-9dde-68b9ca47590e"
    },
    {
        "author": "赵汝愚",
        "paragraphs": [
            "金溪有梅花矗矗，平生爱之看不足。",
            "故人爱我如爱梅，来共寒窗伴幽独。",
            "纷纷俗子何足云，眼看桃李醉红裙。",
            "酒狂耳热仰天笑，不特恶我仍憎君。",
            "但令梅花绕僧屋，梅里扶疎万竿竹。",
            "相逢岁晚两依依，故人冰清我如玉。"
        ],
        "title": "金溪寺梅花",
        "id": "6e4c0ede-1bfe-484f-ad5b-5651848a945b"
    },
    {
        "author": "赵汝愚",
        "paragraphs": [
            "早晚扁舟会东下，莫占衡岳问归程。"
        ],
        "title": "句  其一",
        "id": "cd8b5e8d-a84b-440c-af87-56c88c16bb29"
    },
    {
        "author": "赵汝愚",
        "paragraphs": [
            "寒雪冥濛外，山云显晦中。"
        ],
        "title": "句  其二",
        "id": "b9d9fc50-3e8e-4538-b40e-c64f5067ed0c"
    },
    {
        "author": "范模",
        "paragraphs": [
            "日月开黄道，干坤奠浑仪。",
            "斯人今已矣，吾道竟何之。",
            "玉铉忧思苦，金縢感慨迟。",
            "仆碑今复立，恨不见封彝。"
        ],
        "title": "哭赵忠定  其一",
        "id": "5d3b6de2-7b51-4ae9-8cb4-2f458430cf30"
    },
    {
        "author": "范模",
        "paragraphs": [
            "鼂董青冥上，夔龙紫极边。",
            "五龙方夹日，九虎已当天。",
            "夷险丹心直，安危白发卷。",
            "吊湘人不去，何用解胶弦。"
        ],
        "title": "哭赵忠定  其二",
        "id": "15af5794-d512-4537-84ab-3edf84d90c63"
    },
    {
        "author": "刘永叔",
        "paragraphs": [
            "近山已作巖壑想，道边名园堪税鞅。",
            "谁家屋上无青山，惟有心清见山爽。"
        ],
        "title": "致爽轩",
        "id": "fdce1944-adf2-400b-ae6f-9e8c5a6563f3"
    },
    {
        "author": "林光宗",
        "paragraphs": [
            "春风芹下足迟留，白鸟平田忆旧游。",
            "阅尽轩裳还过眼，读残书卷复从头。",
            "偶逢隠几何须问，不到投簪便拟休。",
            "平世声名如皦日，欲将何地置巢由。"
        ],
        "title": "芹斋诗",
        "id": "4d1672f7-63fd-4f3a-85ab-c33be668d4ed"
    },
    {
        "author": "林光宗",
        "paragraphs": [
            "雁塔新题墨未干，去年灯火向秋阑。",
            "趣看天禄青藜杖，怕著王孙紫绮冠。",
            "好在三山寻浩渺，何如一纸问平安。",
            "觚棱皎月无人到，玉糁初成许共餐。"
        ],
        "title": "次韵奉酬赵校书子直",
        "id": "197afdca-4432-4cf5-a38f-66a4f7dcfd7a"
    },
    {
        "author": "林光宗",
        "paragraphs": [
            "来自清源葛已覃，君王问猎我犹堪。",
            "百年耆旧如重见，九日登临得纵谈。",
            "才子不知汾水上，仙人长在大江南。",
            "明珠夜照应无数，要是层波更好探。"
        ],
        "title": "九日同出真珠园再用前韵",
        "id": "732a3b73-20de-4edd-a0f7-51c0d0ddf716"
    },
    {
        "author": "释法祚",
        "paragraphs": [
            "七十七年，幻缘忽破。",
            "秋水无痕，霜天月堕。"
        ],
        "title": "辞众偈",
        "id": "60c6d521-341d-4e24-8c98-3bd0c7cdf167"
    },
    {
        "author": "吴镒",
        "paragraphs": [
            "八十郎君类若翁，一门两世寿吾宗。",
            "晴空矫矫归来鹤，冬岭槃槃晚秀松。",
            "重见堂悬宗老牓，大胜身袭列封侯。",
            "宦游良苦端居乐，小弟输兄冰雪容。"
        ],
        "title": "宗老堂",
        "id": "b076f533-7b0b-4665-9def-1698eb584f81"
    },
    {
        "author": "吴镒",
        "paragraphs": [
            "浮丘仙袂风中挹，子晋吹笙月下闻。",
            "翠盖霓裳君过我，尻舆神马我从君。"
        ],
        "title": "崇仙观  其一",
        "id": "4661db1c-1316-48f9-b91b-61fab1cd77a9"
    },
    {
        "author": "吴镒",
        "paragraphs": [
            "人生尘土不可耐，天上高寒定自嘉。",
            "但约麻姑擘麟脯，莫寻句漏问丹砂。"
        ],
        "title": "崇仙观  其二",
        "id": "81f17488-d82e-48a5-9fe5-024c535a757c"
    },
    {
        "author": "吴镒",
        "paragraphs": [
            "十里香山寺，三年到几回。",
            "不嫌送客远，端是爱山来。",
            "老木生僧住，闲云为我开。",
            "归鞍意未足，城鼓莫相催。"
        ],
        "title": "送客香山寺",
        "id": "1800bfc7-368e-43c4-b584-253d7a54cc9d"
    },
    {
        "author": "吴镒",
        "paragraphs": [
            "夏夜深如秋气清，梦回风露湿桃笙。",
            "渐忻月色分山色，所恨蛙声乱水声。"
        ],
        "title": "野石巖",
        "id": "709cb748-9c7f-40f6-9c15-c3330934b216"
    },
    {
        "author": "王自中",
        "paragraphs": [
            "白首同居四弟兄，由渠能敬故能荣。",
            "细看鸿雁飞翔意，可见鸤鸠均一情。",
            "绝少分甘贫亦乐，较长争夺势终倾。",
            "黄堂今日亲行酒，欲与邦人作范程。"
        ],
        "title": "题敬荣堂",
        "id": "3486f1aa-2392-4dfc-8b32-71e819c2d996"
    },
    {
        "author": "王自中",
        "paragraphs": [
            "江东使者行部归，信帆一只桨四枝。",
            "昨夜水深泥三尺，系在谁家屋外篱。",
            "我欲遣人问消息，个样船多人不识。",
            "却有一事差可征，隔船听得哦诗声。"
        ],
        "title": "迓杨诚斋",
        "id": "e3da69e2-ba7d-40c1-8f94-d1800d6d19a6"
    },
    {
        "author": "蔡必胜",
        "paragraphs": [
            "珠箔飞空涧布流，卷舒曾不用银钩。",
            "悬崖洒洒清涵雪，越壑溶溶冷涩秋。",
            "势动羽鳞应若是，韵谐宫征亦相侔。",
            "水晶不碍晴峰月，分付山灵夜莫收。"
        ],
        "title": "玉泉瀑",
        "id": "249bf592-ea88-4181-bff8-dadfec47f0b6"
    },
    {
        "author": "林师蒧",
        "paragraphs": [
            "到处已无花可吹，东风犹自舞残枝。",
            "山僧只解关门睡，春去春来总不知。"
        ],
        "title": "题嘉祐院东轩",
        "id": "24d6bf27-3b31-4455-9c17-767551961cdb"
    },
    {
        "author": "林师蒧",
        "paragraphs": [
            "皇天祐宋实历昌，列圣功德高虞唐。",
            "万机余暇不自逸，银钩铁画挥天章。",
            "洋洋谟训揭日月，留心庶事宁少忘。",
            "当时赐予皆贤杰，至今缇袭为珍藏。",
            "丹邱史君武夷仙，快凌紫清登玉堂。",
            "亲从芸阁获墨本，宝如金玉留巾箱。",
            "承明厌直暂出守，邦人尽喜来龚黄。",
            "公余铃斋静无事，祖宗盛烈思发敭。",
            "编摩允属大手笔，白玉镂牒陈胶庠。",
            "要令衿佩覩盛事，端拜伏读思激昂。",
            "明如星斗丽霄汉，奎躔壁宿纷光芒。",
            "翻如和气结云雾，氛氲融液为嘉祥。",
            "龙蛇委迤欲飞举，鸾凤宛转争翺翔。",
            "晋唐数君无出右，王颜诸子难比方。",
            "史君一旦出奇祕，岂与刘洎争升床。",
            "亟聆飞诏下丹阙，指日入觐登明光。",
            "云龙风虎庆会遇，股肱元首歌明良。",
            "邦人颂戴自今始，为公纪德龟趺旁。"
        ],
        "title": "熊守子复左史刻九朝宸翰寘于台学赋诗记之",
        "id": "37733227-1520-47e6-a0c7-26d409310ab6"
    },
    {
        "author": "王恕",
        "paragraphs": [
            "地高风易作，天漏雨偏多。",
            "访橘苏仙井，看碑义帝坡。"
        ],
        "title": "诗二首  其一",
        "id": "b19b8674-5a30-4c53-902d-1a3217eb511d"
    },
    {
        "author": "王恕",
        "paragraphs": [
            "忆昔韩退之，南征过吾州。",
            "持觞看叉鱼，妙句落芳洲。"
        ],
        "title": "诗二首  其二",
        "id": "0fc06880-3075-4be7-b798-d915ecbc1912"
    },
    {
        "author": "王恕",
        "paragraphs": [
            "太守班春五岭边。"
        ],
        "title": "句",
        "id": "480f1ee9-ca9c-4e8d-9d8f-0ab019a55f2e"
    },
    {
        "author": "吕辨",
        "paragraphs": [
            "仰看宫殿浮天半，想见笙箫在月中。"
        ],
        "title": "句",
        "id": "fb6d9746-7476-4c78-b347-cc816543576c"
    },
    {
        "author": "杨绛",
        "paragraphs": [
            "从教扰扰校亏成，且可蘧蘧了死生。",
            "八极神游应有分，几时杖屦得同行。"
        ],
        "title": "刘敬子心所题桂林栖霞洞诗见寄梦想之余次韵奉酬",
        "id": "840756b8-a11d-4e38-b455-a9d713ecd54e"
    },
    {
        "author": "杨绛",
        "paragraphs": [
            "垂虹临绝景，仙隠寄人间。",
            "远水吞平野，归云补断山。",
            "空明宽眼界，秀迥破天悭。",
            "深羨鸱夷子，扁舟竟不还。"
        ],
        "title": "垂虹亭",
        "id": "96973d3d-d880-4747-aa18-dc9530f3be69"
    },
    {
        "author": "陈邦庆",
        "paragraphs": [
            "未分中厚长夜曼，果闻胡虏胆先寒。",
            "干坤正頼英豪整，肯赋诗人行路难。"
        ],
        "title": "谨次府判朝议江公之韵 道中二首 其一",
        "id": "8d227513-daa6-4046-8bb2-e7876803cfbd"
    },
    {
        "author": "陈邦庆",
        "paragraphs": [
            "别驾来临值晚晴，眼中黑白甚分明。",
            "飞黄此去腾夷路，应念区区负弩迎。"
        ],
        "title": "谨次府判朝议江公之韵 道中二首 其二",
        "id": "64e1c6e7-30e3-4a00-8dc3-84dd28e2ef52"
    },
    {
        "author": "陈邦庆",
        "paragraphs": [
            "断崖藏胜境，别是一壶天。",
            "怪石垂云乳，飞虹跨玉泉。",
            "丹青难下笔，造化不知年。",
            "文字工题品，漫郎优史迁。"
        ],
        "title": "谨次府判朝议江公之韵 游阳华",
        "id": "1f9e09bc-40d6-4e9a-bd00-3c167b68223a"
    },
    {
        "author": "叶枢",
        "paragraphs": [
            "孤台起天半，羣峰罗崔巍。",
            "大王挺其间，玉女相因依。",
            "上攀牛斗墟，下窥鸥鹭矶。",
            "神仙遥可接，灵草正秋肥。",
            "念此结绸缪，岂谓赏心违。",
            "浮云乱幽壑，明月流清辉。",
            "白云凄以寒，游子各言归。",
            "玄鹤向我鸣，秋风吹我衣。",
            "愿借凌风翮，送君西北飞。"
        ],
        "title": "游武夷",
        "id": "8571fc67-be3f-4da5-bd06-e20ca9d9591f"
    },
    {
        "author": "陈嘉言",
        "paragraphs": [
            "问俗驱王事，斋宫耐可期。",
            "寒花明绛节，孤月映摩尼。",
            "缥渺浮虚廓，苍茫弄晚曦。",
            "三山如可接，莫遣汉臣归。"
        ],
        "title": "蒋洋道中望太姥山四首  其一",
        "id": "14f2d2b0-69cb-4dbd-89c0-edb58bb7c502"
    },
    {
        "author": "陈嘉言",
        "paragraphs": [
            "望里仙踪渺，烟霞沧海东。",
            "迳迷丹灶外，人转大还中。",
            "虬偃千林日，鸾吹一夕风。",
            "停骖迟太姥，蓝水洗尘容。"
        ],
        "title": "蒋洋道中望太姥山四首  其二",
        "id": "d45fecce-456a-40db-a134-0e9176f8ec2e"
    },
    {
        "author": "陈嘉言",
        "paragraphs": [
            "绝巘云霄外，嵯峨杳霭间。",
            "云将山岫溼，鹤伴月华闲。",
            "流水溪溪静，琪花树树殷。",
            "攀跻犹未得，清梦遶禅关。"
        ],
        "title": "蒋洋道中望太姥山四首  其三",
        "id": "f6def700-60d5-4695-a59e-f2e5bee07326"
    },
    {
        "author": "陈嘉言",
        "paragraphs": [
            "层崖缘石涧，孤树耸危桥。",
            "海色侵衣袂，松风破泬寥。",
            "佛门苔藓古，山寺薜萝饶。",
            "回首斜阳外，神仙未可招。"
        ],
        "title": "蒋洋道中望太姥山四首  其四",
        "id": "4d44ba1e-7251-4080-ac79-dd1bbe093fa0"
    },
    {
        "author": "汤起巖",
        "paragraphs": [
            "猗与四公，棠棣之华。",
            "秀韡一时，茂兴两家。",
            "宋公联翩，鄂不相鲜。",
            "万里风云，上负青天。",
            "连公戾契，渊冰澂结。",
            "进而蹩躃，砥砺其节。",
            "其光晔晔。",
            "追惟平生，法兴是仪。",
            "邑人之思，右史之词。",
            "雨箔风楹，岁环几经，筑此特堂。",
            "吾今令君，令君勤民。",
            "民燕其德，振滞补弊，此焉居一。",
            "于时四公，序集其觞。",
            "生气津津，冠佩有光。",
            "古之为政，崇德尚贤。",
            "居今笃古，令君有焉。",
            "君系陇西，绍祖维名。",
            "起巖作诗，辑和厥声。",
            "敢告典者，毋替其承。"
        ],
        "title": "四贤堂",
        "id": "d64fe585-3ccd-4d71-ae32-bca7c108b82b"
    },
    {
        "author": "朱旷",
        "paragraphs": [
            "瘦马踏乱山，盘折度村坞。",
            "处处花柳明，耕锄徧垅亩。",
            "麦苗见肤寸，拳屈方出土。",
            "乃知去夏旱，布种坐迟暮。",
            "夏租竟如何，未免催迫苦。",
            "投鞭扣萧寺，来谒张公墓。",
            "再拜拭泪行，畴昔感知遇。",
            "盛年厌纷华，骑鲸上天去。",
            "校仇三洞章，飞仙自俦侣。",
            "笑唾人间世，一品竟何补。",
            "世人患死生，未究死生故。",
            "是生本不灭，来往若寒暑。",
            "休矣勿复言，僧窗睡春雨。"
        ],
        "title": "拜于湖张状元墓留题",
        "id": "c3eda1d6-86e7-4ef6-a3a9-d3fb75946be4"
    },
    {
        "author": "彭止",
        "paragraphs": [
            "棋子声干案接尘，午窗诗梦暖于春。",
            "清风不动阶前竹，谁道今朝有故人。"
        ],
        "title": "题辛稼轩斋",
        "id": "12441dd1-cd51-4c32-9501-03212b83b501"
    },
    {
        "author": "彭止",
        "paragraphs": [
            "昔在羲皇前，遂有鬰华子。",
            "苍姬握图箓，更出为柱史。",
            "应世抑何久，万有千余祀。",
            "一日将度关，昆仑且西指。",
            "短车驾青犊，上有紫云起。",
            "占风知圣人，再拜勤尹喜。",
            "授之五千言，试一撮玄旨。",
            "是身求不殆，其要在知止。",
            "万事皆倘来，轩冕直寄耳。",
            "乘云游太清，坐进长生理。"
        ],
        "title": "四贤古风寿帅阃 老聃子",
        "id": "61beb3bb-b51c-4538-a9dd-7a9e5844a0ac"
    },
    {
        "author": "彭止",
        "paragraphs": [
            "崆峒鬰岧峣，直上万丈强。",
            "中有广成居，白石砌华房。",
            "抱神靡自役，室静蔼生光。",
            "岁丁千二百，来今讵可量。",
            "土德方在御，斋心造其旁。",
            "至道顾何在，愿一示其方。",
            "云飞不待族，木落不待黄。",
            "形劳精则摇，于道未相当。",
            "失之下为士，得者上为皇。",
            "妙训閟玄局，为公发天藏。",
            "诚能守其一，智故兼相忘。",
            "往游无极乐，二仪久相长。"
        ],
        "title": "四贤古风寿帅阃 广成子",
        "id": "86122cee-696d-4b8f-abfb-04b11cde6f77"
    },
    {
        "author": "彭止",
        "paragraphs": [
            "古之得道士，住世讵可期。",
            "吾观赤松子，宛在神农时。",
            "随飚欻上下，分职为雨师。",
            "炎皇女得仙，驭气常追随。",
            "帝降以逮王，嬴氏接苍姬。",
            "更革非一代，隠见不可知。",
            "赤精制六合，子房定王基。",
            "功成应天道，挺身往从之。",
            "名列太玄童，玉女如婴儿。",
            "愿言踵高躅，寿命一如斯。"
        ],
        "title": "四贤古风寿帅阃 赤松子",
        "id": "55db6ca2-fc99-4608-b425-72912de19224"
    },
    {
        "author": "彭止",
        "paragraphs": [
            "煌煌王侯族，富贵甘如蜜。",
            "飘飘学仙侣，翅举自蓬荜。",
            "且如王子晋，玉笙吹已毕。",
            "白鹤忽来寻，乘虚气何逸。",
            "刘安振其后，飞腾闻举室。",
            "微如鸡犬类，云间讵相失。",
            "斯乃帝王孙，安在岩穴出。",
            "至今和安老，千载与相匹。",
            "沙土暨云阳，闻诸经所述。",
            "此地可长生，得之养形质。",
            "乃知朝市隠，胜彼山林日。",
            "和平能毓气，安静常抱一。",
            "号名岂虚假，是谓练形术。",
            "焉用采昌阳，宁须茹芝术。",
            "从今列仙传，当续更生笔。"
        ],
        "title": "四贤古风寿帅阃 和安老人",
        "id": "e548f2cc-02a4-4af6-bfe0-7e711545a990"
    },
    {
        "author": "彭止",
        "paragraphs": [
            "天西玉一钩。"
        ],
        "title": "句  其一",
        "id": "aab52281-9f19-4576-8ec0-94657aa91625"
    },
    {
        "author": "彭止",
        "paragraphs": [
            "吾生良可嗟。"
        ],
        "title": "句  其二",
        "id": "b214b6a1-12ac-4235-b03c-25cad9b20bec"
    },
    {
        "author": "彭止",
        "paragraphs": [
            "可怜踪迹似流萍。"
        ],
        "title": "句  其三",
        "id": "a708f655-fbdd-4174-9591-72a2d348f9b0"
    },
    {
        "author": "胡时可",
        "paragraphs": [
            "滕王高阁临江渚，帝子不来春已暮。",
            "鶑啼红树柳摇风，犹似当年旧歌舞。"
        ],
        "tags": [
            "滕王阁"
        ],
        "title": "赋滕王阁谒辛稼轩",
        "id": "6626e679-7ff4-4e08-8d1d-c7e079eae792"
    },
    {
        "author": "莎衣道人",
        "paragraphs": [
            "胡孙死，閙啾啾，也须还我一百州。"
        ],
        "title": "歌",
        "id": "419d21e5-ff84-443d-b0d2-fa8f7eb7515a"
    },
    {
        "author": "蔡戡",
        "paragraphs": [
            "天公作晚晴，得得送行客。",
            "海棠新过雨，染就胭脂色。",
            "醉脸娇未匀，啼粧红欲滴。",
            "劝君白玉巵，一醉不足惜。",
            "我生酷爱花，为君须小摘。",
            "后夜月满船，持此伴幽寂。"
        ],
        "title": "饯张平甫折海棠赠之",
        "id": "e4f628c5-b672-4e6f-96b4-3df0b69ff317"
    },
    {
        "author": "蔡戡",
        "paragraphs": [
            "我昔游天都，策足蓬莱山。",
            "风日不到处，意谓非人寰。",
            "一涉势利涂，未免尘埃间。",
            "了知此身累，痛自镌冥顽。",
            "浩然动归志，暂得浮心闲。",
            "金焦胜绝地，自古名东南。",
            "两峰鬰相望，宛若双云鬟。",
            "我欲事幽讨，不惮涉险艰。",
            "同行二三子，壮气不可干。",
            "欣然从我游，竟日劳跻攀。",
            "江神亦可人，为我风少悭。",
            "要知仗忠信，可以行百蛮。",
            "阿连有童心，平生怯波澜。",
            "欲去足先涩，未语胆已寒。",
            "谓有性命忧，力勉终辞难。",
            "我行自不恶，尽得奇绝观。",
            "匆匆理回棹，此兴殊未阑。",
            "阿连惊我归，喜气形眉端。",
            "殷勤为我贺，不意能生还。",
            "索酒共一醉，相对俱欢颜。"
        ],
        "title": "同张叔囦顾致尧游金山受之惮于涉险爽约不行因以诗简之",
        "id": "77b41a5e-a294-4822-84de-8479cf3f328e"
    },
    {
        "author": "蔡戡",
        "paragraphs": [
            "中年再举子，可喜亦可怜。",
            "半晬已知父，举手拊我肩。",
            "欲别不忍去，离怀重悽然。",
            "儿生苦多病，此念有拳拳。",
            "江声鏖旅枕，展转不得眠。",
            "恍若闻儿声，常如在目前。",
            "我思不能已，汝病何当痊。",
            "王事相促迫，平明又加鞭。"
        ],
        "title": "忆小儿",
        "id": "f4e18b67-0e28-41ee-b1ad-abab5e678ed4"
    },
    {
        "author": "蔡戡",
        "paragraphs": [
            "赵子方五十，须鬓何斑斑。",
            "身老心未伏，揽镜嗟衰残。",
            "染髭学年少，整容向云鬟。",
            "世间有仙诀，坐使壮岁还。",
            "霜华喜顿改，霞脚惊先斓。",
            "乃知人力穷，欲夺造化难。",
            "黑白变朝暮，相对真面谩。",
            "眉目且作伪，而况方寸间。",
            "劝君循天理，颓然任苍颜。",
            "汉廷方贵老，白首尚握兰。"
        ],
        "title": "赵季若染髭走笔简之",
        "id": "accc34f2-c4c4-4df4-913d-bf57596b96f1"
    },
    {
        "author": "蔡戡",
        "paragraphs": [
            "平生湖海气，浪自青云期。",
            "一为蓬莱游，时动泉石思。",
            "徒糜太仓粟，饱食终日嬉。",
            "尸素亦已甚，勇退夫何疑。",
            "直道无所愧，愿学柳士师。",
            "归来食不足，三叹汝坟诗。",
            "亲老尚择禄，富贵当何时。",
            "捧檄强自喜，安敢辞驱驰。",
            "顾我性萧散，轩裳缚伊尼。",
            "何当出幕府，还把江海麾。",
            "思亲匪怀土，此意惟君知。",
            "君抱四方志，扁舟羨鸱夷。",
            "要先句践霸，乃以西子随。",
            "不妨食肉相，兼有绝俗姿。",
            "暂淹芙蓉幕，亟归凤凰池。"
        ],
        "title": "琼花",
        "id": "423043c6-5e55-48fc-9df2-8d22dfe9139e"
    },
    {
        "author": "蔡戡",
        "paragraphs": [
            "少年逐春心，作意酬花期。",
            "壮大颇更事，举足先三思。",
            "况有简书畏，本非倦游嬉。",
            "姚子磊落人，自信了不疑。",
            "应变似乃祖，未肯为猎师。",
            "婉画多暇日，余事长于诗。",
            "秀句摹胜景，清尊乐芳时。",
            "对花不忍去，唯恐光景驰。",
            "愧我但局促，洁心似毗尼。",
            "门墙可罗雀，敢作扬雄麾。",
            "高轩时过我，不遣俗客知。",
            "幕中向无事，世路方坦夷。",
            "要当休沐日，飞盖还相随。",
            "灵祠花药丽，皎皎方含姿。",
            "何妨修禊事，流杯宴瑶池。",
            "我欲为亲寿，凭君折繁枝。"
        ],
        "title": "姚干舜陟约观琼花因循未能往以诗相促因次前韵",
        "id": "fff492bc-5cc9-4e3c-a414-0cc6cb910c0e"
    },
    {
        "author": "蔡戡",
        "paragraphs": [
            "我家本儒素，为吏廉而贫。",
            "所仰斗升禄，役役常苦辛。",
            "无地可置锥，有釜多生尘。",
            "空余清白操，以此遗后人。"
        ],
        "title": "新居用韩昌黎诗辛勤三十年以有此屋庐为韵作十诗  其一",
        "id": "8c4ba1ca-1668-47da-94ad-cfe578619a5f"
    },
    {
        "author": "蔡戡",
        "paragraphs": [
            "忆昔少年日，抗志期青云。",
            "宦游三十载，所历多艰勤。",
            "四持湖海节，再饷江淮军。",
            "全家得饱暖，何以报吾君。"
        ],
        "title": "新居用韩昌黎诗辛勤三十年以有此屋庐为韵作十诗  其二",
        "id": "3df95bc9-3c5b-4356-a4fc-64d93f654341"
    },
    {
        "author": "蔡戡",
        "paragraphs": [
            "独醒众所忌，尸素心怀惭。",
            "既有不堪七，岂止宜休三。",
            "再刖皆自取，百谪其犹甘。",
            "归欤一邱壑，卜筑兰陵南。"
        ],
        "title": "新居用韩昌黎诗辛勤三十年以有此屋庐为韵作十诗  其三",
        "id": "307bd387-bd36-4075-8bff-3ecd0c2e8652"
    },
    {
        "author": "蔡戡",
        "paragraphs": [
            "晏子近嚣尘，萧何处穷僻。",
            "我居城市间，而有山林适。",
            "一水带清泚，万竹环翠密。",
            "亦足了此生，人寿稀七十。"
        ],
        "title": "新居用韩昌黎诗辛勤三十年以有此屋庐为韵作十诗  其四",
        "id": "8a40d634-4557-4b5a-bff5-851369fc815b"
    },
    {
        "author": "蔡戡",
        "paragraphs": [
            "南轩款佳客，北堂奉高年。",
            "两庑辟数舍，幼累聊伏跧。",
            "未能大门闾，岂暇周墙垣。",
            "求足何时足，万事姑随缘。"
        ],
        "title": "新居用韩昌黎诗辛勤三十年以有此屋庐为韵作十诗  其五",
        "id": "a963d4c3-3d49-4728-9ba5-b4a290061d16"
    },
    {
        "author": "蔡戡",
        "paragraphs": [
            "我居本宽余，湫隘良有以。",
            "子舍虽不多，聚族五百指。",
            "月俸均薄少，晨炊共甘美。",
            "忧责丛一身，冥行不知止。"
        ],
        "title": "新居用韩昌黎诗辛勤三十年以有此屋庐为韵作十诗  其六",
        "id": "9a2d7312-834a-4ce9-b3f0-88824261c2f8"
    },
    {
        "author": "蔡戡",
        "paragraphs": [
            "庭前植三桂，门外栽五柳。",
            "有禽号仙客，爱莲呼静友。",
            "邻墙竹千挺，晚色落杯酒。",
            "终日对此君，乌知非我有。"
        ],
        "title": "新居用韩昌黎诗辛勤三十年以有此屋庐为韵作十诗  其七",
        "id": "bd0f178a-77b2-4dc0-accf-fa0474bb2167"
    },
    {
        "author": "蔡戡",
        "paragraphs": [
            "旁有十亩园，荒秽久不理。",
            "荷锄薙榛芜，连筒灌桃李。",
            "因高筑小坡，就下凿深沚。",
            "杖屦日往来，居闲頼有此。"
        ],
        "title": "新居用韩昌黎诗辛勤三十年以有此屋庐为韵作十诗  其八",
        "id": "9e40edff-4def-433e-a88d-e2ecf86a4dae"
    },
    {
        "author": "蔡戡",
        "paragraphs": [
            "我亦大痴人，劝者多不足。",
            "抖擞囊中金，倾倒囷内粟。",
            "虽云壁徒立，尚有田可鬻。",
            "百口勿啼饥，张颐仰看屋。"
        ],
        "title": "新居用韩昌黎诗辛勤三十年以有此屋庐为韵作十诗  其九",
        "id": "d46fc308-c5cb-40fe-91a1-0af59509af87"
    },
    {
        "author": "蔡戡",
        "paragraphs": [
            "平生湖海气，志广更才疎。",
            "致君初无术，许身一何愚。",
            "慨念天下士，四海无家居。",
            "但愿庇广厦，不唯爱吾庐。"
        ],
        "title": "新居用韩昌黎诗辛勤三十年以有此屋庐为韵作十诗  其一○",
        "id": "6638f136-c719-4155-b9cf-4dcb16645f15"
    },
    {
        "author": "蔡戡",
        "paragraphs": [
            "我本巖壑姿，浪谓蓬瀛客。",
            "下惠犹三黜，孟公甘百谪。",
            "况如腹背毛，敢意青云翮。",
            "一麾江海去，自分仙凡隔。",
            "税驾荆溪东，屏居在幽穴。",
            "虽无二顷田，頼有一区宅。",
            "壶村咫尺地，聊以适其适。",
            "公家百亩园，下视云梦窄。",
            "风云满襟袖，烟霞拂巾帻。",
            "清溪一派流，端疑巨灵擘。",
            "桃李自成蹊，皆公手封植。",
            "顾我郐无讥，敢比齐楚国。",
            "大厦未落成，何事先促迫。",
            "一笑真莫逆，两贤岂相厄。",
            "我贫釜生鱼，传家尚清白。",
            "八珍绝肥甘，一枕但甜黑。",
            "抹月批清风，客至聊具食。",
            "乃知造物公，独此每无择。",
            "书生耳目寒，得之即声色。",
            "公若肯一来，与公分所得。"
        ],
        "title": "朱丈朝宗索壶村落成之集次韵简之",
        "id": "884ecbad-7c04-4e3c-aa2e-6f39fec0f824"
    },
    {
        "author": "蔡戡",
        "paragraphs": [
            "我生天地间，甲子倏一周。",
            "岁与命相迫，灾衅非人谋。",
            "抱病卧漳浦，荏苒久不瘳。",
            "伛偻腰欲折，偃仰筋如抽。",
            "痛楚彻心膂，呻吟损咽喉。",
            "浃背汗淋沥，环膝寒飕飗。",
            "晨兴服絺绤，夜卧重衾裯。",
            "垢腻生虮蝨，爬搔变疮疣。",
            "寝食殆俱废，起处宁自由。",
            "跬步远千里，窘局如拘囚。",
            "艾火既妄灼，药剂还轻投。",
            "以此千金躯，寄命庸医流。",
            "展转几十旬，初夏俄清秋。",
            "去死一间耳，自叹如浮沤。",
            "有身即有患，无生乃无忧。",
            "彭殇齐寿夭，蝼蚁同王侯。",
            "四大非我有，外物何劳求。",
            "委心以待尽，死生任浮休。"
        ],
        "title": "病中纪事",
        "id": "ee6cd903-1612-4958-8361-7f5bb2b7a773"
    },
    {
        "author": "蔡戡",
        "paragraphs": [
            "人生七十稀，我今六十六。",
            "幼小承门资，长大窃科目。",
            "平步登瀛洲，超迁应郎宿。",
            "省寺久徊翔，京华厌驰逐。",
            "七持使者节，三剖刺史竹。",
            "晚玷两禁班，滥纡三品服。",
            "游宦四十年，徒糜太仓粟。",
            "君恩无以报，扪心自慙恧。",
            "吾闻老氏言，知足乃不辱。",
            "力辞会稽组，愿赋祠庭禄。",
            "举首谢鹓鸿，甘心友麋鹿。",
            "家有十顷田，居多数椽屋。",
            "长子通朝籍，二女归仕族。",
            "貤恩沾弟姪，余俸赡亲属。",
            "始望岂及此，平生不啻足。",
            "无奈百病侵，齿豁头已秃。",
            "指挛足蹒跚，背驼腰屈曲。",
            "消长自乘除，祸福多倚伏。",
            "枚数亲旧间，十九登鬼录。",
            "自怜衰病翁，讵知不为福。"
        ],
        "title": "效白乐天体自咏二十韵",
        "id": "45d939c2-dd56-4fa5-93ed-5752fddc3e7f"
    },
    {
        "author": "蔡戡",
        "paragraphs": [
            "我家曾高来，享年稀六十。",
            "吾祖逾九龄，屈指十之一。",
            "嗟予蒲柳姿，不觉开七秩。",
            "虽幸延残年，其奈婴末疾。",
            "人生一世间，无异驹过隙。",
            "孔跖俱尘埃，彭殇漫欣戚。",
            "苟免饥寒忧，况又婚嫁毕。",
            "生亦何可恋，死固不足惜。",
            "棺椁已素具，坟垅渐加葺。",
            "委顺以待时，腊月三十日。"
        ],
        "title": "又自咏效乐天体",
        "id": "a245fc9a-44a8-4751-933f-4296367f191e"
    },
    {
        "author": "蔡戡",
        "paragraphs": [
            "高楼结蜃桥垂虹，人间梦幻色即空。",
            "何劳愚智徒相攻，无异蛮触战蜗虫。",
            "先生学道尤温恭，皎然明月来窗栊。",
            "幅巾宛有林下风，身虽隠约声如镛。",
            "何人为写冰雪容，屹若山立凝神锋。",
            "长松诘曲盘虬龙，朱藤缓步行松中。",
            "治世乃有商山翁，青鞋不踏京尘红。",
            "宦游已悟禽入笼，谁能薄禄仰釜钟。",
            "百年驹隙成匆匆，一廛可老荆谿东。"
        ],
        "title": "题端约喜神诗",
        "id": "82a53fd0-f78c-45fc-bb04-c0f96deea051"
    },
    {
        "author": "蔡戡",
        "paragraphs": [
            "诗仙逸气舒长虹，一洗万古凡马空。",
            "五车蠹字勤且攻，不肯区区辨鱼虫。",
            "雪中鹤氅如王恭，谁能低唱深帘栊。",
            "年来何事怯霜风，闭门索句鸣笙镛。",
            "新诗为我开愁容，退避岂敢争词锋。",
            "君不可屈真卧龙，小窗独坐时一中。",
            "故折金蓓赠我翁，绝胜桃杏漫山红。",
            "君诗当得碧纱笼，此花宜侑琉璃钟。",
            "走笔寄谢仍匆匆，昏暮叩户惊隣东。"
        ],
        "title": "家父约端约饭端约以疾辞乃作古风并送腊梅数枝因次前韵",
        "id": "e413ee6b-d40e-4c54-b52b-e29856d07aab"
    },
    {
        "author": "蔡戡",
        "paragraphs": [
            "君才千丈腾彩虹，挥毫落纸万象空。",
            "我犹顽石不可攻，愁吟嘈杂鸣寒虫。",
            "典刑况有先文恭，短檠终夜临书栊。",
            "骚雅不减陶谢风，箫韶迭奏鼓与镛。",
            "顾我羞涩难为容，铅刀一割无余锋。",
            "古人相遇如云龙，交情自得气槩中。",
            "翛然坐对两臞翁，一笑莫逆醉脸红。",
            "世间万事空牢笼，信知我辈情所钟。",
            "举杯属君无匆匆，人生聚散西复东。"
        ],
        "title": "再用前韵酬端约",
        "id": "794644d8-9780-4ce8-b819-5d0c230c3546"
    },
    {
        "author": "蔡戡",
        "paragraphs": [
            "若有人兮下天陬，乘云戏作人间游。",
            "飘飘逸气横九州，明光射策动冕旒。",
            "一挥坐遣千人休，老生瑟缩徒包羞。",
            "余子走僵汗且流，自顾跛鼈惊骅骝。",
            "大儿文举小儿脩，眼高四海非吾俦。",
            "堂堂人物倾曹刘，冰壶玉尺悬清秋。",
            "胸次二十八宿周，笔力乃与造化侔。",
            "挥毫落纸蟠龙虬，残篇醉墨人争收。",
            "蚤年嬉笑登瀛洲，螭坳凤阁增皇猷。",
            "出典方面分顾忧，昔襦今袴欢成讴。",
            "六州父老思故侯，往往在处甘棠留。",
            "祠庭均逸心夷犹，祇恐富贵来相求。",
            "公今起自曲江头，蒲帆十幅风飕飗。",
            "微官拘缚如楚囚，虽欲从公嗟无由。",
            "君王仄席勤咨诹，姓字当已覆金瓯。",
            "入登廊庙参筹谋，勋庸并使书银钩。",
            "他时东阁罗枚邹，贱子还许登门不。"
        ],
        "title": "送张安国舍人",
        "id": "90090294-ac21-40dc-a9c9-f39affaeded5"
    },
    {
        "author": "蔡戡",
        "paragraphs": [
            "长安车马声隆隆，千官朝入明光宫。",
            "我时迹通金闺籍，猥以麋鹿参鹓鸿。",
            "魏阙联镳竞趋走，汉殿属袂陪肃雍。",
            "银章朱绂赤县令，一见倾盖稠人中。",
            "搢绅交口誉盛美，政有三异如鲁恭。",
            "不劳烹鲜抚赤子，不惮拔薤锄强宗。",
            "二年惠泽洽百里，一日治行闻九重。",
            "帝曰卿才当大用，乃使骥騄试蚁封。",
            "毗陵今日股肱郡，往来水陆当其冲。",
            "比年积蠹寖不治，公私赤立帑廪空。",
            "与我共理二千石，无以踰此强项公。",
            "割鸡焉用庖丁手，斲鼻乃见匠石工。",
            "公初下车问疾苦，万家和气生春风。",
            "政平讼理百废举，昔襦今袴喧儿童。",
            "铃斋宴坐未暖席，宣室趣召还追锋。",
            "公来邦人叹何暮，不谓公去仍匆匆。",
            "依刘多士愿莫遂，借寇千里嗟无从。",
            "圣朝吁俊方重内，此行自与登仙同。",
            "高士不妨为主簿，先儒盖亦尝司农。",
            "功名富贵傥来物，宁论小釜与大钟。",
            "古人立朝有始末，出处进退常雍容。",
            "君家伯氏典刑在，愿君勉力追前踪。",
            "赠言敢窃仁者号，聊以写我磊磈胸。",
            "方今天子尧舜上，安得稷契输诚衷。",
            "士气委靡思苟得，民力彫弊屡告穷。",
            "闻君欲草三千牍，宜以此语裨宸聪。"
        ],
        "title": "送莫子漳还朝",
        "id": "0586fe72-c41c-4d4d-b0b7-88e856442187"
    },
    {
        "author": "蔡戡",
        "paragraphs": [
            "舟人指点长风沙，寂寞烟村三数家。",
            "寒日荧荧照枫叶，霜风槭槭飞芦花。",
            "江头景物自不恶，买鱼沽酒时独酌。",
            "扁舟日日弄烟波，此生空羨渔家乐。"
        ],
        "title": "长风沙",
        "id": "647479de-72d3-4e7d-95f6-fc69c40cba72"
    },
    {
        "author": "蔡戡",
        "paragraphs": [
            "我来戏作南海游，两惊落叶鸣新秋。",
            "文书暇日得胜侣，登临清赏追遨头。",
            "万壑争流如爪裂，天公幻出神仙窟。",
            "巖前滴水七月寒，巖下飞涛四时雪。",
            "要当蹑履携枯藤，跻攀石磴褰裳行。",
            "勿令俗物败人意，暂止喝道听松声。",
            "安期已去宁复见，井灶漫传丹九转。",
            "尚余玉舄在人间，特特追寻不辞远。",
            "脚力已尽病莫兴，好山无穷相送迎。",
            "山林钟鼎虽异趣，嵚崎荦确皆劳生。",
            "更上危楼临峭壁，时见疎林鸟飞白。",
            "一峰突兀鬰相望，万顷沧波湛空碧。",
            "此身疑是在蓬壶，下瞰城郭如盘盂。",
            "恨无诗才可八斗，领略羣山但巵酒。",
            "人生上寿不百年，白云驾我我即仙。",
            "从此去天只尺五，俯仰人间自今古。"
        ],
        "title": "和杨廷秀游蒲涧之什",
        "id": "12cf49a3-c8d7-4da3-b1f3-bea7b6fe07dc"
    },
    {
        "author": "蔡戡",
        "paragraphs": [
            "我有一枝筇，夭矫如游龙。",
            "由来博望使西域，万里持寄衰病翁。",
            "自蜀历楚入吴越，名山胜地多留踪。",
            "先排衡山云，直上南台升祝融。",
            "次登岘山首，北望京洛浮尘中。",
            "白鹭洲前弄明月，黄鹤楼上迎清风。",
            "东游秦望探禹穴，天台鴈荡观奇峰。",
            "孤根端有岁寒操，劲节肯染京尘红。",
            "飘然飞去不可执，西山南浦聊从容。",
            "放行天地无障碍，倚观宇宙皆虚空。",
            "横挑斜曳任所适，去来无定如飞鸿。",
            "提携九节常在手，四方上下俱相从。",
            "我常病足不能履，頼汝左右扶持功。",
            "老形已具身伛偻，讵可一日无此公。",
            "杖兮切勿化龙去，留取百岁扶衰慵。"
        ],
        "tags": [
            "衡山"
        ],
        "title": "筇竹杖歌",
        "id": "aa812faf-e839-4943-96c1-2481bf429203"
    },
    {
        "author": "蔡戡",
        "paragraphs": [
            "千里同云欲曛黑，风掠寒郊声摵摵。",
            "初疑窗外忽增明，俄见阶前已纷积。",
            "晓来戏作漫天飞，腊后喜占平地尺。",
            "回飙凌乱竞穿帘，作态横斜巧投隙。",
            "干坤浩荡迷俯仰，唯有寒江湛空碧。",
            "扁舟远访漫乘兴，败履徐行间留迹。",
            "向晚渔蓑入画图，清夜鸡窗映文籍。",
            "从教高卧野人庐，未饶低谒王侯宅。",
            "灞桥才子更清绝，强把枯肠苦搜索。",
            "最怜扰扰雪中人，晨突无烟有饥色。",
            "何当三白兆丰年，尽挽八荒归乐国。",
            "不但新春压灾瘴，且喜明年饫麸麦。",
            "我家頼有二顷田，老去功名慵转剧。",
            "人生一饱复何求，卒岁优游聊自得。"
        ],
        "title": "奉和子真学士咏雪之什",
        "id": "c050054b-d9c5-4e57-b983-07674d0eaf61"
    },
    {
        "author": "蔡戡",
        "paragraphs": [
            "云幙四垂头上黑，微霰飞霙初摵摵。",
            "衾裯不暖夜更寒，庭户无声晓仍积。",
            "漫空龙凤落万家，入地螟蝗想千尺。",
            "因风作响争敲窗，得月交光先透隙。",
            "园林巧缀鬭新奇，楼观匀铺失金碧。",
            "今朝知是谪仙来，门前踏作琼瑶迹。",
            "雪车句好忆刘叉，缟带诗成走张籍。",
            "但得同倾北海尊，不妨屡过扬雄宅。",
            "须知里社乐有余，正恐太仓米徒索。",
            "愁吟时作郊岛寒，饱食幸无陈蔡色。",
            "破贼空慙李常侍，仗节未许苏属国。",
            "祇今力穑学老农，剩喜流膏滋宿麦。",
            "杜陵一饭不忘君，忧国丹心老弥剧。",
            "愿言玉烛常均调，万物忻忻俱自得。"
        ],
        "title": "再次前韵上呈",
        "id": "7a407ce1-cf29-4e64-89ee-887c9690ece3"
    },
    {
        "author": "蔡戡",
        "paragraphs": [
            "玄冥一怒天地黑，巽二前驱声摵摵。",
            "须臾白帝振轩裳，龙凤幡旗交委积。",
            "旧传洛邑深丈余，今比常山才数尺。",
            "天公作意逞阴机，翦水裁霜巧无隙。",
            "云涛万顷俱浩荡，海风吹散琉璃碧。",
            "坤轴摧压几欲颓，日轮埋没浑无迹。",
            "定知谪堕万玉妃，紫府清都削名籍。",
            "可惜飞琼天不管，等闲幻作神仙宅。",
            "诗人嘲弄困万象，苦思不妨闭门索。",
            "攒眉呵手撚冻髯，得意忻然见颜色。",
            "英词逸气吞江湖，窃比君才如楚国。",
            "看花君子待新晴，又见春风摇燕麦。",
            "我方叠石筑小坡，人笑老翁似儿剧。",
            "何当蹑履共登临，一览山川皆尽得。"
        ],
        "title": "大雪不止再次前韵",
        "id": "5a35efe5-fdf3-4076-9f51-77969f108595"
    },
    {
        "author": "蔡戡",
        "paragraphs": [
            "独守寒窗坐昏黑，怪底打门声摵摵。",
            "呼童秉烛诵新诗，箧笥珠玑喜盈积。",
            "君家文焰万丈长，愧我才悭真退尺。",
            "往来政自足风流，唱酬聊可供闲隙。",
            "剧谈快饮坐生春，一笑相看眼俱碧。",
            "晓来百鸟报新晴，渐喜门前多辙迹。",
            "眼明顿觉有春意，耳冷况闻开乐籍。",
            "何劳空泛剡溪舟，不如沉醉高阳宅。",
            "楼迥吹残玉笛寒，杯干笑指银瓶索。",
            "遥知塞上积雪深，千里关山同一色。",
            "夕烽罢警铁衣闲，聘币星驰交两国。",
            "使华不用吞旃毛，边吏何忧取温麦。",
            "祇怜鱼贯挽舟人，堕指裂肤声苦剧。",
            "东风吹作一尺泥，山鸟却愁行不得。"
        ],
        "title": "子真新篇愈出愈工压倒元白三叹不已勉强再次前韵",
        "id": "321cf37a-f182-46e6-9539-71d2d09f5ed2"
    },
    {
        "author": "蔡戡",
        "paragraphs": [
            "风流汉署尚书郎，蛾眉列屋呈新粧。",
            "中有一人十四五，雪肤花艳倾后房。",
            "妬宠负恃亦常理，何乃弃置行路傍。",
            "妾如桃李眩颜色，君如铁石为心肠。",
            "忆昔赠君绿绮琴，佳期密意寓琴心。",
            "白雪阳春世寡和，高山流水谁知音。",
            "燕子楼中空寂寞，凤凰台上忍登临。",
            "瓶沉簪断不堪说，钗分镜破何由寻。",
            "君不见韩退之，绛桃柳枝二侍儿。",
            "别来柳枝已飞去，故作镇州初归诗。",
            "又不见白乐天，小蛮樊素争取怜。",
            "晚年樊素欲谢遣，因赋不能忘情篇。",
            "从来我辈情所钟，绵绵此恨今古同。",
            "世间尤物最为累，须信万事浮云空。",
            "二公号为知道者，未免爱欲缠胸中。",
            "果能脱去如敝屣，自古未有贤于公。",
            "料得文君对长卿，小窗时鼓一再行。",
            "幽愁暗恨欲备写，离鸾别鹤难成声。",
            "知君手种堂前柳，春风披拂还轻盈。",
            "怜新弃旧似浅薄，如君未必真忘情。"
        ],
        "title": "朱朝宗割爱嫁遣侍儿忘情如此是可尚也因作忘情吟以道哀怨之意",
        "id": "2612c673-dd63-446e-826f-7c3a45b053ab"
    },
    {
        "author": "蔡戡",
        "paragraphs": [
            "人生一世间，常苦不自足。",
            "冬寒但重裘，日食唯一肉。",
            "所须能几何，甘心事驰逐。",
            "何郎费万钱，徒令厌僮仆。",
            "长卿乘驷马，祇欲夸世俗。",
            "于我何有哉，浮荣不偿辱。",
            "回思五鼎烹，焉用万钟禄。",
            "朱紫蒙陷穽，簪笏如桎梏。",
            "勿为觳觫牛，宁作拥肿木。",
            "君看白玉堂，未比黄茅屋。",
            "卧听元戎报五更，何如日高三丈春睡熟。"
        ],
        "title": "有感",
        "id": "e1f74537-e795-45e2-a81a-71aadd9424e9"
    },
    {
        "author": "蔡戡",
        "paragraphs": [
            "日暮西江远，停桡傍水村。",
            "叶舟横野渡，茅店掩柴门。",
            "牧笛随风远，渔灯带雨昏。",
            "一枝梅照水，行客总消魂。"
        ],
        "title": "晚泊江皋",
        "id": "00a213d0-56a8-449c-a312-5928111d497c"
    },
    {
        "author": "蔡戡",
        "paragraphs": [
            "四海皆兄弟，情亲能几人。",
            "相看青眼旧，总作白头新。",
            "直道何妨拙，微官祇为贫。",
            "老来仍惜别，把酒话酸辛。"
        ],
        "title": "送介卿之官金台  其一",
        "id": "cd3db20f-9ec0-40fe-b2ab-3edac048f95f"
    },
    {
        "author": "蔡戡",
        "paragraphs": [
            "渊明去彭泽，斯立佐蓝田。",
            "家近真良便，官闲任左迁。",
            "相望虽百里，此别又三年。",
            "拟办登山屐，从君访洞天。"
        ],
        "title": "送介卿之官金台  其二",
        "id": "08e4d177-eead-421c-b899-f87d98b58630"
    },
    {
        "author": "蔡戡",
        "paragraphs": [
            "湖海三年别，关山万里程。",
            "故人频入梦，游子若为情。",
            "家近吴王苑，身居义帝城。",
            "平生鸡黍约，何日更寻盟。"
        ],
        "title": "梦介卿感而有作  其一",
        "id": "78c9f08d-849a-47c6-8164-da0796921375"
    },
    {
        "author": "蔡戡",
        "paragraphs": [
            "忆昔儿童日，光阴急鸟飞。",
            "旧游浑似梦，倦客只思归。",
            "青眼还如昨，朱颜渐觉非。",
            "郴阳纵无雁，音问未应稀。"
        ],
        "title": "梦介卿感而有作  其二",
        "id": "b2ca54cf-9024-41d2-92ba-59c29760b6fa"
    },
    {
        "author": "蔡戡",
        "paragraphs": [
            "历数承尧禅，讴歌戴舜仁。",
            "规模自宏远，法度谨持循。",
            "俭约身先下，忧勤志在民。",
            "万方无以报，雨泣但霑巾。"
        ],
        "title": "孝宗皇帝灵驾发引诗  其一",
        "id": "d693e454-f477-4853-afd4-6bff1e33c8dc"
    },
    {
        "author": "蔡戡",
        "paragraphs": [
            "舜禹相传日，元非倦万几。",
            "慈闱躬至养，别殿奉遗衣。",
            "易月心何忍，通丧礼不违。",
            "煌煌新庙号，万古播音徽。"
        ],
        "title": "孝宗皇帝灵驾发引诗  其二",
        "id": "5adf88d3-ae47-47b9-8afc-920c40e8bd92"
    },
    {
        "author": "蔡戡",
        "paragraphs": [
            "自古推同姓，相从弟与兄。",
            "已占东井聚，谁谓泰阶平。",
            "龙友当为首，鹓行近有声。",
            "同坚岁寒操，终始勿渝盟。"
        ],
        "title": "巖仲八兄有苕溪之行草酌话别而次何叔养正十二兄爽约不至坐客唯三人因以诗纪之",
        "id": "138f9f0a-cfbd-4917-9e58-c818ef472924"
    },
    {
        "author": "蔡戡",
        "paragraphs": [
            "竹溪追胜槩，得侣最为多。",
            "自觉功名懒，空嗟岁月磨。",
            "梦惊风落叶，心破雨鸣荷。",
            "无此杯中物，其如良夜何。"
        ],
        "title": "即席和端约韵",
        "id": "1ce3eef9-a175-4466-a6b7-4ea273e74f80"
    },
    {
        "author": "蔡戡",
        "paragraphs": [
            "仕路多艰棘，人生更转篷。",
            "浮云偏蔽日，骇浪不因风。",
            "世事愁眉外，人情醉眼中。",
            "老来齐得丧，方寸等虚空。"
        ],
        "title": "舟行有感",
        "id": "a5109805-e811-459c-aec3-da0c86783d9a"
    },
    {
        "author": "蔡戡",
        "paragraphs": [
            "落日放扁舟，潇湘生暮愁。",
            "故人疑不见，离思渺难收。",
            "鼓瑟空遗恨，吹箫忆旧游。",
            "刘郎今老矣，霜鬓不禁秋。"
        ],
        "title": "予顷岁持节湖湘今二十四年白首重来亲旧十无二三感而有作",
        "id": "8ec2a973-e444-48e7-b30c-f9cb405ac015"
    },
    {
        "author": "蔡戡",
        "paragraphs": [
            "游宦轻千里，闲愁度一秋。",
            "衰颜慵揽镜，病足怯登楼。",
            "事业因循废，功名取次休。",
            "人生聊复尔，一饱更何求。"
        ],
        "title": "秋日书怀  其一",
        "id": "98f4da12-95c4-4749-a02f-6516a8273ccd"
    },
    {
        "author": "蔡戡",
        "paragraphs": [
            "刻意搜诗句，清心玩易爻。",
            "几尘留鼠迹，窗影印梅梢。",
            "泉石频招隠，壶觞已绝交。",
            "横挑一楖栗，在处寄僧包。"
        ],
        "title": "秋日书怀  其二",
        "id": "101a5506-a237-48e6-bb29-eb514bbc23a9"
    },
    {
        "author": "蔡戡",
        "paragraphs": [
            "离别一何久，漂流不记年。",
            "昔君犹壮岁，今我亦华鬋。",
            "隔阔疑如梦，从容喜欲颠。",
            "弟兄能有几，及此对床眠。"
        ],
        "title": "送九兄佥书归二首  其一",
        "id": "ad0aa94b-0f43-4206-b1a4-8d6f94305638"
    },
    {
        "author": "蔡戡",
        "paragraphs": [
            "中年仍再别，归意苦难留。",
            "风雨伤心夜，江山满目秋。",
            "西堂诗入梦，东阁酒添愁。",
            "他日荆溪上，无违具一舟。"
        ],
        "title": "送九兄佥书归二首  其二",
        "id": "8db9810b-3c47-4d1f-a9f9-cd9a75dce92f"
    },
    {
        "author": "蔡戡",
        "paragraphs": [
            "夜泊贵池口，此情殊黯然。",
            "思亲空有泪，感旧不成眠。",
            "棠舍清阴在，桐乡旧政传。",
            "终天成永感，忍听蓼莪篇。"
        ],
        "title": "先人尝宰贵池今二十五年矣舟行经此不胜黯然",
        "id": "da40506c-228a-4adc-8aea-5167d9f463d1"
    },
    {
        "author": "蔡戡",
        "paragraphs": [
            "病起逢佳节，羁怀只自伤。",
            "老来衰自至，身与世相忘。",
            "发引千丝乱，愁添一线长。",
            "功名真已矣，此意付沧浪。"
        ],
        "title": "至日书怀",
        "id": "f3751caa-adce-472a-bf39-0734beda3cc1"
    },
    {
        "author": "蔡戡",
        "paragraphs": [
            "老去那堪病，春来总自愁。",
            "关心惟药物，寄命向医流。",
            "世事多翻覆，吾生任去留。",
            "一廛真可老，此外更何求。"
        ],
        "title": "乙卯春病中书",
        "id": "37b8d592-5ae8-468c-b477-79e4e3a88cd9"
    },
    {
        "author": "蔡戡",
        "paragraphs": [
            "世味只如许，人情亦可怜。",
            "禅心甘寂寞，病体觉轻便。",
            "梦里身非我，闲中日似年。",
            "还家真复乐，此去若登仙。"
        ],
        "title": "遣兴  其一",
        "id": "eb77d166-b8e5-4eb1-b62d-9a3bdf04cbbb"
    },
    {
        "author": "蔡戡",
        "paragraphs": [
            "醉里干坤大，闲中日月长。",
            "静观佛理妙，顿与世缘忘。",
            "晚景无多日，浮生有底忙。",
            "渔翁真得趣，一叶寄沧浪。"
        ],
        "title": "遣兴  其二",
        "id": "45224699-2843-4ff4-bacc-f8ec82be8395"
    },
    {
        "author": "蔡戡",
        "paragraphs": [
            "江海倦游客，干坤老病身。",
            "傥来皆外物，自在作闲人。",
            "睡足从吾懒，欢来任我真。",
            "治生且耕凿，无愧葛天民。"
        ],
        "title": "遣兴  其三",
        "id": "75fff905-fc9b-4968-8a3b-66bf47de79a1"
    },
    {
        "author": "蔡戡",
        "paragraphs": [
            "衰病人应弃，穷愁孰与亲。",
            "同行木上座，并卧竹夫人。",
            "习定调千息，谈空外一身。",
            "辙环天下半，送老楚江滨。"
        ],
        "title": "遣兴  其四",
        "id": "ea1874f2-71cb-4f8e-b388-371a2392a1e7"
    },
    {
        "author": "蔡戡",
        "paragraphs": [
            "独立寒江上，萧然一秃翁。",
            "梦魂惊雪浪，病骨怯霜风。",
            "远树斜阳外，荒村暮霭中。",
            "闲身无一事，樽酒与谁同。"
        ],
        "title": "独立",
        "id": "a875441d-ff32-46fe-bb81-108a5164575b"
    },
    {
        "author": "蔡戡",
        "paragraphs": [
            "多病身先懒，闲居乐有余。",
            "山林真可老，故事未应疎。",
            "性与禽鱼适，身便水竹居。",
            "非无轩冕志，吾亦爱吾庐。"
        ],
        "title": "丐祠得请喜而有作示介卿  其一",
        "id": "94f07a48-1c34-4daa-9b2c-d5d8b8a9272b"
    },
    {
        "author": "蔡戡",
        "paragraphs": [
            "人心轻万仞，吾志在兼山。",
            "知止今真止，求闲复得闲。",
            "天应念衰病，人免笑痴顽。",
            "二老风流在，何妨日往还。"
        ],
        "title": "丐祠得请喜而有作示介卿  其二",
        "id": "d7c43775-8135-4531-bf50-98d2ae1440a8"
    },
    {
        "author": "蔡戡",
        "paragraphs": [
            "世论可怜哉，无心任去来。",
            "狙公徒自喜，鸥鸟浪相猜。",
            "塞马宁非福，池鱼枉见灾。",
            "扁舟从此去，回首谢氛埃。"
        ],
        "title": "丙辰罢郡得祠",
        "id": "fb7a63ef-58d4-445f-80f5-a7a8df8a7232"
    },
    {
        "author": "蔡戡",
        "paragraphs": [
            "小阁枕横塘，荷花渡晚香。",
            "月华秋更白，水气夜偏凉。",
            "地僻人稀到，心闲梦亦长。",
            "北窗聊寄傲，身世两相忘。"
        ],
        "title": "水阁偶成二首  其一",
        "id": "be2769f4-fbeb-4ca7-a951-3c5b3d6c0d4e"
    },
    {
        "author": "蔡戡",
        "paragraphs": [
            "徙倚危楼久，无言对夕晖。",
            "野花随处发，水鸟傍人飞。",
            "自觉身无累，那知世有机。",
            "何劳战蜗角，万事转头非。"
        ],
        "title": "水阁偶成二首  其二",
        "id": "5dc71588-2af2-47bb-a714-5e91d3e94f85"
    },
    {
        "author": "蔡戡",
        "paragraphs": [
            "消息观天道，炎凉阅世情。",
            "禅心了生死，病骨识阴晴。",
            "杜宇伤心切，梅花照眼清。",
            "焚香读周易，顿觉此身轻。"
        ],
        "title": "书怀",
        "id": "a5450033-e97f-44d8-bf69-7ae4fc446a8e"
    },
    {
        "author": "蔡戡",
        "paragraphs": [
            "忆昨南游日，今余二十年。",
            "扶舆潘母健，举案孟光贤。",
            "远宦徒劳耳，重来倍怆然。",
            "若非吾小阮，只影更谁怜。"
        ],
        "title": "淳熙戊戌将命广东侍亲携孥十一月至安仁留云锦驿一宿而去时晋卿姪偕行后二十三年分阃桂林晋卿主余干簿复以是月来会于此把琖道旧为之怆然因成一诗示晋卿",
        "id": "af688269-64a7-4fea-8181-4404d671282a"
    },
    {
        "author": "蔡戡",
        "paragraphs": [
            "一代风流尽，如公能几人。",
            "病来犹笔健，老去更诗新。",
            "握手言无间，伤心迹已陈。",
            "墨君时一玩，感慨泪霑巾。"
        ],
        "title": "胡端约挽诗  其一",
        "id": "c7ec5591-ad71-4016-9c75-a9bd664769c0"
    },
    {
        "author": "蔡戡",
        "paragraphs": [
            "长卿多酒病，子美太诗癯。",
            "谈笑随时乐，风标绝代无。",
            "遗编应百卷，怪石漫千株。",
            "頼此青毡物，传家有凤雏。"
        ],
        "title": "胡端约挽诗  其二",
        "id": "e48201c5-6742-4229-817c-d00e1a014d46"
    },
    {
        "author": "蔡戡",
        "paragraphs": [
            "耆旧三朝望，廉平百吏师。",
            "爱民先节用，直道靡容私。",
            "自视一无愧，真成三不欺。",
            "遗民应罢市，泪堕岘山碑。"
        ],
        "title": "颜鲁子挽诗  其一",
        "id": "0a87e045-3f12-49a7-89fc-0b80e056453f"
    },
    {
        "author": "蔡戡",
        "paragraphs": [
            "昔年颜氏子，当代鲁公孙。",
            "德行端能继，典刑今尚存。",
            "平生窥圣阃，晚岁踏空门。",
            "归即归兜率，云堂第几尊。"
        ],
        "title": "颜鲁子挽诗  其二",
        "id": "3b11acba-df2b-456f-b326-cc832d351fff"
    },
    {
        "author": "蔡戡",
        "paragraphs": [
            "此士不可得，乡人今始思。",
            "迎宾多事日，教子废科时。",
            "望屋讼自止，弄丸争者谁。",
            "京华携手处，忆著最伤悲。"
        ],
        "title": "代赵仪可挽刘叔丙",
        "id": "a175c0f4-6339-4ade-8433-0fbc082750c1"
    },
    {
        "author": "蔡戡",
        "paragraphs": [
            "世袭枢庭贵，仍专帅府权。",
            "公忠由性禀，清白自家传。",
            "剖决神明速，安怀畏爱全。",
            "功名方迫逐，天不假长年。"
        ],
        "title": "王季立安抚挽诗  其一",
        "id": "5c652fbb-8c9f-41c1-af0e-cb92ee63228e"
    },
    {
        "author": "蔡戡",
        "paragraphs": [
            "相门叨下客，帅幕得佳宾。",
            "玉树连阶砌，芙蕖泛水滨。",
            "通家仍有契，论世岂无人。",
            "埋玉空遗恨，潸然泪满襟。"
        ],
        "title": "王季立安抚挽诗  其二",
        "id": "e038485f-8ffb-4a21-b7bc-ec83286247af"
    },
    {
        "author": "蔡戡",
        "paragraphs": [
            "当代求遗逸，斯人尚典刑。",
            "云愁富春渚，月掩少微星。",
            "易箦无多语，空籯但一经。",
            "遗休宜有后，兰玉满阶庭。"
        ],
        "title": "康素居士邵君挽诗  其一",
        "id": "e75ba149-f41f-4ad1-b08d-f74328e6a7c7"
    },
    {
        "author": "蔡戡",
        "paragraphs": [
            "世儒多户牖，家学自渊源。",
            "处士名兼美，先王道益尊。",
            "黄金散闾里，白玉揜丘原。",
            "猿鹤空凄怨，清江遶故园。"
        ],
        "title": "康素居士邵君挽诗  其二",
        "id": "0e9234d9-8f19-454e-97e0-a1ce50eba6fc"
    },
    {
        "author": "蔡戡",
        "paragraphs": [
            "典午源流远，安乡世胄隆。",
            "廉平儒者政，朴素古人风。",
            "五福身兼备，三尊德最崇。",
            "善人无复见，忍看一旌红。"
        ],
        "title": "提举中奉程公挽诗  其一",
        "id": "acd81665-d9df-4cf9-ba30-3de51396ff2c"
    },
    {
        "author": "蔡戡",
        "paragraphs": [
            "静退身无累，安闲意有余。",
            "一麾真漫尔，三径盍归与。",
            "肯酌贪泉水，甘乘下泽车。",
            "后生知敬慕，遗行蔼乡闾。"
        ],
        "title": "提举中奉程公挽诗  其二",
        "id": "936b6607-1fab-4129-a125-2f779069c2ba"
    },
    {
        "author": "蔡戡",
        "paragraphs": [
            "天上张公子，家声四海知。",
            "晚方持使节，聊复拥州麾。",
            "岭峤多遗爱，蕃人亦去思。",
            "远民应罢市，泪堕岘山碑。"
        ],
        "title": "张有年提举挽诗  其一",
        "id": "c9c2f3dc-207f-4122-9f50-6d4fe215024c"
    },
    {
        "author": "蔡戡",
        "paragraphs": [
            "挺出英雄后，居多长者称。",
            "祖风知未泯，世德自相承。",
            "口不谈臧否，人应寡怨憎。",
            "善人宜有后，衮衮看鶱腾。"
        ],
        "title": "张有年提举挽诗  其二",
        "id": "35b3f710-fd6f-429b-bfe7-c3c16b1e0c5c"
    },
    {
        "author": "蔡戡",
        "paragraphs": [
            "元祐名卿后，甘盘旧学臣。",
            "肯堂真有子，论世岂无人。",
            "仕至二千石，年垂八十春。",
            "哀荣子毋憾，全福更谁伦。"
        ],
        "title": "丁收仲寺丞挽诗  其一",
        "id": "f227c93a-8db9-4540-9d53-89b815f0b4dc"
    },
    {
        "author": "蔡戡",
        "paragraphs": [
            "耆旧凋零尽，吾犹及此公。",
            "典刑前辈近，气概古人同。",
            "抵掌谈如在，掀髯笑已空。",
            "堂堂宁复见，萧瑟九原中。"
        ],
        "title": "丁收仲寺丞挽诗  其二",
        "id": "e2923f8f-f4e3-4f24-be81-837160b38a9c"
    },
    {
        "author": "蔡戡",
        "paragraphs": [
            "华屋平生处，伤心事已非。",
            "彩衣方共乐，宝剑忽双飞。",
            "漫说乘鸾去，终期化鹤归。",
            "长年知有泪，感慨一沾衣。"
        ],
        "title": "丁收仲寺丞挽诗  其三",
        "id": "43609050-88ab-4794-a975-c80bad3f6240"
    },
    {
        "author": "蔡戡",
        "paragraphs": [
            "早擅云间誉，唯公伯仲贤。",
            "谏篇余祖烈，经学自家传。",
            "出处无余恨，哀荣得两全。",
            "善人今已矣，埋玉向新阡。"
        ],
        "title": "沈朝议之渊挽诗  其一",
        "id": "c733b14d-7d63-430f-998d-35165c718185"
    },
    {
        "author": "蔡戡",
        "paragraphs": [
            "仕至二千石，年余七十秋。",
            "长生应有诀，勇退复何求。",
            "耆旧凋零尽，功名取次休。",
            "莫陪蒿里饯，东望陇云愁。"
        ],
        "title": "沈朝议之渊挽诗  其二",
        "id": "3a95c9ef-13ef-4b00-94c9-79fff9ac9c65"
    },
    {
        "author": "蔡戡",
        "paragraphs": [
            "家风惟孝友，世系本神僊。",
            "丹药能延寿，衣冠不乏贤。",
            "享龄余七十，积行满三千。",
            "存殁无遗恨，青毡有子传。"
        ],
        "title": "故庐陵府君葛公挽诗  其一",
        "id": "c85904cb-baec-41c6-8277-d44ce5af8388"
    },
    {
        "author": "蔡戡",
        "paragraphs": [
            "耆旧如公少，明时岂弃材。",
            "一麾聊出守，三径即归来。",
            "白璧人何在，黄粱梦已回。",
            "秋风正摇落，楚挽不胜哀。"
        ],
        "title": "故庐陵府君葛公挽诗  其二",
        "id": "ec95929c-d194-4c7f-8f43-72ae2393b57c"
    },
    {
        "author": "蔡戡",
        "paragraphs": [
            "当代推耆旧，如公能几人。",
            "典刑唐阁老，风采汉廷臣。",
            "直笔书青史，巍冠侍紫宸。",
            "壶公非不遇，犹未究经纶。"
        ],
        "title": "张晋英侍郎挽诗  其一",
        "id": "bc68d0b8-5fcd-4ebb-b498-dd31bb231013"
    },
    {
        "author": "蔡戡",
        "paragraphs": [
            "贾傅年方少，词场屡策勋。",
            "贤关驰隽誉，仕路蔼清芬。",
            "德望三朝重，声名四海闻。",
            "僊游向何许，地下亦修文。"
        ],
        "title": "张晋英侍郎挽诗  其二",
        "id": "14cc2217-dd78-490f-bb32-0f346032bb28"
    },
    {
        "author": "蔡戡",
        "paragraphs": [
            "际会中兴日，来归异姓王。",
            "艰危从战陈，淑谨自闺房。",
            "眼看儿孙盛，身膺福寿长。",
            "平生修净业，一念即西方。"
        ],
        "title": "韩子温母秦国太夫人挽诗  其一",
        "id": "a43f7a21-8480-45d5-9b86-c2455775cb34"
    },
    {
        "author": "蔡戡",
        "paragraphs": [
            "八座太夫人，疏封大国秦。",
            "酂侯仍有子，陶母不忧贫。",
            "四纪恩光渥，三朝锡赉频。",
            "哀荣极终始，当代更谁伦。"
        ],
        "title": "韩子温母秦国太夫人挽诗  其二",
        "id": "47155a78-bd65-4b27-b6be-ab3dd1ce08fe"
    },
    {
        "author": "蔡戡",
        "paragraphs": [
            "江左推门地，华阳接洞天。",
            "嫔夫成宅相，教子作时贤。",
            "富贵三从备，哀荣五福全。",
            "平生勤事佛，兜率是良缘。"
        ],
        "title": "齐子余母太夫人王氏挽诗  其一",
        "id": "3751d391-dafb-4462-af02-b253ba69f27e"
    },
    {
        "author": "蔡戡",
        "paragraphs": [
            "向来小宗伯，日侍太夫人。",
            "地占梁溪胜，风流岘首春。",
            "版舆随处乐，彩服逐时新。",
            "欻断萱堂梦，居然迹已陈。"
        ],
        "title": "齐子余母太夫人王氏挽诗  其二",
        "id": "1c112754-d336-4951-9142-b605ccca1f3a"
    },
    {
        "author": "蔡戡",
        "paragraphs": [
            "石窌恩虽渥，兰陔事已非。",
            "升堂人不见，执绋泪频挥。",
            "树竞晚风急，草明朝露晞。",
            "他年黄合宴，不及奉慈闱。"
        ],
        "title": "齐子余母太夫人王氏挽诗  其三",
        "id": "23175c8f-66ce-4d0d-82cd-b73977015db4"
    },
    {
        "author": "蔡戡",
        "paragraphs": [
            "钟英推后族，择配得王孙。",
            "两大夫仍贵，三从母益尊。",
            "版舆欣就养，钿轴屡承恩。",
            "尚想平反日，慈颜一笑温。"
        ],
        "title": "赵从善母吉国夫人刘氏挽诗  其一",
        "id": "f349160f-fadb-42c1-b38b-31896a5fe505"
    },
    {
        "author": "蔡戡",
        "paragraphs": [
            "令子方通显，神京更浩穰。",
            "珍羞供鼎食，彩服贲金章。",
            "大国初封吉，佳城忽葬防。",
            "贰卿哀慕切，老泪浥千行。"
        ],
        "title": "赵从善母吉国夫人刘氏挽诗  其二",
        "id": "ec88ca18-4444-488b-a5c8-f51fdd7577d4"
    },
    {
        "author": "蔡戡",
        "paragraphs": [
            "杏圃僊游远，桃源往事亏。",
            "名高孝妇传，词掞外孙碑。",
            "孟鼎方知贵，莱衣不复嬉。",
            "生男有如此，天道岂无知。"
        ],
        "title": "刘公实母夫人董氏挽诗  其一",
        "id": "f0a2f910-9f4b-4d42-844b-2f1412d51a7f"
    },
    {
        "author": "蔡戡",
        "paragraphs": [
            "列寺名卿重，慈闱寿母尊。",
            "眼中看五世，膝下拥重孙。",
            "九九登遐算，三三达妙门。",
            "哀荣极终始，全福更何言。"
        ],
        "title": "刘公实母夫人董氏挽诗  其二",
        "id": "0c514b65-e78b-413e-b9a2-1422786395e4"
    },
    {
        "author": "蔡戡",
        "paragraphs": [
            "亲旧频凋丧，于今能几人。",
            "光阴双转毂，富贵一微尘。",
            "自叹痴顽老，人怜衰病身。",
            "直饶心似铁，未免鬓如银。",
            "安乐能延寿，忧劳漫损神。",
            "平生齐得丧，六十六年春。"
        ],
        "title": "感事",
        "id": "b60deaa0-e8c1-4a22-8c61-7562622259ee"
    },
    {
        "author": "蔡戡",
        "paragraphs": [
            "自古双溪山水乡，风流仍继沈东阳。",
            "禁庭久曳尚书履，辅郡方怀太守章。",
            "再世甘棠留勿翦，百年乔木鬰相望。",
            "公家况有青毡在，会见登庸坐庙堂。"
        ],
        "title": "送张子仪尚书起镇东阳",
        "id": "514683be-f9f3-4397-8f5c-34459a508179"
    },
    {
        "author": "蔡戡",
        "paragraphs": [
            "槐花拂拂弄轻黄，白纻云趋翰墨场。",
            "鲁国儒冠能有几，长沙舞袖颇相妨。",
            "英材自是千人敌，小试犹争一日长。",
            "来岁皇都春色好，马蹄应带百花香。"
        ],
        "title": "送蒋子立赴河南试  其一",
        "id": "c304ea24-b75f-41dc-a05a-88b8171323ee"
    },
    {
        "author": "蔡戡",
        "paragraphs": [
            "平生天上张公子，一旦翻从地下游。",
            "不特文章传籍湜，定知礼乐付程仇。",
            "高山流水无真赏，白璧明珠勿暗投。",
            "他日大廷承顾问，好将忠谠荐宸旒。"
        ],
        "title": "送蒋子立赴河南试  其二",
        "id": "904d99ea-9221-4f48-9907-bf7dab60af64"
    },
    {
        "author": "蔡戡",
        "paragraphs": [
            "天公一笑喜生春，坐见丘原物物新。",
            "素色连空迷俯仰，寒光借月作精神。",
            "千金子宴无虚日，万玉妃来不动尘。",
            "斗米如珠薪比桂，可怜扰扰雪中人。"
        ],
        "title": "观雪  其一",
        "id": "aabe84c5-95a7-4865-9f75-9a0fb1d9f429"
    },
    {
        "author": "蔡戡",
        "paragraphs": [
            "干坤浩荡渺无涯，龙凤纵横落万家。",
            "似与宓妃矜态度，未应姑射并容华。",
            "排簷巧缀纤纤玉，著树齐开种种花。",
            "料得琼瑶天不惜，等闲狼籍委泥沙。"
        ],
        "title": "观雪  其二",
        "id": "42e5d038-add5-4b41-a22d-f84db0124523"
    },
    {
        "author": "蔡戡",
        "paragraphs": [
            "裁霜翦水戏成春，琼蕊瑶华巧鬭新。",
            "馿帽清寒诗得助，渔蓑幽绝画通神。",
            "峰峦幻出千寻玉，宇宙空无一点尘。",
            "我欲乘风入阊阖，不知飞珮更何人。"
        ],
        "title": "用前韵  其一",
        "id": "fa396fa9-5281-4dab-a764-fa91751318e0"
    },
    {
        "author": "蔡戡",
        "paragraphs": [
            "江梅欺压任横斜，愁杀西湖处士家。",
            "頼有冻醪供熟醉，断无杰句写芳华。",
            "玉楼不夜家家月，琼树先春处处花。",
            "想见寒江最奇绝，扁舟蓑笠钓云沙。"
        ],
        "tags": [
            "西湖"
        ],
        "title": "用前韵  其二",
        "id": "0fa4fc43-cae6-4234-b76e-958916b48b92"
    },
    {
        "author": "蔡戡",
        "paragraphs": [
            "东君作意欲先春，故放千林火速新。",
            "风急乱飘初眩眼，地空远望忽迷神。",
            "簷楹不动垂冰柱，庭户无声糁玉尘。",
            "留取寒光待元夕，一时灯月付游人。"
        ],
        "title": "再用前韵  其一",
        "id": "148a9c84-11b0-4539-9987-789bf06a844a"
    },
    {
        "author": "蔡戡",
        "paragraphs": [
            "不用扁舟寻故友，但穿败履访邻家。",
            "雪堂归去东坡老，云驭飞来萼绿华。",
            "稚子欢呼惊柳絮，佳人疑悮认梅花。",
            "出门天地俱无碍，却意江空月在沙。"
        ],
        "title": "再用前韵  其二",
        "id": "af3597fb-bbda-4f4c-9a08-952e4a23c758"
    },
    {
        "author": "蔡戡",
        "paragraphs": [
            "纤纤暮雨变飞霙，夜听敲窗泻竹声。",
            "柳絮因风诚可拟，梅花带月有余清。",
            "梁园公子方开宴，姑射神人最赋情。",
            "可笑寒儒无秀句，一诗聊欲问前盟。"
        ],
        "title": "雪中端约相招因以诗简之",
        "id": "af236655-f1f0-4421-8a1b-7bad5558f7eb"
    },
    {
        "author": "蔡戡",
        "paragraphs": [
            "平生何意作南游，直为饥驱不自由。",
            "天外飞鸢惊昨梦，峰前回雁唤离愁。",
            "再赓汉节君恩重，一笑潘舆喜气浮。",
            "惭愧向来三百指，团栾归去更何求。"
        ],
        "title": "易地湖外喜而有作",
        "id": "16693beb-7da7-4e1b-9ccb-b5e5caf544ec"
    },
    {
        "author": "蔡戡",
        "paragraphs": [
            "千佛联名未足多，书生荣遇已如何。",
            "钟英况出神明胄，接武仍登甲乙科。",
            "郗氏一枝犹可贵，燕山五桂未能过。",
            "矧君四世推良吏，信史垂芳永不磨。"
        ],
        "title": "为赵氏题三桂堂",
        "id": "e1eda76c-20c0-43ce-aef4-1f3ba0b2509f"
    },
    {
        "author": "蔡戡",
        "paragraphs": [
            "卧听跳珠落瓦沟，晓来飞雪冻云稠。",
            "晃观佛国三千界，幻出僊家十二楼。",
            "公子休夸梁苑宴，高人空泛剡溪舟。",
            "何如缚取吴元济，夜半衔枚入蔡州。"
        ],
        "title": "观雪",
        "id": "c986467e-4291-4fba-aae9-d363881619a4"
    },
    {
        "author": "蔡戡",
        "paragraphs": [
            "幽居穷僻傍邗沟，晚岁天寒雪意稠。",
            "高卧但知深闭户，纵观何敢共登楼。",
            "寒惊远塞孤飞雁，重压清江独钓舟。",
            "遥想千官驰入贺，葱葱和气满皇州。"
        ],
        "title": "再用观雪韵",
        "id": "592c3e85-590d-439d-b3f0-725ceab0f9a3"
    },
    {
        "author": "蔡戡",
        "paragraphs": [
            "遥忆家山千树梅，几年心力费栽培。",
            "雪中最喜登楼望，月下偏宜傍水开。",
            "东阁自怜诗兴懒，平泉不见信音来。",
            "主人行矣休官去，怨鹤惊猿勿浪猜。"
        ],
        "title": "忆故园梅花",
        "id": "799d9073-4b03-4f91-aab8-0786d7d17bdc"
    },
    {
        "author": "蔡戡",
        "paragraphs": [
            "又持一节向东州，自怪平生欠此游。",
            "胜地百年开鴈荡，漏天千古泻龙湫。",
            "云生半岫轻随足，泉落空巖急打头。",
            "却恨昔贤无辙迹，谢公岭上更迟留。"
        ],
        "title": "鴈荡",
        "id": "7017397b-0859-4e28-b488-57c42df7f993"
    },
    {
        "author": "蔡戡",
        "paragraphs": [
            "分阃南来两见秋，不才多病合归休。",
            "奔驰水陆三千里，经历江湖十四洲。",
            "鲈鲙莼丝怀古里，梅花雪片送行舟。",
            "自惭尸素终无补，只为忧边白尽头。"
        ],
        "title": "道中述怀",
        "id": "66df1868-1152-4771-8ac8-28b901b53057"
    },
    {
        "author": "蔡戡",
        "paragraphs": [
            "瘴雨蛮烟昼不开，问君底事亦南来。",
            "外台总计慙无术，内府输珍信有才。",
            "我去鴈峰同北乡，子行梅岭带春回。",
            "故园花竹平安否，何日从容共一杯。"
        ],
        "title": "送胡季玉还毗陵",
        "id": "0212ec11-de9e-4414-b57e-d7a8aa42abee"
    },
    {
        "author": "蔡戡",
        "paragraphs": [
            "九衢灯火万家春，岭外风光自可人。",
            "剩喜丰登好时节，会须打扑困精神。",
            "嬉游要属风流帅，衰懒何堪老病身。",
            "勉意追陪非得已，由来忧乐本吾民。"
        ],
        "title": "元夕出游",
        "id": "f8dd2a36-7c6c-42bb-b05b-e8d843d54ca1"
    },
    {
        "author": "蔡戡",
        "paragraphs": [
            "世事端如一局碁，光阴还若掷梭飞。",
            "亡弓休问人得失，佩剑那知孰是非。",
            "每对西山看不厌，何当南浦送将归。",
            "不如从此扁舟去，江上秋高蟹正肥。"
        ],
        "title": "思归  其一",
        "id": "84e8bb15-c221-4488-8344-accabc5df14e"
    },
    {
        "author": "蔡戡",
        "paragraphs": [
            "久留瘴岭苦思归，安得身如越鸟飞。",
            "老去宦情真是薄，年来乐事觉全稀。",
            "衰颜得酒还如少，病骨添衣却似肥。",
            "只为莼鲈动归思，非关勇退早知几。"
        ],
        "title": "思归  其二",
        "id": "f70f1a58-503e-42e5-9ee9-25d01e1d26af"
    },
    {
        "author": "蔡戡",
        "paragraphs": [
            "公余赢得暂时休，归骑匆匆更少留。",
            "古木千章环美荫，危亭百尺枕清流。",
            "诗翁僊去留遗迹，病守重来访昔游。",
            "坐久西山衔落照，一行鸥鹭起汀洲。"
        ],
        "title": "登榕溪阁",
        "id": "759be385-fc5f-4290-932a-01c095d6bf45"
    },
    {
        "author": "蔡戡",
        "paragraphs": [
            "归途重约使轺临，为爱榕溪十亩阴。",
            "俯瞰江流青一带，坐看山色碧千寻。",
            "共拼沉醉酬佳节，暂驻斜晖纵赏心。",
            "因念玉关人已老，不堪摇落又秋深。"
        ],
        "title": "陪宪使登榕溪阁",
        "id": "59d0bb61-e767-4e2b-823b-77aa31db68b6"
    },
    {
        "author": "蔡戡",
        "paragraphs": [
            "五岭何烦汉节临，暂来南国种棠阴。",
            "诗亲老杜真无敌，迹访涪翁尚可寻。",
            "登览漫穷千里目，衰迟唯有五湖心。",
            "江山弹压归诗伯，诗赋梅花雪片深。"
        ],
        "title": "用前韵成二首一以谢宪使和章一以述怀  其一",
        "id": "e61e5928-357e-42db-98a4-a61f697dfbf8"
    },
    {
        "author": "蔡戡",
        "paragraphs": [
            "老去重阳又再临，等闲驹隙度光阴。",
            "虚名何苦劳方寸，直道焉能枉尺寻。",
            "夜雨梧桐惊客梦，秋风鲈鲙动归心。",
            "诏恩若许休官去，笑指山林远更深。"
        ],
        "title": "用前韵成二首一以谢宪使和章一以述怀  其二",
        "id": "13c046da-b1b5-4dc6-bf69-8da47d0158b2"
    },
    {
        "author": "蔡戡",
        "paragraphs": [
            "当代名流共一临，胜游应不减山阴。",
            "寸莛讵可撞千石，短绠徒劳汲百寻。",
            "松竹要坚三友操，金兰默契二人心。",
            "时平岁稔文书省，缓引清觞莫厌深。"
        ],
        "title": "再用前韵",
        "id": "6bca1de3-91cf-48bc-bec3-b957537b88fc"
    },
    {
        "author": "蔡戡",
        "paragraphs": [
            "不觉身年四十七，此身虽在鬓如霜。",
            "平生意气空摧索，老去功名付渺茫。",
            "愁里不知佳节至，尊前那复少年狂。",
            "梅花纸帐焚香坐，感旧伤怀泪两行。"
        ],
        "title": "丁未立春日读白乐天浩歌行不觉身年四十七之句时方悼亡有感而作",
        "id": "17826133-564a-443e-80c3-fadfe6e0a2c4"
    },
    {
        "author": "蔡戡",
        "paragraphs": [
            "自古维扬厥草夭，露红烟紫不胜娇。",
            "郑风已久名溱洧，洛品犹堪压魏姚。",
            "痛饮莫辞金凿落，清标偏爱玉逍遥。",
            "楚狂小子嗟多病，坐对珍丛不自聊。"
        ],
        "title": "芍药",
        "id": "9702ba5d-385c-48c7-acbb-c91b062ecf35"
    },
    {
        "author": "蔡戡",
        "paragraphs": [
            "多谢江神不世情，为怜逐客送归程。",
            "一帆风力如飞疾，千里湖光似掌平。",
            "要是吾生仗忠信，自然此意格神明。",
            "反思宦路风波恶，屡触危机梦亦惊。"
        ],
        "title": "过鄱阳湖适遇便风湖面如镜喜而有作",
        "id": "75833a7c-8ead-4080-9b03-4b83442f6b89"
    },
    {
        "author": "蔡戡",
        "paragraphs": [
            "钟陵一水下金陵，轻舸何劳半月程。",
            "千里快风冲雪浪，一天寒日弄霜晴。",
            "天公有意如相念，川后安流自不惊。",
            "料得还家时节近，买羊沽酒互逢迎。"
        ],
        "title": "十月十六日发南昌下半月过建康便风顺流日行二百里舟人云未有如此速者",
        "id": "9cfa9ef5-d419-4cf3-b5e2-f5bcba1da9bd"
    },
    {
        "author": "蔡戡",
        "paragraphs": [
            "自昔洪都地望雄，剑光直与斗牛通。",
            "角声悲壮秋风里，旗影横斜晚照中。",
            "帘幕万家观小队，弓刀千骑拥元戎。",
            "此身虽老心犹壮，自笑凭鞍矍铄翁。"
        ],
        "title": "南昌大阅",
        "id": "53533744-96b3-4150-8d9f-568fe6f45751"
    },
    {
        "author": "蔡戡",
        "paragraphs": [
            "杰阁峥嵘枕古城，公余扶病一登临。",
            "西山拄笏增诗兴，南浦飞帆动客心。",
            "白鸟去边迎落日，青林断处认遥岑。",
            "摩挲石刻空三叹，吏部文章绝古今。"
        ],
        "tags": [
            "滕王阁"
        ],
        "title": "滕王阁",
        "id": "12827f19-626a-4d15-ad4a-3a633497cf45"
    },
    {
        "author": "蔡戡",
        "paragraphs": [
            "自笑痴儿得许忙，闭门便觉日舒长。",
            "作诗拟学江西派，起疾多求海上方。",
            "老去光阴空叹息，病逢时节转凄凉。",
            "可怜只影无聊頼，儿女三人各一方。"
        ],
        "title": "至日书怀",
        "id": "a3ad08ad-3024-4a22-832a-6bdc3f853ffe"
    },
    {
        "author": "蔡戡",
        "paragraphs": [
            "诗翁咳唾自成珠，画笔新传粉墨图。",
            "大白赓酬金潋滟，小红团坐锦糢糊。",
            "纵观佛界成银色，疑入僊家醉玉壶。",
            "应笑阴何用心苦，愁吟终夜拨寒炉。"
        ],
        "title": "咏雪和介卿韵",
        "id": "e24fa337-bc76-4dab-8e33-c0148e16e313"
    },
    {
        "author": "蔡戡",
        "paragraphs": [
            "郢客清歌若贯珠，回风妙舞巧难图。",
            "漫空片片匀如翦，投隙纷纷密似糊。",
            "溪月一钩窥玉镜，江梅千树插冰壶。",
            "何人乞我僊家帽，共傲禅床与药炉。"
        ],
        "title": "再和前韵",
        "id": "b3c29c56-fbec-496d-93b2-beef54d174d6"
    },
    {
        "author": "蔡戡",
        "paragraphs": [
            "干道龙飞二纪前，一时再会八同年。",
            "诸公谁念广文冷，三已方知令尹贤。",
            "别乘达尊人共敬，轺车并驾我叨先。",
            "兰亭又见羣贤集，盛事宜将琬琰镌。"
        ],
        "title": "浙东宪司会同年八人以诗记之",
        "id": "d35c3991-3dea-4f0f-ab19-5dce49dd298b"
    },
    {
        "author": "蔡戡",
        "paragraphs": [
            "天遣奇花择地生，为怜体素更轻盈。",
            "一天秋色风光好，十顷寒香露气清。",
            "不特炉熏资賸馥，最宜宝髻缀繁英。",
            "凭谁移向琼林去，乞与江梅作弟兄。"
        ],
        "title": "重九日陪诸公游花田  其一",
        "id": "ada2c3e2-6f72-4f5e-8b0d-7c27488ae101"
    },
    {
        "author": "蔡戡",
        "paragraphs": [
            "此花亦是可怜生，刻玉融酥万数盈。",
            "素质更兼秋色静，幽香暗逐晓风清。",
            "不须篱菊浮纤蕊，好学官梅缀落英。",
            "来岁龙山高会在，又呼张丈唤殷兄。"
        ],
        "title": "重九日陪诸公游花田  其二",
        "id": "c94ae7b9-7ef3-489e-b838-d2d8eedfe98a"
    },
    {
        "author": "蔡戡",
        "paragraphs": [
            "作意登临快此生，爱花莫惜酒杯盈。",
            "水沉风味香仍远，冰雪肌肤韵更清。",
            "名字不须联十友，品题犹頼有三英。",
            "定知茉莉真瓜葛，连璧谁家弟与兄。"
        ],
        "title": "重九日陪诸公游花田  其三",
        "id": "2966c833-a27c-41d4-a1d3-a4979bb2a83a"
    },
    {
        "author": "蔡戡",
        "paragraphs": [
            "瑞叶嘉禾亦旅生，琼田十顷足丰盈。",
            "色侵粉面人争羨，香入奇熏心自清。",
            "宝盖缉成双缟带，筠笼采尽万琼英。",
            "若逢靖节为佳妃，肯让黄花作女兄。"
        ],
        "title": "重九日陪诸公游花田  其四",
        "id": "2a5f151c-7420-4c2d-b64e-02b7c7400200"
    },
    {
        "author": "蔡戡",
        "paragraphs": [
            "渐老寻花学后生，琼玫折得我怀盈。",
            "纤枝瘦叶还相称，道骨僊风得许清。",
            "懒共山矾对春色，搀先篱菊荐秋英。",
            "由来玉树阶庭秀，不减风流谢氏兄。"
        ],
        "title": "再成二诗录呈诸公  其一",
        "id": "291c3acc-6f8a-4a5a-a4ad-389dfb8e4cb2"
    },
    {
        "author": "蔡戡",
        "paragraphs": [
            "为嫌桃李太麤生，晚殿羣芳不自盈。",
            "冷艳坐消三伏暑，高标独占九秋清。",
            "簪花拟欲酬佳节，落帽从教笑众英。",
            "最有诗翁被花恼，从今唤作友于兄。"
        ],
        "title": "再成二诗录呈诸公  其二",
        "id": "4fe9264b-ee75-4fea-ab2f-913290c48950"
    },
    {
        "author": "蔡戡",
        "paragraphs": [
            "天公作戏为谁生，不数芳兰九畹盈。",
            "美景良辰无限好，奇花妙句有余清。",
            "一枝潇洒闺中秀，百卉纷华粪上英。",
            "闻道河东有三凤，诗名还是属难兄。"
        ],
        "title": "再用韵呈薛士昭提举",
        "id": "7f53ccf2-e337-4dad-89f7-5558655476fe"
    },
    {
        "author": "蔡戡",
        "paragraphs": [
            "朝来衙集事还生，不觉文书几上盈。",
            "顾我尘埃败佳思，羨君心迹得双清。",
            "也知静色撩诗兴，无奈芜辞愧俊英。",
            "得句已推三昧手，论交当拜十年兄。"
        ],
        "title": "拨置吏牍再作一诗以酬相恼之什",
        "id": "3669d336-7c05-4994-8936-908cc97ead59"
    },
    {
        "author": "蔡戡",
        "paragraphs": [
            "年来习气尚书生，喜得珠玑箧笥盈。",
            "不羨奇葩争妩媚，且看丽藻鬭新清。",
            "禅心欲向花前定，佳句难酬座上英。",
            "知是诗人故相恼，只愁无处问家兄。"
        ],
        "title": "偶得兄字再成一诗",
        "id": "9f0c58e5-2565-4557-98c0-d0a51d55cca7"
    },
    {
        "author": "蔡戡",
        "paragraphs": [
            "秋著寒花取次生，千丛向晓露珠盈。",
            "根灵不止芝房秀，香远仍分桂子清。",
            "弄雪飘飖疑玉女，迎风绰约认瑶英。",
            "品题自是推词伯，谁道诗中只庶兄。"
        ],
        "title": "再用前韵  其一",
        "id": "5bf57bd1-f817-4f86-a731-cfa1bc2a0e97"
    },
    {
        "author": "蔡戡",
        "paragraphs": [
            "梅花料得是前生，楚些招魂魄已盈。",
            "却笑横枝太消瘦，不堪淡月助凄清。",
            "风流有客传花谱，火速无人集韵英。",
            "江左诗僧浑压倒，每惭得句犯师兄。"
        ],
        "title": "再用前韵  其二",
        "id": "f0b47b83-93c7-4fbb-9565-0a26b5b6f22c"
    },
    {
        "author": "蔡戡",
        "paragraphs": [
            "谁遣闲愁百种生，消除惟有酒尊盈。",
            "自知老去风流尽，暂得官闲气味清。",
            "香阁寂寥谩隣女，罗帏调护想宗英。",
            "二君此举宜先罚，大白先浮伯雅兄。"
        ],
        "title": "用前韵简赵薛二丈  其一",
        "id": "3d75f97f-0b34-4900-b9fc-a792fe47751b"
    },
    {
        "author": "蔡戡",
        "paragraphs": [
            "满目凄凉秋思生，寒香万本绿畴盈。",
            "风回兰蕙由来远，露浥蔷薇分外清。",
            "取次梳妆呈素面，等闲流落惜芳英。",
            "凤楼大手须公等，好把蛮笺寄老兄。"
        ],
        "title": "用前韵简赵薛二丈  其二",
        "id": "b53aead4-7c1e-432b-a9f3-70f6961df6f6"
    },
    {
        "author": "蔡戡",
        "paragraphs": [
            "瓜时正值一阳生，已见眉间喜气盈。",
            "诏下鳌头恩数宠，香含鸡舌省曹清。",
            "西湖好去穷清赏，南国无从恋蕣英。",
            "自此达尊兼德爵，不唯年事合推兄。"
        ],
        "tags": [
            "西湖"
        ],
        "title": "用前韵简赵薛二丈  其三",
        "id": "0dd944f0-b736-4783-afae-30ea784357eb"
    },
    {
        "author": "蔡戡",
        "paragraphs": [
            "相门戚畹昔无邻，令代衣冠不乏人。",
            "怪底山林成独往，从渠钟鼎漫横陈。",
            "居官政自风流在，教子空余翰墨新。",
            "蕙帐寂寥人不见，几多花鸟怨青春。"
        ],
        "title": "游归来园追想主人高风恨不及见因赋二诗  其一",
        "id": "c22a254b-5f29-4833-8bed-5dba806219ff"
    },
    {
        "author": "蔡戡",
        "paragraphs": [
            "几年奔走困尘埃，愧仰高风得得来。",
            "乔木参天应手种，好花夹路为谁开。",
            "芳辰不惜终朝醉，晚色何堪恶雨催。",
            "极目青林无限意，归鞍欲去更徘徊。"
        ],
        "title": "游归来园追想主人高风恨不及见因赋二诗  其二",
        "id": "bff50aa0-e71a-4e6d-8383-37daaf3c8bb9"
    },
    {
        "author": "蔡戡",
        "paragraphs": [
            "久困京尘厌剧烦，一麾江海养衰残。",
            "簿书丛里身空老，鼓角声中岁又阑。",
            "赢得星星双鬓白，空余耿耿寸心丹。",
            "自怜憔悴今如许，盍向明时早挂冠。"
        ],
        "title": "岁暮有感",
        "id": "336a99ff-9604-4f75-8159-82575c5b5571"
    },
    {
        "author": "蔡戡",
        "paragraphs": [
            "老来多病盍归休，祇为江山得少留。",
            "万顷澄波环胜境，千峰倒影漾中流。",
            "十年两作西湖长，一日同为北牖游。",
            "预约他时官事了，与君重醉百花洲。"
        ],
        "tags": [
            "西湖"
        ],
        "title": "同顾广文游西湖",
        "id": "4f536472-29d5-4c6f-b01e-9446320c6bf3"
    },
    {
        "author": "蔡戡",
        "paragraphs": [
            "病足蹒跚好罢休，又登绝顶故迟留。",
            "霜明枫叶红如染，露挹岚光翠欲流。",
            "远目无穷休更望，赏心未足卜重游。",
            "超然胜绝非人世，疑是身居麟凤洲。"
        ],
        "title": "登岸山观用前韵",
        "id": "b82bfd40-e7fe-4f44-a8b4-be6ec40fc0d7"
    },
    {
        "author": "蔡戡",
        "paragraphs": [
            "谁移花本瓦盆中，怪底幽香度晓风。",
            "白石清泉助潇洒，疎枝瘦叶缀玲珑。",
            "晴窗坐对情无那，午枕清眠梦亦通。",
            "小品纷敷生意足，信知人力夺天工。"
        ],
        "title": "水栀",
        "id": "6ad742f3-e352-4635-9c65-95aafdc54a7e"
    },
    {
        "author": "蔡戡",
        "paragraphs": [
            "独卧虚斋百念衰，枕边犹有数枝梅。",
            "青灯看尽愁肠断，画角吹残旅梦回。",
            "发为忧时浑欲雪，心存报国未全灰。",
            "功名蹭蹬身先老，那更骎骎急景催。"
        ],
        "title": "不寐",
        "id": "c248347c-fa00-433c-8f33-39a4e6d630f3"
    },
    {
        "author": "蔡戡",
        "paragraphs": [
            "宦涂欲海久沉冥，自念虚为一世人。",
            "不向精微穷性理，多于蹇浅敝精神。",
            "休论今古无穷事，且乞江湖自在身。",
            "富贵功名付儿辈，一邱一壑任吾真。"
        ],
        "title": "有感  其一",
        "id": "31570434-4e8b-489c-9272-135c8183d574"
    },
    {
        "author": "蔡戡",
        "paragraphs": [
            "仕路驱驰老不堪，自怜踪迹徧东南。",
            "人间失意常八九，海内同心无二三。",
            "蝴蝶梦中心自适，蜗牛角上战方酣。",
            "要知世事皆虚幻，且向禅林更饱参。"
        ],
        "title": "有感  其二",
        "id": "476f88c3-fad4-43d5-9898-f2efe33291b7"
    },
    {
        "author": "蔡戡",
        "paragraphs": [
            "老来触目总堪悲，点检尊前事已非。",
            "方叹娇娆随月落，何堪樊素与春归。",
            "梨花著雨还空委，柳絮因风只欲飞。",
            "唯有庭前柏子树，岁寒相对两依依。"
        ],
        "title": "有感  其三",
        "id": "de3893bf-61fb-49a2-9f91-57b470276e16"
    },
    {
        "author": "蔡戡",
        "paragraphs": [
            "蚤岁登瀛浪自期，一为俗吏困驱驰。",
            "平生不得文章力，老去宁求世俗知。",
            "到底粗官是男子，从渠了事笑痴儿。",
            "全家饱暖还知否，欲报君恩力已疲。"
        ],
        "title": "有感  其四",
        "id": "6a0f8e25-9f46-4c58-8344-963e906a7c70"
    },
    {
        "author": "蔡戡",
        "paragraphs": [
            "我本湖山一老僧，业缘未断尚贪荣。",
            "重来且了前生债，死去宁须后世名。",
            "已绝尘嗔心不竞，那堪衰老病相萦。",
            "散花天女今何用，为问维摩作么生。"
        ],
        "title": "有感  其五",
        "id": "28bbe322-f22f-4cc6-b370-1cffcbb9fa0f"
    },
    {
        "author": "蔡戡",
        "paragraphs": [
            "百年光景急如梭，揽镜登楼奈若何。",
            "岁月不堪供把玩，亲朋已觉渐消磨。",
            "功名自是身心懒，忧惧端由患难多。",
            "富贵傥来非我有，恍如一枕梦南柯。"
        ],
        "title": "有感  其六",
        "id": "2e7dffa1-eee3-4095-896f-3e8041f7bff3"
    },
    {
        "author": "蔡戡",
        "paragraphs": [
            "自怜衰病力难胜，岂不怀归畏友朋。",
            "随牒偶来真漫士，打包即去类孤僧。",
            "头颅种种何劳问，面目棱棱自取憎。",
            "頼有一廛今可老，不妨饮水曲吾肱。"
        ],
        "title": "自咏  其一",
        "id": "95613656-ee29-4cce-bed3-5569ca0f2761"
    },
    {
        "author": "蔡戡",
        "paragraphs": [
            "浮生一梦疾南柯，白发人间所阅多。",
            "土木形骸齐物我，萍蓬踪迹惯风波。",
            "可怜造化小儿耳，其奈痴顽老子何。",
            "毁誉是非何足较，百年颜跖共山阿。"
        ],
        "title": "自咏  其二",
        "id": "b7bcf08c-2a85-474c-84f6-df2b6d366200"
    },
    {
        "author": "蔡戡",
        "paragraphs": [
            "老来不复叹飘零，游宦真如水上萍。",
            "绵力何堪分阃寄，宽恩犹许奉祠庭。",
            "休夸仙去骑鲸李，剩喜归来化鹤丁。",
            "料得亲朋相慰藉，还惊双鬓失青青。"
        ],
        "title": "奉祠东归  其一",
        "id": "75d42358-6749-46a2-9b74-9e146f1f20c4"
    },
    {
        "author": "蔡戡",
        "paragraphs": [
            "书生贱分动多奇，浪得声名毁亦随。",
            "绝口不须谈世事，扪心唯有仗天知。",
            "人间变态浑如戏，眼底风光总是诗。",
            "白石清泉无限好，挂冠神武未为迟。"
        ],
        "title": "奉祠东归  其二",
        "id": "f9148da4-f456-4865-a966-484ba056c7ee"
    },
    {
        "author": "蔡戡",
        "paragraphs": [
            "扁舟东下自夷犹，胸次浑无一物留。",
            "世味横陈如嚼蜡，人生变灭似浮沤。",
            "休休且毕山林愿，去去空怀畎亩忧。",
            "自念秋毫皆帝力，衔环结草若为酬。"
        ],
        "title": "书怀",
        "id": "d510dcce-6752-48ec-8617-a35e5f5c5580"
    },
    {
        "author": "蔡戡",
        "paragraphs": [
            "鴈峰飘泊又经年，却忆槎头缩项鳊。",
            "三伏炎光真烁石，重湖骇浪远连天。",
            "快风坐阅千帆过，上水徒劳百丈牵。",
            "坎止流行随所遇，便当归去访林泉。"
        ],
        "title": "江行阻风",
        "id": "152324e1-ba8f-47b7-88c1-2c117d5134ff"
    },
    {
        "author": "蔡戡",
        "paragraphs": [
            "小泊池阳暮霭中，故人留我一尊同。",
            "归心已逐东流水，快意仍逢下水风。",
            "自念相逢非草草，也知别去太匆匆。",
            "归来独酌寒江上，空想宾筵蜡炬红。"
        ],
        "title": "舟过池阳许仓蔡守留饮不果赴以诗谢之",
        "id": "ed943e0c-4faf-4592-83c6-9dc4b222207d"
    },
    {
        "author": "蔡戡",
        "paragraphs": [
            "好风特特送征帆，百里俄惊指顾间。",
            "薄暮暂留交石峡，迟明已到小孤山。",
            "峰峦过目非吾有，鸥鹭无心似我闲。",
            "幸得年丰归去好，长腰玉粒未应悭。"
        ],
        "title": "夜宿交石峡凌晨舟行适遇便风俄顷至小孤山",
        "id": "712d83a1-66b4-44b4-926d-679fb9cbf1e4"
    },
    {
        "author": "蔡戡",
        "paragraphs": [
            "蚤年游历徧诸方，触处无心是道场。",
            "三已不须形喜愠，两来宁肯异炎凉。",
            "落霞孤鹜仍秋水，衰草残云又夕阳。",
            "天假一帆风力便，回头五日到家乡。"
        ],
        "title": "金陵道中",
        "id": "aed9ba9e-82e5-4a93-b030-041a332a3664"
    },
    {
        "author": "蔡戡",
        "paragraphs": [
            "投老何堪再落南，病躯宁敢望生还。",
            "空慙马援标铜柱，自分班超老玉关。",
            "万里梅花愁思外，五湖烟水梦魂间。",
            "诏恩幸喜归田里，旋筑新堂榜爱闲。"
        ],
        "title": "东归喜而有作",
        "id": "899d8abf-e310-4ef0-a3fb-76f5eff973ee"
    },
    {
        "author": "蔡戡",
        "paragraphs": [
            "我爱荆溪拟卜居，万家人物在蓬壶。",
            "湖光潋滟新磨镜，山色葱茏罨画图。",
            "顾渚茶甘风袂爽，石亭梅老月轮孤。",
            "功名已矣君休问，一舸从教寄五湖。"
        ],
        "title": "荆溪即事",
        "id": "db7361ce-4798-466e-84f8-ebd6f7422eb0"
    },
    {
        "author": "蔡戡",
        "paragraphs": [
            "薄宦归来卜数椽，悭囊倍费买山钱。",
            "地幽不减林泉盛，天阔浑疑风月偏。",
            "事与心违方问舍，客将老至合归田。",
            "平生豪气今如此，百尺楼高空自怜。"
        ],
        "title": "新居偶成二诗示邻人李子真  其一",
        "id": "76a2a8d3-7438-42b3-b7bf-ffd1775d1533"
    },
    {
        "author": "蔡戡",
        "paragraphs": [
            "我得祇园十亩间，清沟一带巧萦环。",
            "芟夷丛竹通幽径，指点荒城当远山。",
            "欹枕清宵闻鹤唳，凭栏终日伴鸥闲。",
            "西邻頼有诗人在，二老风流任往还。"
        ],
        "title": "新居偶成二诗示邻人李子真  其二",
        "id": "65ac4e96-4f56-46e0-ade8-d563873a495f"
    },
    {
        "author": "蔡戡",
        "paragraphs": [
            "归来筑室傍城阴，旋揭新名雅意深。",
            "因病爱闲多得趣，逢场作戏亦何心。",
            "鸟鱼飞泳全真性，水石风流有至音。",
            "衰朽自知无所用，量才祇合在山林。"
        ],
        "title": "爱闲堂",
        "id": "b4750271-4cd5-4f71-a8f3-0801a7aec420"
    },
    {
        "author": "蔡戡",
        "paragraphs": [
            "食指朝来应吉占，淮鱼远寄喜开奁。",
            "肥鲜正自资糟粕，甘美何劳佐酪盐。",
            "未信鹿头堪并进，定知熊掌不能兼。",
            "慈闱一笑尝珍味，留与儿童例属餍。"
        ],
        "title": "刘公实以淮白为饷喜而作诗",
        "id": "19b24ed0-7b78-4e06-bb9e-168d8e48616e"
    },
    {
        "author": "蔡戡",
        "paragraphs": [
            "鹊噪虚簷喜可占，奇薰得得出珍奁。",
            "山藷尚带中原土，淮白仍余东海盐。",
            "北物远来难再致，南烹久饫喜相兼。",
            "分甘拟作亲庭寿，料想齐眉亦共餍。"
        ],
        "title": "以淮白南京山药为子真太夫人寿即用前韵",
        "id": "b392963c-9b09-45e3-8fa9-dd191856c26c"
    },
    {
        "author": "蔡戡",
        "paragraphs": [
            "西园清夜喜追随，唯恐冰轮出海迟。",
            "不但旷怀皆我辈，要知痛饮是吾师。",
            "十分未放蟾盈魄，三匝先惊鹊遶枝。",
            "此夕清欢那复有，世间能得几人知。"
        ],
        "title": "和李子真八月十四日夜赏月之什",
        "id": "c3c03bee-7c50-4101-93b7-8ea58c792a26"
    },
    {
        "author": "蔡戡",
        "paragraphs": [
            "江上霜明十月寒，枝头颗颗缀金丸。",
            "王孙抛却黄金弹，酒伴收归白玉槃。",
            "乍见浑疑卢橘熟，初尝犹带越梅酸。",
            "洞庭风味真相似，试与尊前比并看。"
        ],
        "tags": [
            "洞庭湖"
        ],
        "title": "咏橘",
        "id": "b03a3e87-d85a-4d96-8e8c-2ffb56216231"
    },
    {
        "author": "蔡戡",
        "paragraphs": [
            "穷巷深居摆俗缘，幽芳偏爱小池莲。",
            "戏将净色供斋钵，走送新房荐酒船。",
            "怀橘孰无慈母念，觅梨应有小儿怜。",
            "行看绿水芙蕖丽，漫遣登临忆仲宣。"
        ],
        "title": "以莲实饷李子真作诗为谢因用其韵",
        "id": "b6d5dc71-39a9-4001-ac47-744dc71e6c4d"
    },
    {
        "author": "蔡戡",
        "paragraphs": [
            "可堪回首少年强，灯夕追游得许忙。",
            "老去情怀甘寂寞，年来节物转凄凉。",
            "出门有碍身如绊，异县相望道且长。",
            "漫想故人行乐处，水晶宫里醉霞觞。"
        ],
        "title": "金坛灯市甚盛介卿见招不能往以诗谢之",
        "id": "e1e984a9-62af-4557-b317-7d5485510c67"
    },
    {
        "author": "蔡戡",
        "paragraphs": [
            "晚岁光阴只自惊，眼中乐事叹何曾。",
            "雕鞍绣幰多游子，纸帐蒲龛一病僧。",
            "尘翳扫除方寸地，光明散作百千灯。",
            "维摩丈室跏趺坐，千息调匀唤不譍。"
        ],
        "title": "灯夕不出偶成",
        "id": "38fa39d4-8410-4620-b311-dd4c932d46f7"
    },
    {
        "author": "蔡戡",
        "paragraphs": [
            "屈指骎骎向六旬，每于春事尚关情。",
            "病逢时节还虚度，老去光阴只暗惊。",
            "剩喜清新诗句好，休辞潋滟酒杯盈。",
            "荣枯代谢年年事，怪底鶑声诉不平。"
        ],
        "title": "奉酬介卿惜春之什",
        "id": "830d9b59-274a-4ecb-a81c-f16d2036b090"
    },
    {
        "author": "蔡戡",
        "paragraphs": [
            "何必穷搜到大宛，仰山龙种出天然。",
            "直方自得坤爻动，坚瘦宜居灵寿先。",
            "剩喜登山扶病足，不妨倚壁伴清眠。",
            "故人若问今无恙，不似山僧故削圆。"
        ],
        "title": "介卿送方竹杖以诗谢之",
        "id": "ce74ec5d-594f-441e-a21a-24f854e4339e"
    },
    {
        "author": "蔡戡",
        "paragraphs": [
            "幞被归来万事轻，此行得得为登临。",
            "苍崖斗绝山浮玉，碧瓦鳞差地布金。",
            "千里江淮穷远目，十年尘土愧初心。",
            "何人为击中流楫，北望神州泪满襟。"
        ],
        "title": "游金山",
        "id": "25ad1889-b90b-4d2a-90d5-8b0940c24ad2"
    },
    {
        "author": "蔡戡",
        "paragraphs": [
            "归来相望筑东皋，千载风流独慕陶。",
            "两地林泉俱胜绝，二难人物总孤高。",
            "地连衡岳浮空翠，天与湘江隔世鏖。",
            "祇恐山灵回俗驾，可容暇日再游遨。"
        ],
        "title": "题东皋",
        "id": "83293ee6-3c37-4c5a-a623-3d6f595e55f2"
    },
    {
        "author": "蔡戡",
        "paragraphs": [
            "丈室翛然一物无，平生习气痛消除。",
            "药炉经卷常为伴，酒盏茶瓶自作疎。",
            "老去头颅休更问，本来面目竟何如。",
            "泛观博览浑无用，且读西方贝叶书。"
        ],
        "title": "燕坐小阁",
        "id": "1700019d-6444-44b9-a985-4d6f302492d8"
    },
    {
        "author": "蔡戡",
        "paragraphs": [
            "江南雪片一冬深，欺压梅花瘦不禁。",
            "入地遗蝗应扫迹，连阡宿麦始抽心。",
            "幻成玉界清无滓，踏碎瑶阶迹可寻。",
            "剩喜扁舟来访我，何妨乘兴共清斟。"
        ],
        "title": "雪中用王使君韵招介卿",
        "id": "0d5d1c5d-ac27-42ad-a864-65f5806f901c"
    },
    {
        "author": "蔡戡",
        "paragraphs": [
            "策试中庭雪已深，玉楼冻合冷难禁。",
            "哦成风絮频呵手，拨尽寒灰苦用心。",
            "梁苑巧粧花满树，蓝田幻出玉千寻。",
            "吾家二谢多才思，莫惜高吟更浅斟。"
        ],
        "title": "雪中用前韵示汝咨汝功二姪",
        "id": "e3df3813-bd19-4119-a023-b262b25c820e"
    },
    {
        "author": "蔡戡",
        "paragraphs": [
            "玄冥作意逞雄豪，陵压东君惨不骄。",
            "一气回春何太晚，羣阴见睍未全消。",
            "漫夸呈瑞宜新麦，那似为霖救旱苗。",
            "造物深机虽莫测，愿言六气自均调。"
        ],
        "title": "次蔡介卿雪中见寄  其一",
        "id": "b391afb8-a570-40db-8acb-202d6e1351d4"
    },
    {
        "author": "蔡戡",
        "paragraphs": [
            "等闲栽遍小园花，賸拟春来赏物华。",
            "不觉琼英先满树，更看缟带暗随车。",
            "光摇玉镜冰初泮，冻屈金钩草未芽。",
            "料得小桥人不到，江梅欺压任横斜。"
        ],
        "title": "次蔡介卿雪中见寄  其二",
        "id": "e35ff67b-2d0d-4adc-addd-4cdc8a31d2a8"
    },
    {
        "author": "蔡戡",
        "paragraphs": [
            "短褐颓然一病僧，支离瘦骨伴枯藤。",
            "扫除习气嗟犹在，摆脱尘缘愧未能。",
            "案上纵横堆药裹，箧中颠倒贮书縢。",
            "青鞋布袜从兹始，试叩如来大小乘。"
        ],
        "title": "病中书",
        "id": "80dde11b-e128-45c8-b472-70522b2a53c0"
    },
    {
        "author": "蔡戡",
        "paragraphs": [
            "胡公家学本中庸，挺挺云来有祖风。",
            "但得年皆余八十，何妨位不至三公。",
            "方期束帛迎申老，忽举空衣葬葛洪。",
            "江左祇今推甲族，庆源衮衮自无穷。"
        ],
        "title": "挽胡通判",
        "id": "62a0bfbe-fd50-40fa-ba14-fbbe9baa21e5"
    },
    {
        "author": "蔡戡",
        "paragraphs": [
            "玉笋班中第一人，堂堂风采照公卿。",
            "箕裘四世儒科贵，簪橐三朝法从荣。",
            "广厦细旃多启沃，黄扉青琐罄忠诚。",
            "经纶未了犹遗恨，信史空留后世名。"
        ],
        "title": "齐子余侍郎挽诗  其一",
        "id": "b3fc327a-b399-4693-93ee-ad5bd7738389"
    },
    {
        "author": "蔡戡",
        "paragraphs": [
            "哀荣终始冠当时，何况人生七十稀。",
            "岘首正思羊叔子，宣城还忆谢玄晖。",
            "松阶方俟甘泉对，蒿里俄惊朝露晞。",
            "他日西州忍重过，为公回首一霑衣。"
        ],
        "title": "齐子余侍郎挽诗  其二",
        "id": "ce16a5c7-2498-496d-b604-e1d59bb78aa3"
    },
    {
        "author": "蔡戡",
        "paragraphs": [
            "妙龄才气已无双，军阵飞扬翰墨场。",
            "白简空余遗藁在，锦囊应有近诗藏。",
            "生前且尽杯中物，死去犹堪地下郎。",
            "逸气不应埋宿草，会看千丈吐光芒。"
        ],
        "title": "李粹伯侍御挽诗  其一",
        "id": "a1b41a6e-0150-4b5c-96cf-79d0f52f3de7"
    },
    {
        "author": "蔡戡",
        "paragraphs": [
            "犹记当年玉笋班，凛然风采动朝端。",
            "壮怀漫拟麒麟阁，直气曾缨獬豸冠。",
            "太白风姿图像见，卫公英爽梦魂寒。",
            "四州巷哭多遗爱，留取甘棠勿翦残。"
        ],
        "title": "李粹伯侍御挽诗  其二",
        "id": "03db4a81-8b80-4d06-8bd2-dc61d2b3547e"
    },
    {
        "author": "蔡戡",
        "paragraphs": [
            "中庸天下有胡公，儒者端宜给事中。",
            "华国高文推大手，回天谠论罄孤忠。",
            "晨班玉笋人何在，夜赐金莲事已空。",
            "惆怅故园招隠地，唯余猿鹤怨西风。"
        ],
        "title": "胡长文给事挽诗  其一",
        "id": "3319a2dd-9530-44d1-ae65-a1a677b9ed3a"
    },
    {
        "author": "蔡戡",
        "paragraphs": [
            "大才深结九重知，亲洒宸章出禁闱。",
            "壶遂暮年非不遇，谢公雅志或相违。",
            "虎龙倍觉钟山重，龟鹤还从蜀道归。",
            "故吏门生半天下，空垂老泪一霑衣。"
        ],
        "title": "胡长文给事挽诗  其二",
        "id": "7addf682-6d2e-4b56-b8fb-4666b508421c"
    },
    {
        "author": "蔡戡",
        "paragraphs": [
            "少年豪气已如虹，抵掌论兵一世雄。",
            "智略独超伦辈上，功名只在笑谈中。",
            "弄兵坐扫潢池盗，卖剑潜回渤海风。",
            "恢复未酬人奄忽，佳城那忍葬滕公。"
        ],
        "title": "钱大受挽诗  其一",
        "id": "6792d122-0bd7-4984-bd62-09e327b0c90f"
    },
    {
        "author": "蔡戡",
        "paragraphs": [
            "淝水功名取次休，空令遗恨满沧洲。",
            "禁中新赐黄金带，天上俄成白玉楼。",
            "京岘儿童应堕泪，江淮草木亦生愁。",
            "一朝双剑齐飞去，会见光芒射斗牛。"
        ],
        "title": "钱大受挽诗  其二",
        "id": "740f45b7-c454-4419-aebb-265ceea3fa17"
    },
    {
        "author": "蔡戡",
        "paragraphs": [
            "翠葆金英天与奇，清香十里已先知。",
            "春光不似秋光好，桃李纷纷何所施。"
        ],
        "title": "和胡秉彝敷文巖桂四首  其一",
        "id": "a946fc10-cc08-490f-8134-8a5b63b991e8"
    },
    {
        "author": "蔡戡",
        "paragraphs": [
            "移根月窟最珍奇，料得姮娥谁不知。",
            "挽住西风拼一醉，玉杯从此不徒施。"
        ],
        "title": "和胡秉彝敷文巖桂四首  其二",
        "id": "8188b4b3-aec5-4dae-8108-7f357cbf7700"
    },
    {
        "author": "蔡戡",
        "paragraphs": [
            "独占秋光自一奇，深藏巖壑少人知。",
            "招还茉莉同为伴，欺压黄花不得施。"
        ],
        "title": "和胡秉彝敷文巖桂四首  其三",
        "id": "449d843e-bdf2-4de6-a3e7-017d86fb92db"
    },
    {
        "author": "蔡戡",
        "paragraphs": [
            "秋入东山景物奇，花开亦遣野人知。",
            "二难佳句真连璧，顾我深慙嫫与施。"
        ],
        "title": "和胡秉彝敷文巖桂四首  其四",
        "id": "a0fe1b18-90f8-4968-a62c-64a6ff1a356c"
    },
    {
        "author": "蔡戡",
        "paragraphs": [
            "先生出语已惊人，戏作梅花又逼真。",
            "眼底江山诗有助，胸中丘壑画精神。"
        ],
        "title": "端约遗墨梅以诗谢之  其一",
        "id": "bd669575-61a8-446f-8e0b-301dcfa2e093"
    },
    {
        "author": "蔡戡",
        "paragraphs": [
            "清香素质恼诗情，更倩挥毫为写真。",
            "共挽东风拼一醉，不须摹倣费精神。"
        ],
        "title": "端约遗墨梅以诗谢之  其二",
        "id": "e85773d8-ee42-4700-a476-77d38efc43d8"
    },
    {
        "author": "蔡戡",
        "paragraphs": [
            "动人春色不须多，一点幽香叵奈何。",
            "薝卜林中谁折得，故令相恼病维摩。"
        ],
        "title": "龚彦则送水栀小盆口占为谢",
        "id": "fb8057b5-ed16-47bb-9056-c8ccb20be3f1"
    },
    {
        "author": "蔡戡",
        "paragraphs": [
            "戏拈秃笔聊复尔，一翦吴淞半江水。",
            "归心已逐水东流，梦到家山四千里。"
        ],
        "title": "王东卿惠墨戏副之以诗因次韵谢之  其一",
        "id": "a8737e21-5b9f-4877-980f-cd71c1ee4c01"
    },
    {
        "author": "蔡戡",
        "paragraphs": [
            "枯槎怪石出天然，笔力挽回三百年。",
            "但见毫端侔造化，不知胸次蕴天渊。"
        ],
        "title": "王东卿惠墨戏副之以诗因次韵谢之  其二",
        "id": "ecfceef8-f41d-440f-a097-d7bc24fa5878"
    },
    {
        "author": "蔡戡",
        "paragraphs": [
            "挥翰等闲游戏尔，谁能十日画一水。",
            "烟云杳霭咫尺间，远势应须论万里。"
        ],
        "title": "王东卿惠墨戏副之以诗因次韵谢之  其三",
        "id": "eb581354-da8c-4d0a-92db-ddfbf361893a"
    },
    {
        "author": "蔡戡",
        "paragraphs": [
            "玉篸罗带故依然，吏部文章二百年。",
            "画笔诗篇两奇绝，正须妙手写龙渊。"
        ],
        "title": "王东卿惠墨戏副之以诗因次韵谢之  其四",
        "id": "7b861036-93af-4546-b09b-0ac58ccbcd18"
    },
    {
        "author": "蔡戡",
        "paragraphs": [
            "轩冕傥来真漫尔，稳泛潇湘弄烟水。",
            "凭君收入画图中，一抹云山数千里。"
        ],
        "title": "王东卿惠墨戏副之以诗因次韵谢之  其五",
        "id": "2ef3923c-e0af-44dd-97f8-6d77ef4c96c3"
    },
    {
        "author": "蔡戡",
        "paragraphs": [
            "近时画手说超然，小景仍推赵大年。",
            "谁识当家老摩诘，有如珠玉韫深渊。"
        ],
        "title": "王东卿惠墨戏副之以诗因次韵谢之  其六",
        "id": "71275a7c-1eca-4b3f-aa1f-dedc3d63a513"
    },
    {
        "author": "蔡戡",
        "paragraphs": [
            "万妃蕊珮影珊珊，沉水薰肌栗玉颜。",
            "曾记广寒宫里见，谁移仙种下人间。"
        ],
        "title": "和胡端约巖桂六首  其一",
        "id": "f6342848-3480-4721-a871-f848d8add7f1"
    },
    {
        "author": "蔡戡",
        "paragraphs": [
            "蔷薇清露染衣裳，绰约仙姿淡淡粧。",
            "碧玉参差张翠幄，黄金错落缀珠珰。"
        ],
        "title": "和胡端约巖桂六首  其二",
        "id": "896b8e37-24d5-41cc-9c32-b06d33815e2b"
    },
    {
        "author": "蔡戡",
        "paragraphs": [
            "羞涩东篱九日黄，拒霜粗俗不宜霜。",
            "此花底事小如许，无那恼人风味长。"
        ],
        "title": "和胡端约巖桂六首  其三",
        "id": "c92b810b-698b-4004-a526-a2bf43fbfe9d"
    },
    {
        "author": "蔡戡",
        "paragraphs": [
            "幽香拂拂影珊珊，宜在江梅伯仲间。",
            "懒对春风争妩媚，从他桃李自漫山。"
        ],
        "title": "和胡端约巖桂六首  其四",
        "id": "c2388ec3-f038-42a9-b048-cfe6d9742942"
    },
    {
        "author": "蔡戡",
        "paragraphs": [
            "勿愁金蕊堕秋风，自是灵犀一点通。",
            "醉魄薰成宝篝细，香脂匀就玉肌丰。"
        ],
        "title": "和胡端约巖桂六首  其五",
        "id": "bb1bdfd3-7a65-47cf-95c0-db5f104f1635"
    },
    {
        "author": "蔡戡",
        "paragraphs": [
            "一枝小摘间簪冠，酌酒酬花莫作难。",
            "唯有诗情被花恼，冥搜应作孟郊寒。"
        ],
        "title": "和胡端约巖桂六首  其六",
        "id": "a27ddf91-e095-4339-b9e6-b0b10373805e"
    },
    {
        "author": "蔡戡",
        "paragraphs": [
            "谁作横枝太逼真，枝头的皪眼俱明。",
            "也知笔力窥天巧，无奈清香画不成。"
        ],
        "title": "题墨梅",
        "id": "171d0422-b2d9-46ae-ab01-02c8a0806520"
    },
    {
        "author": "蔡戡",
        "paragraphs": [
            "篮舆兀兀梦初回，怪底幽香触鼻来。",
            "日暮天寒正愁绝，谁家篱落数枝开。"
        ],
        "title": "道中见梅",
        "id": "9df2df72-4ed2-4161-af56-4d79c94b6f20"
    },
    {
        "author": "蔡戡",
        "paragraphs": [
            "小孤相去大孤山，一望烟波百里间。",
            "风日晴和江似镜，两峰对峙拥青鬟。"
        ],
        "title": "三孤山",
        "id": "369547a5-29fa-44b8-a69d-53cbfeb33a9f"
    },
    {
        "author": "蔡戡",
        "paragraphs": [
            "六月冲炎出问囚，归途因泛剡溪舟。",
            "短篷块坐如深甑，却羨清寒王子猷。"
        ],
        "title": "剡溪",
        "id": "40347818-3609-4a7b-b73d-85c0232be2c9"
    },
    {
        "author": "蔡戡",
        "paragraphs": [
            "一犁春雨欲平塍，预卜今年穑事成。",
            "天意却愁人意懒，故令布谷苦催耕。"
        ],
        "title": "春郊即事",
        "id": "1c7b3f95-fe91-491b-a21c-5a2d1944c80b"
    },
    {
        "author": "蔡戡",
        "paragraphs": [
            "斗酒千金未易沽，声声何事劝提壶。",
            "山禽岂解知人意，不道思家饭也无。"
        ],
        "title": "提壶",
        "id": "192e4e2b-9666-4851-82e0-8d3077db24bb"
    },
    {
        "author": "蔡戡",
        "paragraphs": [
            "年来随牒走骎骎，险阻谁知客子心。",
            "尽日只忧行不得，爱人犹頼有斯禽。"
        ],
        "title": "鹧鸪",
        "id": "3436a93f-8543-44ba-a910-6d8181f27811"
    },
    {
        "author": "蔡戡",
        "paragraphs": [
            "积雨霖淫四月寒，春泥一尺未曾干。",
            "勃姑犹自相呼唤，不念征人行路难。"
        ],
        "title": "竹鸡",
        "id": "2985d1b1-d81d-4213-affb-2744be11162b"
    },
    {
        "author": "蔡戡",
        "paragraphs": [
            "壁立千峰紫翠浮，一峰直上更孤遒。",
            "世间有此擎天柱，何用人怀杞国忧。"
        ],
        "title": "天柱峰",
        "id": "ced991da-426f-4204-8d7b-7cd25577bfda"
    },
    {
        "author": "蔡戡",
        "paragraphs": [
            "钟鼎山林不两全，未闻富贵出神仙。",
            "万钉宝带何须此，九转金丹未可怜。"
        ],
        "title": "日者郑生谓余晚遇至人享上寿其词多诞以诗简之",
        "id": "67f99718-18f9-4600-a730-7100df721ca2"
    },
    {
        "author": "蔡戡",
        "paragraphs": [
            "千载追崇古帝祠，不知世代几推移。",
            "未须回首叫虞舜，今日亲逢虞舜时。"
        ],
        "title": "黄陵庙  其一",
        "id": "eac17612-a954-42f1-ad2f-aa18e7d9fdab"
    },
    {
        "author": "蔡戡",
        "paragraphs": [
            "苍梧杳霭暮云阴，尚记南巡岁月深。",
            "不但邦人严祀事，至今千古想韶音。"
        ],
        "title": "黄陵庙  其二",
        "id": "5736eb8e-b2b2-4923-a37b-a30c9bebe144"
    },
    {
        "author": "蔡戡",
        "paragraphs": [
            "斋居独卧小禅房，暂得心闲气味长。",
            "一炷炉熏春睡足，此身疑是在家乡。"
        ],
        "title": "九宫坛斋居",
        "id": "a59849a2-4b7f-4635-a311-3e0bddce8b84"
    },
    {
        "author": "蔡戡",
        "paragraphs": [
            "六十不归何日归，人生七十古来稀。",
            "忧愁疾病常相半，十载光阴转瞩非。"
        ],
        "title": "六十",
        "id": "6c8292bd-65b5-4d14-8bbb-174f27967743"
    },
    {
        "author": "蔡戡",
        "paragraphs": [
            "我为莼鲈得得来，三高亭上且徘徊。",
            "老来心事无机械，寄语羣鸥勿浪猜。"
        ],
        "title": "登三高亭",
        "id": "e7444f91-1c96-4d0d-a2cb-59b7416b1ddc"
    },
    {
        "author": "蔡戡",
        "paragraphs": [
            "平山堂上略从容，笑拍栏干万事空。",
            "因念醉翁行乐地，不知还又几春风。"
        ],
        "title": "平山堂",
        "id": "61ce26dc-b376-4503-bf84-688e71014cf1"
    },
    {
        "author": "蔡戡",
        "paragraphs": [
            "勇退方名大丈夫，中兴人物更谁如。",
            "传家不独青毡在，况有南阳旧隠庐。"
        ],
        "title": "于公参政旧居",
        "id": "bb1ba6da-0f7b-4825-a22a-71fd90f437f7"
    },
    {
        "author": "蔡戡",
        "paragraphs": [
            "谁把吴园较辋川，画图犹复想当年。",
            "要知故国非乔木，文采风流尚宛然。"
        ],
        "title": "次张伯信韵题吴园画轴",
        "id": "544369fe-4d5b-48ad-a5f2-9d26bbdbe4fe"
    },
    {
        "author": "蔡戡",
        "paragraphs": [
            "为爱东篱九日黄，孤标正色占秋光。",
            "如何却被臙脂污，也学人间时世妆。"
        ],
        "title": "红菊",
        "id": "16adac05-0fab-41cd-8ffc-952584eaf9f7"
    },
    {
        "author": "蔡戡",
        "paragraphs": [
            "风流人物曹刘上，俊逸诗章鲍谢间。",
            "好似骑鲸天上去，不应著脚向尘寰。"
        ],
        "title": "送葛谦问  其一",
        "id": "85c397b2-3da3-46cd-9313-ebfd84eec509"
    },
    {
        "author": "蔡戡",
        "paragraphs": [
            "禅心久已绝贪嗔，剧饮狂歌总是真。",
            "世态纷纷翻覆手，不图复见葛天民。"
        ],
        "title": "送葛谦问  其二",
        "id": "45f71e33-bc9e-4112-8c5b-fe0bfbf661a8"
    },
    {
        "author": "蔡戡",
        "paragraphs": [
            "有酒盈尊客满门，陈卿百谪不须闻。",
            "痴儿官事何时了，我本无心出岫云。"
        ],
        "title": "送葛谦问  其三",
        "id": "0fb5e816-0dfc-470d-a3cd-47b27e3c73ca"
    },
    {
        "author": "蔡戡",
        "paragraphs": [
            "杯酒从容相劝酬，须臾堕帻自搔头。",
            "玉山倾倒从人笑，我醉欲眠君罢休。"
        ],
        "title": "送葛谦问  其四",
        "id": "cf1e9a60-811b-4906-b121-312d135e2eca"
    },
    {
        "author": "蔡戡",
        "paragraphs": [
            "功名固有更何疑，平步青云不用梯。",
            "他日玉堂风雨夜，略移清梦到荆溪。"
        ],
        "title": "送葛谦问  其五",
        "id": "a36b69a0-3329-4645-8a64-92316aad3437"
    },
    {
        "author": "蔡戡",
        "paragraphs": [
            "江上霜枫叶叶红，不堪摇落又西风。",
            "只愁叠鼓催船去，千里相思月满空。"
        ],
        "title": "送葛谦问  其六",
        "id": "c85d8b37-f234-4636-a4ff-32264bdb17e9"
    },
    {
        "author": "蔡戡",
        "paragraphs": [
            "从来钟鼎不关心，此去溪山更可人。",
            "傥有新诗摹胜槩，好凭尺素寄双鳞。"
        ],
        "title": "送葛谦问  其七",
        "id": "77111a74-696f-4aa2-b8d2-073402e8cf60"
    },
    {
        "author": "蔡戡",
        "paragraphs": [
            "垂虹亭上少迟留，卧看冰轮万里秋。",
            "正是莼丝鲈鲙美，不妨乘兴五湖舟。"
        ],
        "title": "送葛谦问  其八",
        "id": "e1d8f262-d0e6-417c-ae70-d32441df495b"
    },
    {
        "author": "蔡戡",
        "paragraphs": [
            "莫唱阳关堕泪声，一杯相属已酸辛。",
            "丈夫感慨犹如此，应有偷弹玉筯人。"
        ],
        "title": "送葛谦问  其九",
        "id": "93ba0bc5-7f8e-4f7f-99a8-f090c52c0380"
    },
    {
        "author": "蔡戡",
        "paragraphs": [
            "顾我穷途醉未醒，年来不复叹飘零。",
            "道山朋旧如相问，为说生涯一草亭。"
        ],
        "title": "送葛谦问  其一○",
        "id": "889c6d8f-a19b-4d8d-a243-638d99577a48"
    },
    {
        "author": "蔡戡",
        "paragraphs": [
            "秀色芳心晓露丛，翩翩凉叶舞西风。",
            "虚簷四面摇翬扇，更遣清阴满座中。"
        ],
        "title": "乍寒",
        "id": "c15e11bb-661c-4aaf-9c51-61a2958b2887"
    },
    {
        "author": "蔡戡",
        "paragraphs": [
            "自古东南第一山，于今无异玉门关。",
            "乱云衰草苍茫外，赤县神州指顾间。",
            "击楫何人酬壮志，凭栏终日惨愁颜。",
            "中原父老应遗恨，祇见旃车岁往还。"
        ],
        "title": "盱眙",
        "id": "fec9810d-3e02-477a-a56b-927a599440a8"
    },
    {
        "author": "蔡戡",
        "paragraphs": [
            "耆旧频凋丧，怀人念里闾。",
            "哦诗三叹息，废卷一嗟嘘。",
            "造膝言犹在，谋身计亦疎。",
            "功名今已矣，英爽竟何如。"
        ],
        "title": "读龚实之参政诗",
        "id": "8e2bba15-1304-4117-9338-ee2ca71d7257"
    },
    {
        "author": "蔡戡",
        "paragraphs": [
            "老僧真是百无能，有口何尝话葛藤。",
            "入定参禅良自苦，超凡入圣又谁曾。",
            "东西路别徒劳泣，南北宗分自取憎。",
            "个里无禅亦无佛，常行粥饭在家僧。"
        ],
        "title": "偶作",
        "id": "a4ecc474-e461-4243-a03c-3e7dec034934"
    },
    {
        "author": "蔡戡",
        "paragraphs": [
            "笋舆兀兀一南巖，人在千峰紫翠间。",
            "剩欲日来陪杖屦，其如病足怯登山。"
        ],
        "title": "南巖",
        "id": "1f3b26f9-65dc-4c05-9762-22a63f16201c"
    },
    {
        "author": "蔡戡",
        "paragraphs": [
            "诗题：王侍中智兴武略英奇敕授徐州节制，余因作此以记其事云首句：平生弓剑自相随。"
        ],
        "title": "存目",
        "id": "f2901836-a586-4383-a0d2-1e94972a0ee0"
    },
    {
        "author": "杨简",
        "paragraphs": [
            "去腊陈三劄，兹秋奉九筵。",
            "羣英俱有赋，孤迹敢无篇。",
            "宗祀新隆礼，宸衷上格天。",
            "虚明融寂寞，大化合敷宣。",
            "近骇边烽急，前惊内寇连。",
            "鬼神虽然佑，刑政谨将然。",
            "咸谓公私杂，希聆宰相贤。",
            "积深千万弊，任止二三年。",
            "苟且姑循旧，嗟咨亦屡传。",
            "旱蝗难熟视，殍殣惨相联。",
            "寒后裘方索，薪间火已然。",
            "冕旒几咫尺，轩陛隔天渊。",
            "善颂无谀语，愚衷有至虔。",
            "愿兢兢业业，安止出刚干。"
        ],
        "title": "明堂礼成诗",
        "id": "1188a5cb-526c-4a4c-86d5-d769b090b34c"
    },
    {
        "author": "杨简",
        "paragraphs": [
            "某闻内丹不可见，不待施工自成炼。",
            "羲皇以上几春秋，何啻千千万万转。",
            "到今昼夜流光涌，金乌夜照广寒殿。",
            "余辉散发缀碧落，稀稠纷纠珠玉溅。",
            "冲气祥精腾太虚，舒卷飞浮态累变。",
            "映空晓景绿拖蓝，错绮晚凝红染茜。",
            "有时震响轰冥濛，有时熠燿盘飞线。",
            "有时清润垂冰丝，有时怱舞琼花片。",
            "其间秀结成山川，密木繁林飞鸟虫鱼次第现。",
            "龙翔凤鸣宝藏兴，絪缊孕瑞生羣英。",
            "四明之麓鄞之曲，育神含和备五福。",
            "中有祥光两派明，内虚外应无不烛。",
            "能听能言能往复。",
            "屈伸俯仰天然奇，不知手舞蹈与足。",
            "二十年前忽转移，蓦过慈川天宝山之西。",
            "翠微曲复烟霞深，变化游徙谁复知端倪。",
            "石鱼楼阁云气低，比年往往暂此栖。",
            "御风两渡浙河去，又寻归路从桃蹊。",
            "桃源深处无人识，纵复经从当面迷。",
            "天实秘此丹，所见惟童颜。",
            "暂时一语露一班，不直知音又复还。"
        ],
        "title": "内丹歌",
        "id": "e48b1cfa-88d2-4293-9354-3d2f8ed87df2"
    },
    {
        "author": "杨简",
        "paragraphs": [
            "楼栏倚碧空，绿树正摇风。",
            "我独来从容，笑歌于其中。",
            "微凉吹我衣，碧袂纱玲珑。",
            "诗成自长吟，宛转音和融。",
            "此意无人会，只许清风同。",
            "亦许空间云，悠然西又东。",
            "亦许林间禽，幽啭声无踪。",
            "亦许山间翁，笑语天机通。",
            "前山对我吟，突兀青重重。",
            "终日赓我歌，知音无瞽宗。",
            "知音自古少，日月空临照。",
            "天地终不秘，造化今未了。"
        ],
        "title": "登石鱼楼",
        "id": "e233f962-0335-4159-96be-cdbe0ca23fd4"
    },
    {
        "author": "杨简",
        "paragraphs": [
            "多谢天工意已勤，四时换样示吾人。",
            "碧桃丹杏分明了，绿艾红榴次第陈。",
            "秋鴈声中休卤莽，雪梅枝上莫因循。",
            "机关踏著元非彼，正是吾家固有身。"
        ],
        "title": "石鱼楼  其一",
        "id": "0d7675de-0285-459a-8f70-fd4092687af8"
    },
    {
        "author": "杨简",
        "paragraphs": [
            "个里包坤更括干，精神微动便纷然。",
            "桃红柳绿春无迹，鱼跃鸢飞妙不传。",
            "菱浪岂缘风衮衮，荷珠不为露涓涓。",
            "分明是了何言否，此事难容郑氏笺。"
        ],
        "title": "石鱼楼  其二",
        "id": "8512e1b7-c539-41e2-9ed3-af2292efb878"
    },
    {
        "author": "杨简",
        "paragraphs": [
            "云海湖山有主人，宝莲峰顶露精神。",
            "有时领客登高去，亲手挑窗对景新。",
            "万里苍茫融妙意，三杯虚白浴天真。",
            "出门更有慇懃在，为奏松风又绝伦。"
        ],
        "title": "宝莲官舍偶作",
        "id": "e6d1fa5a-88ba-4948-a8bb-2afa99b51a6b"
    },
    {
        "author": "杨简",
        "paragraphs": [
            "西风吹作明巖去，石屋高虚滴如乳。",
            "是谁不是洞中仙，无人自信吾为主。"
        ],
        "title": "游乐平明巖",
        "id": "9aa93b4c-8661-4f66-bfef-ffd58bc22d74"
    },
    {
        "author": "杨简",
        "paragraphs": [
            "惜也天然一段奇，如何万古罕人知。",
            "只今烟水平轩槛，触目无非是孝慈。"
        ],
        "title": "嘉泰昭阳大渊献筑室董孝君祠之西下有湖焉某曰溪以董君慈孝而得名县又以是名则是湖宜亦以慈名作诗曰  其一",
        "id": "0255e7ce-eeea-4244-9141-d3e14a6fb78f"
    },
    {
        "author": "杨简",
        "paragraphs": [
            "惜也天然一段奇，如何万古罕人知。",
            "只今弄月吟风处，孔子明言是孝慈。"
        ],
        "title": "嘉泰昭阳大渊献筑室董孝君祠之西下有湖焉某曰溪以董君慈孝而得名县又以是名则是湖宜亦以慈名作诗曰  其二",
        "id": "f1f4677f-014d-4034-91ae-f5a520469ec4"
    },
    {
        "author": "杨简",
        "paragraphs": [
            "惜也天然一段奇，如何万古罕人知。",
            "只今山色连深翠，孔子明言是孝慈。"
        ],
        "title": "嘉泰昭阳大渊献筑室董孝君祠之西下有湖焉某曰溪以董君慈孝而得名县又以是名则是湖宜亦以慈名作诗曰  其三",
        "id": "5dfafc38-7bd3-4857-ad6d-11d6fe1588ad"
    },
    {
        "author": "杨简",
        "paragraphs": [
            "惜也天然一段奇，如何万古罕人知。",
            "只今步步云生足，底用思为底用疑。"
        ],
        "title": "嘉泰昭阳大渊献筑室董孝君祠之西下有湖焉某曰溪以董君慈孝而得名县又以是名则是湖宜亦以慈名作诗曰  其四",
        "id": "55c713f2-be3c-44f2-be05-3441b31298fe"
    },
    {
        "author": "杨简",
        "paragraphs": [
            "惜也天然一段奇，如何万古罕人知。",
            "只今讲学从游地，一听思为一听疑。"
        ],
        "title": "嘉泰昭阳大渊献筑室董孝君祠之西下有湖焉某曰溪以董君慈孝而得名县又以是名则是湖宜亦以慈名作诗曰  其五",
        "id": "2c2e17cc-82e1-47c7-afbd-d1d8e9278837"
    },
    {
        "author": "杨简",
        "paragraphs": [
            "惜也天然一段奇，如何万古罕人知。",
            "慇懃为语从游子，孰是思为孰是疑。"
        ],
        "title": "嘉泰昭阳大渊献筑室董孝君祠之西下有湖焉某曰溪以董君慈孝而得名县又以是名则是湖宜亦以慈名作诗曰  其六",
        "id": "3a474298-0515-49f1-9b60-04897c9c6b4f"
    },
    {
        "author": "杨简",
        "paragraphs": [
            "某信人心即大道，先圣遗言兹可考。",
            "心之精神是谓圣，诏告昭昭复皜皜。",
            "如何后学尚生疑，职由起意而支离。",
            "自此滥觞至滔襄，毋惑怀玉不自知。",
            "何思何虑心思灵，不识不知洞光明。",
            "意萌微动雪沾水，泯然无际澄且清。",
            "侍郎日用所自有，总是本原非左右。",
            "举而措之于三山，的然民仰如父母。",
            "鉴明水止烛丝厘，变化云为奇复奇。",
            "斯妙可言不可思，矧可倾耳而听之。",
            "然而臯禹尚兢业，不作好恶生枝叶。",
            "圣贤相与告戒尚有斯，某也何敢不于侍郎之前献此诗。"
        ],
        "title": "送黄文叔侍郎赴三山",
        "id": "8ed0f42d-c601-4e6f-92fc-861dfbdc1935"
    },
    {
        "author": "杨简",
        "paragraphs": [
            "兢业初无蹊径，缉熙本有光明。",
            "自觉自知自信，何思何虑何营。",
            "镜里人情喜怒，空中云气纡萦。",
            "孔训于仁用力，箕畴王道平平。"
        ],
        "title": "熙光",
        "id": "dff0baf0-a74a-4833-91b7-a1628b9e30c0"
    },
    {
        "author": "杨简",
        "paragraphs": [
            "妙妙融明乐未央，山川人物献文章。",
            "纵横组织无边巧，变化委蛇不可商。",
            "北麓林塘秋静莹，南山景气晓苍茫。",
            "欲吟无句方徐步，忽报相从注早香。"
        ],
        "title": "明融  其一",
        "id": "47d4525e-d4c5-455e-8b32-0dc598f781d2"
    },
    {
        "author": "杨简",
        "paragraphs": [
            "妙绝虚明万里光，融融静静渺茫茫。",
            "其间变化无踪迹，却有方圆与短长。",
            "仰首看空闲顾盼，聚头窃语足商量。",
            "竹稍忽作潇然韵，正是云门第一章。"
        ],
        "title": "明融  其二",
        "id": "da895f2b-6532-40dc-99e5-8a76b83b4e71"
    },
    {
        "author": "杨简",
        "paragraphs": [
            "浄几横琴晚寒，梅花落在絃间。",
            "我欲清吟无句，转烦门外青山。"
        ],
        "title": "明融  其三",
        "id": "c10b8370-f892-468a-a255-e931e7ca29c5"
    },
    {
        "author": "杨简",
        "paragraphs": [
            "日日看山不厌山，白云吞吐翠微间。",
            "静明光里无穷乐，只是令人下语难。"
        ],
        "title": "咏春",
        "id": "6b124ef3-bce1-4a0a-8a9e-039924b3cce4"
    },
    {
        "author": "杨简",
        "paragraphs": [
            "风从槐市过来凉，丝竹金英尚在堂。",
            "惟有慈湖亲听得，近来吾党亦专芳。",
            "如何钻仰徒劳苦，要说精粗与短长。",
            "神气风霆俱是教，四时代谢尽彰彰。"
        ],
        "title": "丙子夏偶书  其一",
        "id": "db658fe4-436e-46ac-8ebc-a456ef2865c5"
    },
    {
        "author": "杨简",
        "paragraphs": [
            "行年七十有六，随世名言则然。",
            "应酬衮衮万状，变化离坎坤干。",
            "人情曲折参错，动静多寡后先。",
            "孰有孰虚孰实，无高无下无边。",
            "清明靡所不照，一语不可措焉。",
            "先圣为是发愤忘食，某也何敢空度岁年。"
        ],
        "title": "丙子夏偶书  其二",
        "id": "38fd0691-2f98-4f9c-a4d7-51005d5a869e"
    },
    {
        "author": "杨简",
        "paragraphs": [
            "此道元来即是心，人人抛去却求深。",
            "不知求却翻成外，若是吾心底用寻。"
        ],
        "title": "偶作  其一",
        "id": "45e04b09-0005-4175-a33e-03885693fd0d"
    },
    {
        "author": "杨简",
        "paragraphs": [
            "谁省吾心即是仁，荷他先哲为人深。",
            "分明说了犹疑在，更问如何是本心。"
        ],
        "title": "偶作  其二",
        "id": "1e5ac0a9-a188-48b2-ab1d-92e0a485b473"
    },
    {
        "author": "杨简",
        "paragraphs": [
            "若问如何是此心，能思能索又能寻。",
            "汝心底用他人说，只是寻常用底心。"
        ],
        "title": "偶作  其三",
        "id": "c9b015d4-c7ab-4cbf-b015-0b0eaee690eb"
    },
    {
        "author": "杨简",
        "paragraphs": [
            "此心用处没踪由，拟待思量是讨愁。",
            "但只事亲兼事长，只如此去莫回头。"
        ],
        "title": "偶作  其四",
        "id": "dd22cf71-4749-4228-a0f1-45ba7c394ee9"
    },
    {
        "author": "杨简",
        "paragraphs": [
            "可笑禅流错用心，或思或罢两追寻。",
            "穷年费煞精神后，陷入泥途转转深。"
        ],
        "title": "偶作  其五",
        "id": "f2696b82-7b60-40e9-a3e4-69adc0dc4053"
    },
    {
        "author": "杨简",
        "paragraphs": [
            "心里虚明著太空，干坤日月总包笼。",
            "从来个片闲田地，难定西南与北东。"
        ],
        "title": "偶作  其六",
        "id": "db627f6e-520f-483f-8447-ded244dc1a44"
    },
    {
        "author": "杨简",
        "paragraphs": [
            "莫将爱敬复雕镌，一片真纯幸自全。",
            "待得将心去钩索，旋栽荆棘向芝田。"
        ],
        "title": "偶作  其七",
        "id": "26cf20ef-35e1-4c1d-9ceb-328613e63c54"
    },
    {
        "author": "杨简",
        "paragraphs": [
            "勿认胸中一团气，一团气里空无地。",
            "既空何地更何义，此无广狭无一二。"
        ],
        "title": "偶作  其八",
        "id": "3960024d-c07b-4664-aaac-aec97c5aa9b2"
    },
    {
        "author": "杨简",
        "paragraphs": [
            "恶习起时能自讼，谁知此是天然勇。",
            "多少禅流妄诋诃，不知此勇元不动。"
        ],
        "title": "偶作  其九",
        "id": "85b790b6-3d8d-45a2-8d42-5ea4dffd5ff4"
    },
    {
        "author": "杨简",
        "paragraphs": [
            "囘心三月不违仁，已后元曾小失真。",
            "一片雪花轻著水，冥冥不复省漓醇。"
        ],
        "title": "偶作  其一○",
        "id": "112987e4-8edc-4e35-a6e9-2865ccb48fa0"
    },
    {
        "author": "杨简",
        "paragraphs": [
            "有心切勿去钩玄，钩得玄来在外边。",
            "何以罢休依本分，孝慈忠信乃天然。",
            "此天然处不亦妙，费尽思量却不到。",
            "有时父召急趋前，不觉不知造渊奥。",
            "此时合勒承认状，从古痴顽何不晓。"
        ],
        "title": "偶作  其一一",
        "id": "aabc0ae0-b749-4c4d-9ce6-e543b379e223"
    },
    {
        "author": "杨简",
        "paragraphs": [
            "曩疑先圣啬于言，何不明明细细传。",
            "今醒从前都错认，更加详后即纷然。"
        ],
        "title": "偶作  其一二",
        "id": "c2916518-aa08-42b1-8746-fc95771f534a"
    },
    {
        "author": "杨简",
        "paragraphs": [
            "夫子文章不可为，从心到口没参差。",
            "咄哉韩子休污我，却道诗葩与易奇。"
        ],
        "title": "偶作  其一三",
        "id": "1791d4b8-f937-4cc0-83bd-b66cbf97fe9a"
    },
    {
        "author": "杨简",
        "paragraphs": [
            "雪月风花总不知，雕奇镂巧学支离。",
            "四时多少闲光景，无个闲人领略伊。"
        ],
        "title": "偶作  其一四",
        "id": "9a60e3b9-3fdc-4ab3-9959-57582e01f211"
    },
    {
        "author": "杨简",
        "paragraphs": [
            "勿学唐人李杜痴，作诗虽作古人诗。",
            "世传李杜文章伯，问著关雎恐不知。"
        ],
        "title": "偶作  其一五",
        "id": "5a45c073-4a67-46b3-8d46-697af04ae595"
    },
    {
        "author": "杨简",
        "paragraphs": [
            "诗痴正自不烦攻，只为英才辄堕中。",
            "今日已成风俗后，后生个个入樊笼。"
        ],
        "title": "偶作  其一六",
        "id": "9bac9ecc-df6b-4f45-89a6-92ba7d835def"
    },
    {
        "author": "杨简",
        "paragraphs": [
            "儒风一变至于道，此是尧夫未识儒。",
            "除却儒风如更有，将馿骑了复求馿。"
        ],
        "title": "偶作  其一七",
        "id": "72b1700a-65bc-4749-9eec-1af058fab902"
    },
    {
        "author": "杨简",
        "paragraphs": [
            "道心非动静，学者何难易。",
            "痴云欲扫除，迅霆无异拟。",
            "无妄而征疾，勿药斯有喜。",
            "一轮秋月明，云为岂思虑。",
            "太极奚可图，可图非太极。",
            "矧复赘无极，哀哉可太息。",
            "何不观古圣，一一已默识。",
            "胡为复作图，交扰而曲屈。",
            "是孰知五行，五行皆妙质。",
            "不可离合论，浑浑体自一。",
            "安得孔子生，邪说俱荡涤。",
            "哀哉复哀哉，太息复太息。"
        ],
        "title": "偶作  其一八",
        "id": "0a0b2075-6d98-4f3b-be83-fd10db31830b"
    },
    {
        "author": "杨简",
        "paragraphs": [
            "当敬不敬谓之悖，当正不正谓之谀。",
            "是中适莫俱难著，意态微生已觉疏。"
        ],
        "title": "偶作  其一九",
        "id": "5077784a-cde4-4364-9661-4fdbc417c8e3"
    },
    {
        "author": "杨简",
        "paragraphs": [
            "叶叶枝枝都教女，红红白白尽呈人。",
            "如何自古知音少，方到而今得句新。",
            "既遣鸟啼频嘱咐，又令鹤舞出精神。",
            "便将天作一张纸，难画慈湖二月春。"
        ],
        "title": "丁丑咏春偶成  其一",
        "id": "07b8c8a2-fc2c-4982-b55a-6db01d9f4775"
    },
    {
        "author": "杨简",
        "paragraphs": [
            "天造慈湖迥出尘，无冬无夏只长春。",
            "四山桃李围新锦，一邑风光让绝伦。",
            "涧水簷旁谈妙理，山禽柳外说天真。",
            "杏坛无限难传意，付与凭栏寓目人。"
        ],
        "title": "丁丑咏春偶成  其二",
        "id": "8c13617c-4478-46c4-994d-0b485d058925"
    },
    {
        "author": "杨简",
        "paragraphs": [
            "新年七十七，是虚不是实。",
            "我心包太空，有无混然一。",
            "比日腑脏作，示病而无疾。",
            "凭栏拱翠峰，可咏不可诘。"
        ],
        "title": "丁丑偶书  其一",
        "id": "34787bdb-c662-4891-9939-ada44d7f0190"
    },
    {
        "author": "杨简",
        "paragraphs": [
            "物物皆吾体，心心是我思。",
            "四时非代谢，万说不支离。",
            "涧水谈颜乐，松风咏晳词。",
            "仲尼亲许可，实语断非欺。"
        ],
        "title": "丁丑偶书  其二",
        "id": "93b10667-b93f-4ec9-bfb7-dac8d6ab87fe"
    },
    {
        "author": "杨简",
        "paragraphs": [
            "萧萧指下生秋风，渐渐幽响飕寒空。",
            "月明夜气清入骨，何处仙佩摇丁东。",
            "野鹤惊起舞，流水噎复鸣。",
            "一唱三叹意未已，幽幽话出太古情。",
            "龙吟虎啸遽神怪，千山万壑风雨晦。",
            "海涛震荡林木响，乱撒金盘冰雹碎。",
            "和气囘春阳，缥缈孤鸾翔。",
            "三江五湖烟水阔，波声飋飋鸣渔榔。",
            "悲猿临涧欲渡不敢渡，但闻涧下萧飒松风长。",
            "闲云曳碧落，势去还囘薄。",
            "神仙恍惚无定所，微吟似欲止所作。",
            "御风一笑归蓬瀛，犹有余音遶寥廓。"
        ],
        "title": "干道抚琴有作",
        "id": "3df64960-b1e9-4244-b0b6-a3f179678e36"
    },
    {
        "author": "杨简",
        "paragraphs": [
            "百里平湖十里堤，新芜苒苒绿齐齐。",
            "水晶宫里光风静，碧玉壶中远近迷。",
            "局外有棋输与我，口边得句岂须题。",
            "流鶑却会幽人意，故向人间一两啼。"
        ],
        "tags": [
            "西湖"
        ],
        "title": "侍象山先生游西湖舟中胥必先周元忠弈  其一",
        "id": "f2a6da01-9635-429c-b716-de0d70540f14"
    },
    {
        "author": "杨简",
        "paragraphs": [
            "浅红深翠绿高低，各出精神不肯齐。",
            "山色好时新雨沐，湖光远处淡烟迷。",
            "不知醉后无言句，逼近前来乞品题。",
            "我亦未能勤领略，只烦鶑啭与乌啼。"
        ],
        "tags": [
            "西湖"
        ],
        "title": "侍象山先生游西湖舟中胥必先周元忠弈  其二",
        "id": "8f3d7a42-c3ab-4f48-9593-1c77b5ee2ecb"
    },
    {
        "author": "杨简",
        "paragraphs": [
            "春入园林种种奇，化工施巧太精微。",
            "山禽说我胸中事，烟柳藏他物外机。",
            "既遣杏桃呈似了，又令蜂蝶近前飞。",
            "如何有眼无人见，只解西郊看落晖。"
        ],
        "title": "偶成  其一",
        "id": "066fd48a-f565-4a00-8a6e-a8a3b670ceaf"
    },
    {
        "author": "杨简",
        "paragraphs": [
            "脚踏和风步步春，石鱼楼上等闲人。",
            "兴来冲口都成句，眼去游山不动尘。",
            "李白谁知他意思，桃红漏泄我精神。",
            "忽逢借问难酬对，只恐流鶑说得真。"
        ],
        "title": "偶成  其二",
        "id": "e57cf540-237e-4179-9781-865658ab7da0"
    },
    {
        "author": "杨简",
        "paragraphs": [
            "桃红柳绿簇春华，燕语鶑啼尽日佳。",
            "谁信声声沂水咏，又知处处杏坛家。"
        ],
        "title": "偶成  其三",
        "id": "f35475da-12cf-4bb0-bdab-930af97ec7ae"
    },
    {
        "author": "杨简",
        "paragraphs": [
            "可惜有生都衮衮，如何终日只纷纷。",
            "满前妙景无人识，到处清音独我闻。"
        ],
        "title": "偶成  其四",
        "id": "869757be-506c-471b-a74d-2ad06c3319ce"
    },
    {
        "author": "杨简",
        "paragraphs": [
            "我吟诗处鶑啼处，我起行时蝶舞时。",
            "踏著此机何所似，陶然如醉又如痴。"
        ],
        "title": "偶成  其五",
        "id": "3cbca698-9e98-4dea-b433-2afb2138eaab"
    },
    {
        "author": "杨简",
        "paragraphs": [
            "夜蚊告教一何奇，妙语都捐是与非。",
            "偏向耳旁呈雅奏，直来面上发深机。",
            "惜哉顽固终难入，多是聋迷听者希。",
            "费尽谆谆无领略，更烦明月到窗扉。"
        ],
        "title": "夜蚊",
        "id": "dd26cec5-b960-438b-864b-dae8835a7f06"
    },
    {
        "author": "杨简",
        "paragraphs": [
            "膏露奚为降，传闻不偶然。",
            "两晨呈瑞处，万叶遶炉前。",
            "尝审如饴味，谁操动物权。",
            "天权非远近，不可向人宣。"
        ],
        "title": "奉檄往哭象山复会葬及归自金溪留宿本县仙乐观归而作是诗  其一",
        "id": "e3bcde61-b1d3-4e5e-9700-9b90123f7f86"
    },
    {
        "author": "杨简",
        "paragraphs": [
            "道士清晨喜告余，昨朝膏露降濡濡。",
            "夜来舆从留山观，此瑞端呈邑大夫。",
            "我闻之言半疑信，踏破晓光上孤峻。",
            "巍然古殿汉天师，水遶丹炉叶明润。",
            "旁观复折取以前，连日祥应讵偶然。",
            "我亦尝审甘如饴，是谁执此变化权。",
            "益信人心自灵妙，莫执人神定名号。",
            "此机不动万象沈，此机一发靡不到。",
            "此机不属上下中，此机非西南北东。",
            "此机无远亦无近，此机至正而大公。",
            "此机夫人之所有，何不自贵自善守。",
            "寸善微萌天地知，小恶开元祸随后。",
            "皇天无亲亦无常，愿言孜孜兢兢悠久而无疆。"
        ],
        "title": "奉檄往哭象山复会葬及归自金溪留宿本县仙乐观归而作是诗  其二",
        "id": "08ecf55f-352e-4814-ab89-009294034722"
    },
    {
        "author": "杨简",
        "paragraphs": [
            "凌晨带月上竹舆，荷君封送两卷书。",
            "朦胧未省何文字，中道晓色来徐徐。",
            "乃是约斋甲乙藁，惊喜遽读味新好。",
            "一篇一篇奇益奇，闲姿雅态云生岛。",
            "石泉竹月风萧萧，斗牛剑气秋空高。",
            "意度横出不可速，洒洒落落真诗豪。",
            "慇懃厚意何以报，熟复谨藏永为好。",
            "大雅不作继者谁，恐非少陵所可到。",
            "君心自是思无邪，何假于中植奇葩。",
            "男儿要当追配古圣贤，岂能更与凡卉争春华。"
        ],
        "title": "张时可惠示甲乙藁",
        "id": "612c77b5-c654-459c-aec8-93116d5e18a5"
    },
    {
        "author": "杨简",
        "paragraphs": [
            "桑麻迤逦入高原，级级差差水落田。",
            "树色自分深浅绿，山光都在淡浓烟。",
            "竹舆渐近钟鸣处，诗句来从鸟语边。",
            "又是一番新样致，如何写得十分全。"
        ],
        "title": "富春龙门",
        "id": "7599e180-7011-403c-b14c-7b193ff8c54d"
    },
    {
        "author": "杨简",
        "paragraphs": [
            "世眼纷纷丹与黄，广寒宫里亦如常。",
            "目前不作两般见，笔下方腾万丈光。",
            "且莫锱铢深浅色，也休斤两淡浓香。",
            "灵根已入诗人手，不许嫦娥擅此芳。"
        ],
        "title": "丹桂",
        "id": "80885cb9-5b70-4c41-9f02-fb637e4c161f"
    },
    {
        "author": "杨简",
        "paragraphs": [
            "联篇杰作大音稀，云朶低垂向巧枝。",
            "钝学久嗟人去速，痴肠一任句来迟。",
            "断无锦向诗中织，但有春从笔底滋。",
            "尽日斋宫云聚散，不知步武是谁移。"
        ],
        "title": "和胡鼓院郊台致斋即事  其一",
        "id": "2a071d20-b5a8-4ef2-8e61-12e1c8d731ea"
    },
    {
        "author": "杨简",
        "paragraphs": [
            "虚口徐行上短廊，拂簷巾角触山光。",
            "高簷踊跃争奇怪，巨笋逢迎效短长。",
            "山木剪裁青玉色，茶瓯问答素馨香。",
            "是中空洞无边际，收拾山川尽括囊。"
        ],
        "title": "和胡鼓院郊台致斋即事  其二",
        "id": "8c1624c0-0317-4b14-88a7-e963cf46d43d"
    },
    {
        "author": "杨简",
        "paragraphs": [
            "起兴家山翠作围，紫宸垂旨未容归。",
            "千峰来献无穷妙，万影相从不敢违。",
            "碧玉壶中丹叶舞，水晶宫里白云飞。",
            "凭栏相与谋荒政，第一言无罪岁饥。"
        ],
        "title": "和陈大著追九日之集",
        "id": "da1f2eb5-dbca-4923-945b-7a65de59aef0"
    },
    {
        "author": "杨简",
        "paragraphs": [
            "出入云从二监中，新来盘薄翠玲珑。",
            "饱观大景金星洞，唤作慈湖鬓雪翁。",
            "石怪山奇谁造化，鸢飞鱼跃我家风。",
            "只今笑语难闻见，灼与人心万古同。"
        ],
        "title": "题将作军器二监",
        "id": "341c2e03-bd78-4eae-950b-9ef3999ad4c4"
    },
    {
        "author": "杨简",
        "paragraphs": [
            "我学如亩浍，纤流未距川。",
            "何如作难邑，衮衮膏火煎。",
            "学力未纯固，诚不能不迁。",
            "所丧逮寻丈，所补无尘涓。",
            "是则百炼金，无复畏巨燃。",
            "不闻曾氏子，兢兢而虔虔。",
            "一贯融终始，虚明万虑捐。",
            "此道甚简易，劳苦无禹胼。",
            "体妙用亦妙，扬州十万缠。",
            "不熟愧稊稗，未免世累挛。",
            "使者临旧治，盛礼修同年。",
            "所道惟政事，握手意留连。",
            "车行眼偏瞩，粟畦暨麦阡。",
            "父老亟来迎，喜色津津然。",
            "我非当世才，亦复见谓贤。",
            "临违语益稠，不觉膝自前。",
            "更愿所以谙，教我理婚田。"
        ],
        "title": "伏蒙提举秘书郎中以留题县驿新篇封示恻隠惠爱之意自然著见可谓发情止义无愧古作道中不得即具申谢之仪夜还舍秉烛亟次崇韵庸见不敢虚辱大赐之诚非敢为文某惶恐敬上",
        "id": "8eb2d27e-dc2c-4b5d-b212-cc454164b0d5"
    },
    {
        "author": "杨简",
        "paragraphs": [
            "举杯话别几时逢，此事分明鉴象中。",
            "到处风光无远近，毋言易道有西东。",
            "轻轻衣湿梅坡雨，款款舟行柳岸风。",
            "忽忆从游谈笑处，苏公堤上跃花骢。"
        ],
        "title": "贺朱倅",
        "id": "5f2b0a6a-ce21-421a-b0c5-063422c6ff0d"
    },
    {
        "author": "杨简",
        "paragraphs": [
            "济济众贤俱，徐徐五马驱。",
            "中司亲鴈序，南岳佩鱼符。",
            "吴楚从今异，参辰幸小殊。",
            "他时羣玉聚，相与话踟蹰。"
        ],
        "title": "送章大著出守衡阳",
        "id": "75a3b3b4-8e56-4b6d-8689-26bca42c1975"
    },
    {
        "author": "杨简",
        "paragraphs": [
            "南风薰兮，如其仁兮。",
            "盎乎惠和，物之乐且欣兮。"
        ],
        "title": "贺王使君  其一",
        "id": "25080a45-a667-4f31-bc20-4ef1fe99401b"
    },
    {
        "author": "杨简",
        "paragraphs": [
            "南风薰兮，人之近兮。",
            "天温厚之气，以幸吾鄱江之民兮。"
        ],
        "title": "贺王使君  其二",
        "id": "8c168a4d-53d6-4430-a13f-97c392bdc84b"
    },
    {
        "author": "杨简",
        "paragraphs": [
            "南风薰兮，于诞之辰兮。",
            "何以寿之，有南山之椿兮。"
        ],
        "title": "贺王使君  其三",
        "id": "6b6218f2-b670-4f14-bd49-a96ee14278ac"
    },
    {
        "author": "杨简",
        "paragraphs": [
            "南风薰兮，我不靳兮。",
            "无请弗获，以幸吾乐平之民兮。"
        ],
        "title": "贺王使君  其四",
        "id": "d6763f19-0f73-4dfe-83ce-ae5e8c16d15f"
    },
    {
        "author": "杨简",
        "paragraphs": [
            "瞻彼云台，有那其武。",
            "祝阿发迹，中兴元辅。"
        ],
        "title": "上耿泉生朝  其一",
        "id": "b3650908-d7d7-4316-9291-1a4fc4c0fb95"
    },
    {
        "author": "杨简",
        "paragraphs": [
            "历世薮卜，有孙惟良。",
            "恺悌君子，之纪之纲。"
        ],
        "title": "上耿泉生朝  其二",
        "id": "a5972dff-73d3-4c93-b6fa-873c0cebee4f"
    },
    {
        "author": "杨简",
        "paragraphs": [
            "柔亦不茹，刚亦不吐。",
            "有志而宽，夫谁敢侮。"
        ],
        "title": "上耿泉生朝  其三",
        "id": "9837ff81-b9a8-4bd3-8dbe-c0e7d9d4f129"
    },
    {
        "author": "杨简",
        "paragraphs": [
            "天子曰于，亟来辅予。",
            "寘彼周行，为上大夫。",
            "迺眷西顾，畀之节符。"
        ],
        "title": "上耿泉生朝  其四",
        "id": "af282270-05e2-4121-a079-88e6855fa0cf"
    },
    {
        "author": "杨简",
        "paragraphs": [
            "是司九府，爰总数路。",
            "爰究爰度，阜丰化布，国用是裕。"
        ],
        "title": "上耿泉生朝  其五",
        "id": "4915814f-f8f1-4413-8b72-c466d971e332"
    },
    {
        "author": "杨简",
        "paragraphs": [
            "江左矜刑，狱平讼清。",
            "惟清惟明，民用以宁，奸宄亦惩。"
        ],
        "title": "上耿泉生朝  其六",
        "id": "4c9640b5-54cf-4311-a226-1dcea012d346"
    },
    {
        "author": "杨简",
        "paragraphs": [
            "迺抚徽人，惠绥千里。",
            "匪亟匪除，匪作匪异，而郡亦治。"
        ],
        "title": "上耿泉生朝  其七",
        "id": "22d1b1ae-4ab7-454c-b24b-7ed2ec73ca64"
    },
    {
        "author": "杨简",
        "paragraphs": [
            "泉课复艰，属任斯难。",
            "□□斧扆，节至累颁，公毋惮烦。"
        ],
        "title": "上耿泉生朝  其八",
        "id": "8cd25c65-3e55-4f61-8b80-94ea8b19225a"
    },
    {
        "author": "杨简",
        "paragraphs": [
            "洎阳为邑，实惟所临。",
            "宽简虽至，威信亦深。",
            "敢不兢兢，治所赋金。",
            "以谨以程，以恪以忱。"
        ],
        "title": "上耿泉生朝  其九",
        "id": "5349fac9-e90d-4046-b3d2-e08e3c5bb218"
    },
    {
        "author": "杨简",
        "paragraphs": [
            "惟公诞弥，良月惟时。",
            "地数盈成，梦维熊罴。",
            "何以寿之，南山维基，松柏维滋。",
            "毋祝毋祈，公自有之。",
            "某也作诗，于以敬之。"
        ],
        "title": "上耿泉生朝  其一○",
        "id": "10918272-0087-4dcb-912a-bcd268459781"
    },
    {
        "author": "杨简",
        "paragraphs": [
            "维彼岷源，维深且长。",
            "是为大江，润泽南方。"
        ],
        "title": "上邓宪生辰  其一",
        "id": "6699031f-af4e-4bae-9b6c-79517a7292d9"
    },
    {
        "author": "杨简",
        "paragraphs": [
            "维江之东，有贤使者。",
            "惠德似之，溥泽润下。"
        ],
        "title": "上邓宪生辰  其二",
        "id": "7983aa65-8340-4666-b13f-522353eb2c61"
    },
    {
        "author": "杨简",
        "paragraphs": [
            "使者维何，有祖高密。",
            "云台第一，流芳泌泌。"
        ],
        "title": "上邓宪生辰  其三",
        "id": "83c03a46-3e8d-416c-8336-aeaf8101f0d9"
    },
    {
        "author": "杨简",
        "paragraphs": [
            "有孙维良，秉德正方。",
            "天子曰于，寘彼周行。"
        ],
        "title": "上邓宪生辰  其四",
        "id": "18e3c626-34e9-4a7c-b9a8-7915cc9387e6"
    },
    {
        "author": "杨简",
        "paragraphs": [
            "古之遗直，亟辅予德。",
            "疾风劲草，岁寒松柏。"
        ],
        "title": "上邓宪生辰  其五",
        "id": "0660a7b8-266c-48d5-b98d-6b93670713ff"
    },
    {
        "author": "杨简",
        "paragraphs": [
            "迺眷西顾，金节畀之。",
            "礼乐光华，亦王近畿。"
        ],
        "title": "上邓宪生辰  其六",
        "id": "13e73a95-94f0-4508-8667-64ef72f7fafc"
    },
    {
        "author": "杨简",
        "paragraphs": [
            "钦哉祥刑，克宽克明。",
            "民罹旱虐，焦劳发情。"
        ],
        "title": "上邓宪生辰  其七",
        "id": "2cb90ba3-f889-4276-b368-df0278e534d9"
    },
    {
        "author": "杨简",
        "paragraphs": [
            "民饥毋恐，惠泽方涌。",
            "适兼郡符，民有天宠。"
        ],
        "title": "上邓宪生辰  其八",
        "id": "80a7b468-d982-45f1-aade-cc385d442b7e"
    },
    {
        "author": "杨简",
        "paragraphs": [
            "首白蠲租，宽博其模。",
            "大公靡私，匪畏匪拘。"
        ],
        "title": "上邓宪生辰  其九",
        "id": "111d9db8-c3ec-416a-bc0c-d3ff1e91cc40"
    },
    {
        "author": "杨简",
        "paragraphs": [
            "僵者起之，骨者肉之。",
            "知畿千万，父之母之。"
        ],
        "title": "上邓宪生辰  其一○",
        "id": "b20502c7-d4e3-4204-8f56-e9a7d29b8535"
    },
    {
        "author": "杨简",
        "paragraphs": [
            "洎阳为邑，罹旱则甚。",
            "故维私邑，蒙泽亦甚。"
        ],
        "title": "上邓宪生辰  其一一",
        "id": "9fc92d1c-7ca2-4702-b037-d70c985bf1a1"
    },
    {
        "author": "杨简",
        "paragraphs": [
            "维公诞弥，端月维时。",
            "梦维熊罴，何以寿之。",
            "南山维基，大椿植之。",
            "毋祝毋祈，公自有之。",
            "某也作颂，于以敬之。"
        ],
        "title": "上邓宪生辰  其一二",
        "id": "68a8e4ea-4c53-4c47-9612-84c5949707b2"
    },
    {
        "author": "杨简",
        "paragraphs": [
            "维山四明，涵奇孕英。",
            "或曰降神，为今甫申。",
            "倬彼云汉，昭囘其文。",
            "凤鸣朝阳，决河昆仑。",
            "代天而言，粹其德音。"
        ],
        "title": "代冯似宗寿楼文昌  其一",
        "id": "1b6ea714-224c-4129-a187-772d34069b02"
    },
    {
        "author": "杨简",
        "paragraphs": [
            "补衮大手，石色五有。",
            "砥柱中流，屹屹其守。",
            "为人所难，一辞万口。",
            "文昌大名，太山北斗。"
        ],
        "title": "代冯似宗寿楼文昌  其二",
        "id": "68ea9854-2a81-400a-851c-73e4d1b209db"
    },
    {
        "author": "杨简",
        "paragraphs": [
            "云归星驾，持麾东下。",
            "乘流御风，琳宫燕暇。",
            "山水清晖，亲戚情话。",
            "不间遐贱，如某某者。"
        ],
        "title": "代冯似宗寿楼文昌  其三",
        "id": "1471a2bc-257d-494e-8e8a-d04474f60864"
    },
    {
        "author": "杨简",
        "paragraphs": [
            "肆筵设席，获教蒙益。",
            "缱绻绸缪，问遗不息。",
            "万金良药，再生大德。"
        ],
        "title": "代冯似宗寿楼文昌  其四",
        "id": "e7ef5295-8414-48e5-9e45-bd0f2a06e368"
    },
    {
        "author": "杨简",
        "paragraphs": [
            "阳复之望，惟公诞辰。",
            "何以贶之，秉国之钧。",
            "何以寿之，南山之椿。"
        ],
        "title": "代冯似宗寿楼文昌  其五",
        "id": "74df97f1-1d26-47f9-ac18-ee845d1d8419"
    },
    {
        "author": "杨简",
        "paragraphs": [
            "底事焦劳偃室中，耕农臯月未施工。",
            "两龙会合千山暗，数日霖零百里同。",
            "举手尽称知县雨，何心领略大王风。",
            "再生天造奚为报，海有穷时此不穷。"
        ],
        "title": "嘉定改元久旱得雨诗呈张令君  其一",
        "id": "c9dc2c8c-ff0f-4a79-a181-ae3c962e56a7"
    },
    {
        "author": "杨简",
        "paragraphs": [
            "两日长忧积满中，感深令祷格天工。",
            "欣欣处处人人喜，渺渺茫茫亩亩同。",
            "不至伤如无极雅，行当改赋黍离风。",
            "邑民颂德千和万，毫楮如何可以穷。"
        ],
        "title": "嘉定改元久旱得雨诗呈张令君  其二",
        "id": "4cc0082d-bc4c-4aa5-bdeb-1a039ef84b89"
    },
    {
        "author": "杨简",
        "paragraphs": [
            "帘垂不觉夜窗明，清晓从容始下平。",
            "推户忽惊琼作地，登楼笑指玉为京。",
            "暂停枰上犹贤弈，来作絃间太古声。",
            "甚念衣单尘甑者，毋令彼此有亏成。"
        ],
        "title": "喜雪次陈书韵",
        "id": "b611811a-ee9a-4751-9d0d-ae50021d2dc9"
    },
    {
        "author": "杨简",
        "paragraphs": [
            "原庙陪祠晓色开，从容复指缀衣来。",
            "花填辇路惊何早，春向皇都特亟囘。",
            "声赞俯躬千冠带，香浮夹道万楼台。",
            "传闻归燕隆亲睦，天上云韶拱玉杯。"
        ],
        "title": "蒙检讨封送所与诸同朝倡酬盛作某老拙愧后砾某祗拜以呈",
        "id": "3e06ca67-c8e8-42ff-bfca-892d11a58670"
    },
    {
        "author": "杨简",
        "paragraphs": [
            "州家和气蔼新春，得所亲贤蔚豹文。",
            "天遣星辰为二屏，我将风月作三分。",
            "碧梧翠竹来华胄，岳凤溟鲲驾庆云。",
            "敬为同寅香一瓣，愿言臭味等炉薰。"
        ],
        "title": "寿倅生辰  其一",
        "id": "4fa796cd-9911-4d8f-b3ed-2b4344e53245"
    },
    {
        "author": "杨简",
        "paragraphs": [
            "方饮屠苏庆岁元，五开历草又生贤。",
            "沈檀鬭品来樽底，梅竹交光闯水边。",
            "好把绯鱼追旧事，肯同螃蟹话当年。",
            "圣贤德业归方寸，稳取崇名上泼天。"
        ],
        "title": "寿倅生辰  其二",
        "id": "596d65f9-0de1-4d67-be91-e0a749b5dc58"
    },
    {
        "author": "杨简",
        "paragraphs": [
            "奚必生申向岳求，卧龙山水瑞光浮。",
            "御风天上骑箕尾，持节人间占斗牛。",
            "巖下光芒惊走电，笔端河汉泻新秋。",
            "精神已致鸣山雨，更愿为霖徧九州。"
        ],
        "title": "贺传宪生辰  其一",
        "id": "7566dac5-5eb8-4b27-9c27-9ad0e05cbf3e"
    },
    {
        "author": "杨简",
        "paragraphs": [
            "鄱阳江上是瀛洲，中有神仙暂此游。",
            "明月襟怀民善颂，浮云喜怒我无留。",
            "蟠桃一熟三千岁，玉陛重瞻十二旒。",
            "谙尽民情并世道，从容借筯属君侯。"
        ],
        "title": "贺传宪生辰  其二",
        "id": "62a6e141-99a9-4b0a-951c-45d77e12653d"
    },
    {
        "author": "杨简",
        "paragraphs": [
            "孕秀钟鼎庆源长，属近亲依日月光。",
            "弧矢影侵槐阴绿，熊罴梦入藕花香。",
            "诗书博雅今平献，政事精明古赵张。",
            "九府本根关大体，故分华节到鄱阳。"
        ],
        "title": "寿赵泉使  其一",
        "id": "c30dc87f-1c2e-475d-9481-ebdfd6bc7aa3"
    },
    {
        "author": "杨简",
        "paragraphs": [
            "来迎父老喜相扶，才大能令惠爱孚。",
            "十道山川新约束，三楼风月旧规模。",
            "巖巖气貌踰嵩华，坦坦胸襟有典谟。",
            "仰止光华申善颂，何当敛版向庭趋。"
        ],
        "title": "寿赵泉使  其二",
        "id": "f3f8b021-c57b-4465-a652-6d6a9c0bc5ef"
    },
    {
        "author": "杨简",
        "paragraphs": [
            "山野书生百不知，同官元有诞辰诗。",
            "怪他衙报来何晚，笑我词源发处迟。",
            "坐想鼎来门下士，争雄尽吐腹中奇。",
            "如何独有关西后，只解揄扬抚恤辞。"
        ],
        "title": "临安张帅生辰诗  其一",
        "id": "ba291cb6-d044-427a-9b9f-d8351ae936ff"
    },
    {
        "author": "杨简",
        "paragraphs": [
            "为恐他人未必知，故推善意入歌诗。",
            "非夸辇毂先弹压，肯把宽仁作钝迟。",
            "不但舆情都喜惬，亦闻天语有褒奇。",
            "铺张才美终难了，只此今朝祝颂辞。"
        ],
        "title": "临安张帅生辰诗  其二",
        "id": "88bad885-8a8d-4ed5-8885-f6d8aae3dda0"
    },
    {
        "author": "杨简",
        "paragraphs": [
            "十里松湖乘鴈归，酒乡近处一惊飞。",
            "颇闻水月中泉石，笑我年来杖履稀。"
        ],
        "title": "次韵吴机宜",
        "id": "9c374efe-4cf7-431d-8edb-aef7c4bea1b4"
    },
    {
        "author": "杨简",
        "paragraphs": [
            "洪范论时常，心官职雨旸。",
            "分龙何效竭，负扆久忧伤。",
            "禾槁几于白，苗苏尚可苍。",
            "焦劳殊未已，诏旨欲盈箱。"
        ],
        "title": "次韵吴天机",
        "id": "aeffaabc-9762-441b-81c1-201c6c96d7ac"
    },
    {
        "author": "杨简",
        "paragraphs": [
            "风云雨雪自何来，我有干元大矣哉。",
            "万景出奇供杖履，羣峰环翠拱楼台。",
            "兴来吟咏谁裁剪，饭罢游行岂去回。",
            "信口道来俱妙妙，教人寻访几枝梅。"
        ],
        "title": "偶成  其一",
        "id": "3cbef7b2-0619-4721-ab13-084d62f572dd"
    },
    {
        "author": "杨简",
        "paragraphs": [
            "中堂此景亦不恶，叠嶂穷林张翠幄。",
            "有时云气间出没，谁能绘画得此乐。",
            "诗人如麻笔如椽，拟待索纸莫莫莫。",
            "孔子明目尚不见，枉费精神去摸索。"
        ],
        "title": "偶成  其二",
        "id": "bc517386-dc2d-4eac-b9a4-f8f3463c778a"
    },
    {
        "author": "杨简",
        "paragraphs": [
            "元吉三更非鼓声，慈湖一夜听鹅鸣。",
            "是同是异难声说，何虑何思自混成。",
            "炉炭几番来暖热，天窗一点吐圆明。",
            "起来又覩无穷景，水槛澄光万里清。"
        ],
        "title": "示叶元吉",
        "id": "6735bb40-4661-4f2e-b6fa-1aa96e909572"
    },
    {
        "author": "杨简",
        "paragraphs": [
            "君子不必相与言，礼乐相示甚昭然。",
            "礼乐相示无一言，物物事事妙莫宣。",
            "此妙自觉不可传，可传非觉亦非玄。",
            "风雨霜露无非教，哀乐相生先圣篇。"
        ],
        "title": "偶书  其一",
        "id": "9f842e29-fc0d-4a67-b4cf-bb5317056519"
    },
    {
        "author": "杨简",
        "paragraphs": [
            "无声之乐闻四方，纯德孔明即就将。",
            "哀乐相生不可见，衾裘非燠箑非凉。",
            "秋毫莫大泰山小，殇子上寿彭祖夭。",
            "入门金作示吾情，于卫磬声今不了。",
            "春秋冬夏风雨霜露无非教，胡为自古学者恁莫晓。",
            "二十年来寖多晓，是殆天欲亨吾道。",
            "屈指何止数十人，知及仁守或可保。",
            "曲礼三千不可思，至哉忠信与孝慈。",
            "水哉水哉也大奇，孔圣无语孟不知。"
        ],
        "tags": [
            "泰山"
        ],
        "title": "偶书  其二",
        "id": "07f71a25-5bd3-4a0e-ad20-04bf039f0b6d"
    },
    {
        "author": "杨简",
        "paragraphs": [
            "自古挑才扬，暨汉多书木。",
            "才木虽不同，一音贯吴蜀。",
            "大道无异同，奚庸析耳目。",
            "千载觉者几，迩来帝锡福。",
            "所知余百人，宗祖慈湖麓。",
            "天地吾施生，四时吾继续。",
            "日月吾光明，变化吾机轴。",
            "夫人同此机，宇内皆吾族。",
            "惟日用不知，被褐而怀玉。",
            "礼三百三千，是谁不备足。",
            "父母谁不爱，弟幼谁不育。",
            "事上谁不敬，对宾谁不肃。",
            "步步在杏坛，句句香芬馥。",
            "羣峰穿白云，碧流响松谷。",
            "谆谆帝诲我，敢不拱承嘱。",
            "夙兴笔此诗，既复从首读。",
            "此读人不闻，惟有庭前菊。"
        ],
        "title": "偶书  其三",
        "id": "4f5a8110-2f3d-4cf3-9e1f-46a90c5197e7"
    },
    {
        "author": "杨简",
        "paragraphs": [
            "冈涌金沙来几里，贴天衮衮白云里。",
            "雄峰健陇四奔驰，每每囘顾慈溪水。",
            "慈溪慈溪孝名美，即天之经地之义。",
            "子思不知万物我发育，推与圣人自固蔽。",
            "己自固蔽祸犹小，固蔽后学祸甚大。",
            "孔子没近二千年，未有一人措其愆，汩汩昏昏到今日。",
            "所幸慈溪却不然，灼见子思孟子病同源。",
            "不得已指其蔽，写出世所不传。",
            "大道荡荡而平平，圣训至明至坦夷，一无荆棘相维缠。",
            "学子首肯斑斑焉，静明庄敬非强参。",
            "学者多觉近二百，事体大胜于已前。",
            "学徒转相启告又未已，大道行乎讵非天。"
        ],
        "title": "慈溪金沙冈歌",
        "id": "4221c510-2a28-4a52-9dbf-f84486367421"
    },
    {
        "author": "杨简",
        "paragraphs": [
            "大哉孔圣之言，哀乐相生不可见，倾耳听之不可闻。",
            "不见乃真见，不闻乃真闻。",
            "子夏虽曰敢不承，实莫之承终于昏，误认有子为师道。",
            "曾子觉虽小，而悟孔圣之皜皜。",
            "濯之暴之觉之亏，即濯即暴无不妙。",
            "子思孟子亦近之，惜乎小觉而大非，其言多害道。",
            "二子名声满天下，指其非者何其少，滋惑后学何时了。",
            "安得朝家专主孔圣言，尽削异说明大道。",
            "比一二十年觉者寖寖多，几二百人其天乎。",
            "春秋冬夏风雨霜露无非教，风霆流形庶物露生无非教。",
            "君子不必相与言，虽在畎亩之中，默然即圣无他巧。",
            "大哉孔圣之至言，罔极之德何以报。"
        ],
        "title": "大哉",
        "id": "7e26b498-9219-4800-a48c-de3f0b4f9a12"
    },
    {
        "author": "杨简",
        "paragraphs": [
            "三以天下让，先圣谓至德。",
            "某也拜庙下，太息复太息。",
            "三辞不难知，泰伯无人识。",
            "胡为无得称，万象妙无极。"
        ],
        "title": "谒泰伯庙",
        "id": "0007edb8-0923-49f8-90a6-464d1762d503"
    },
    {
        "author": "杨简",
        "paragraphs": [
            "处处青山人不识，步步踏著此巖石。",
            "妙妙妙妙不可言，可惜可惜大可惜。"
        ],
        "title": "偶作",
        "id": "ef5196c1-72f3-40dd-9c12-8e7dd71c77bf"
    },
    {
        "author": "杨简",
        "paragraphs": [
            "曾将大手挽恒河，引得龙来地起波。",
            "何待砚池藏滴水，工夫元不费揩磨。"
        ],
        "title": "赠野牛",
        "id": "6da35517-e4f5-4c75-b168-53e63f020901"
    },
    {
        "author": "杨简",
        "paragraphs": [
            "湍水龙潭古迹遗，不因老叟有谁知。",
            "乡人祷雨无灵日，云魃常羊尚在时。",
            "说与县家诚且信，去从潭所宿为期。",
            "囘头甘泽苏枯槁，插种工夫未是迟。"
        ],
        "title": "湍水巖祷雨诗  其一",
        "id": "3368021d-8388-4c82-9412-87ae41672b0f"
    },
    {
        "author": "杨简",
        "paragraphs": [
            "精祷何须到处临，只祈湍水沛甘霖。",
            "驱除旱魃无余事，感召灵神在寸忱。",
            "庭砌已酣行蚁战，山川能动老龙吟。",
            "当知一饱皆公赐，雷地何人无喜心。"
        ],
        "title": "湍水巖祷雨诗  其二",
        "id": "67da9eba-1cf0-4381-80c5-994ea39820b4"
    },
    {
        "author": "杨简",
        "paragraphs": [
            "父母生子身，身是父母个。",
            "如何却言我，言我大不可。",
            "父母在此坐，子则不敢坐。",
            "不坐乃当然，父母如天大。",
            "男儿立父旁，女儿立母旁。",
            "男儿拱手立，女儿敛衣裳。",
            "捧盥兼洒扫，将茶及奉汤。",
            "言语须低软，依前立正方。",
            "兄姊惟恭敬，弟妹常爱慈。",
            "饮食先尊长，不敢遽有之。",
            "尊长若嗔我，嗔我是爱我。",
            "欲我为君子，所以约束我。",
            "语话须诚实，步履学疎迟。",
            "头容常正直，四体莫邪欹。"
        ],
        "title": "蒙训",
        "id": "d36404a6-4069-43b8-bc63-15a28821e64c"
    },
    {
        "author": "杨简",
        "paragraphs": [
            "燕语鶑啼，杏坛春色。",
            "为甚无人领略，又添个山青水绿。",
            "是多多少少明明白白，对面不识。",
            "方且荡然放逸，不亦文辞雕琢。",
            "圣人道君子不必相与言，但示以礼乐，礼乐无言莫穿凿。",
            "一味融融，无穷静乐。",
            "步步行行皆妙用，言言句句俱寂寞。",
            "舜曰道心，明心即道。",
            "百姓日用，不知不觉。",
            "从学者再三勤勤有请，也只不可说著。"
        ],
        "title": "金明池",
        "id": "8b1fc99d-4d49-460a-88c7-06cf1fdfae08"
    },
    {
        "author": "杨简",
        "paragraphs": [
            "混沌凿开知几岁，洪荒莫考传承裔。",
            "但闻前史载三皇，伏义神农及黄帝。",
            "三皇之后五帝传，少昊颛顼高辛继。",
            "唐尧虞舜又继之，天下于斯为盛际。"
        ],
        "title": "历代诗 三皇五帝",
        "id": "9684a462-3437-45ff-9cb0-d329b4718945"
    },
    {
        "author": "杨简",
        "paragraphs": [
            "尧舜天位传禹王，禹之子启传太康。",
            "仲康王相少康后，王宁王槐及王芒。",
            "王泄不降王扃立，王廑孔甲何淫荒。",
            "王臯之后有王发，桀放南巢夏始亡。",
            "十七君余四百岁，夏之天下遂为商。"
        ],
        "title": "历代诗 夏",
        "id": "f13f57ea-5a07-45b3-9733-8b0609c19fa7"
    },
    {
        "author": "杨简",
        "paragraphs": [
            "商汤兴时民戴后，外丙仲壬继其后。",
            "太甲沃丁及太庚，小甲雍己及太戊。",
            "仲丁外壬河亶甲，祖乙祖辛传沃甲。",
            "祖丁相继有南庚，阳甲之后是盘庚。",
            "盘庚能复兴商邑，不幸小辛小乙立。",
            "武丁有德号高宗，祖庚祖甲又无功。",
            "廪辛庚丁逢武乙，太丁帝乙衰王室。",
            "末有纣辛名曰受，民心遂归周武后。",
            "六百余年三十主，周得天下商遂亡。"
        ],
        "title": "历代诗 商",
        "id": "be83ebcb-ec79-4369-9a23-4f2c7476e0ca"
    },
    {
        "author": "杨简",
        "paragraphs": [
            "后稷文王世几传，武王方得天下全。",
            "成康昭穆及共懿，孝夷之后厉兼宣。",
            "幽王见杀平王立，以上凡经四百年。"
        ],
        "title": "历代诗 西周",
        "id": "25be808c-c0a7-4d59-9adf-c648e0a01770"
    },
    {
        "author": "杨简",
        "paragraphs": [
            "平王避难迁洛阳，桓庄僖惠襄顷匡。",
            "定简灵景兼悼敬，二百余年春秋王。",
            "春秋之后周之晚，元王贞定相承纂。",
            "哀考威烈遂传安，夷烈显圣慎靓赧。",
            "三十七主始为秦，八百余年谁谓短。"
        ],
        "title": "历代诗 东周",
        "id": "7033b8f3-cbf6-47b8-8a5c-99681f53d37c"
    },
    {
        "author": "杨简",
        "paragraphs": [
            "始皇继周称皇帝，传子胡亥为二世。",
            "子婴灞上降汉王，四十余年非久计。"
        ],
        "title": "历代诗 泰",
        "id": "78d7bd55-74d7-45ec-b22b-2881026d97da"
    },
    {
        "author": "杨简",
        "paragraphs": [
            "西汉十二君，高惠吕后文。",
            "景帝传于武，遂及昭宣元。",
            "成哀平帝后，王莽乃为君。",
            "昌邑兼孺子，二人不足云。"
        ],
        "title": "历代诗 西汉",
        "id": "dc5e04b9-d84a-4737-aee9-e787770798b4"
    },
    {
        "author": "杨简",
        "paragraphs": [
            "东汉之光武，高皇九世孙。",
            "诛莽中兴后，依前十二传。",
            "明章称显肃，乃及和殇安。",
            "顺贤冲与质，桓灵极不君。",
            "终当孝献帝，汉室遂三分。"
        ],
        "title": "历代诗 东汉",
        "id": "76b3bdd3-45bd-456a-b870-4eb1bd627b38"
    },
    {
        "author": "杨简",
        "paragraphs": [
            "两汉四百载，分为魏蜀吴。",
            "曹操始居邺，刘备据成都。",
            "孙权在金陵，鼎足互相图。"
        ],
        "title": "历代诗 三国 其一",
        "id": "77aaea59-c695-48e1-99c8-3f31a23859d7"
    },
    {
        "author": "杨简",
        "paragraphs": [
            "蜀从刘备传后主，四十余年为魏虏。",
            "吴传孙亮至孙休，晋封孙皓归命侯。",
            "魏有文明俱称帝，齐王高贵还相继。",
            "陈留王立共五君，大业卒传司马懿。"
        ],
        "title": "历代诗 三国 其二",
        "id": "0350d8f8-7cf5-461f-90af-f3286fb83690"
    },
    {
        "author": "杨简",
        "paragraphs": [
            "晋人司马氏，相魏敢专权。",
            "懿师昭不帝，追谥宣景文。",
            "武帝受魏禅，惠帝实童昏。",
            "刘聪害怀愍，由此失中原。"
        ],
        "title": "历代诗 西晋",
        "id": "0aea1b45-7898-49d2-9538-e4e824104f57"
    },
    {
        "author": "杨简",
        "paragraphs": [
            "夷狄陷河洛，元帝南渡江。",
            "宣帝之曾孙，立号都建康。",
            "明成康与穆，哀废最堪伤。",
            "简文武安后，桓玄暂称王。",
            "卒闻恭帝世，逊位宋武皇。",
            "两晋十五主，二百年而亡。"
        ],
        "title": "历代诗 东晋",
        "id": "05727035-aa0c-411d-b14c-bdd06545c592"
    },
    {
        "author": "杨简",
        "paragraphs": [
            "宋武是刘裕，传位从东晋。",
            "荥阳与文帝，遂传武帝骏。",
            "前废乃有明，后废乃立顺。",
            "八主六十年，萧齐因继运。"
        ],
        "title": "历代诗 宋",
        "id": "80d597ff-8ac9-450e-9c10-2dd96df766ff"
    },
    {
        "author": "杨简",
        "paragraphs": [
            "齐主萧道成，乃是萧何孙。",
            "武帝鬰林王，海陵鸣帝鸾。",
            "东昏至和帝，七主不足论。",
            "二十有四年，萧梁遂建元。"
        ],
        "title": "历代诗 齐",
        "id": "39fa1fa9-977e-432f-a0e1-8d8996c1e483"
    },
    {
        "author": "杨简",
        "paragraphs": [
            "萧衍梁武帝，其子号简文。",
            "孝元恭皇帝，前后共四君。",
            "五十有六载，大位俱于陈。"
        ],
        "title": "历代诗 梁",
        "id": "73767665-d1cf-4f80-88d3-752565c5e8e0"
    },
    {
        "author": "杨简",
        "paragraphs": [
            "陈武名霸先，文帝废帝传。",
            "宣帝及后主，共三十二年。",
            "六朝至此灭，天下归杨坚。"
        ],
        "title": "历代诗 陈",
        "id": "2e62fdd7-2ffe-4279-9399-5167240bb893"
    },
    {
        "author": "杨简",
        "paragraphs": [
            "杨坚隋高皇，炀帝遂淫荒。",
            "恭帝不足道，四海正扰攘。",
            "三主四十年，天下禅于唐。"
        ],
        "title": "历代诗 隋",
        "id": "ae8a1b76-d0b6-492f-8f6b-3d5af9d77e0b"
    },
    {
        "author": "杨简",
        "paragraphs": [
            "唐祖是李渊，太宗高则天。",
            "中宗曾见废，睿宗传与玄。",
            "肃代德顺宪，穆敬文武宣。",
            "懿僖及昭哀，二十一君传。",
            "二百九十四，朱梁称元年。"
        ],
        "title": "历代诗 唐",
        "id": "3996f1fb-c64c-4898-af56-492473be9243"
    },
    {
        "author": "杨简",
        "paragraphs": [
            "梁主是朱温，篡唐都汴宋。",
            "友珪及末帝，灭于李克用。",
            "庄宗克用子，灭梁又称唐。",
            "明宗与愍潞，灭于石敬瑭。",
            "敬瑭晋高祖，其子号少主。",
            "虏为负义侯，契丹入中土。",
            "晋亡汉始立，知远实姓刘。",
            "传子称隠帝，二世遂为周。",
            "周家有太祖，姓郭乃名威。",
            "世宗及恭帝，仅能十载期。",
            "共五十三年，天命遂有归。"
        ],
        "title": "历代诗 五代",
        "id": "9a206e5c-1554-4c9e-a57c-cbb83b9c85a4"
    },
    {
        "author": "杨简",
        "paragraphs": [
            "太祖太宗兄授弟，两派天源称善继。",
            "真宗嗣位及仁宗，以子传孙皆圣裔。",
            "英宗有诏嗣濮王，次及神宗哲宗世。",
            "徽宗行道付钦宗，高宗南渡中兴帝。",
            "孝宗之末嗣秀王，揖逊而朝诚鲜俨。"
        ],
        "title": "历代诗 宋",
        "id": "9473796c-8293-47f7-a77b-df810d1ab2be"
    },
    {
        "author": "杨简",
        "paragraphs": [
            "此意分明有底深，蒲团斜倚满铺阴。",
            "岂容俗子闲抬眼，只许清风得入林。",
            "我对此君无一事，自言幽处直千金。",
            "古人今已成陈迹，犹向当年击处寻。"
        ],
        "title": "净土院",
        "id": "c67ec04e-c938-42c5-8727-347461024450"
    },
    {
        "author": "杨简",
        "paragraphs": [
            "渐渐疎钟动，幽深一径开。",
            "炎光隔林麓，清兴遶崔嵬。",
            "拟作临流赋，应须倩雨催。",
            "小窗宜挂起，且放竹风来。"
        ],
        "title": "题华盖仙山院默斋",
        "id": "598f326e-2969-4345-b24e-e19c4b2a8845"
    },
    {
        "author": "杨简",
        "paragraphs": [
            "我有一轮月，不圆又不缺。",
            "更无昼与夜，光耀常洞彻。",
            "纵有蔀屋遮，亦莫之闲绝。",
            "将此以为烛，难作进退说。"
        ],
        "title": "题进月堂",
        "id": "34e81286-50a5-4a56-b62f-17b2e35073d6"
    },
    {
        "author": "杨简",
        "paragraphs": [
            "净几横琴晓寒，梅花落在絃间。",
            "我欲清吟无句，转烦门外青山。"
        ],
        "title": "绝句",
        "id": "6860eb26-af19-4823-bdb9-23355dc32f0b"
    },
    {
        "author": "杨简",
        "paragraphs": [
            "礼行肆类又称禋，喜见承平景铄信。",
            "堪笑汉人夸肸蠁，何如明德远精纯。"
        ],
        "title": "明堂侍祠十绝  其一",
        "id": "6746be91-7fbe-4c67-b88e-ac2be393b559"
    },
    {
        "author": "杨简",
        "paragraphs": [
            "先皇鸿烈冠重兴，庙社依然总燕宁。",
            "今日孝思严陟配，必知深妥在天灵。"
        ],
        "title": "明堂侍祠十绝  其二",
        "id": "8702a83b-d6b3-42a5-8df1-c419623f2e65"
    },
    {
        "author": "杨简",
        "paragraphs": [
            "玉轪才驰霁色开，都人欢呼殷如雷。",
            "曰旸曰雨元无定，都自吾皇一念来。"
        ],
        "title": "明堂侍祠十绝  其三",
        "id": "2f690eaa-7a9f-417d-8a69-5b6999b6a2bd"
    },
    {
        "author": "杨简",
        "paragraphs": [
            "唱彻严更凤钥开，侍祠济济列崇陔。",
            "小臣亦忝廊西献，惟秉温恭对越来。"
        ],
        "title": "明堂侍祠十绝  其四",
        "id": "2be85e80-1575-4bc8-8543-7542a80baeb9"
    },
    {
        "author": "杨简",
        "paragraphs": [
            "玉佩珊珊出禁扉，金莲分炬散芳菲。",
            "祠班咫尺临黄道，惹得天香满袖归。"
        ],
        "title": "明堂侍祠十绝  其五",
        "id": "9f1a76d3-edd1-4ef7-947f-7b34acb58cf2"
    },
    {
        "author": "杨简",
        "paragraphs": [
            "登歌奏罢乐初成，懿懿芬芬荐德馨。",
            "好是天心彰信顺，故教华月吐青冥。"
        ],
        "title": "明堂侍祠十绝  其六",
        "id": "0a7b5d53-8a01-47c2-bb8e-be2c2ba4cec4"
    },
    {
        "author": "杨简",
        "paragraphs": [
            "合宫深敞匝脩廊，万烛煇煇粲奉璋。",
            "自有质文昭俭度，不须扬厉述齐房。"
        ],
        "title": "明堂侍祠十绝  其七",
        "id": "f9ec91da-f1e4-40f3-8092-f9e75c8781a6"
    },
    {
        "author": "杨简",
        "paragraphs": [
            "左个明堂是集英，鹄袍曾此接文明。",
            "馂余款听钧天奏，疑是吾伊雅颂声。"
        ],
        "title": "明堂侍祠十绝  其八",
        "id": "549d0bf1-0d45-4884-9ef5-4dbfcfcee197"
    },
    {
        "author": "杨简",
        "paragraphs": [
            "千官移仗拱端门，一日鸡竿万里春。",
            "汤网本疏民自格，要知家法在深仁。"
        ],
        "title": "明堂侍祠十绝  其九",
        "id": "f9398b22-2c34-4989-9d10-f9072a1f692d"
    },
    {
        "author": "杨简",
        "paragraphs": [
            "肸蠁丰融富媪厘，班回长乐奉愉怡。",
            "休嘉最易生安逸，翼翼当如未祼时。"
        ],
        "title": "明堂侍祠十绝  其一○",
        "id": "ca917287-1c7e-4882-a731-d8065fd034d4"
    },
    {
        "author": "杨简",
        "paragraphs": [
            "古人所弃今人慕，不谓苏公亦世情。",
            "此话若教天上听，定须笑倒董双成。"
        ],
        "title": "妙庭观",
        "id": "08d3d9ad-ea96-41ae-aa38-3fd54261dad4"
    },
    {
        "author": "杨简",
        "paragraphs": [
            "兄弟和气与天通，连理蔬茎瑞鬰葱。",
            "造化神机非远近，不当言异又言同。"
        ],
        "title": "庆元二年冬后圃蔬茎连理篱杨殊木同枝又蓏生连实东园橘亦并蒂一年四瑞",
        "id": "d13c0aeb-dc54-4f58-9999-7bbf584d92cf"
    },
    {
        "author": "杨简",
        "paragraphs": [
            "山禽说我胸中事，烟柳藏他物外机。"
        ],
        "title": "句  其一",
        "id": "edf516c2-ad57-4eca-a444-e0f9d68ac0d3"
    },
    {
        "author": "杨简",
        "paragraphs": [
            "万里苍茫融妙意，三杯虚白浴天真。"
        ],
        "title": "句  其二",
        "id": "1c0f1c77-fa8b-4df2-8235-730b0d9cf6a3"
    },
    {
        "author": "赵善扛",
        "paragraphs": [
            "碧落初明月未收，露华香滴杏梢头。",
            "玉阑干外东风暖，人在重云第几楼。"
        ],
        "title": "春辞",
        "id": "a172fbce-1dfc-4f5e-980f-46ee4d48f7d5"
    },
    {
        "author": "赵善扛",
        "paragraphs": [
            "日日飞鸣宣妙旨，幻华起灭复何疑。",
            "可怜多少风尘客，去去来来只自欺。"
        ],
        "title": "瑞云雀偈",
        "id": "39c7d087-8881-45bd-bb43-e9846d4ceeef"
    },
    {
        "author": "赵善扛",
        "paragraphs": [
            "桃叶山前宫漏迟，宫人傍辇持花枝。",
            "君王喜凭绛仙立，殿脚争画双长眉。",
            "欲抱琵琶弹出塞，结绮临春时事改。",
            "井边忽见张丽华，忍听后庭歌一再。"
        ],
        "title": "丽人行",
        "id": "cfc74b98-eaba-4bde-bd8a-645b38b35d6d"
    },
    {
        "author": "赵善扛",
        "paragraphs": [
            "行役何时歇，崇安复大安。",
            "已惊桥壹线，更畏岭千盘。",
            "过雨吹烟碧，近风落叶丹。",
            "僧闲吾每羨，今日共蹒跚。"
        ],
        "title": "题大安铺",
        "id": "94ace529-84f2-4c8d-83b9-ea281074c0f9"
    },
    {
        "author": "赵善扛",
        "paragraphs": [
            "相思情不极，有梦到愁边。"
        ],
        "title": "句",
        "id": "30459792-c38a-4f74-a731-993524827650"
    },
    {
        "author": "王闻诗",
        "paragraphs": [
            "圣主端居念远民，尽将休戚寄斯文。",
            "时来宣化堂中坐，应念田中正苦辛。"
        ],
        "title": "宣化堂",
        "id": "6b03a54d-7509-420c-ab40-ac62882d7436"
    },
    {
        "author": "赵善悉",
        "paragraphs": [
            "江南多名山，雁荡最崒嵂。",
            "山中多古寺，灵岩渺无匹。",
            "天柱高摩云，展旗巧障日。",
            "风榻卧石屏，雾窗涵卓笔。",
            "上有小龙湫，龙鼻清泉出。",
            "异哉诺讵罗，来此坐叠膝。",
            "我亦荡中人，景象颇能悉。",
            "独秀翫苍翠，重台听萧瑟。",
            "却穿水帘谷，衣襟寒栗栗。",
            "还入新月洞，意气何飘逸。",
            "安期指瓜枣，羨门献梨栗。",
            "飘瓦孰是非，临歧置得失。",
            "平生方外游，兹游为第一。",
            "谩登岭三三，休跨盘七七。",
            "岂意山尽头，时复有禅室。",
            "门并双峰尖，路爽千榕密。",
            "触石浅溪鸣，投林飞鸟入。",
            "傍人应笑我，观山何时毕。",
            "笑话傍人道，恨我少登陟。",
            "作诗寄行役，吾非贪著述。"
        ],
        "title": "题灵岩寺",
        "id": "e8051db8-2685-4136-847e-e9c6f87eccb1"
    },
    {
        "author": "罗克开",
        "paragraphs": [
            "身倚层巖兴莫穷，若为鬰鬰在樊笼。",
            "故人话别伤心里，尊酒论文醉眼中。",
            "万井叠鳞烟霭暝，一江如练水云同。",
            "卫公慷慨风流在，却愧新诗力未工。"
        ],
        "title": "震山巖",
        "id": "7d499872-9793-453f-99d0-647675461760"
    },
    {
        "author": "罗克开",
        "paragraphs": [
            "抚摩二字圭三复，公直一心衡不欺。"
        ],
        "title": "句",
        "id": "44069479-d457-4275-983a-11a66c3cdc7c"
    },
    {
        "author": "王遇",
        "paragraphs": [
            "不知何处雨，已觉此间凉。"
        ],
        "title": "句",
        "id": "5247d941-ac91-4c9d-a9a7-8dae0edc6522"
    },
    {
        "author": "吴汉英",
        "paragraphs": [
            "天险东南限此江，支分暨水北为阳。",
            "孤山不动婴潮怒，客艇飞来说路长。",
            "槛外烟云如出没，坐中顷刻变炎凉。",
            "裴囘顿觉尘缨绊，一曲沧浪酬月光。"
        ],
        "title": "浮远堂",
        "id": "86bdc261-5690-4b77-b2a9-f80bf6246633"
    },
    {
        "author": "章颖",
        "paragraphs": [
            "深居无事即神仙，况阅丹经第几篇。",
            "桂树花开临旧国，榴皮书字彻新砖。",
            "琼书玉篆行将见，铁画银钩粲可镌。",
            "他日功成升举去，愿分余庇及姻联。"
        ],
        "title": "萧尚书纵目楼",
        "id": "b50931aa-c9b3-40cc-b935-f2415c355514"
    },
    {
        "author": "章颖",
        "paragraphs": [
            "绕馆参天万树松，倚栏时见翠重重。",
            "一坰晓雾浮天外，半夜秋涛落枕中。",
            "莫雨断猿愁羃历，夕阳飞鸟度屏风。",
            "采苓欲问长生诀，只恐云迷路不通。"
        ],
        "title": "桃源观",
        "id": "027ef0e8-1e5f-4630-ab83-3f3625a9dc64"
    },
    {
        "author": "章颖",
        "paragraphs": [
            "冲雪登长道，吾儿更勉旃。",
            "人常谈作郡，汝且去朝天。",
            "身历穷闾久，条陈正宁前。",
            "故人如问我，为说病弥年。"
        ],
        "title": "送长子琳连州刺史入觐",
        "id": "ae485d0b-715c-492e-8828-4edea26e97d9"
    },
    {
        "author": "章颖",
        "paragraphs": [
            "两州南北护梅关，尽日人行石壁间。"
        ],
        "title": "句",
        "id": "9e9a4198-77de-46c6-bac4-5fbfc8ce1fcd"
    },
    {
        "author": "曾表勋",
        "paragraphs": [
            "小溪一曲绕山绿，虎遶龙蟠记丹熟。",
            "空想云軿佩玉鸣，夜深屋角风吹竹。"
        ],
        "title": "妙庭观",
        "id": "b1f76296-148e-466b-840d-4e4a32427446"
    },
    {
        "author": "魏仲恭",
        "paragraphs": [
            "九转凡成吞绛雪，霓旌缥缈升丹阙。",
            "瑶池因到阿母家，笑傲壶中闲日月。",
            "蟠桃一熟千年久，为君持献流霞酒。",
            "不应移种上林春，红颜聊驻人间寿。",
            "回首桑田几翻覆，世上黄粮犹未熟。",
            "暂来仙馆拂尘埃，静对吟风几竿竹。"
        ],
        "title": "题妙庭观",
        "id": "a6c482d0-26d4-40f0-bc57-05f6a8038e26"
    },
    {
        "author": "范偃",
        "paragraphs": [
            "散策欲薄暮，疏钟犹殷牀。",
            "风烟函古趣，巖壑生幽香。",
            "仰首逼象纬，俯视渺川光。",
            "向来非突兀，几成虎豹场。"
        ],
        "title": "和孟东野韵",
        "id": "0d4d2ba9-17c0-421f-a6a8-ab8e00397658"
    },
    {
        "author": "范偃",
        "paragraphs": [
            "飞阁临无地，巨区可平吞。",
            "高巖耸怪石，老木缠云根。",
            "人散鱼虾市，帆归葭苇村。",
            "每来豁尘虑，不妨频款门。"
        ],
        "title": "和张承吉韵",
        "id": "deacf890-a643-4351-9766-80d9e12abf57"
    },
    {
        "author": "高之美",
        "paragraphs": [
            "四郡甘棠清到底，一枝丹桂庆流芳。"
        ],
        "title": "句",
        "id": "e9ab7db6-7a93-41e4-9267-5e97aaac39c6"
    },
    {
        "author": "赵良佐",
        "paragraphs": [
            "乘兴来游古道场，远村落日卧牛羊。",
            "暂能摆脱尘埃念，瓦鼎烟消柏子香。"
        ],
        "title": "妙法庵二首  其一",
        "id": "07938a26-9582-416b-bee5-61d979f92a80"
    },
    {
        "author": "赵良佐",
        "paragraphs": [
            "蔓藤扶我过东冈，与客同登妙法堂。",
            "小院回廊春已暮，茂林修竹夏初长。",
            "归欤未办买山计，健甚无庸却老方。",
            "都市山林总无累，此生此世底须忙。"
        ],
        "title": "妙法庵二首  其二",
        "id": "b9111e44-32ae-4a9c-be3e-83270c5cf060"
    },
    {
        "author": "陆世良",
        "paragraphs": [
            "七相声名俱属此，尚期他日更添君。"
        ],
        "title": "句",
        "id": "ce75a41c-749d-47b1-860f-32fe0e5673b5"
    },
    {
        "author": "虞似良",
        "paragraphs": [
            "一把新秧趁手青，轻烟漠漠雨冥冥。",
            "东风染尽三千顷，白鹭飞来无处停。"
        ],
        "tags": [
            "即景",
            "田园"
        ],
        "title": "横溪堂春晓二首  其一",
        "id": "845f85ef-1160-4689-9faa-44acd35d3709"
    },
    {
        "author": "虞似良",
        "paragraphs": [
            "田塍常满雨常余，绿遍溪南我独无。",
            "珍重天公不遗物，也分余润到菖蒲。"
        ],
        "title": "横溪堂春晓二首  其二",
        "id": "920fa475-5b14-4707-8f9e-af956b158e62"
    },
    {
        "author": "虞似良",
        "paragraphs": [
            "一杯山茗雪花白，数片甘瓜碧玉香。",
            "但得心闲无个事，人生何地不清凉。"
        ],
        "title": "诗一首",
        "id": "77c57754-72da-4af8-b44d-180c285e42cd"
    },
    {
        "author": "虞似良",
        "paragraphs": [
            "野草闲花洞口春，碧潭如鉴净无尘。",
            "江山好景携不得，漾入酒杯和月吞。"
        ],
        "title": "消湖",
        "id": "12e66c2d-3f43-4a9e-babd-a3144ab679d4"
    },
    {
        "author": "王亘",
        "paragraphs": [
            "西江横玉虹，西山罗画屏。",
            "荒城大如斗，此楼何峥嵘。",
            "炎岭状陇蜀，三州通蓬瀛。",
            "人烟几村落，数点如晨星。",
            "谁识海一涯，好峰无数青。"
        ],
        "title": "西楼",
        "id": "56bc31c7-ad84-4318-a40b-639253f8f1cf"
    },
    {
        "author": "王亘",
        "paragraphs": [
            "西山排闼来，周遭自环翠。",
            "俗眼少见之，一览忘世味。",
            "平生三径心，盍早赋归计。",
            "纵落尘土居，不与草木敝。",
            "公余事幽寻，清风拂衣袂。",
            "最喜轩中人，所挹多爽气。",
            "蓬蒿天地宽，万境发诗思。",
            "白云未能闲，时出过窗几。",
            "簷雨听夜语，池草生春媚。",
            "山灵若相知，好风为裂眦。",
            "余光虽力挽，回次那得致。"
        ],
        "title": "次胡澹庵题挹翠轩韵",
        "id": "c8039a28-5b55-4db6-af23-a7c1c785384b"
    },
    {
        "author": "王亘",
        "paragraphs": [
            "一壑盘苍玉，峰峦尺五天。",
            "人间怪泉石，岭外好山川。",
            "寺近鲸宵吼，林深犊昼眠。",
            "谪仙三百载，此乐有谁传。"
        ],
        "title": "题翠巖亭",
        "id": "ce7c2eea-4493-4282-bedf-b27c2082ffe6"
    },
    {
        "author": "张垓",
        "paragraphs": [
            "清江一曲抱村流，古柏千茎遶幽。",
            "天畔峰峦俱秀峙，壁间珠玉烂凝眸。",
            "遥观细菊重巖下，共作携壶九日游。",
            "回首家山白云外，遽兴归思漫悠悠。"
        ],
        "title": "云间阁留题壁间",
        "id": "bbdcb219-cd2f-4b45-a856-b3df1d15424c"
    },
    {
        "author": "章崇简",
        "paragraphs": [
            "当年杜老最风流，来往清江逸兴幽。",
            "西蜀好山宜入画，南龛佳景远舒眸。",
            "民安暂得琴书乐，岁宴间为麋鹿游。",
            "记得鄱阳张子韵，白云红日共悠悠。"
        ],
        "title": "步同乡张君垓壁韵",
        "id": "66f6f873-c526-4cc8-a6c5-b6f5d231dfbf"
    },
    {
        "author": "沈伯达",
        "paragraphs": [
            "已过长亭一舍宽，送行犹自挽征鞍。",
            "我无惠政苏凋瘵，何事邦人泪不干。"
        ],
        "title": "解印至大桥铺寄邵阳父老",
        "id": "50c4f0d8-bcb4-4889-ae38-4a28a611f147"
    },
    {
        "author": "沈伯达",
        "paragraphs": [
            "暑雨虽不足，凉风还有余。",
            "乐此城阴夜，何殊山崦居。",
            "月明苍桧立，露下芭蕉舒。",
            "试问澄虚阁，今夜复焉如。"
        ],
        "title": "六月十七日夜寄邢子友",
        "id": "d47c9bb7-c66b-4985-a4f3-4cfd41f489a6"
    },
    {
        "author": "沈伯达",
        "paragraphs": [
            "作客今年乐有余，邵阳岐路不崎岖。",
            "山川好处欹纱帽，桃李香中度笋舆。",
            "欲见旧交惊岁月，剩排幽话说艰虞。",
            "人间书疏非吾事，一首新诗未可无。"
        ],
        "title": "先寄邢子友",
        "id": "ac5fc0bd-bbae-4703-98ee-a32633857c9b"
    },
    {
        "author": "傅晞俭",
        "paragraphs": [
            "千年饱服长生药，三朵长簪不老花。"
        ],
        "title": "句",
        "id": "a6c4149a-15bd-4444-a02a-9faa06764fb5"
    },
    {
        "author": "李宾",
        "paragraphs": [
            "自笑资中穷太守，每逢水竹便相亲。"
        ],
        "title": "句",
        "id": "722bbdec-053a-4175-b072-d4276da22593"
    },
    {
        "author": "释法慈",
        "paragraphs": [
            "无始劫来不曾生，今日当场又随灭。",
            "又随灭，万里炎天觅点雪。"
        ],
        "title": "临终颂",
        "id": "f3c1c356-8fd8-4ac1-8fd7-2873b8849a2e"
    },
    {
        "author": "钱闻诗",
        "paragraphs": [
            "仙客神人几度行，环山岌嶪似重城。",
            "有门不掩寒溪月，终日水流无尽声。"
        ],
        "title": "仙居洞",
        "id": "4e97b2ad-ee04-4ba9-a28e-b5192bf0237b"
    },
    {
        "author": "钱闻诗",
        "paragraphs": [
            "无复尘劳梦，犹蒙故旧知。",
            "宁辞万钟禄，不负一纶丝。"
        ],
        "title": "严陵钓台",
        "id": "f2c74db3-7930-4a32-8dca-e4e71e147204"
    },
    {
        "author": "钱闻诗",
        "paragraphs": [
            "五台山里现文殊，人指此台名似虚。",
            "正马东峰有狮子，恐曾高跨入匡庐。"
        ],
        "tags": [
            "庐山"
        ],
        "title": "文殊台",
        "id": "ff90eaac-b8c3-417d-874d-dcca296e3f7a"
    },
    {
        "author": "钱闻诗",
        "paragraphs": [
            "老桧中枯岁月深，外包一余自成阴。",
            "能于个里知消息，不怕生身有死心。"
        ],
        "title": "再荣桧",
        "id": "5df43f14-0cdd-4679-a77a-f4450d6a2a28"
    },
    {
        "author": "钱闻诗",
        "paragraphs": [
            "一岛如蓬江面浮，行人遥指是湖舟。",
            "寂无樯艣舣沙岸，宁怕风涛不测忧。"
        ],
        "title": "湖舟",
        "id": "0ec96965-120f-4486-9993-1d0bc47d4dcd"
    },
    {
        "author": "钱闻诗",
        "paragraphs": [
            "一臼山根蚤暮桩，不知扶起几羸癃。",
            "如言捣药长生兔，应为真人不桂宫。"
        ],
        "title": "蔡真人捣药臼",
        "id": "7980c902-049a-4146-a323-8fd428d70661"
    },
    {
        "author": "钱闻诗",
        "paragraphs": [
            "双溪飞溜出三峰，后有幽巖虎啸风。",
            "绝景要知虚白处，洞天别在一壶中。"
        ],
        "title": "虚白馆",
        "id": "75debdbd-9a30-4672-b011-421a9a2be75a"
    },
    {
        "author": "钱闻诗",
        "paragraphs": [
            "真人升去寂无音，徒指空坛说杏林。",
            "讲道虽非夫子惠，此心还是爱人心。"
        ],
        "title": "杏坛",
        "id": "35be22e4-9897-43b3-a699-bd810c81f5d8"
    },
    {
        "author": "钱闻诗",
        "paragraphs": [
            "庙奉神龙乐施钱，薛君矫首亦行天。",
            "为霖遍泽一千里，感梦忽符三十年。",
            "盘馔勤勤祷祠客，桅樯戢戢待风船。",
            "我来三酹谢休德，馥郁金炉沉水烟。"
        ],
        "title": "神林浦庙",
        "id": "8e543560-4306-4979-b520-82652aa11c3c"
    },
    {
        "author": "钱闻诗",
        "paragraphs": [
            "道术相忘过眼休，要将此意味庄周。",
            "桥边莫起相思念，恐使游人错路头。"
        ],
        "title": "相思桥",
        "id": "1ed8b786-532d-4393-8342-b4942d1c60f2"
    },
    {
        "author": "钱闻诗",
        "paragraphs": [
            "河汉遥分一派轻，望中渺渺白蛇形。",
            "谁教来自半天上，穿破千寻碧玉屏。"
        ],
        "title": "瀑布",
        "id": "d7babcff-dfea-4aa3-b3a7-53abdeef805a"
    },
    {
        "author": "钱闻诗",
        "paragraphs": [
            "不同瀑布泻千山，数滴空余坎井间。",
            "端是龙神閟珠味，故教滴滴与人悭。"
        ],
        "title": "滴滴泉",
        "id": "bb988603-a8a2-4a76-b0f3-de5c72655568"
    },
    {
        "author": "钱闻诗",
        "paragraphs": [
            "两岫如门久不关，皆言此路出麈寰。",
            "山人笑道谁曾到，只有烟云空往还。"
        ],
        "title": "天门",
        "id": "f5e2df59-3e26-4907-a2df-e4babb697515"
    },
    {
        "author": "钱闻诗",
        "paragraphs": [
            "超然物外一身行，野鹤孤云寄此生。",
            "蓬户昼关春色暗，松窗夜敞月华明。",
            "濛濛山影暝将晓，款款溪声雨欲晴。",
            "曾识山南云岫隠，方知宠辱莫吾惊。"
        ],
        "title": "次韵云岫",
        "id": "c12bd7cc-3f21-4913-8636-e32f04096f61"
    },
    {
        "author": "钱闻诗",
        "paragraphs": [
            "杰出羌庐信不凡，一峰高入白云间。",
            "秦皇不解升霄去，留得空名与此山。"
        ],
        "title": "上霄峰",
        "id": "07b28721-11b0-4898-8e89-db57e840ba1d"
    },
    {
        "author": "钱闻诗",
        "paragraphs": [
            "先生礼斗望干门，拜石千年今尚存。",
            "料得一心存七曜，四时同运紫微垣。"
        ],
        "title": "朝斗石",
        "id": "2dc99f15-4f74-4570-9fcb-0a0fc43ecc18"
    },
    {
        "author": "钱闻诗",
        "paragraphs": [
            "团圆一井为谁开，夜夜东隅月色来。",
            "酿得新醅饮佳客，分明蟾影浸金杯。"
        ],
        "title": "明月泉",
        "id": "187d46ff-0385-4959-892c-6c4e8118a56f"
    },
    {
        "author": "钱闻诗",
        "paragraphs": [
            "逸少江州刺史归，鸾溪溪上穴方池。",
            "此时鶂鶂已堪玩，不待山阴道士遗。"
        ],
        "title": "鹅池",
        "id": "329c354d-113e-4205-adee-cafa41ab205c"
    },
    {
        "author": "钱闻诗",
        "paragraphs": [
            "僧义来庵穴一池，皆言池下有灵龟。",
            "色如玉白隠难见，那使武昌人得之。"
        ],
        "title": "白龟池",
        "id": "3db70411-1c3c-4865-8ef0-f27d79ed925e"
    },
    {
        "author": "钱闻诗",
        "paragraphs": [
            "凤兮未至德非衰，端为漫山水去迟。",
            "翠竹成阴有新实，与君朝夕看来仪。"
        ],
        "title": "凤凰山",
        "id": "67d69424-0090-469e-a43f-4e703e4835db"
    },
    {
        "author": "钱闻诗",
        "paragraphs": [
            "一峰崷崒插长空，云树烟萝气蔚葱。",
            "洞府幽深无鸟雀，只闻仙鹤唳松风。"
        ],
        "title": "鹤鸣峰",
        "id": "55f1c2bd-5a99-4b79-be04-af09cbeef651"
    },
    {
        "author": "钱闻诗",
        "paragraphs": [
            "渊明与虎两相忘，虎至渊明在醉乡。",
            "一啸风生下山去，依然爪迹枕痕傍。"
        ],
        "title": "虎迹",
        "id": "c0666361-6154-4357-ba97-00976e481f07"
    },
    {
        "author": "钱闻诗",
        "paragraphs": [
            "一溪高占翠嶙间，终日寒泉自往还。",
            "要看仪仪同类舞，惜乎不接凤凰山。"
        ],
        "title": "鸾溪",
        "id": "df240c16-9c68-460f-9f77-a0b342cc0f26"
    },
    {
        "author": "钱闻诗",
        "paragraphs": [
            "长空匹练曳千林，来自幽巖几万寻。",
            "寄语神龙无久卧，为嗔虐魃起为霖。"
        ],
        "title": "卧龙潭  其一",
        "id": "3f4c60dc-eb7c-4bd6-bb8f-a5b94f262576"
    },
    {
        "author": "钱闻诗",
        "paragraphs": [
            "山分巧石叠玲珑，烟幕云屏閟几重。",
            "有竹参天长鳞角，欲陪高卧碧潭龙。"
        ],
        "title": "卧龙潭  其二",
        "id": "291755a6-371c-4a13-8c70-996bdbcfafb8"
    },
    {
        "author": "钱闻诗",
        "paragraphs": [
            "短流色白灿瑶光，穿破山腰一株苍。",
            "多少游人来又去，从教袖里有鞭长。"
        ],
        "title": "马尾泉",
        "id": "529e9324-a98b-41f8-b496-0472f6e9f86b"
    },
    {
        "author": "钱闻诗",
        "paragraphs": [
            "丁君神灵斡天枢，一叱二龙遗戏珠。",
            "龙来求珠珠不与，吐下腥涎满庭宇。",
            "僧繇画柱真龙形，有龙来鬭风雷鸣。",
            "君篆灵符才入铁，龙走今存去时穴。",
            "予问此穴奚出龙，羽衣谓穴龙潭通。"
        ],
        "title": "龙穴",
        "id": "d3e77eaf-ede6-4b55-8571-ae121d047b5b"
    },
    {
        "author": "钱闻诗",
        "paragraphs": [
            "先生仙去拥霓旌，数宇犹存简寂名。",
            "还向个中真得味，从教甜苦笋边生。"
        ],
        "title": "甜苦笋",
        "id": "82f8aa74-8360-46e8-b6bb-a4c7f337205a"
    },
    {
        "author": "钱闻诗",
        "paragraphs": [
            "秦皇昔上上霄峰，正恐行行憩此松。",
            "莫道大夫惟爵五，误恩疑更有加封。"
        ],
        "title": "大夫松",
        "id": "e92fa930-1bae-4cf1-9b18-26fba31f4e55"
    },
    {
        "author": "钱闻诗",
        "paragraphs": [
            "鹤去凄然一古杉，傲霜凌雪几年间。",
            "若非一种灵根异，安得青青不改颜。"
        ],
        "title": "贞元杉",
        "id": "da1c9749-7ed4-4246-8a31-056abd92ee84"
    },
    {
        "author": "钱闻诗",
        "paragraphs": [
            "嗟乎老子启精蓝，树下藤萝手自芟。",
            "遗爱不教终断绝，山前山后长新杉。"
        ],
        "title": "万杉",
        "id": "8bd24db0-aceb-4f14-8f73-be6f7ad56ac9"
    },
    {
        "author": "钱闻诗",
        "paragraphs": [
            "薰风吹莲塘，灼灼万朶芳。",
            "中有并蒂出，翠幄眠鸳鸯。",
            "二桥鬌云鬟，新浴香汗凉。",
            "老夫奚致哉，乃郡丰年祥。"
        ],
        "title": "二双莲  其一",
        "id": "259cf6a3-3343-40e0-8a3a-06c7c9c93c42"
    },
    {
        "author": "钱闻诗",
        "paragraphs": [
            "气和高厚格，珍符开地脉。",
            "匪禾匪禽鱼，连枝比目翮。",
            "要先净客呈，双双满阡陌。",
            "今秋合穟禾，来春两岐麦。"
        ],
        "title": "二双莲  其二",
        "id": "920f6ee5-f313-4f4e-b6fd-cb7a5cd1ba9c"
    },
    {
        "author": "钱闻诗",
        "paragraphs": [
            "射圃亭开郡治东，栾城二咏纪元丰。",
            "品题一出大儒笔，观者于今矍相同。"
        ],
        "title": "射亭",
        "id": "cf23a275-ae9f-4a17-8f83-673558c7191b"
    },
    {
        "author": "钱闻诗",
        "paragraphs": [
            "凄凉一阁睨高空，倚槛幽奇景莫穷。",
            "好是山腰抱松桧，一屏玉琢白云中。"
        ],
        "title": "小阁",
        "id": "e172c3a9-4ee7-4224-aecd-11fdb5f7d211"
    },
    {
        "author": "钱闻诗",
        "paragraphs": [
            "路入栖贤步转东，望中天末有云从。",
            "不缘白石渊名玉，祇为渊深有玉龙。"
        ],
        "title": "玉渊亭",
        "id": "4569c2fe-864c-45fd-beb0-ceee0f2941c8"
    },
    {
        "author": "钱闻诗",
        "paragraphs": [
            "懿哉周濂溪，昔揽星江符。",
            "四时花卉多，独以莲自娱。",
            "公见太极初，学业周孔徒。",
            "如何心清浄，爱与释氏俱。",
            "理是吾即尔，理非尔异吾。",
            "理与爱适同，彼释我自儒。",
            "只疑牡丹时，贵客笑我愚。",
            "又恐菊花开，隠士斥我迂。",
            "彼此一是非，能问庄生无。",
            "坐看万朵红，翠盖争相扶。",
            "晚凉微雨来，乱落明月珠。"
        ],
        "title": "爱莲堂",
        "id": "2d42a72a-ef9a-43d0-9d56-c3dbbea2e214"
    },
    {
        "author": "钱闻诗",
        "paragraphs": [
            "面对三江背五峰，一亭屹屹睨其中。",
            "蓬莱弱水眼前是，不必思航大海东。"
        ],
        "title": "折桂新亭",
        "id": "87c65175-81da-4bce-98a4-73e9426ac378"
    },
    {
        "author": "钱闻诗",
        "paragraphs": [
            "胶胶朝路七书考，请绂星江恨不早。",
            "昔诧庐山心未然，今见庐山真是好。",
            "子卜子家庐山傍，庞眉鹤发商山皓。",
            "老而欲佚不得佚，此佚由来锡穹昊。",
            "江声山色纷亭前，溢架诗书对花草。",
            "心闲日月自舒长，此身到处蓬莱岛。",
            "不妨留客醉幕天，浩歌大笑尊罍倒。",
            "寄言五峰盍定交，伴此一翁呼六老。"
        ],
        "tags": [
            "庐山"
        ],
        "title": "佚老亭",
        "id": "966cafaa-3eca-4d6d-92ee-e533878c13ab"
    },
    {
        "author": "钱闻诗",
        "paragraphs": [
            "何事何年敞此门，望中白浪涌山根。",
            "不知阳鸟攸居处，日落风高万艣奔。"
        ],
        "title": "彭蠡门",
        "id": "646b9ffb-89e0-42b3-a2ca-447f9cd242a5"
    },
    {
        "author": "钱闻诗",
        "paragraphs": [
            "引目遥空碧玉屏，清风入座冷无尘。",
            "斗傍句得一仙客，昴入名存五老人。",
            "云雾散收无限意，林峦生落几番新。",
            "庐山景物绝天下，盍倒尊罍醉坐宾。"
        ],
        "tags": [
            "庐山"
        ],
        "title": "云锦阁",
        "id": "f3501c36-6b11-431f-b2e7-2206bb1a16e8"
    },
    {
        "author": "钱闻诗",
        "paragraphs": [
            "有龙衔水下层霄，俯视浮屠潄海潮。",
            "浄倚栏干清耳目，笙篁声里落琼瑶。"
        ],
        "title": "漱玉亭",
        "id": "c92fa8b4-4e30-4700-8aa5-3aa1500b3552"
    },
    {
        "author": "钱闻诗",
        "paragraphs": [
            "锡名有旨感皇明，百载荒基一日营。",
            "白鹿虽无归洞迹，青衿犹有读书声。",
            "尘中讲贯似难入，静里工夫终易成。",
            "孕出庐山真秀气，宁无渭钓与莘耕。"
        ],
        "tags": [
            "庐山"
        ],
        "title": "白鹿洞书院",
        "id": "fe4bc88d-9f9e-4976-aefe-714afbcb9d33"
    },
    {
        "author": "钱闻诗",
        "paragraphs": [
            "云锦同梯得旧游，旋供帘月泛琼瓯。",
            "莫言官事兼私事，五老峰前一醉休。"
        ],
        "title": "登云锦阁有感  其一",
        "id": "550f665f-eae0-404e-a07f-c09775090107"
    },
    {
        "author": "钱闻诗",
        "paragraphs": [
            "五老峰前一醉休，长空目断水云浮。",
            "要将心地同山色，莫放烟岚翳上头。"
        ],
        "title": "登云锦阁有感  其二",
        "id": "9f958ee6-cf2d-48ae-885a-00d77a2af1ac"
    },
    {
        "author": "钱闻诗",
        "paragraphs": [
            "莫放烟岚翳上头，穷通皆乐我何忧。",
            "眼前有景且欢醉，百岁光阴水上沤。"
        ],
        "title": "登云锦阁有感  其三",
        "id": "4b8e5737-1265-4848-b208-72aad93a1585"
    },
    {
        "author": "钱闻诗",
        "paragraphs": [
            "五老来从西洛山，三江去接东溟水。",
            "如何尽会此窗前，一引双眸千万里。"
        ],
        "title": "醉书陈推官小阁",
        "id": "80d32824-37b9-4bbd-869b-a06965cb71c9"
    },
    {
        "author": "钱闻诗",
        "paragraphs": [
            "来兮归去拂尘缨，引目家山一日程。",
            "柳菊知归应改色，稚儿门候仆欢迎。"
        ],
        "title": "归去来馆",
        "id": "de0d24c3-8101-45ce-b6ac-e630e303ef5d"
    },
    {
        "author": "钱闻诗",
        "paragraphs": [
            "望中呈一点，晃若出云躔。",
            "陨石是何宿，到江知几年。",
            "钟声昏晓屿，帆影去来船。",
            "此景分河汉，有槎须问天。"
        ],
        "title": "落星寺",
        "id": "1c5f6196-1325-4d0f-a82a-fe9032e7aa9c"
    },
    {
        "author": "钱闻诗",
        "paragraphs": [
            "行行叠石正新秋，山气清凉老火收。",
            "云出半天三五岫，江横一水万千洲。",
            "少休官里文书冗，且向仙家洞府游。",
            "白浪卷空澜蠡岸，望中数点是归舟。"
        ],
        "title": "叠石庵",
        "id": "c6703227-298b-4ab4-9629-64098fdb6ca1"
    },
    {
        "author": "钱闻诗",
        "paragraphs": [
            "耶舍浮屠愿力深，特烹生铁铸高岑。",
            "永教遐迩观瞻者，尽发如来菩萨心。"
        ],
        "title": "耶舍塔",
        "id": "6bb4020f-197f-4904-b93c-aa62a6b103fe"
    },
    {
        "author": "钱闻诗",
        "paragraphs": [
            "李君馆此举明经，仕显声销岂足荣。",
            "树有菩提僧不命，却将折桂榜庵名。"
        ],
        "title": "折桂庵",
        "id": "676e6352-560b-44df-b975-7dd754a30816"
    },
    {
        "author": "钱闻诗",
        "paragraphs": [
            "太湖水入霅溪寒，叠嶂连山几万般。",
            "此景古今无尽藏，总归嬾拙一毫端。"
        ],
        "tags": [
            "长江",
            "太湖"
        ],
        "title": "题米元晖万里长江图",
        "id": "11b2dc14-5f36-4e39-ae14-602a5d9affd3"
    },
    {
        "author": "钱闻诗",
        "paragraphs": [
            "文殊心死冷如灰，何日乘骑下宝台。",
            "自得雄名威万古，更无一兽下山来。"
        ],
        "title": "狮子峰",
        "id": "f5b3e1bb-47e0-4bec-adec-851385547321"
    },
    {
        "author": "钱闻诗",
        "paragraphs": [
            "生平有志在山水，得绂此邦非偶尔。",
            "行行白鹿书院来，小舆竹迳松阴里。",
            "轻雷急鼓山前闻，飞梁截截水下喷。",
            "有如蛟龙卷沧海，怒气直欲山前吞。",
            "劝客倚栏同把盏，低头千夫眩双眼。",
            "自非建始决金隄，端是晋阳彻三板。",
            "手摩题石苔藓斑，驻看未饱不忍还。",
            "谁能挽之出庐山，一洗尘俗清人间。"
        ],
        "tags": [
            "庐山"
        ],
        "title": "三峡桥",
        "id": "58f897bc-59ee-4d19-8322-5e43049c3ed7"
    },
    {
        "author": "钱闻诗",
        "paragraphs": [
            "今君试看锡山碑，天下何泉居第一。"
        ],
        "title": "句",
        "id": "950c1cda-e67d-44ed-a1d2-564f723c44ea"
    },
    {
        "author": "游九言",
        "paragraphs": [
            "掷米不盈掬，羣雀下阶除。",
            "昂昂圃中鹤，饭糗不可呼。",
            "嬉翔白云外，饮啄青山隅。",
            "日淡烟水乡，风晒翎羽舒。",
            "羣鸡汝自况，乘轩我何拘。",
            "秋原忽清唳，杳杳闻碧虚。",
            "志士甘水菽，三四羞猿狙。",
            "寄语飞鸣侣，悠悠差自如。"
        ],
        "title": "园鹤",
        "id": "0fc61a99-2f45-4b30-99a7-8773a0409985"
    },
    {
        "author": "游九言",
        "paragraphs": [
            "鸦乌鸣屋山，平生不为恶。",
            "干鹊噪庭树，一世常牢落。",
            "安有无妄福，凶灾或无作。",
            "身贫乏名誉，屋漏无愧怍。",
            "春风拂茅簷，听汝相嘲谑。",
            "祸福心悠悠，曲肱常自乐。"
        ],
        "title": "乌鹊",
        "id": "0b2c7ad1-c92b-432c-9b77-28fa891b21b8"
    },
    {
        "author": "游九言",
        "paragraphs": [
            "悄悄山郭暗，故园应掩扉。",
            "蝉声深树起，林外夕阳稀。"
        ],
        "title": "闻蝉",
        "id": "41419144-342f-4487-a5a4-35dc10b53309"
    },
    {
        "author": "游九言",
        "paragraphs": [
            "戊午七月阴气寒，重云低湿天漫漫。",
            "高簷流泻下簷溢，旅人愁绝居人冤。",
            "市井滂沱岂足计，老农涕泣犹辛酸。",
            "两年巨川舟楫乱，田莱风过生微澜。",
            "会稽涌溢鉴湖水，黄岩移徙陶家山。",
            "积骸荒沟如敝屣，余生骨立皮肤干。",
            "秋来黄云蔽满野，瘦妻弱稚期朝餐。",
            "谁知造化不可料，恩加鱼鳖嬉禾田。",
            "日光弗覩动逾月，瓦鸣昼夜愁珊珊。",
            "安得长梯扫氛翳，云汉万里清光还。",
            "腐儒抚事泥灾变，频搔白首空𩯮𩯮。"
        ],
        "title": "秋雨叹",
        "id": "da4ca857-0843-4baf-9edd-094bc752f185"
    },
    {
        "author": "游九言",
        "paragraphs": [
            "一雨摧时节，微凉暑气通。",
            "天青云澹薄，山迥日空濛。",
            "听讼多余暇，韦编足细穷。",
            "却慙为宦拙，闲处得秋风。"
        ],
        "title": "遇雨",
        "id": "1772354f-6e4b-421f-9f9f-19de3e5f1b70"
    },
    {
        "author": "游九言",
        "paragraphs": [
            "已过清明谷雨天，燕忙鶑嬾蝶蜂翾。",
            "风和日暖才三月，花落春归又一年。",
            "得意自应谈事业，有怀谁肯卧林泉。",
            "荷鉏带月行歌处，付与孤踪百世传。"
        ],
        "title": "暮春",
        "id": "2b7b553b-1f98-4a23-86a3-29376d5773ac"
    },
    {
        "author": "游九言",
        "paragraphs": [
            "夜色正幽悄，梦回常自悲。",
            "悠悠节物改，冉冉心事非。",
            "儿嬉意不足，搔首忽成丝。",
            "炎寒扇洪罏，橐籥日煎治。",
            "冥鸿戏云路，蜗蝇蚀昏卑。",
            "功名难力致，志勉与心期。",
            "旦昼多营营，至此盍停思。",
            "谁能澄夜气，一息存端倪。",
            "五更百虑起，嘹嘹听啼鸡。"
        ],
        "title": "夜色",
        "id": "2cb77fef-d7e9-4b18-9ebc-93e546a1b028"
    },
    {
        "author": "游九言",
        "paragraphs": [
            "瓦盆片石垒青苍，兴入湖山寄小窗。",
            "细看纤鳞无限乐，不妨斗水学西江。"
        ],
        "title": "新作盆池戏书",
        "id": "231f0dc8-ac63-4605-bfed-b4b473cd7573"
    },
    {
        "author": "游九言",
        "paragraphs": [
            "引镜忽自照，山野良足嗤。",
            "定无貂蝉冠，罩此麋鹿姿。",
            "寒饥走世路，须发罥蚕丝。",
            "归来频自叹，久别舍前溪。",
            "输与傍邻子，钓舸弄涟漪。",
            "空怀万卷富，共叹三纲欹。",
            "秋原山杳杳，脱叶风披披。",
            "早路已相失，好取桑榆西。"
        ],
        "title": "引镜",
        "id": "3df19e35-53c4-4132-be58-465b31da0885"
    },
    {
        "author": "游九言",
        "paragraphs": [
            "寒窗积雪生虚明，玉壶风折层簷冰。",
            "朱霞秀色妙公子，理絃灯下声亭亭。",
            "游丝两两挂孤月，双声应手无留停。",
            "月寒照户砌虫泣，云冻出浦边鸿征。",
            "苍蝇扑纸窗欲透，蜾蠃穴桑儿未成。",
            "琵琶宽详双韵切，含凄尽向絃中说。",
            "酒酣疏绮杂娱嬉，谁道壮夫心更折。",
            "一从敌骑下河南，学得声容难辨别。",
            "鹧鸪金屋沸歌吹，鼠头宝陌行靴袜。",
            "帕腰慢舞作弯弧，捉耳釂觞真折馘。",
            "眼前犹听旧歌辞，凤韶岂独锵虞时。",
            "罢弹三喟寝不熟，风定寒江静夜悲。"
        ],
        "title": "听郑三弹双韵子歌",
        "id": "7cc37475-b924-4631-9c18-7c202324f187"
    },
    {
        "author": "游九言",
        "paragraphs": [
            "岩居秉贞操，所慕在玄虚。",
            "清夜眠斋宇，终身观道书。",
            "形忘气自充，性达理不余。",
            "于道虽未庶，已超名迹拘。",
            "至乐在襟怀，山水非所娱。",
            "寄语狂驰子，营营竟焉如。"
        ],
        "title": "读道书作",
        "id": "e23accf2-b7be-41b8-8982-08443e764c50"
    },
    {
        "author": "游九言",
        "paragraphs": [
            "寒花窈嫋蔓颓墙，古寺苍苔昼掩房。",
            "犬吠屋头山杳杳，虫鸣阶隙草荒荒。",
            "池塘淡日蒹葭冷，篱落西风橘柚黄。",
            "六代江山金碧地，断碑留得管兴亡。"
        ],
        "title": "金陵野外废寺",
        "id": "40a7751b-e1ff-4192-ba15-dcbda741228a"
    },
    {
        "author": "游九言",
        "paragraphs": [
            "槎牙此老是枯松，衲破寒窗百病攻。",
            "赢得雪霜皮骨在，几看桃李谢春风。"
        ],
        "title": "题上蓝西堂秀老壁",
        "id": "1eadcd5b-854c-448e-a4bf-50868978f6e0"
    },
    {
        "author": "游九言",
        "paragraphs": [
            "上上不须说，我法妙难思。",
            "汝师释迦文，深欲警羣痴。",
            "有如优昙花，可玩不可持。",
            "瑶车驾大武，火宅鸣狐狸。",
            "中道息化城，宝坊须竟跻。",
            "将令脱尘网，诱设华多辞。",
            "吾事不须尔，父子相恬嬉。",
            "常行存日用，妙处参天倪。",
            "一性本昭彻，春台自熙熙。",
            "汝亦有父母，弃去他人依。",
            "免怀报何日，敬养终无时。",
            "先灵为馁鬼，由汝身披缁。",
            "如云识此心，有生皆秉彝。",
            "谓升兜率天，无路谁能知。",
            "试于清夜阑，回首诵吾诗。"
        ],
        "title": "读法华经示巽上人",
        "id": "267e04db-ca1b-4f6e-8493-c87ca767378c"
    },
    {
        "author": "游九言",
        "paragraphs": [
            "北固山兮朝晖，鼛鼓奏兮吹箎。",
            "盼夫君兮来止，纷老稚兮扶携。",
            "歛芳馨兮荐豆，君弗语笑兮我怀悽。",
            "聊相羊兮引釂，慰我愿兮无违。"
        ],
        "title": "义灵庙迎享送神曲  其一",
        "id": "a862641b-b533-4ab5-941d-61ecdd4c89db"
    },
    {
        "author": "游九言",
        "paragraphs": [
            "青溪煽兮氛妖，汹二浙兮波涛。",
            "花石粲兮江南驿骚，匪氓好乱兮生不聊。",
            "欻蛮方兮同啸，纷丑类兮江臯。",
            "愬精诚兮上天，哀万命兮孤墉。",
            "属櫜鞬兮奋厉，忽并殪兮两凶。",
            "嗟我父子兮耕农，何以报德兮维孝与忠，千龄万代兮子孙之从。"
        ],
        "title": "义灵庙迎享送神曲  其二",
        "id": "14f79390-df70-492e-aa57-eaa5ae52c851"
    },
    {
        "author": "游九言",
        "paragraphs": [
            "巫觋醉兮君马嘶，风云驱兮吹灵旗。",
            "凌浩荡兮将何之，山靡迤兮白鹤飞。",
            "岁岁今兮望君归，君游勿远兮我民之依，山阿寂寞兮颓阳西。"
        ],
        "title": "义灵庙迎享送神曲  其三",
        "id": "440f772e-44f0-4fba-9fc8-c708992dd708"
    },
    {
        "author": "游九言",
        "paragraphs": [
            "三茅俯千山，杖藜山气佳。",
            "来寻薛道士，空房锁烟霞。",
            "微霜染红叶，晞露浥黄花。",
            "舞逐西风去，湖水夕阳斜。"
        ],
        "title": "访薛道士不值",
        "id": "94570d4c-613b-45b1-9ff3-52aeb8f3237f"
    },
    {
        "author": "游九言",
        "paragraphs": [
            "忽忽时节改，白日藏光辉。",
            "重阴润九野，小雨纷微微。",
            "苍山寒气深，高林霜叶晞。",
            "田家秋成意，落落乖所期。",
            "旷望独兴怀，戚戚愁寒饥。",
            "事至当复遣，且掩荒园扉。"
        ],
        "title": "冬雨不止",
        "id": "8c299672-c3a7-4de1-8b52-a233d78653d8"
    },
    {
        "author": "游九言",
        "paragraphs": [
            "簷头燕子说春寒，蝴蝶悠悠午梦残。",
            "睡起高楼多少恨，天涯小雨怯阑干。"
        ],
        "title": "美人倚楼图",
        "id": "064dcb9a-6634-4ef3-a219-5ecdae16c2d7"
    },
    {
        "author": "游九言",
        "paragraphs": [
            "烟开晓日照溪头，溪上人家岸下舟。",
            "啼鸟不知春已老，数声自喜碧巖幽。"
        ],
        "title": "溪上",
        "id": "8f26cbe0-65f8-48b9-a550-da695b0cad28"
    },
    {
        "author": "游九言",
        "paragraphs": [
            "环走层冈马脱鞿，两峰平地玉颀颀。",
            "南临澥岛金鼇涌，东望丛祠白鹤飞。",
            "日出市声朝雾散，云沈海气暮潮归。",
            "居尘却立尘埃表，徙倚天风振客衣。"
        ],
        "title": "登巾山",
        "id": "3043a55c-fa99-48bb-b57f-8a4a88369310"
    },
    {
        "author": "游九言",
        "paragraphs": [
            "山云起兮阴阴，木啸风兮萧森。",
            "骨荒榛兮颓隧，野鸟怨兮清音。",
            "噫丙午兮燕安，蔼荐绅兮多盘。",
            "系苞桑兮弗戒，渝旧好兮开边。",
            "衅生兮召戎，澒大地兮尘蒙。",
            "粲承干兮百载，莽夷门兮庙宫。",
            "我踰邠兮梁山，蛇洊食兮江干。",
            "拥貔貅兮首鼠，纷雅拜兮后先。",
            "独立兮慨陈，人自靖兮此身。",
            "宁为鬼兮赵氏，肯涅缁兮虏庭。",
            "肴醑饲兮苟哺，弗自知兮貌頳。",
            "握玉麟兮拜犬豕，曾莫嗅兮羶腥。",
            "岂曰余兮独死，汝尸坐兮偷生。",
            "振英声兮阶下，气烈动兮清宁。",
            "凛名义兮身世，九鼎重兮一羽轻。",
            "翳翳兮幽藏，颓阳照兮山荒。",
            "发毛爪齿兮一世同腐，庙貌圭衮兮千古之光。",
            "春秋兮代谢，勿替兮烝尝。"
        ],
        "title": "杨忠襄墓",
        "id": "98c10ad3-d298-4ee3-a035-ecd477804ede"
    },
    {
        "author": "游九言",
        "paragraphs": [
            "圣经陈冠义，万世示章程。",
            "是礼最为重，无丧始许行。",
            "三加仪特备，四行责非轻。",
            "此意知谁会，寥寥千古情。"
        ],
        "title": "庆余思永冠  其一",
        "id": "b0156c97-9a0d-445f-b649-6d94883b100f"
    },
    {
        "author": "游九言",
        "paragraphs": [
            "今日□□仲，荣加首服新。",
            "从今弃幼志，当自勉成人。",
            "处事与接物，从兄以事亲。",
            "圣贤有谟训，盍亦谨书绅。"
        ],
        "title": "庆余思永冠  其二",
        "id": "32b53537-52a1-4aa3-a956-59d76519fb4f"
    },
    {
        "author": "游九言",
        "paragraphs": [
            "礼仪今既备，告字亦攸宜。",
            "自昔学深造，莫非原自思。",
            "近而仁固在，□□□堪施。",
            "字子曰思永，钦哉保受之。"
        ],
        "title": "庆余思永冠  其三",
        "id": "1dcb6d2f-bfe7-4745-8ead-4c5140d564e8"
    },
    {
        "author": "游九言",
        "paragraphs": [
            "河汉澈，碧霄晴，九华仙子到凡尘。",
            "凉夜山头吹玉笛，纤云卷尽月分明。"
        ],
        "title": "华阳洞辞  其一",
        "id": "ae5758ad-4a06-4a88-b4e2-ba28c9899dc4"
    },
    {
        "author": "游九言",
        "paragraphs": [
            "香露湿，草晶荧，起看大地尽瑶璚。",
            "下界千门人寂寂，空山夜静海波声。"
        ],
        "title": "华阳洞辞  其二",
        "id": "d7005351-c640-4c1f-9e3c-dc19e89c9f5c"
    },
    {
        "author": "游九言",
        "paragraphs": [
            "仙子去，眇云程，天风杳杳珮环清。",
            "回望九州烟雾白，千山月落影纵横。"
        ],
        "title": "华阳洞辞  其三",
        "id": "014b2f4c-3fa9-4040-b08d-0c2fc2784f29"
    },
    {
        "author": "游九言",
        "paragraphs": [
            "一春烟雨歇空濛，高下川原杳霭中。",
            "毕竟春光遮不得，满村花柳自青红。"
        ],
        "title": "秀州道中  其一",
        "id": "88c6aa15-1c6d-4a73-99b4-2135b9e5aa5d"
    },
    {
        "author": "游九言",
        "paragraphs": [
            "漠漠秋原禾黍空，藤萝古木梵王宫。",
            "孤村野水斜阳外，无数归鸦落晚风。"
        ],
        "title": "秀州道中  其二",
        "id": "a9ab9158-014c-4469-a170-de40b3e6a80d"
    },
    {
        "author": "游九言",
        "paragraphs": [
            "春风未肯催桃李，留得疏篱浅淡香。"
        ],
        "title": "句  其一",
        "id": "db9e475c-516b-41bd-83c8-02a132c89ef8"
    },
    {
        "author": "游九言",
        "paragraphs": [
            "平生意思春风里，信手题诗不用工。"
        ],
        "title": "句  其二",
        "id": "1a35dd6d-789b-4aa3-b8e7-b3e3bd8c94ab"
    },
    {
        "author": "游九言",
        "paragraphs": [
            "闲处谩忧当世事，静中方识古人心。"
        ],
        "title": "句  其三",
        "id": "2fddc316-cd2f-49e4-add7-e441ca06649f"
    },
    {
        "author": "彭龟年",
        "paragraphs": [
            "人孰为寿，寿莫如德。",
            "日新又新，终古不息。",
            "学以明之，先正我心。",
            "所欲既寡，山崇海深。"
        ],
        "title": "广寿",
        "id": "63e5071e-1310-4525-b999-68b1bedeb898"
    },
    {
        "author": "彭龟年",
        "paragraphs": [
            "入事其亲，愉色融融。",
            "出事其君，惟命之从。",
            "威仪抑抑，曷不肃雍。",
            "有而弗恃，是之谓恭。"
        ],
        "title": "许国公生辰  其一",
        "id": "0ab513db-9bb5-4d74-ae4e-95d871ce42a7"
    },
    {
        "author": "彭龟年",
        "paragraphs": [
            "天下之恶，不如一僭。",
            "天下之善，不如一俭。",
            "物有不足，于我何欠。",
            "人欲无穷，俭乃防检。"
        ],
        "title": "许国公生辰  其二",
        "id": "6b0ff152-6e9e-489b-af0f-6f3d7c8109f3"
    },
    {
        "author": "彭龟年",
        "paragraphs": [
            "人不自泰，以居故移。",
            "人不自奢，由养所为。",
            "胜之有道，惟书与诗。",
            "愿言君子，载思载惟。"
        ],
        "title": "许国公生辰  其三",
        "id": "00f20a64-4a90-4525-a12c-ad1ca4a0e560"
    },
    {
        "author": "彭龟年",
        "paragraphs": [
            "恭自内出，俭非外饰。",
            "恭俭而实，是之谓德。",
            "作德日休，心广体逸。",
            "何以曰寿，由是而积。"
        ],
        "title": "许国公生辰  其四",
        "id": "4cf1e09e-3657-4a63-be9c-fc287e2ee44a"
    },
    {
        "author": "彭龟年",
        "paragraphs": [
            "有鸣其禽，其鸣维何。",
            "有怀其人，我心靡他。"
        ],
        "title": "鶑鸣十章寄戚伯瑞  其一",
        "id": "c1924786-e0de-4d1a-9bdf-9bddeccefcd3"
    },
    {
        "author": "彭龟年",
        "paragraphs": [
            "禽其鸣矣，惟其丑矣。",
            "我之怀矣，惟其友矣。"
        ],
        "title": "鶑鸣十章寄戚伯瑞  其二",
        "id": "665ba75e-deee-4169-83e8-c4bb43ad9e31"
    },
    {
        "author": "彭龟年",
        "paragraphs": [
            "惟动有几，万变形之。",
            "视听与言，难遏者私。"
        ],
        "title": "鶑鸣十章寄戚伯瑞  其三",
        "id": "c96f3b1e-77ea-452e-9aaa-fa2b0b9046f8"
    },
    {
        "author": "彭龟年",
        "paragraphs": [
            "孰爱于母，惟善其善。",
            "孰友于兄弟，我独终鲜。"
        ],
        "title": "鶑鸣十章寄戚伯瑞  其四",
        "id": "f37532bf-5194-435a-aefa-10857eb210da"
    },
    {
        "author": "彭龟年",
        "paragraphs": [
            "有水涓涓，石凿凿兮。",
            "日湔月濯，成此圆洁兮。"
        ],
        "title": "鶑鸣十章寄戚伯瑞  其五",
        "id": "d06fa045-c67d-48c2-abcb-7f117cc926ca"
    },
    {
        "author": "彭龟年",
        "paragraphs": [
            "有泽其涸，有山其落。",
            "有木而桷，则以其斲。"
        ],
        "title": "鶑鸣十章寄戚伯瑞  其六",
        "id": "f3d791b6-0f57-483b-84a2-81348859a88e"
    },
    {
        "author": "彭龟年",
        "paragraphs": [
            "静观物理，式感我思。",
            "有风凄兮，吹我裳衣。"
        ],
        "title": "鶑鸣十章寄戚伯瑞  其七",
        "id": "0c8c91a4-7454-433b-8cb5-999a3a45aa3b"
    },
    {
        "author": "彭龟年",
        "paragraphs": [
            "春花粲兮，两山之间。",
            "谁与我适，觞咏以还。"
        ],
        "title": "鶑鸣十章寄戚伯瑞  其八",
        "id": "a361ee60-ec4a-4c80-806b-6732da7da90a"
    },
    {
        "author": "彭龟年",
        "paragraphs": [
            "日升于东，月生于西。",
            "惟神之驰，曾莫知所之。"
        ],
        "title": "鶑鸣十章寄戚伯瑞  其九",
        "id": "8e677e84-a520-40a7-98c8-e72be30f2e24"
    },
    {
        "author": "彭龟年",
        "paragraphs": [
            "莫克匪己，莫玩匪理。",
            "有怀于是，不知子之所止。"
        ],
        "title": "鶑鸣十章寄戚伯瑞  其一○",
        "id": "07e9f50e-b879-493c-89be-227704e238a0"
    },
    {
        "author": "彭龟年",
        "paragraphs": [
            "以物养物，如水沃木。",
            "推彼有余，益此不足。",
            "惟直与气，如木有根。",
            "本既充盛，枝叶自繁。",
            "气言其形，直言其理。",
            "与生俱生，无彼无此。",
            "云何谓直，养此气耶。",
            "直果外来，气内出耶。",
            "孟氏此言，我知其自。",
            "则以告子，以义外计。",
            "谓直养气，其差则同。",
            "疑其不然，愿启我蒙。"
        ],
        "title": "胡广文以直养名堂余举伊川之说问之往反数十言终未判也再以是讯焉",
        "id": "a4d70ea3-4762-4d78-a0fb-23a543a70fe0"
    },
    {
        "author": "彭龟年",
        "paragraphs": [
            "昔从招提游，岸柳擘新絮。",
            "那知再到时，叶落满庭署。",
            "争如青青松，寒暑了不与。",
            "古干屈龙蛇，依然旧游处。",
            "触物转多时，何以消百虑。",
            "陶潜早解此，撒手赋归去。",
            "纷纷世俗流，何用苦懽饫。",
            "试问皎然师，茶香得谁助。"
        ],
        "title": "九日分韵得去字",
        "id": "62693115-d38f-4250-b7fd-18ad88737cdf"
    },
    {
        "author": "彭龟年",
        "paragraphs": [
            "君子岂无欲，有欲未足忧。",
            "百计护此短，此心尚可求。",
            "向来畏人言，言者不肯休。",
            "不畏固未可，无言我谁尤。",
            "事当究本源，琐细不足筹。",
            "有疾不忌医，膏肓尚能瘳。"
        ],
        "title": "别赵运使二首  其一",
        "id": "bac30921-190e-468f-ae4e-238a59e2a778"
    },
    {
        "author": "彭龟年",
        "paragraphs": [
            "用民如用马，可御不可驰。",
            "论人如论医，贵常不贵奇。",
            "古来才智士，日与功名期。",
            "傥遂李广侯，文帝数乃奇。",
            "先生盘石宗，一节江南归。",
            "圣皇夜半席，宁以鬼神移。",
            "遥知清问下，万里寄一辞。",
            "当使觳觫牛，不独见乃知。"
        ],
        "title": "别赵运使二首  其二",
        "id": "fb338ba5-3cd2-4f39-9487-a3d34a2065c3"
    },
    {
        "author": "彭龟年",
        "paragraphs": [
            "理财非凿空，简讼在谨始。",
            "林繁去冗根，巵漏无溢水。",
            "此理容可观，妙处要深体。",
            "岂惟宰一邑，天下亦如此。"
        ],
        "title": "送庐陵李宰养直之官兼呈刘寺簿四首  其一",
        "id": "29f89aa1-217e-4981-ba97-3b7ef8116a56"
    },
    {
        "author": "彭龟年",
        "paragraphs": [
            "治邑即治家，爱民如爱己。",
            "不须驰广莫，观远自近始。",
            "君才成风斤，鼻垩有余地。",
            "吾言尚敢狂，快处须反视。"
        ],
        "title": "送庐陵李宰养直之官兼呈刘寺簿四首  其二",
        "id": "1132cf00-6c21-4bea-a779-2da202c3a706"
    },
    {
        "author": "彭龟年",
        "paragraphs": [
            "入仕不为宰，无异面墙壁。",
            "如何今世人，指作富贵厄。",
            "区区为身谋，反谓第一策。",
            "皇皇百里民，谁为访休戚。"
        ],
        "title": "送庐陵李宰养直之官兼呈刘寺簿四首  其三",
        "id": "fe0f523a-ccb2-426f-86a0-41fd497ae188"
    },
    {
        "author": "彭龟年",
        "paragraphs": [
            "澡身有至理，面垢吾能索。",
            "负背肤所受，非人孰湔涤。",
            "诗人有良玉，犹藉他山石。",
            "况复吾所师，且喜得亲炙。"
        ],
        "title": "送庐陵李宰养直之官兼呈刘寺簿四首  其四",
        "id": "8762b783-bf79-4f4e-a104-f6976996b025"
    },
    {
        "author": "彭龟年",
        "paragraphs": [
            "新蝉鸣高柳，轻鸥弄晴川。",
            "浮家作远游，触热岂所便。",
            "武昌古都会，形胜两国肩。",
            "貔貅杂民居，烽火照敌边。",
            "朝廷重牧守，尤需治中贤。",
            "君侯文章家，班马不敢先。",
            "墨庄一种子，落实今几年。",
            "瞠乎出其后，独得道学传。",
            "诚身自孝悌，玩理潜天渊。",
            "悠然静中春，汹汹风涛前。",
            "四海满誉望，诸公争挽牵。",
            "容台志不舒，别驾用未专。",
            "去就抑何心，行可吾亦然。",
            "余也沟渎质，误辱青黄妍。",
            "工夫恳切切，习气犹拘挛。",
            "居然作别离，欲别思绵绵。",
            "归鸿几时来，江树底晚烟。"
        ],
        "title": "别刘寺簿子澄赴岳州倅",
        "id": "e9d31547-6514-4de8-80f9-ce8a4adead2d"
    },
    {
        "author": "彭龟年",
        "paragraphs": [
            "爱民有诚心，发用非己私。",
            "齐王累己见，乃以小大移。",
            "冠履自贵贱，痛痒一体随。",
            "万事有定理，应之当坦夷。",
            "傥以我好恶，定非真是非。",
            "光风霁月中，宁许栽藩篱。"
        ],
        "title": "别张袁州五首  其一",
        "id": "ba094ce1-d54b-4dae-bde9-0d18c0e322b3"
    },
    {
        "author": "彭龟年",
        "paragraphs": [
            "富贵不可求，名节可不修。",
            "韩公三上书，所愿略不酬。",
            "柳子百世文，莫洗一日羞。",
            "要须外无累，乃免罟获忧。",
            "青青最高松，藤萝所绸缪。",
            "繁阴岂足羨，试看风露秋。"
        ],
        "title": "别张袁州五首  其二",
        "id": "d0192586-ae3a-4423-bf80-85f8ce430001"
    },
    {
        "author": "彭龟年",
        "paragraphs": [
            "袁人思君侯，事事皆甘棠。",
            "君侯亦念之，疾苦如己伤。",
            "向来趣引输，诏许仍旧章。",
            "抗疏论不足，古人所未尝。",
            "此请久不下，公归奏明光。",
            "渠侬未知公，尸祝无相忘。"
        ],
        "title": "别张袁州五首  其三",
        "id": "8a08f3cc-a447-4f66-99bd-02e9475f500e"
    },
    {
        "author": "彭龟年",
        "paragraphs": [
            "弦急无和声，行疾多窘步。",
            "从容应万变，乃有天下度。",
            "先生经纶才，所至祛百蠹。",
            "一州直易耳，治者弗敢措。",
            "弱翁霁威严，犹被功名误。",
            "孰知观过仁，一蹴超圣处。"
        ],
        "title": "别张袁州五首  其四",
        "id": "34ca51ad-9f93-44ad-bb1e-d63bcbe7e648"
    },
    {
        "author": "彭龟年",
        "paragraphs": [
            "平生学不力，莫移资禀偏。",
            "疎愚寡周防，戆直绌巧谝。",
            "出身仕官府，何幸依仁贤。",
            "朴樕本无庸，刻画几成妍。",
            "江湖政浩荡，云汉难攀缘。",
            "何以慰我思，一语当韦弦。"
        ],
        "title": "别张袁州五首  其五",
        "id": "cf8fe9d9-bae7-4cce-bccb-5ff6fe0e7507"
    },
    {
        "author": "彭龟年",
        "paragraphs": [
            "秋风掠梧桐，岁月去如掷。",
            "功名趁强健，君子有行役。",
            "朝家政急贤，黼座不满席。",
            "巍巍庙堂望，留客良独惜。",
            "谁为君兰言，亦有子公力。",
            "居然怀墨绶，懽喜动颜色。",
            "宰邑世情难，指作富贵厄。",
            "公尝为我言，百里岂摈斥。",
            "虽无槐鼎贵，均是代天职。",
            "人方事趣办，声誉已赫赫。",
            "公独安其常，容与不可迫。",
            "静观物议定，岂止较寻尺。",
            "愿公充此心，寿此一世脉。",
            "行行见天子，清问下文石。",
            "区区尝试语，要不若亲历。",
            "公看江南贫，此岂州县责。"
        ],
        "title": "别宜春柯宰",
        "id": "300c725c-c054-4017-b1be-4dc4e049881e"
    },
    {
        "author": "彭龟年",
        "paragraphs": [
            "误身利名场，无异一釜甑。",
            "置之水火间，谬以力取胜。",
            "人生具天则，发见亦有证。",
            "如水行地中，投隙即流迸。",
            "但恐人欲纵，勃若一民横。",
            "志师傥自强，万虑当退听。",
            "谁能学禅伯，绝物以求定。",
            "吾闻至人言，当识动中静。",
            "万变不可齐，一念终难正。",
            "口耳固在我，视听复谁令。",
            "须从事上学，宁有物外性。",
            "能用使太平，不用我何病。",
            "斯言闻亦多，究竟终未莹。",
            "从今三爇香，愿以公为镜。"
        ],
        "title": "和向倅韵  其一",
        "id": "e92de52c-9739-46bf-b9fe-91973d516a57"
    },
    {
        "author": "彭龟年",
        "paragraphs": [
            "今日若驭风，前日如负甑。",
            "乘兴试一出，意到即为胜。",
            "芗林有高人，能识未病证。",
            "谈锋不可遏，勇若春笋迸。",
            "美名戒多取，夫子无太横。",
            "钟期不世出，谁作山水听。",
            "人生具物则，天命我当定。",
            "起居孰非真，寂灭岂是静。",
            "毫厘不密察，天地失其正。",
            "圣学有终始，谟训严于令。",
            "穷理以致知，持敬乃成性。",
            "倘从口耳学，莫救膏肓病。",
            "大本若不立，宁论语未莹。",
            "涂泽欲自妍，何以逃水镜。"
        ],
        "title": "和向倅韵  其二",
        "id": "d58d561c-340c-40a5-8d28-efb0290387e3"
    },
    {
        "author": "彭龟年",
        "paragraphs": [
            "君家金石台，我家富寿冈。",
            "十驲苦不远，半世成相望。",
            "我为一贫驱，触热来帝乡。",
            "尘垢面未颒，鬰结志不强。",
            "下马忽见君，喜剧几欲狂。",
            "未语心已倾，既坐形俱忘。",
            "醒我醉梦中，祓我冰雪旁。",
            "主人知客深，对著夜雨牀。",
            "犹恐客意短，渠渠罗酒浆。",
            "蟹螯擘新肥，荔子含生香。",
            "晚归候月影，早游趁湖光。",
            "都城六月中，公卿簿书忙。",
            "而我乃与君，专此风露凉。",
            "笑语虽杂乱，理到味自长。",
            "平生区区愿，恰此一月偿。",
            "遽然委我去，令人热中肠。",
            "儿女惜别离，丈夫重行藏。",
            "敢因杯酒行，感慨徒悲伤。",
            "君去起我思，彩衣拜重阳。",
            "愿言各努力，白发行中堂。"
        ],
        "title": "别孙隠甫",
        "id": "2e15197b-dce6-403c-84c0-96810f9e5d1d"
    },
    {
        "author": "彭龟年",
        "paragraphs": [
            "刺史官已尊，郴左郡尤古。",
            "太常墨庄家，帝命分竹五。",
            "扶摇负劲翮，巨浸落双橹。",
            "谁能极所至，千里看举武。",
            "纷纷轓两朱，局局印一组。",
            "世无元道州，万物气不吐。"
        ],
        "title": "送刘寺簿知衡州",
        "id": "3ddfb081-3974-4dbe-b765-f22978f6c3a8"
    },
    {
        "author": "彭龟年",
        "paragraphs": [
            "有翁忧思深，挟药救一世。",
            "大声疾其呼，负箧即都市。",
            "凝视彻河汉，觇色见肠胃。",
            "巍峨一男子，面泽胜粉腻。",
            "翁前亟与语，腠理中邪沴。",
            "再三犹不闻，掉臂若欲避。",
            "涂人竞揶揄，毋乃太逐利。",
            "那知此翁心，肝脑作布施。",
            "厌见大官医，十谒九不值。",
            "高车索礼貌，疑疾致金币。",
            "侵寻疾已深，鍼达不可暨。",
            "却推主人痴，疾欲胜砭剂。",
            "天寒日以深，衰态日以至。",
            "稍觉念翁来，西风政憔悴。"
        ],
        "title": "药翁吟",
        "id": "a4ce6cd1-a0c6-4ae5-9186-c731210db177"
    },
    {
        "author": "彭龟年",
        "paragraphs": [
            "爱公喜公去，爱国喜公住。",
            "公去不可留，一节江东路。",
            "停杯与公别，琐琐不足疏。",
            "金陵古都会，形势天所付。",
            "江淮有前蔽，荆楚无后顾。",
            "矫首对山河，亦足发外惧。",
            "钱唐六十年，帖帖泰山措。",
            "繁华视旧都，无复郇瑕虑。",
            "郇瑕仅忧贫，虽贫犹未斁。",
            "安得小范老，前席借一箸。",
            "重画汴洛谋，起此宴安痼。",
            "金粟互输送，甲兵更守戍。",
            "去来徜习惯，缓急乃暇豫。",
            "耳闻不如见，公见况超悟。",
            "愿公细平章，心期一言寤。",
            "从此日暮云，不外锦囊句。"
        ],
        "tags": [
            "泰山"
        ],
        "title": "送杨诚斋赴江东漕",
        "id": "bfd3eeab-777c-4561-a91a-8b7d11a11b80"
    },
    {
        "author": "彭龟年",
        "paragraphs": [
            "紫巖天下志，勇决如百川。",
            "一身扶三纲，百丑妬独妍。",
            "南轩经世学，仰嗣千圣传。",
            "匆匆造膝陈，众鸟惊虚弦。",
            "油幢入楚泽，不复梦细旃。",
            "公乘一节朝，遇合君适然。",
            "物弛久必张，后美开诸先。",
            "区区人力衰，今乃还其天。",
            "夷夏早知名，家国嗟独贤。",
            "用大力有余，入细心愈研。",
            "三年尹王都，警柝清夜眠。",
            "忠言出荷橐，妙斡天机旋。",
            "反视班伯辈，但觉口语譞。",
            "要知源流异，孰似周公前。",
            "江湖秋已多，宇宙清无边。",
            "气凝万类实，人亦体其全。",
            "况是嵩降辰，谁颂舂容篇。",
            "愿公如紫巖，而复得君专。",
            "愿公如南轩，而享箕翼年。",
            "赤手洗甲兵，黑头出貂蝉。",
            "却从祝融峰，高处寻偓佺。"
        ],
        "title": "寿张京尹",
        "id": "6d112d88-965a-46f4-a239-1c73aa495c4d"
    },
    {
        "author": "彭龟年",
        "paragraphs": [
            "世间颠倒事，一切自酒出。",
            "醒时清明心，醉后不可觅。",
            "醉时颠倒苗，或发醒时实。",
            "酒能醉人形，不能醉人心。",
            "心傥有主宰，万变不可淫。",
            "大禹恶旨酒，拜善功最深。"
        ],
        "title": "酒醒",
        "id": "f5be2257-612e-4978-a8e3-bbc6b40009e1"
    },
    {
        "author": "彭龟年",
        "paragraphs": [
            "楼前梅十围，负背花千树。",
            "种花识花性，培养随好恶。",
            "花无十日好，不惮千日虑。",
            "那知花已娇，疲惫风能蛊。",
            "争如岁寒操，盘结不择土。",
            "时当气栗烈，天地闭其户。",
            "蓬蓬起南海，呼吸万窍怒。",
            "向来桃李辈，缩气不敢吐。",
            "惟有冰玉姿，秀发略不沮。",
            "静观万物理，参差乃如许。",
            "不见千金子，宴坐危堂庑。",
            "一朝遇变故，仓猝失所措。",
            "不见陋巷士，脱齿甘捽茹。",
            "翛然天地间，了不识忧惧。",
            "达人善观物，在我乃不喻。",
            "须上最高楼，方能了真趣。"
        ],
        "title": "题王仲显梅谷",
        "id": "100c47b9-ffa6-4b22-83c7-047dadfb08a0"
    },
    {
        "author": "彭龟年",
        "paragraphs": [
            "出捧毛义檄，不违菽水欢。",
            "归侍潘安舆，能宣诏条宽。",
            "古来忠孝事，兼此良独难。",
            "是心无中边，宁择陆与盘。",
            "区区平反念，虽喜不胜残。",
            "那知容色温，足使田里安。",
            "韦编三绝书，十载胸中蟠。",
            "用处义自精，何适非其端。",
            "如水行地中，浑浑不可殚。",
            "尚恨斗大州，不足观其澜。",
            "我昔欲见君，恨不生羽翰。",
            "及兹与君别，一饮盟已寒。",
            "人生聚散情，欲语徒辛酸。",
            "惟此一寸心，万里聊相观。"
        ],
        "title": "送李眉州",
        "id": "f5ed3403-d07e-48cd-a759-d26bd785abf6"
    },
    {
        "author": "彭龟年",
        "paragraphs": [
            "家传张长公，直节可敬叹。",
            "居官不取容，安有鄙夫患。",
            "奏劾司马门，乃翁宁可犯。",
            "惊跸当罚金，法令戒反汗。",
            "奈何盗环人，使遭灭族难。",
            "惟挚有父风，彼美渊明赞。",
            "由来阴德深，云仍继名宦。",
            "西州清河家，簪绂夸里闬。",
            "我公翰墨英，蚤岁擢三馆。",
            "立朝物望归，骎骎历华贯。",
            "莼羹忽思归，周邦喜良翰。",
            "三节歌皇华，风采肃廉按。",
            "召归一再迁，卿月光有粲。",
            "廷尉天下平，异论乃冰炭。",
            "守道当守官，闻风志立懦。",
            "分符复西归，顾忧宽宵旰。",
            "广汉最繁丽，地望蜀郡冠。",
            "房湖天下稀，公余可吟玩。",
            "十顷玻璃风，和气来隔岸。",
            "过家亦足荣，触热去不惮。",
            "三世居此官，盛事闻见罕。",
            "甘棠百年思，蔽芾阴更满。",
            "少城我从公，转首岁六换。",
            "人生一浮萍，谁料聚与散。",
            "荒凉更寂寞，一笑得承款。",
            "柬之宰相材，自是一好汉。",
            "大手当调羹，先试五花判。",
            "愿言坚晚节，功倍事则半。",
            "衰病卧漳滨，尚念刘公干。"
        ],
        "title": "送张少卿知汉州用汉字韵",
        "id": "5cc3751d-52d2-458b-b66c-b88e92a27587"
    },
    {
        "author": "彭龟年",
        "paragraphs": [
            "我官广文馆，门巷正萧索。",
            "王孙幸过我，开口有请托。",
            "索诗慈顺堂，一再不可却。",
            "人心有太平，此岂易描摸。",
            "夭夭吹棘心，韡韡灿棣萼。",
            "君方大欢足，天地费酬酢。",
            "而我独零丁，诗复那可作。",
            "因君索诗苦，谩荐尝试药。",
            "中庸十五章，此理非外铄。",
            "反身若不诚，为善终未乐。"
        ],
        "title": "慈顺堂",
        "id": "e87dd5ac-9b58-461f-87d8-ebfe9c2279b2"
    },
    {
        "author": "彭龟年",
        "paragraphs": [
            "人情畏所见，假善以自欺。",
            "不畏或未死，心伪谁能医。",
            "风雷动渊默，日月行屏帏。",
            "念起物自形，矢决犹可追。",
            "而乃如琴张，堂堂亦何为。",
            "君子非恶文，文胜质乃衰。",
            "试看堂前草，安得青如兹。"
        ],
        "title": "尚䌹堂",
        "id": "22b0742f-adf6-4ab0-a05f-030989e54e76"
    },
    {
        "author": "彭龟年",
        "paragraphs": [
            "惠山滋华池，玉山润百卉。",
            "二贤竞出守，山水亦自慰。",
            "人生别离难，朋旧走相谓。",
            "尅期会南湖，肯托简书畏。",
            "敬酌万石君，欲叹不敢忾。",
            "愿如玉山高，物物饱生气。",
            "又酌双井公，一举大白既。",
            "愿如惠山清，滴滴濯腑胃。",
            "择侯须择贤，无乃拔其汇。",
            "帝城人欲入，竞进去乃贵。",
            "谁无蝼蚁心，早去亦有味。",
            "朝家急贤秋，人物欠经纬。",
            "想当分符时，欲遣意犹未。",
            "幸无疾其驱，有诏傥可暨。"
        ],
        "title": "同陈祕监诸丈送黄商伯守常州石叔访守上饶会于艮山门张园以人生五马贵莫受二毛侵分韵得贵字",
        "id": "4841a04a-4586-4407-a82b-bdafeb45356e"
    },
    {
        "author": "彭龟年",
        "paragraphs": [
            "少读丽泽书，投老未尽识。",
            "譬如涉大海，渺不见其极。",
            "去之若有失，从之了无得。",
            "约兄自西来，为我倒胸臆。",
            "始知公输巧，要不外绳墨。",
            "从兹往来频，不辨主与客。",
            "去住宁有定，长恐使南北。",
            "谁题治中舆，别日忽相偪。",
            "欲留留不可，把袂三叹息。",
            "送君浙河西，狂涛立如植。",
            "君其稳驾浪，我亦理行幅。",
            "斯意莽无穷，所愿各努力。"
        ],
        "title": "送吕子约赴天台倅",
        "id": "980015df-8046-4767-8132-e42e9abea027"
    },
    {
        "author": "彭龟年",
        "paragraphs": [
            "畴昔登贤书，夫子持文衡。",
            "每见辄忽别，问端不能更。",
            "一从齿周行，后先佐司成。",
            "未几奉辟书，复接台中评。",
            "词色陶春和，风味浥秋清。",
            "人生事好乖，岁晚意始倾。",
            "云何千里去，一节湘中行。",
            "留行我无说，脱去公方荣。",
            "人言转输重，我视锱铢轻。",
            "望之拾遗愿，公岂少此情。",
            "向来否泰疏，上亦知忠诚。",
            "公身有内外，公意无亏盈。",
            "雁来书可慰，细数新丰程。"
        ],
        "title": "送何同叔赴湖南漕",
        "id": "77d5acc1-80e7-45db-8e9a-7c820b55abec"
    },
    {
        "author": "彭龟年",
        "paragraphs": [
            "吾友范文叔，家世岷峨州。",
            "忠纯自性分，耿耿明月秋。",
            "朅来声利场，况与造物侔。",
            "汲引如不及，不进不肯休。",
            "酸咸性难齐，委曲能调柔。",
            "一朝善类合，人亦多君谋。",
            "或者以己量，谓君相比周。",
            "在我亦何感，太空云自浮。",
            "俄然动归兴，瞥去轻于鸥。",
            "始知进退间，君子得自由。",
            "圣主罗众俊，巖穴穷冥搜。",
            "何以斗大州，著我第一流。",
            "无人子思侧，殷勤为王留。",
            "谬当豹尾间，对此诚包羞。",
            "五马岂不贵，吾非为君筹。",
            "君傥知我心，毋忘天下忧。"
        ],
        "title": "送范文叔知彭州",
        "id": "74534ee3-7874-4f78-95c8-4d19e2c4aae1"
    },
    {
        "author": "彭龟年",
        "paragraphs": [
            "东家十亩橘，治蠹苛于狱。",
            "课童事剔决，生意长不足。",
            "不如西家农，末麦土已熟。",
            "一朝种子落，坐见天地绿。"
        ],
        "title": "别周侍郎五首  其一",
        "id": "44b03e7f-ce2c-4299-9732-322c2b1bda4f"
    },
    {
        "author": "彭龟年",
        "paragraphs": [
            "人便适性事，医乃逢其痴。",
            "有药不投疾，但欲甘于饴。",
            "安知万全方，非取颊舌宜。",
            "谁能味此苦，恐厌功效迟。"
        ],
        "title": "别周侍郎五首  其二",
        "id": "5d5acb43-267f-4171-9fba-fa1c75268665"
    },
    {
        "author": "彭龟年",
        "paragraphs": [
            "太和到处萌，物各从所受。",
            "老农嘉谷心，自觉稊稗丑。",
            "道旁有荆棘，斤斧不得宥。",
            "移根著山阿，吾亦付薪槱。"
        ],
        "title": "别周侍郎五首  其三",
        "id": "435cd5cc-f714-48df-a956-0dea78887bf5"
    },
    {
        "author": "彭龟年",
        "paragraphs": [
            "鹊有护巢心，鸦负夺巢力。",
            "纷争互胜败，卒乃覆其室。",
            "鲁鸡本非鹄，伏鷇出羽翼。",
            "我无拒尔心，万物同一息。"
        ],
        "title": "别周侍郎五首  其四",
        "id": "bed03a3a-fbd8-45d0-8c01-dae363cfaa4c"
    },
    {
        "author": "彭龟年",
        "paragraphs": [
            "创平痛方定，醉甚忽解酲。",
            "乃作翻然思，遽能免心惊。",
            "君子足远虑，小人无隠情。",
            "有言傥可吐，守口何如瓶。"
        ],
        "title": "别周侍郎五首  其五",
        "id": "6863c9be-2e5a-4fcf-9106-29da3f0cc99d"
    },
    {
        "author": "彭龟年",
        "paragraphs": [
            "吾闻读书人，惜气胜惜金。",
            "累累如贯珠，其声和且平。",
            "忽然低复昂，似绝反可听。",
            "有时静以默，想见䌷绎深。",
            "心潜与理会，不觉咏叹淫。",
            "昨夕汝读书，厉响惊四邻。",
            "方其气盛时，声能乱狂霖。",
            "倏忽气已竭，口亦遂绝吟。",
            "体疲神自昏，思虑那得清。",
            "安能更隽永，温故而知新。",
            "永歌诗有味，三复意转精。",
            "勉汝讽诵余，且学思深湛。"
        ],
        "title": "读书吟示铉",
        "id": "1b861441-a5b7-4a11-b312-45ab2dfbc93d"
    },
    {
        "author": "彭龟年",
        "paragraphs": [
            "土缶寡讥诮，白璧多瑕疵。",
            "毁誉未必公，名起谤亦随。",
            "天下有真是，不在爱恶时。",
            "青青荆棘场，拍拍蝴蝶飞。",
            "不如岁且寒，更试松柏姿。"
        ],
        "title": "土缶",
        "id": "5e4f2c38-c4cd-4f58-8423-926b2a19ba4b"
    },
    {
        "author": "彭龟年",
        "paragraphs": [
            "子猷犹爱竹，爱竹意已疎。",
            "著脚踏危机，肉相元未除。",
            "要识竹情性，顾我求其初。",
            "是中傥虚明，处处我与居。",
            "公侯胸中竹，不受富贵锄。",
            "平生对此君，意足不愿余。",
            "炎天憩斯亭，洒洒凉风诸。",
            "凉风不可招，招得还踌躇。",
            "悠然忽相会，我适还似渠。",
            "明朝有公事，此意当何如。"
        ],
        "title": "临江郡斋邀凉亭分韵得居字",
        "id": "64b6013a-7a56-4b6f-a554-42f4726e4052"
    },
    {
        "author": "彭龟年",
        "paragraphs": [
            "妖氛动寥廓，白日漫沙尘。",
            "忠义不可没，扶携悯如邠。",
            "人情易勇怯，鼓舞吾当伸。",
            "忽忘天地仇，却见玉帛邻。",
            "沦胥五十年，锐气日以堙。",
            "皇皇忠献家，正议摩秋旻。",
            "只手提三纲，一缕挽万钧。",
            "狂敌不足灭，颓俗何由仁。",
            "千载诸葛公，相望吾霑巾。"
        ],
        "title": "挽张南轩先生八首  其一",
        "id": "45bd97b0-0198-4c0f-bbf4-8f0ac5d9a6f6"
    },
    {
        "author": "彭龟年",
        "paragraphs": [
            "世无邹孟氏，圣道危于丝。",
            "学者迷统绪，扰扰徒外驰。",
            "况有释老辈，窃窥如鬼魑。",
            "苦彼疑似说，陷我高明资。",
            "伟然周与程，振手而一麾。",
            "源流虽未远，淆浊亦已随。",
            "公如一阳复，寒烈已可知。",
            "斯文续以传，岁晚非公谁。",
            "伤哉后来者，此世亡此师。"
        ],
        "title": "挽张南轩先生八首  其二",
        "id": "4652ef13-445c-4b12-9ddd-04a47e1fe3be"
    },
    {
        "author": "彭龟年",
        "paragraphs": [
            "邪正不两立，何异莸与薰。",
            "宁怀爱憎念，趣尚难同羣。",
            "向来阊阖疏，杯水沃烈焚。",
            "虽无扑灭期，固亦摧炎熏。",
            "黄钟动孤管，众乐知有君。",
            "祇今才数年，荟蔚朝隮云。",
            "公身虽已殒，公言犹可闻。",
            "所期动九天，从此泾渭分。",
            "宁愿如曲江，一尊酹孤坟。"
        ],
        "title": "挽张南轩先生八首  其三",
        "id": "c571f406-563a-4d1e-82ba-b4853ecd1d91"
    },
    {
        "author": "彭龟年",
        "paragraphs": [
            "时平有賸贼，人伙无宽乡。",
            "上下日逼趣，彫瘵谁得将。",
            "纷纷几守宰，所较有短长。",
            "专利计锱铢，治法出一方。",
            "惟公作州牧，万物惊初阳。",
            "仁心所发施，四达无门旁。",
            "丁庸省严濑，盐䇲宽南荒。",
            "直惟此方人，岁时悲奉尝。",
            "凡公不到处，今恨无甘棠。"
        ],
        "title": "挽张南轩先生八首  其四",
        "id": "5fb97d3d-5544-45df-93fc-849dd2ca680a"
    },
    {
        "author": "彭龟年",
        "paragraphs": [
            "吴楚尚禨鬼，习俗久已尨。",
            "淫词张鬰气，驰走如奔泷。",
            "春秋严报祈，夜鼓纷逢逢。",
            "娱神杂羽翿，酾酒堆甖缸。",
            "间用次睢社，千金博奇庬。",
            "公能揭正理，开此一世憃。",
            "宁关祠有无，庐屋记崆㟅。",
            "要令冥行人，从兹得明釭。"
        ],
        "title": "挽张南轩先生八首  其五",
        "id": "f50ab55d-6c15-44b6-9a16-354a73ffeb57"
    },
    {
        "author": "彭龟年",
        "paragraphs": [
            "平生中兴念，渴饮而饥食。",
            "落落不可合，令人气填臆。",
            "归来牧桂州，才人用转窄。",
            "抚摩日多暇，整整戎事饬。",
            "偏伍联浮游，坐作亲部勒。",
            "异时了剧寇，乃此诸校力。",
            "论兵较利钝，夫岂谓深识。",
            "牛刀何施宜，功乃在鸡肋。",
            "谁知我公心，抆泪三叹息。"
        ],
        "title": "挽张南轩先生八首  其六",
        "id": "d584be96-7e61-4d3f-8825-02ee9847c656"
    },
    {
        "author": "彭龟年",
        "paragraphs": [
            "拱璧堕泥涂，康瓠置坛墠。",
            "天心与人事，颇似好乖舛。",
            "贤愚真是非，每向死生辨。",
            "哀荣若相迕，遗恨常不免。",
            "前年建安公，罹此二气沴。",
            "今年公复死，殒我一世善。",
            "龙文百斛鼎，功在白玉铉。",
            "斯人太薄命，长苦乐事鲜。",
            "时因思贤忧，终夕长展转。"
        ],
        "title": "挽张南轩先生八首  其七",
        "id": "5f8ffc0e-e35a-4f8d-9d15-f90a2742147e"
    },
    {
        "author": "彭龟年",
        "paragraphs": [
            "昔年清江上，再拜投漫刺。",
            "匆匆仅班荆，春风满怀袂。",
            "自此成契阔，书邮剖疑义。",
            "此理有会通，万彻而一致。",
            "缕缕为我言，颠倒行间字。",
            "濯手时一观，如烹大鼎胾。",
            "叹我无持操，莫励四方志。",
            "君子不再见，已负终身愧。",
            "从今一杯月，永堕湘中泪。"
        ],
        "title": "挽张南轩先生八首  其八",
        "id": "0b1ccee2-a3c3-4cd4-b63e-22043e1c3d09"
    },
    {
        "author": "彭龟年",
        "paragraphs": [
            "忆昨雨霁投招提，五峰幻出如新沐。",
            "僧言一月无此奇，正直由公感通速。",
            "倾曦已没暝霭生，竚立危亭看不足。",
            "遂扶晨策陵岖嵚，要识祝融真面目。",
            "轻阴阁雨日将升，浅雾喷云生半腹。",
            "晦明变化在俄顷，山鬼无端太翻覆。",
            "东西南北杳不知，天柱诸峰固难瞩。",
            "因思世事无不然，氛垢时多少清淑。",
            "良辰一遇信可欣，浊世相遭匪予辱。",
            "湘累为此赋远游，要待棋终看结局。",
            "嗟我宁能待汝清，原隰征夫驾方趣。",
            "安得韩公剑倚天，决断浮云取新旭。"
        ],
        "title": "登上封半山而雾大起叹而有作",
        "id": "b0320638-cd3c-40d9-a90a-f1fab0f2a483"
    },
    {
        "author": "彭龟年",
        "paragraphs": [
            "使君朝天骑霜蹄，朔风猎猎吹裳衣。",
            "钲铙聒天山谷应，旌旗弄日龙蛇飞。",
            "邦人遮留留不得，壮儿截镫小儿泣。",
            "老翁数十相扶携，喘若筒吹行转疾。",
            "且行且止相叹嗟，若怨若慕言纷拏。",
            "一翁指我门前土，向时蓁莽今桑麻。",
            "自言新年年九十，旧使姓名多记忆。",
            "从头屈指细平章，清静安宁今第一。",
            "狡胥每欲挑民争，能令衽席生五兵。",
            "我公平易与民近，智巧有尽苦难行。",
            "里中少年号刀笔，曾向公庭瞯消息。",
            "归来语我使君明，胸中是非纸上律。",
            "吾农疾苦年来多，公今归去谁抚摩。",
            "留公无计可奈何，呼儿起舞吾当歌。",
            "官家神圣似尧禹，蠖濩宫深有言路。",
            "借留谁格向来书，犹有民谣能取否。",
            "或闻朝廷虚柄臣，须公经济难逡巡。",
            "延英奏对刻易下，囊封且说江南贫。"
        ],
        "title": "送赵使君老父吟",
        "id": "834af0f9-132d-42e3-b780-b922f0d7b21a"
    },
    {
        "author": "彭龟年",
        "paragraphs": [
            "朔风猎猎搜离思，千山木叶飞东西，山声互答轰鼓鼙。",
            "日影倒乱摩旌旗，琼山太守行赤帷，父老出饯相扶携。",
            "把袂惜别车去迟，仙都散吏挈榼随，洗醆酌酒歌别离。",
            "别离之歌歌声希，儿女子态不愿为，圣皇择守先南陲。",
            "朱崖况复环生黎，黎山插天海四围，黎人出没如鬼魑。",
            "凶鲸蚋集不可羁，无异生缚虎与罴，乃令错处海一涯。",
            "一日万变藏几微，赵张缩手龚黄痴，良二千石非公谁。",
            "公行南方易如归，公举南事易如携，向来盐䇲一局棋。",
            "白黑纷乱杨朱岐，公能辨晰是与非，袖有长疏天下知。",
            "口不可惜人可悲，鬼魑虎罴日夜伺，此时此事分安危。",
            "想公再拜辞玉墀，睿意恳恻亦在兹，九重寄公万里师。",
            "纷纷狱讼不足治，从驲遽听东南驰，定知召节封金泥。",
            "不然盐䇲更畴咨，服岭以南公一夔。",
            "与公离别歌此词，愧不以颂而以规。"
        ],
        "title": "送王仲显赴琼州",
        "id": "043c54c6-89a6-4144-bc7e-4b0f53a63bcd"
    },
    {
        "author": "彭龟年",
        "paragraphs": [
            "马有足，疲驰驱。",
            "牛有足，劳畬菑。",
            "不如大阍无更好，终日兀坐如黏黐。",
            "人言犹有深意存，螣蛇无足终能飞。",
            "此心傥欲与日竞，莫道有足无亦病。"
        ],
        "title": "病足歌",
        "id": "bb21a5fa-cdfb-4268-9516-c5bc93781266"
    },
    {
        "author": "彭龟年",
        "paragraphs": [
            "夫君爱民如爱己，不爱公卿爱刺史。",
            "得州如斗喜不禁，拍手催儿治行李。",
            "朝家急贤不惜官，日日中书有除旨。",
            "周南留滞太史叹，目断子公书一纸。",
            "夫君却不薄淮阳，此见宁输三十里。",
            "庖丁虽欲善刀去，无奈世间多巨髀。",
            "晋陵繁伙视三辅，历徧屏风无可使。",
            "未央对罢天一笑，今日无忧惠山水。",
            "未容远去引自近，早晚赐环差易耳。",
            "九华却恐怨君王，误我明年花柳喜。"
        ],
        "title": "送曾无瑕改常州",
        "id": "91b7aed6-c907-4846-b7fa-a70d6e0f7094"
    },
    {
        "author": "彭龟年",
        "paragraphs": [
            "泮宫老潘贤且仁，分义浓如手足亲。",
            "悬知故人在千里，健步远来缄墨新。",
            "黄柑霜后愈精好，香味宛如包贡珍。",
            "分赏且用涤烦渴，不救莱芜炊甑尘。"
        ],
        "title": "次韵教授兄友惠柑",
        "id": "40d3e65c-c082-47aa-9ca9-c7e58d953b6d"
    },
    {
        "author": "彭龟年",
        "paragraphs": [
            "吾闻广南东西四十州，诸蛮错处如蚍蜉。",
            "东州之蛮富珠贝，西州有马供羣驺。",
            "一从陇右失刍牧，万里山蹊来作足。",
            "部分驿使视行厩，路远疲农输食粟。",
            "边头给估不敢悭，内地供亿那得闲。",
            "匹马中人五家产，岁入不足充军颁。",
            "天子择侯严五管，横山之雄视方面。",
            "大贤不合著炎方，一马直应劳远算。",
            "往时此地惊智高，四海俶扰如抑搔。",
            "要荒易动古所畏，况复立制争锥刀。",
            "年来马质乱三物，廊庙谋深匹夫忽。",
            "达官喜事失拊循，机矢铦矛变仓猝。",
            "远利安蛮福及人，公行公行南中春。",
            "一篇駉颂谁能写，足用爱民功到马。"
        ],
        "title": "送任守赴邕管",
        "id": "9daadcad-c00d-426c-8172-424c732cc2b5"
    },
    {
        "author": "彭龟年",
        "paragraphs": [
            "四海司马氏，大州从事贤。",
            "剸裁无剧务，抑鬰已三年。",
            "人在甘棠里，梦回春草边。",
            "知音有当路，何日践英躔。"
        ],
        "title": "别袁州司户司马行二首  其一",
        "id": "edfa61e7-9d6d-4575-9422-cd962378bc50"
    },
    {
        "author": "彭龟年",
        "paragraphs": [
            "一见已草草，那堪更别离。",
            "事当防快意，学亦进潜思。",
            "此道今谁语，如公岂我私。",
            "何时一窗下，重与论心期。"
        ],
        "title": "别袁州司户司马行二首  其二",
        "id": "d71ce27d-9d52-4658-a939-1a66873fbfe0"
    },
    {
        "author": "彭龟年",
        "paragraphs": [
            "五马南中去，脩途一月宽。",
            "暮年忧国切，今日爱民难。",
            "志大人无小，政平人自安。",
            "端能扫蛮瘴，莫作偶然看。"
        ],
        "title": "送牛守赴藤州二首  其一",
        "id": "bb2de65c-3bba-4e5c-a069-a6aa424d8114"
    },
    {
        "author": "彭龟年",
        "paragraphs": [
            "半世几契阔，今年又别离。",
            "我应嗟去远，人已恨来迟。",
            "宿草青无限，野花红欲窥。",
            "藩车行有诏，山路且逶迤。"
        ],
        "title": "送牛守赴藤州二首  其二",
        "id": "f7a22d11-1bec-4c48-935f-e13d2cb9d271"
    },
    {
        "author": "彭龟年",
        "paragraphs": [
            "雨露收江上，星辰下益州。",
            "有贤容在外，为国岂无谋。",
            "德旨频将远，君心顿减忧。",
            "不然那有此，定自启金瓯。"
        ],
        "title": "送梁宪易节漕蜀二首  其一",
        "id": "2ec3c30b-b54c-4e6b-9e3b-df992b1bd965"
    },
    {
        "author": "彭龟年",
        "paragraphs": [
            "峡口大江急，剑门天下奇。",
            "不因逢使节，安得入公诗。",
            "万里轻来去，一心无险夷。",
            "可怜门下士，犹惜别离私。"
        ],
        "title": "送梁宪易节漕蜀二首  其二",
        "id": "d84dc747-9b12-4dbb-b3fa-fb2ebaeb0fed"
    },
    {
        "author": "彭龟年",
        "paragraphs": [
            "今日蛮荒好，逢人说桂林。",
            "祇应一片雪，端在两公心。",
            "祈望罗明月，生黎斸水沈。",
            "滔滔迷所往，莫望指南针。"
        ],
        "title": "寄黄商伯兼简詹元善",
        "id": "9fc9e89c-c76b-49cc-ace2-24c4463b8ae3"
    },
    {
        "author": "彭龟年",
        "paragraphs": [
            "一种银潢秀，清名仰太虚。",
            "甲科尝擢第，午夜尚观书。",
            "已觉身非我，那堪丞负余。",
            "斯人无复见，掩涕一欷歔。"
        ],
        "title": "挽益阳县丞赵参议",
        "id": "6f8da56b-e46a-4baf-8ede-e5a2396ae02c"
    },
    {
        "author": "彭龟年",
        "paragraphs": [
            "叹息熊公子，胸中亦自奇。",
            "典衣缘客至，沽酒趁花期。",
            "满眼皆知己，平生却数奇。",
            "一官终未试，回首不堪思。"
        ],
        "title": "挽熊仲贤监酒二首  其一",
        "id": "f0eea9b6-0e68-4b54-98db-4d825fbb2acf"
    },
    {
        "author": "彭龟年",
        "paragraphs": [
            "举世嗟浮薄，谁堪寄死生。",
            "空余交友恨，不见急难情。",
            "我昔为游子，公方作远征。",
            "那知成永诀，洒泪闭佳城。"
        ],
        "title": "挽熊仲贤监酒二首  其二",
        "id": "7d415fec-e15b-48b2-8234-a331c146e1ab"
    },
    {
        "author": "彭龟年",
        "paragraphs": [
            "心事谁能识，交游得细论。",
            "有居多水竹，此世老丘园。",
            "遗恨成千古，无人作九原。",
            "晚来风政恶，不忍赋招魂。"
        ],
        "title": "挽杨邦宁",
        "id": "940f3a8b-a53b-420f-9505-9ea92cea2d7f"
    },
    {
        "author": "彭龟年",
        "paragraphs": [
            "行辈多名宦，乡闾爱老成。",
            "身名了无恨，韦布却为荣。",
            "久矣追谈笑，居然隔死生。",
            "朔风搜宇宙，何日闭佳城。"
        ],
        "title": "挽欧阳幼立",
        "id": "95d5f639-1abb-4209-a244-2ffb817736e1"
    },
    {
        "author": "彭龟年",
        "paragraphs": [
            "重惜夫君去，哀吟思不穷。",
            "江淮经画里，风雨笑谈中。",
            "志大长违俗，才高无近功。",
            "盖棺公论出，谁不羨豪雄。"
        ],
        "title": "挽朱彦博二首  其一",
        "id": "317e664b-23f9-4622-876b-0c8a6af73eff"
    },
    {
        "author": "彭龟年",
        "paragraphs": [
            "对语窗飞雪，横舟月在滩。",
            "西湖今会少，里社此盟寒。",
            "诸子齿犹稚，慈堂寝未安。",
            "俱成无尽恨，一见一辛酸。"
        ],
        "tags": [
            "西湖"
        ],
        "title": "挽朱彦博二首  其二",
        "id": "ae59f117-9923-4139-8b50-6d3d61c3ea3b"
    },
    {
        "author": "彭龟年",
        "paragraphs": [
            "蝉蜕轩裳早，冰融义理深。",
            "但知捐世累，谁复识公心。",
            "宇宙终埋玉，哀荣有赐金。",
            "遥怜九原上，烟雨暗寒林。"
        ],
        "title": "挽沈漕宜之父主管",
        "id": "73a5ed31-19d4-4db8-98bf-685f43f82656"
    },
    {
        "author": "彭龟年",
        "paragraphs": [
            "太史病已革，君王意尚疑。",
            "欲为宣室召，深动画堂思。",
            "共起云亡叹，空嗟大用迟。",
            "九原如可作，愿赋百身诗。"
        ],
        "title": "挽尤尚书二首  其一",
        "id": "1d0e00f8-995b-4000-99cf-787a597c5062"
    },
    {
        "author": "彭龟年",
        "paragraphs": [
            "天子青宫友，清时法从贤。",
            "典型诸老旧，人物中兴前。",
            "锁闼堆黄纸，金华叠细旃。",
            "夺公何太速，谁与问苍天。"
        ],
        "title": "挽尤尚书二首  其二",
        "id": "bc0ac901-5cd6-408f-bf49-73d00b4ba049"
    },
    {
        "author": "彭龟年",
        "paragraphs": [
            "欲说夫人事，谁能与世论。",
            "诸郎名节立，千古妇言尊。",
            "共此伤心日，怀哉锡类恩。",
            "佳城何处是，烟雨政黄昏。"
        ],
        "title": "挽虞夫人",
        "id": "e547d220-1716-4356-8514-a41898bf19e9"
    },
    {
        "author": "彭龟年",
        "paragraphs": [
            "忆昨随南史，常窥侍帝垣。",
            "负墙须密命，垂涕进忠言。",
            "恳恳精诚到，巍巍庙社尊。",
            "至今天下诵，功业在调元。"
        ],
        "title": "挽余丞相四首  其一",
        "id": "244cce21-4cbf-4001-a8aa-68aa67cea1d6"
    },
    {
        "author": "彭龟年",
        "paragraphs": [
            "慨惜三朝老，忠勤一代师。",
            "冕裳亲奉日，鼎鼐手调时。",
            "揖逊承三节，安危系一辞。",
            "世平今似水，却叹哲人萎。"
        ],
        "title": "挽余丞相四首  其二",
        "id": "ca0ba725-801b-4ffe-bad2-0104083653af"
    },
    {
        "author": "彭龟年",
        "paragraphs": [
            "三绝今非少，元功人未知。",
            "岂云公有憾，时恐世传疑。",
            "谁解吟成史，宁忧罪到诗。",
            "诗成终自愧，空恨一年迟。"
        ],
        "title": "挽余丞相四首  其三",
        "id": "e41478ca-6ad4-49f7-b9ca-8075dc81e1ae"
    },
    {
        "author": "彭龟年",
        "paragraphs": [
            "畴昔危疑日，尝为根本谋。",
            "不缘公一语，谁识我深忧。",
            "分阃因重见，忘言只对愁。",
            "无穷千古意，有泪付东流。"
        ],
        "title": "挽余丞相四首  其四",
        "id": "099c28de-bcab-4908-ac58-ca3387412baf"
    },
    {
        "author": "彭龟年",
        "paragraphs": [
            "问寝随天子，论经有帝孙。",
            "千年几神圣，四世一干坤。",
            "盛德从心远，灵源自古存。",
            "欲知天意近，九月似春温。"
        ],
        "title": "代张京尹贺皇太子生辰三首  其一",
        "id": "63cdfb92-e80a-444f-a9c4-ccb1ecce3454"
    },
    {
        "author": "彭龟年",
        "paragraphs": [
            "神光开甲观，寰海作重阳。",
            "世尽占人瑞，天应发子祥。",
            "山河涵玉露，象纬泻银潢。",
            "有道如三代，宁须不老方。"
        ],
        "title": "代张京尹贺皇太子生辰三首  其二",
        "id": "e0b959a5-7009-4f84-b1c6-8bf252a1a66a"
    },
    {
        "author": "彭龟年",
        "paragraphs": [
            "青禁罗鸡戟，朱明出虎闱。",
            "布宣当浩穰，简乐著精微。",
            "有志窥成画，无材守一圻。",
            "徒能歌圣子，重润更重晖。"
        ],
        "title": "代张京尹贺皇太子生辰三首  其三",
        "id": "623a2e43-a28e-45ba-96aa-1949485e3227"
    },
    {
        "author": "彭龟年",
        "paragraphs": [
            "昭回云汉揭天章，忽到人间足宠光。",
            "必有飏言兴率作，不须击筑叹飞扬。",
            "湛恩汪濊倾多士，密意绸缪际万方。",
            "何幸小臣陪俊造，一如丰草在成康。"
        ],
        "title": "奉和御赐进士诗",
        "id": "43dd3f3c-3565-407d-a0cf-95b8c1a391e6"
    },
    {
        "author": "彭龟年",
        "paragraphs": [
            "太守兴贤极选抡，奏书飞上帝王阍。",
            "几年雾隠南山豹，今日风抟北海鲲。",
            "得士不孤天子诏，赠行仍有古人言。",
            "向来劝驾应无此，且喜成周礼乐存。"
        ],
        "title": "和袁州张守鹿鸣宴韵",
        "id": "dc7b14da-c637-44fa-b0e8-027390fc3a2d"
    },
    {
        "author": "彭龟年",
        "paragraphs": [
            "风流蕴藉足仪型，小屈旌旗镇列城。",
            "笔下雄深过班马，胸中洒落似张程。",
            "载赓宵雅推多士，宁许皇荂继大声。",
            "闻说河南诗有序，从今亦有口传名。"
        ],
        "title": "和临江庚子鹿鸣宴诗韵",
        "id": "e7ad8c43-0626-453b-9c76-a594ce32b01c"
    },
    {
        "author": "彭龟年",
        "paragraphs": [
            "胸中尘虑厌多多，强把诗书细刮摩。",
            "幸有长官怜拜起，苦无公事碍吟哦。",
            "自惭俗驾争相逐，不识高轩肯见过。",
            "天阔雁寒人又远，一杯相属意如何。"
        ],
        "title": "和李东老韵",
        "id": "1dbcc388-db41-43b8-b456-227de8a3e27d"
    },
    {
        "author": "彭龟年",
        "paragraphs": [
            "暖日轻霜作小春，冥冥鸿雁正来宾。",
            "异时大比兴贤礼，今日元侯劝驾身。",
            "西汉循良知贾谊，菑川父老送平津。",
            "眼中俱是青云客，著我空惭迹已陈。"
        ],
        "title": "和临江丙午鹿鸣宴诗韵",
        "id": "e02a3331-1cdf-4de8-b7b0-085e8c21d865"
    },
    {
        "author": "彭龟年",
        "paragraphs": [
            "再分符竹向淮濆，只得除书下帝阍。",
            "不见使车随邸吏，忽传鸣马蹙都门。",
            "丰碑未尽平生恨，哀些谁招天末魂。",
            "木落山空风猎猎，不堪俛首奠黄昏。"
        ],
        "title": "挽无为军王守",
        "id": "18c99c74-2c3d-4ddb-8271-f5939f32276e"
    },
    {
        "author": "彭龟年",
        "paragraphs": [
            "亭亭梁木遽然倾，吾里诸生失典型。",
            "已向东维次箕宿，定知南斗厌文星。",
            "书盈故箧墨犹湿，影挂虚堂灯自青。",
            "忍听咿呜哀挽罢，一川东去杳冥冥。"
        ],
        "title": "挽傅德芳主簿",
        "id": "1be54793-b527-4c0b-a767-c762a1e7f827"
    },
    {
        "author": "彭龟年",
        "paragraphs": [
            "愚鲁何妨与俗违，夷途方始识心归。",
            "源源自是渊泉出，杲杲宁关庭燎辉。",
            "莫向天涯寻墨客，须知海内有公非。",
            "一杯何得如前日，竹杖芒鞋语翠微。"
        ],
        "title": "鄂渚和章同年元荣邓教授友龙微字韵  其一",
        "id": "f87dc3a5-19df-404a-a662-9cc8acd776fb"
    },
    {
        "author": "彭龟年",
        "paragraphs": [
            "世情如水与天违，谁识春从岳麓归。",
            "衮衮源流知有自，纷纷华鄂看相辉。",
            "今人得似古时少，我拙从教俗子非。",
            "且倒一樽寻乐事，奇章台上晚风微。"
        ],
        "title": "鄂渚和章同年元荣邓教授友龙微字韵  其二",
        "id": "facb7784-189a-4ad8-8501-009b420a10f2"
    },
    {
        "author": "彭龟年",
        "paragraphs": [
            "一念超然与世违，新蔬翦雨自甘肥。",
            "只因堕雁能忘味，不使惊鸥尚见机。",
            "有子明经那不寿，如公积善未应非。",
            "从教天定知何似，果见贤孙擢第归。"
        ],
        "title": "挽陈迪功",
        "id": "4bcbadaa-030a-4c06-99a9-fd988f757017"
    },
    {
        "author": "彭龟年",
        "paragraphs": [
            "太守兴贤隘九州，劝为之驾盛炎刘。",
            "方今神圣四门辟，即日英雄一网收。",
            "在藻久观鳣发发，食苹又听鹿呦呦。",
            "来年候对春风仗，企首同趋晓月浮。"
        ],
        "title": "庆元戊午临江劝驾多士凡由进士科进者皆预焉且沿乡人饮酒之意叙坐以齿酒半使君又出杰句宠其行某陈人也偶睹盛事思有以记之敬嗣严韵二首极愧不工尚几镌削  其一",
        "id": "17932f94-47e5-4360-9f2d-60daa0ffcc5c"
    },
    {
        "author": "彭龟年",
        "paragraphs": [
            "党里情疎孰继周，义年仅署竹冠刘。",
            "燕毛不见三王盛，古意惊从一日收。",
            "已许陈人观易易，再赓宵雅咏呦呦。",
            "试将旅语从头记，七字应无一字浮。"
        ],
        "title": "庆元戊午临江劝驾多士凡由进士科进者皆预焉且沿乡人饮酒之意叙坐以齿酒半使君又出杰句宠其行某陈人也偶睹盛事思有以记之敬嗣严韵二首极愧不工尚几镌削  其二",
        "id": "be3bd8bc-6146-4634-87eb-ea67af1d0569"
    },
    {
        "author": "彭龟年",
        "paragraphs": [
            "露下风高足感伤，天君著意写重阳。",
            "建安能赋推诸子，楚国悲秋又九章。",
            "我为催租阁诗思，谁能送酒沃愁肠。",
            "黄花不解知人意，开遍篱根数百行。"
        ],
        "title": "重九",
        "id": "8fd24b6f-4145-4854-bbc1-5e3ff0253ae2"
    },
    {
        "author": "彭龟年",
        "paragraphs": [
            "冬冬才动热蒸蒸，直到更初渐渐清。",
            "脏腑始坚今反利，痰涎愈盛气难平。",
            "形容凋瘦真如鬼，耳目聪明粗似人。",
            "自是虚劳无可说，更将经络为推明。"
        ],
        "title": "病中招孙医士",
        "id": "0c5725bf-b95a-4460-9ca0-24c93c064fcd"
    },
    {
        "author": "彭龟年",
        "paragraphs": [
            "劲节不可拗，浄色不受污。",
            "平生今日交，屹屹老桂树。"
        ],
        "title": "邀凉亭五首  其一",
        "id": "cd291c69-1794-4013-b640-d309e708fe18"
    },
    {
        "author": "彭龟年",
        "paragraphs": [
            "史君大雅资，胸中淡无欲。",
            "尤物能移人，犹有此数竹。"
        ],
        "title": "邀凉亭五首  其二",
        "id": "667e9213-26aa-4fc6-b27a-3d361c0e2690"
    },
    {
        "author": "彭龟年",
        "paragraphs": [
            "凉风不肯来，偃蹇如相要。",
            "悠悠天地间，舍我从谁邀。"
        ],
        "title": "邀凉亭五首  其三",
        "id": "1083d36a-ca00-49aa-8c3b-38d64e9cb439"
    },
    {
        "author": "彭龟年",
        "paragraphs": [
            "未必柳柳州，有此一饷凉。",
            "心清境自静，内躁物亦强。"
        ],
        "title": "邀凉亭五首  其四",
        "id": "32431ceb-ea63-48df-a604-d75d2efc3a5e"
    },
    {
        "author": "彭龟年",
        "paragraphs": [
            "簿书本不俗，安能碍凉飔。",
            "少陵冰壑心，却恨与事违。"
        ],
        "title": "邀凉亭五首  其五",
        "id": "169ad4e0-485f-4878-a243-459d716c69cc"
    },
    {
        "author": "彭龟年",
        "paragraphs": [
            "天子治平切，一贤远王畿。",
            "朝廷岂不重，赤子贫无依。"
        ],
        "title": "上帅漕闵雨十首  其一",
        "id": "657e4160-5754-4ca0-b3db-3a3a9cc3dd68"
    },
    {
        "author": "彭龟年",
        "paragraphs": [
            "九雨当一晴，燥湿未应革。",
            "那知平畴间，已作龟兆坼。"
        ],
        "title": "上帅漕闵雨十首  其二",
        "id": "af6e928d-7cbf-4c6f-839b-e47fc7433f69"
    },
    {
        "author": "彭龟年",
        "paragraphs": [
            "一冤旱三年，此理乃无欺。",
            "乖和自相召，天意容何私。"
        ],
        "title": "上帅漕闵雨十首  其三",
        "id": "5f63e83c-d28f-4b82-9cb4-0a2175b1500f"
    },
    {
        "author": "彭龟年",
        "paragraphs": [
            "文移急征输，追逮及圭撮。",
            "安得语里胥，反手逐旱魃。"
        ],
        "title": "上帅漕闵雨十首  其四",
        "id": "776c3902-813a-45c4-b512-a3fb4d59f3ef"
    },
    {
        "author": "彭龟年",
        "paragraphs": [
            "豪家低昂心，常对时亏盈。",
            "卓氏一窖粟，杀人眂长平。"
        ],
        "title": "上帅漕闵雨十首  其五",
        "id": "31801efe-1043-44ab-ae68-b8f81c0bfb40"
    },
    {
        "author": "彭龟年",
        "paragraphs": [
            "白粲十万艘，日夜随东流。",
            "常平贯虽朽，还作苏民不。"
        ],
        "title": "上帅漕闵雨十首  其六",
        "id": "a4cdfec8-acd5-48ce-bd79-092b1563064c"
    },
    {
        "author": "彭龟年",
        "paragraphs": [
            "饥民日嗸嗸，汹汹溃堤水。",
            "痛决未可知，无易此一蚁。"
        ],
        "title": "上帅漕闵雨十首  其七",
        "id": "1d5b6387-c198-4884-bae6-847bab62d397"
    },
    {
        "author": "彭龟年",
        "paragraphs": [
            "羸然一老翁，一病一伤和。",
            "寒暑不可测，奈此根本何。"
        ],
        "title": "上帅漕闵雨十首  其八",
        "id": "11ea6a90-782a-4ffd-8893-9d8736c2978a"
    },
    {
        "author": "彭龟年",
        "paragraphs": [
            "天时不可齐，天心不可违。",
            "君子能知天，手转丰凶机。"
        ],
        "title": "上帅漕闵雨十首  其九",
        "id": "e1b47807-99da-462a-b49e-c7249afe8952"
    },
    {
        "author": "彭龟年",
        "paragraphs": [
            "德意徧巖谷，纯心对云天。",
            "办此一爇香，从公作丰年。"
        ],
        "title": "上帅漕闵雨十首  其一○",
        "id": "9f1f0406-7539-47c0-84b6-663fe39f3393"
    },
    {
        "author": "彭龟年",
        "paragraphs": [
            "访旧知俗非，好书与理近。",
            "气味既如此，况复少畦畛。"
        ],
        "title": "送赵介之赴舂陵十首  其一",
        "id": "cacdd20e-3291-4538-a6cf-60c3c76c1d48"
    },
    {
        "author": "彭龟年",
        "paragraphs": [
            "少年擢两科，才气揜公行。",
            "恨无东坡翁，为君赋秋阳。"
        ],
        "title": "送赵介之赴舂陵十首  其二",
        "id": "89a009e4-9c7b-4216-9f69-b6b445953ca6"
    },
    {
        "author": "彭龟年",
        "paragraphs": [
            "百里不足骋，千里漫同流。",
            "推君友于心，对此良优优。"
        ],
        "title": "送赵介之赴舂陵十首  其三",
        "id": "5b379650-d72f-4e8e-8f9c-bf273cf6abd8"
    },
    {
        "author": "彭龟年",
        "paragraphs": [
            "君知作县易，我知作县难。",
            "临深以思险，愿勿作易观。"
        ],
        "title": "送赵介之赴舂陵十首  其四",
        "id": "9a1a99e9-ec6f-4b7f-95dc-95c6882106bc"
    },
    {
        "author": "彭龟年",
        "paragraphs": [
            "赋拙君能传，政拙君当继。",
            "为问舂陵人，巧者竟谁似。"
        ],
        "title": "送赵介之赴舂陵十首  其五",
        "id": "f15491ac-6987-4405-bf97-821f5bc2db8d"
    },
    {
        "author": "彭龟年",
        "paragraphs": [
            "尝闻居士语，丁宁有深旨。",
            "要使眼高人，不识贵公子。"
        ],
        "title": "送赵介之赴舂陵十首  其六",
        "id": "cd40d847-d826-4e79-8b66-c57476313cae"
    },
    {
        "author": "彭龟年",
        "paragraphs": [
            "忍酒非上策，忍醉乃真方。",
            "长忆醒时悔，须减醉时狂。"
        ],
        "title": "送赵介之赴舂陵十首  其七",
        "id": "9a76f147-a94b-45e1-9576-d8f370f73073"
    },
    {
        "author": "彭龟年",
        "paragraphs": [
            "龃龉不足病，快意或为妖。",
            "尤物亦移人，此念当永消。"
        ],
        "title": "送赵介之赴舂陵十首  其八",
        "id": "11c28616-c4bf-43f1-822f-249e855f1f3f"
    },
    {
        "author": "彭龟年",
        "paragraphs": [
            "二老不忍别，相期尚百年。",
            "正当爱日时，賸种北堂萱。"
        ],
        "title": "送赵介之赴舂陵十首  其九",
        "id": "6a320d6e-3d7b-4c10-a551-8775b2bc234a"
    },
    {
        "author": "彭龟年",
        "paragraphs": [
            "嫣然亭上雨，鉴止池边月。",
            "人隔九疑山，何以慰愁绝。"
        ],
        "title": "送赵介之赴舂陵十首  其一○",
        "id": "7bd43ddb-7341-4683-be1b-86b989fb4a56"
    },
    {
        "author": "彭龟年",
        "paragraphs": [
            "平生兄弟间，聚少散亦多。",
            "欲作对牀梦，奈此往复何。"
        ],
        "title": "别徐商老奉祠归清江五首  其一",
        "id": "557efd51-cab6-4fdc-a2d1-eb080e89f625"
    },
    {
        "author": "彭龟年",
        "paragraphs": [
            "法许公不许，法不如公严。",
            "公不为我留，宁避世俗嫌。"
        ],
        "title": "别徐商老奉祠归清江五首  其二",
        "id": "5e355b62-083b-489a-ba06-113a73d92ecf"
    },
    {
        "author": "彭龟年",
        "paragraphs": [
            "我归不能休，公去不可挽。",
            "依依原隰间，相对意无限。"
        ],
        "title": "别徐商老奉祠归清江五首  其三",
        "id": "48c53c87-5ed3-4fa5-934d-b3fbdd693ff8"
    },
    {
        "author": "彭龟年",
        "paragraphs": [
            "尝觇金匮书，遗逸穷冥搜。",
            "肯令太史氏，挽作周南留。"
        ],
        "title": "别徐商老奉祠归清江五首  其四",
        "id": "a6ee18c9-09e8-486f-903e-09e8b7c7ceac"
    },
    {
        "author": "彭龟年",
        "paragraphs": [
            "离离鸿雁行，漠漠鲈莼秋。",
            "谁独无此情，何以写我忧。"
        ],
        "title": "别徐商老奉祠归清江五首  其五",
        "id": "1151fa19-4ecf-45db-96af-8332080818c7"
    },
    {
        "author": "彭龟年",
        "paragraphs": [
            "不作画梁燕，定非幽谷鶑。",
            "此心无著物，万事莫留名。"
        ],
        "title": "和王弱翁七首  其一",
        "id": "c4a9b7c6-2c73-439d-9d49-a112e3b3301e"
    },
    {
        "author": "彭龟年",
        "paragraphs": [
            "猫头争立玉，黄雀剩披绵。",
            "橘子生犹绿，江南十月天。"
        ],
        "title": "和王弱翁七首  其二",
        "id": "fece1a93-b417-4ef9-8ae9-7fa458af434a"
    },
    {
        "author": "彭龟年",
        "paragraphs": [
            "漏恩余草木，苛敛察箕头。",
            "犹有形骸碍，谁为根本忧。"
        ],
        "title": "和王弱翁七首  其三",
        "id": "d0b72f9b-dfd5-4f3d-85b7-b7930722e648"
    },
    {
        "author": "彭龟年",
        "paragraphs": [
            "浓淡云山色，抑扬风水声。",
            "体中有佳处，不是喜双清。"
        ],
        "title": "和王弱翁七首  其四",
        "id": "d8e4234d-6857-4f5d-93c8-0dd8185b0e0e"
    },
    {
        "author": "彭龟年",
        "paragraphs": [
            "晓日开屏障，篮舆行画图。",
            "融融万物表，此处是规模。"
        ],
        "title": "和王弱翁七首  其五",
        "id": "75ac7116-5fd0-4dff-9b96-acecd0e30d5c"
    },
    {
        "author": "彭龟年",
        "paragraphs": [
            "霜螯百镒重，人世一身多。",
            "我意已凄惨，如君风味何。"
        ],
        "title": "和王弱翁七首  其六",
        "id": "65469a7f-d5ea-4880-b822-7335b393970a"
    },
    {
        "author": "彭龟年",
        "paragraphs": [
            "地熟桑麻易，村深气象醇。",
            "此行真不恶，今日似阳春。"
        ],
        "title": "和王弱翁七首  其七",
        "id": "4a4d2874-bb46-44ba-9338-13e9696d5e69"
    },
    {
        "author": "彭龟年",
        "paragraphs": [
            "事以义为本，尤须礼作舆。",
            "有时当致曲，切勿背吾初。"
        ],
        "title": "燕居十六首  其一",
        "id": "6d4a1a74-5620-4048-a60a-7a97c873ebcd"
    },
    {
        "author": "彭龟年",
        "paragraphs": [
            "多贪缘纵欲，多欲必伤生。",
            "来日应难料，空留不善名。"
        ],
        "title": "燕居十六首  其二",
        "id": "a5c29e31-7309-4335-af7d-c44c30ee2d00"
    },
    {
        "author": "彭龟年",
        "paragraphs": [
            "酒尽或容求，恩伤不可收。",
            "伟哉王相国，沈默孰与侔。"
        ],
        "title": "燕居十六首  其三",
        "id": "5000ea70-2fc2-4329-825b-173cfd06dd55"
    },
    {
        "author": "彭龟年",
        "paragraphs": [
            "荆棘不须栽，须容驷马来。",
            "面前如路窄，何地不蒿莱。"
        ],
        "title": "燕居十六首  其四",
        "id": "79c07461-338e-4d54-82dc-204c1ed562f3"
    },
    {
        "author": "彭龟年",
        "paragraphs": [
            "迂辔不难为，长愁与我违。",
            "忍贫胜忍辱，免被好人嗤。"
        ],
        "title": "燕居十六首  其五",
        "id": "724e633f-8027-4f72-99bf-8c82d1c75d77"
    },
    {
        "author": "彭龟年",
        "paragraphs": [
            "好语噤难出，卑词强应酬。",
            "只云逃口祸，却恐遂成偷。"
        ],
        "title": "燕居十六首  其六",
        "id": "942b17ab-9e1c-44d4-87f1-42580d696698"
    },
    {
        "author": "彭龟年",
        "paragraphs": [
            "事事皆由命，穷通各有时。",
            "穷通吾顺处，虽命亦何为。"
        ],
        "title": "燕居十六首  其七",
        "id": "7043c850-d4b7-4ad7-88b3-f00aefe05aac"
    },
    {
        "author": "彭龟年",
        "paragraphs": [
            "竞索驾高车，吾宁守户枢。",
            "安能念荣悴，且欲辨贤愚。"
        ],
        "title": "燕居十六首  其八",
        "id": "cdfbe33a-de58-4d35-a562-d76674f11d20"
    },
    {
        "author": "彭龟年",
        "paragraphs": [
            "宿怨养痈疽，终须殒此躯。",
            "若能忘物我，天下尽平衢。"
        ],
        "title": "燕居十六首  其九",
        "id": "406afd4a-72ef-4690-b404-a14d60918ad3"
    },
    {
        "author": "彭龟年",
        "paragraphs": [
            "为利较锱铢，真成小丈夫。",
            "脂肥不满腹，罪已塞堪舆。"
        ],
        "title": "燕居十六首  其一○",
        "id": "e9751ea0-8611-4e87-8bc5-632ba87bbacb"
    },
    {
        "author": "彭龟年",
        "paragraphs": [
            "七情随物感，惟怒最难平。",
            "我若能忘物，如雷动太清。"
        ],
        "title": "燕居十六首  其一一",
        "id": "6a4dae93-79f0-4cf9-8c76-9a3cc339c578"
    },
    {
        "author": "彭龟年",
        "paragraphs": [
            "我身何自有，毫发自亲来。",
            "身且非吾物，何论身外财。"
        ],
        "title": "燕居十六首  其一二",
        "id": "938a31dd-92ca-4608-8ebf-61ef6831a653"
    },
    {
        "author": "彭龟年",
        "paragraphs": [
            "好毁非佳士，毋轻听彼言。",
            "如人名父母，急去不须闻。"
        ],
        "title": "燕居十六首  其一三",
        "id": "8a4de40a-8d2c-4f32-aaf0-8d5a4aaabab1"
    },
    {
        "author": "彭龟年",
        "paragraphs": [
            "物害须当去，无为煦煦仁。",
            "可怜永某氏，爱鼠却伤人。"
        ],
        "title": "燕居十六首  其一四",
        "id": "d44510d4-69a6-4731-b34e-cb1db38671cf"
    },
    {
        "author": "彭龟年",
        "paragraphs": [
            "冬月不启壁，深虑惊蛰虫。",
            "物方全性命，如我爱吾宫。"
        ],
        "title": "燕居十六首  其一五",
        "id": "6988bdef-cf58-4233-9474-6070f32adf73"
    },
    {
        "author": "彭龟年",
        "paragraphs": [
            "捧檄为亲喜，拖绅岂我荣。",
            "若谋妻与子，宁不愧何平。"
        ],
        "title": "燕居十六首  其一六",
        "id": "4dafdc1f-bfdc-4235-84c3-d2e76c474ba1"
    },
    {
        "author": "彭龟年",
        "paragraphs": [
            "礼成绵蕝固遐方，揭此威仪日月光。",
            "他日抗章论祀事，贤侯不减汉平当。"
        ],
        "title": "和寿冈杨先生上丁四首  其一",
        "id": "b66d0e16-1203-412a-bfdd-0ee8d0c8e2cc"
    },
    {
        "author": "彭龟年",
        "paragraphs": [
            "书窗兀兀到斜曛，羊胛烹来我亦欣。",
            "莫讶广文官独冷，水光一抹当罗裙。"
        ],
        "title": "和寿冈杨先生上丁四首  其二",
        "id": "8550e118-7794-422d-8a36-b90aa53c2afc"
    },
    {
        "author": "彭龟年",
        "paragraphs": [
            "未识平时活国方，只将诗句阅风光。",
            "盘空笔力今谁敌，独扫千人不可当。"
        ],
        "title": "和寿冈杨先生上丁四首  其三",
        "id": "9d7690ba-3dea-41bf-8ff5-1813919fca3b"
    },
    {
        "author": "彭龟年",
        "paragraphs": [
            "竹暗横窗日已曛，我方酣寝学羊欣。",
            "银钩铁画应无限，乞取先生一练裙。"
        ],
        "title": "和寿冈杨先生上丁四首  其四",
        "id": "66b0f20c-a2f4-4e46-8287-9d671e16576d"
    },
    {
        "author": "彭龟年",
        "paragraphs": [
            "絃歌到处即熙然，桑柘青含淡淡烟。",
            "肯倩奇花树民怨，为人岁岁作春妍。"
        ],
        "title": "挽赵通判五首  其一",
        "id": "bf33c303-f0de-4609-abd5-010726f50e19"
    },
    {
        "author": "彭龟年",
        "paragraphs": [
            "春风千里下屏星，荆棘丛中稻眼青。",
            "凋瘵已肥身已瘠，丹砂还解此公灵。"
        ],
        "title": "挽赵通判五首  其二",
        "id": "db5ae831-af02-418d-adc8-dc20a2ddc356"
    },
    {
        "author": "彭龟年",
        "paragraphs": [
            "风波要自吾心定，泾渭从渠何日分。",
            "公已著身荣辱外，世间余子自纷纷。"
        ],
        "title": "挽赵通判五首  其三",
        "id": "c6027768-9f89-4308-af15-4f3ea5b4eff6"
    },
    {
        "author": "彭龟年",
        "paragraphs": [
            "向来三叠泣阳关，犹望归来肯自宽。",
            "今日重过更席处，却思人世别离难。"
        ],
        "title": "挽赵通判五首  其四",
        "id": "0bc49e2a-743e-45bb-aa86-fe93646e9d90"
    },
    {
        "author": "彭龟年",
        "paragraphs": [
            "霜风猎猎寒无奈，江水漫漫去莫留。",
            "欲讯音容无定在，松筠竦竦暮烟浮。"
        ],
        "title": "挽赵通判五首  其五",
        "id": "17a235c4-d783-497f-bb64-6cecfbf2a44f"
    },
    {
        "author": "彭龟年",
        "paragraphs": [
            "萱草堂中乐泄融，豪家异味可能重。",
            "政惭陆子怀无橘，锡类那知有颍封。"
        ],
        "title": "和徐思叔谢向大夫惠柑四首  其一",
        "id": "734f7b40-e6f7-4e55-b461-b25fcf42547d"
    },
    {
        "author": "彭龟年",
        "paragraphs": [
            "满满风霜味正肥，厥包万里逐雕题。",
            "封君莫羨传柑宠，清爽何如楂与梨。"
        ],
        "title": "和徐思叔谢向大夫惠柑四首  其二",
        "id": "b1ac700a-95c0-4483-9b7a-cd77e76acedf"
    },
    {
        "author": "彭龟年",
        "paragraphs": [
            "作诗浑似谭经戴，夺尽从头席几重。",
            "文木一经题品后，虚名不数大夫封。"
        ],
        "title": "和徐思叔谢向大夫惠柑四首  其三",
        "id": "12b55325-05ee-4e9e-a4b7-983256bad32d"
    },
    {
        "author": "彭龟年",
        "paragraphs": [
            "养生未得仙人术，治病徒寻药裹题。",
            "安得从公橘中隠，细论火枣与交梨。"
        ],
        "title": "和徐思叔谢向大夫惠柑四首  其四",
        "id": "65e7d323-67cf-4c5e-b9b0-9f3b073876c8"
    },
    {
        "author": "彭龟年",
        "paragraphs": [
            "山有乔松隰有台，胸中日月太平开。",
            "安车不入申公念，祇恐诏从天上来。"
        ],
        "title": "和安成彭清老五首  其一",
        "id": "2587a630-48c0-4924-a984-fc36528d8087"
    },
    {
        "author": "彭龟年",
        "paragraphs": [
            "闭户长吟何水曹，人间富贵九牛毛。",
            "博山一缕清香永，余子不知更几刀。"
        ],
        "title": "和安成彭清老五首  其二",
        "id": "f1f832bd-2f3e-4abf-96bc-c9af377664c4"
    },
    {
        "author": "彭龟年",
        "paragraphs": [
            "铿锵金石三千首，吐纳云烟四十年。",
            "自有山神回俗驾，不愁大尹触吟鞭。"
        ],
        "title": "和安成彭清老五首  其三",
        "id": "b7079f81-caae-48df-a439-552086d6a62b"
    },
    {
        "author": "彭龟年",
        "paragraphs": [
            "里中诸老皆公识，破戒相过问故人。",
            "顾我那能来重客，知公不薄少年新。"
        ],
        "title": "和安成彭清老五首  其四",
        "id": "9b15b3c6-f508-4438-a6ce-c7226fb5e6ff"
    },
    {
        "author": "彭龟年",
        "paragraphs": [
            "公余几上诗书乱，事简庭中雁鹜休。",
            "乞我新篇洗凡俗，萧萧风雨打窗秋。"
        ],
        "title": "和安成彭清老五首  其五",
        "id": "52fec4ef-38fe-4177-a448-f4faada342de"
    },
    {
        "author": "彭龟年",
        "paragraphs": [
            "平生两耳熟龚黄，今日身亲识大方。",
            "太史若征循吏传，一篇气脉在耕桑。"
        ],
        "title": "送吉州詹守五首  其一",
        "id": "082cc7f1-22a6-46c4-b04d-cd19e75c0d1e"
    },
    {
        "author": "彭龟年",
        "paragraphs": [
            "谏垣礼乐三千疏，窗下诗书六十年。",
            "莫讶勾吴留不住，解随膏雨到江边。"
        ],
        "title": "送吉州詹守五首  其二",
        "id": "8ddcc00a-8c69-4f40-9b46-517042ebcabc"
    },
    {
        "author": "彭龟年",
        "paragraphs": [
            "骨鲠嘉言忆旧臣，故应赴诏近严宸。",
            "席前若下清明问，且说江南一味贫。"
        ],
        "title": "送吉州詹守五首  其三",
        "id": "684d4375-2247-4bcb-87e4-77f9cc10b8ea"
    },
    {
        "author": "彭龟年",
        "paragraphs": [
            "乌龙山下晓风轻，白鹭洲前暮霭凝。",
            "今日可能如昨日，庐陵还解似严陵。"
        ],
        "title": "送吉州詹守五首  其四",
        "id": "c6df3b15-45e6-4049-a7dd-ef46f11fb714"
    },
    {
        "author": "彭龟年",
        "paragraphs": [
            "柏移平地失崎岖，培壅恩深报一无。",
            "惟有依归意难尽，不堪㶁㶁水循渠。"
        ],
        "title": "送吉州詹守五首  其五",
        "id": "89e431d5-8b5b-4b53-b5ab-4198f14c4dd2"
    },
    {
        "author": "彭龟年",
        "paragraphs": [
            "佃氓输课稍逡巡，排日呼来不厌频。",
            "认取私家催米意，莫憎门外督租人。"
        ],
        "title": "劝输租",
        "id": "64acbcee-7849-44a9-8f44-f680335ba2e3"
    },
    {
        "author": "彭龟年",
        "paragraphs": [
            "自从秉节簉明廷，谠论忠言四海倾。",
            "何事不关天下念，此心无著世间名。"
        ],
        "title": "送郑尚书守建安十首  其一",
        "id": "77d7dbc8-a883-4914-ad51-60a08eda6640"
    },
    {
        "author": "彭龟年",
        "paragraphs": [
            "亲奉王明御六龙，合登宰路冠诸公。",
            "未应天子青宫友，犹滞黄幡豹尾中。"
        ],
        "title": "送郑尚书守建安十首  其二",
        "id": "0916db5b-bcbb-4ad8-b8d5-96de2cc2cf1c"
    },
    {
        "author": "彭龟年",
        "paragraphs": [
            "闻上金华劝讲班，启心长是片言间。",
            "一从元祐诸公后，得此渊源自玉山。"
        ],
        "title": "送郑尚书守建安十首  其三",
        "id": "940aa29d-bb52-41ee-ba0e-cfa0a33ae54b"
    },
    {
        "author": "彭龟年",
        "paragraphs": [
            "春来苦雪夏来寒，南去愁霖北去干。",
            "又报丰年无一事，乞身远去可能安。"
        ],
        "title": "送郑尚书守建安十首  其四",
        "id": "d5c64299-bc9a-4f58-9fc7-317a2ed0bd53"
    },
    {
        "author": "彭龟年",
        "paragraphs": [
            "一贤去国四方嗔，却恐猜疑到玉宸。",
            "急把丐闲书报下，此行犹足律贪人。"
        ],
        "title": "送郑尚书守建安十首  其五",
        "id": "9a005d38-b6d6-4a4e-af8c-aae960acc3b7"
    },
    {
        "author": "彭龟年",
        "paragraphs": [
            "直节亭亭屹不流，冲然襟度更休休。",
            "世间多少难平事，可惜先生不少留。"
        ],
        "title": "送郑尚书守建安十首  其六",
        "id": "d2f74dd7-2f2f-40b9-bab4-ac5c71901c95"
    },
    {
        "author": "彭龟年",
        "paragraphs": [
            "东西一节大江边，来往勤民亦有年。",
            "未必米盐劳试守，更从根本得深研。"
        ],
        "title": "送郑尚书守建安十首  其七",
        "id": "55df4664-5023-49cc-9455-a293a0c02348"
    },
    {
        "author": "彭龟年",
        "paragraphs": [
            "从此褰帷去帝乡，闾阎辛苦足平章。",
            "皂囊若有新丰奏，才过龙团第一纲。"
        ],
        "title": "送郑尚书守建安十首  其八",
        "id": "b00acd63-4929-4ff4-8169-187008d2b71f"
    }
]