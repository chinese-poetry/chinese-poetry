[
    {
        "author": "宋太宗",
        "paragraphs": [
            "常思清凈世情閑，遥認天平我扣關。",
            "莫道玄談些子是，鳳飛鶴宿九疑山。"
        ],
        "title": "緣識  其二九",
        "id": "190e888e-b9d5-4def-9133-8bc8a653dbcd"
    },
    {
        "author": "宋太宗",
        "paragraphs": [
            "乾坤運轉是尋常，人有依違自短長。",
            "不覺貪生身外苦，如駒過隙百年光。"
        ],
        "title": "緣識  其三○",
        "id": "b91feedb-bf31-4d40-962f-5a31e706d125"
    },
    {
        "author": "宋太宗",
        "paragraphs": [
            "大丈夫兮兼文武，君子能仁潜喜怒。",
            "强明非是盡周旋，滿眼真如不自取。",
            "三春花卉正芬芳，發作癡迷我也狂。",
            "道德修來長不斷，雲從龍變解舒張。",
            "海浪無涯百川水，厚重高深難比擬。",
            "今古猶來世界寬，忻聞爲善惡爲耻。",
            "舟車有利便通津，斟量難事日其新。",
            "勿笑我心孜孜化，貴爲人主不尊身。",
            "共愛巔峰高岌岌，煩惱之中常急急。",
            "先王典教是吾師，可以相宗後法則。",
            "逍遥物外樂熙熙，松椿長養萬年基。",
            "鵬翥引他鷦蝱怒，鳳皇爭與燕雀期。",
            "心猨意馬須自縛，斯言之理還不若。",
            "僻學邪聞似虛空，日月貞明閑銷鑠。",
            "阿諛順旨察來情，瞽者忩忩不可行。",
            "親親友愛慈敦睦，凡言俗態謾纏縈。"
        ],
        "title": "緣識  其三一",
        "id": "36352249-283e-4d8e-8d89-f9203e88e6ce"
    },
    {
        "author": "宋太宗",
        "paragraphs": [
            "逍遥物外未曾拋，念誦時將玉磬敲。",
            "雖不臨壇深發願，夢魂常憶大仙教。"
        ],
        "title": "緣識  其三二",
        "id": "ee6e73ce-29ae-47be-80fd-f5a967fa3b2c"
    },
    {
        "author": "宋太宗",
        "paragraphs": [
            "居山城市罕逢人，傲世名高混世塵。",
            "滿目煙霞常作伴，言知寒暑易爲春。"
        ],
        "title": "緣識  其三三",
        "id": "0a513b65-2fd6-4543-9575-120225d34e9e"
    },
    {
        "author": "宋太宗",
        "paragraphs": [
            "清潔恭虔禋上帝，郊儀大設康哉世。",
            "人心肯悅化來同，禮樂咸修依古制。",
            "景福照明何舉措，千官儼雅登雲路。",
            "一陽初啟煦仁風，我運唯揚均徧布。",
            "道德功慙情不已，常如取朽九重裏。",
            "未曾一日貴爲尊，撫念蒼生皆赤子。",
            "羽衛旌旛花作隊，雍熙民泰俱闤闠。",
            "承平豈足盡言之，萬里山河觀掌內。"
        ],
        "title": "緣識  其三四",
        "id": "da954b25-7497-4f07-a6be-27b05b89b7c5"
    },
    {
        "author": "宋太宗",
        "paragraphs": [
            "患脚法師不解走，少年心盡愛花柳。",
            "爭知道味却無言，時得茶香全勝酒。"
        ],
        "title": "緣識  其三五",
        "id": "64f25aca-6797-45fa-9ace-ceac5528f450"
    },
    {
        "author": "宋太宗",
        "paragraphs": [
            "逍遥物外包相傳，遠望清虛碧似天。",
            "莫道精修無報應，今生便見舊時緣。"
        ],
        "title": "緣識  其三六",
        "id": "226d02c6-45b1-43ba-830a-98b87570e85e"
    },
    {
        "author": "宋太宗",
        "paragraphs": [
            "凡碁妙手不可得，縱橫自在能消息。",
            "不貪小利遠施張，舉措安詳求愛力。",
            "曲須曲，直須直，打節斜飛防不測。",
            "潛思靜慮一時間，取捨臨時方便逼。",
            "牢己疆場煞三思，不驕不怯常翼翼。",
            "勢輸他，勿動色，闇設機籌倍雅飾。",
            "恒持自固最爲强，尤宜閑暇心先抑。"
        ],
        "title": "緣識  其三七",
        "id": "6261a0bb-3b2b-470a-b647-745115139dd6"
    },
    {
        "author": "宋太宗",
        "paragraphs": [
            "手談勝負觀其智，斂迹藏鋒不自制。",
            "傲慢因從貪上虧，侵他理路無深計。",
            "何齷齪，何凝滯，率爾圖謀太容易。",
            "恃嶮揄揚似等閑，更翻劫子速求斃。",
            "欺他不見心先喜，秪對前人失局勢。",
            "已死更填隨手下，童蒙拙格一般藝。"
        ],
        "title": "緣識  其三八",
        "id": "2451116e-310b-4a49-af54-a7ffbe48f735"
    },
    {
        "author": "宋太宗",
        "paragraphs": [
            "十洲宮殿海漫漫，天上人間是可觀。",
            "風裊長空清境界，凡夫興念大應難。"
        ],
        "title": "緣識  其三九",
        "id": "5d33d053-604c-4a4c-bcc5-d54202cf5c87"
    },
    {
        "author": "宋太宗",
        "paragraphs": [
            "如來千百億，化身本是真。",
            "駈駈煩惱不解嗔，我不能談說，舊却知新。"
        ],
        "title": "緣識  其四○",
        "id": "f18da9e9-c1a8-478e-a7e2-a8e061ddf88c"
    },
    {
        "author": "宋太宗",
        "paragraphs": [
            "元正亨慶從此日，萬物咸新利貞吉。",
            "送舊迎春一夜來，三元爲首衆情得。",
            "萬彙潜臻俱是泰，玄化昭彰天作蓋。",
            "氣和玉燭調陰陽，磨礱整頓知明代。",
            "知明代，歌刑政，王道恢張千官盛。",
            "任土陳儀四遠來，衣珮鏘鏘言不盡。",
            "拱極之心文與武，乾坤澄濾煥今古。",
            "丹鳳來儀見九重，我朝丕運還難遇。",
            "感通玄貺時無比，五穀精華從茲始。",
            "五色高吞日月明，百川盡歸朝宗水。"
        ],
        "title": "緣識  其四一",
        "id": "a1856930-af7d-473d-9955-5922dbbccea2"
    },
    {
        "author": "宋太宗",
        "paragraphs": [
            "無名大道氣雄雄，日月昭明顯聖功。",
            "舒卷好將浮世譽，亦同天上在人中。"
        ],
        "title": "緣識  其四二",
        "id": "0618fdb7-3d16-4736-96a1-de9a9beca206"
    },
    {
        "author": "宋太宗",
        "paragraphs": [
            "逍遥聖境洞中天，五色雲藏大道仙。",
            "七寶裝成銀世界，玉人皆是善心田。"
        ],
        "title": "緣識  其四三",
        "id": "37b862a8-109a-4cc0-a34f-49e659850d16"
    },
    {
        "author": "宋太宗",
        "paragraphs": [
            "重陽佳節菊花貴，婀娜如金葉青翠。",
            "傍籬傍落一婆娑，發在秋天爲祥瑞。",
            "引步登高甚奇見，想此儀形植霄漢。",
            "恣情採折手中叉，滿袖冠簪香不散。",
            "日飛黄鳥何老訝，看取叢叢光臺榭。",
            "願細觀瞻向眼前，含珠露色應無價。",
            "好是侵晨半開坼，風摇去住還難得。",
            "清霜未布轉白雲，喜亦非常意南北。",
            "柳岸煙沈和水淥，獨爾今朝看不足。",
            "倏忽時間勝於春，隨分狂心無拘束。"
        ],
        "title": "緣識  其四四",
        "id": "95f6e1e5-9e7e-4dd1-b7b2-3f268c623eb0"
    },
    {
        "author": "宋太宗",
        "paragraphs": [
            "心如明鑑照纖微，大道之中沒是非。",
            "拂拭塵埃高挂閣，天邊日月有光輝。"
        ],
        "title": "緣識  其四五",
        "id": "0dca782c-d742-48c9-8a51-397b7e57ffec"
    },
    {
        "author": "宋太宗",
        "paragraphs": [
            "道經念誦信無爲，清靜玄言好自持。",
            "苦行精修心不倦，嚥津往往過齋時。"
        ],
        "title": "緣識  其四六",
        "id": "85cb9a05-2dd4-4b9c-8976-96fe43625d06"
    },
    {
        "author": "宋太宗",
        "paragraphs": [
            "承平無事上元節，絲竹歌聲更互發。",
            "自從雨後最晴明，不似往年今歲別。",
            "死來無意在遨遊，常愧三光明皎潔。",
            "千門萬戶樂喧喧，就中年少無蹔歇。",
            "天街紅燄布羣星，晃煬人間闘明月。"
        ],
        "title": "緣識  其四七",
        "id": "ae19adc4-6cde-4555-8d39-d00e469cb06d"
    },
    {
        "author": "宋太宗",
        "paragraphs": [
            "上元時節皆相慕，皇都城裏萬家燈。",
            "笙歌有處共誇稱，架肩疊足幾許層。",
            "輕塵霧斂月明中，車騎雲軿五夜風。",
            "意氣盡隨年少得，九衢填咽樂聲同。"
        ],
        "title": "緣識  其四八",
        "id": "b8dcdfde-55a0-4241-b75f-f466adcea8be"
    },
    {
        "author": "宋太宗",
        "paragraphs": [
            "木人莫把石牛騎，海變桑田故不知。",
            "耕地種禾終是妄，真空相偶更無疑。"
        ],
        "title": "緣識  其四九",
        "id": "8d2002eb-753e-493c-ad8a-567236527f78"
    },
    {
        "author": "宋太宗",
        "paragraphs": [
            "逢春酒一杯，百卉向陽開。",
            "梨花看似梅，光揚迎日彩。",
            "嫩柳引清風，黄鳥聲吹臺。"
        ],
        "title": "緣識  其五○",
        "id": "0cc47b15-6a21-4651-b240-44c244b9e2df"
    },
    {
        "author": "宋太宗",
        "paragraphs": [
            "嶧陽之山，傳名曰桐，六律相沒五音中。",
            "七軫弦調皆是意，審詳悞則亦如空。",
            "清秋寂靜華堂深，聽之令我思沈吟。",
            "幽蘭裏韻冬夜永，且合大道古人心。",
            "舜製南風治蒼生，方知堯化廣聰明。",
            "初彈將了移聲去，悲風秋思翻更互。",
            "鳥啼別鶴何凄凉，秪聞斷續手揮忙。",
            "慢引來催急風雨，寒泉妙滴散馨香。"
        ],
        "title": "緣識  其五一",
        "id": "1458ae04-a52f-45ff-b770-7bdf3c61d64c"
    },
    {
        "author": "宋太宗",
        "paragraphs": [
            "識性低凡故不知，宣傳好事却爲非。",
            "可憐此輩居人世，逆惡求真善不依。"
        ],
        "title": "緣識  其五二",
        "id": "9b11a653-cc6d-48a5-81b7-bf637f1e8413"
    },
    {
        "author": "宋太宗",
        "paragraphs": [
            "蓬萊別有洞中天，摇曳祥雲五色鮮。",
            "不是凡人常到處，精修要實在心專。"
        ],
        "title": "緣識  其五三",
        "id": "092673e6-aede-45d9-aee2-61301886b5d7"
    },
    {
        "author": "宋太宗",
        "paragraphs": [
            "中秋八月祥風遍，慢上東輪雲遊轉。",
            "清境將開照玉京，一時宮闕爲銀殿。",
            "夜靜寒光半欹樓，空入簾帷白如練。",
            "景致融怡露添寒，薄茶佳客隨情翫。",
            "無問高下盡一般，爽氣周天如雪霰。",
            "千家萬家仰天維，漏永更深方罷看。"
        ],
        "title": "緣識  其五四",
        "id": "dd37c461-96b7-4972-a115-38ad6e7f9192"
    },
    {
        "author": "宋太宗",
        "paragraphs": [
            "黄芽藥就成金丹，理與參同契一般。",
            "切是先求功行力，紅塵內見識應難。"
        ],
        "title": "緣識  其五五",
        "id": "8cc2839b-867e-462c-acf8-fd919ac024bc"
    },
    {
        "author": "宋太宗",
        "paragraphs": [
            "玄元一氣不相監，清靜如存意馬銜。",
            "大隠居鄽迷小道，絕巔頂上白雲巖。"
        ],
        "title": "緣識  其五六",
        "id": "ca104cbf-64ac-499c-992f-ac65ec0c1c4c"
    },
    {
        "author": "宋太宗",
        "paragraphs": [
            "牡丹花，深紅淺，忍把金刀枝上剪。",
            "侵晨含露萬苞香，見者無非情展轉。",
            "繁華影裏皆柔弱，密葉交加開閃爍。",
            "朱欄別是一般春，蛺蝶悠颺閑自樂。",
            "麗天和日景遲遲，思量往事不堪追。",
            "風送園中來又去，豁然興感競移時。"
        ],
        "title": "緣識  其五七",
        "id": "455fbd6f-f0ae-44e9-9d0b-b0e9865c012e"
    },
    {
        "author": "宋太宗",
        "paragraphs": [
            "妙手彈琴無向束，知之修鍊五音足。",
            "先辨浮沈有指歸，弦頭制度相催促。",
            "右手抑揚禁淫邪，左手徘徊堪瞻矚。",
            "法於天，象於地，伏羲所造與心契。",
            "先明理世見其真，六律含徽聲嘹唳。",
            "從茲化被先賢慕，激濁揚清消喜怒。",
            "太素仁風去住間，元和之氣皆徧布。",
            "飛鳳在天不可測，大小龍吟不費力。",
            "響應聽時有自然，舉措安詳能雅飾。",
            "南風思政民俗化，順從平等無高下。",
            "淳朴相傳今復興，逍遥道德後宗亞。",
            "指要直掌須反善，拊安排齊似剪取。",
            "聲來往，玄更玄，振兼文武情展轉。",
            "古與今來千萬弄，幾人通達能妙用。",
            "廣陵散好足仙蹤，胡笳十八堪鄭重。",
            "堪鄭重，何清切，依憑伎倆能撥剌。",
            "輕挑重打善間鉤，連蠲掄下輕微抹。",
            "伯牙彈時如何美，汪汪洋洋似流水。",
            "類例研究得剛柔，壞陵秋思無比擬。",
            "敘志神和慢調⿰車爾，修身治性藏幽隠。",
            "蒼龍鶴舞白雉飛，防奢止欲皆相準。"
        ],
        "title": "緣識  其五八",
        "id": "c01f7fcb-da10-4c77-8798-bce4ed02f0f2"
    },
    {
        "author": "宋太宗",
        "paragraphs": [
            "拊弄聲相引，兼能辨五音。",
            "沈思調品切，句度更加吟。",
            "緊慢弦中得，凝情指法深。",
            "精英閑雅澹，停歇世途心。"
        ],
        "title": "緣識  其五九",
        "id": "9fcde22f-64c9-467d-accf-c27f29cbffb9"
    },
    {
        "author": "宋太宗",
        "paragraphs": [
            "全無體段弟一弱，十指乖張時更錯。",
            "五音不辨信手彈，薄會人前言自樂。",
            "弦不調，手不洗，更兼指下無道理。",
            "吟爲失度故不知，把手空摇說宮徵。",
            "合彈慢處却彈急，愚蒙堪笑情兀兀。",
            "修持嚴潔甚難哉，岡知瀟灑心中出。",
            "容易撫之何草草，顛來倒去直至老。",
            "又耻人教却生嗔，虛度時光猶言好。",
            "不聰人豈解，指法故然無。",
            "拙見閑聲律，終朝自娛。",
            "塵埃琴不飾，日月歲蕭疏。",
            "慢共知音說，能彈好破除。"
        ],
        "title": "緣識  其六○",
        "id": "34bed921-1da9-41c9-9c4b-d750efc6b9b5"
    },
    {
        "author": "宋太宗",
        "paragraphs": [
            "上缺深意大誰教，指因緣善歸。"
        ],
        "title": "迴文偈四首  其一",
        "id": "9ac622c4-db33-4e2a-b674-91052fe87c87"
    },
    {
        "author": "宋太宗",
        "paragraphs": [
            "會解垂要理，真詮羨非深。",
            "意大誰教指，因緣善歸心。"
        ],
        "title": "迴文偈四首  其二",
        "id": "a898ce5a-3376-465b-ba5c-a6a75084a5ed"
    },
    {
        "author": "宋太宗",
        "paragraphs": [
            "解垂要理真，詮羨非深意。",
            "大誰教指因，緣善歸心會。"
        ],
        "title": "迴文偈四首  其三",
        "id": "e3075c10-0b8c-40ec-92be-f81b59edcf11"
    },
    {
        "author": "宋太宗",
        "paragraphs": [
            "重要理真詮。"
        ],
        "title": "迴文偈四首  其四",
        "id": "8a6e8f72-ddb3-4650-9d4c-9a5d604e1a78"
    },
    {
        "author": "宋太宗",
        "paragraphs": [
            "好與煩性生，好聽。"
        ],
        "title": "好字倒迴文",
        "id": "e55daac8-d0ec-488c-8aef-e789336ca279"
    },
    {
        "author": "宋太宗",
        "paragraphs": [
            "上缺留希佛背生。"
        ],
        "title": "述字迴文偈七首  其一",
        "id": "bf46922d-010c-4357-8067-a09ad657e47d"
    },
    {
        "author": "宋太宗",
        "paragraphs": [
            "求比舊前憂，依述最亨知。",
            "休以祐然留，希佛背生推。"
        ],
        "title": "述字迴文偈七首  其二",
        "id": "36609e8e-6259-4ebc-a17a-ac9704fab61e"
    },
    {
        "author": "宋太宗",
        "paragraphs": [
            "比舊前憂依，述最亨知休。",
            "以祐然留希，紳背生推求。"
        ],
        "title": "述字迴文偈七首  其三",
        "id": "97c4f515-3dd6-4ebc-96ab-2f5b2f384749"
    },
    {
        "author": "宋太宗",
        "paragraphs": [
            "舊前憂依述，最亨知休以。",
            "祐然留希佛，背生推求比。"
        ],
        "title": "述字迴文偈七首  其四",
        "id": "558edabd-4629-4da3-8f9a-83ee1ae54f58"
    },
    {
        "author": "宋太宗",
        "paragraphs": [
            "前憂依述最，亨知休以祐。",
            "然留希佛背，生推求比舊。"
        ],
        "title": "述字迴文偈七首  其五",
        "id": "0c4b9eaa-6d75-4dd1-878d-40d0e56ccc99"
    },
    {
        "author": "宋太宗",
        "paragraphs": [
            "憂依述最亨，知休以祐然。",
            "留希佛背生，推求比舊前。"
        ],
        "title": "述字迴文偈七首  其六",
        "id": "08da7a8d-89fe-4699-9916-15ce792c7b89"
    },
    {
        "author": "宋太宗",
        "paragraphs": [
            "依述最亨知，休以祐然留。",
            "希佛背生推，求比舊前憂。"
        ],
        "title": "述字迴文偈七首  其七",
        "id": "93d04d5f-2404-4e84-a047-343304ac669a"
    },
    {
        "author": "宋太宗",
        "paragraphs": [
            "述依憂前舊，比求推生背。",
            "以休知亨最。"
        ],
        "title": "述字倒迴文三首  其一",
        "id": "d764c9a1-416a-41d3-b5ed-b0b04426bfbe"
    },
    {
        "author": "宋太宗",
        "paragraphs": [
            "依憂前舊比，求推生背佛。",
            "希留然祐以，休知亨最述。"
        ],
        "title": "述字倒迴文三首  其二",
        "id": "dffe5446-4286-4ebc-9e75-8c1842fc721c"
    },
    {
        "author": "宋太宗",
        "paragraphs": [
            "憂前舊比求，推生背佛希。",
            "留然祐以休，知亨最述依。"
        ],
        "title": "述字倒迴文三首  其三",
        "id": "069d210f-81f2-4c95-9c3c-448f1835048f"
    },
    {
        "author": "宋太宗",
        "paragraphs": [
            "教訓大寬深，古羨協真齊。",
            "要運解觀心，苦善業因迷。"
        ],
        "title": "迴文偈二首  其一",
        "id": "0855bd80-ca95-4ce6-9b39-a59ed645ddba"
    },
    {
        "author": "宋太宗",
        "paragraphs": [],
        "title": "迴文偈二首  其二",
        "id": "2302b3fa-b9fb-4fb9-addf-8404b68306d9"
    },
    {
        "author": "宋太宗",
        "paragraphs": [
            "道寬開訓新，生生業□□。"
        ],
        "title": "好字拘就觀字正迴文",
        "id": "6f288886-68f0-46f3-a4c8-a46d452fd341"
    },
    {
        "author": "宋太宗",
        "paragraphs": [
            "輕輕相亞凝如酥，宮樹花裝萬萬株。",
            "今賜酒卿時一盞，玉堂閑話道情無。"
        ],
        "title": "太平興國七年季冬大雪賜學士",
        "id": "d430d871-3ba6-4d07-9071-76afe2d925fd"
    },
    {
        "author": "宋太宗",
        "paragraphs": [
            "秋風雪月天，花竹鶴雲烟。",
            "詩酒春池雨，山僧道柳泉。"
        ],
        "title": "試趙昌國",
        "id": "65fa09ca-9907-4b12-8c0c-43f32b09e6c8"
    },
    {
        "author": "宋太宗",
        "paragraphs": [
            "蒼生往世弊凋殘，今我如同赤子看。",
            "大闡無爲三教盛，承平方說四夷寬。"
        ],
        "title": "賜陳摶  其一",
        "id": "9da06990-bc01-4f9c-b5f8-a45d749c44c6"
    },
    {
        "author": "宋太宗",
        "paragraphs": [
            "餐霞成鶴骨，餌藥駐童顔。",
            "靜想神仙事，忙中道路閑。"
        ],
        "title": "賜陳摶  其二",
        "id": "5d6a8aeb-7429-48ef-a223-12f462764354"
    },
    {
        "author": "宋太宗",
        "paragraphs": [
            "曾向前朝出白雲，後來消息杳無聞。",
            "如今若肯隨徵召，總把三峰乞與君。"
        ],
        "title": "賜陳摶  其三",
        "id": "cc9b26c9-6f6d-4c42-b348-5c93449d3b96"
    },
    {
        "author": "宋太宗",
        "paragraphs": [
            "翰林承旨貴，清凈玉堂中。",
            "應用咸依式，深嚴比更崇。",
            "歸家思值日，入內集英風。",
            "儒措門生盛，高明大化雄。"
        ],
        "title": "賜蘇易簡  其一",
        "id": "dd8703ac-c844-46de-92dd-007539c496e8"
    },
    {
        "author": "宋太宗",
        "paragraphs": [
            "運偶昌時遠更深，果然穀在我中心。",
            "從風臣偃光朝野，此日清華見翰林。",
            "舉措樂時周禮法，思賢教古善規箴。",
            "少年學士文明世，一守賢毫數萬尋。"
        ],
        "title": "賜蘇易簡  其二",
        "id": "6e6f3ca4-ae84-40a4-a22f-bd8a23678756"
    },
    {
        "author": "宋太宗",
        "paragraphs": [
            "功成積劫印文端，不是南冊得恐難。",
            "眼睹數重金色潤，手擎一片玉光寒。",
            "鍊時百火精神透，藏處千年瑩采完。",
            "定果熏修真祕密，正心莫作等閑看。"
        ],
        "title": "佛牙讚",
        "id": "653bd8ca-6422-43b7-b940-7fad36193e9e"
    },
    {
        "author": "宋太宗",
        "paragraphs": [
            "忠勤王室展宏謨，政事朝堂頼秉扶。",
            "解職暫酬卿所志，休教一念遠皇都。"
        ],
        "title": "送趙普",
        "id": "29f10183-ea59-4165-a362-582ed6aceccd"
    },
    {
        "author": "宋太宗",
        "paragraphs": [
            "欲餌金鈎深未到，磻溪須問釣魚人。"
        ],
        "title": "句  其一",
        "id": "ff2b62bd-7e54-4948-a3fa-601b72ba120e"
    },
    {
        "author": "宋太宗",
        "paragraphs": [
            "薄德終慚舉，通才例上居。"
        ],
        "title": "句  其二",
        "id": "151eb4e2-a2a5-4a05-865a-d093994ba54c"
    },
    {
        "author": "宋太宗",
        "paragraphs": [
            "時向玉堂尋舊迹，八花磚上日空長。"
        ],
        "title": "句  其三",
        "id": "5c2827ff-a244-4708-929b-494ab8ec1206"
    },
    {
        "author": "宋太宗",
        "paragraphs": [
            "鑾輿臨紫塞，朔野凍雲飛。"
        ],
        "title": "句  其四",
        "id": "b67974d6-03dc-41d7-8491-3dc4fc2e7a4c"
    },
    {
        "author": "宋太宗",
        "paragraphs": [
            "好事盡輸純與直，謾勞頰舌湧如泉。"
        ],
        "title": "句  其五",
        "id": "1efb2711-0554-43ae-bfd9-603b7e4bbf0b"
    },
    {
        "author": "宋太宗",
        "paragraphs": [
            "奉使南遊多好景。"
        ],
        "title": "句  其六",
        "id": "8d5304f9-93f9-43e7-b219-ca0ea67430a5"
    },
    {
        "author": "宋太宗",
        "paragraphs": [
            "君臣千載遇。"
        ],
        "title": "句  其七",
        "id": "ce56a124-f14a-485d-942e-24c95ada26d1"
    },
    {
        "author": "宋太宗",
        "paragraphs": [
            "二三千客裏成事，七十四人中少年。"
        ],
        "title": "句  其八",
        "id": "fa2960a1-9f82-424d-b988-8ef087a33ca2"
    },
    {
        "author": "宋太宗",
        "paragraphs": [
            "珍重老臣純不已，我慚寡昧繼三皇。"
        ],
        "title": "句  其九",
        "id": "d0e7ad10-4a14-49db-b1d9-e60e71b26d15"
    },
    {
        "author": "宋太宗",
        "paragraphs": [
            "一箭未施戎馬遁，六軍空恨陳雲高。",
            "鑾輿曠紫塞，朔野陣雲飛。"
        ],
        "title": "句  其一○",
        "id": "3260d835-347a-4197-a1b6-d5281a07e3c1"
    },
    {
        "author": "陳省華",
        "paragraphs": [
            "四望平川獨一峰，峰前瀟灑是蓮宮。",
            "松聲竹韻千年冷，水色山光萬古同。",
            "客到每憐樓閣異，僧言因得鬼神功。",
            "懸民遥喜行春至，鼓腹閑歌夕照中。"
        ],
        "title": "上方",
        "id": "19e2ea9a-c51e-4ff4-903c-3c4500868666"
    },
    {
        "author": "釋本先",
        "paragraphs": [
            "非風幡動唯心動，自古相傳直至今。",
            "今後水雲人欲曉，祖師直是好知音。"
        ],
        "title": "非風幡動仁者心動頌",
        "id": "ee251206-22de-440c-a681-c0534d64f866"
    },
    {
        "author": "釋本先",
        "paragraphs": [
            "若是見色便見心，人來問著方難答。",
            "更求道理說多般，孤負平生三事衲。"
        ],
        "title": "見色便見心頌",
        "id": "ee32f7ea-3226-4d46-a97f-90fb3a51a000"
    },
    {
        "author": "釋本先",
        "paragraphs": [
            "曠大劫來祇如是，如是同天亦同地。",
            "同地同天作麽形，作麽形兮無不是。"
        ],
        "title": "明自己頌",
        "id": "cad67be2-91b5-40d6-b1a9-1f36a6700241"
    },
    {
        "author": "李從善",
        "paragraphs": [
            "綠影覆幽池，芳菲四月時。",
            "管弦朝夕興，組繡百千枝。",
            "盛引牆看徧，高煩架屢移。",
            "露輕濡綵筆，蜂誤拂吟髭。",
            "日照玲瓏幔，風摇翡翠帷。",
            "早紅飄蘚地，狂蔓挂蛛絲。",
            "嫩刺牽衣細，新條窣草垂。",
            "晚香難暫捨，嬌態自相窺。",
            "深淺分前後，榮華互盛衰。",
            "尊前留客久，月下欲歸遲。",
            "何處繁臨砌，誰家密映籬。",
            "絳羅房燦爛，碧玉葉參差。",
            "分得殷勤種，開來遠近知。",
            "晶熒歌袖袂，柔弱舞腰支。",
            "膏麝誰將比，庭萱自合嗤。",
            "勻妝低水鑑，泣淚滴烟𩅰。",
            "畫擬憑梁廣，名宜亞楚姬。",
            "寄君十八韻，思拙媿新奇。"
        ],
        "title": "薔薇詩一首十八韻呈東海侍郎徐鉉",
        "id": "1ed5b4ca-4314-4564-ad1e-7384b9408b01"
    },
    {
        "author": "臧丙",
        "paragraphs": [
            "是箇人言好性靈，鎬京碑記念千廳。",
            "五言出格爲詩匠，百盞長杯應酒星。",
            "曾把篆求身上紫，幾將金買面前青。",
            "多聞國士相尋訪，莫把松門畫夜扃。"
        ],
        "title": "寄贈終南英公上人",
        "id": "79d42b2a-fc63-491c-9b44-fd95ac64fc96"
    },
    {
        "author": "林緒",
        "paragraphs": [
            "宿草江邊閣，臨流發嘯歌。",
            "所觀得病少，豈在蓄書多。",
            "生子能無貴，居身不可過。",
            "苟圖銷旦夕，青鬢長如何。"
        ],
        "title": "閒居",
        "id": "6540569e-6d8b-40b1-90a6-7da5cbb307c6"
    },
    {
        "author": "安德裕",
        "paragraphs": [
            "跡自青門遠，田衣賁在躬。",
            "舊房千嶠外，歸棹五湖東。",
            "地力薑畦沃，年支芋盎充。",
            "從支乃榮道，一與祖心同。"
        ],
        "title": "送僧歸天甯萬年禪院",
        "id": "5fe61b31-939d-492a-8a26-bdb6d07858f3"
    },
    {
        "author": "馬文斌",
        "paragraphs": [
            "希奇寶象獸中王，猛毅雄心世不當。",
            "四足端然如玉柱，雙牙利劍若金鋩。",
            "立觀峭峻成山岳，動必摇形見者慌。",
            "但以聲名告醜類，從今何敢作災殃。"
        ],
        "title": "詩一首",
        "id": "9fe8c5f0-10be-45a2-ad3a-2bac56987158"
    },
    {
        "author": "田錫",
        "paragraphs": [
            "雨裏飛花片片紅，雨微花亂轉溟濛。",
            "川原何處連天草，簾幕無人半日風。",
            "寂寞劉楨新病後，淒迷莊舄苦吟中。",
            "可堪更是黄昏景，燕冷鶑寒恨想同。"
        ],
        "title": "花雨比下秦中",
        "id": "28146722-8976-4e6f-94d4-22045c4d8e59"
    },
    {
        "author": "田錫",
        "paragraphs": [
            "春日閑銷一局棋，春愁還得數篇詩。",
            "高吟大醉何人問，英略雄圖久已知。",
            "破産雖無容足所，丈夫豈合以家爲。",
            "時來富貴終須有，懶學梁鴻賦五噫。"
        ],
        "title": "寄蒲城宋白小著",
        "id": "e9a8e0cd-9512-47bf-b3fe-351fa066c584"
    },
    {
        "author": "田錫",
        "paragraphs": [
            "離懷如醉復如癡，脈脈無言不展眉。",
            "秋草空牽幽意在，征軒疑有斷魂隨。",
            "殘星更漏門開處，斜月簾櫳酒醒時。",
            "此恨誰能解消遣，因題紅葉偶成詩。"
        ],
        "title": "離懷",
        "id": "d5ff4ba9-302c-4b87-b9b5-7469992d5a18"
    },
    {
        "author": "田錫",
        "paragraphs": [
            "飄泊年年頗恨身，梁園未到滯咸秦。",
            "上樓獨爲青山立，攬鑑初驚白髮新。",
            "北叟何曾悲失馬，宣尼猶自問迷津。",
            "功名分有終須得，莫强憂愁耗爾神。"
        ],
        "title": "自勉",
        "id": "d5f87aed-b05d-48b3-8063-dff3bc7dffb0"
    },
    {
        "author": "田錫",
        "paragraphs": [
            "王師猶未下全吳，何日封章賀獻俘。",
            "正是鬰蒸生瘴瘧，可堪不潦滿江湖。",
            "威宣鐵軸千艘盛，執撼金陵一壘孤。",
            "羈客無能爲籌略，閑消白日覆棋圖。"
        ],
        "title": "夏日即事",
        "id": "d57669d8-5b9c-4781-868e-ed92462cd344"
    },
    {
        "author": "田錫",
        "paragraphs": [
            "天寒雲彩變春輝，霢霂來如曉霧飛。",
            "著物先饒芳草濕，盈空旋翳碧山微。",
            "鶑村樹密吹應徧，鴛瓦簷高滴尚稀。",
            "丞相追班方入賀，沙隄柳色正依依。"
        ],
        "title": "春雨",
        "id": "18ca8c3b-82da-4178-aaf1-e28c75547406"
    },
    {
        "author": "田錫",
        "paragraphs": [
            "三年多謝主人翁，盃酒相寬禮數豐。",
            "唯惜時光如走馬，懶詢天道似張弓。",
            "秋深街巷槐花雨，夜靜廳堂葦箔風。",
            "盡是無憀腸斷處，都將分付醉鄉中。"
        ],
        "title": "樽前吟呈宋白小著",
        "id": "2c79712e-3e98-411d-bd95-88780b1cb97b"
    },
    {
        "author": "田錫",
        "paragraphs": [
            "舒元輿是賦家流，我有餘研不盡收。",
            "今日謝君貽好句，恨無雙珮略相酬。",
            "神仙見謫情雖薄，風雨相輕恨未休。",
            "爲報悅人須以禮，不同蘇小耐慚羞。"
        ],
        "title": "代牡丹酬答",
        "id": "7b1adef5-f5ce-4900-83af-778c1d3db230"
    },
    {
        "author": "田錫",
        "paragraphs": [
            "多情如病苦難醫，頭緒多於折藕絲。",
            "送客落花行馬處，望鄉殘月倚樓時。",
            "憶來幾入春深夢，感極翻成酒後悲。",
            "大抵爲君言不盡，彩牋閑詠合歡詩。"
        ],
        "title": "多情",
        "id": "d344637c-2340-458e-a644-1e50ca108886"
    },
    {
        "author": "田錫",
        "paragraphs": [
            "嵩室亂峰三十六，嵩陽今復住何峰。",
            "已因詩好聲名出，却爲情高仕進慵。",
            "白鳥白雲秋色樹，水南水北月明鐘。",
            "逍遥自得閑吟興，誰識夫君是卧龍。"
        ],
        "title": "寄韓丕進士",
        "id": "6f05cc63-be4d-4242-b3b4-927eea58686d"
    },
    {
        "author": "田錫",
        "paragraphs": [
            "風騷夐古少知音，本色詩人百種心。",
            "順熟合依元白體，清新堪擬鄭韓吟。",
            "搜來健比孤生竹，得處精於百鍊金。",
            "唯我與君相唱和，天機自見不勞尋。"
        ],
        "title": "覽韓渥鄭谷詩因呈太素",
        "id": "d699ae8a-f518-4b39-b7ee-7f1ef4345e15"
    },
    {
        "author": "田錫",
        "paragraphs": [
            "渭北居來似塞垣，三逢堯曆度寒暄。",
            "家貧老幼思歸國，性僻交朋少及門。",
            "天暖憶遊沙苑寺，雪中會過洛河村。",
            "流年又是重陽節，賞菊論詩酒一樽。"
        ],
        "title": "渭北即事書呈太素",
        "id": "d59a3cc6-d862-409b-b689-9de2edd2d125"
    },
    {
        "author": "田錫",
        "paragraphs": [
            "拾筆閑題紅葉時，醉容相向亦相宜。",
            "塞垣風勁應吹盡，江國霜微想半衰。",
            "嫌聽滿階鳴夜雨，曾看臨水映疏籬。",
            "春光不許長如此，旋放寒梅嫩柳枝。"
        ],
        "title": "醉題紅葉",
        "id": "136ba58f-b311-49f8-9f0f-fbf001dd10e0"
    },
    {
        "author": "田錫",
        "paragraphs": [
            "二十年前會憶游，彭亡渡口泊孤舟。",
            "一程林下登山路，百尺谿邊汲水樓。",
            "磬韻似煙和燭裊，松聲如雨入窗流。",
            "別來往事都成夢，誰寄篇章問惠休。"
        ],
        "title": "寄題象耳寺",
        "id": "1a0156ff-8999-43e9-9dcd-e1bdc43cde85"
    },
    {
        "author": "田錫",
        "paragraphs": [
            "西風嫋嫋欲昏黄，草木蕭蕭綠翅凉。",
            "闇傍遠燈催絡緯，獨經遥夜伴啼螿。",
            "露濡蟲綱絲潛斷，月照澄江練有光。",
            "幾處疏砧紅葉寺，誰憐弄杼不成章。"
        ],
        "title": "促織",
        "id": "9445cad8-b760-4864-b674-e280ebe37389"
    },
    {
        "author": "田錫",
        "paragraphs": [
            "三年不見遠江梅，長到梅時把酒盃。",
            "似共故人千里別，空思近臘數枝開。",
            "心隨曉月經鄉渚，夢與春雲傍釣臺。",
            "金蕊瓊花風雪景，憑誰圖畫入關來。"
        ],
        "title": "憶梅花",
        "id": "bcef92ba-d2ec-4c52-90fa-76ec83b14e91"
    },
    {
        "author": "田錫",
        "paragraphs": [
            "風幡輕細翠悠颺，樓閣輕寒水滿塘。",
            "柳絮微煙吟思足，梨花淡月睡魂香。",
            "江山似畫憐湘浦，魚笋嘗新憶華腸。",
            "早是春陰憶無頼，可堪中酒惡情陽。"
        ],
        "title": "和太素春書",
        "id": "507394fe-2b12-458d-8db4-f66c34906953"
    },
    {
        "author": "田錫",
        "paragraphs": [
            "新年吟詠喜經旬，金粟山邊渭水濱。",
            "微雪尚妨天氣暖，衰林先讓鳥聲春。",
            "牽情但恨梅花謝，醒酒空思桂蠹辛。",
            "深感相將遊汴水，夢中楊柳已迷人。"
        ],
        "title": "和太素早春書事憶遊京國",
        "id": "b4e3ab4d-fe90-452a-9745-514e11dd57e6"
    },
    {
        "author": "田錫",
        "paragraphs": [
            "蜀國香牋似彩霞，裝成近集入京華。",
            "千篇詩好精靈器，百軸文雄俠少誇。",
            "繁富積皇新職貢，妍明春帝曉鶑花。",
            "彤庭何處安排好，李謫仙才稱草麻。"
        ],
        "title": "覽太素新編",
        "id": "8b663f2f-1aea-4445-bb88-08c3eedc26c8"
    },
    {
        "author": "田錫",
        "paragraphs": [
            "風月心腸別有情，靈臺珠玉氣常清。",
            "微吟暗觸天機駭，雅道因隨物象生。",
            "春是主人饒蕩逸，酒爲歡伯伴縱橫。",
            "莫嫌宮體多淫艷，到底詩狂罪亦輕。"
        ],
        "title": "吟情",
        "id": "8ec305ed-2839-457f-b0a3-083c93fc6776"
    },
    {
        "author": "田錫",
        "paragraphs": [
            "風迴玉宇拂窗欄，欲晚層城科峭寒。",
            "含月有光吟不盡，著煙無迹畫方難。",
            "江春南國兼梅落，塞臘西山向竹殘。",
            "何處多情偏入賞，狂隨舞袖遶盃盤。"
        ],
        "title": "和朱玄進士對雪",
        "id": "d6e579cc-8f73-4299-94cf-37c24910f1b4"
    },
    {
        "author": "田錫",
        "paragraphs": [
            "堪嗤棲屑客長安，風雪加添近臘寒。",
            "江筆呵來書字淡，孤燈挑盡向窗殘。",
            "十年苦思詩千首，一夕迴腸事萬端。",
            "家住天涯歸未得，嶺梅江蓼自辛酸。"
        ],
        "title": "冬夕書事",
        "id": "4b4eb986-1e7f-4bb1-8495-010443ce9d36"
    },
    {
        "author": "田錫",
        "paragraphs": [
            "去年秋值罷文闈，今歲無憀自陝歸。",
            "雪月好吟還唱和，風雲未至且依違。",
            "江南梅早多紅蔕，渭北山寒少翠微。",
            "猶頼一樽消遣恨，不堪棖觸躁時機。"
        ],
        "title": "對酒",
        "id": "f79f1584-45f9-46e9-aa88-21aa8d1983e1"
    },
    {
        "author": "田錫",
        "paragraphs": [
            "嶺外路遥君赴任，陝西年盡我歸家。",
            "長亭際會情無限，一夕分飛恨又賒。",
            "夜話無燈松火繼，曉行乘月亂山斜。",
            "七千里驛誰相伴，雪裏寒梅正放花。"
        ],
        "title": "暮冬閿鄉遇蕭霸赴任",
        "id": "f6e0b7e9-13a9-4a04-9b2e-f1f7d5fdabd3"
    },
    {
        "author": "田錫",
        "paragraphs": [
            "歸來何物可消憂，縣寺蕭條懶强游。",
            "酒價未償重貰取，雪詩休厭且交酬。",
            "兼憐春近如迎客，莫惜年殘似急流。",
            "天子承祧重文物，花時早約入皇州。"
        ],
        "title": "殘冬書事呈宋太玄",
        "id": "17171d8c-1e84-4495-9069-205ca35f6fe7"
    },
    {
        "author": "田錫",
        "paragraphs": [
            "飄零蹤跡尚堪悲，唯向三賢最受知。",
            "少俊有名輸賈誼，宦遊多難比張儀。",
            "詩中老格何人愛，酒後佯狂識者嗤。",
            "北省郎官應見誚，明時猶尚進身遲。"
        ],
        "title": "寄梁周翰補闕徽之宋白二拾遺",
        "id": "cc201c66-b8c3-4733-bebb-20e881127b91"
    },
    {
        "author": "田錫",
        "paragraphs": [
            "鸞輿西幸郊天日，洛水橋南乍識君。",
            "投分塤箎無異曲，定交蘭菊有餘芬。",
            "別來信阻年將盡，望去臺高日又曛。",
            "堪恨支離何所似，波中萍葉嶺頭雲。"
        ],
        "title": "寄宋準學士",
        "id": "c15b3b8d-68d3-47b2-8d9d-f84232f27b74"
    },
    {
        "author": "田錫",
        "paragraphs": [
            "逢臘欣酬吟詠才，已知春色向人來。",
            "口脂潤逐銀罌賜，百藥香隨鈿合開。",
            "梁苑辭臣堪賦雪，壽陽公主好妝梅。",
            "更憐罷獵歸侵夜，重對歌筵紅燭臺。"
        ],
        "title": "和宋太玄臘日",
        "id": "5e9c770d-27f0-44a2-974c-f75296fb112e"
    },
    {
        "author": "田錫",
        "paragraphs": [
            "惜春將盡自徘徊，巷館殘陽戶半開。",
            "芳樹更無鶑舌語，故巢空有燕歸來。",
            "音書杜絕家千里，愁憤消磨酒一盃。",
            "地狹長沙何所適，行謠方憶摘楊梅。"
        ],
        "title": "三月二十八日書懷",
        "id": "a0828b3b-60df-438d-b24c-1277edf1e35e"
    },
    {
        "author": "田錫",
        "paragraphs": [
            "九十日春知枉度，樽前無頼獨咨嗟。",
            "空城北走諸陵道，古苑南連百里沙。",
            "翠憶玉津官舍竹，繁思金馬故城花。",
            "去年言與君遊洛，況味爭如不在家。"
        ],
        "title": "渭北春盡日作因思蜀洛舊遊寄太素",
        "id": "6af9eee1-e3ff-4e6e-94e4-4aab54b2b239"
    },
    {
        "author": "田錫",
        "paragraphs": [
            "殘花飛盡留芳草，縈寞孤懷話未能。",
            "天氣暄寒猶未定，春衫脫著自無憑。",
            "荔枝結子思南越，湖水宜茶憶竟陵。",
            "看是清和時又過，林亭何處度炎蒸。"
        ],
        "title": "即事",
        "id": "0a80d39a-1319-48d6-b97b-950e6e7d41c0"
    },
    {
        "author": "田錫",
        "paragraphs": [
            "春深水榭絮紛紛，支策臨高日欲曛。",
            "故國已迷巴徼路，斷腸空似嶺頭雲。",
            "燕飛芳草隨天遠，鶑囀殘花隔竹聞。",
            "物景感人情不盡，因成吟詠寄於君。"
        ],
        "title": "晚望因寄宋太素",
        "id": "fa425f6d-eec2-4404-a546-91d280df74e8"
    },
    {
        "author": "田錫",
        "paragraphs": [
            "寂寂閑居客至稀，靜中滋味意何歸。",
            "因探易象知深旨，自喜吟高得化機。",
            "桑露乍寒蠶欲老，草煙纔暖蝶交飛。",
            "樊川物景終南翠，遂性空思杜紫微。"
        ],
        "title": "幽居",
        "id": "eeb57571-e336-4863-bcd4-7b4a20a8213f"
    },
    {
        "author": "田錫",
        "paragraphs": [
            "一名倜儻動皇州，寄應王門作解頭。",
            "將領風騷推李杜，較量英勇讓曹劉。",
            "春闈有詔俄中輟，秋賦隨時亦暫休。",
            "金殿制科思取應，遠飛章句問喜謀。"
        ],
        "title": "府解後有詔旨權停貢舉因成長句寄太素兼簡韓丕茂才",
        "id": "a2edcd61-af20-49e0-996b-86fb5dc049d0"
    },
    {
        "author": "田錫",
        "paragraphs": [
            "聖主承祧兌澤深，乾坤玄化合堯心。",
            "黄輿比厚旋生植，白日齊明遠照臨。",
            "周普至仁符積載，霶流睿渥若春霖。",
            "游鱗在藻方諧性，獷俗乘桴自獻琛。",
            "和悅感人生瑞靄，穆清流詠在薰琴。",
            "小臣幸與觀光試，敢效祈招頌德音。"
        ],
        "title": "御試二儀合德詩",
        "id": "4a91ce06-1e69-4da8-a7dd-acba9358f1ed"
    },
    {
        "author": "田錫",
        "paragraphs": [
            "簿書軍吏日相隨，心在諠譁旨趣卑。",
            "明月夜吟無意緒，白雲秋約笑羈縻。",
            "宛陵古寺經遊少，疊嶂名樓眺望遲。",
            "堪重高人陳處士，不來尋訪已多時。"
        ],
        "title": "寄陳處士",
        "id": "4872dd88-ccbe-4efb-be58-f17334e3fbf6"
    },
    {
        "author": "田錫",
        "paragraphs": [
            "谿上嚴陵古釣臺，倚樓凝望自徘徊。",
            "先生能保孤高節，英主嘗師王霸才。",
            "日暮白雲迷草莽，岸平春水浸莓苔。",
            "登臨不盡微吟興，花落東風首重迴。"
        ],
        "title": "登郡樓望嚴陵釣臺",
        "id": "a484714c-ec20-401e-9516-093addad2c6f"
    },
    {
        "author": "田錫",
        "paragraphs": [
            "柳闇江亭春正深，黄鶑百囀有餘音。",
            "自慚分判頒條政，誰信常懷易俗心。",
            "吟次落花浮硯水，靜中飛絮滿簾陰。",
            "及瓜即是歸丹闕，莫惜時來一訪尋。"
        ],
        "title": "寄陳處士",
        "id": "60c74b1c-d62f-4c17-b2ab-39554a21ba1c"
    },
    {
        "author": "田錫",
        "paragraphs": [
            "郡在江湖煙樹間，謝公遺踵好躋攀。",
            "詩中勝景堪吟嘯，池上清風足往還。",
            "疑思但憐雲映水，迴頭不覺日銜山。",
            "登臨屢起歸歟興，看是槐花滿故關。"
        ],
        "title": "登疊嶂樓",
        "id": "31f3f865-1a04-4553-b21b-640e170577e5"
    },
    {
        "author": "田錫",
        "paragraphs": [
            "水國迎凉暑氣消，思清吟嘯語雄豪。",
            "遠如海樹黄雲曉，健比秋風白浪高。",
            "酬答愧無明月珮，縱橫爭及解牛刀。",
            "和詩送別昭亭路，何似金鑾奪錦袍。"
        ],
        "title": "和安儀鳳",
        "id": "8da2d245-23af-4df2-a91e-4e4bf4982390"
    },
    {
        "author": "田錫",
        "paragraphs": [
            "宣城相送思依依，正是紅蓮菡萏時。",
            "行色迎秋清似畫，別情因景化爲詩。",
            "人離湖水南邊岸，蟬聽槐花北向枝。",
            "天子文明是何地，丹霄岐路莫生疑。"
        ],
        "title": "送安儀鳳",
        "id": "2f7e488a-833e-4521-b93f-25bf8911122a"
    },
    {
        "author": "田錫",
        "paragraphs": [
            "近遣司賓小吏時，寄書兼寄十篇詩。",
            "自慚不是陽春曲，誰敢徼求作者知。",
            "疊嶂晚登空遠望，昭停別後倍相思。",
            "夜來還有微吟興，風動新荷月滿池。"
        ],
        "title": "寄攀郎中",
        "id": "30f45f65-0f1d-4ac8-bf55-46431757dc51"
    },
    {
        "author": "田錫",
        "paragraphs": [
            "吟成大雅百篇詩，首首清新鑒者誰。",
            "草卷密封先見贈，藥欄斜倚看多時。",
            "意如虎窟難中得，字比雲峰險處奇。",
            "珍重十僧聲價外，江南屈指即吾師。"
        ],
        "title": "謝晏公",
        "id": "6c515793-a4e3-4bec-aae8-d64aa2c88e3a"
    },
    {
        "author": "田錫",
        "paragraphs": [
            "清秋江國有餘暄，謝朓遺風稱雅言。",
            "簾下水亭人吏靜，窗分笑閣簿書繁。",
            "坐來幽蝶雙飛過，吟次高梧一葉翻。",
            "自笑無能蒞公事，將何才術了君恩。"
        ],
        "title": "早秋言懷",
        "id": "57bc8831-76c2-4b99-9d66-ee7543b81f1b"
    },
    {
        "author": "田錫",
        "paragraphs": [
            "詩成奏入冕旒前，小諫官資驟轉遷。",
            "带職喜爲仙館吏，立班常近御爐烟。",
            "清華拜命知深忝，謇諤非才愧昔賢。",
            "多謝宣城舊知己，寄來新句滿花牋。"
        ],
        "title": "寄江南諸相知",
        "id": "97b72daf-9b3a-4265-acc5-91dc33468867"
    },
    {
        "author": "田錫",
        "paragraphs": [
            "百辟歡呼降誕辰，金樽獻酒願千春。",
            "延年不假丹砂效，亨壽全由聖德新。",
            "古物進來兼藥鼎，畫圖呈處有仙人。",
            "君恩若賞歌詩意，應念甘侍從臣。"
        ],
        "title": "乾明節祝聖壽  其一",
        "id": "288f1be6-a329-4101-a406-4ccea5006190"
    },
    {
        "author": "田錫",
        "paragraphs": [
            "生日稱觴自六宮，香焚甲觀畫堂中。",
            "太平曆數歸英主，上壽年齡屬聖躬。",
            "玉樹有花因瑞雪，鈞天呈曲在虛空。",
            "三公進賀禎祥事，先奏河清達帝聰。"
        ],
        "title": "乾明節祝聖壽  其二",
        "id": "99927370-1179-4bd3-9012-0a370d44bb94"
    },
    {
        "author": "田錫",
        "paragraphs": [
            "吾皇享福自無涯，百辟稱觴禮數加。",
            "韶樂揭天如上界，鑪香映日似輕霞。",
            "空中紫氣圓成蓋，海上蟠桃暖放花。",
            "感應聖人千萬壽，神仙日月屬官家。"
        ],
        "title": "乾明節祝聖壽  其三",
        "id": "b530ea09-ae5d-48c6-9e14-b8e23878c908"
    },
    {
        "author": "田錫",
        "paragraphs": [
            "皇朝令節號乾明，萬國嘻嘻若大庭。",
            "多士進詩隨禹貢，千官獻酒祝堯齡。",
            "天香曉降聞仙樂，南海秋來見壽星。",
            "黎庶更思瞻盛禮，待封日觀禪雲亭。"
        ],
        "title": "乾明節祝聖壽  其四",
        "id": "f3d363e9-71db-4890-aefe-f63f2c0dcb89"
    },
    {
        "author": "田錫",
        "paragraphs": [
            "鸞盃進酒近天顔，拜舞風清響珮環。",
            "瑞日正高重御宴，摵鞭纔定再催班。",
            "霓旌絳節仙家樂，金闕銀臺海上山。",
            "綺陌曉來迴望處，建章樓閣紫雲間。"
        ],
        "title": "乾明節祝聖壽  其五",
        "id": "8fce7eb1-0280-41c8-8d01-e5044a25c720"
    },
    {
        "author": "田錫",
        "paragraphs": [
            "聖節祥煙藹御鑪，殿庭嚴肅響山呼。",
            "赭袍日照來天上，玉佩風清侍座隅。",
            "古字數行仙藥訣，鮫綃十幅壽星圖。",
            "遠方拜表來朝貢，兼賀虹流電繞樞。"
        ],
        "title": "乾明節祝聖壽  其六",
        "id": "9f36a101-9165-4da5-b88e-b3003ac43720"
    },
    {
        "author": "田錫",
        "paragraphs": [
            "漢家臺榭與天通，甲觀蒼蒼紫氣中。",
            "佳節夜來宣受賀，壽盃朝進祝延洪。",
            "管絃嘈囋驚花發，同日晴和向雪融。",
            "宴次宮鸚忽飛過，隨呼萬歲語玲瓏。"
        ],
        "title": "乾明節祝聖壽  其七",
        "id": "883e67ab-a7eb-4cbf-bd0b-bf66c67a3fc1"
    },
    {
        "author": "田錫",
        "paragraphs": [
            "君王降誕繼陶唐，每至嘉辰睹異祥。",
            "宮樹曉來生瑞露，金門夜半有天香。",
            "皇親朝覲隨章奏，中使頒宣散道場。",
            "萬國人臣皆悅樂，巍巍聖德自無疆。"
        ],
        "title": "乾明節祝聖壽  其八",
        "id": "e04aa3fa-19d4-4e00-9d0a-0297c9620de9"
    },
    {
        "author": "田錫",
        "paragraphs": [
            "慶誕長生寶殿中，非煙五色覆諸宮。",
            "酒爲天祿資君壽，曲奏霓裳樂帝聰。",
            "悲翠簾前雲氣紫，珊瑚枝上雪花紅。",
            "太平天子聞稱賀，先喜年年過歲豐。"
        ],
        "title": "乾明節祝聖壽  其九",
        "id": "50df557f-1063-4f2b-af94-f3c99a245176"
    },
    {
        "author": "田錫",
        "paragraphs": [
            "聖節思歸會帝京，得隨班列祝文明。",
            "河清見底爲嘉瑞，海水無波表太平。",
            "月夜忽聞仙樂奏，宮中時有彩雲生。",
            "詩成拜表同封進，願繼詞臣雅韻聲。"
        ],
        "title": "乾明節祝聖壽  其一○",
        "id": "d4e26530-7d9b-45af-b0e4-e0fb5b211d4d"
    },
    {
        "author": "田錫",
        "paragraphs": [
            "日上扶桑第一枝，東方樓閣曙光時。",
            "萬邦將啟乾明宴，兩制應宣御製詩。",
            "樂感羽毛皆率舞，神和福祿自來宜。",
            "諫垣班列天顔近，暫乞歸朝侍玉墀。"
        ],
        "title": "乾明節祝聖壽  其一一",
        "id": "f8f3308f-d377-4e52-b3e5-e5cb4fe8101f"
    },
    {
        "author": "田錫",
        "paragraphs": [
            "河朔雖云近帝鄉，時逢慶誕祝君王。",
            "身心常在三清路，曉夕先裝一炷香。",
            "聖壽如山隨地久，恩光似日與天長。",
            "策臣所貴無他物，唯獻新譸十九章。"
        ],
        "title": "乾明節祝聖壽  其一二",
        "id": "9e2c8578-ba14-4ea0-bdd0-9d04a2bd2958"
    },
    {
        "author": "田錫",
        "paragraphs": [
            "年來歸興憶皇州，頻向花時倚郡樓。",
            "南陌春光芳樹遠，西郊山色晚雲浮。",
            "國家無事邊陲靜，風俗還淳禮讓修。",
            "吟得新詩謝知己，將何才術稱分憂。"
        ],
        "title": "相州郡樓贈高祕丞",
        "id": "d395bfc3-18ff-401f-8795-da4df8257de2"
    },
    {
        "author": "田錫",
        "paragraphs": [
            "昔日長安際會時，客情鄉思兩依依。",
            "金門次第俱升達，雲路高低各奮飛。",
            "御史班資知任重，諫官章綬愧才微。",
            "今來共理藩宣事，自古相逢似此稀。"
        ],
        "title": "贈楊臨察",
        "id": "4ce9afc6-046b-47dd-afff-fa1eeb1eba3c"
    },
    {
        "author": "田錫",
        "paragraphs": [
            "館殿嘗爲侍從臣，出分憂寄牧黎民。",
            "時平事簡多公暇，樓迥風清欲暮春。",
            "樹杪壺關千嶂疊，天邊漳水綠波新。",
            "帝鄉永日憑欄望，心羨浮雲向紫宸。"
        ],
        "title": "郡樓書懷",
        "id": "7ad37b13-abcf-4b86-8f9b-2e1e680e1b5f"
    },
    {
        "author": "田錫",
        "paragraphs": [
            "溝堰新分野水來，池邊日夕自徘徊。",
            "餘花飛盡空芳樹，落絮繁多滿綠苔。",
            "輦下歸心春館殿，天邊凝睇晚樓臺。",
            "郡齋欲立題詩石，御史丞郎各有才。"
        ],
        "title": "池上",
        "id": "1489758a-b868-4785-ad1f-7869e6fb395a"
    },
    {
        "author": "田錫",
        "paragraphs": [
            "春天寒慘欲昏黄，數點霏霏忽繞廊。",
            "城漏暗催相共滴，花塵輕濕乍聞香。",
            "風生水際來將密，雨打簾文灑處光。",
            "獨向郡齋心自喜，豐年宜賀侍飛章。"
        ],
        "title": "暮雨",
        "id": "92b31d20-93ea-4b14-b45c-0978e0a39b4d"
    },
    {
        "author": "田錫",
        "paragraphs": [
            "昨日西山野外通，聲如秋雨带松風。",
            "誰憐鄴下重城夜，却似江南廨署中。",
            "燭燼垂花飄硯席，月華凝雪映簾櫳。",
            "此時新得潺湲聽，吟詠狂思學謝公。"
        ],
        "title": "中夜聞泉",
        "id": "838b640b-a379-4f12-b2d6-599516897bcb"
    },
    {
        "author": "田錫",
        "paragraphs": [
            "遠山蒼翠滿西樓，亶甲遺風古相州。",
            "春晚落花經雨盡，夜來寒水繞堂流。",
            "詔條靜理無才術，衮職思歸侍冕旒。",
            "吟寄良交若爲意，安眠不得似諸侯。"
        ],
        "title": "言懷",
        "id": "d2b30695-3f25-4c54-8db3-9939223595c8"
    },
    {
        "author": "田錫",
        "paragraphs": [
            "權分憂寄理漳濱，惠化何及相民。",
            "條奏事宜思復古，興修風教望還淳。",
            "靜當細雨初封印，吟對餘花自送春。",
            "清蚊好陪池上酌，故人情分最相親。"
        ],
        "title": "呈楊侍郎",
        "id": "43e87ce6-098d-4c49-8ee3-2421b491f24d"
    },
    {
        "author": "田錫",
        "paragraphs": [
            "紅燭除花酒滿巵，繞廓風細動簾帷。",
            "已從半夜分春漏，即是平明受歲時。",
            "或省轉官因大慶，元正立仗憶丹墀。",
            "吟思何日承宣召，却得金門和御詩。"
        ],
        "title": "除夜",
        "id": "bf1a09e7-7934-4696-b2bd-95b6c7fb8c2e"
    },
    {
        "author": "田錫",
        "paragraphs": [
            "去年元會立班時，簪紱光輝與禮儀。",
            "今日洺川逢歲旦，延留賓客樂昌期。",
            "朝雲暖潤輕陰散，晚日融明瑞景遲。",
            "遥念皇州春色早，宮花欲發萬年枝。"
        ],
        "title": "元日",
        "id": "85bb7f72-772f-4261-af4b-ab9f28f2db01"
    },
    {
        "author": "田錫",
        "paragraphs": [
            "漳濱柳色弄微黄，春日情懷詠載陽。",
            "自念安邊無上策，如何補衮與周行。",
            "身如迴雁來河朔，心似浮雲在帝鄉。",
            "吟寄昌黎韓小諫，嘉謨應有好封章。"
        ],
        "title": "漳川即事寄韓丕拾遺",
        "id": "e9e26540-85c1-4e94-a6c4-a778ecfbfbf6"
    },
    {
        "author": "田錫",
        "paragraphs": [
            "秋來嘉樹色堪攀，紅葉沒谿復映山。",
            "半露寺樓深崦裏，密籠漁舍夕陽間。",
            "吟看摇落堆金井，醉賞扶疏對玉顔。",
            "水國却疑春野秀，似花幽鳥正關關。"
        ],
        "title": "紅樹",
        "id": "208a65e6-d480-47f3-8b51-bcbd34907cab"
    },
    {
        "author": "田錫",
        "paragraphs": [
            "南山晴靄御爐烟，迴望長安白日邊。",
            "率衆謝恩呼萬歲，思歸侍宴已三年。",
            "翠微鐘磬行香寺，紅葉樓臺祝壽筵。",
            "吟想皇州晚來景，雲間宮闕夕陽天。"
        ],
        "title": "聖節有懷",
        "id": "26e2b7f5-337a-4b14-a08e-2927f7b4a524"
    },
    {
        "author": "田錫",
        "paragraphs": [
            "秋聲蕭瑟北山椒，頼有琴樽遣寂寥。",
            "書幌靜憐斜月鑒，窗燈寒带落花挑。",
            "久辭知己來江國，少寄音書過海潮。",
            "因想玉堂今夜直，建章宮漏正迢迢。"
        ],
        "title": "秋聲有懷寄副翰宋白舍人",
        "id": "3815cc7c-8f2f-42d4-9d0b-1dd5dfae32ed"
    },
    {
        "author": "田錫",
        "paragraphs": [
            "閑讀銘詞掃綠苔，溪邊永日自徘徊。",
            "白雲遺迹今親到，青史高名不可陪。",
            "千古煙霞爲己有，一竿風月避誰來。",
            "松巔老鶴應相識，時唳和風下釣臺。"
        ],
        "title": "釣臺懷古",
        "id": "90273ad4-d8a4-4fae-aefd-cbf0333729f8"
    },
    {
        "author": "田錫",
        "paragraphs": [
            "江天短景莫相催，三度逢花折早梅。",
            "仙棹遠歸思李郭，廬山高會憶宗雷。",
            "林端忽見孤雲出，池上欣聞好客來。",
            "昨夜月明霜更苦，卷簾黄葉滿青苔。"
        ],
        "tags": [
            "庐山"
        ],
        "title": "郡齋書事",
        "id": "6ac46f98-7df6-4f72-852f-d7b2f7e9f03c"
    },
    {
        "author": "田錫",
        "paragraphs": [
            "年來吟鬢已星星，鳥石谿邊葉又零。",
            "簾下孤燈刪草奏，窗間疊嶂讀茶經。",
            "瘴鄉怕襲山嵐毒，野艇嫌衝水霧腥。",
            "天末豈記歸去意，白雲掩映數峰青。"
        ],
        "title": "暇日偶題",
        "id": "c1904360-1120-4aee-b2f8-49788e6b26d6"
    },
    {
        "author": "田錫",
        "paragraphs": [
            "滄州深隠未言歸，三載桐江解印遲。",
            "官職清華非不達，性靈疏拙欲何爲。",
            "閑移夫子青山廟，擬立嚴陵釣渚碑。",
            "兼喜谿雲每相狎，時來窗戶伴吟詩。"
        ],
        "title": "桐江即事",
        "id": "64925edf-d9a7-4581-b831-051bb3bbe9e5"
    },
    {
        "author": "田錫",
        "paragraphs": [
            "菊花潦倒雨冥冥，秋菌參差上壁生。",
            "臺榭可堪閑眺望，池籠不快野心情。",
            "猿啼山館寒無夢，燈背風簾滴到明。",
            "却爲農家妨歛穫，叢祠精舍擬祈晴。"
        ],
        "title": "水霖",
        "id": "cc950cc2-8650-4227-8cfb-601ad71104e1"
    },
    {
        "author": "田錫",
        "paragraphs": [
            "丹闕年來奏賀頻，金輿侍從望東巡。",
            "越王江上重迴首，嚴子臺邊再送春。",
            "水國山川怡道性，花時琴酒悅吟神。",
            "煙霞肯欲留君往，宰相方謀用故人。"
        ],
        "title": "和溫仲舒殘春遣懷",
        "id": "c71c93ac-745f-46c6-8c1c-401d19d85631"
    },
    {
        "author": "田錫",
        "paragraphs": [
            "谿雲澹澹浪悠悠，十二州中最小州。",
            "花落喜過流水寺，月明懶下看潮樓。",
            "藥欄梅潤秋重換，棋局松陰夜不收。",
            "吟寄故人如借問，釣魚磯在海西頭。"
        ],
        "title": "郡中遣意寄友人",
        "id": "9794bdee-879d-46f6-96d0-2b88a187fe02"
    },
    {
        "author": "田錫",
        "paragraphs": [
            "桐谿湛湛見游鱗，摇落楓林繞水濱。",
            "秋色數行沙上雁，殘陽一簇渡頭人。",
            "藍鮮斤生過深澗，雪吼寒潮人富春。",
            "俱是謝公吟詠地，伊余何以繼芳塵。"
        ],
        "title": "桐江詠",
        "id": "0d813672-03db-4f48-8c4d-f4e3fe8a4305"
    },
    {
        "author": "田錫",
        "paragraphs": [
            "理郡三年政未聞，孤城僻在浙江濆。",
            "金門路遠書難寄，水國吟餘日又曛。",
            "半夜啼猿千里客，數峰殘雪一谿雲。",
            "詩中贏得爲官況，不讓樊川杜使君。"
        ],
        "title": "偶題因懷張王二諫議",
        "id": "5a1de026-5681-4d12-a4e2-8eab3b1cbd66"
    },
    {
        "author": "田錫",
        "paragraphs": [
            "清泚寒流走白沙，釣臺蒼翠遠嵯峨。",
            "隔谿人語穿芳樹，旁岸魚跳落淺莎。",
            "幾處上源堪涉渡，有時野艇併來過。",
            "秋聲不盡吟詩意，七里潺湲奈爾何。"
        ],
        "title": "七里灘",
        "id": "40ad7f4d-eb45-4f20-beb9-581d6cda2ddc"
    },
    {
        "author": "田錫",
        "paragraphs": [
            "桐江秋水錦鱗肥，閑釣煙波是見機。",
            "野步共遊芳草徑，吟情對啟白雲扉。",
            "醉來拾筆題紅葉，睡覺憑欄望翠微。",
            "官滿替人如未到，蒹葭玉樹且相依。"
        ],
        "title": "和溫仲舒寄贈",
        "id": "2626f8c4-4ce6-4d48-93b7-4d23717d381d"
    },
    {
        "author": "田錫",
        "paragraphs": [
            "郡齋松蓋翠斜欹，客至鳴琴汎酒巵。",
            "江上正當摇落景，天涯空惜太平時。",
            "尋殘幽谷春難到，蘭茂深林衆豈知。",
            "上國三千王百里，楊梅熟日是歸期。"
        ],
        "title": "和溫仲舒感懷",
        "id": "f339268c-e2c4-4fd3-8d42-f0f161e3913f"
    },
    {
        "author": "田錫",
        "paragraphs": [
            "西樓吟倚若爲情，情似浮雲處處生。",
            "翠疊亂山千里闊，紅翻晴葉一川明。",
            "散分野色漁村小，斜襯秋光雁陣橫。",
            "迴望帝鄉歸未得，蘆花如雪繞江城。"
        ],
        "title": "倚樓",
        "id": "bd9312dc-1823-4e3f-a141-b7933fb34795"
    },
    {
        "author": "田錫",
        "paragraphs": [
            "蒹葭深處古嚴州，吟向潺湲爲送秋。",
            "雲映疏鐘紅葉寺，浪摇孤角翠微樓。",
            "土茅路遠催先貢，霜稻天晴趁早收。",
            "零落黄花正西笑，應憐印綬尚淹留。"
        ],
        "title": "秋懷",
        "id": "bd2f0e9c-fafc-43f7-947d-8a42ff76e19f"
    },
    {
        "author": "田錫",
        "paragraphs": [
            "三月楊花撲馬飛，聯鑣來欵白雲扉。",
            "湖邊鐘磬含清籟，樹杪樓臺靄翠微。",
            "野景留人狂欲住，春光啼鳥勸思歸。",
            "萋萋芳草重迴首，十里松門照落暉。"
        ],
        "title": "題天竺寺",
        "id": "8d99d5c5-1d52-4150-8bbb-08e0fa29caaa"
    },
    {
        "author": "田錫",
        "paragraphs": [
            "茱萸堰下泊行舟，初落帆檣暮雨收。",
            "寒水漾煙輕似縠，微雲籠月澹如秋。",
            "登封自惜天涯去，盛事空思國史修。",
            "達曙不眠燈耿耿，寺鐘遥聽在西樓。"
        ],
        "title": "茱萸堰泊",
        "id": "34e89917-f332-4162-a467-1b154db1d926"
    },
    {
        "author": "田錫",
        "paragraphs": [
            "太白謫仙人，換酒鷫鸘裘。",
            "扁舟弄雲海，聲動南諸侯。",
            "諸侯盡郊迎，葆吹羅道周。",
            "哆目若餓虎，逸翰飛靈虬。",
            "落日青山亭，浮雲黄鶴樓。",
            "浩浩歌謠興，滔滔江漢流。",
            "下交魏王屋，長揖韓荆州。",
            "千載有英氣，蘭君安可儔。"
        ],
        "title": "讀翰林集",
        "id": "02698ee5-d5d9-4470-bf06-2f98b010fdd1"
    },
    {
        "author": "田錫",
        "paragraphs": [
            "醉中別大梁，西歸胃水陽。",
            "飄然何所似，浮雲辭帝鄉。",
            "歸來驚歲晏，悵然增浩歎。",
            "景短倏云暝，夜寒難至旦。",
            "指酒雪花飛，早梅思南枝。",
            "碧落周星紀，青陽換歲時。",
            "雙魚忽得書，云已三公駭奇士。",
            "嚴吳玉霄仍近密，小諫官職清，大才文翰逸。",
            "獻納有嘉謀，英豪伸壯圖。",
            "萬乘是知己，外華籍。",
            "金骨俄輕舉，侍從臣，元白才名子。",
            "揮毫爛彩霞，逸性飛湍水。",
            "不日縯絲綸，鼇宮承帝旨。",
            "伊余重交結，白日貫精誠。",
            "黄金一諾重，鴻毛萬事輕。",
            "微塵彈作冠，清泉滌吾纓。",
            "思佩朝天籙，相將昇太清。"
        ],
        "title": "寄宋白拾遺",
        "id": "9e3ad38b-db8d-4346-99ec-3443ba659e30"
    },
    {
        "author": "田錫",
        "paragraphs": [
            "秋氣生朔陲，塞草猶離離。",
            "大漠西風急，黄榆凉葉飛。",
            "襜襤罷南牧，林胡畏漢威。",
            "藁街將入貢，代馬就新羈。",
            "浮雲護玉關，斜日在金微。",
            "蕭縈邊聲靜，太平烽影稀。",
            "素臣稱有道，守在於四夷。"
        ],
        "tags": [
            "写景",
            "秋天",
            "边塞"
        ],
        "title": "塞上曲",
        "id": "386fbc94-7ad6-48b1-9d29-9902824173af"
    },
    {
        "author": "田錫",
        "paragraphs": [
            "黄河瀉白浪，到海一萬里。",
            "榆關風土惡，夜來霜入水。",
            "河源凍徹底，冰面平如砥。",
            "邊將好邀功，夜率鏖兵起。",
            "馬度疾於風，車馳不濡軌。",
            "盡破匈奴營，別築漢家壘。",
            "擴土過陰山，窮荒爲北鄙。",
            "天威震朔漠，戎心畏廉李。",
            "所以龍馬駒，長貢明天子。",
            "邊夫苟非才，怨亦從茲始。"
        ],
        "title": "塞下曲",
        "id": "ed29c798-c874-4932-9621-3bc2341fab28"
    },
    {
        "author": "田錫",
        "paragraphs": [
            "爲簪莫用玉，玉脆長憂折。",
            "連環須以金，金堅永無缺。",
            "陳餘尚倜儻，張耳重交結。",
            "事勢俄參商，干戈自屠滅。",
            "意斷如與會離，情忘若弦絕。",
            "始志何綢繆，終讎何勇决。",
            "我願然諾心，不得輕相悅。"
        ],
        "title": "結交篇",
        "id": "7953ee54-7f14-4235-9c93-b6a17ce49cb8"
    },
    {
        "author": "田錫",
        "paragraphs": [
            "孝爲百行本，至性由天資。",
            "曾參善事母，母氏賢且慈。",
            "馨膳以饋進，承意唯歡怡。",
            "高堂既自樂，纖室閑鳴機。",
            "飛語忽來告，明識潛深思。",
            "蓋念事吾孝，安得殺人爲。",
            "亟聞寧不信，投杼遂生疑。",
            "用知君臣際，反以交朋推。",
            "道德難結固，恩情有合離。",
            "毀譽苟不入，讒間無以施。",
            "景慕魏文侯，滿篋留謗詞。",
            "樂羊在山中，委遇終不衰。"
        ],
        "title": "投杼詞",
        "id": "646ce935-1a8e-42fa-854c-2aab6a39314a"
    },
    {
        "author": "田錫",
        "paragraphs": [
            "棠谿出精金，百鍊無餘滓。",
            "鑄得芙蓉劍，靈輝若秋水。",
            "陸可斷兕犀，陰亦驚神鬼。",
            "照物雙影寒，中霄靈氣紫。",
            "有時風雨至，欲作龍蛇起。",
            "海酒與陵肉，寶燭延奇士。",
            "酣飲取傳觀，英圖各相視。",
            "吐氣成虹蜺，將平不平事。",
            "大笑荆軻輩，卒如兒女子。"
        ],
        "title": "擬古  其一",
        "id": "2f6336df-a155-4df9-9235-c4f23d6e979a"
    },
    {
        "author": "田錫",
        "paragraphs": [
            "中山魏公子，志意邈難儔。",
            "朝吸沆瀣精，遠與冥鴻遊。",
            "風高江浪惡，雲黄海樹秋。",
            "青山對獨酌，明月在孤舟。",
            "心常懸象魏，迹若參公侯。",
            "縱橫致君術，思一伸良籌。"
        ],
        "title": "擬古  其二",
        "id": "bf456cea-7170-48cf-be09-f6c516bb4086"
    },
    {
        "author": "田錫",
        "paragraphs": [
            "遊子中夜心，功名忽嗟暮。",
            "黑貂空上書，甘泉方獻賦。",
            "白日驚壯齒，青雲有英顧。",
            "收采苟不時，珊瑚亦生蠹。"
        ],
        "title": "擬古  其三",
        "id": "b135641b-0ada-4561-bdd0-068fa4cf0fd3"
    },
    {
        "author": "田錫",
        "paragraphs": [
            "漢鼎鴻毛輕，諸侯爭弄兵。",
            "吳魏已先定，玄德思功名。",
            "據鞍髀肉消，感激淚沾纓。",
            "南陽有奇士，三顧精誠傾。",
            "龍變得風雨，指麾霸王成。",
            "日月若長在，永永懸英聲。"
        ],
        "title": "擬古  其四",
        "id": "2ba1f001-9f30-4fde-828a-e679ce5131a7"
    },
    {
        "author": "田錫",
        "paragraphs": [
            "碧落登真訣，太霄蕊簡書。",
            "安得松喬子，仙階一授余。",
            "載攬彩虹綏，去登紫雲車。",
            "飄然遠氛俗，志逸如龍攄。"
        ],
        "title": "擬古  其五",
        "id": "858083ca-c108-4bb2-8556-772635fa5629"
    },
    {
        "author": "田錫",
        "paragraphs": [
            "曲逆漢功臣，少年嘗窘厄。",
            "巷館雖席門，軒車盡嘉客。",
            "事魏言不從，說楚謀無獲。",
            "來歸隆準公，罄伸圖霸策。",
            "絳灌競生妬，讒非相見迫。",
            "封金欲拂衣，將舉鸞皇翮。",
            "豁達英主心，信遇終無隔。",
            "小節不掩名，勳庸自輝赫。"
        ],
        "title": "擬古  其六",
        "id": "4aacabc3-ccc2-4a6f-90bc-7b2b0be7b91f"
    },
    {
        "author": "田錫",
        "paragraphs": [
            "禰衡鸚鵡詞，揮翰無停綴。",
            "狂甚於接輿，才不容當世。",
            "身居桴鼓下，心在雲天際。",
            "黄祖悁忿來，殞之如虎噬。",
            "淺水游巨魚，宜失縱橫勢。"
        ],
        "title": "擬古  其七",
        "id": "df5e5dc8-1853-401d-9f66-9e35c49cf8f1"
    },
    {
        "author": "田錫",
        "paragraphs": [
            "玉樹拭不滅，柳带柔堪結。",
            "惠然貞歸心，皎若天山雪。",
            "羅幕生春風，珠簾鑒秋月。",
            "滄波燕又歸，尺書胡斷絕。"
        ],
        "title": "擬古  其八",
        "id": "2d0a72e2-5149-4620-b7cf-d9492f80d4c7"
    },
    {
        "author": "田錫",
        "paragraphs": [
            "萱花不須折，安足忘君憂。",
            "青銅莫頻攬，適令驚鬢秋。",
            "謝安壯未仕，定遠晚封侯。",
            "功名俱磊落，時來豈自由。"
        ],
        "title": "擬古  其九",
        "id": "91a61668-4084-474d-a25e-c0faaa0841a6"
    },
    {
        "author": "田錫",
        "paragraphs": [
            "直言如霜刃，卒發傷人意。",
            "痛貫丹誠中，無與金瘡理。",
            "緘恨若瘢痕，終身難棄置。",
            "伺隙果報時，遂陷無情地。",
            "雖悔安可追，弗反同奔駟。",
            "君子慎樞機，言之豈容易。"
        ],
        "title": "擬古  其一○",
        "id": "6ae3ea72-2601-4093-ac79-987074c49da5"
    },
    {
        "author": "田錫",
        "paragraphs": [
            "楚畹種芳蘭，發生逢早春。",
            "萌芽初蕺蕺，枝葉俄莘莘。",
            "幽叢秋既老，芳氣冬爾薰。",
            "馨香當還風，晻藹來襲人。",
            "百草莫相妬，從之爲爾鄰。",
            "深林莫蓋藏，芬然亦自伸。",
            "朝采暮采來，虹綬瓊瑶人。"
        ],
        "title": "擬古  其一一",
        "id": "02645501-b7b9-4d37-a02b-ea6b6d666a99"
    },
    {
        "author": "田錫",
        "paragraphs": [
            "天風吹雨來，黄土爲柔埴。",
            "一經女媧手，蹶然含性識。",
            "悲哉商子孫，不能述祖德。",
            "愚樸變澆漓，化之尤費力。"
        ],
        "title": "擬古  其一二",
        "id": "b589f4df-3584-4988-ba56-2093f018ef85"
    },
    {
        "author": "田錫",
        "paragraphs": [
            "余聞靈鳳膠，可以續繼弦。",
            "又聞返魂香，招魂以其煙。",
            "因念三季時，人爲世態遷。",
            "遷之不自覺，純信成險艱。",
            "中含妬與忌，外即怡溫顔。",
            "覆人如覆舟，先示其甘言。",
            "中夜蹈虎尾，霧海生波瀾。",
            "投彼機會時，傾亡果忽然。",
            "願得靈鳳膠，續之於仁賢。",
            "願得返魂香，返其淳化源。",
            "免令古樂府，高歌行路難。"
        ],
        "title": "擬古  其一三",
        "id": "7a8c3661-a1d4-4cca-8131-7eb3d3bba826"
    },
    {
        "author": "田錫",
        "paragraphs": [
            "廣陵秋節半，旗鼓迓靈濤。",
            "鰌沈雲海遠，風激雪山高。",
            "壯哉水濱人，游爲水中豪。",
            "弄濤若平地，輕命如鴻毛。",
            "古稱公無渡，弱渡堪悲號。",
            "憑深良足畏，知險可先逃。",
            "甘言毒人藥，巧笑刳腸刀。",
            "狎玩終罹禍，險甚於滔滔。",
            "昭然聖誡，勉旃於爾曹。"
        ],
        "title": "擬古  其一四",
        "id": "9e2eef9c-9010-4e78-93cd-026916f94998"
    },
    {
        "author": "田錫",
        "paragraphs": [
            "赫赫英豪士，韓侯令子孫。",
            "千金募死士，博浪報君冤。",
            "國耻尚未雪，驥足俄驚奔。",
            "待搏如猛虎，未耀同朝暾。",
            "霸略師黄石，大計當鴻門。",
            "談笑定安危，功業遂隆尊。",
            "鸞皇不啄粟，麒麟不駕轅。",
            "將從赤松遊，高謝漢皇恩。",
            "一旦君臣中，奮宗物論喧。",
            "片詞爲密勿，四皓如飛翻。",
            "進退存亡間，以智爲身潘。"
        ],
        "title": "擬古  其一五",
        "id": "2fb6f492-1fdc-4bf5-aa3d-8c7122e944f1"
    },
    {
        "author": "田錫",
        "paragraphs": [
            "嶧陽生孤桐，擢斡八尺高。",
            "風雨萌枝葉，鸞皇棲羽毛。",
            "天質自含響，衆木非其曹。",
            "斵爲綠綺琴，古人貞金刀。",
            "所製有法象，不敢差釐毫。",
            "重詳舊譜錄，試撫觀均調。",
            "其聲清以廉，聞者不貪饕。",
            "其音安以樂，令人消鬰陶。",
            "彈宮聽於君，君德如軒堯。",
            "彈商聽於臣，臣道如夔皋。",
            "不覺起蹈舞，形逸同翔翱。",
            "願以七寶妝，薦之於天朝。",
            "玉軫朱絲弦，輝華近赭袍。",
            "一彈南薰曲，解慍成歌謠。"
        ],
        "title": "擬古  其一六",
        "id": "557b281c-b53b-4b74-970d-79ea51a4d164"
    },
    {
        "author": "田錫",
        "paragraphs": [
            "止水明沈沈，鑒貌未鑒心。",
            "凡鳳舞蹌蹌，知聲未知音。",
            "楚王欲圖霸，不識韓淮陰。",
            "淮陰漂母家，獨得千黄金。"
        ],
        "title": "千金答漂母行",
        "id": "c969c879-ff79-4eed-83be-2514f13d70be"
    },
    {
        "author": "田錫",
        "paragraphs": [
            "東風麥壟青，白日桑陰清。",
            "一雉欲媒衆，衆雉無猜情。",
            "五步一飲啄，十步一飛鳴。",
            "闇中觸駭機，鏃發如流星。",
            "洞徹羽毛質，低摧錦繡翎。",
            "却宛若召客，子常非好兵。",
            "讒言既交搆，禍難即隨生。",
            "齊王聽遊說，韓信急功名。",
            "三軍雖罷戍，一命遽遭烹。",
            "古來不疑地，悔吝堪相驚。"
        ],
        "title": "雉媒",
        "id": "6e177d5a-1aa5-48aa-9bd9-cf912d72762d"
    },
    {
        "author": "田錫",
        "paragraphs": [
            "赫日生炎暉，鬻冰言及時。",
            "邀利有得色，冰消俄若遺。",
            "兩失俱無猜，雖悔安可追。",
            "仁惠當務遠，勿使失其宜。"
        ],
        "title": "鬻冰詠",
        "id": "c7be1950-29e4-4e89-8899-8d12a6d67b2a"
    },
    {
        "author": "田錫",
        "paragraphs": [
            "春樹桃與李，美果終得嘗。",
            "莫樹枳與棘，芒刺還相傷。",
            "君子所樹黨，在擇賢與良。",
            "其黨苟非人，爲禍亦自殃。",
            "蓄者本鉛刀，用欲如干將。",
            "豢者本款段，騁欲侔驌驦。",
            "辨之胡不早，堅冰自履霜。"
        ],
        "title": "辯惑篇",
        "id": "91d42cda-ebe4-4017-b29f-ca9f201dcdfc"
    },
    {
        "author": "田錫",
        "paragraphs": [
            "金蟬飾綠雲，細靨蕊黄新。",
            "南浦解清珮，西谿采白蘋。",
            "密竹映深花，湖山日欲曛。",
            "春腸知已斷，脈脈兩難親。"
        ],
        "title": "江南曲  其一",
        "id": "8ed0cbf6-ef16-48e4-80cf-3ed321aba576"
    },
    {
        "author": "田錫",
        "paragraphs": [
            "吳艷若芙蓉，乘舟弄湖水。",
            "照影不知休，雲鬟墜簪珥。",
            "含笑忽迴頭，見人羞欲死。",
            "歸去入花谿，棹濺鴛鴦起。"
        ],
        "title": "江南曲  其二",
        "id": "6b9b0446-5f33-48bd-8d2e-aeda13f58a20"
    },
    {
        "author": "田錫",
        "paragraphs": [
            "金陵王氣消，六朝隳霸業。",
            "白雲千古恨，空江照樓堞。",
            "虎丘羅蔓草，姑蘇委楓葉。",
            "懷賢思伍員，靈濤浩難涉。"
        ],
        "title": "江南曲  其三",
        "id": "f5056eaf-21fb-4525-9bb5-82d894b786cd"
    },
    {
        "author": "田錫",
        "paragraphs": [
            "憶昔長安道，與君初相識。",
            "密雲滿天來，不見南山色。",
            "美酒斗十千，一醉情歡然。",
            "胸中雲夢澤，眼底高陽客。",
            "狂呼月華人，撫弄雲和瑟。",
            "揮鞭過渭川，館第相留連。",
            "朝簾杏花露，暮樓楊柳煙。",
            "流輝今六稔，交情益相審。",
            "忽忽披君文，如截機頭錦。",
            "過本生天涯，散金常破家。",
            "東方上書志，高欲凌丹霞。",
            "安能常戚促，雀啄秋田粟。",
            "海路與天遥，鸞皇好相逐。"
        ],
        "title": "贈朱玄進士",
        "id": "00fa9ea1-a7da-467f-a990-b30bcd5e1164"
    },
    {
        "author": "田錫",
        "paragraphs": [
            "繡嶺葱蘢浮瑞氣，雲樓靄闕明珠翠。",
            "禁城緣嶺連九天，一片笙歌如鼎沸。",
            "我恐紫麟丹鳳洲，移於近甸資宸遊。",
            "東將太華爲城雉，北以渭川爲御溝。",
            "又疑西王開月圃，白雲仙都紫雲府。",
            "碧瑶新宮初搆成，借與明皇自爲主。",
            "開元之末天寶初，天下太平方晏如。",
            "萬幾多暇頻遊宴，青門道上馳鑾輿。",
            "長樂岐頭霸陵岸，新豐市井驪山畔。",
            "百里煙波錦繡明，寶馬香車若珠貫。",
            "宮中湯泉瑟瑟文，潺湲長以蘭麝薰。",
            "白玉蓮花蹙飛浪，珠堂繡殿溫如春。",
            "貴妃承恩貌傾國，三千宮女朝霞飾。",
            "謝家有女名阿蠻，歌舞織柔柳無力。",
            "頻喚入宮恩寵厚，金粟臂鐶頒賜得。",
            "秋來嶺上霜月明，光照組練金吾兵。",
            "槐煙柳露咽宮漏，玉笛一轟巖壑驚。",
            "春來嶺下春波綠，夜聽琵琶將理曲。",
            "幽咽輕攏慢撚聲，鸞皇引雛啄珠玉。",
            "嘗記乘輿避暑時，御衣輕似紅蕖絲。",
            "翠輦將遊石渠寺，探得姚崇乘小駟。",
            "往來綠樹影中行，清凉適稱逍遥意。",
            "荔支顔色燕脂紅，生於南海煙瘴中。",
            "南海地遥一萬里，使臣日貢華清宮。",
            "六宮每從鸞輿到，遺珠落翠長安道。",
            "百司既奉玉乘歸，湯宮橫鎖黄金扉。",
            "門戈陛戟旨繡衣，朝鐘暮鼓含清輝。",
            "參差天上朝元閣，往往紫煙飛皓鶴。",
            "至今碧落星宿繁，猶似當時掛珠箔。"
        ],
        "title": "華清宮詞",
        "id": "040a692a-e483-4101-a22c-1518f396cb7d"
    },
    {
        "author": "田錫",
        "paragraphs": [
            "春宵已闌更點急，煙柳濛濛露花溼。",
            "畫堂深邃樓閣寒，碧紗窗中月華入。",
            "早鶑百囀催朝陽，簧言綺語何鏗鏘。",
            "雲飛雨敬夢初破，聞時滿枕梨花香。",
            "聲宛轉，十三弦高指撥軟。",
            "宮喉徵舌多改變，圓於珠，細於線。",
            "韻玲瓏，湘妃調瑟煙靄中。",
            "珠纓寶玦遽相觸，江風細響修篁叢。",
            "或纖柔兮同彩縷，繡得輕煙纖微雨。",
            "或輕麗兮如彩毫，畫成曉景描春朝。",
            "間關歷落意不盡，花中似索鸞皇饒。",
            "逡巡曙色浮林際，菊花毛衣金作袂。",
            "一片蘇張俊辯心，長與春皇巧遊說。"
        ],
        "title": "曉鶑",
        "id": "ac38fef4-3ebf-433e-8385-a3dd09fc1bee"
    },
    {
        "author": "田錫",
        "paragraphs": [
            "高唐晚峰欲生雨，空山啼猿風嘯虎。",
            "春雲數片留南浦，自與鴛鴦共飛舞。"
        ],
        "title": "晚雲曲",
        "id": "f1ccf53b-6a3f-4bb1-a06a-c705ca42f55d"
    },
    {
        "author": "田錫",
        "paragraphs": [
            "春半桃花水初下，一溝潤綠元如砑。",
            "夾道官城數里中，靜稱潺湲明月夜。",
            "千門萬戶建章宮，金鎖橫門溝闇通。",
            "三月花飛若零雨，水聲何處咽香紅。"
        ],
        "title": "御溝",
        "id": "45150d62-cec4-4e82-be47-dce60923d42b"
    },
    {
        "author": "田錫",
        "paragraphs": [
            "春色初從江國來，湖邊楊柳嶺頭梅。",
            "梅花飛雪柳垂带，遞次相將時節催。",
            "春力欺寒過江北，深谷黄鸝生羽翼。",
            "曉月輕煙禁苑啼，南園桃李已成蹊。",
            "就中何處芳菲好，春波飛絮魏王堤。",
            "我憶去年暮春月，京洛新妝丹鳳闕。",
            "天津水綠煙樹深，萬井笙歌牡丹發。",
            "天子鑾輿駕幸時，嵩峰瑞靄籠郊圻。",
            "扈從千官與萬騎，翊衛羽休兼佽飛。",
            "六宮隨駕羅珠翠，諸王從行陪七貴。",
            "香氣成霞金犢車，嗚珂中節虹龍駟。",
            "朱橋細柳端門前，畫舫橫塘會節園。",
            "朝花貴俠珊瑚席，夜燭嬌娥玳惠筵。",
            "西樓殘月深宮漏，明河半沈垂北斗。",
            "縱飲貪歡意未闌，紫陌喧喧人已繁。",
            "玉鈎掛簾開雉尾，曉日赭袍朝至尊。",
            "方今寓止臨清渭，杜門無與天涯異。",
            "殊忘詩酒狂蕩心，但悅琴書高古意。",
            "可惜春芳漸欲歸，五陵煙草方離離。",
            "迴憶當時洛陽道，歌魂空與殘花飛。"
        ],
        "title": "惜春詞",
        "id": "d64501e6-5974-4851-9a94-9f3f655fdf84"
    },
    {
        "author": "田錫",
        "paragraphs": [
            "白蘋洲暖春風生，畫樓檻上銀箏鳴。",
            "鏗鏘節奏急復慢，空中一部天樂聲。",
            "三十六宮深窈窕，繡楣藻井光相照。",
            "十三弦上千般聲，朝靄微吟暮煙嘯。",
            "夜來親向月中聞，繁音錯節何紛紜。",
            "碎如鸞鈴與珂珮，巫山隊仗迎湘君。",
            "晚來金屋愁微雨，風細箏聲不全舉。",
            "依希嬪妾怕人知，啾啾切切私相語。",
            "洪纖斷續何所拘，鳳凰著對飛鸞孤。",
            "梧桐枝邊泊未穩，琅玕島上鳴相呼。",
            "有時主奏俄中絕，宮商斗頓如刀截。",
            "杏花露重鴛鴦寒，空見如霜滿庭月。",
            "有時半日全無風，一一暮天樓閣紅。",
            "唯聞鳥雀啄弦上，暖珠寒玉何玲瓏。",
            "清音朝朝與暮暮，誤聲不管周郎顧。",
            "祗嫌雅鄭交奏時，寶鐸丁冬闇相妬。"
        ],
        "title": "風箏歌",
        "id": "53d7fb68-c70f-42e4-9cfc-17628418cb7a"
    },
    {
        "author": "田錫",
        "paragraphs": [
            "玉關秋早霜飛速，代馬新羈逞南牧。",
            "胡人背信闚漢邊，刻箭爲書召戎族。",
            "漁陽烽火照甘泉，疆吏飛牋至御前。",
            "睿謀英武何神速，鑾輿自欲平三邊。",
            "百萬羽林隨駕出，殺氣皇威先破敵。",
            "賊臣喪陣遽奔逃，漳水波清因駐蹕。",
            "宮錦戰袍花鬭新，繡韉珠絡金麒麟。",
            "天顔威武不可犯，垂鞭按轡視羣臣。",
            "金吾隊仗如鱗萃，環衛旌旗徑千里。",
            "漢皇曾上單于臺，壯心磊落侔風雷。",
            "比量英武不足數，聖文神武雙全才。",
            "勢可驅山塞滄海，紫氣逶迤龍鳳蓋。",
            "金花簇歛若星羅，寶細乘輿翼雲旆。",
            "塗山禹帝戮防風，涿鹿蚩尤死戰鋒。",
            "鋒鋩俱染玄黄血，爭如不陳而成功。",
            "示暇皇歡有餘意，御筆題詩饒綺思。",
            "翰林承旨先受宣，西掖詞臣及近侍。",
            "詔命交酬繼和來，君臣道合何如是。",
            "和氣感天天地寧，日融瑞景籠八紘。",
            "風生旗旆翻龍鳳，霜嚴鼓角喧雷霆。",
            "海神來受軍門職，太上禱兵尊帝德。",
            "牢籠萬國頓天綱，天綱恢恢恩信廣。",
            "胡兒潰散何比之，大明升空逃魍魎。",
            "漳川地闊霜草平，合闈會獵布天兵。",
            "六師雄勇一百萬，六班侍衛交縱橫。",
            "鐵衣間耀金鎖甲，鼓旗雜錯槍刀鳴。",
            "霓旌似係單于頸，獵騎如破匈奴營。",
            "鵰鶚猙獰搦狐兔，花驄躍龍驕在御。",
            "弓圓明月金鏃飛，妖狐中鏃駭天機。",
            "兵師會合如波注，山呼萬歲震邊陲。",
            "東海爲樽盛美酒，斟酌酒漿摻北斗。",
            "鸞刀割肉若邱陵，軍聲洶如獅子吼。",
            "三公拜舞百辟隨，鳴珂飛鞚星離離。",
            "雲舒二十有四纛，傳宣罷獵整魚麗。",
            "勝氣威聲壓千古，堪笑驪山稱講武。",
            "直館微臣樂扈隨，太平盛事今親睹。",
            "會看金泥封禪儀，拜章別獻新歌詩。",
            "歌詩何以容易進，爲受文明天子知。"
        ],
        "title": "聖方平戎歌",
        "id": "0016a06d-9472-4f6d-b4f2-6f7d365f82f8"
    },
    {
        "author": "田錫",
        "paragraphs": [
            "西樓置酒賓客歡，西樓酒闌夜亦殘。",
            "汪汪月華如玉盤，酒力不禁明月寒。"
        ],
        "title": "西樓殘月歌",
        "id": "13dacb26-f821-4a78-a365-f081165b151a"
    },
    {
        "author": "田錫",
        "paragraphs": [
            "暮春慘慘黄昏雨，零落櫻桃斜掩戶。",
            "未張燈火簾幕深，樓閣巢寒聞燕語。",
            "昔時常說長安好，而今厭走長安道。",
            "蘇秦辨說長卿才，自笑功名胡不早。",
            "人悄悄，倚柱時，情脈脈，無人知。",
            "憐春惜遠情不盡，斜雨兼花闇濕衣。"
        ],
        "title": "倚柱吟",
        "id": "9a6b9bcb-71e5-405f-8d49-01e16e966877"
    },
    {
        "author": "田錫",
        "paragraphs": [
            "洛陽少年稱李謩，衆推橫笛多功夫。",
            "當時教坊第一部，算得比衣皆不如。",
            "天津楊柳籠橋綠，朧月澹煙何處宿。",
            "不怕金吾禁夜嚴，偷得新翻禁中曲。",
            "曲中次第能記持，盡向喬欄闇譜之。",
            "性聰心慧歸來習，分明把向月中吹。",
            "五音嘈囋相攙出，呼宮吸徵尤奇崛。",
            "誰羨曹綱善琵琶，未說陽陶能觱栗。",
            "纏聲不斷如連環，重聲忽轉如迴山。",
            "清新不比落梅曲，飄颻乍象霓裳翻。",
            "碎節繁音交砉騞，南箕鼓風簫籟窄。",
            "一斛明珠一索穿，撒落金盤催曲拍。",
            "錚摐大抵聲雄豪，歷歷出羣宮調高。",
            "豐隆驚得蛟螭起，雨趁雲隨初嘯嗥。",
            "每到換頭多頓挫，一聲忽迸疑轟破。",
            "玲瓏祇許牙枝催，清脆不容他樂和。",
            "宮城響應聲更輝，夜靜月明諸處聞。",
            "何人懶憶馬南郡，知予已勝桓將軍。",
            "明皇上樓初聽得，聽罷沈呤都不測。",
            "宣令徧詢坊巷中，旋使王人捕入宮。",
            "李謩悉心以實封，皇慈由是寬其罪。",
            "後來落魄如散仙，扁舟玩月江湖天。",
            "繡囊探出金線管，揚眉舐脣徒自憐。",
            "驚神動鬼吹一曲，指法尤高氣海圓。",
            "波浪無風帖然靜，千里水面鋪輕煙。",
            "水族精靈潛鼓舞，老龍變見來相顧。",
            "因將鐵笛相對吹，李謩未識無驚怖。",
            "乃知藝但出衆奇，不獨人知鬼亦知。"
        ],
        "title": "李謩吹笛歌",
        "id": "fcdf2d98-a1eb-408a-b311-6dbf6c1a6039"
    },
    {
        "author": "田錫",
        "paragraphs": [
            "高高百里一屈盤，八十四盤青雲端。",
            "星辰淋灕瀉瀑布，嵐樓雪寺五月寒。",
            "殘陽忽黑雨雹飛，霹靂火著枯杉枝。",
            "登臨慨然小天下，迴時一顧東海涯。",
            "細看朝陽初出時，火精轉毬百尺圍。",
            "曈曈曨曨浮在水，峨眉朝雲已如綺。"
        ],
        "tags": [
            "峨眉山"
        ],
        "title": "峨嵋山歌",
        "id": "336e1929-5099-472b-90d6-58a5b3d827c0"
    },
    {
        "author": "田錫",
        "paragraphs": [
            "南谿秋水深淪漣，南村美人來采蓮。",
            "蓮花灼灼葉田田，芳桂輕橈蘭作船。",
            "采采紅蓮幾成束，蓮枝交衮相撐綠。",
            "蓮蕊滿衣金粉撲，蓮子爲盃葉爲足。",
            "唱歌相並畫舸舷，願得采賢如采蓮。",
            "樊姬昔時進燕趙，幾人精彩朝霞鮮。",
            "中有二人賢於己，柔明婉順君王前。",
            "堪嗤羊侃錦繡妾，艷歌留怨朱絲弦。"
        ],
        "title": "采蓮曲",
        "id": "024f8cc5-2ca9-4697-8140-dd294016a173"
    },
    {
        "author": "田錫",
        "paragraphs": [
            "沈沈鸞殿垂珠箔，祥烟瑞氣含樓閣。",
            "三十六宮明月中，夜靜無風花自落。",
            "寶屏珠帳一夢時，靈仙初降趨丹墀。",
            "煙衣霞綬赤瑛珮，鈞天樂部前參差。",
            "合奏鏗鏘向金屋，云是仙鄉紫雲曲。",
            "朱弦遠召舜湘靈，鳳管應呼秦弄玉。",
            "天漢星流夜既闌，露零珠樹彤庭寒。",
            "芙蓉枕上夢初覺，猶聞庭際聲珊珊。",
            "上曉五音十二律，仙曲計持心歷歷。",
            "金線龍頭紅玉笛，新聲吹得情飄逸。",
            "應是夔襄樂府魂，翻得雅音聞至尊。",
            "俾與霓裳羽衣曲，遞相奏向梨花園。"
        ],
        "title": "紫雲曲",
        "id": "1786b41a-1d8c-40f4-8945-5e5bf82db919"
    },
    {
        "author": "田錫",
        "paragraphs": [
            "衣鮫綃兮美人，采白蘋兮水濱。",
            "裊翠翹兮爲飾，步羅襪兮生塵。",
            "兮遠道，萋萋兮芳草，遠山眉兮澹掃。"
        ],
        "title": "春洲謠",
        "id": "758f6569-d632-4041-8077-549efb54b206"
    },
    {
        "author": "田錫",
        "paragraphs": [
            "天如瑟瑟盤，恢廓憶萬里。",
            "古稱天傾西北半在地，夜轉繁星磨海水。",
            "逡巡轉上星彩高，北半未定光飄飄。",
            "楚王夜入章華宴，紅綃燭籠滿宮殿。",
            "美人歌舞雲雨迷，不知寒漏催銀箭。"
        ],
        "title": "夜宴詞",
        "id": "35f1ea68-a75c-4e23-a858-8e1ddf02e071"
    },
    {
        "author": "田錫",
        "paragraphs": [
            "花菲菲，柳依依，留春不住送春歸。",
            "春歸何處堪圖畫，春盡江南日暮時。",
            "黄鸝啼多芳草遠，青梅子重楊花飛。",
            "人生三萬六千日，與君復有明年期。"
        ],
        "title": "送春",
        "id": "4f026e50-a9f9-4810-844b-73134dc6e4dc"
    },
    {
        "author": "田錫",
        "paragraphs": [
            "北風慘慘生微雪，微雪片片皆橫飛。",
            "梅花柳絮隨人歸，黄雲千里凝無輝。",
            "唯念蓬蒿何處客，縕袍不暖饑且贏。"
        ],
        "title": "暮雪",
        "id": "41283602-9f5f-4bc5-ad93-b300ccab59eb"
    },
    {
        "author": "田錫",
        "paragraphs": [
            "曉月蒼蒼向煙滅，朝陽焰焰明丹闕。",
            "杜鵑催促躑躅開，鶗鴂已鳴芳草歇。",
            "芳春苦不爲君留，古人勸君秉燭遊。",
            "願與松喬弄雲月，紫泥仙海鸞皇洲。"
        ],
        "title": "短歌行",
        "id": "1ddcd0f0-7a8d-4983-90c3-b62df73ed7b3"
    },
    {
        "author": "田錫",
        "paragraphs": [
            "紫皇御天方視事，將擇靈官補仙吏。",
            "金波古殿寒星簾，虹節蜺旌觀就試。",
            "白晰仙人皆尋衣，衣冠森列蟾蜍墀。",
            "寶盤初賜紅霞饌，斗魁挹酒空淋漓。",
            "水精地上宮花折，枝柯渥丹花艷白。",
            "高於建木老於椿，其名仙桂長含春。",
            "又有驪龍長萬尺，波濤爲屋淵爲室。",
            "逆鱗滿頷如鋒鋩，觸之則怒無人當。",
            "旁有明珠夜月光，宛轉炫耀生靈芒。",
            "能探驪珠折得桂，方許驂鸞駕鳳皇，方令碧落爲星郎。",
            "君曾再對珠旒試，君才堪作仙宮吏。",
            "驪珠粲粲蟾枝香，紫煙華綬黄霓裳。",
            "風裝雲馭慣升陟，太霄瀚海嘗翱翱。",
            "願以橫天之鵬爲逸駕，垂天之虹作飛梁。",
            "馳雷走電以驚策，叱風揮雨前啟行。",
            "結水精珮雲錦章，隨君一至於仙鄉。"
        ],
        "title": "贈宋小著",
        "id": "e8a4b95f-bdd6-4917-aa8e-230fa954b741"
    },
    {
        "author": "田錫",
        "paragraphs": [
            "藍谿中，荆山峰，結靈凝粹生羣玉，飛英蕩彩如長虹。",
            "野人初向深崖得，蹋著雲根風雨黑。",
            "滿把晶熒雪霜色，特達天姿幾人識。",
            "治玉之工初琢成，熒熒輝彩鏘鏘聲。",
            "方瑚圓璉薦宗廟，蒼珮玄圭頒帝庭。",
            "堯兵曾用丹浦戰，漢斗已碎鴻門營。",
            "我願琢爲北斗柄，指麾五星齊七政。",
            "庶使陰陽造化機，四時六氣隨吾令。"
        ],
        "title": "琢玉歌",
        "id": "02c7c800-7846-4f8e-bb7c-06944cd799c9"
    },
    {
        "author": "田錫",
        "paragraphs": [
            "潁川處士情高古，閑卧煙霞向南浦。",
            "忘却簞瓢陋巷貧，耽嗜琴書醉歌舞。",
            "昨日西風生凜冽，江天慘慘陰雲結。",
            "雲色蒼黄千里同，晚來旋旋飛輕雪。",
            "寒條黏綴生梨花，梅飄絮蕩相交加。",
            "危樓粉飾軒窗冷，橫橋玉碾欄干斜。",
            "高人嘯傲吟情動，醉拾江毫呵曉凍。",
            "狂才意度若元白，滿牋靈怪如麟鳳。",
            "因遣橘僮封寄余，門者稱有陳君書。",
            "殿開詠雪六十字，水晶盤中明月珠。",
            "字字纍纍可編貫，句句綿綿意不斷。",
            "恨無瑛瓊奉報酬，勝得美人錦繡段。",
            "君不聞吾皇在上致太平，地不藏珍天降靈。",
            "時聞刺吏奏河清，又報諸侯賀景星。",
            "君心幸有經綸術，休向江湖隠聲迹。",
            "雲眠雪嘯意雖高，爭似金鑾侍赭袍。",
            "不民虹綸十二犗，明月爲鉤釣臣鼇。"
        ],
        "title": "酬陳處士詠雪歌",
        "id": "0c3ad27c-22b5-4aa1-a6ba-d4e8d1f6437d"
    },
    {
        "author": "田錫",
        "paragraphs": [
            "東郊驛樹連理枝，西廟叢篁十丈圍。",
            "堪將輕素命人畫，賫爲方物歸京師。",
            "公署石楠圓似蓋，畫樓北面當廳檜。",
            "桐谿怪石勝太湖，賤如泥土無人愛。",
            "天生彌材地且卑，空山老朽人不知。",
            "人不知，睦州右史作歌詞。"
        ],
        "tags": [
            "太湖"
        ],
        "title": "桐谿行",
        "id": "50e0c28b-1de3-4c62-a9e7-d321b39513b7"
    },
    {
        "author": "田錫",
        "paragraphs": [
            "昨日北風高，霏霏滿天雪。",
            "千里六出花，六日飛不歇。",
            "深山深一丈，樹木凍欲折。",
            "平地盈數尺，布肆不成列。",
            "覆物生輝光，照人清皎潔。",
            "紫塞羣玉峰，滄溟白銀闕。",
            "篁竹爲琅玕，松風篩玉悄。",
            "官吏來參賀，物情亦感悅。",
            "瘴癘已消除，豐穰及時節。",
            "長吏因疾恚，請假來一月。",
            "病眼爲寒昏，風頭因冷發。",
            "湯藥厭服餌，酒肉悉罷輟。",
            "夾幕映重簾，爐茵與衾袍。",
            "祿粟不憂饑，帑俸無乏絕。",
            "江海主恩深，素餐心激切。",
            "兒童溫且飽，當風泝凜冽。",
            "朝索暖寒酒，暮須湯餠設。",
            "不知有饑寒，燈火夜暖熱。",
            "越人輕活計，舂稅供膏血。",
            "及至風雪時，日給多空竭。",
            "樵蘇與綱捕，負薪冰路滑。",
            "口噤無言語，股慄衣疏葛。",
            "藜藿不充饑，凍餓多不活。",
            "慚惶襦褲恩，徬徨空殞越。",
            "因作苦寒行，聊與兒童說。"
        ],
        "title": "苦寒行",
        "id": "3c76e598-9c54-408e-9351-0fdfa117d633"
    },
    {
        "author": "田錫",
        "paragraphs": [
            "詔守江西新定郡，二年撫俗誰相問。",
            "白浪青山繞郡城，卧理煙霞稱嘉遯。",
            "帝鄉迢迢天一涯，子牟戀闕人不知。",
            "慷慨情懷何企慕，宋璟政事杜牧詩。",
            "六縣萬家人輯睦，魚鹽利人茶貨足。",
            "公家事簡案牘稀，芳草疏籬映空獄。",
            "楊柳湖邊觀釣魚，芙蓉池上靜看書。",
            "優游天爵浩然性，貴如三入承明廬。",
            "靖節先生來訪我，欣然延入皇堂坐。",
            "歛襟欲坐先發言，捧出尺書雙袖間。",
            "七軸好詞同跪授，儒雅禮豐情意厚。",
            "主人識鑒非延陵，金石何煩榮固陋。",
            "且置瓊瑶未暇看，高談如綺有餘歡。",
            "黄鸝百囀天欲暮，客去斜陽已半軒。",
            "焚香道院無人到，風花拂几收真誥。",
            "却取文編一一看，南朝體制多淵奧。",
            "兩軸七字五字詩，珠貫纍纍樂府詞。",
            "古於禪月畫羅漢，麗於范蠡進西施。",
            "議論精微窮理窟，賦詠升高能體物。",
            "一篇序送周子通，飄飄思若翻冥鴻。",
            "自有滄浪高尚志，因人命筆生詞鋒。",
            "嘗聞水國清輝殿，曾事吳王侍文宴。",
            "田園未遂歸去來，嚴子臺邊知一縣。",
            "古人窮則善一身，達則惠澤如陽春。",
            "一邑生靈如受賜，何須兼濟方爲貴。",
            "金門吏隠能安身，何必棄官爲逸人。",
            "桐廬山水幸堪賞，歌詩酬唱且相親。"
        ],
        "tags": [
            "庐山"
        ],
        "title": "酬桐廬知縣刁衎歌",
        "id": "845480fd-04e0-4033-b74f-f69ad2a81a10"
    },
    {
        "author": "田錫",
        "paragraphs": [
            "醴泉少府王評事，秀氣神清好奇異。",
            "讀書擊劍善彈琴，仲容信是青雲器。",
            "我從蜀國來咸秦，長安久客多風塵。",
            "因此移居清渭北，與君在彼初相識。",
            "相識經今二十年，支離契闊長相憶。",
            "去年罷直西掖垣，君亦醴泉方解官。",
            "關中路遥宛丘道，不遠千里來相看。",
            "我忝淮陽知郡事，郡齋喜聞嘉客至。",
            "槐花橫時初到來，菊花開時言欲迴。",
            "主人苦留留不住，爲君采菊登高臺。",
            "高臺臨古道，北走還京秋已老。",
            "白日遠長安，西歸出關天已寒。",
            "神仙作尉道雖在，骨肉爲累心且寬。",
            "與君俱年五十一，老去時光轉堪惜。",
            "況今秋暮冬欲殘，七十唯餘十八年。",
            "未知十八年之間，悲歡得喪與險艱。",
            "到得七十即爲幸，此外浮生何足言。",
            "明日正逢重九日，未忍與君張祖席。",
            "樽前新菊含露滋，茱萸丹實星離離。",
            "茱萸擷芳菊延壽，壽酒滿滿莫固辭。",
            "淮陽郡吏若早替，帝鄉即有相見期。",
            "兩制交朋若相問，爲我勤勤多謝之。"
        ],
        "title": "贈別琅邪評事兼寄兩制舊交",
        "id": "552140ca-758c-4f1c-855a-758ab24412eb"
    },
    {
        "author": "田錫",
        "paragraphs": [
            "靖節先生曾賞菊，東籬有霜花正開。",
            "翰林主人共賞菊，北門吟詠有餘才。",
            "一唱再和才力健，兼金酬以瑛瓊瑰。",
            "善歌使人繼其志，遠寄淮陽知郡吏。",
            "淮陽郡中方燕居，跪讀重緘尺素書。",
            "中有五章章八句，復有三章同一處。",
            "五章千葉菊花詞，一章副翰學士詩。",
            "一章酬和季左司。",
            "人前再讀與三復，人從日邊初到時。",
            "歛手先問諸學士，駭目乍闚文字奇。",
            "兩制別來今已久，朝寄苑丘權太守。",
            "眼底唯嫌簿領繁，耳冷不聞騷雅言。",
            "重陽錫宴不得與，湛露空思奉至尊。",
            "忽捧新詩若爲意，聞詩勝得千金賜。",
            "受知益感恩顧深，吟賞請言清麗致。",
            "清如玉樹生天風，麗若露花開錦宮。",
            "水精盤中置明月，絳火珊瑚枝葉紅。",
            "珍則難酬青玉案，文律詞鋒併化工。",
            "因事喻懷堪自惜，神化丹青與刀尺。",
            "丹青暈淡刀尺裁，先春雪中生早梅。",
            "春饒桃李及時發，牡丹占斷芳菲來。",
            "芍藥羞人嬌且妬，玫瑰倚欄笑欲語。",
            "帝里春從何處歸，巫山雨散朝雲飛。",
            "遺紅墮翠歸天下，不失年年三月期。",
            "天生百卉各有時，彼何太盛此何遲。",
            "兼葭蒼蒼凝白露，西風蕭蕭向秋暮。",
            "月華籬落有霜華，映籬叢薄生黄花。",
            "花寒葉冷無蜂蝶，固無寶馬與香車。",
            "每因九月當重九，暫時采擷浮樽酒。",
            "金鈿浮動萬歲盃，爲君慶祝南山壽。",
            "菊不能言爲作歌，金壺酒傾生綠波。",
            "重臺千葉若堪賞，栽培好近金鑾坡。"
        ],
        "title": "酬宋湜賈黄中二學士菊花之什兼呈諸廳學士",
        "id": "ed12eac5-c9a9-4c6a-ad1d-042d7b9a06a8"
    },
    {
        "author": "田錫",
        "paragraphs": [
            "聖德昭彰動天地，歲歲豐穰爲上瑞。",
            "明年有閏節氣遲，冬深有雪方及時。",
            "三農但喜及時雪，天心帝力豈得知。",
            "臣忝頌條居近輔，勸課農桑理輿賦。",
            "宛丘之下爲封部，宣布皇恩愧襦褲。",
            "王澤流而有頌聲，因而拜手獻歌行。",
            "歌云歲云暮兮日云暮，白雲初向斜陽度。",
            "斜陽韜掩雲舒布，慘慘陰風生北戶。",
            "風來带得霏霏花，花輕片片如瓊葩。",
            "凍黏寒綴紛交加，陌上逡巡鋪玉沙。",
            "琪樹瑶臺相間出，落梅墮絮初堆積。",
            "映箔橫沾翡翠紋，拂窗斜度瑠璃隙。",
            "飄飄千里度龍山，袤丈蕭關與玉關。",
            "海上銀臺對金闕，水精簾櫳鑒明月。",
            "萬年枝上夜輝光，上林先似梨花發。",
            "黎元有望既滿望，手足舞之而蹈之。",
            "因思去歲在京師，國家將議改元時。",
            "時雪未呈盈尺瑞，百神奔走應禱祈。",
            "海風吹起澄江練，織女金刀碎裁剪。",
            "剪作天花撒翠微，茫茫六合生光輝。",
            "明月宮中玉臼杵，霜兔擣藥雲母飛。",
            "風篩乍似琅玕寶，翔鸞飛下啄瑶墀。",
            "金門廊廡龍尾道，賀雪千官趁朝早。",
            "吾皇爲喜表豐年，六出飛花不令掃。",
            "樞相侍臣初奉宣，宣赴中書賜御筵。",
            "光祿移厨供玉饌，上樽賜酒中官勸。",
            "宣令不醉不得歸，席上仍令各賦詩。",
            "詩成封進同奏謝，御制歌行競傳寫。",
            "拜舞歡呼感聖明，千年遭遇作門生。",
            "微臣忝幸在兩制，得以歌詩樂太平。",
            "而今出典淮陽郡，組綬輝華佩金印。",
            "才微任重副憂勤，履薄臨深守廉慎。",
            "聖人德澤如陽春，陽春及物無不均。",
            "微臣懷抱如葵藿，葵藿向陽堪喻身。",
            "今因瑞雪獻歌詠，西垣再願縯絲綸。"
        ],
        "title": "進瑞雪歌",
        "id": "d2f622e5-e7d6-47b1-9087-1cce00479f87"
    },
    {
        "author": "田錫",
        "paragraphs": [
            "玉人欲歸留不住，南山出雲作朝雨。",
            "雨中却柅使車輪，主人重得延嘉賓。",
            "嘉賓有詩留別我，句句高奇字字新。",
            "新若新花凝宿露，高似秋天曉星布。",
            "奇於雲起成峰巒，鮫人淚珠盈玉盤。",
            "浪大月照如金線，金線交加珠可貫。",
            "玦離環合間珠圓，風生玉步聲珊珊。",
            "珍奇若此爲重賜，齋沐焚香然後看。",
            "三復吟看既忘倦，命筆和來才思緩。",
            "桃李難酬瓊玖珍，野老美芹聊贄獻。",
            "與君俱是錦江人，今幸星軺來過陳。",
            "鄉情交分忍輕別，少留可待早秋辰。",
            "秋光月華伴行色，步步隨君歸紫宸。"
        ],
        "title": "留別句中正學士",
        "id": "c2015473-075a-4b74-a3e9-ebb5d48b749a"
    },
    {
        "author": "田錫",
        "paragraphs": [
            "金殿嘗聞金口言，詞臣官職是神仙。",
            "三年偶忝西垣職，致身似得文章力。",
            "感激思酬聖主恩，危言所以難緘默。",
            "出入金門與玉堂，屢因狂直拜封章。",
            "禦戎救旱無上策，言詞不足動君王。",
            "改官出職歸郎署，粉圍正秩慚叨據。",
            "仍命淮陽頒詔條，元正不得與趨朝。",
            "中書舍人捧寶策，加美徽稱尊帝堯。",
            "大明殿裏上壽酒，翰林學士先羣寮。",
            "獨有淮陽知郡吏，爲典郡符蒙借紫。",
            "閤門引謝正衙辭，撰日忽忽辦行李。",
            "都門柳色早春天，繁臺寺中排祖筵。",
            "離盃滿勸不惜醉，醉別上馬魂黯然。",
            "客心易感須如是，迴思故國三千里。",
            "子雲相如俱蜀人，我今五十君青春。",
            "春秋鼎盛正清貴，我年漸似下坡輪。",
            "下車猶未踰期月，官舍初經禁煙節。",
            "殘陽乍聽吹角聲，臺榭梨花簇香雪。",
            "獨酌不歡何所爲，孤懷無緒懷己知。",
            "十八學士相念否，應笑骨凡格且卑。",
            "地仙敢言謫仙宦，海槎却有上天時。",
            "陳州去京地不遠，莫惜音書來慰勉。",
            "若得工夫可作歌，歌中言語不厭多。",
            "畢三情旨頗似我，向二宋四及李大。",
            "請與副閣王舍人，呈似此歌希唱和。"
        ],
        "title": "代書呈蘇易簡學士希寵和見寄以便題之于郡齋也",
        "id": "d2401561-1e4c-43c4-9298-3fb0ecf5fdbe"
    },
    {
        "author": "田錫",
        "paragraphs": [
            "逢君南浦落花時，送君南浦草離離。",
            "離魂自與白雲斷，兩槳去時乘夕暉。",
            "昔時漢家稱八使，登車便有澄清意。",
            "吾皇宵旰念黎民，歌詠皇華遣使臣。",
            "昭文館殿選學士，巡撫使名名號新。",
            "二人分得淮南道，人自日邊來既早。",
            "敷宣朝旨達君恩，淮陽父老私有言。",
            "言逢太平歌且舞，利病達聰皆悉聞。",
            "我昔南宮與西掖，後來謫宦爲遷客。",
            "慶澤量移往單州，長淮塗次泊孤舟。",
            "昌黎工部未相識，一見怡然如舊遊。",
            "詩酒論交各相許，何如李白杜工部。",
            "海上往來將月餘，煙波寄詩兼寄書。",
            "書裏情深若江漢，詩中意重若瓊琚。",
            "今說歸京忍輕別，別夜波光蕩明月。",
            "若到朝廷話鄙夫，爲說子牟心戀闕。",
            "闕下交游憶者誰，翰林蘇畢韓損之。",
            "憑君與達相思意，夢向金鑾欵北扉。"
        ],
        "title": "送韓援赴闕",
        "id": "a0bf82aa-0298-4553-bc72-5b20a6316d30"
    },
    {
        "author": "田錫",
        "paragraphs": [
            "河朔受詔書，移官向湖外。",
            "初問禁法茶，次問丁身稅。",
            "稅口微四百，茶利高十倍。",
            "老死及充軍，縣籍方消退。",
            "采摘不入官，公家定科罪。",
            "何以升平時，遺民猶未泰。",
            "何以在位者，興利不除害。",
            "我願罷秩歸，天顔請轉對。",
            "一言如沃心，恩波必霶霈。"
        ],
        "title": "思歸引",
        "id": "74a0cdd6-76c3-4fab-b7a0-5cb7374916aa"
    },
    {
        "author": "田錫",
        "paragraphs": [
            "歸去來，詩不云乎，王事一埤遺我兮。",
            "終日孜孜，心力疲勞齒髮衰。",
            "爾今已年五十二，前去七十幾多時。",
            "爾性雖拙頗好學，爾才雖短頗好詩。",
            "文學歌詩之外非樂爲。",
            "金門玉堂若無分，隨分官職胡不歸。",
            "苟能遣得婚嫁累，又何苦憂伏臘資。",
            "爾不聞仲尼曰，飯疏食飲水。",
            "曲肱而枕之，樂亦在其中，浮雲富貴非爾宜。",
            "表聖表聖，爾當念茲而在茲，勿使無其實而有其詞。",
            "爾若捨靈龜而觀朵頤，無乃見爾癡爾癡。"
        ],
        "title": "歸去來",
        "id": "9b43ce68-125a-4b64-bc75-e2ec5a27fa88"
    },
    {
        "author": "田錫",
        "paragraphs": [
            "帝里來朝謁，林泉却憶歸。",
            "得詩從史閣，掃石向巖扉。",
            "雲伴離丹闕，猿窺換紫衣。",
            "天台壽昌寺，山水有光輝。"
        ],
        "title": "送僧歸天寧萬年禪院",
        "id": "c4ab1e81-79d2-4d8f-9f85-12423142a4f9"
    },
    {
        "author": "田錫",
        "paragraphs": [
            "憶昔嘉州歲已周，西林僧舍未曾遊。",
            "可憐遥見如圖畫，竹箐南邊露寺樓。"
        ],
        "title": "望西林寺",
        "id": "3858f1aa-cb20-48dd-9a47-f630fb15df5f"
    },
    {
        "author": "田錫",
        "paragraphs": [
            "下車逢歲歲旱，禱廟望秋成。",
            "火輪轉曈矓，赤日彌高明。",
            "稻苗已枯死，麥壠不堪耕。"
        ],
        "title": "句  其一",
        "id": "836c722b-fd03-4e48-b938-fc02b1343784"
    },
    {
        "author": "田錫",
        "paragraphs": [
            "自知不是明時用，爛額焦頭力謾多。"
        ],
        "title": "句  其二",
        "id": "2181f48c-83af-479a-b0df-806de87f34a6"
    },
    {
        "author": "田錫",
        "paragraphs": [
            "郭璞書臺古釣灣。"
        ],
        "title": "句  其三",
        "id": "cad7702a-be64-4774-8ce5-10a840f7333b"
    },
    {
        "author": "田錫",
        "paragraphs": [
            "高高百里一屈盤，八十四盤青雲端。"
        ],
        "title": "句  其四",
        "id": "82c586d7-6be5-4e5a-8350-dc965bd90992"
    },
    {
        "author": "田錫",
        "paragraphs": [
            "諸峰居蜀右，夕翠染巴東。"
        ],
        "title": "句  其五",
        "id": "2524f5f9-404d-4e05-82db-0bb94b8cceb1"
    },
    {
        "author": "賈黄中",
        "paragraphs": [
            "璇題飛白御毫新，三體瓊章妙入神。",
            "特賜禁林爲盛事，只緣明主重名臣。",
            "青編輝映輕前古，丹地深嚴隔世塵。",
            "金籙禎祥非是寶，玉堂名號此方貞。",
            "恩榮誰比烟霄客，文彩長懸日月輪。",
            "爲報鼇宮主人道，蓬萊全勝昔時春。"
        ],
        "title": "伏睹禁林盛事謹賦一章",
        "id": "c62ec91a-b384-49a1-9669-2a3602a9e74d"
    },
    {
        "author": "賈黄中",
        "paragraphs": [
            "赫赫威聲震百蠻，昔携筐筥溷谿山。",
            "無人爲起文淵問，端的珠還薏苡還。"
        ],
        "title": "桂林還珠洞",
        "id": "ecc707dd-da37-4eab-8bb3-88fc3207e58a"
    },
    {
        "author": "賈黄中",
        "paragraphs": [
            "金僊子便是師師，高道寧容世綱羈。",
            "浩浩心田龍可擾，飄飄行止鶴應知。",
            "塵機擺落超三界，古篆沉研冠一時。",
            "莫怪伊余苦珍重，白蓮花社有心期。"
        ],
        "title": "吟貽宣議大師英上人",
        "id": "476bd021-3385-4995-8552-19e72b81b479"
    },
    {
        "author": "賈黄中",
        "paragraphs": [
            "鴛鷺行中已著名，頌條暫慰遠民情。",
            "道途行去乘軺貴，鄉里過時畫錦榮。",
            "鈴閣曉開江月滿，戟枝寒照雪峰明。",
            "知君游刃多餘暇，莫忘新詩寄鳳城。"
        ],
        "title": "送新知永州潘宮贊若沖赴任",
        "id": "27f016c2-5680-412a-bf80-bed14a9b84ac"
    },
    {
        "author": "賈黄中",
        "paragraphs": [
            "旌陽舊山曲，書室構山前。",
            "景物塵埃外，軒窗樹石邊。",
            "寧惟集儒業，兼恐混神僊。",
            "百行家門最，宜當世有賢。"
        ],
        "title": "題華林書院",
        "id": "268b4055-3454-4449-83d3-64ed52d46002"
    },
    {
        "author": "劉昌言",
        "paragraphs": [
            "漢業中微炎祚衰，四海姦豪竊神器。",
            "南陽龍虎方鬭爭，赤伏真人正天位。",
            "先生高隠來富春，耕耒青山自如意。",
            "一竿漁釣樂幽深，七里溪光弄蒼翠。",
            "朝中天子思故人，物色寰中引其類。",
            "先生獨步衣羊裘，咳唾浮雲輕富貴。",
            "足加帝腹傍無人，星動天文失躔次。",
            "卓哉光武真聖君，終使狂奴畢高志。",
            "雲臺千尺盡功臣，誰肯回顧釣臺地。"
        ],
        "title": "釣臺  其一",
        "id": "e92e6a0b-310d-4a9f-b229-b4b75db5187d"
    },
    {
        "author": "劉昌言",
        "paragraphs": [
            "不會持竿意，由來善一身。",
            "何如事天子，就削漢功臣。",
            "亂木凋雲際，幽禽散水濱。",
            "空餘臺下月，千載屬漁人。"
        ],
        "title": "釣臺  其二",
        "id": "990b32be-925d-49d4-aff8-bd423e53ade9"
    },
    {
        "author": "劉昌言",
        "paragraphs": [
            "重名清望徧華夷，恐是神仙不可知。",
            "一舉首登龍虎榜，十年身到鳳凰池。",
            "廟堂只是無言者，門館長如未貴時。",
            "除却洛京居守外，聖朝賢相復書誰。"
        ],
        "title": "上呂相公",
        "id": "2ddf792b-9d12-4b96-aa92-7c585a577821"
    },
    {
        "author": "劉昌言",
        "paragraphs": [
            "惟有夜來蝴蝶夢，翩翩飛入刺桐花。"
        ],
        "title": "句",
        "id": "6af42358-faea-4b7a-ba22-7888674a0ee5"
    },
    {
        "author": "趙宗萬",
        "paragraphs": [
            "斗懸金印心難動，屏列春山眼暫開。"
        ],
        "title": "句",
        "id": "7867ac00-4d8d-417a-8cb7-cefa5088ec27"
    },
    {
        "author": "釋祖印",
        "paragraphs": [
            "昔日南泉親斬却，今朝耶舍示玄徒。",
            "而今賣與諸禪客，文契分明要也無。"
        ],
        "title": "偈",
        "id": "1fbe5abb-291d-47a9-abf3-a3bd4a246aa8"
    },
    {
        "author": "陳文顥",
        "paragraphs": [
            "三事天衣兩字師，長安風月更誰知。",
            "閑騎劣馬尋碑去，醉卧荒廬出寺遲。",
            "辭贍不容誇犬子，興闌兼許吐魚兒。",
            "左馮假道來看我，正值嚴冬大雪時。"
        ],
        "title": "喜宣義大師英公相訪",
        "id": "35543423-64f3-47b2-a8c6-0248816798e8"
    },
    {
        "author": "老妓",
        "paragraphs": [
            "曾趁東風看幾巡，冒霜開喚滿城人。",
            "殘脂剩粉憐猶在，欲向彌陀借小春。"
        ],
        "title": "題太平興國寺壁",
        "id": "747dc3fe-18b5-454d-8aa9-564b93b2c490"
    },
    {
        "author": "張觀",
        "paragraphs": [
            "未向漆園爲傲吏，定應明代作徵君。",
            "家傳奕世無金玉，樂道經年有典墳。",
            "带雨小舟橫別澗，隔花幽犬吠深雲。",
            "到頭終爲蒼生起，休戀耕煙楚水濆。"
        ],
        "tags": [
            "衡山"
        ],
        "title": "過衡山留贈廖融",
        "id": "b9cb4561-2f7c-401b-ae61-c34a3aa72cbc"
    },
    {
        "author": "錢昱",
        "paragraphs": [
            "景致逼神仙，心幽道亦玄。",
            "僧閒來出世，松老不知年。",
            "放馬眠岩草，移盃酌澗泉。",
            "浮名如脫得，終住此雲邊。"
        ],
        "title": "留題古松",
        "id": "7e9eec97-656d-44bc-9fe1-08a6915b57d5"
    },
    {
        "author": "錢昱",
        "paragraphs": [
            "杉松滿寺廊，欄檻倚高岡。",
            "郡郭曉雲漠，禪齋春草長。",
            "澗青連竹色，山靜带茶香。",
            "更有名僧在，茅庵住上方。"
        ],
        "title": "昇山靈巖寺",
        "id": "923a90b2-0ef9-4552-9a39-f382b56f49a6"
    },
    {
        "author": "錢昱",
        "paragraphs": [
            "數級崔嵬萬木中，最堪影勢似難同。",
            "欄桿夜壓江心月，鈴鐸秋摇嶽頂風。",
            "重疊畫簷遮世界，稀疏清磬徹虛空。",
            "有時問著禪僧路，笑指丹霄去不窮。"
        ],
        "title": "留題巾山明慶塔院",
        "id": "a1504892-aa5d-46de-ab1b-5bb3d16dbdb2"
    },
    {
        "author": "張齊賢",
        "paragraphs": [
            "午橋今得晉公廬，花竹烟雲興有餘。",
            "師亮白頭心已足，四登兩府九尚書。"
        ],
        "title": "致仕後戲贈故人",
        "id": "0f56babe-2c93-4c3b-86f1-015f92f554a0"
    },
    {
        "author": "張齊賢",
        "paragraphs": [
            "慎言渾不畏，忍事又何妨。",
            "國法須遵守，人非莫舉揚。",
            "無私仍克己，直道更和光。",
            "此箇如端的，天應降吉祥。"
        ],
        "title": "自警詩",
        "id": "dbabe7ce-6fa1-45f4-beb8-9961f3b8288c"
    },
    {
        "author": "張齊賢",
        "paragraphs": [
            "當時不是不窮奢，民樂昇平少嘆嗟。",
            "姚宋未亡妃子在，塵埃那得到中華。"
        ],
        "title": "華清宮",
        "id": "3170d251-09ed-4683-ac25-8fb6d30ed8fe"
    },
    {
        "author": "張齊賢",
        "paragraphs": [
            "一百年來烟爨同，衣冠江左慕家風。",
            "兒孫歌舞詩書內，鄉黨優游禮讓中。",
            "孝弟筠編爭紀錄，門閭天語賜褒崇。",
            "莫將六闕方朱氏，葉葉蒸嘗奉始終。"
        ],
        "title": "豫章胡氏華林書堂",
        "id": "3a32b78a-91cd-4e67-9541-e13a3e78445f"
    },
    {
        "author": "張齊賢",
        "paragraphs": [
            "寵深仙署降新牌，御筆親題重俊才。",
            "四字千齡懸日月，兩篇三體琢瓊環。",
            "登科郄桂皆同樹，入室丘門盡仰回。",
            "寓直靜封芝檢去，密宣榮對玉泉來。",
            "職清望峻人稀見，地貴扃嚴畫罕開。",
            "多幸謬持黄閣柄，烟霄時得遂游陪。"
        ],
        "title": "御書飛白玉堂之署三體宸章併宣禁苑睹茲盛事輒動斐然",
        "id": "e1e5f35d-77ad-4ca0-8736-fd259855900a"
    },
    {
        "author": "張齊賢",
        "paragraphs": [
            "有花無酒頭慵舉，有酒無花眼倦開。",
            "好是西園無事日，洛陽花酒一齊來。"
        ],
        "title": "答西京留守惠花酒",
        "id": "c3899228-62f8-40e2-a23c-31882420aef7"
    },
    {
        "author": "張齊賢",
        "paragraphs": [
            "五花密布生門出，三令重宣夙將聽。",
            "劃地豈能容賊窟，指天不許見妖星。",
            "醪投漢水期分飲，石削巴丘待勒銘。",
            "洗盡甲兵安草木，君山依舊望中青。"
        ],
        "title": "石將軍南征賦贈",
        "id": "01388bb3-08d9-4b88-bc52-6333a3c19aac"
    },
    {
        "author": "張齊賢",
        "paragraphs": [
            "日耕雲耨雜芝田，洞府遊多隠奉仙。",
            "聳秀萬尋連翠嶠，澄明一派接靈泉。",
            "鳳書昔降幽居側，鶴駕曾朝瑞日邊。",
            "四海高名誰可並，赤松黄石好齊眉。"
        ],
        "title": "贈賀蘭棲真",
        "id": "9eacf87c-550d-4efa-bb83-736faafb20ec"
    },
    {
        "author": "釋警玄",
        "paragraphs": [
            "我昔初機學道迷，萬水千山覓見知。",
            "明今辨古終難會，直說無心轉更疑。",
            "蒙師點出秦時鏡，照見父母未生時。",
            "如今覺了何所得，夜放烏雞带雪飛。"
        ],
        "title": "偈",
        "id": "6e0f9b30-2fd5-4da3-a274-445d5b000c04"
    },
    {
        "author": "釋警玄",
        "paragraphs": [
            "撒手那邊千聖外，祖堂少室長根芽。",
            "鷺倚雪巢猶自可，更看白馬入蘆花。"
        ],
        "title": "偈",
        "id": "50c1f1bd-5d5c-4299-a4dd-982973043dec"
    },
    {
        "author": "釋警玄",
        "paragraphs": [
            "夜半鳥雞抱鵠卵，天明起來生老鸛。",
            "鶴毛鷹觜鷺鸞身，却共烏鴉爲侶伴。",
            "高入煙霄，低飛柳岸。",
            "向晚歸來子細看，依稀恰似雲中雁。"
        ],
        "title": "偈",
        "id": "575744a0-b7c7-4d38-937f-910ff252909e"
    },
    {
        "author": "釋警玄",
        "paragraphs": [
            "楊廣山頭草，憑君待價焞。",
            "異苗翻茂處，深密固靈根。"
        ],
        "title": "寄浮山遠禪師",
        "id": "ad1315f1-4f49-47d2-9866-2861cfbc18b7"
    },
    {
        "author": "釋警玄",
        "paragraphs": [
            "吾年八十五，修因至於此。",
            "問我歸何處，頂相終難睹。"
        ],
        "title": "寄侍郎五曙偈",
        "id": "107780af-d424-48c8-aec1-8bb6f5622038"
    },
    {
        "author": "釋警玄",
        "paragraphs": [
            "贏鶴老猿啼谷韻，瘦松寒竹鎖青烟。"
        ],
        "title": "句  其一",
        "id": "d246cc52-b2fd-4ab0-8877-9d8aa5c3cd8c"
    },
    {
        "author": "釋警玄",
        "paragraphs": [
            "大洋海底紅塵起，須彌頂上水橫流。"
        ],
        "title": "句  其二",
        "id": "b071d41e-e932-47b6-9324-2e3058905fb2"
    },
    {
        "author": "釋警玄",
        "paragraphs": [
            "白雲覆青山，青山頂不露。"
        ],
        "title": "句  其三",
        "id": "771392ea-b556-4534-b5a7-1f7bb3b52102"
    },
    {
        "author": "釋警玄",
        "paragraphs": [
            "寶殿無人不侍立，不種梧桐免鳳來。"
        ],
        "title": "句  其四",
        "id": "0e1ef6cb-ce75-4f41-9e4c-83cd72474864"
    },
    {
        "author": "釋警玄",
        "paragraphs": [
            "白牛吐雪彩，黑馬上烏雞。"
        ],
        "title": "句  其五",
        "id": "84703f24-9209-46ae-a041-d09ff8642551"
    },
    {
        "author": "李若拙",
        "paragraphs": [
            "昔歲高名動九重，衡山別後碧雲空。",
            "紫袍親受龍墀上，白足頻登虎殿中。",
            "小篆每輕秦相法，隸書猶鄙晉臣功。",
            "多才多藝如師少，當世羣賢盡響風。"
        ],
        "tags": [
            "衡山"
        ],
        "title": "奉贈宣義大師英公",
        "id": "5dd0df59-7b64-415e-9349-a21915a46092"
    },
    {
        "author": "李若拙",
        "paragraphs": [
            "家寄碧湘濱。"
        ],
        "title": "句",
        "id": "2ea03a6d-3d3b-4745-bbe7-6c7df1ac96c6"
    },
    {
        "author": "王化基",
        "paragraphs": [
            "振錫詣華京，頻頻答龍靈。",
            "玉階前見佛，金口內開經。",
            "論道窮綱賾，深玄極杳冥。",
            "褒崇恩爛熳，教化語丁寧。",
            "傳作心中印，鎸爲坐右銘。",
            "雲飛來北闕，鶴夢去東冥。",
            "鼓棹辭梁苑，揚帆過洞庭。",
            "到山開御札，鸞鳳滿巖扃。"
        ],
        "tags": [
            "洞庭湖"
        ],
        "title": "送僧歸護國寺  其一",
        "id": "9b94f0ac-8ab0-475c-a0f9-b44e2c81ad4e"
    },
    {
        "author": "王化基",
        "paragraphs": [
            "巋然傍勢浙江東，不羨金庭第一峰。",
            "法境常清五十里，妙蓮今現幾千重。",
            "清凉解洗枝頭露，變現能飛鉢底龍。",
            "平日舊遊今復到，蒼崖邃谷抱長松。"
        ],
        "title": "送僧歸護國寺  其二",
        "id": "08029a2b-4dd8-4ac0-b9fb-c9f3b415e6f9"
    },
    {
        "author": "王化基",
        "paragraphs": [
            "美璞未成終是寶，精鋼寧折不爲鉤。"
        ],
        "title": "句  其一",
        "id": "17004c5b-e7d9-4471-98c7-3b8adfd0a9aa"
    },
    {
        "author": "王化基",
        "paragraphs": [
            "文章換桂一枝秀，清白傳家兩弟貧。"
        ],
        "title": "句  其二",
        "id": "1a9055f8-46ea-45a5-a3b9-f1e014127530"
    },
    {
        "author": "陳充",
        "paragraphs": [
            "密葉高叢擁萬枝，女仙成隊綠雲隨。"
        ],
        "title": "句  其一",
        "id": "95d6bdef-02b0-4165-afd3-62f7da30e95c"
    },
    {
        "author": "陳充",
        "paragraphs": [
            "掩戶閑欹枕。"
        ],
        "title": "句  其二",
        "id": "dbd470ce-eb14-42ee-b0d6-c859adeb2176"
    },
    {
        "author": "王嗣宗",
        "paragraphs": [
            "欲掛衣冠神武門，先尋水竹渭南村。",
            "却將舊斬樓蘭劍，買得黄牛教子孫。"
        ],
        "title": "題關右寺壁",
        "id": "4f9e4e41-3ea2-4e9b-a96a-292e0e9a123c"
    },
    {
        "author": "王嗣宗",
        "paragraphs": [
            "惡人須用大枷枷。"
        ],
        "title": "句",
        "id": "ef3bffbb-9fbd-4344-ba9f-2c33c70947ea"
    },
    {
        "author": "釋洪壽",
        "paragraphs": [
            "撲落非他物，縱橫不是塵。",
            "山河及大地，全露法王身。"
        ],
        "title": "聞墮薪有省作偈",
        "id": "c2c44ee8-aedf-480c-9a03-c2924e7244ba"
    },
    {
        "author": "趙昌言",
        "paragraphs": [
            "僧中何事最聞名，筆札高奇是夢英。",
            "十八家書垂墨妙，一千年聖遇文明。",
            "未將六籍重刊石，已駕三車到化城。",
            "此日勞師相枉訪，豁然抱慰平生。"
        ],
        "title": "喜英公大師相訪",
        "id": "8055bf35-f955-4c29-b706-f20eb9212fd3"
    },
    {
        "author": "刁衎",
        "paragraphs": [
            "蕙時芳夕九回腸，斂袂東窗待曉光。",
            "秦嶺樹高迷隴塞，楚天雲淡隔瀟湘。",
            "病餘公斡情多詠，秋晚安仁鬢足霜。",
            "休道鮫人落珠淚，微波還擬託陳王。"
        ],
        "title": "代意",
        "id": "1d1fdb4e-3ce4-4ad5-85eb-54355153a72a"
    },
    {
        "author": "刁衎",
        "paragraphs": [
            "高宴柏梁詞可仰，橫汾簫鼓樂難窮。",
            "已教丞相開東閣，猶使將軍誤北戎。",
            "灑淚甘泉還有恨，祈年仙館惜成空。",
            "誰知辛苦回中道，共盡千齡五柞宮。"
        ],
        "title": "漢武",
        "id": "2b5ca1e7-1ee5-40fd-b7e9-7173875e19ad"
    },
    {
        "author": "刁衎",
        "paragraphs": [
            "聖朝文物古難過，何事寒門寵遇多。",
            "父向石渠新拜職，子從金殿又登科。",
            "須教枚馬暫蹤跡，堪笑巢由隠薜蘿。",
            "報國報君何所有，一心待欲枕長戈。"
        ],
        "title": "夢中詩",
        "id": "93892dc1-8440-4654-b4e4-c16d5a596ccd"
    },
    {
        "author": "刁衎",
        "paragraphs": [
            "沙井地多異，華林景最幽。",
            "溪聲常到枕，山色正含秋。",
            "樹密苔封徑，庭虛月滿樓。",
            "清癯光累世，高義集名流。",
            "孝弟家風貴，兒孫學業優。",
            "皇恩特表重，朝達咏扁留。",
            "精溢千鐘祿，榮過萬戶侯。",
            "宦途慚未息，何日遂經遊。"
        ],
        "title": "題義門胡氏華林書院",
        "id": "bdadcfcc-9652-49e1-b75b-8968c1698879"
    },
    {
        "author": "李建中",
        "paragraphs": [
            "小艇閑撐處，湖天景物微。",
            "春波無限綠，白鳥自由飛。",
            "落日孤汀遠，輕煙古寺稀。",
            "時携一壺酒，戀到晚凉歸。"
        ],
        "title": "杭州望湖樓",
        "id": "20a6a4fc-3a3d-49dd-8294-7d1f82c94758"
    },
    {
        "author": "李建中",
        "paragraphs": [
            "杉松倒澗雪霜乾，屋壁麝煤風雨寒。",
            "我亦平生有書癖，一回入寺一回看。"
        ],
        "title": "題洛陽寺壁",
        "id": "0e10fafa-a0d4-4792-a030-aeadd7efaac2"
    },
    {
        "author": "李建中",
        "paragraphs": [
            "老情詩思關何處，渾是湘南水岸頭。",
            "殘白晚雲歸嶽麓，濃香秋菊滿汀洲。",
            "靜尋綠徑煎茶寺，徧上紅牆賣酒樓。",
            "西洛分臺素拘檢，繡衣不得等閑遊。"
        ],
        "title": "懷湘南舊游寄起居劉學士",
        "id": "19e80c68-416b-4fce-8aa4-e3bd0e78197e"
    },
    {
        "author": "李建中",
        "paragraphs": [
            "微動風枝生麗態，半開檀口露濃香。",
            "秦時避世宮娥老，舊日顔容舊日妝。"
        ],
        "title": "題洛陽觀音院牡丹  其一",
        "id": "fe9b22a7-3b5e-49fc-9771-b6abfff56610"
    },
    {
        "author": "李建中",
        "paragraphs": [
            "花譜名將第一論，洛中最是此花繁。",
            "不當更道木芍藥，枝上恐傷妃子魂。"
        ],
        "title": "題洛陽觀音院牡丹  其二",
        "id": "c3dca42d-7b09-4216-b9fc-5dc80bce90d5"
    },
    {
        "author": "李建中",
        "paragraphs": [
            "龍門雙闕湧雲煙，雪未飛花雁下前。",
            "徹底清流照車馬，分臺御史過伊川。"
        ],
        "title": "題菩提寺",
        "id": "887c5c41-25d3-4630-93eb-cbde5dc6c351"
    },
    {
        "author": "李建中",
        "paragraphs": [
            "常思羽衣人，宅此巖崖傍。",
            "□□通大道，玄關掩中黄。",
            "古朴宮殿□，偃亞松桂香。",
            "洞戶漏夕月，木罅生□陽。",
            "疊齒上層巔，露井連曲房。",
            "斷壁廣橫幕，矗石排吟□。",
            "蟄痕燕穴空，乳溜虬鱗張。",
            "清泉弄春□，靈草經冬芳。",
            "自笑老倒容，誰□刀圭霜。",
            "金版佩上籍，玉音歌洞章。",
            "□□夜森立，絳節朝飛揚。",
            "咫尺仙路高，喧囂機世忙。",
            "浮埃走車馬，奔迸多事場。",
            "真地擁烟霞，根本無爲鄉。",
            "不到久歎息，一來徒悲傷。",
            "但聽鏗華鐘，所得心耳凉。"
        ],
        "title": "澹山巖",
        "id": "6cbe3955-1769-4316-aaba-d2ea9c56116b"
    },
    {
        "author": "李建中",
        "paragraphs": [
            "春風夜急銅龍漏，淡月半斜金井闌。",
            "已覺亞枝花露重，宿鶑猶睡怯餘寒。"
        ],
        "title": "直宿",
        "id": "83307287-c1e5-4c5d-8802-d978f980ff4f"
    },
    {
        "author": "李建中",
        "paragraphs": [
            "著衣香重海棠風，人在瀛洲御苑東。",
            "將對赤墀班未定，井斡樓角且先紅。"
        ],
        "title": "早朝",
        "id": "2ec0933e-d9fd-4b03-9981-86fbbf6731de"
    },
    {
        "author": "李建中",
        "paragraphs": [
            "玉簫峰下仙君宅，一樹岩花幾百春。",
            "當日會稽王內史，如何不見竹間人。"
        ],
        "title": "白鶴山",
        "id": "95211e2f-86c4-404e-bb2b-5f0b5c254347"
    },
    {
        "author": "李建中",
        "paragraphs": [
            "紫殿謁宸極，赤城歸舊山。",
            "氣清玄鶴下，語淡白雲閒。",
            "路入翠微外，巖栖瀑布間。",
            "何當一携手，相與語靈關。"
        ],
        "title": "送張無夢歸天台",
        "id": "7b9d2be6-e3dd-4cb6-a6de-efa0f7a702cb"
    },
    {
        "author": "李建中",
        "paragraphs": [
            "永懷閒訪道，斗上上仙居。",
            "瀑水磬聲外，桂花林影疏。",
            "山名孫綽賦，觀額葛玄書。",
            "已負秋來約，誅茅興有餘。"
        ],
        "title": "福聖觀",
        "id": "2da9566d-fc98-4e66-80f5-94b63d31397c"
    },
    {
        "author": "李建中",
        "paragraphs": [
            "閒情閒憶事如空，靜讀離騷向郡中。",
            "冠劍老年傷遠別，關訶夜月許相同。",
            "晚花天氣孤莊雨，流水人間小閣風。",
            "行樂及時聊强飲，不須嫌作白頭翁。"
        ],
        "title": "郡齋偶書寄同院彭城學士兼簡兵部同年采覽",
        "id": "5e2a0c75-15c0-40c4-bbc1-71d83d6823d4"
    },
    {
        "author": "李建中",
        "paragraphs": [
            "賢哲道相扶，經綸本近侍。",
            "風雲如有會，霄漢寧無志。",
            "月窟桂抱林，粉闈丹漆地。",
            "一何華給束，而謂浮名遂。",
            "堆積圖史書，朝昏鉛槧事。",
            "登瀛才力劣，對問神魂愧。",
            "步驟古人蹤，含虛郡子器。",
            "獻言既無狀，出守連移次。",
            "持憲懷真剛，退藏生寤寐。",
            "欲邀丘壑老，靜坐樵魚帥。",
            "顥氣留丹田，尺宅分品位。",
            "寥寥洞府境，落落煙霞意。",
            "金簡題上青，與茲塵土異。"
        ],
        "title": "奉酬楊少監見寄退居遣興之什",
        "id": "306f693a-ee36-4682-aa6d-425624651563"
    },
    {
        "author": "李建中",
        "paragraphs": [
            "粉闈丹地白頭深，書殿分廊寓直人。",
            "不怕花枝驚老眼，可無詩句送殘春。",
            "因嗟紅影隨風去，猶爲青叢遶檻頻。",
            "更把華燈照深夜，一年情味隔音塵。"
        ],
        "title": "春盡偶書七言四韻奉承采覽",
        "id": "f3e7a086-7011-4be4-8434-f8b00ba120e2"
    },
    {
        "author": "李建中",
        "paragraphs": [
            "巖巖仙都山，肅肅黄帝宮。",
            "巨石臨廣澤，千仞凌高穹。",
            "肇當融結初，全得造化功。",
            "深可蟠厚壤，峭疑接冥鴻。",
            "雲軿去路存，丹鼎遺跡空。",
            "抽潤草心碧，敷香蓮葉紅。",
            "升龍扳矯矯，飛鳳鳴噰噰。",
            "而我集仙署，嘗比瀛洲雄。",
            "星移婺女間，鳳駕析木東。",
            "到覺毛骨爽，坐如羽翼沖。",
            "萬事皆氛埃，一氣歸鴻濛。",
            "遐哉上聖道，貌與元化同。",
            "金簡奠至誠，玉書銘代工。",
            "功成解冠劍，棲息期此中。"
        ],
        "title": "題仙都山",
        "id": "035f2fc4-c577-441e-bf39-b90b798da9c7"
    },
    {
        "author": "李建中",
        "paragraphs": [
            "往歲瀟湘一相見，詩成野逸筆狂顛。",
            "近聞歸住長安寺，松老書窗又歲年。"
        ],
        "title": "寄英公大師",
        "id": "aa4dedcc-ff83-49aa-b2f9-08a4e3451f66"
    },
    {
        "author": "李建中",
        "paragraphs": [
            "爲郡同卧理，民情識我情。",
            "三秋得公事，一月遶山行。",
            "砥柱全拋險，黄河日接平。",
            "周遭到垣曲，尊大近神京。",
            "借助林鹽潤，增饒國計成。",
            "虞州訪遺跡，吳坂念長鳴。",
            "董澤蒲侵綠，巫咸水傍清。",
            "人懷絳縣老，地嘆夏臺傾。",
            "下馬聽泉發，登原待月生。",
            "盤桓讀碑版，扶持立刀兵。",
            "晚靄聞鐘斷，微陽喜雨晴。",
            "峭空崖背落，斗截嶺西橫。",
            "仙恐臨王屋，高疑見析城。",
            "去車知軌轍，連畝有農耕。",
            "彩錯翻朝旆，錚鏦擊夜鉦。",
            "鑿開青石壁，填貯白雲坑。",
            "舊幕憐才俊，嘉言許道亨。",
            "何當議險阻，始信說分明。",
            "不倦共廉使，常存濟物誠。",
            "計時聊就筆，千古愧題名。"
        ],
        "title": "開垣曲山路成",
        "id": "22fdb344-2532-41d4-9d4a-99a0d8ab59c5"
    },
    {
        "author": "李建中",
        "paragraphs": [
            "山繞華林氣象和，此心猶恨未相過。",
            "門閭世表曾顔德，榜帖人登晁董科。",
            "春暖花開飄几硯，晚歸雲影在松蘿。",
            "公卿無限新詩什，雅詠悠然地益□。"
        ],
        "title": "題義門胡氏華林書院",
        "id": "39d6e848-f0b0-458a-9b17-7a2f10b81c94"
    },
    {
        "author": "李建中",
        "paragraphs": [
            "山程授館聞鴻夜，水國還家欲雪天。"
        ],
        "title": "句  其一",
        "id": "a18b70d1-4312-4be6-861e-0cc44810aabd"
    },
    {
        "author": "李建中",
        "paragraphs": [
            "漲煙春氣重，貯月夜痕深。"
        ],
        "title": "句  其二",
        "id": "3bfef3a1-0065-49ae-b4bf-92ba546606af"
    },
    {
        "author": "李建中",
        "paragraphs": [
            "故宮芳草在，往事暮江流。"
        ],
        "title": "句  其三",
        "id": "a4e92b10-c4af-440b-a9cd-f5bd52a23726"
    },
    {
        "author": "李建中",
        "paragraphs": [
            "頻年水國飫鮭魚。"
        ],
        "title": "句  其四",
        "id": "fa613dc7-00f4-4e45-9550-684cd1b5889f"
    },
    {
        "author": "李建中",
        "paragraphs": [
            "睛山雲罨畫，孤嶼水含稜。"
        ],
        "title": "句  其五",
        "id": "c7623837-2b1c-4cd6-a330-e1fd8125fc55"
    },
    {
        "author": "李建中",
        "paragraphs": [
            "按部先春鳳林野，寫懷空望鹿門山。"
        ],
        "title": "句  其六",
        "id": "d60d5e8b-edda-4f5e-b658-af7917d9fa15"
    },
    {
        "author": "何承矩",
        "paragraphs": [
            "馬家公子好樓臺，鑿破青山碧沼開。",
            "啼鳥不知人事變，數聲猶傍水邊來。"
        ],
        "title": "文昭園聞提壺有感",
        "id": "0406e18c-12ec-49fc-b931-68e38ef244ae"
    },
    {
        "author": "呂蒙正",
        "paragraphs": [
            "昔作儒生謁貢闈，今提相印出黄扉。",
            "九重鵷鷺醉中別，萬里煙霄達了歸。",
            "鄰叟盡垂新鶴髮，故人猶著舊麻衣。",
            "洛陽謾道多才子，自嘆遭逢我稀。"
        ],
        "title": "尹洛日作",
        "id": "d05219ca-88cb-4462-bdec-0620ff811a1b"
    },
    {
        "author": "呂蒙正",
        "paragraphs": [
            "八灘風急浪花飛，手把漁竿傍釣磯。",
            "自是釣頭香餌別，此心終待得魚歸。"
        ],
        "title": "讀書龍門山土室作",
        "id": "84b1f739-4be8-4beb-8864-62ee7330dc1d"
    },
    {
        "author": "呂蒙正",
        "paragraphs": [
            "溝中流水已成塵，溝畔荒凉起暮雲。",
            "大抵關河須一統，可能天地更平分。",
            "烟橫綠野山空在，樹倚高原日漸曛。",
            "方憑征鞍思往事，數聲風笛馬前聞。"
        ],
        "title": "行經鴻溝",
        "id": "600f246b-0475-4986-86b2-02f74ac8c917"
    },
    {
        "author": "呂蒙正",
        "paragraphs": [
            "南沂西泗繞晴霞，北岱東蒙擁翠華。",
            "萬里冠裳王者會，千年鄒魯聖人家。",
            "高林蔽日無巢鳥，古碣埋雲半吐花。",
            "瞻望宮牆空佝僂，敢從滄海問津涯。"
        ],
        "title": "題闕里",
        "id": "9d115446-b09b-438e-9220-11152d0c25ec"
    },
    {
        "author": "呂蒙正",
        "paragraphs": [
            "八月寒濤濺碧空，片帆悠颺信秋風。",
            "探珠直待驪龍睡，莫遣迷津浩渺中。"
        ],
        "tags": [
            "洞庭湖",
            "岳阳楼"
        ],
        "title": "岳陽樓望洞庭",
        "id": "19e81f71-f0a6-4d76-9d89-4978193891da"
    },
    {
        "author": "呂蒙正",
        "paragraphs": [
            "怪得池塘春水滿，夜來風雨起南山。"
        ],
        "title": "句  其一",
        "id": "08cbf2b1-a636-4aa0-83c9-3afaaa056277"
    },
    {
        "author": "呂蒙正",
        "paragraphs": [
            "挑盡寒燈夢不成。"
        ],
        "title": "句  其二",
        "id": "a6dad002-f52e-4238-8aac-4dbac5b9ffcf"
    },
    {
        "author": "呂蒙正",
        "paragraphs": [
            "撥盡寒爐一夜灰。"
        ],
        "title": "句  其三",
        "id": "16866fc6-0369-41c8-b388-7ae2e10f7a41"
    },
    {
        "author": "曾璉",
        "paragraphs": [
            "王霸興亡劫幾塵，鴻溝依舊鎖寒雲。",
            "不將帝業追三代，祇把河山割半分。",
            "故壘已隨流水盡，歸鴉空带夕陽曛。",
            "西風立馬頻回首，那忍猿聲隔岸聞。"
        ],
        "title": "鴻溝和呂聖功韻",
        "id": "cae090f6-5936-48de-ae98-8d8ec90b3d87"
    },
    {
        "author": "傅霖",
        "paragraphs": [
            "忍把浮名賣却閑，門前流水對青山。",
            "青山不語人無事，門外風花任往還。"
        ],
        "title": "贈張詠",
        "id": "0624f7c0-b213-476a-b75f-e21cac8659b1"
    },
    {
        "author": "傅霖",
        "paragraphs": [
            "寒蛬入夜忙催織，戴勝春深苦勸耕。",
            "人若無心濟天下，不知蟲鳥有何情。"
        ],
        "title": "題壁",
        "id": "bf705261-db62-4ac3-8893-08ab1bc8c82f"
    },
    {
        "author": "益州綠事參軍",
        "paragraphs": [
            "秋光都似宦情薄，山色不如歸興濃。"
        ],
        "title": "句",
        "id": "039bcbb8-1735-4a04-93b4-60d3fb1ede08"
    },
    {
        "author": "太學生",
        "paragraphs": [
            "四窗滅盡讀書燈，窗外唯聞步鐸聲。",
            "辜負江山好明月，閑來此地趁虛名。"
        ],
        "title": "和張乖崖",
        "id": "dd299333-abed-4530-a641-d5c137eb0cb1"
    },
    {
        "author": "張詠",
        "paragraphs": [
            "蜀國富且庶，風俗矜浮薄。",
            "奢僭極珠貝，狂佚務娛樂。",
            "虹橋吐飛泉，煙柳閉朱閣。",
            "燭影逐星沈，歌聲和月落。",
            "鬭雞破百萬，呼盧縱大噱。",
            "遊女白玉璫，驕馬黄金絡。",
            "酒肆夜不扃，花市春慚怍。",
            "禾稼暮雲連，紈繡淑氣錯。",
            "熙熙三十年，光景倏如昨。",
            "天道本害盈，侈極禍必作。",
            "當時布政者，岡思救民瘼。",
            "不能宣淳化，移風復儉約。",
            "情性非方直，多爲聲色著。",
            "從欲竊虛譽，隨性縱貪攫。",
            "蠶食生靈肌，作威恣暴虐。",
            "佞岡天子聽，所利唯剝削。",
            "一方仇恨興，千里攘臂躍。",
            "火氣烘寒空，雪彩揮蓮鍔。",
            "無人能却敵，何暇施擊柝。",
            "害物黜貨輩，皆爲白刃爍。",
            "瓦礫積臺榭，荆棘迷城郭。",
            "里第鎖苔蕪，庭軒喧燕雀。",
            "斗粟金帛市，束蒭羅綺博。",
            "悲夫驕奢民，不能飽葵藿。",
            "朝廷命元戎，帥師盪兇惡。",
            "虎旅一以至，梟巢一何弱。",
            "燎毛焰晶熒，破竹鋒熠爚。",
            "兵驕不可戢，殺人如戲謔。",
            "悼耄皆麗誅，玉石何所度。",
            "朱能翦强暴，爭先謀剽掠。",
            "良民生計空，賒死心隕穫。",
            "四野搆豺狼，五畝孰耕鑿。",
            "出師不以律，餘孽何由却。",
            "鄙夫熾蜂蠆，寡術能籠絡。",
            "邊陲未肅清，胡顔食天爵。",
            "世方尚奔競，誰復振謇諤。",
            "黄屋遠萬里，九重高寥廓。",
            "時稱多英雄，才豈無衛霍。",
            "近聞命良臣，拭目觀奇略。"
        ],
        "title": "悼蜀四十韻",
        "id": "6fe30e93-85e7-4fa5-b51b-8dda56dbad86"
    },
    {
        "author": "張詠",
        "paragraphs": [
            "大化不自言，委之在英才。",
            "玄門非有閉，苦學當自開。",
            "世上百代名，莫遣寒如灰。",
            "晨雞固自勉，男子胡爲哉。",
            "胸中一片地，無使容纖埃。",
            "海鷗尚可狎，人世何嫌猜。",
            "勤慎君子職，顔閔如瓊瑰。",
            "剋薄小人事，斯輩真可哀。",
            "放蕩功不遂，滿盈身亦災。",
            "將心須內疚，禍福本無媒。"
        ],
        "title": "勸學",
        "id": "59dc6375-df04-45b6-a8ca-bd9b2e799a39"
    },
    {
        "author": "張詠",
        "paragraphs": [
            "悠悠世事稱無窮，千靈萬象生虛空。",
            "活人性命由百穀，還須著意在耕農。",
            "自有奸民逃禁律，農夫倍費耕田力。",
            "青巾短褐皮膚乾，不避霜風與毒日。",
            "暮即耕兮朝即耘，東坻南壠無閑人。",
            "春秋生成一百倍，天下三分二分貧。",
            "天意昭昭憐下土，英賢比跡生寰宇。",
            "懲奸濟美號長材，來救黎元暗中苦。",
            "我聞愍農之要簡而平，先銷坐食防兼并。",
            "更禁貪官與豪吏，愍農之道方始行。"
        ],
        "title": "愍農",
        "id": "60984b96-bd53-4f8b-b13c-08b7f35d673b"
    },
    {
        "author": "張詠",
        "paragraphs": [
            "綠流北面桃花中，書齋閑鎖塵蒙籠。",
            "紗窗挂戶明月空，階前草深鳴細蟲。",
            "千書閟久陰生蠹，治世之文欲無緒。",
            "彫梁語燕不復歸，華池皓鶴先飛去。",
            "我來憩駕吟青春，呼奴嘯匠連揮斤。",
            "一日整庭戶，二日芟荆榛。",
            "薙草留蕙若，掃逕連松筠。",
            "千花萬木似得意，幽香細韻來相親。",
            "衆口藉藉道，一以如初新。",
            "伊余世上耽書客，古今萬事羅胸臆。",
            "運海摶風當振翼，任是青天更高碧。"
        ],
        "title": "緝書齋",
        "id": "097fc208-34bc-4a3a-85d4-144c5cdf6696"
    },
    {
        "author": "張詠",
        "paragraphs": [
            "東風習習吹庭樹，知道春權移日馭。",
            "青紅獨解露春心，凝冷無言避春去。",
            "大有閒階白日長，清詞麗句祝春皇。",
            "春皇不肯論功烈，惟有年年君道昌。"
        ],
        "title": "陽春曲",
        "id": "e3e77282-e57d-415d-ae38-97fbd50c100b"
    },
    {
        "author": "張詠",
        "paragraphs": [
            "春日遲遲輾空碧，綠楊紅杏描春色。",
            "人生年少不再來，莫把青春枉拋擲。",
            "思之可不令人驚，中有萬恨千愁并。",
            "今日就花始暢飲，座中行客酸離情。",
            "我欲爲君舞長劍，劍歌苦悲人苦厭。",
            "我欲爲君彈瑶琴，淳風死去無回心。",
            "不如轉海爲飲花爲幄，贏取青春片時樂。",
            "明朝匹馬嘶春風，洛陽花發臙脂紅。",
            "車馳馬走狂似沸，家家帳幕臨晴空。",
            "天子盛明君正少，勿恨功名苦不早。",
            "富貴有時來，偷閒强歡笑。",
            "莫與離憂賈生老。"
        ],
        "title": "勸酒惜別",
        "id": "dc9212d8-efdc-40b0-bfda-5b65998e0383"
    },
    {
        "author": "張詠",
        "paragraphs": [
            "我本高陽徒，平生意氣凌清虛。",
            "詞鋒即日未見試，壯年束手來窮途。",
            "蛟龍豈是池中物，風雨不夾狂不得。",
            "五都年少莫相猜，鸞鳳雞犬非朋儕。",
            "志士抱全節，愚下焉復知。",
            "寧作鸞鳳饑，不爲雞犬肥。",
            "君不見淮陰漢將未逢時，市人頗解相輕欺。",
            "又不聞宣尼孜孜救亂治，厄宋圍陳亦何已。",
            "往者尚有然，余生勿多恥。",
            "休誇捷給饒聲光，莫以柔滑勝剛方。",
            "我愛前賢似松柏，肯隨秋草凋寒霜。",
            "道在康民致堯禹，豈要常徒論可否。",
            "興來轉脚上青雲，何必贏馿苦相侮。"
        ],
        "title": "解嘲",
        "id": "e198fe57-d490-47be-a61c-73484c7ae22d"
    },
    {
        "author": "張詠",
        "paragraphs": [
            "我聞丹山之鳳非有八翼四足兮，又何羽毛之稱奇。",
            "蓋仁於不殺，義於知時。",
            "既信厚於動止，而淳音其用希，是以衆鳥樂而從之。",
            "吾疾夫世之小人兮，曾不知仁義之所爲。",
            "幫卷耳蹙頸背而疾走兮，吾鳳之師。"
        ],
        "title": "師鳳謠",
        "id": "ec44292f-7144-4f82-b63a-9becd2ca91cc"
    },
    {
        "author": "張詠",
        "paragraphs": [
            "天昏昏，月娟娟，驚棲之烏伊啞而翩翾。",
            "豈非海寒天風惡，扶桑半折枝巢落。",
            "又非鵰鶚之不仁，鄧林何苦難容身。",
            "吁嚱哉，雛雛弄翼出蓬蒿，欲就鸞凰高壘巢。",
            "安巢待何時，平林容低枝。",
            "低枝苦賤良可越，却厭爭飛笑鵜鴂。",
            "星稀夜寒啼轉多，恐作枝間斷腸血。",
            "人生功名難與期，聽之永夜生憂思。",
            "援琴欲理驚棲曲，調苦聲悲不相續。"
        ],
        "title": "驚棲曲",
        "id": "1fe029b8-549f-4946-96fd-f6f4acce676e"
    },
    {
        "author": "張詠",
        "paragraphs": [
            "天地有至私，劉生與英氣。",
            "學必摘其真，文能取諸類。",
            "叫回堯舜天，聒破周孔耳。",
            "通寒不我知，要在歡生意。",
            "居危不苟全，憑艱立忠義。",
            "歸國有賢名，天子聞之喜。",
            "倒海塞橫流，掀天建高議。",
            "冒死雪忠臣，讜言警貴侍。",
            "四海多壯夫，望風毛骨起。",
            "如今竟陵城，榷司茶菽利。",
            "鶴情終是孤，仁性困亦至。",
            "勞勞憂衆民，咄咄駡貪吏。",
            "方期與叫閽，此實不可棄。",
            "如何不自持，稍負纖人累。",
            "酣歌引酒徒，亂入垂楊市。",
            "狂來拔劍舞，踏破青苔地。",
            "羣口咤若奇，我心憂爾碎。",
            "請料高陽徒，何如東山器。",
            "請料酒仙人，何如留侯志。",
            "去矣劉跋江，深心自爲計。"
        ],
        "title": "贈劉吉",
        "id": "df9396a4-c72d-457d-9595-df17f1d7acba"
    },
    {
        "author": "張詠",
        "paragraphs": [
            "聖皇憂越人，與之求良牧。",
            "矗侯簡帝心，受詔荒東服。",
            "再拜陳苦詞，臣生非碌碌。",
            "未得滅匈奴，雖榮亦爲辱。",
            "戎醜方款盟，宸恩倦兵黷。",
            "難展窮北威，遂作東南福。",
            "況有重慎資，足致奸巢覆。",
            "況有明恕懷，可使夷人伏。",
            "行歌烟靄空，坐嘯江山綠。",
            "無憂報政遲，只怕徵還速。",
            "他日遺遠書，幸勿忘蘭菊。"
        ],
        "title": "送韓使君赴任越州十一韻",
        "id": "faaa9294-67c4-4d61-8591-ab77b7e6b90b"
    },
    {
        "author": "張詠",
        "paragraphs": [
            "郊亭欲別時，霜葉翻空日。",
            "男兒志在乘長風，去便離憂慘顔色。",
            "鏌鋣煌煌對尊酒，醉舞不成空握手。",
            "恥唱悠悠易水歌，羞折絲絲關外柳。",
            "我欲爲君操峻節，研清詞，古來賢聖同驅馳。",
            "連城白璧不足道，濟時才略爲藩籬。",
            "一以答惠貺，再欲酬心知。",
            "從今明月夜，應有遠相思。"
        ],
        "title": "留別博州推官楊丹",
        "id": "c66e007a-18f6-46e4-88f0-86738690fca1"
    },
    {
        "author": "張詠",
        "paragraphs": [
            "天門高兮未我揭，驅馬淮西阻風雪。",
            "高陽狂客夜敲門，清談大笑傾金尊。",
            "一飲使君樓，騰騰醉未休。",
            "再約娛賓曲，歌舞喧耳目。",
            "宛若是子之哲兮，精神多崛奇。",
            "穆矣簪纓之後兮，動止饒令儀。",
            "繁花不染君子道，大鵬自有飛鳴時。",
            "何顧我之彌彌，不可無言而辭。"
        ],
        "title": "淮西敘別",
        "id": "0ba84c4e-6e7e-460d-aa4c-b81712b812a0"
    },
    {
        "author": "張詠",
        "paragraphs": [
            "天教明道知經綸，只在尊君兼庇民。",
            "鶴板未徵身且賤，輕車素珮遊紅塵。",
            "飄飄颻颻齊與魯，半醉半醒陳復楚。",
            "夜倚西風拔劍舞，拔劍舞，擊劍歌，青雲路遥心奈何。"
        ],
        "title": "淮西有答",
        "id": "e392d5fc-a6a3-42ee-bf27-b0814e120f35"
    },
    {
        "author": "張詠",
        "paragraphs": [
            "昔同白日昇穹碧，還同水國司民籍。",
            "三年不見頻寄書，兩月相過忘行役。",
            "桃花江上雪霏霏，黄鶴樓中風力微。",
            "幽勝逼人魂欲飛，此時不醉無與歸。",
            "人間美事應有主，別馬蹄霑邊塞土。",
            "南樓一望心凄迷，昨夜疏簷滴寒雨。",
            "休誇筆力敺真風，勿憶雲山千萬重。",
            "但偶西風一行雁，殺青相問莫辭慵。"
        ],
        "title": "寄晁同年",
        "id": "7cb63f52-8606-49ae-9468-de78864bcd16"
    },
    {
        "author": "張詠",
        "paragraphs": [
            "綠楊陰映長楸道，桃杏初花紅影小。",
            "手扶大白口談天，得意相歡不知老。",
            "一從召入金馬門，三載長纓事邊徼。",
            "幾欲含毫寄別離，悠悠亂思如芳草。"
        ],
        "title": "寄程說傅逸人",
        "id": "6fc61023-a256-4bb6-b59f-2fff8f046f52"
    },
    {
        "author": "張詠",
        "paragraphs": [
            "人之相知須知心，心通道氣情轉深。",
            "凌山跨陸不道遠，躡屩佩劍來相尋。",
            "感君見我開口笑，把臂要我談王道。",
            "幾度微言似愜心，投杯著地推案叫。",
            "此事置之無復言，且須舉樂催金船。",
            "人生通塞未可保，莫將閒事縈心田。",
            "興盡忽告去，挑燈夜如何。",
            "彈琴起雙舞，拍手聊長歌。",
            "我輩本無流俗態，不教離恨上眉多。"
        ],
        "title": "與進士宋嚴話別",
        "id": "e110945a-5521-4292-8996-0ca65c02183c"
    },
    {
        "author": "張詠",
        "paragraphs": [
            "聶堯懷抱何翹然，遊心聖道三十年。",
            "智泉湍激橫碧海，文山奇崛凌青天。",
            "神充氣溢眸子好，常談盡是經綸道。",
            "早求入用活蒼黔，莫向塵中虛自老。"
        ],
        "title": "贈聶堯",
        "id": "4482b1c0-9c84-4bd4-929e-0248869290fa"
    },
    {
        "author": "張詠",
        "paragraphs": [
            "皇風浩蕩吹天地，天下英髦連鳳起。",
            "海鵬一飛一萬里，三尺微風何足謂。"
        ],
        "title": "酬所知",
        "id": "e810d23b-5ed9-46c8-a907-76d223d2664a"
    },
    {
        "author": "張詠",
        "paragraphs": [
            "才雄揚子雲，古稱蜀川秀。",
            "千載遺英聲，三賢繼其後。",
            "文章積學成，孝友亦天授。",
            "遠郡得充庭，期將免固陋。"
        ],
        "title": "送張及三人赴舉",
        "id": "f42204d7-81c8-47ed-91f2-dc6f50d86783"
    },
    {
        "author": "張詠",
        "paragraphs": [
            "種蕭芳蘭中，蕭生蘭亦瘁。",
            "它日秋風來，蕭蘭一齊敗。",
            "自古賢者心，所憂在民泰。",
            "不復夢周公，中夜獨慷慨。"
        ],
        "title": "蕭蘭",
        "id": "d89f462d-f3c8-4ea6-b10e-63a0418eea38"
    },
    {
        "author": "張詠",
        "paragraphs": [
            "茫茫六合生萬靈，周公孔子留賢名。",
            "伊余志尚未著調，秋風拔劍東門行。",
            "金龜典酒知是誰，逢君使我抬雙眉。",
            "眼前萬事不足問，要須醉倒高陽池。"
        ],
        "title": "東門行",
        "id": "c7f8f44c-72ef-40ca-bb87-de329bb771bb"
    },
    {
        "author": "張詠",
        "paragraphs": [
            "白駒如龍兮逶而迤，紅韁未絆兮天之涯。",
            "秋風萬里思鄉時，傷離羣兮嘶復悲。"
        ],
        "title": "白駒謠",
        "id": "647d921c-cd88-4779-b408-02acf89e36b1"
    },
    {
        "author": "張詠",
        "paragraphs": [
            "皇天詔龍司下土，穀苗乾死天未雨。",
            "如何不念蒼生苦，村落𣀃𣀃椎旱鼓。"
        ],
        "title": "憫旱",
        "id": "22254048-e2b6-4861-8f3e-cb108c86be06"
    },
    {
        "author": "張詠",
        "paragraphs": [
            "古人死恨爲交難，交心不移誠可歡。",
            "須知闇水生波瀾，壯夫一欲摧心肝。"
        ],
        "title": "結交",
        "id": "e1c4f9c4-95d5-4270-9272-b4915d307c4f"
    },
    {
        "author": "張詠",
        "paragraphs": [
            "過與夜光不肯要，捉得泥丸弄到老。",
            "因嗟蜀望無胸懷，至今號作思歸鳥。"
        ],
        "title": "祛惑",
        "id": "0a203f0e-f555-4d06-9139-b9c08eb8320c"
    },
    {
        "author": "張詠",
        "paragraphs": [
            "不敢指天象，象中皆有神。",
            "不敢說人事，謾致奸邪嗔。",
            "豈若內酣飲，兀然陶吾真。",
            "吾真小不見，吾真大無倫。",
            "真苟無所適，亦免招悲辛。",
            "堪笑古人愚，刺轢徒殞身。"
        ],
        "title": "酣飲",
        "id": "0e2169a6-2f2c-4e40-ab82-60b308a2b0ff"
    },
    {
        "author": "張詠",
        "paragraphs": [
            "春遊千萬家，美女顔如花。",
            "三三兩兩映花立，飄颻盡似乘烟霞。",
            "我身豈比浮遊輩，蜀地重來治凋瘵。",
            "見人非理即傷嗟，見人歡樂生慈愛。",
            "花間歌管媚春陽，花外行人欲斷腸。",
            "更覺花心妒蘭麝，風來繞郭聞輕香。",
            "昔賢孜孜戒驕蕩，猖狂不是風流樣。",
            "但使家肥存禮讓，歲歲春光好遊賞。"
        ],
        "title": "二月二日遊寶曆寺馬上作",
        "id": "8c04b9c2-2d14-4694-b0f1-28af5674b2f2"
    },
    {
        "author": "張詠",
        "paragraphs": [
            "後園花開紅滿枝，太守倦遊紅不知。",
            "看花小吏報花信，太守茫然心忽悲。",
            "頭上光陰瞥爾過，昨日少年今老大。",
            "見說花間舞蝶狂，翻飛更著遊蜂和。"
        ],
        "title": "書園吏申花開榜子",
        "id": "320cbb64-8f65-43a4-b411-596b54694c7d"
    },
    {
        "author": "張詠",
        "paragraphs": [
            "胡中不識春時節，門外春迴花未發。",
            "奴家聞道漢宮春，遥望南天拜新月。",
            "拜新月，攢雙眉。",
            "別部胡茄聲亦悲，低頭自歎胡無知。"
        ],
        "title": "孟孟詞",
        "id": "49d6a11f-4db3-44b1-8fd0-b050f8088920"
    },
    {
        "author": "張詠",
        "paragraphs": [
            "天教傳百花，摶作小英明如花。",
            "住近桃花坊北面，門庭掩映如仙家。",
            "美人宜稱言不得，龍腦熏衣香入骨。",
            "維揚軟縠如雲英，毫郡輕紗若蟬翼。",
            "我疑天上婺女星之精，偷入筵中名小英。",
            "又疑王母侍兒初失意，謫向人間爲飲妓。",
            "不然何得膚如紅玉初碾成，眼似秋波雙臉橫。",
            "舞態因風欲飛去，歌聲遏雲長且清。",
            "有時歌罷下香砌，幾人魂魄遥相驚。",
            "人看小英心不足，我看小英心本足。",
            "爲我高歌送一杯，我今贈爾新翻曲。"
        ],
        "title": "筵上贈小英",
        "id": "5cf1e4bc-1053-4128-81be-405373c8ed90"
    },
    {
        "author": "張詠",
        "paragraphs": [
            "高榭臨公宅，凭軒萬木秋。",
            "亂雲橫島嶼，鳴雁下汀州。",
            "到此欲長醉，何門銷舊愁。",
            "若爲陶靖節，容易賦歸休。"
        ],
        "title": "登崇陽縣北峰亭",
        "id": "463af62b-8dc8-4590-aa1a-3759a034e699"
    },
    {
        "author": "張詠",
        "paragraphs": [
            "萬象盤迴處，年來此創亭。",
            "喧闐當邑地，清絕倚禪扃。",
            "砌迥波流碧，空凉洞壑青。",
            "人家晴渡口，漁釣暖沙汀。",
            "岸竹風成韻，皋禽曉曬翎。",
            "栽花多是藥，題壁半書經。",
            "遠客憑銷恨，高僧與勒銘。",
            "掃苔朝復暮，閑日醉還醒。",
            "不可窮吟思，將須列畫屏。",
            "浮虛莫輕賞，美美獨丁寧。"
        ],
        "title": "登崇陽縣美美亭",
        "id": "488df7b5-908a-4334-a4d7-6cd4b315389d"
    },
    {
        "author": "張詠",
        "paragraphs": [
            "才薄難勝任，空銷懶惰情。",
            "公堂羣吏散，苔地亂蛩聲。",
            "隔歲鄉書絕，新寒酒病生。",
            "方今聖明代，不敢話辭榮。"
        ],
        "title": "縣齋秋夕",
        "id": "f8e5df90-d31d-483d-becd-3b752656e3c9"
    },
    {
        "author": "張詠",
        "paragraphs": [
            "重重軒檻與雲平，一度登臨萬想生。",
            "黄鶴信稀烟樹老，碧魂亂晚風清。",
            "何年紫陌紅塵息，終日空江白浪聲。",
            "莫道安邦是高致，此身終約到蓬瀛。"
        ],
        "title": "登黄鶴樓",
        "id": "5bfd42fc-907d-4e7b-98e9-9004d8c0a7e6"
    },
    {
        "author": "張詠",
        "paragraphs": [
            "貂褐久從戎，因令筆硯慵。",
            "梳中見白髮，枕上憶孤峰。",
            "風動沙昏畫，寒多雪折松。",
            "此心無與問，長願酒盈鐘。"
        ],
        "title": "新秦遣懷",
        "id": "c1ba1db1-8529-4678-a6b1-4df4a177e108"
    },
    {
        "author": "張詠",
        "paragraphs": [
            "莫問戎庭苦，高欄是夕攀。",
            "時清官事少，邊靜戍人閒。",
            "雉堞臨寒水，穹廬倚亂山。",
            "皇恩正無外，不擬更移關。"
        ],
        "title": "登麟州城樓",
        "id": "53a53e70-3825-4e99-ba0d-b5db26fdd301"
    },
    {
        "author": "張詠",
        "paragraphs": [
            "久負嵩雲約，年來半白頭。",
            "風驚落葉夕，雨滴戍城秋。",
            "調古將誰合，心狂謾自愁。",
            "遲迴不能寐，重起凭危樓。"
        ],
        "title": "郡齋秋夕",
        "id": "807411dd-6280-41ee-91b1-a361937bf1a4"
    },
    {
        "author": "張詠",
        "paragraphs": [
            "聞說懷經濟，乘閒過隠廬。",
            "話言殊不逆，交分合何如。",
            "道愧將時背，心非與世疏。",
            "凄凄重惜別，蟬噪古槐初。"
        ],
        "title": "鄴中留別平仲",
        "id": "75db76c7-dca3-42a6-8d9b-1108d5c841f0"
    },
    {
        "author": "張詠",
        "paragraphs": [
            "綠楊陰裏卓旌旃，一曲離歌獨泫然。",
            "顧我無才狂似鹿，羨君清節直如弦。",
            "錦城冠難初平日，帝里春和入謁天。",
            "好竭忠誠佐真主，莫教尋佞苦妨賢。"
        ],
        "title": "至道乙未蜀中送人東歸",
        "id": "74f8e09c-f118-460b-bc29-c2647df46bd9"
    },
    {
        "author": "張詠",
        "paragraphs": [
            "官職過身鬢已衰，傍人應訝退休遲。",
            "從來蜀地稱難制，此是君恩豈合違。",
            "兵火因由難即問，郡城牢落不勝悲。",
            "無煩苦意思諸葛，只可頒條使衆知。"
        ],
        "title": "再任蜀川感懷",
        "id": "931a6b12-08f0-4142-bc16-b05cc5b298ae"
    },
    {
        "author": "張詠",
        "paragraphs": [
            "英賢去世世同悲，管葛才能更比誰。",
            "心盡西山離隠後，名喧深殿受恩時。",
            "謀猷不枉稱人傑，精審真堪作吏師。",
            "漫就高原向東哭，路長天遠豈能知。"
        ],
        "title": "蜀中傷陳恕左丞",
        "id": "581ffdee-00de-4740-ad7f-c1d2dadc292e"
    },
    {
        "author": "張詠",
        "paragraphs": [
            "鷗鷺憐疏野，朝昏繞戶飛。",
            "有誰知此意，獨立對斜暉。",
            "落葉堆荒徑，澄泉照白衣。",
            "聖郡方急善，應好下魚磯。"
        ],
        "title": "寄傅逸人",
        "id": "dec29528-55a9-4853-b255-ae116c10d15b"
    },
    {
        "author": "張詠",
        "paragraphs": [
            "每憶家園樂，當年枉用心。",
            "翻身期濟物，明代已腰金。",
            "守道知無取，防奸似不任。",
            "休今得休去，誰肯羨爲霖。"
        ],
        "title": "每憶家園樂蜀中寄傅逸人  其一",
        "id": "aa6f3b4c-e6f6-4eb2-a1a5-e30f1a03e2d8"
    },
    {
        "author": "張詠",
        "paragraphs": [
            "每憶家園樂，名賢共里閭。",
            "劇談祛夜瘧，幽夢得鄉書。",
            "漸長性情懶，隔年音信疏。",
            "終嫌累高節，不得薦相如。"
        ],
        "title": "每憶家園樂蜀中寄傅逸人  其二",
        "id": "11ab323c-b9c9-4448-a3f1-0ed6476fdc2c"
    },
    {
        "author": "張詠",
        "paragraphs": [
            "不求灼灼不卑垂，自愛先賢力自爲。",
            "德行舊多鄉曲譽，文章新受聖皇知。",
            "辭親西國春方好，去路千峰鶴亦隨。",
            "若到縣封修政術，漢南良牧是元龜。"
        ],
        "title": "送張及之任穀城",
        "id": "25c63855-8fe0-4619-8e60-cadacd596a0f"
    },
    {
        "author": "張詠",
        "paragraphs": [
            "公餘長閉目，只是老心情。",
            "聞道尋山去，連忙出戶迎。",
            "好峰須到頂，靈跡要知名。",
            "迴日從容說，余將少解酲。"
        ],
        "title": "送趙寺丞罷秩遊青城山",
        "id": "60228ba7-b52e-425b-a799-b6ea0ed167c9"
    },
    {
        "author": "張詠",
        "paragraphs": [
            "傍人往往羨清途，野逸情懷亦自扶。",
            "官舍四邊多種竹，潮溝一面近生蘆。",
            "病嫌見客低徊甚，老覺臨官氣味麤。",
            "不信浮名是身累，有時閒撚白髭鬚。"
        ],
        "title": "金陵郡齋述懷",
        "id": "6f93e8fd-015b-4533-859d-fa7082d21758"
    },
    {
        "author": "張詠",
        "paragraphs": [
            "老去慵仍甚，榮名舊日疏。",
            "又因經歲病，不答故人書。",
            "閉閤僧歸後，看山吏散初。",
            "何因問心跡，之子最相於。"
        ],
        "title": "郡齋書情寄仙遊張及",
        "id": "e71ca61b-369a-4400-be7f-22874af5483f"
    },
    {
        "author": "張詠",
        "paragraphs": [
            "聖恩重疊念龍鐘，新賜淮陽地望崇。",
            "纔有筋骸堪策杖，更無情緒可憂公。",
            "日思舊隠歸何計，或問前程笑指空。",
            "昨日凭高向西望，滿川烟樹雨濛濛。"
        ],
        "title": "淮陽書懷寄朝中親舊",
        "id": "fe1bf255-569a-4c37-8ff6-14eb1394a251"
    },
    {
        "author": "張詠",
        "paragraphs": [
            "蜀中春艷世間殊，比竝陳園恐未如。",
            "數里花光浮暖日，六街塵浄見香車。",
            "翻空雅樂催歡處，入格新詩上板初。",
            "方信承平無一事，淮陽閒殺老尚書。"
        ],
        "title": "遊趙氏西園",
        "id": "b57b3a1e-ce8b-4e3c-b93a-d16eb5d0a8e1"
    },
    {
        "author": "張詠",
        "paragraphs": [
            "東南雲物異，端正産賢人。",
            "才大可高古，名雄始入秦。",
            "文江橫舫檝，藝圃剗荆榛。",
            "民事憂偏切，金門老更親。",
            "天教任孤直，帝亦賞清貧。",
            "功業榮書史，銓題洽縉紳。",
            "苦聞辭祿綬，遠擬訪仙真。",
            "却顧希顔者，遲留塞草春。"
        ],
        "title": "上楊大諫",
        "id": "6ad02e30-8757-4f84-9c05-81130ed6c2f7"
    },
    {
        "author": "張詠",
        "paragraphs": [
            "當年心計此心知，忽忽逢人亦自疑。",
            "枉是憂公生白髮，有何長略謝清時。",
            "林僧已怪抽身晚，朝侶猶嫌到闕遲。",
            "多喜通規識幽抱，路遥無處寄相思。"
        ],
        "title": "寄田錫舍人",
        "id": "573a1150-6143-44a6-8445-dc81f6a03e72"
    },
    {
        "author": "張詠",
        "paragraphs": [
            "宦途聲稱舊便蕃，朝列皆推比竝難。",
            "受任已過唐刺史，結銜猶是漢郎官。",
            "遥知萬井嗟何暮，酷愛諸峰病亦看。",
            "老大情懷更多感，相思重疊倚危欄。"
        ],
        "title": "寄潭州劉郎中",
        "id": "da49ea5d-423c-4270-9d41-c100f4a59ca4"
    },
    {
        "author": "張詠",
        "paragraphs": [
            "周衰風雅言爲，詩匠著禪衣。",
            "身世閒雲片，烟霞共鶴歸。",
            "引泉凉月動，掃徑落花飛。",
            "自信干時拙，終求對掩扉。"
        ],
        "title": "寄柏閣宗涓上人",
        "id": "ee1ae5a3-1450-4cb3-ba9d-86d8861f2a9e"
    },
    {
        "author": "張詠",
        "paragraphs": [
            "閒愁休問意休疑，此事關身合再思。",
            "心靜易求長世法，氣狂難與少年時。",
            "新編到底將何用，舊好如今更有誰。",
            "猶憶公堂秋會否，繞窗寒竹夜風吹。"
        ],
        "title": "寄郝太沖",
        "id": "64c33cc7-3c07-4002-9efa-71d2c84665bd"
    },
    {
        "author": "張詠",
        "paragraphs": [
            "公身多不定，何路慰飄離。",
            "莫以微言合，苦將幽思悲。",
            "山程朝醉少，雪屋夜眠遲。",
            "即問逢春約，芳菲折贈誰。"
        ],
        "title": "送別蘇寺丞",
        "id": "75b9cbb5-7a50-4d79-bbf9-cd0120c1e16f"
    },
    {
        "author": "張詠",
        "paragraphs": [
            "龍鐘塵滿衣，特特叩柴扉。",
            "暫慰經年別，人驚千里歸。",
            "山川秋末後，風雪雁來稀。",
            "莫便長休去，明時待發揮。"
        ],
        "title": "送別祝隠士",
        "id": "fbd274a9-0519-4b2e-8bc8-81df3cf7860e"
    },
    {
        "author": "張詠",
        "paragraphs": [
            "逢山長欲便辭榮，見說天台益自驚。",
            "絕頂要歸終久住，此時無計伴師行。",
            "囊携鼎藥身難老，路接仙橋眼更明。",
            "莫笑宦途滋味薄，五湖曾有片帆輕。"
        ],
        "title": "送馬道人歸天台",
        "id": "fd7f358b-8dc9-484d-afc0-1ccd871800a7"
    },
    {
        "author": "張詠",
        "paragraphs": [
            "慈親別幾時，又作北遊期。",
            "萬馬方征虜，單車欲訪誰。",
            "遠身孤劍共，幽抱素琴知。",
            "應渡黄河夕，波濤驚夢思。"
        ],
        "title": "送人北遊",
        "id": "b7741701-5496-4ff1-8f49-6b8718ead082"
    },
    {
        "author": "張詠",
        "paragraphs": [
            "客亭楊柳葉初殘，歌咽秋空慘別顔。",
            "吟愛好峰歸越路，醉衝寒雨出秦關。",
            "烟蘿庭戶重栖倚，漁浦人家舊往還。",
            "縱使功名無分得，免教心在怨尤間。"
        ],
        "title": "歸越東舊隠留別秦中知己",
        "id": "ce3dd0dd-5ac4-45f7-b6a4-da8abc368684"
    },
    {
        "author": "張詠",
        "paragraphs": [
            "當年辭聘幣，高卧魯郊西。",
            "道與常流別，名將往哲齊。",
            "細蟲喧四壁，芳草暗前蹊。",
            "猶有談玄叟，時時一杖藜。"
        ],
        "title": "送祝隠者",
        "id": "49d356d2-22c0-4e56-9fdd-969c882fdb3c"
    },
    {
        "author": "張詠",
        "paragraphs": [
            "西洛繁華外，幽奇二隠同。",
            "喧卑不主耳，賢達許高風。",
            "宮水當門落，僧園舊徑通。",
            "看書悲往事，坐石嘯晴空。",
            "世界搜吟內，山川曠望中。",
            "憂人過憂己，豈是卧雲翁。"
        ],
        "title": "贈孫曹二生",
        "id": "49e68f3e-a8ae-4cc5-b3b1-d1211ac0a68d"
    },
    {
        "author": "張詠",
        "paragraphs": [
            "久客倦驚魂，田居乞塹安。",
            "義寧忘力學，貧要奉親歡。",
            "枕外河聲老，門前野色寬。",
            "支流狂繞砌，叢葦品當欄。",
            "書葉招鄰彥，扶筇話肺肝。",
            "吟懷難契遇，醉語動辛酸。",
            "隠几歲時變，凭軒雷雨殘。",
            "致君須有分，會此擲魚竿。"
        ],
        "title": "郊居會傅逸人",
        "id": "4778ced8-2f4b-4c30-9744-8c77518e6909"
    },
    {
        "author": "張詠",
        "paragraphs": [
            "分到知心死不輕，幾年曾是愴離情。",
            "微風吹雨雁初下，落葉滿階蟲正鳴。",
            "時靜苦嫌論劍略，簟凉頻喜轉琴聲。",
            "從來共約雲泉老，肯向人間占好名。"
        ],
        "title": "再會傳逸人",
        "id": "86e98855-64bc-497d-9baa-a7e84938c981"
    },
    {
        "author": "張詠",
        "paragraphs": [
            "少年名節動人羣，避俗深居積水濆。",
            "幾爲典衣留遠客，半來欹枕看閒雲。",
            "門連酒舍青苔滑，路近沙汀白鳥分。",
            "誰道無心活黎庶，數篇新製詠南薰。"
        ],
        "title": "貽傅逸人",
        "id": "08b4b686-02c0-4fb3-8288-299f10c5d95d"
    },
    {
        "author": "張詠",
        "paragraphs": [
            "年來流水壞平田，客徑窮愁自可憐。",
            "汀葦亂摇寒夜雨，沙鷗閒弄夕陽天。",
            "狂嫌濁酒難成醉，冷笑清詩不直錢。",
            "碧落故人知我否，幾回相憶上漁船。"
        ],
        "title": "郊居寄朝中知己",
        "id": "247f1ee6-0bf3-4368-a523-7ecd382657d7"
    },
    {
        "author": "張詠",
        "paragraphs": [
            "昔年吟社偶通鄰，常貴高風入格真。",
            "名好已期天共歇，性孤翻與世無親。",
            "梁園醉別花燒眼，楚寺秋歸鶴伴身。",
            "從此幽懷不能說，五湖烟月二京塵。"
        ],
        "title": "懷張白逸人",
        "id": "836a158f-928b-4f84-9384-eff042306194"
    },
    {
        "author": "張詠",
        "paragraphs": [
            "舊徑莓苔合，兒童獨閉門。",
            "踏霜歸遠店，凉月照空尊。",
            "雁響蒹葭浦，風驚橘柚村。",
            "知音在何處，凝寂欲銷魂。"
        ],
        "title": "訪有不遇",
        "id": "375a5c0f-c5eb-4fb7-87af-d60ab1533b5b"
    },
    {
        "author": "張詠",
        "paragraphs": [
            "白日不塹住，催春去忽賒。",
            "頻須傾綠蟻，未忍掃殘花。",
            "漸恐凋雙鬢，堪驚遠別家。",
            "歌臺重一望，烟柳數行斜。"
        ],
        "title": "和人惜春",
        "id": "1499a175-7c27-4fae-a926-26b02aa102de"
    },
    {
        "author": "張詠",
        "paragraphs": [
            "句好如天設，看來字字精。",
            "功夫能到此，心意可知清。",
            "已得風雅正，任從時士輕。",
            "何當較才用，期與二南并。"
        ],
        "title": "酬宗人殿院見示詩集",
        "id": "63eeb173-585f-4e6a-888f-df9ae5618328"
    },
    {
        "author": "張詠",
        "paragraphs": [
            "每憶眠雲處，當簷列翠屏。",
            "有時聊極目，盡日坐忘形。",
            "去此心惟苦，懸圖恨忽醒。",
            "數峰秋欲活，虛籟夜重聽。",
            "地鎮三吳遠，天連萬古青。",
            "幾人曾得道，是草即通靈。",
            "松鶴閒窺鼎，龕僧闇誦經。",
            "終須卜長往，迴首謝明庭。"
        ],
        "tags": [
            "九华山"
        ],
        "title": "依韻答人九華山圖",
        "id": "cca04c2f-ae68-48f9-ad00-79acd95f8563"
    },
    {
        "author": "張詠",
        "paragraphs": [
            "城上江亭簇暮烟，城根老樹浸江瀾。",
            "何人臨靜夜歌罷，獨客凭高秋興寬。",
            "直下路通諸國遠，偏東山隔半溪寒。",
            "漁翁似會清吟意，笑逐江鷗過淺灘。"
        ],
        "title": "和人登朗州江亭",
        "id": "8317fa7e-db18-41fe-ae39-f75907cf8b9f"
    },
    {
        "author": "張詠",
        "paragraphs": [
            "團團休復頌齊紈，蕉葉精新舉世傳。",
            "更愛四明來處異，可量三伏用時便。",
            "已無酷暑侵肌骨，肯放青蠅觸几筵。",
            "因藉仁風慰黎庶，寧知不及古人賢。"
        ],
        "title": "答人惠四明山蕉葉扇",
        "id": "fe04786e-7ac8-43de-a770-ecf42422d0b1"
    },
    {
        "author": "張詠",
        "paragraphs": [
            "移文休誚客衣塵，欲去終慚未了身。",
            "一夕亂蛩驚別恨，滿階紅葉愴吟神。",
            "東周住久知音少，白社拋來舊業貧。",
            "猶喜陶潛繞籬菊，带霜開得數枝新。"
        ],
        "title": "旅懷",
        "id": "b0db0fc4-415d-4bc8-b0df-94bda35473e4"
    },
    {
        "author": "張詠",
        "paragraphs": [
            "風塵籍籍伴窮迷，旋賃高齋洛水西。",
            "綠樹不知遊子恨，夕陽閒引杜鵑啼。",
            "苔侵舊徑來人絕，花滿南軒翠竹低。",
            "自笑詩書冷無味，抱琴階下草萋萋。"
        ],
        "title": "洛中寓居",
        "id": "bd158b0e-6f62-405f-abe2-c2a0b4207bd7"
    },
    {
        "author": "張詠",
        "paragraphs": [
            "世情多與道相違，偶忽公閒便息機。",
            "貪競已從心下絕，愛憎還覺眼中稀。",
            "時文鍊漉教歸正，聖易參研盡入微。",
            "本要資身兼報國，安知四十九年非。"
        ],
        "title": "公暇偶作",
        "id": "b8ad2ee9-90f1-426a-9fce-404b9e5ac027"
    },
    {
        "author": "張詠",
        "paragraphs": [
            "風帆江上往來頻，漁叟應多笑此身。",
            "自愧無才酬聖澤，已甘行樂負青春。",
            "疲贏未復空忘味，綱緒難條欲問津。",
            "更擬傾盃祝天地，世間不用長奸人。"
        ],
        "title": "舟行感懷",
        "id": "da8fc690-54b6-4673-8adb-5c16157d1dd4"
    },
    {
        "author": "張詠",
        "paragraphs": [
            "昔賢勞苦爲憂官，我自無才欲忘餐。",
            "鳴棹幾程灘勢惡，宿亭一夜雨聲寒。",
            "山連古洞蠻烟合，地落秋畬楚俗歡。",
            "雖指公餘便東下，好峰猶得捲簾看。"
        ],
        "title": "舟次辰陽",
        "id": "ace4b917-e968-4757-bb64-e7326a88a0ca"
    },
    {
        "author": "張詠",
        "paragraphs": [
            "一從仙去失仙源，樹老臺荒又幾番。",
            "塵世莫嗟無分到，星壇空自有名存。",
            "竹邊風建秋醒眼，花底泉香夜斷魂。",
            "多少尋真舊題處，我來重與拂苔痕。"
        ],
        "title": "遊桃源觀",
        "id": "8f752239-4b54-422d-aa11-7948f031c5df"
    },
    {
        "author": "張詠",
        "paragraphs": [
            "仙山初指眼初明，倚棹因妨半日程。",
            "雲裏未忘尋去路，世間爭合有浮名。",
            "巖空闇老松千尺，天靜時聞鶴一聲。",
            "更謝暮霞憐惜別，滿坡紅影照崢嶸。"
        ],
        "title": "舟中晚望桃源山",
        "id": "00c63606-d373-4c8c-b415-872872ee6d57"
    },
    {
        "author": "張詠",
        "paragraphs": [
            "落花時節掩關初，請絕江城舊酒徒。",
            "滿屋烟霞春睡足，一溪風雨夜燈孤。",
            "易中有象閑消息，身外無求免歎吁。",
            "多謝巖僧頻見訪，欲迴流水又踟躕。"
        ],
        "title": "幽居",
        "id": "925afdf0-ed3c-487b-9d66-efb6728105b3"
    },
    {
        "author": "張詠",
        "paragraphs": [
            "儒術精窮久，風塵鬢欲衰。",
            "知音豈易得，搔首獨何爲。",
            "寓舍思親處，秋原墜葉時。",
            "樂天吟更苦，笑殺五陵兒。"
        ],
        "title": "旅懷",
        "id": "9a68a971-1899-48ad-a537-b000dd6fa703"
    },
    {
        "author": "張詠",
        "paragraphs": [
            "何人移置向何年，牢落空庭見斷頑。",
            "竹外松間滋澹竚，土昏苔染更斕斑。",
            "貪憐翫月名偏好，莫問朝天信不還。",
            "閒醉閒吟聊自得，漸無魂夢憶歸山。"
        ],
        "title": "吳宮石四正題曰醉石、曬藥石、翫月臺、朝天壇",
        "id": "8896ad59-ebd2-4c90-bb03-b232fce023cc"
    },
    {
        "author": "張詠",
        "paragraphs": [
            "人世貪名豈是閒，幾回思算幾凄然。",
            "故鄉路遠不得信，寒月夜來還復圓。",
            "霜趁悲鴻歸楚澤，風移殘燒下秦川。",
            "莫言酒作銷憂物，更有新詩一兩篇。"
        ],
        "title": "旅中感懷",
        "id": "9e337d77-67b9-4296-9bf4-2788b0014c59"
    },
    {
        "author": "張詠",
        "paragraphs": [
            "選得烟村寄掩扉，拙謀翻似解忘機。",
            "名場未入老將至，鄉信不來春欲歸。",
            "窗背晚陰黄鳥語，簟橫幽徑落花飛。",
            "何由盡會蒼蒼意，時復携筇上翠微。"
        ],
        "title": "退居近墅",
        "id": "ad9f19a0-2922-4b4f-b61b-661edc094dba"
    },
    {
        "author": "張詠",
        "paragraphs": [
            "浮世事無限，何須要到頭。",
            "壯心爲客盡，孤跡卧雲休。",
            "匣劍已全棄，林僧亦少酬。",
            "從來愁恨意，乞待外人愁。"
        ],
        "title": "歸隠嵩陽",
        "id": "0df9844a-26fe-4986-94c5-4f222d653d96"
    },
    {
        "author": "張詠",
        "paragraphs": [
            "奢競苦不息，生民只有冤。",
            "誰搜元化窟，鑿斷麗華根。",
            "使絕侵奪苦，著爲明聖恩。",
            "何煩重師古，即此是羲軒。"
        ],
        "title": "本農",
        "id": "868ab130-8c22-44d1-8b0d-381cded5cf20"
    },
    {
        "author": "張詠",
        "paragraphs": [
            "救旱功何遠，淋漓晝復昏。",
            "風雷潛助勢，草木豈知恩。",
            "積靄消殘影，枯源漲舊痕。",
            "朗吟渾得意，重起凭前軒。"
        ],
        "title": "喜雨",
        "id": "6126321e-0c32-4874-b485-5f3974062e1b"
    },
    {
        "author": "張詠",
        "paragraphs": [
            "觸石便溟濛，經旬失遠空。",
            "深疑竹箭浪，兼起蓼花風。",
            "浄長苔痕綠，寒催木葉紅。",
            "蒼蒼不可問，惆悵漢陵東。"
        ],
        "title": "秋霖",
        "id": "9d1d5dae-b5ad-4d1b-a0ad-36ce17f1ea5b"
    },
    {
        "author": "張詠",
        "paragraphs": [
            "挺秀誠堪貴，蕭疏在蘚庭。",
            "小桃遮不得，深雪放教青。",
            "射影池光冷，聲敲鶴夢醒。",
            "牽吟莫可極，重寫上前屏。"
        ],
        "title": "庭竹",
        "id": "1e9507f6-2af6-402c-8374-8ff923fdca49"
    },
    {
        "author": "張詠",
        "paragraphs": [
            "少得方爲貴，根莖豈異蓮。",
            "高低全頼水，舒卷自知天。",
            "已任羣芳妒，難妨後笑偏。",
            "向明終有待，呈艷不爭先。",
            "愛重頻移席，徵求苦費錢。",
            "蘭蓀饒酷烈，桃杏愧奢妍。",
            "應瑞花中絕，標名世上傳。",
            "須栽禁池內，用表太平年。"
        ],
        "title": "朝日蓮",
        "id": "16710b6b-96ca-44f6-8be5-c0575411ec83"
    },
    {
        "author": "張詠",
        "paragraphs": [
            "枝莖何弱種何緣，著架扶持勢可憐。",
            "但見低垂長衛足，更無疏疏欲參天。",
            "離情謾指千條線，野興堪驚一點烟。",
            "最惜柔謙似君子，夜凉重起繞欄邊。"
        ],
        "title": "弱柳",
        "id": "87b15710-2368-4a4d-8326-a716a2052c48"
    },
    {
        "author": "張詠",
        "paragraphs": [
            "曲湖連曲接平蕪，前事因循好歎吁。",
            "不見有源堪畎鑿，便來此地費工夫。",
            "蛙能聚響難停息，蓮本含香舊已無。",
            "夾岸近教多種柳，少延春色向城隅。"
        ],
        "title": "曲湖種柳",
        "id": "295e32bc-382e-47f7-b931-1c7c9fe60089"
    },
    {
        "author": "張詠",
        "paragraphs": [
            "蓼叢疏淡老相宜，移傍清流曲岸西。",
            "紅穗已霑巫峽雨，綠痕猶带錦江泥。",
            "吟狂不覺驚幽鷺，立困翻疑在舊谿。",
            "官滿便應離此去，可憐心緒更難齊。"
        ],
        "title": "新移蓼花",
        "id": "52410e60-3b9b-461f-9b77-626f7987ba3e"
    },
    {
        "author": "張詠",
        "paragraphs": [
            "野人官職與心違，何況經年未得歸。",
            "一夕秋風無限思，偶來凭檻到斜暉。"
        ],
        "title": "秋日登美美亭",
        "id": "0b02e97b-3e9d-470f-bd39-d66032c60e0d"
    },
    {
        "author": "張詠",
        "paragraphs": [
            "前朝官政似無端，彭澤先生百日還。",
            "堪愧崇陽九河客，明時不敢自歸山。"
        ],
        "title": "縣齋感懷二首  其一",
        "id": "7a3faaca-6250-45d5-913a-5396081150de"
    },
    {
        "author": "張詠",
        "paragraphs": [
            "傍人休愛命皇華，即問何能報國家。",
            "長憶鄉園舊廬舍，會須拋印自鋤瓜。"
        ],
        "title": "縣齋感懷二首  其二",
        "id": "46b17d07-f32a-4363-9124-06fa19ed8fbd"
    },
    {
        "author": "張詠",
        "paragraphs": [
            "青霄數日路歧通，何惜江頭暫駐蹤。",
            "猶有同來未歸者，縣齋寥落倚千峰。"
        ],
        "title": "寄高主簿",
        "id": "fda9f0c6-d0ca-4d24-9ff0-fb18dd9e2161"
    },
    {
        "author": "張詠",
        "paragraphs": [
            "棲鸞聲譽喧羣口，擲地辭華衆莫儔。",
            "□□□□□禱處，萬家瞻仰□□□。"
        ],
        "title": "同韋主簿祈雨",
        "id": "fb9e40aa-7573-47bb-a217-7670aec24241"
    },
    {
        "author": "張詠",
        "paragraphs": [
            "驛亭門外敘分携，酒盡揚鞭淚濕衣。",
            "莫訝臨歧再迴首，江山重疊故人稀。"
        ],
        "title": "新市驛別郭同年",
        "id": "308b7403-39b8-4434-a438-0f6eb067ad16"
    },
    {
        "author": "張詠",
        "paragraphs": [
            "五里亭東曉色分，數峰連絡倚青雲。",
            "迴頭却愧公車役，孤負滄洲野鶴羣。"
        ],
        "title": "早發鄂渚",
        "id": "53da1d39-327a-4ffe-9cfd-4bb6257e839d"
    },
    {
        "author": "張詠",
        "paragraphs": [
            "驛亭斜掩楚城東，滿引濃醪勸諫慵。",
            "自戀明時休未得，好山非是不相容。"
        ],
        "title": "晚泊長臺驛",
        "id": "580d3e10-9b16-471f-a9dc-8c89f1ee853a"
    },
    {
        "author": "張詠",
        "paragraphs": [
            "郡齋空古塞垣西，纔喜相逢又解携。",
            "若值山東豪俠問，嵇生慵更作書題。"
        ],
        "title": "新秦送人東歸",
        "id": "524e2f7f-c76e-4dad-ab09-277d8aa8ab70"
    },
    {
        "author": "張詠",
        "paragraphs": [
            "林木千重閉郡樓，西山濃翠去無由。",
            "思量自古逃名者，多少清閒到白頭。"
        ],
        "title": "相州官舍",
        "id": "7dac0746-41c1-49b0-a54e-0f78d27ba602"
    },
    {
        "author": "張詠",
        "paragraphs": [
            "闕下過從禮數頻，到官憂事更勞神。",
            "每逢山驛連宵住，似待孤雲憫此身。"
        ],
        "title": "赴職荆湖途中作",
        "id": "33b6bd51-efe4-4964-b03f-eaa4870dc8fd"
    },
    {
        "author": "張詠",
        "paragraphs": [
            "湖邊三月百花紅，湖上遊人處處通。",
            "莫怪此渠來便去，都緣心地似虛空。"
        ],
        "title": "杭州一百五日水心亭留題",
        "id": "e4e9a084-5713-49f5-a34c-72876321be96"
    },
    {
        "author": "張詠",
        "paragraphs": [
            "由來邪正是安危，不信忠廊任伯嚭。",
            "自古家家有容冶，何須亡國殢西施。"
        ],
        "title": "夫差廟",
        "id": "59d808eb-b309-4ae3-916a-c86530ce5d2f"
    },
    {
        "author": "張詠",
        "paragraphs": [
            "性愚不肯林泉住，强要清流擬致君。",
            "今日星馳劍南去，迴頭慚愧華山雲。"
        ],
        "title": "過華山懷白雲陳先生",
        "id": "dcdb7493-bfe3-4a4e-873c-2f6120a48826"
    },
    {
        "author": "張詠",
        "paragraphs": [
            "人情到底重官榮，見我東歸夾路迎。",
            "不免舊溪高士笑，天真喪盡得浮名。"
        ],
        "title": "途中",
        "id": "1b6a7568-aebe-46c5-84dc-2b13288a7355"
    },
    {
        "author": "張詠",
        "paragraphs": [
            "古來仁聖最憂多，合倚承平縱逸麽。",
            "行幸未停歌未闋，羯胡兵已渡黄河。"
        ],
        "title": "驪山感事",
        "id": "c705e05c-ec84-4560-84ce-ef3ed6e86091"
    },
    {
        "author": "張詠",
        "paragraphs": [
            "劍門山勢碧摩天，匹馬重來鬢已斑。",
            "多頼皇明燭幽遠，兩川無事得生還。"
        ],
        "title": "再任益州迴留題劍門石壁",
        "id": "cc112dec-07a7-411b-b03f-1252d9a9020c"
    },
    {
        "author": "張詠",
        "paragraphs": [
            "翠輦西巡未有期，玉樓烟鎖鳳參差。",
            "可憐三月花如錦，狂殺滿城年少兒。"
        ],
        "title": "洛中",
        "id": "c7a93f33-4db3-4a29-aacf-c767dc0ef492"
    },
    {
        "author": "張詠",
        "paragraphs": [
            "江邊烟草濕烟江，沙白頻翹鷺一雙。",
            "□細不知吟愛甚，雨中時起閉船窗。"
        ],
        "title": "舟行",
        "id": "f027b18d-ff3c-46a7-93a0-5d6db22b4e3b"
    },
    {
        "author": "張詠",
        "paragraphs": [
            "嵩雲草草失前期，佐主無才鬢有絲。",
            "牢落江灘阻風夜，峽猿聲裏坐多時。"
        ],
        "title": "峽路阻風",
        "id": "0d339793-ebea-4808-8ab5-b37ffdf1bb79"
    },
    {
        "author": "張詠",
        "paragraphs": [
            "生平苦愛山兼水，南國晴凝儘可携。",
            "即問世間誰見我，扁舟初下武陵溪。"
        ],
        "title": "過武陵溪二首  其一",
        "id": "4b092e20-ee59-4a62-86cd-43416a328ff8"
    },
    {
        "author": "張詠",
        "paragraphs": [
            "武陵山下水沖溶，往事追尋興莫窮。",
            "欲就漁人問閒趣，葉舟齊過蓼灣東。"
        ],
        "title": "過武陵溪二首  其二",
        "id": "cea526ba-6977-43e4-a26f-697af2d871f8"
    },
    {
        "author": "張詠",
        "paragraphs": [
            "簷下山光砌下苔，人間重遇眼重開。",
            "舊林諸子休移誚，已許孤雲作計迴。"
        ],
        "title": "桃源觀",
        "id": "8f7d5448-725f-40d4-8a76-e3576666676a"
    },
    {
        "author": "張詠",
        "paragraphs": [
            "流水涓涓落砌莎，竹窗殘月冷無多。",
            "傍人不念思鄉苦，獨奏南樓一曲歌。"
        ],
        "title": "夜坐",
        "id": "f5b72c35-5660-4b94-950d-79cccb45c183"
    },
    {
        "author": "張詠",
        "paragraphs": [
            "楚王不識聖人風，縱有英賢志少通。",
            "可惜靈均好才術，一身空死亂離中。"
        ],
        "title": "弔屈原",
        "id": "a14d6027-2926-469e-8df5-c93fddc16481"
    },
    {
        "author": "張詠",
        "paragraphs": [
            "赫日炎炎爍遠窗，泉邊樹底亦無風。",
            "行人莫便多辭苦，猶勝東郊炙背翁。"
        ],
        "title": "苦熱",
        "id": "a27590ed-ec0c-400c-bbd8-55631b2c2fcd"
    },
    {
        "author": "張詠",
        "paragraphs": [
            "四簷寒雨滴秋聲，醉起重挑背壁燈。",
            "世事不窮身不定，令人閒憶虎谿僧。"
        ],
        "title": "雨夜  其一",
        "id": "1a70ab46-127f-4f0e-8602-8da13bf3e6d3"
    },
    {
        "author": "張詠",
        "paragraphs": [
            "簾幕蕭蕭竹院深，客懷孤寂伴燈吟。",
            "無端一夜空階雨，滴破思鄉萬里心。"
        ],
        "title": "雨夜  其二",
        "id": "67623531-0ec1-4acf-bcde-3f7798f80778"
    },
    {
        "author": "張詠",
        "paragraphs": [
            "但求報國莫求名，說著陰功是有情。",
            "楚漢既分寰宇定，留侯先意便辭榮。"
        ],
        "title": "諭意",
        "id": "40dcae48-9db0-45aa-9b70-24e5ab06ac4f"
    },
    {
        "author": "張詠",
        "paragraphs": [
            "笋從初籜已方堅，峻節凌霜更可憐。",
            "爲報世間邪佞者，如何不似竹枝賢。"
        ],
        "title": "方竹  其一",
        "id": "b467be5a-5575-459d-a394-f972dcd6c9ec"
    },
    {
        "author": "張詠",
        "paragraphs": [
            "枝枝方直綠參參，林葉疏紅始見心。",
            "却恐當時惡圓佞，結根遥向楚雲深。"
        ],
        "title": "方竹  其二",
        "id": "ab92e9d2-1d58-4992-88dd-389640791e1e"
    },
    {
        "author": "張詠",
        "paragraphs": [
            "一尋方直剪湘烟，欲寄先愁見賞難。",
            "指佞扶危兩堪試，惟憑不作瘦藤看。"
        ],
        "title": "方竹杖寄蘇內翰",
        "id": "d895d637-712a-4632-a9b7-ed150c4b7343"
    },
    {
        "author": "張詠",
        "paragraphs": [
            "玉門關外絮飛空，破虜營前畫影濃。",
            "可便消兵無好術，忍教攀折怨春風。"
        ],
        "title": "柳枝詞七首  其一",
        "id": "eb8da16f-3215-4925-9e1d-f9572363205b"
    },
    {
        "author": "張詠",
        "paragraphs": [
            "青連遠戍和烟重，靜映疏櫳窣縷輕。",
            "遊子不歸春夢斷，南軒一樹有啼鸞。"
        ],
        "title": "柳枝詞七首  其二",
        "id": "4646b4a3-4ce2-4372-82af-7302b02baea0"
    },
    {
        "author": "張詠",
        "paragraphs": [
            "遠映天街近繞池，長條無力自相依。",
            "上陽宮女愁方絕，又是東風有絮飛。"
        ],
        "title": "柳枝詞七首  其三",
        "id": "43d8d567-536c-4d0c-9b1f-98d665158534"
    },
    {
        "author": "張詠",
        "paragraphs": [
            "輕柔多稱地多宜，纔種纖桃又引枝。",
            "不及垂陰向黎庶，春風一路送亡隋。"
        ],
        "title": "柳枝詞七首  其四",
        "id": "0678a417-c517-4316-b1aa-1cfde3f190e8"
    },
    {
        "author": "張詠",
        "paragraphs": [
            "海潮聲裏越谿頭，誰種千株夾亂流。",
            "安是辭榮同范蠡，綠絲和雨繫扁舟。"
        ],
        "title": "柳枝詞七首  其五",
        "id": "5454b21f-2389-4c52-95f8-4cbb48b51ee3"
    },
    {
        "author": "張詠",
        "paragraphs": [
            "帳偃纓垂已有名，水邊花外更分明。",
            "前賢可得輕詞句，幾變新聲入鄭聲。"
        ],
        "title": "柳枝詞七首  其六",
        "id": "1aeab303-978b-4612-9dd6-66674bbeda5f"
    },
    {
        "author": "張詠",
        "paragraphs": [
            "吳王愛重爲遊從，歲歲添栽後苑中。",
            "家國旋亡臺榭毀，數株臨水尚牽風。"
        ],
        "title": "柳枝詞七首  其七",
        "id": "e154b586-6a4b-4d55-b21e-aafdd7c14562"
    },
    {
        "author": "張詠",
        "paragraphs": [
            "桃源分散恨無期，忽意江城見有時。",
            "歌繞醉圍拋不得，幾人終夜起題詩。"
        ],
        "title": "和人牡丹",
        "id": "690785b8-f3da-4660-9c9e-7b19214a2187"
    },
    {
        "author": "張詠",
        "paragraphs": [
            "當年失脚下魚磯，苦爲明朝未得歸。",
            "寄語巢由莫相笑，此心不是愛輕肥。"
        ],
        "title": "寄傅逸人",
        "id": "54574bae-3fbd-492f-85be-ec60884a8351"
    },
    {
        "author": "張詠",
        "paragraphs": [
            "疏疏蘆葦映門牆，更有新秋膾味長。",
            "何事輕拋來帝里，至今魂夢繞寒塘。"
        ],
        "title": "闕下寄傅逸人",
        "id": "ddc66da7-b8d5-406b-97da-5fb696bec4f9"
    },
    {
        "author": "張詠",
        "paragraphs": [
            "柳條風暖會吟時，林下池邊屐齒移。",
            "別後過從更疏懶，暮蟬嘹亂不勝悲。"
        ],
        "title": "秋日寄友人",
        "id": "c1bc273f-30c5-4e93-8d5e-7bfdfbc987fb"
    },
    {
        "author": "張詠",
        "paragraphs": [
            "帝鄉三十年前別，江外相逢鬢已衰。",
            "清論未窮行計速，爲君臨水立多時。"
        ],
        "title": "送別王秘丞",
        "id": "f2dcb0f5-2de0-4ab7-928c-c6abc0292e6c"
    },
    {
        "author": "張詠",
        "paragraphs": [
            "亭下依微見遠村，亭中離恨若爲論。",
            "數聲歌罷揚帆去，民吏相看有淚痕。"
        ],
        "title": "送別李司直",
        "id": "6fa123aa-14a9-4ac1-bc08-33dee80ade60"
    },
    {
        "author": "張詠",
        "paragraphs": [
            "江上蕭蕭木葉飛，天台狂客杖藜歸。",
            "莫嫌俗吏勤相顧，曾是嵩陽舊掩扉。"
        ],
        "title": "送魏道士",
        "id": "f3770167-91a9-4a42-a3ab-6f400dd4e00e"
    },
    {
        "author": "張詠",
        "paragraphs": [
            "嵩陽峰底洞中天，曾共浮丘對掩關。",
            "知道高閒少兼濟，折腰從此到人間。"
        ],
        "title": "答劉道人",
        "id": "886bbb3c-a6ee-4a90-8379-7bb3b11a1f27"
    },
    {
        "author": "張詠",
        "paragraphs": [
            "楊花零落暮春風，醉起南軒夕照紅。",
            "閒倚焦桐坐無語，故人相隔海門東。"
        ],
        "title": "暮春憶友人",
        "id": "b3f72df4-1da0-44d1-bed7-ab9f32f81280"
    },
    {
        "author": "張詠",
        "paragraphs": [
            "人生三萬六千日，二萬日中愁苦身。",
            "惟有無心消遣得，有心到了是癡人。"
        ],
        "title": "遣興勉友人",
        "id": "8ffad89d-dc67-412d-824b-77ea959a098b"
    },
    {
        "author": "張詠",
        "paragraphs": [
            "雲居山客草爲鞋，路轉千峰此寄來。",
            "昨日公餘偷步躡，萬端心緒憶天台。"
        ],
        "title": "謝雲居山人草鞋",
        "id": "d7f0b4ab-1202-4f20-8cfc-19a770e00ca1"
    },
    {
        "author": "張詠",
        "paragraphs": [
            "嵩陽三十六峰寒，向爲明時隠遁難。",
            "却顧事繁思不及，如何與作畫圖看。"
        ],
        "title": "請人畫嵩山圖",
        "id": "da5feeaa-f116-45b6-a428-e703e4cf8186"
    },
    {
        "author": "張詠",
        "paragraphs": [
            "碧蘆風暖健精神，烟澹烟濃片影分。",
            "天怪覓魚心未足，不教名興鶴同羣。"
        ],
        "title": "鷺鸞",
        "id": "b89e8ed8-db4c-4a6e-a97a-92e35c794e14"
    },
    {
        "author": "張詠",
        "paragraphs": [
            "畫中曾見曲中聞，不是傷情即斷魂。",
            "北客南來心未穩，數聲相應過前村。"
        ],
        "title": "聞鷓鶘",
        "id": "7b5f3def-316d-4457-b0ff-944290e88839"
    },
    {
        "author": "張詠",
        "paragraphs": [
            "汴水湯湯，維舟中央。",
            "其去也茫茫，其來也茫茫。",
            "與其濟兮，焉知古之人不同舟而樂康。"
        ],
        "title": "孤舟",
        "id": "239b7f11-d1b6-47ff-b138-afa10cadf166"
    },
    {
        "author": "張詠",
        "paragraphs": [
            "脫塵還與比仙遊，露腹何妨近品流。",
            "嫩殻半遺紅藥地，細聲偏傍綠楊樓。",
            "詩家取象吟難盡，畫格偷真意不休。",
            "正好儒林擬緌紼，憑欄無苦預悲秋。"
        ],
        "title": "館中新蟬",
        "id": "ec270343-6e1a-49af-ad54-a4929773d3f2"
    },
    {
        "author": "張詠",
        "paragraphs": [
            "共憐潔白本天姿，縱在泥塵性不卑。",
            "況是稻粱厭足日，好尋烟月却歸時。",
            "跡參詩雅何年盡，名繫仙經四海知。",
            "應到崑丘指來歷，曾陪鴛鷺浴華池。"
        ],
        "title": "鶴",
        "id": "c930bf53-963a-4a38-a2bf-798fdbf753f0"
    },
    {
        "author": "張詠",
        "paragraphs": [
            "月華瀟洒始徘徊，時起平津雅宴開。",
            "照座玉山皆俊彩，驚人綺句盡仙才。",
            "秋風未泛鴟夷檝，浮世皆登郢隗臺。",
            "的被鄰翁深鄙誚，尚迷繁盛不歸來。"
        ],
        "title": "闕下元夕令領寄大有",
        "id": "c619b54d-c835-4d9a-9822-ebe23123d8ef"
    },
    {
        "author": "張詠",
        "paragraphs": [
            "卷簾陰薄漏山色，欹枕韻疑寒雨聲。",
            "春晚不知桃李謝，歲寒非避雪霜深。"
        ],
        "title": "竹",
        "id": "1a60457b-e0c3-49a1-b8e5-69bb962229b0"
    },
    {
        "author": "張詠",
        "paragraphs": [
            "冷水東南去路賒，水邊山掩見人家。",
            "無端下馬尋幽處，鷗鷺飛飛出荻花。"
        ],
        "title": "發冷水鋪",
        "id": "7f683f83-af6d-421e-8d18-3036f52c8af8"
    },
    {
        "author": "張詠",
        "paragraphs": [
            "莫嗟黑鬢從頭白，終見黄河到底清。"
        ],
        "title": "句  其一",
        "id": "910dd865-852a-41a8-8657-a56a95feecaf"
    },
    {
        "author": "張詠",
        "paragraphs": [
            "滿屋烟霞春睡足，一溪風雨夜燈孤。"
        ],
        "title": "句  其二",
        "id": "207f1bfe-8f16-420d-995f-6a35ed472153"
    },
    {
        "author": "張詠",
        "paragraphs": [
            "詩題：伍員廟首句：胥也應無憾。"
        ],
        "title": "存目  其一",
        "id": "733dd6aa-4461-496c-83fb-c5a68db478cc"
    },
    {
        "author": "張詠",
        "paragraphs": [
            "詩題：泰伯廟首句：至德本無名。"
        ],
        "title": "存目  其二",
        "id": "a8e6a7d8-43f3-4849-a4b5-e167256926e4"
    },
    {
        "author": "李至",
        "paragraphs": [
            "歌舞林亭不外求，朝迴多著道衣遊。",
            "薔薇點綴勾欄好，薜荔攀緣怪石幽。",
            "泥浸落花紅片濕，鳥啼深樹綠陰稠。",
            "春風去便還經歲，莫負芳菲醉即休。"
        ],
        "title": "奉和小園獨坐偶賦所懷",
        "id": "6ed02eb9-c0f5-42bf-bae1-194f284a371f"
    },
    {
        "author": "李至",
        "paragraphs": [
            "什句無騷雅口難開，豈稱明公唱和才。",
            "多病正憐拈筆懶，相思還喜送詩來。",
            "讀臨危坐拋青史，吟遶幽庭躡綠苔。",
            "欲琢一聯聊報謝，志疏詞拙自先咍。"
        ],
        "title": "至啟伏蒙僕射相公以小子近司靶閣罕扣蕪音忽徵庸陋之詞蓋示記憐之旨特貽篇什俯耀行藏捧翫無猒感戴交切謹依高韻奉和聊抒下情",
        "id": "eff64fd4-08ac-48bf-a07d-5efb59d6d022"
    },
    {
        "author": "李至",
        "paragraphs": [
            "曉趨蓬閣暮還家，坐覽圖書見海涯。",
            "釣有舊谿猶懶說，詩無新律豈堪誇。",
            "凉風吹葉沿階厚，積雨生苔逐徑斜。",
            "知宴龍山無暇去，寂寥空遶滿籬花。"
        ],
        "title": "至啟伏以摇落九秋正憐殘菊淒清四韻忽及弊廬僕射相公閒世宏才九流奧主動則代天而理啟迪謨猷靜則味道之腴吟詠情性當休幹之多暇徵騷楚以自娛因臨菊酒之觴猥念芸香之客顧惟蒙鄙曷稱奬私苟慙屬和之非寧表感知之甚輒資一笑用寫寸心",
        "id": "f212e63a-e5b6-4872-8bcb-f61fca1cb95d"
    },
    {
        "author": "李至",
        "paragraphs": [
            "遶臺依榭一叢叢，紫映黄苞白映紅。",
            "爛漫只因前夜雨，馨香無奈此時風。",
            "暖融春色交相妬，繁曬晴陽艷欲烘。",
            "應恨官高少同賞，罇前不得召鄰翁。"
        ],
        "title": "奉和獨賞牡丹",
        "id": "b1a5375d-2a1e-4bf9-8e2e-c6fc729d01b2"
    },
    {
        "author": "李至",
        "paragraphs": [
            "陰陰垂柳轉黄鸝，腸斷殘春欲去時。",
            "白雪亂堆飛絮地，紅鬚半在落花枝。",
            "園林向晚深藏郭，野水新晴入池。",
            "最是牡丹堪痛惜，風吹雨打漸離枝。"
        ],
        "title": "殘春有感  其一",
        "id": "41c25c8f-465d-401c-ac84-7d32cb9d0f36"
    },
    {
        "author": "李至",
        "paragraphs": [
            "年年九十日春風，風雨多端復在中。",
            "一盞更還辜我綠，亂花知是爲誰細。",
            "樹頭啼鳥疑相勸，窗下吟生似不通。",
            "可惜芳晨莫虛過，眼前便作白頭翁。"
        ],
        "title": "殘春有感  其二",
        "id": "edc9dfe1-15b6-4058-86c2-a824c7015cf4"
    },
    {
        "author": "李至",
        "paragraphs": [
            "沈煙漠漠晦平皋，盡日空濛阻出遨。",
            "窗打紙聲聞紅點，檻飄花影見凝膏。",
            "依稀恨曲添鳴溜，悵望啼粧在小桃。",
            "何假錦障泥看麥，門前芳草綠於袍。"
        ],
        "title": "喜雨",
        "id": "373658b7-0782-45f6-8eb1-800aabccf3e4"
    },
    {
        "author": "李至",
        "paragraphs": [
            "漸老筋骸百事慵，退朝無復接鵷鴻。",
            "數枝筠粉幽窗外，一炷檀煙靜室中。",
            "冷滴夢魂桐葉雨，香吹籬落菊花風。",
            "自慙不及車夫子，時向東山謁謝公。"
        ],
        "title": "至啟至比嬰風熱殆過浹旬近方稍康未果上謁輒呈短什聊抒下情",
        "id": "a4898ead-43dc-4626-8810-f98e7597f743"
    },
    {
        "author": "李至",
        "paragraphs": [
            "病無憀頼負重陽，虛過東籬爛漫黄。",
            "把酒不成陶令醉，脫巾空羨孟嘉狂。",
            "鴻聲歷歷高橫漢，雲影離離薄護霜。",
            "珍重風流賢相國，此時閑卧奏清商。"
        ],
        "title": "寄獻僕射相公",
        "id": "5788effd-38c5-4b5f-9648-f64ec98990d8"
    },
    {
        "author": "李至",
        "paragraphs": [
            "盡日霏霏灑禁闈，蓬山高會各增輝。",
            "數行御札鸞凰舞，一幅天歌錦繡飛。",
            "席上共驚飄粉絮，筆頭爭看落珠璣。",
            "蘭臺老監雖多病，爲感君恩亦醉歸。"
        ],
        "title": "至伏以時雪普霑天顔兌悅特就圖書之府廣延儒墨之流頒內庫之醇醪給大官之珍膳空慙醉飽莫報休明僕射相公與我義高緣情才大遽枉風騷之作過爲庸鄙之榮輒扣凡音仰依來韻敢冀聊窺之幸止爲笑之資",
        "id": "491d1ecd-2ad7-46ad-8f30-4ce05c22f854"
    },
    {
        "author": "李至",
        "paragraphs": [
            "城中塵坌林亭遠，知得春風何日來。",
            "城外地寬松石好，乞聞春色過年迴。",
            "竹枝宜靜應分洗，果樹嫌繁更擘栽。",
            "借問曹樽殘幾許，且須留取待花開。"
        ],
        "title": "早春寄獻僕射相公",
        "id": "6590b893-67c0-4864-8cb0-1569d821ff40"
    },
    {
        "author": "李至",
        "paragraphs": [
            "久病心情只自寬，茫茫世事有多般。",
            "一窗青史真堪愛，滿馬紅塵未必懽。",
            "覓句靜拈雞距筆，納凉閑戴鹿胎冠。",
            "唯慙報主無絲髮，欲話歸山啟口難。"
        ],
        "title": "僕射相公以鶴算漸高鴻恩未答形於章句冠彼詩流蒙見寄之榮感愛忘之甚誠知寡和豈敢無言亦以鄙懷伸於拙筆庶垂一覽聊用發咍",
        "id": "ae3e6bd2-8ddb-4a15-ba02-e9cdd69c752b"
    },
    {
        "author": "李至",
        "paragraphs": [
            "獨慙師長念遺簪，長感知心在寸心。",
            "要路未離扶遣進，閑曹因病放教吟。",
            "風鵬雖遠丹霄勢，月兔猶依綠桂陰。",
            "從此期公惜高鑒，休將白雪換巴音。"
        ],
        "title": "伏奉佳句猥寄鄙夫輒寫丹誠仰依高韻",
        "id": "95713203-16ae-416f-ba28-b71fd82f6484"
    },
    {
        "author": "李至",
        "paragraphs": [
            "蓬丘官況復何如，養拙資吟久病餘。",
            "印簏罕開無案牘，閤門常鎖有圖書。",
            "山中舊隠閑多憶，世上浮生老更疏。",
            "何幸明公偏顧我，馬蹄出便到貧居。"
        ],
        "title": "至啟伏蒙僕射相公獨垂青眼忽枉朱輪仍貽郢客之詠歌過爲無鹽之刻畫有何才取都是愛忘若慙拙思之如抽豈表善言之必應輒次來韻却獻一章",
        "id": "c3b6d081-7ee2-4f3b-8b54-4bf26a2b6dbb"
    },
    {
        "author": "李至",
        "paragraphs": [
            "搢紳公論比何如，萬物熙熙燮理餘。",
            "罷相暫遊端揆地，退朝閑讀聖人書。",
            "荀公道在馨香遠，謝傳情高世俗疏。",
            "聞說吹塵還入夢，東山爭得久安居。"
        ],
        "title": "再獻一章聊歌盛美亦次前韻庶達下情蓋採羣情非獨諛說",
        "id": "0178222d-c886-495b-82ce-832dea34fd11"
    },
    {
        "author": "李至",
        "paragraphs": [
            "感恩言發即漣如，鶴已乘軒十載餘。",
            "抱病尚通金闕籍，避榮猶掌玉皇書。",
            "目難看字垂垂暗，髮不勝簪漸漸疏。",
            "安得安邊一長策，少酬明主定狼居。"
        ],
        "title": "春色漸濃物華相惱又依前韻更得惡詩既導鄙懷且嘲芳景自猶竊哂何況明公敢望臺慈勿尤塵瀆爲幸  其一",
        "id": "da0ab372-4b43-493a-b7f2-9c8181e22303"
    },
    {
        "author": "李至",
        "paragraphs": [
            "春色融怡畫不如，落花狼籍曉風餘。",
            "流鶑爲爾難忘酒，遲日教儂又廢書。",
            "芳草芊芊行欲徧，垂楊嫋嫋折來疏。",
            "到頭別卜連園地，悔學齊嬰近市居。"
        ],
        "title": "春色漸濃物華相惱又依前韻更得惡詩既導鄙懷且嘲芳景自猶竊哂何況明公敢望臺慈勿尤塵瀆爲幸  其二",
        "id": "c34a610d-09e7-47e9-b778-1e7d4df711ff"
    },
    {
        "author": "李至",
        "paragraphs": [
            "福德才名盡不如，三朝榮貴四旬餘。",
            "花前尚飲連觥酒，燈下猶看細字書。",
            "黄閤暫拋金印重，青銅閑照雪髯疏。",
            "蒼生共指中臺位，除是明公更合居。"
        ],
        "title": "再獻五章奉資一笑  其一",
        "id": "26b1bb39-38a6-4ea4-9b77-a6b1789d0ccb"
    },
    {
        "author": "李至",
        "paragraphs": [
            "勞公相比作相如，才即無餘幸有餘。",
            "但願徧觀蓬閣史，何曾歸著茂陵書。",
            "已慙諭蜀詞章劣，仍恨遊梁價望疏。",
            "惟愛一琴猶頗似，卓文君又恥同居。"
        ],
        "title": "再獻五章奉資一笑  其二",
        "id": "937252a6-20c2-4dff-b064-15625ba85c3d"
    },
    {
        "author": "李至",
        "paragraphs": [
            "逢春春半合何如，火急謀懽二月餘。",
            "且向花間行載酒，誰能窗下卧看書。",
            "追攀每恨朱門遠，鄙恡仍憐玉柄疏。",
            "他日相尋預相報，芳時多不在蓬居。"
        ],
        "title": "再獻五章奉資一笑  其三",
        "id": "291a9665-525b-4719-85d2-9933e9c3c261"
    },
    {
        "author": "李至",
        "paragraphs": [
            "而今祕閣古難如，何啻梁元十萬餘。",
            "無本盡從三館借，有籤重遣八分書。",
            "芸香欲辟魚心蠹，汗簡猶嫌吏手疏。",
            "號作蓬山應不錯，祇緣清浄似仙居。"
        ],
        "title": "再獻五章奉資一笑  其四",
        "id": "2d2d4b97-a36b-44cd-a908-ae61dfe9392f"
    },
    {
        "author": "李至",
        "paragraphs": [
            "小院荒凉亦自如，纔盈五畝又無餘。",
            "檻中脩竹依時種，壁上斜行信手書。",
            "雨打杏花將爛漫，風吹楊柳漸扶疏。",
            "誠知濁酒非公飲，頻爲芳辰過陋居。"
        ],
        "title": "再獻五章奉資一笑  其五",
        "id": "3cb2f3f9-3493-44a6-864e-02d8cf76aea7"
    },
    {
        "author": "李至",
        "paragraphs": [
            "澄波橋遠馬班如，往復依稀十里餘。",
            "春色遶園千樹柳，清風吹面一堂書。",
            "已降詩迸驪珠逸，更羨談揮麈尾疏。",
            "定許貧家卜鄰否，欲收殘俸便尋居。"
        ],
        "title": "昨日奉謁還家馬上偶成長句亦次前韻用述鄙懷",
        "id": "371e61f7-011f-4663-b6a0-4db65491452f"
    },
    {
        "author": "李至",
        "paragraphs": [
            "四海而今幸晏如，近經周漢亂亡餘。",
            "廣抄青史藏新閣，多著黄金訪舊書。",
            "歲月漸驚容鬢改，膏粱仍恨齒牙疏。",
            "待公朝暮重調鼎，乞取蓬丘到老居。"
        ],
        "title": "小子祇自夜來風氣又作腫連頤頷熱發心脾無以豁其煩襟徒自樂於酣詠旋書在紙不覺成篇又獲五章皆依前韻達誠而已何足爲詩而惜經苦心忍作棄物入門遽絕既緣知己之獲伸束手終降尚以疲兵而再戰三思無取一笑有餘昔漢室大將軍有長揖之客今我朝大丞相有屬和之生皆一時之美也不亦可乎  其一",
        "id": "bffec32e-5883-422a-95a2-2078e3617afe"
    },
    {
        "author": "李至",
        "paragraphs": [
            "自憐何幸少人如，不幸如人亦有餘。",
            "賤日身安長欠學，榮時眼病却多書。",
            "含毫終是冥搜拙，展卷仍慙博覽疏。",
            "最抱平生一般恨，累茵獨享若爲居。"
        ],
        "title": "小子祇自夜來風氣又作腫連頤頷熱發心脾無以豁其煩襟徒自樂於酣詠旋書在紙不覺成篇又獲五章皆依前韻達誠而已何足爲詩而惜經苦心忍作棄物入門遽絕既緣知己之獲伸束手終降尚以疲兵而再戰三思無取一笑有餘昔漢室大將軍有長揖之客今我朝大丞相有屬和之生皆一時之美也不亦可乎  其二",
        "id": "22bd5304-13af-48c0-9f2e-48c039301fa1"
    },
    {
        "author": "李至",
        "paragraphs": [
            "夏口曾遊意豁如，看山尋水二年餘。",
            "頭陀碑字殘須補，崔顥詩牌暗又書。",
            "鸚鵡洲中芳草徧，鷺鸞亭畔野煙疏。",
            "可憐陶侃當時柳，猶有孫枝遶舊居。"
        ],
        "title": "小子祇自夜來風氣又作腫連頤頷熱發心脾無以豁其煩襟徒自樂於酣詠旋書在紙不覺成篇又獲五章皆依前韻達誠而已何足爲詩而惜經苦心忍作棄物入門遽絕既緣知己之獲伸束手終降尚以疲兵而再戰三思無取一笑有餘昔漢室大將軍有長揖之客今我朝大丞相有屬和之生皆一時之美也不亦可乎  其三",
        "id": "fb657914-6eca-4594-bdda-2a005584b699"
    },
    {
        "author": "李至",
        "paragraphs": [
            "此心未足便何如，官職於君不啻餘。",
            "輦下十年前進士，省中四品次尚書。",
            "曾陪國相裨時少，亦掌王言屬思疏。",
            "終乞分司洛陽去，就泉依竹水南居。"
        ],
        "title": "小子祇自夜來風氣又作腫連頤頷熱發心脾無以豁其煩襟徒自樂於酣詠旋書在紙不覺成篇又獲五章皆依前韻達誠而已何足爲詩而惜經苦心忍作棄物入門遽絕既緣知己之獲伸束手終降尚以疲兵而再戰三思無取一笑有餘昔漢室大將軍有長揖之客今我朝大丞相有屬和之生皆一時之美也不亦可乎  其四",
        "id": "b9018a62-82d6-4229-87fd-c4465b077b0f"
    },
    {
        "author": "李至",
        "paragraphs": [
            "忽厭菱花太皎如，黳髯新白十莖餘。",
            "主恩空在丹心感，動籍終無一字書。",
            "出塞鼓旗猶轉戰，近胡桑柘頗稀疏。",
            "何因別奮陳湯策，北逐天驕瀚海居。"
        ],
        "title": "小子祇自夜來風氣又作腫連頤頷熱發心脾無以豁其煩襟徒自樂於酣詠旋書在紙不覺成篇又獲五章皆依前韻達誠而已何足爲詩而惜經苦心忍作棄物入門遽絕既緣知己之獲伸束手終降尚以疲兵而再戰三思無取一笑有餘昔漢室大將軍有長揖之客今我朝大丞相有屬和之生皆一時之美也不亦可乎  其五",
        "id": "2c32639d-0ca9-46ca-be15-6c6729e96da8"
    },
    {
        "author": "李至",
        "paragraphs": [
            "無營無欲自如如，寂靜空齋晝寢餘。",
            "渴飲三盃市沽酒，閑看一卷道家書。",
            "奔趨勢利心元薄，接奉交朋老漸疏。",
            "終指嵩峰待歸去，白雲深處卜巖居。"
        ],
        "title": "昨晚又捧五章盡含六義意轉新而韻皆緊才益贍而調彌高始知元白之前賢虛擅車斜之美譽夜來遶徧林樹搜窮肺肝雖巧拙以不侔亦謳吟而自得又依前韻各罄乃懷所貴夫伏老之身心亦岡避不量力之譏誚自茲解甲且議休兵向非起予何以爲樂大雅君子無或見咍 一",
        "id": "ed7a4212-ca5d-4183-a8d9-06bb649a153c"
    },
    {
        "author": "李至",
        "paragraphs": [
            "吾宗偉量固難如，萬頃澄波更有餘。",
            "吟徧人寰四時景，讀窮仙館百王書。",
            "青山綠水牽情切，要路權門著意疏。",
            "只恐愛閑閑未得，華居須作相君居。"
        ],
        "title": "昨晚又捧五章盡含六義意轉新而韻皆緊才益贍而調彌高始知元白之前賢虛擅車斜之美譽夜來遶徧林樹搜窮肺肝雖巧拙以不侔亦謳吟而自得又依前韻各罄乃懷所貴夫伏老之身心亦岡避不量力之譏誚自茲解甲且議休兵向非起予何以爲樂大雅君子無或見咍 二",
        "id": "f7b10062-24ce-4735-866f-2ad3cad90413"
    },
    {
        "author": "李至",
        "paragraphs": [
            "甲第新修盡不如，徧栽花卉地無餘。",
            "囊中耻貯千金寶，架上惟藏四部書。",
            "一炷白檀煙細細，百竿脩竹影疏疏。",
            "終須副却蒼生望，別築沙堤到盛居。"
        ],
        "title": "昨晚又捧五章盡含六義意轉新而韻皆緊才益贍而調彌高始知元白之前賢虛擅車斜之美譽夜來遶徧林樹搜窮肺肝雖巧拙以不侔亦謳吟而自得又依前韻各罄乃懷所貴夫伏老之身心亦岡避不量力之譏誚自茲解甲且議休兵向非起予何以爲樂大雅君子無或見咍 三",
        "id": "dac596bf-02df-4d5d-9528-97b91ec94ca0"
    },
    {
        "author": "李至",
        "paragraphs": [
            "老去襟懷强坦如，故園迢遞戰爭餘。",
            "休思已往曾經事，但訪從來未見書。",
            "止水寸心常淡靜，亂蓬雙鬢任蕭疏。",
            "會當懸却車輿後，少室山前別卜居。"
        ],
        "title": "昨晚又捧五章盡含六義意轉新而韻皆緊才益贍而調彌高始知元白之前賢虛擅車斜之美譽夜來遶徧林樹搜窮肺肝雖巧拙以不侔亦謳吟而自得又依前韻各罄乃懷所貴夫伏老之身心亦岡避不量力之譏誚自茲解甲且議休兵向非起予何以爲樂大雅君子無或見咍 四",
        "id": "63936332-3af9-4a19-bc6b-928b6c8026c0"
    },
    {
        "author": "李至",
        "paragraphs": [
            "自念平生誰得如，一家衣食喜盈餘。",
            "新開北戶都緣竹，特搆南堂只爲書。",
            "已歎病來懽笑減，那堪老去往還疏。",
            "謝他蓬島神仙客，時下三清訪陋居。"
        ],
        "title": "昨晚又捧五章盡含六義意轉新而韻皆緊才益贍而調彌高始知元白之前賢虛擅車斜之美譽夜來遶徧林樹搜窮肺肝雖巧拙以不侔亦謳吟而自得又依前韻各罄乃懷所貴夫伏老之身心亦岡避不量力之譏誚自茲解甲且議休兵向非起予何以爲樂大雅君子無或見咍 五",
        "id": "8d4e3e80-5dea-4619-a4cf-b268c84a32c6"
    },
    {
        "author": "李至",
        "paragraphs": [
            "潘園謝墅想難如，永日風暄宿雨餘。",
            "啼鳥有情疑勸。"
        ],
        "title": "尚欠四章別成十首强抽拙思更續殘篇篇既一而意重氣已衰而詞困願容銜璧自此投戈仰瀆台慈不勝慙懼  其一",
        "id": "98c54daa-dd72-48ce-ac23-f7db73dde716"
    },
    {
        "author": "李至",
        "paragraphs": [
            "喜見春。"
        ],
        "title": "尚欠四章別成十首强抽拙思更續殘篇篇既一而意重氣已衰而詞困願容銜璧自此投戈仰瀆台慈不勝慙懼  其二",
        "id": "2c3ffd1d-c474-4bf1-8ce1-eeeb3a139052"
    },
    {
        "author": "李至",
        "paragraphs": [
            "池館漸佳天漸暖，一遊應許奉平津。"
        ],
        "title": "尚欠四章別成十首强抽拙思更續殘篇篇既一而意重氣已衰而詞困願容銜璧自此投戈仰瀆台慈不勝慙懼  其三",
        "id": "b76bf5cc-b89c-40e3-817f-15d65b8cff76"
    },
    {
        "author": "李至",
        "paragraphs": [
            "南風吹雨驟還收，五月簾櫳却似秋。",
            "陌上莫嫌行未得，田中應待足方休。",
            "人垂折角衝寒點，馬浸障泥過漫流。",
            "遥羨文昌新右相，醉吟時伏一金甌。"
        ],
        "title": "奉和對雨閑吟之什",
        "id": "9ed0390c-59b6-48ae-8377-64cf899c0bca"
    },
    {
        "author": "李至",
        "paragraphs": [
            "霜毛種種已難簪，聖代歸田又未甘。",
            "今日忝塵何啻足，昔年貧賤盡曾諳。",
            "圖書府裏閑堪愛，騷雅門中樂自躭。",
            "唯恨病來春枉過，花前辜負舊醺酣。"
        ],
        "title": "僕射相公以望重位高識分知足因書台抱遽成雅章清苦振瓊爛如裁錦猥蒙寵示實動榮觀輒述鄙懷仰依高韻",
        "id": "7e518f54-67d0-4981-a3ad-f7b06f03de15"
    },
    {
        "author": "李至",
        "paragraphs": [
            "夷門山北是朱門，長有丹心感舊恩。",
            "魏勃更乖持故箒，曹參猶憶舊芳樽。",
            "梧桐影裏蟬聲急，菡萏香中雨氣昏。",
            "應得新詩又盈笥，使來多說在西園。"
        ],
        "title": "至啟三伏之中若熱尤甚連假之內度日且長忽辱佳篇若諧高會雖勉爲賡載而未盡所懷輒更放於擊轅庶重陳於摇旆亦既燕居之際聊爲大噱之資",
        "id": "3eb888be-9e20-4afa-a951-64bef3875a10"
    },
    {
        "author": "李至",
        "paragraphs": [
            "蓬閣多餘暇，年來又一年。",
            "所臨雖少事，非據亦坊賢。",
            "品藻殊無取，文章粗有緣。",
            "聖君應念此，不使掌東銓。"
        ],
        "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其一",
        "id": "6079afb3-f856-4641-8568-a3bce86d931d"
    },
    {
        "author": "李至",
        "paragraphs": [
            "蓬閣多餘暇，情孤與世違。",
            "老嫌知道晚，閑覺近名非。",
            "禍福隨操履，窮通在隠微。",
            "所親應笑我，終日掩柴扉。"
        ],
        "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其二",
        "id": "3d009953-21dc-471c-96c3-24d4cacbba11"
    },
    {
        "author": "李至",
        "paragraphs": [
            "蓬閣多餘暇，君恩豈易酬。",
            "病猶豐祿賜，閑勝在林丘。",
            "風月僧留宿，松筠鶴共遊。",
            "素餐終不穩，却擬訪漁舟。"
        ],
        "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其三",
        "id": "6932c1e9-3a6b-4e20-bb4e-13fd0c631b71"
    },
    {
        "author": "李至",
        "paragraphs": [
            "蓬閣多餘暇，優游味可知。",
            "宴酣階擁雪，坐久硯生澌。",
            "遇話聞新事，因閑檢舊詩。",
            "已成疏懶性，親友莫相嗤。"
        ],
        "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其四",
        "id": "a06d0e58-6d15-4cc7-ad87-9df95aa8f077"
    },
    {
        "author": "李至",
        "paragraphs": [
            "蓬閣多餘暇，捫心或暗思。",
            "學應無足日，髮自有衰時。",
            "庶事曾經目，浮榮病切肌。",
            "何當卧雲嶺，方寸貯希夷。"
        ],
        "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其五",
        "id": "db06388a-e00f-40fd-97f5-5687c6862e42"
    },
    {
        "author": "李至",
        "paragraphs": [
            "蓬閣多餘暇，羣編得縱觀。",
            "書精新篆籀，畫古舊衣冠。",
            "故事南朝遠，胡風北史寒。",
            "不披三兩卷，永日度應難。"
        ],
        "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其六",
        "id": "8644592f-2440-440c-b00c-e04292241304"
    },
    {
        "author": "李至",
        "paragraphs": [
            "蓬閣多餘暇，簪纓不我拘。",
            "杖遊僧舍數，馬過相門疏。",
            "竹簡藏蝌蚪，芸香避蠹魚。",
            "已將成四部，猶乞補殘書。"
        ],
        "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其七",
        "id": "5ebf22da-77aa-4de6-b447-d31a6de1e9e5"
    },
    {
        "author": "李至",
        "paragraphs": [
            "蓬閣多餘暇，天寒懶出門。",
            "宴眠書幌靜，夜話地爐溫。",
            "甌觸烹茶鼎，瓢浮著酒盆。",
            "翻同未應舉，嵩洛住山村。"
        ],
        "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其八",
        "id": "d0f89f94-f8e4-4e69-846f-21f3dae1e967"
    },
    {
        "author": "李至",
        "paragraphs": [
            "蓬閣多餘暇，幽軒好養蒙。",
            "圖書閑案幾，水墨故屏風。",
            "雪壓枯松折，莎藏怪石空。",
            "退朝無一事，盡日鳥聲中。"
        ],
        "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其九",
        "id": "3a3e291e-d2dd-4d16-9010-7b8c964bc2b9"
    },
    {
        "author": "李至",
        "paragraphs": [
            "蓬閣多餘暇，時遊近郭園。",
            "畦蔬新雨嫩，野菊未霜繁。",
            "牛放殘陽草，人耕斷燒原。",
            "暮歸城闕遠，鐘鼓已喧喧。"
        ],
        "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其一○",
        "id": "46eb5e38-cac4-438a-8bdd-c174abe62ee9"
    },
    {
        "author": "李至",
        "paragraphs": [
            "吾家何所有，景物自憐清。",
            "架上書千卷，庭中竹數莖。",
            "紙窗明雪勢，茶鼎雜松聲。",
            "多謝南宮長，裁詩慰野情。"
        ],
        "title": "至啟至學慙半古才不逮人雖酷好風騷而不成文字一聯一詠或偶得於斐然于再于三距可投於作者然而業已思慮忍所弃捐幸冀矜其不能且念伸於知己而又以吾家何所有冠茲五章非敢望於一觀庶更資於一噱瀆則不告其能逭乎  其一",
        "id": "442ba9ea-6545-4de8-9bff-32fef8138cf5"
    },
    {
        "author": "李至",
        "paragraphs": [
            "吾家何所有，非富亦非貧。",
            "逐月官供俸，隨時自奉身。",
            "積薪長滿屋，脫粟亦盈囷。",
            "信美無他慮，其如竊祿人。"
        ],
        "title": "至啟至學慙半古才不逮人雖酷好風騷而不成文字一聯一詠或偶得於斐然于再于三距可投於作者然而業已思慮忍所弃捐幸冀矜其不能且念伸於知己而又以吾家何所有冠茲五章非敢望於一觀庶更資於一噱瀆則不告其能逭乎  其二",
        "id": "b86ab72f-c275-43a7-a205-6c47c3816015"
    },
    {
        "author": "李至",
        "paragraphs": [
            "吾家何所有，冬月勝袁安。",
            "紙帳可床暖，地爐容客寬。",
            "樹頭風勢大，窗外雪聲乾。",
            "却念無衣者，何當度此寒。"
        ],
        "title": "至啟至學慙半古才不逮人雖酷好風騷而不成文字一聯一詠或偶得於斐然于再于三距可投於作者然而業已思慮忍所弃捐幸冀矜其不能且念伸於知己而又以吾家何所有冠茲五章非敢望於一觀庶更資於一噱瀆則不告其能逭乎  其三",
        "id": "099bfe6e-2acf-440d-ab42-7289be535de6"
    },
    {
        "author": "李至",
        "paragraphs": [
            "吾家何所有，滿地是蒼苔。",
            "短褐朝迴著，閑門客到開。",
            "黄精充果實，白薤助羹杯。",
            "澹薄長娛此，交親莫見咍。"
        ],
        "title": "至啟至學慙半古才不逮人雖酷好風騷而不成文字一聯一詠或偶得於斐然于再于三距可投於作者然而業已思慮忍所弃捐幸冀矜其不能且念伸於知己而又以吾家何所有冠茲五章非敢望於一觀庶更資於一噱瀆則不告其能逭乎  其四",
        "id": "c57e9e21-bf55-4a19-bce4-c9a90e19785b"
    },
    {
        "author": "李至",
        "paragraphs": [
            "吾家何所有，別墅在城南。",
            "寒木葉如柿，春溝水似□。",
            "樹深鳴乳犢，室暗養新蠶。",
            "溫飫每來此，主人無限慚。"
        ],
        "title": "至啟至學慙半古才不逮人雖酷好風騷而不成文字一聯一詠或偶得於斐然于再于三距可投於作者然而業已思慮忍所弃捐幸冀矜其不能且念伸於知己而又以吾家何所有冠茲五章非敢望於一觀庶更資於一噱瀆則不告其能逭乎  其五",
        "id": "547efe7c-8d5f-45d3-bcd5-77e5a39a57d0"
    },
    {
        "author": "李至",
        "paragraphs": [
            "朱門多好景，清共佛鄰牆。",
            "風遞何僧磬，煙聞那院香。",
            "水聲流靜夜，塔影卧斜陽。",
            "秖是宮城遠，趨朝較數坊。"
        ],
        "title": "至啟休沐之中靜專一室病不復飲無以慰懷性且寡合若何爲樂但窗閒弄筆信意亂書無所從意無所得自如而已豈曰詩乎不覺又成五章章之首句皆云朱門多好景蓋紀田第園林之勝美明公游豫之適昔張處士獻牛奇章詩尤鱠炙人口其警句有带盤紅鼴鼠袍砑紫犀牛之盛然而清議者不以爲累公之德何哉賦閑讌而歌富貴也小子是作焉敢望回然亦駑駘之希驥爾  其一",
        "id": "19ce9227-bf9c-4c0c-8f73-07e5d13b891b"
    },
    {
        "author": "李至",
        "paragraphs": [
            "朱門好景多，全宅在園林。",
            "席上攀紅艷，階前蹋綠陰。",
            "牡丹疑國色，孔雀是家禽。",
            "珍重主人意，開樽日易沈。"
        ],
        "title": "至啟休沐之中靜專一室病不復飲無以慰懷性且寡合若何爲樂但窗閒弄筆信意亂書無所從意無所得自如而已豈曰詩乎不覺又成五章章之首句皆云朱門多好景蓋紀田第園林之勝美明公游豫之適昔張處士獻牛奇章詩尤鱠炙人口其警句有带盤紅鼴鼠袍砑紫犀牛之盛然而清議者不以爲累公之德何哉賦閑讌而歌富貴也小子是作焉敢望回然亦駑駘之希驥爾  其二",
        "id": "9a8e0c4e-aa10-4a1c-99ce-6e583a2919a8"
    },
    {
        "author": "李至",
        "paragraphs": [
            "朱門好景多，五月亦清凉。",
            "地勝長膏潤，泉甘劇蔗漿。",
            "樹深無日到，逕僻有莎荒。",
            "但恐裴腫令，虛誇綠野堂。"
        ],
        "title": "至啟休沐之中靜專一室病不復飲無以慰懷性且寡合若何爲樂但窗閒弄筆信意亂書無所從意無所得自如而已豈曰詩乎不覺又成五章章之首句皆云朱門多好景蓋紀田第園林之勝美明公游豫之適昔張處士獻牛奇章詩尤鱠炙人口其警句有带盤紅鼴鼠袍砑紫犀牛之盛然而清議者不以爲累公之德何哉賦閑讌而歌富貴也小子是作焉敢望回然亦駑駘之希驥爾  其三",
        "id": "a529f333-15fb-4a1f-97b1-a7f10a65112e"
    },
    {
        "author": "李至",
        "paragraphs": [
            "朱門好景多，況復九秋中。",
            "積雨凉生簟，凝霜夜著桐。",
            "槐陰堆敗葉，菊蘂被幽叢。",
            "閑對籃輿客，翛然此興同。"
        ],
        "title": "至啟休沐之中靜專一室病不復飲無以慰懷性且寡合若何爲樂但窗閒弄筆信意亂書無所從意無所得自如而已豈曰詩乎不覺又成五章章之首句皆云朱門多好景蓋紀田第園林之勝美明公游豫之適昔張處士獻牛奇章詩尤鱠炙人口其警句有带盤紅鼴鼠袍砑紫犀牛之盛然而清議者不以爲累公之德何哉賦閑讌而歌富貴也小子是作焉敢望回然亦駑駘之希驥爾  其四",
        "id": "00b71d7f-b92d-48a3-aeac-2344e6b3512b"
    },
    {
        "author": "李至",
        "paragraphs": [
            "朱門好景多，寒月動情憀。",
            "爐炭蹲紅獸，裘花鬭紫貂。",
            "管弦多盞困，風雪玉銜驕。",
            "誰似天人福，皆從積善招。"
        ],
        "title": "至啟休沐之中靜專一室病不復飲無以慰懷性且寡合若何爲樂但窗閒弄筆信意亂書無所從意無所得自如而已豈曰詩乎不覺又成五章章之首句皆云朱門多好景蓋紀田第園林之勝美明公游豫之適昔張處士獻牛奇章詩尤鱠炙人口其警句有带盤紅鼴鼠袍砑紫犀牛之盛然而清議者不以爲累公之德何哉賦閑讌而歌富貴也小子是作焉敢望回然亦駑駘之希驥爾  其五",
        "id": "a1b2bffb-6c80-4422-b41b-2dbaedd648a9"
    },
    {
        "author": "李至",
        "paragraphs": [
            "小檻鎖玫瑰，羣芳次第催。",
            "刺多疑有妬，艷絕却無媒。",
            "露灑啼粧在，風牽舞態迴。",
            "層苞不暇吐，數日未能開。",
            "爛勝燕脂顆，殷於烈焰堆。",
            "濃將丹筆染，碎把絳綃裁。",
            "漠漠香如芷，青于葉似苔。",
            "夭難勝暖日，靜不惹纖埃。",
            "遠對褰書幌，傍觀置酒盃。",
            "朵稀心暗記，根淺手親培。",
            "雉控眠偷摘，僧逢醉覓栽。",
            "盡嘲終彷彿，擬折又徘徊。",
            "麗奪傾城色，吟歸間世才。",
            "多情百花主，聞必有詩來。"
        ],
        "title": "庭中千葉玫瑰今春盛發爛然可愛因賦一章寄上僕射相公",
        "id": "62993d73-8c8f-4e6e-af41-1dc98a30e7d1"
    },
    {
        "author": "李至",
        "paragraphs": [
            "萬里移來種，成都到上都。",
            "貴人猶乍有，貧舍固然無。",
            "掩斂難勝艷，鮮妍欲奪朱。",
            "此花輕折贈，可表受知殊。"
        ],
        "title": "至啟伏蒙寵惠寶相花數朵爛然可觀發鈿合之中纔驚絕艷睹彩牋之上又辱佳篇感歎既盈詠歌斯作輒依高韻拜獻拙詩一首",
        "id": "02dde2a9-7178-48b9-8018-141e2cc4415a"
    },
    {
        "author": "李至",
        "paragraphs": [
            "出門何所適，馬亦認余情。",
            "轉曲纔東去，嘶風便北行。",
            "樹高牆外見，犬熟道邊迎。",
            "可處多相對，南軒景最清。"
        ],
        "title": "節假之中風氣又作僅將伏枕固難登門更獻五章代伸一謁疲兵再戰已取敗於空弮下客請行尚費詞於露穎徒堪大噱豈足徧酬雖投刃皆虛岡睹全牛之狀然援毫而就亦勞倚馬之才但冀覽之斯爲幸矣  其一",
        "id": "f1061ce9-0b88-4713-abfd-cd242dca3037"
    },
    {
        "author": "李至",
        "paragraphs": [
            "出門何所適，祕閣倚宮牆。",
            "風遞禁中樂，日聞天外香。",
            "移屏畫鶴立，開帙蠹魚藏。",
            "不覺新詩債，朝來又一箱。"
        ],
        "title": "節假之中風氣又作僅將伏枕固難登門更獻五章代伸一謁疲兵再戰已取敗於空弮下客請行尚費詞於露穎徒堪大噱豈足徧酬雖投刃皆虛岡睹全牛之狀然援毫而就亦勞倚馬之才但冀覽之斯爲幸矣  其二",
        "id": "49f1de61-2178-4322-b86c-d3e1e5f7ee88"
    },
    {
        "author": "李至",
        "paragraphs": [
            "出門何所適，他處跡皆疏。",
            "不是陪端揆，多應訪老徐。",
            "文章今大手，道德古名儒。",
            "何必逢荀令，馨香自有餘。"
        ],
        "title": "節假之中風氣又作僅將伏枕固難登門更獻五章代伸一謁疲兵再戰已取敗於空弮下客請行尚費詞於露穎徒堪大噱豈足徧酬雖投刃皆虛岡睹全牛之狀然援毫而就亦勞倚馬之才但冀覽之斯爲幸矣  其三",
        "id": "dc103ec4-77b0-4257-bb85-7de12d6308c0"
    },
    {
        "author": "李至",
        "paragraphs": [
            "出門何所適，遇興即留連。",
            "野寺微茫雪，漁家冷淡煙。",
            "地爐寒擁坐，癭枕醉欹眠。",
            "帝顧應相笑，吾心自泰然。"
        ],
        "title": "節假之中風氣又作僅將伏枕固難登門更獻五章代伸一謁疲兵再戰已取敗於空弮下客請行尚費詞於露穎徒堪大噱豈足徧酬雖投刃皆虛岡睹全牛之狀然援毫而就亦勞倚馬之才但冀覽之斯爲幸矣  其四",
        "id": "1d74d794-8b20-49d7-85db-06ff12958955"
    },
    {
        "author": "李至",
        "paragraphs": [
            "出門何所適，門外雪如花。",
            "不是居蘭省，應須在酒家。",
            "爐灰香爆栗，庭葉碎烹茶。",
            "欲訪山陰戴，孤舟去路賒。"
        ],
        "title": "節假之中風氣又作僅將伏枕固難登門更獻五章代伸一謁疲兵再戰已取敗於空弮下客請行尚費詞於露穎徒堪大噱豈足徧酬雖投刃皆虛岡睹全牛之狀然援毫而就亦勞倚馬之才但冀覽之斯爲幸矣  其五",
        "id": "a39a92a1-3af3-49b7-b1cc-428bcd840765"
    },
    {
        "author": "李至",
        "paragraphs": [
            "春風仙杏枝，條忽吹成果。",
            "墓雨牡丹苞，凄凉飄去我。",
            "獨有海紅花，一叢千萬朵。",
            "深似猩血染，香於麝臍破。",
            "繁壓玉欄霞，紅燒翠鬟火。",
            "俗呼錦被堆，又有何不可。",
            "僕射多才情，新停濟川舸。",
            "閑遶復相思，醉袖花邊嚲。",
            "吟成數十字，安安明珠顆。",
            "魚目輒還公，莫笑輕酬麽。"
        ],
        "title": "奉和對海紅花見寄之什",
        "id": "49cac43a-dce9-4aa6-997c-1278728de293"
    },
    {
        "author": "李至",
        "paragraphs": [
            "園中比比是花欄，史欠修篁十數竿。",
            "時見此君憐淅瀝，春來何處得檀欒。",
            "黄初換葉應深惜，綠未成陰已好看。",
            "看取北窗風更冷，不須炎月用冰盤。"
        ],
        "title": "那日獲詣芳園竊見新栽叢竹蕭然可愛不能無詩輒獻五章望垂台顧  其一",
        "id": "9891824f-fded-465a-83d3-caaea6f02157"
    },
    {
        "author": "李至",
        "paragraphs": [
            "子猷曾有風流語，一日不能無此君。",
            "相國近添蕭灑興，數莖應怪乍離羣。",
            "寬圍朱檻朱猶濕，密占青苔青自分。",
            "若見仙翁莫輕許，携將飛入葛陂雲。"
        ],
        "title": "那日獲詣芳園竊見新栽叢竹蕭然可愛不能無詩輒獻五章望垂台顧  其二",
        "id": "0dac3ce6-8841-4c06-9ed0-231e16221ee6"
    },
    {
        "author": "李至",
        "paragraphs": [
            "疏籬簇簇湘江畔，翠美森森淇水邊。",
            "爭似移歸深院裏，真同畫向後堂前。",
            "粉筠應惜裁龍笛，霜鍤還驚斷馬鞭。",
            "不是多情誰解愛，手栽吟遶溉新泉。"
        ],
        "title": "那日獲詣芳園竊見新栽叢竹蕭然可愛不能無詩輒獻五章望垂台顧  其三",
        "id": "4c29e512-9266-4d33-b051-cd680713c598"
    },
    {
        "author": "李至",
        "paragraphs": [
            "節節皆勻葉葉疏，相門翻似子猷居。",
            "狂根或带移時土，紅草應勞種後鋤。",
            "醒酒韻寒初愜意，出牆梢健已凌虛。",
            "不須更用他泉溉，霖雨纔收必有餘。"
        ],
        "title": "那日獲詣芳園竊見新栽叢竹蕭然可愛不能無詩輒獻五章望垂台顧  其四",
        "id": "f577875e-8632-49a5-ac8e-06f33fef8b66"
    },
    {
        "author": "李至",
        "paragraphs": [
            "欲取琅玕斸翠苔，北扉特爲爾新開。",
            "手題詩句從僧覓，親卓筇枝揀地栽。",
            "紅粉遶叢遺細朵，綠醪偷影入金盃。",
            "莫憂裁作漁竿用，已向磻谿下釣來。"
        ],
        "title": "那日獲詣芳園竊見新栽叢竹蕭然可愛不能無詩輒獻五章望垂台顧  其五",
        "id": "458521eb-6eae-41a2-9ad4-b1fa0c777ddb"
    },
    {
        "author": "李至",
        "paragraphs": [
            "牡丹灼灼看何厭，芍藥夭夭種已多。",
            "却要閒紅兼閒紫，不辭侵逕復又莎。",
            "舊根今歲移纔活，新笋前春新出便過。",
            "猶欠小桃花兩樹，夾叢爭艷壓枝柯。"
        ],
        "title": "所苦之中無以遣悶更題新竹別獻五章幸賜披覽  其一",
        "id": "b5fd44b0-5f24-4f61-96ed-44ed08e79d24"
    },
    {
        "author": "李至",
        "paragraphs": [
            "不似溪邊本自芳，且須將護少同防。",
            "兒童縱未騎爲馬，鄰舍潜應引過牆。",
            "乾籜墜莎何用掃，嫩根撐砌莫嫌妨。",
            "就中此地尤難得，惱殺東都白侍郎。"
        ],
        "title": "所苦之中無以遣悶更題新竹別獻五章幸賜披覽  其二",
        "id": "703a254e-c626-4aa1-bbe5-c96a75926b73"
    },
    {
        "author": "李至",
        "paragraphs": [
            "蓽爲扉闔槿爲藩，不似公家地盡寬。",
            "階下纔容數片席，窗前也種十餘竿。",
            "蝸牛舍畔幽叢小，行馬門中翠影寒。",
            "應似鷦鷯與鵬鳥，一枝層漢各心安。"
        ],
        "title": "所苦之中無以遣悶更題新竹別獻五章幸賜披覽  其三",
        "id": "22ceebe0-7749-4925-8f59-0014f870b22a"
    },
    {
        "author": "李至",
        "paragraphs": [
            "請公屈指數朱門，誰肯孜孜愛此君。",
            "小檻縱多栽紫艷，閑庭且要曳紅裙。",
            "三冬翠色終難犯，五月秋聲早已聞。",
            "不是風流賢宰相，何人移爾入花羣。"
        ],
        "title": "所苦之中無以遣悶更題新竹別獻五章幸賜披覽  其四",
        "id": "5d3b7edc-c4cb-4708-906d-055f9d6e434c"
    },
    {
        "author": "李至",
        "paragraphs": [
            "疏叢宜少不宜多，多後盤根不奈何。",
            "出檻新枝罥冠冕，上階狂笋礙笙歌。",
            "傍翹野鶴人難畫，對酌罇醪日易過。",
            "若更引泉兼雅稱，門前咫尺是長波。"
        ],
        "title": "所苦之中無以遣悶更題新竹別獻五章幸賜披覽  其五",
        "id": "c2296f7a-9f54-4ece-ad7e-5aed7c715311"
    },
    {
        "author": "李至",
        "paragraphs": [
            "紅塵赤日欲相燃，頼向蓬丘少事牽。",
            "明月動摇紈扇室，亂雲重疊火□天。",
            "幽屏看雪思寒景，小簟橫風戀畫眠。",
            "安得心源凉似水，虎溪遥羨老僧禪。"
        ],
        "title": "依韻奉和來篇",
        "id": "f39d1c80-6df1-40e9-b840-7fb1c9b57c55"
    },
    {
        "author": "李至",
        "paragraphs": [
            "閑書閑畫滿芸香，卧讀行看固是常。",
            "天爲苦吟終借□，帝憐多病不教忙。",
            "泥封法醖醅猶嫩，茶煮頒冰味更長。",
            "一榻清風兼好獻，可能來此就儂嘗。"
        ],
        "title": "依韻奉和來篇",
        "id": "53261513-6b2e-44bc-9c8f-372b0d0463b8"
    },
    {
        "author": "李至",
        "paragraphs": [
            "蓬閣清虛稱野情，華陽巾穩葛衣輕。",
            "垂簾不見喧囂事，盡日唯聞禽鳥聲。",
            "小檜影中鋪硯席，短槐陰下著茶鐺。",
            "却愁窮巷晚歸去，塵土滿街衝熱行。"
        ],
        "title": "夏日直祕閣",
        "id": "bdfb0ede-679c-4639-a9ac-705feb3a2184"
    },
    {
        "author": "李至",
        "paragraphs": [
            "竹氣荷香夜轉清，趁凉移簟遶空庭。",
            "坊門有月幾多樹，池水無風三四星。",
            "何處一蟬猶切切，此時殘漏尚丁丁。",
            "可憐好夢誰驚覺，正戀五湖吹酒醒。"
        ],
        "title": "暑夜偶作",
        "id": "d9bc49a4-0f2a-4c64-a5c2-bc2c8134571f"
    },
    {
        "author": "李至",
        "paragraphs": [
            "相留不稱主人心，多病虛勞酒滿斟。",
            "廳事便臨芳草逕，庖厨只就綠槐陰。",
            "玫瑰出檻參差拆，薜荔依牆積漸深。",
            "却恨無情是朝日，暫陪懽笑已西沈。"
        ],
        "title": "至啟至數日前久疏投刺略遂登門方媿非才過叨奇遇豈謂愛忘之眷遽貽和寡之詞儻取庸音何伸鄙抱謹課一章兼次高韻",
        "id": "26e22664-d6a9-44e7-a3ea-a1155e71bc51"
    },
    {
        "author": "李至",
        "paragraphs": [
            "從來迂僻寡朋儔，今日優恩豈自酬。",
            "抱病也容居粉署，好吟仍使在蓬丘。",
            "利名場裏心尤拙，少俊叢中鬢獨秋。",
            "早晚東山拂衣去，願携鳩杖從公遊。"
        ],
        "title": "偶述鄙懷奉呈僕射相公",
        "id": "47ba5082-6335-47de-a884-6403c04ceda0"
    },
    {
        "author": "李至",
        "paragraphs": [
            "行穿花竹戶庭幽，只下堂階便且遊。",
            "紅蕊向人含艷態，黄鸞代客說春愁。",
            "遶牀文史堪怡悅，滿席笙歌好獻酬。",
            "未必此時閒適趣，不如前日鳳池頭。"
        ],
        "title": "僕射相公思縟春榮詞含古雅忽成絕唱以導高情仍率短才俾次前韻安敢藏拙聊奉諭言",
        "id": "8fc1ed1e-d6aa-4647-8b83-9de045bb216c"
    },
    {
        "author": "李至",
        "paragraphs": [
            "主人多思惜芬度，醉遶吟攀自是常。",
            "爛欲燒叢渾是焰，穠來薰物甚於香。",
            "妬偎羅綺迷春眼，狂聒笙歌費酒腸。",
            "久病勞公誤相問，不同前作粉闈郎。"
        ],
        "title": "奉和牡丹盛開之什",
        "id": "0136496c-932d-4125-bf43-9b7ca6982505"
    },
    {
        "author": "李至",
        "paragraphs": [
            "流年冉冉不曾停，合向勞生養道情。",
            "萬物已憐成復象，一陽還見動勾萌。",
            "南躔日轉階前影，北陸風吹樹杪聲。",
            "看即東宮布時令，綠楊堤上有閑行。"
        ],
        "title": "至啟伏蒙台慈以南至之後見寄佳篇豈曰奉酬輒次高韻",
        "id": "13a377c9-f4a5-493f-9591-760d9f1c5561"
    },
    {
        "author": "李至",
        "paragraphs": [
            "遥想佳辰宴畫堂，清歌一曲遶雕梁。",
            "歲星降後蒼生福，元化調來聖祚昌。",
            "塵外松身千載老，海中椿樹萬年芳。",
            "閑曹隨分多拘束，不得躬親捧壽觴。"
        ],
        "title": "至啟伏以僕射相公丁一賢之運鐘四輸之才黄金照社以炳靈素練升天而入夢當就盈之良月過載誕之佳辰儻慙下俚之拙詞曷表中心之善祝輒形微詠願續遐齡",
        "id": "0585a0a5-b952-4f25-a265-bb1e9f042f46"
    },
    {
        "author": "李至",
        "paragraphs": [
            "昔陪羣彥在鼇山，今日重來越玳筵。",
            "纔向玉堂觀聖札，又離瑶席睹宸篇。",
            "二南絕唱人驚駭，三體神蹤鳳折旋。",
            "坐久庭柯移午影，飲酣宮吹遞香烟。",
            "吟求視草牋分寫，醉假通中枕暫眠。",
            "俗客不知仙禁近，高歌共樂太平年。"
        ],
        "title": "伏蒙承旨學士特贈寵招慙非嘉客陪列仙于丹地觀盛事於玉堂御題禁署之名勢娛飛動聖制大風之作鏗若宮商一時併耀于蓬瀛三體互成于真草昔太宗之優待學士日預論思明皇之寵尚集賢時聞臨幸以今況昔異代同榮至謬亞冢卿獲司中祕啗牛心而不稱陪塵尾以何□□銜樂聖之杯且乏如賓之賦嗟嘆不足歌詠輒興雖勞燥吻之冥搜終類擊轅之陋唱仰塵高鑒聊抒下情",
        "id": "378ae5e1-e212-4a3c-937c-a8aa234ac6b4"
    },
    {
        "author": "李至",
        "paragraphs": [
            "宮中有犬桃花名，絳繒圍頸懸金鈴。",
            "先皇爲愛馴且異，指顧之間知上意。",
            "珠簾未卷扇未開，桃花援尾常先至。",
            "夜靜不離香砌眠，朝饑祇傍御床餧。",
            "彩雲路熟不勞牽，瑶草風微有時吠。",
            "無何軒后鑄鼎成，忽遺弓劍棄寰瀛。",
            "迢迢松闕伊川上，遠逐龍輴十數程。",
            "兩眥漣漣似垂淚，骨見毛寒頓顦悴。",
            "萬人見者倍傷心，微物感恩猶若是。",
            "韓盧備獵何足嘉，西旅充庭豈爲瑞。",
            "聞君奉詔修實錄，一字爲褒應不曲。",
            "白魚赤雁且勿書，願君書此懲浮俗。"
        ],
        "title": "桃花犬歌呈修史錢侍郎",
        "id": "52350d6c-d26f-44dc-acc0-2a4b7346d790"
    },
    {
        "author": "李至",
        "paragraphs": [
            "牆頭翠色雲分嶺，井底泉聲瀑落崖。",
            "講席日聞談俎豆，書厨時見整竿牌。",
            "野猿有果頻窺檻，山鳥無人忽下階。",
            "好是魯儒爭就學，不辭千里過江淮。"
        ],
        "title": "題義門胡氏華林書院",
        "id": "d1dc3c72-df1d-45d4-bf89-83499c927abf"
    },
    {
        "author": "柳開",
        "paragraphs": [
            "彼美袁姬兮，柔芳懿懿。",
            "瑶沈蕣瘁兮，追惟弗洎。",
            "陰質弱卑兮，資陽望貴。",
            "壽康攸遂兮，夭愆所利。",
            "北塞南荒兮，偕行萬里。",
            "寧期不修兮，溘然而逝。",
            "奔服勤劬兮，喪爾母子。",
            "恫毒我懷兮，摧傷骨髓。",
            "高旻孔仁兮，皇適予委。",
            "明知有生兮，亦必有死。",
            "無如奈何兮，情思岡已。",
            "倏焉胡往兮，音容莫寄。",
            "餘玩遺香兮，忍孰爲視。",
            "桂山嶄嶄兮，翠攢若指。",
            "曷能可忘兮，我心於此。",
            "西流之日兮，東流之水。",
            "瞬息一去兮，終天遠矣。"
        ],
        "title": "袁姬哀辭",
        "id": "dc328a7a-6dd6-4ac1-9c24-10d378d55e6b"
    },
    {
        "author": "柳開",
        "paragraphs": [
            "晝光夜魄陰陽祖，五緯天立五行父。",
            "萬靈蕃昌根此樹，剛柔各鬭清濁聚。",
            "形類紛然填下土，精英閒見羣寧侶。",
            "雄劇唯神時可主，功格無先明競睹。",
            "捨羊犬猪用彪虎，氣包茫昧廓區宇。",
            "刓髮披緇心有取，蛻免羈跼脫潜去。",
            "身投西佛學東魯，塵視諸徒飈遠舉。",
            "狂呼飽醉賤今古，公室侯庭迎走戶。",
            "如攀喬柯腰俯僂，搜經抉誥將完補。",
            "聲號大荒鏗簨簴，筆詬斯冰卑爾汝。",
            "戟枝曳陣孰禦侮，二十游秦老還楚。",
            "蛟蟠枯泓驥追鼠，停舟湘濆吾興語。",
            "歸返終南恨睽阻。"
        ],
        "title": "贈夢英詩",
        "id": "d7814f4b-6f8b-401f-9f00-6cf7cfc0826b"
    },
    {
        "author": "柳開",
        "paragraphs": [
            "惟堯則天舜弗復，誕妃岡極恩亭育。",
            "遏密無聞血盈目，南巡胡爲淚染竹。",
            "父輕夫重當何淑，沅湘岸筠烟莓覆。",
            "凝紋疊斑殷郁郁，猿緣鼯號鉤輈宿。",
            "朋悽助惋聲幾哭，賸疑下尤禹湮瀆。",
            "功充民戴荷百祿，重暉並耀難停轂。",
            "元居不寧逝如逐，悲啼負冤生莫卜。",
            "卒顛沈瀾遠昌族，謳訟肇私歸永福，柔陰慘尅咎深速。",
            "前睇九山排矗矗，到今雲顔愁可掬。"
        ],
        "title": "諷虞嬪詩",
        "id": "27f38b5b-7b38-45b4-bce5-9931c133ef89"
    },
    {
        "author": "柳開",
        "paragraphs": [
            "今年舉進士，必誰登高第。",
            "孫傳及孫僅，外復有丁謂。",
            "到京見陳訪，好尚同韓洎。",
            "館中諸仙郎，綸閤賢三字。",
            "翰林四主人，列辟羣英粹。",
            "厝騰走大名，淜轟天邑沸。",
            "怒浪航斯濟，駿蹄御良轡。",
            "緣險徑梯空，餓腸勞填味。",
            "我何爲欣歡，名身苦將悴。",
            "北塞絕戎勳，南荒政遭墜。",
            "焦焦家殫窮，口衆食增累。",
            "雛豝餘十輩，業學莫能器。",
            "髮白壯心衰，不覺老之至。",
            "跼縮步九衢，羞畏同腐婢。",
            "仰瞻爾數子，吾道終焉寄。",
            "無爲忽于予，斯文幸專繼。"
        ],
        "title": "贈諸進士詩",
        "id": "d40ad54e-2904-4160-8d4d-87bcac558516"
    },
    {
        "author": "柳開",
        "paragraphs": [
            "皇唐二百八十年，柳氏家門世有賢。",
            "出衆文章惟子厚，不羣書札獨公權。",
            "本朝事去同灰燼，聖代吾思紹衫先。",
            "感歎盡應餘慶在，今來見汝又堪憐。"
        ],
        "title": "與姪柳瀛",
        "id": "394e55a5-81ec-44c5-9f21-e551a9eedc17"
    },
    {
        "author": "柳開",
        "paragraphs": [
            "鳴髇直上一千尺，天靜無風聲更乾。",
            "碧眼胡兒三百騎，盡提金勒向雲看。"
        ],
        "tags": [
            "边塞",
            "古诗三百首",
            "写人",
            "宋诗"
        ],
        "title": "塞上",
        "id": "f9794c53-9eec-4722-a7fb-2f568b4786ba"
    },
    {
        "author": "柳開",
        "paragraphs": [
            "古寺聳山椒，公堂去不遥。",
            "尋僧忘俗慮，盤道出塵囂。",
            "疏箔捲煙霧，明時望泬漻。",
            "漁翁江上立，指我在雲霄。"
        ],
        "title": "磐石",
        "id": "6c528bdf-d407-4947-ad95-8a733c4c0037"
    },
    {
        "author": "柳開",
        "paragraphs": [
            "洗盡蠻烟幾案空，登臨直見楚山雄。",
            "坐當鴻鵠高飛處，身在乾坤灝氣中。",
            "木落有情瞻北闕，霜輕無夢入西風。",
            "凭蘭自是蓬瀛客，獨對瀟湘與未窮。"
        ],
        "title": "楚南偉觀樓",
        "id": "6dae06b4-3d44-47df-a19d-88ac1accc365"
    },
    {
        "author": "柳開",
        "paragraphs": [
            "空門今日見張華。"
        ],
        "title": "句  其一",
        "id": "7c3e31a0-5cfc-4bd6-8976-73a17c9345e1"
    },
    {
        "author": "柳開",
        "paragraphs": [
            "九重城闕新天子，萬卷詩書老舍人。"
        ],
        "title": "句  其二",
        "id": "581dcfd5-9985-47a0-b57f-832e2921843d"
    },
    {
        "author": "釋正緣",
        "paragraphs": [
            "柳牆高於花，怒飛方可至。",
            "奇哉游夏徒，吐辭作雄翅。"
        ],
        "title": "送人謁柳開",
        "id": "1a2456f1-6b74-4b0b-b5d0-915c0456a3fc"
    },
    {
        "author": "吳淑",
        "paragraphs": [
            "偶携筇杖辭青嶂，便賜蘭牙染紫衣。",
            "城闕暫隨明月至，江湖還共白雲歸。",
            "樓中夕照山川秀，盤裏春蔬筍蕨肥。",
            "我爲浮名閒未得，他時蓮社願相依。"
        ],
        "title": "送僧歸天寧萬年禪院",
        "id": "c08043c2-3fec-4eec-bdfb-23d607bdbb76"
    },
    {
        "author": "吳淑",
        "paragraphs": [
            "高隠仙山下，依山携草堂。",
            "窮年樂石水，切意玩縑緗。",
            "竹徑來嵇阮，魚梁集惠莊。",
            "論文探致極，尋古襲遺芳。",
            "沉意詩書苑，游心翰墨場。",
            "海鵬潜羽翼，露豹郁文章。",
            "俠洽千門慶，聯翩却桂香。",
            "活和資勝景，變化得神方。",
            "虛檻臨寒水，平皋占夕陽。",
            "溪雲蒸柱礎，嵐氣潤衣裳。",
            "露葉飄書幌，風花落酒觴。",
            "往還乘月喜，酬唱爲春忙。",
            "宗族傳雍睦，門閭被寵光。",
            "高情誰可及，積善不能量。",
            "顧我何爲者，多年別故鄉。",
            "他時歸計遂，依附葺雲房。"
        ],
        "title": "題義門胡氏華林書院",
        "id": "f75f04b9-104a-42e4-8f88-f30bf97563a9"
    },
    {
        "author": "吳淑",
        "paragraphs": [
            "浴殿夜凉初閣筆，渚宮秋晚得懸車。"
        ],
        "title": "句  其一",
        "id": "854e9bf0-94d8-4e8b-8eb9-315571a7902f"
    },
    {
        "author": "吳淑",
        "paragraphs": [
            "曉羹沉玉杵，寒鮓疊金綿。"
        ],
        "title": "句  其二",
        "id": "62554763-afc3-4254-8284-354576c0e26a"
    },
    {
        "author": "李沆",
        "paragraphs": [
            "禁庭多士列華簪，嚴樂輝光冠古今。",
            "御筆騰驤題玉署，宸章照耀詠辭林。",
            "虛堂掛後傳千載，翠琰刊成直萬金。",
            "振復文明知聖作，尊崇儒術見天心。",
            "增修一院煙霞麗主，曲宴羣英雨露深。",
            "自我昌朝爲盛事，鼇山清峻重難尋。"
        ],
        "title": "伏睹禁林新成盛事輒思歌詠不避荒蕪上李學士",
        "id": "9703b1b6-9985-40d2-933e-4ed7661c9687"
    },
    {
        "author": "李沆",
        "paragraphs": [
            "聖化今無外，片途莫憚賒。",
            "揚帆箕子國，駐節管寧家。",
            "去伴千年鶴，歸逢八月槎。",
            "離情恨華省，持此待疏麻。"
        ],
        "title": "貢院鎖宿聞呂員外使高麗贈徐騎省",
        "id": "e05cd9a5-fe75-4fe1-bc5a-0204be1349a0"
    },
    {
        "author": "李沆",
        "paragraphs": [
            "經從塔下幾春秋，每恨無因到上頭。",
            "今日始知高處險，不如歸卧舊林丘。"
        ],
        "title": "題六和塔",
        "id": "6535ea43-ac8c-4624-a9ce-8533db8c9da4"
    },
    {
        "author": "呂祐之",
        "paragraphs": [
            "高會蓬瀛振德音，崇賢同慶湛恩深。",
            "瑞融雲露飛宸翰，榮下煙霄飾禁林。",
            "鳳藻瓖奇清擊石，龍文模琢麗雕金。",
            "辭臣喜適逢時願，睿眷殊敦好士心。",
            "華照北門張組繡，秘逾東序敵球琳。",
            "玉堂宴罷尤知幸，御牓天章豈易尋。"
        ],
        "title": "禁林讌會之什",
        "id": "149f49e8-aa35-4d76-97e2-d9d7bb62d98d"
    },
    {
        "author": "呂祐之",
        "paragraphs": [
            "幾朝旌表映門閭，更賞林園入畫圖。",
            "廷詔總宜名讓水，樹巢多恐是慈烏。",
            "花迎客館清香遠，竹繞書堂氣節殊。",
            "我直紫垣無路到，亂雲芳草隔洪都。"
        ],
        "title": "題議門胡氏華林書院",
        "id": "97f43800-4e63-45db-83a6-75ebce07e51c"
    },
    {
        "author": "曾致堯",
        "paragraphs": [
            "望京樓上望，望久思踟躕。",
            "境土連江徼，人家匝海隅。",
            "隔山川隠映，近郭水縈紆。",
            "雨過風腥檻，潮來岸浸蘆。"
        ],
        "title": "望京樓",
        "id": "62212346-d9ae-408a-aba3-1ce79c0bf719"
    },
    {
        "author": "曾致堯",
        "paragraphs": [
            "江南楊柳春，日暖地無塵。",
            "渡口驚新雨，夜來生白蘋。",
            "晴沙鳴乳雁，芳草醉遊人。",
            "向晚前山路，誰家賽水神。"
        ],
        "title": "東林寺",
        "id": "15975a84-b450-4669-a4f5-daa073a9150d"
    },
    {
        "author": "曾致堯",
        "paragraphs": [
            "水深花影地莓苔，春色烘人若不開。",
            "走報鴒原無別事，遠將歌管酒壺來。"
        ],
        "title": "崇覺寺",
        "id": "cee6cf24-75ea-4b41-8518-361a7826c43d"
    },
    {
        "author": "曾致堯",
        "paragraphs": [
            "劉八江樓雅，詩家不易言。",
            "春風花對岸，夜月水當軒。",
            "簾捲青山入，窗開白浪翻。",
            "畫來須妙手，夢去亦清魂。",
            "吟稱雲初滿，登宜雪正繁。",
            "魚龍慣燈火，鷗鷺識琴樽。",
            "波動簷摇影，潮回砌露痕。",
            "勢雄鄰碧落，景好怕黄昏。",
            "未許凡蹤到，寧教俗態存。",
            "主人憑檻處，寥廓共誰論。"
        ],
        "title": "題劉居士江樓",
        "id": "0d8bd81e-103b-4b8f-930c-2103611867ad"
    },
    {
        "author": "曾致堯",
        "paragraphs": [
            "買斷軍峰不計錢，屋前屋後水潺潺。",
            "青春花發簾帷外，白日雲浮棟宇間。",
            "金鼎欲成紅氣溢，玉芝初種紫苗慳。",
            "未知桃熟先生醉，鶴馭何人得往還。"
        ],
        "title": "題軍山徐秀才居",
        "id": "f0d40b82-e14c-4a78-8887-cef25d1ddae2"
    },
    {
        "author": "曾致堯",
        "paragraphs": [
            "華林書院集羣英，講誦興來里巷榮。",
            "賓友盡爲文苑客，子孫多是帝門生。",
            "九理下詔親旌義，四相留詩自著名。",
            "致使舉家在霄漢，更將忠孝答皇朝。"
        ],
        "title": "題義門胡氏華林書院",
        "id": "e88f8c2c-bef7-4e19-b00f-33adbe91966c"
    },
    {
        "author": "曾致堯",
        "paragraphs": [
            "沙鷺窺吟榻，風蟬入座隅。"
        ],
        "title": "句  其一",
        "id": "eefaacd6-d1f2-4dae-b83d-46015888fd69"
    },
    {
        "author": "曾致堯",
        "paragraphs": [
            "雲昏迷侯館，樹缺辨江湖。"
        ],
        "title": "句  其二",
        "id": "96aebdbc-f96b-4f85-b6e6-e48099b0791f"
    },
    {
        "author": "曾致堯",
        "paragraphs": [
            "更無塵土當軒起，只有松蘿繞檻生。"
        ],
        "title": "句  其三",
        "id": "0860bc10-cf6f-4968-bea5-7e83e884be06"
    },
    {
        "author": "釋善昭",
        "paragraphs": [
            "三玄三要事難分，得意忘言道易親。",
            "一句明明該萬象，重陽九日菊花新。"
        ],
        "title": "頌",
        "id": "32dec204-091d-498e-b3f8-33b7198b0f5d"
    },
    {
        "author": "釋善昭",
        "paragraphs": [
            "胡僧金錫光，爲法到汾陽。",
            "六人成大器，勸請爲敷揚。"
        ],
        "title": "偈",
        "id": "1029a566-4a69-4601-a3b6-0a00686e6496"
    },
    {
        "author": "釋善昭",
        "paragraphs": [
            "汾陽有三訣，衲曾難辨別。",
            "更擬問如何，拄杖驀頭揳。"
        ],
        "title": "偈",
        "id": "47f4f934-5730-4589-8b82-28c57725b9a4"
    },
    {
        "author": "釋善昭",
        "paragraphs": [
            "接引無時節，巧語不能詮，雲綻青天月。"
        ],
        "title": "第一訣",
        "id": "3bbd5303-928e-4ac9-9285-391f9a5cfe8d"
    },
    {
        "author": "釋善昭",
        "paragraphs": [
            "舒光辨賢哲，問答利生心，拔却眼中楔。"
        ],
        "title": "第二訣",
        "id": "8ed61834-7ed2-495d-a2af-a77aa311dc0e"
    },
    {
        "author": "釋善昭",
        "paragraphs": [
            "西國胡人說，濟水過新羅，北地用鑌鐵。"
        ],
        "title": "第三訣",
        "id": "7c1540aa-5737-4e85-858e-220b39f0f012"
    },
    {
        "author": "釋善昭",
        "paragraphs": [
            "萬古碧潭空界月，再三撈摝始應知。"
        ],
        "title": "句  其一",
        "id": "c36af399-854c-4f23-b9bd-a82254c3a6fb"
    },
    {
        "author": "釋善昭",
        "paragraphs": [
            "陣雲橫海上，拔劍攪龍門。"
        ],
        "title": "句  其二",
        "id": "2f6bf8ba-0893-40d8-9978-10578d10b1a8"
    },
    {
        "author": "釋善昭",
        "paragraphs": [
            "三頭六臂擎天地，忿怒那吒撲帝鐘。"
        ],
        "title": "句  其三",
        "id": "29b82a75-9667-4097-bb7f-a388169b5e1e"
    },
    {
        "author": "釋善昭",
        "paragraphs": [
            "雪埋夜月深三尺，陸地行舟萬里程。"
        ],
        "title": "句  其四",
        "id": "2df58a32-d663-4982-bfc1-db39b1f1d4c0"
    },
    {
        "author": "釋善昭",
        "paragraphs": [
            "三玄開正道，一句破邪宗。"
        ],
        "title": "句  其五",
        "id": "d2017c6f-e41e-40b8-8286-2e1f1e64bd29"
    },
    {
        "author": "釋智嵩",
        "paragraphs": [
            "須用直須用，心意莫定動。",
            "三歲師子吼，十方沒狐種。"
        ],
        "title": "三玄偈三首  其一",
        "id": "c3f51c6c-5084-46ab-806a-8fff0a0e23bb"
    },
    {
        "author": "釋智嵩",
        "paragraphs": [
            "我有真如性，如同幕裏隠。",
            "批破六門關，願出毗盧印。"
        ],
        "title": "三玄偈三首  其二",
        "id": "00c46ca2-3002-4a2d-9266-90e3a3e5e5b9"
    },
    {
        "author": "釋智嵩",
        "paragraphs": [
            "真骨金剛體可誇，六塵一拂求無遮。",
            "廓落世界空爲體，體上無爲真到家。"
        ],
        "title": "三玄偈三首  其三",
        "id": "0c8be9b5-3894-449c-b3b1-e270f550a121"
    },
    {
        "author": "古成之",
        "paragraphs": [
            "物外乾坤誰得到，壺中日月我曾遊。",
            "留今留古曾留得，一醉浮生萬事休。"
        ],
        "title": "臨卒書詩",
        "id": "1a2bbb68-8caa-4012-9055-89897c4a5a88"
    },
    {
        "author": "古成之",
        "paragraphs": [
            "憶昔浮最上峰，當年曾得寄仙蹤。",
            "凭闌月色出滄海，欹枕秋聲入古松。",
            "採藥靜尋幽澗洗，寄書閑仗白雲封。",
            "紅塵一下拘名利，不聽山間午夜鐘。"
        ],
        "title": "憶羅浮",
        "id": "80c26567-0b3d-43ba-bac2-9dd4b42efac9"
    },
    {
        "author": "古成之",
        "paragraphs": [
            "撥破浮塵入紫煙，五羊壇上訪神僊。",
            "人間自覺無閑地，城裏誰知有洞天。",
            "竹葉影繁籠藥圃，桃花香煖映芝田。",
            "吟餘池畔聊欹枕，風雨蕭蕭吹白蓮。"
        ],
        "title": "五僊觀二首  其一",
        "id": "ffb78afb-7bd3-4ad0-b2ab-d85d3706c55a"
    },
    {
        "author": "古成之",
        "paragraphs": [
            "玄元分古觀，南鎮越王城。",
            "五石空留瑞，羣仙不記名。",
            "丹砂雖久煉，雞犬自長生。",
            "檻簇鰲頭景，門通鶴頸程。",
            "煙霞隨砌起，花木逐時榮。",
            "古井涵虛碧，疏鐘入戶清。",
            "荒蕪憐夜色，寒溜引秋聲。",
            "丹竈封苔老，芝田積雨平。",
            "風光齊嶽麓，音信接朱明。",
            "願將身從此，乘雲到平京。"
        ],
        "title": "五僊觀二首  其二",
        "id": "83abc44a-001c-4d0d-a213-cd1e294cac8a"
    },
    {
        "author": "古成之",
        "paragraphs": [
            "相思天一邊，知在石樓間。",
            "高卧客稀到，數峰人共閒。",
            "仙方新更試，易疏舊曾刪。",
            "好探鰲頭信，時應有鶴還。"
        ],
        "title": "懷石樓",
        "id": "5e39a48b-ce7c-4419-a012-d7cc7ac07c3b"
    },
    {
        "author": "古成之",
        "paragraphs": [
            "賢良知足辱，爲爾戒貪名。",
            "一酌不能惑，千年依舊清。",
            "深涵秋漢色，冷浸古松聲。",
            "珍重荒碑在，何人曾淚傾。"
        ],
        "title": "貪泉",
        "id": "aac97d6e-76fa-43e0-8060-75790a225176"
    },
    {
        "author": "古成之",
        "paragraphs": [
            "潔志登高塔，西南對海城。",
            "一真雖有相，萬法本無生。",
            "梅雨侵窗冷，天風入海清。",
            "臨回慵更語，祖意自分明。"
        ],
        "title": "遊天通真身塔",
        "id": "e5bfc9ab-cdf1-4ecb-aadd-ec6166d62a53"
    },
    {
        "author": "古成之",
        "paragraphs": [
            "寰中有道逢千載，嶺外觀光祇一人。"
        ],
        "title": "句",
        "id": "ff2034f3-31a5-43eb-8175-3a7a793b3272"
    },
    {
        "author": "胡旦",
        "paragraphs": [
            "明年春色裏，領取一行歸。"
        ],
        "title": "句",
        "id": "465fe70e-05c9-49bf-b6cc-45e35ebf53e4"
    },
    {
        "author": "王洞",
        "paragraphs": [
            "越國啟封後，餘地連吳楚。",
            "事著因一時，留名遂千古。"
        ],
        "title": "干越亭",
        "id": "b794d1e2-4896-47b0-b617-670e7f115cb1"
    },
    {
        "author": "釋德聰",
        "paragraphs": [
            "軒前轆轤轉冰盤，軒裏詩成徹骨寒。",
            "多少人來看明月，誰知倒被月明看。"
        ],
        "title": "自題月軒",
        "id": "ef644a84-fa53-4d50-913a-c0753f5dd154"
    },
    {
        "author": "陳靖",
        "paragraphs": [
            "秋去春來不倦遥，流鶑相伴語交交。",
            "兒孫各自飛鳴去，猶揀新泥補舊巢。"
        ],
        "title": "題燕",
        "id": "6b032453-8088-486c-bdcc-64690a4a916b"
    },
    {
        "author": "陳靖",
        "paragraphs": [
            "卓爾西山百里强，累年家有桂枝香。",
            "萬株松竹封三徑，數世兒孫食一堂。",
            "客舍遠連虛席密，縣衙斜引闕門長。",
            "就中好是華林墅，別種梧桐養鳳凰。"
        ],
        "title": "詠華林書院",
        "id": "afdca9f3-3baf-4e5a-9bd6-1c94e5aef572"
    },
    {
        "author": "陳靖",
        "paragraphs": [
            "玉堂視草思嚴助，鈴閣談經滯馬融。"
        ],
        "title": "句  其一",
        "id": "c3d087d1-8ce2-47c7-a82a-12ab2659e39f"
    },
    {
        "author": "陳靖",
        "paragraphs": [
            "分符出牧同吾祖，衣錦還鄉自我射。"
        ],
        "title": "句  其二",
        "id": "5caff158-e42b-4e1d-aa65-8a891f887212"
    },
    {
        "author": "錢昭度",
        "paragraphs": [
            "剡溪風雨霽，航葦重行行。",
            "到處楊柳色，幾家荷葉聲。",
            "噪蟬金鼎沸，游水玉壺清。",
            "最喜魚梁伴，歸帆的的輕。"
        ],
        "title": "雨霧剡溪",
        "id": "1d8b5aa6-2424-40d4-a56a-73ef83adb70b"
    },
    {
        "author": "錢昭度",
        "paragraphs": [
            "斗牛星外翻成夢，巢鳥枝南略寄身。",
            "越國荷花八百里，別來誰是採蓮人。"
        ],
        "title": "懷會稽",
        "id": "a46a02f7-4a22-45bf-a90e-e57b9e96e637"
    },
    {
        "author": "錢昭度",
        "paragraphs": [
            "東道主人心匠巧，鑿開方石貯漣漪。",
            "夜深却被寒星映，恰似仙翁一局棋。"
        ],
        "title": "詠方池",
        "id": "ed4b2ca7-61a2-4c72-b7cb-32f96dfc9057"
    },
    {
        "author": "錢昭度",
        "paragraphs": [
            "袖裏青鋒秋水寒，誰疑雙燕是金丸。",
            "出門風雨如何去，空有霜髭在玉盤。"
        ],
        "title": "贈白校書",
        "id": "fec08ba5-756d-4a71-adf9-dc3785b8c218"
    },
    {
        "author": "錢昭度",
        "paragraphs": [
            "平生愛具區，島嶼夾陂湖。",
            "竹雨籠鸂鶒，花煙濕鷓鶘。",
            "神仙疑有宅，魚鼇自爲都。",
            "何事勞長想，機雲本是吳。"
        ],
        "title": "憶具區",
        "id": "07cd7134-7ee4-4f09-abc9-33754f5ead84"
    },
    {
        "author": "錢昭度",
        "paragraphs": [
            "野水不如璧，澄心不覺勞。",
            "與天無表裏，共月見分毫。",
            "綠好磨長劍，清宜泛小舠。",
            "淡交今已矣，惆悵越波濤。"
        ],
        "title": "野水",
        "id": "f9811cd7-1de5-44aa-a6dc-4de6673bf748"
    },
    {
        "author": "錢昭度",
        "paragraphs": [
            "曾見春花落萬紅，不然隨雨即隨風。",
            "如何得到重陽日，浮在陶家酒盞中。"
        ],
        "title": "菊",
        "id": "f8fffe24-0825-485a-9105-d949a521843f"
    },
    {
        "author": "錢昭度",
        "paragraphs": [
            "語燕初飛隴麥青，春雲將雨滯行人。",
            "雲間若有金烏賣，應被豪家占得春。"
        ],
        "title": "春陰",
        "id": "4aa13d09-afc1-40c7-b3b8-b91334143eb5"
    },
    {
        "author": "錢昭度",
        "paragraphs": [
            "一抹生紅畫杏腮，半園沈綠鎖桐材。",
            "黄蜂衙退海潮上，白蟻戰酣山雨來。",
            "睡思幾家金带枕，酒香何處玉交杯。",
            "太陽西落波東去，惆悵無人喚得歸。"
        ],
        "title": "野墅夏晚",
        "id": "4900e3f1-39ee-4e8b-8698-b94cfca7010e"
    },
    {
        "author": "錢昭度",
        "paragraphs": [
            "西南片月充腸冷，二八飛泉繞齒寒。"
        ],
        "title": "句  其一",
        "id": "6a1c2637-5ef6-4910-b592-4be05fe001f7"
    },
    {
        "author": "錢昭度",
        "paragraphs": [
            "磻溪重得呂，維嶽再生申。"
        ],
        "title": "句  其二",
        "id": "92933a39-9d0b-45dd-a895-8388cc5689a1"
    },
    {
        "author": "錢昭度",
        "paragraphs": [
            "雨被北風吹作雪，水愁東海亦成冰。"
        ],
        "title": "句  其三",
        "id": "70b0a45d-f8a4-47ec-b8f8-7161175161b5"
    },
    {
        "author": "錢昭度",
        "paragraphs": [
            "東北風吹大庚嶺，西南日映小寒天。"
        ],
        "title": "句  其四",
        "id": "b88c85d7-adc5-450a-8f41-a6594171a77a"
    },
    {
        "author": "錢昭度",
        "paragraphs": [
            "三年別館風吹入，萬里長沙月照來。"
        ],
        "title": "句  其五",
        "id": "ff98fd3c-d8ac-40ed-b299-4551092b5bbd"
    },
    {
        "author": "錢昭度",
        "paragraphs": [
            "人間路到三峰盡，天下秋隨一葉來。"
        ],
        "title": "句  其六",
        "id": "ed375b80-4bb5-4055-b99c-a8f42a775f28"
    },
    {
        "author": "錢昭度",
        "paragraphs": [
            "西北高樓在，東南王氣銷。"
        ],
        "title": "句  其七",
        "id": "c8946631-7dc0-492d-bc34-c4bee9822001"
    },
    {
        "author": "錢昭度",
        "paragraphs": [
            "繡帔夢驚中酒處，朱門人語上朝時。"
        ],
        "title": "句  其八",
        "id": "f893a161-825c-4846-b21a-3fc90d232993"
    },
    {
        "author": "錢昭度",
        "paragraphs": [
            "船中聞雁洞庭夜，床下有蛩長信秋。"
        ],
        "tags": [
            "洞庭湖"
        ],
        "title": "句  其九",
        "id": "b80b332c-78a1-43f6-a3bd-cb60ee454a10"
    },
    {
        "author": "錢昭度",
        "paragraphs": [
            "風欲拋高雨壓沉，黄昏前後五更深。"
        ],
        "title": "句  其一○",
        "id": "657b3214-f0c7-4df6-879d-394c0598b09c"
    },
    {
        "author": "錢昭度",
        "paragraphs": [
            "閼氏纔聞易妾名，歸期長似俟河清。"
        ],
        "title": "句  其一一",
        "id": "6d978280-2f35-4ec1-aed7-da321891a0a0"
    },
    {
        "author": "錢昭度",
        "paragraphs": [
            "荷揮萬朵玉如意，蟬弄一聲金錯刀。"
        ],
        "title": "句  其一二",
        "id": "f1b679e8-4aad-4c5c-b2a2-569438a60a8b"
    },
    {
        "author": "錢昭度",
        "paragraphs": [
            "長憶錢塘江上望，酒樓人散雨千絲。"
        ],
        "tags": [
            "钱塘江"
        ],
        "title": "句  其一三",
        "id": "afa3ceca-9f0d-4b27-9435-9ded2d9cff4e"
    },
    {
        "author": "錢昭度",
        "paragraphs": [
            "蕎麥花殘小雪飛。"
        ],
        "title": "句  其一四",
        "id": "3199d258-0558-43e2-98b9-5c0f8df5cea6"
    },
    {
        "author": "錢昭度",
        "paragraphs": [
            "南人如問雪，向道是楊花。"
        ],
        "title": "句  其一五",
        "id": "812a5511-6bd1-45ae-bb23-af2e35fa2923"
    },
    {
        "author": "錢昭度",
        "paragraphs": [
            "伯禹無端教鮮食，水中魚盡不知休。"
        ],
        "title": "句  其一六",
        "id": "60bfd013-4e83-4216-8c7f-759f5df8c28b"
    },
    {
        "author": "釋曉聰",
        "paragraphs": [
            "大地雪漫漫，春風依舊寒。",
            "說禪說道易，成佛成祖難。"
        ],
        "title": "偈",
        "id": "0c3afa8a-73c5-4044-91a3-6bd58e35deb9"
    },
    {
        "author": "釋曉聰",
        "paragraphs": [
            "晨鷄報曉靈，粥後便天明。",
            "燈籠猶瞌睡，露柱却惺惺。"
        ],
        "title": "偈",
        "id": "9f9123ae-2821-470b-a5bf-f8fa239ecf02"
    },
    {
        "author": "釋曉聰",
        "paragraphs": [
            "天晴蓋却屋，乘乾刈却禾。",
            "早輸王稅了，鼓腹唱巴歌。"
        ],
        "title": "示衆偈",
        "id": "552a4ef6-b499-4982-b6f0-41b4adfc94e4"
    },
    {
        "author": "釋曉聰",
        "paragraphs": [
            "參禪學道莫茫茫，問透法身北斗藏。",
            "余今老倒羸甚，見人無力得商量。",
            "唯有攫頭知我意，栽松時復上金剛。"
        ],
        "title": "法身頌",
        "id": "72d99052-a240-4ce8-8383-cd6a8f12e656"
    },
    {
        "author": "釋寶黁",
        "paragraphs": [
            "滿院秋光濃欲滴，老僧倚仗青松側。",
            "只怪高聲問不應，瞋余踏破蒼苔色。"
        ],
        "title": "題逆旅壁",
        "id": "fa2194f4-f1fc-42c8-aca7-ec47a64e58ae"
    },
    {
        "author": "錢惟治",
        "paragraphs": [
            "閣，閣。",
            "雕鏤，彩錯，簇明霞，攢麗萼。",
            "玉女窺牖，飛仙捧鐸。",
            "沉煙燠寶香，媚水涵珠箔。",
            "千山蓊鬰晴霽，萬井喧填曉郭。",
            "登臨徒倚傍瓊欄，滿目春光煦寥廓。"
        ],
        "title": "春日登大悲閣二首  其一",
        "id": "19c97b9b-0b6a-47ee-aefb-20ca2cfcccdd"
    },
    {
        "author": "錢惟治",
        "paragraphs": [
            "閣，閣。",
            "般斤，郢作。",
            "木從繩，工必度。",
            "華飾藻繪，密施榱桷。",
            "明蟾代寶燈，瑞霧爲珍箔。",
            "欄危似倚高穿，梯迴疑空碧落。",
            "有時閒上瞰人寰，自謂禽中騰一鶚。"
        ],
        "title": "春日登大悲閣二首  其二",
        "id": "6c525d21-3a27-4a36-83aa-b52c60201b66"
    },
    {
        "author": "錢惟治",
        "paragraphs": [
            "春城滿望，曉閣閒登。",
            "塵銷霽景，定出真僧。",
            "人懷遠思，檻凭危層。",
            "因圓果證，勝境斯興。"
        ],
        "title": "春日登大悲閣",
        "id": "0e854a11-3e82-47d3-99bb-09dd12c5f7b5"
    },
    {
        "author": "錢惟治",
        "paragraphs": [
            "聖主欽崇教，千光顯紺容。",
            "映雲窗倚暖，籠月箔花重。",
            "浄剎香風遠，危欄碧霧沈。",
            "勝因良以詠，華閣一斯逢。"
        ],
        "title": "春日登大悲閣",
        "id": "2afc8c67-2eb4-4a91-a1a5-82dcf95bdb14"
    },
    {
        "author": "錢惟治",
        "paragraphs": [
            "碧天臨迥閣，晴雪點山屏。",
            "夕煙侵冷箔，明月歛閑亭。"
        ],
        "title": "春日登大悲閣二首  其一",
        "id": "89e9ce65-1225-46ab-9660-731b9678d667"
    },
    {
        "author": "錢惟治",
        "paragraphs": [
            "裊霞披迥殿，香霧擁輕簾。",
            "曉花歌靜院，芳樹捧晴簷。"
        ],
        "title": "春日登大悲閣二首  其二",
        "id": "b223ff17-1130-4bae-aa32-56e67b1bf2ac"
    },
    {
        "author": "向敏中",
        "paragraphs": [
            "九萬鵬霄振翼時，與君同折月中枝。",
            "細思淳化持衡者，得到于今更有誰。"
        ],
        "title": "寄寇平仲",
        "id": "f5251022-aefe-4c94-8af3-51e7c398b8b0"
    },
    {
        "author": "向敏中",
        "paragraphs": [
            "恨別春歸酒滿杯，殘芳繚繞舊亭臺。",
            "不甘淑景隨風變，剛被炎光繼日催。",
            "弱柳綠濃還易合，夭桃紅盡更難開。",
            "明年復與君相約，重遣陽和早到來。"
        ],
        "title": "春暮  其一",
        "id": "687c8e25-e939-4940-9b48-eec7c75da8e3"
    },
    {
        "author": "向敏中",
        "paragraphs": [
            "落紅庭院綠池塘，語燕啼鶑亦可傷。",
            "霽柳吹花春已老，暄槐成幄日初長。"
        ],
        "title": "春暮  其二",
        "id": "b5df03d3-8006-481e-b4b0-43129f4d06e1"
    },
    {
        "author": "向敏中",
        "paragraphs": [
            "蜂蝶如知春已歸，雨餘鶑亦縷金衣。",
            "東風盡把楊花翦，吹作滿城輕雪飛。"
        ],
        "title": "春暮  其三",
        "id": "62df4dc2-07aa-4c0b-b78a-7e78dbdcea6e"
    },
    {
        "author": "向敏中",
        "paragraphs": [
            "千朵穠芳倚檻斜，一枝枝綴亂雲霞。",
            "憑君莫厭臨風看，占斷春光是此花。"
        ],
        "title": "桃花",
        "id": "83c05239-e20e-4290-a39f-c0f09548a905"
    },
    {
        "author": "向敏中",
        "paragraphs": [
            "昔爲宰輔居黄閣，今作元戎控夏臺。",
            "萬里蒼黔漸受賜，一方清晏有何才。",
            "紫宸杳杳彌年別，紅旆翩翩映日開。",
            "將相官榮如我少，不須頻獻手中杯。"
        ],
        "title": "偶吟遣懷",
        "id": "2b3518d3-b07f-4c2a-9f72-8210e2d2f499"
    },
    {
        "author": "向敏中",
        "paragraphs": [
            "勳將鐘鼓堪銘鏤，業爲皇王致太平。",
            "貔虎有威開玉帳，犬戎無戰卧金鉦。"
        ],
        "title": "呈知鄜州何士宗",
        "id": "68728412-834f-4152-a64a-c291d0ea30f3"
    },
    {
        "author": "向敏中",
        "paragraphs": [
            "四面煙嵐合，吟魂到便清。",
            "亂山供遠翠，幽竹送寒聲。",
            "磬韻聽時歇，雲根望處生。",
            "塵機閑擺落，潛得笑浮榮。"
        ],
        "title": "游浄居寺",
        "id": "67cafd27-7324-4bcd-9ac3-7b01b5fa37a9"
    },
    {
        "author": "向敏中",
        "paragraphs": [
            "峽山勝地安禪處，萬仞危橋壓要津。",
            "世上豈知名利路，浪中空笑往來人。",
            "倚門怪石狂遮面，入座寒雲碎遶身。",
            "日暮西風懶回首，滿林幽鳥語聲頻。"
        ],
        "title": "峽山飛來寺",
        "id": "2080d4db-cca9-4fa8-992f-1125b2504caa"
    },
    {
        "author": "向敏中",
        "paragraphs": [
            "岑樓高架郁嵯峨，幾度憑欄發浩歌。",
            "春樹鳥聲當戶巧，夕陽山色卷帘多。",
            "花凝玉勒含煙露，酒泛金樽醉綺羅。",
            "自是梁園知好客，不妨車馬日相過。"
        ],
        "title": "題義門胡氏華林書院",
        "id": "a582968d-3ce8-44c5-b54e-a282bf93fa08"
    },
    {
        "author": "向敏中",
        "paragraphs": [
            "律管風生消暮景，塞原煙靜絕妖氛。",
            "坐移殘燭光陰變，故舊年華一夜分。"
        ],
        "title": "延安守歲",
        "id": "edff5d6a-8dcb-4c48-a45a-f43868cafd60"
    },
    {
        "author": "向敏中",
        "paragraphs": [
            "四時常有煙棚合，三月猶無菜甲生。"
        ],
        "title": "句",
        "id": "9ceea17b-6e2c-4833-9ccd-83c43cc73e47"
    },
    {
        "author": "向敏中",
        "paragraphs": [
            "詩題：寄寇平仲首句：玉殿登科四十年。"
        ],
        "title": "存目",
        "id": "b92fc7fc-fd72-497c-b669-e9cb037c7d8f"
    },
    {
        "author": "張度",
        "paragraphs": [
            "金谷花時醉一場，舊遊無日不思量。",
            "誰知萬水千山裏，枉被人傳過洛陽。"
        ],
        "title": "題洛陽村寺",
        "id": "a1b3704b-1d05-45ce-9fc1-90ced5f364b7"
    },
    {
        "author": "宋湜",
        "paragraphs": [
            "憐君將命拜新恩，送別都門亦斷魂。",
            "雨歇桂林秋更暖，瘴連梅嶺日多昏。",
            "詔頒海徼征徭薄，兵罷蠻州市井繁。",
            "愧我不才居禁近，前春灑掃待回轅。"
        ],
        "title": "送陳堯叟赴廣西漕",
        "id": "961d1a4a-2ef3-4960-8807-93f23405c7b1"
    },
    {
        "author": "宋湜",
        "paragraphs": [
            "宦路厭風塵，高堂役夢頻。",
            "拜章辭旨切，致政罷光新。",
            "陶令羞爲吏，潘生喜養親。",
            "况登朝序貴，半俸豈憂貧。"
        ],
        "title": "贈淳于公歸養",
        "id": "067e653b-3584-4302-ba57-da88a9e5ca80"
    },
    {
        "author": "宋湜",
        "paragraphs": [
            "紛紛游客豫章回，俱道華林就學來。",
            "門第昔年旌闕聳，主人長日講筵開。",
            "化行鄉黨渾無頌，教得兒孫盡有才。",
            "好是諸生游息處，四時花木繞書臺。"
        ],
        "title": "題義門胡氏華林書院",
        "id": "fee05974-130d-4f8b-9588-14ccf78d2370"
    },
    {
        "author": "呂文仲",
        "paragraphs": [
            "青葱溫樹非塵境，鼇岫金鑾近日邊。",
            "石壁天章垂雨露，璇題宸翰動雲烟。",
            "西垣賈馬徵辭客，東觀蓬瀛集列仙。",
            "讌喜酡顔飛玉斝，鏗鏘奮藻擘花牋。",
            "唐虞盛化高千古，葵藿傾心祝萬年。",
            "自顧薄才誠有媿，不知何以奉羣賢。"
        ],
        "title": "禁林讌會之什",
        "id": "f6145753-a2f8-42af-a031-082c88ff339c"
    },
    {
        "author": "呂文仲",
        "paragraphs": [
            "世世趨庭列雁行，烟蘿泉石繞書堂。",
            "分題月下聯書版，聚宴花前獻壽觴。",
            "旌表异恩逢聖代，隠居佳致接仙鄉。",
            "因知孝治垂風化，青史留名道允光。"
        ],
        "title": "題義門胡氏華林書院  其一",
        "id": "36d4fda0-7c20-44cd-9091-565426d9740b"
    },
    {
        "author": "呂文仲",
        "paragraphs": [
            "簪裾幾世住南昌，講學旌閭曄日光。",
            "舊里葛山同井邑，遠方廬阜出門牆。",
            "康成業自詩書顯，卜世家由孝弟彰。",
            "二隠昔慚聯懿分，同將姓字列東堂。"
        ],
        "title": "題義門胡氏華林書院  其二",
        "id": "5bbbed5f-ecd0-4f64-af56-3bdff880b562"
    },
    {
        "author": "呂文仲",
        "paragraphs": [
            "君家高誼冠南州，舊輯書堂聚北流。",
            "北飯未嘗輕下客，名園不羨覓封侯。",
            "挂冠令有陶彭澤，訪道人希許遠遊。",
            "他年濯纓江海去，終期此日挹浮邱。"
        ],
        "title": "題義門胡氏華林書院  其三",
        "id": "92b56499-5a87-4f16-ad56-7afa3da0d9f1"
    },
    {
        "author": "謝泌",
        "paragraphs": [
            "潮田種稻重收穀，山路逢人半是僧。",
            "城裏三山千簇寺，夜間七塔萬枝燈。"
        ],
        "title": "長樂集總序",
        "id": "3ab61cf5-ddfa-4b5f-ab6c-c68928990745"
    },
    {
        "author": "謝泌",
        "paragraphs": [
            "舊刻巖前文字在，登臨盡日動悲辛。",
            "子孫千載知多少，只我今來嗣後塵。"
        ],
        "title": "謝客巖",
        "id": "55a75a76-24e4-45d0-9641-5528a1ed1132"
    },
    {
        "author": "王礪",
        "paragraphs": [
            "滄波泛瓶錫，幾月到天朝。",
            "鄉信日邊斷，歸程海面遥。",
            "秋泉吟裏落，霜葉定中飄。",
            "爲愛華風好，扶桑夢自消。"
        ],
        "title": "贈日本僧",
        "id": "b683b289-d382-4c34-941a-1c96f0be8071"
    },
    {
        "author": "李含章",
        "paragraphs": [
            "巨石何年琢，爲盆勢莫裁。",
            "圓疑通澤國，深可並天台。",
            "法水長時滿，青蓮向日開。",
            "無人知此喻，寂寞首空迴。"
        ],
        "title": "石盆寺",
        "id": "22895b20-b478-4135-8267-0d8f3556721b"
    },
    {
        "author": "李含章",
        "paragraphs": [
            "修笙簇徑出林椒，可與遊人避俗囂。",
            "曲檻隔花安筆硯，小窗延月伴簞瓢。",
            "紅藤引蔓移山豆，綠葉分葩植水蕉。",
            "到此每憐清氣別，可堪寒夜雨瀟瀟。"
        ],
        "title": "題武陵護戎林亭",
        "id": "d9af1b69-df59-444e-b77a-39131e978240"
    },
    {
        "author": "李含章",
        "paragraphs": [
            "聞說幽亭氣象寬，何須基構入雲端。",
            "平瞻一郡連山翠，遠矚千門枕水寒。",
            "風拂石床松子墜，雨籠莎徑栗花乾。",
            "遥知出定牽吟夜，只欠清猿嘯碧湍。"
        ],
        "title": "寄題元長老林亭",
        "id": "7b978b0e-3820-4ad6-aa4c-8e77bfe0ff70"
    },
    {
        "author": "李含章",
        "paragraphs": [
            "數家茅屋枕魚磯，歲歲生涯在渺瀰。",
            "雞犬怪人奔竹徑，兒孫逢客倚柴籬。",
            "壁懸簑笠殘煙雨，門對溪山閱盛衰。",
            "一曲新歌一船月，夜深來往碧漣漪。"
        ],
        "title": "漁家",
        "id": "2cccd306-04a6-4a38-9bb5-42a9228fefb0"
    },
    {
        "author": "李含章",
        "paragraphs": [
            "回翔青瑣已多時，四海歸榮更是誰。",
            "通籍禁中參鳳閣，司言天上煥龍墀。",
            "修文禮樂源何大，振筆雲雷澤益滋。",
            "若把王褒頌勳業，未如際會遇昌期。"
        ],
        "title": "寄內翰王同年",
        "id": "79838f75-5f91-4507-917b-5aea2a0b765d"
    },
    {
        "author": "李含章",
        "paragraphs": [
            "爲儒還解著征衣，遠戍沙連白草齊。",
            "雁陣不衝羌笛怨，狼煙微認塞雲底。",
            "蕎花露溼堆空塹，蓼水泓澄截古堤。",
            "漸近界河分內外，野禽嘐戛路東西。"
        ],
        "title": "河北行",
        "id": "bc01cf7a-9d73-478c-805f-81f56ec72c7e"
    },
    {
        "author": "李含章",
        "paragraphs": [
            "戛雲秋翼健磨天，九萬修程孰可肩。",
            "五馬幸歸鄉國路，百城初認釣魚船。",
            "餘霞綺閣方池上，宿靄人家疊嶂前。",
            "多感聖君垂異寵，力思報效向衰年。"
        ],
        "title": "出典宣城三首  其一",
        "id": "8a271a91-623f-49b5-bed1-1d3528c8657d"
    },
    {
        "author": "李含章",
        "paragraphs": [
            "蘆花未白蓼初紅，綠水澄藍是處通。",
            "景色不須今日別，煙光仍與昔時同。",
            "馬嘶曉月思閑廐，帆掛秋光足便風。",
            "寄語路人休借問，錦衣歸去一衰翁。"
        ],
        "title": "出典宣城三首  其二",
        "id": "ad381d8a-3f09-45c9-b6a6-81bad3d2b62e"
    },
    {
        "author": "李含章",
        "paragraphs": [
            "分符慙寡術，榮抃出京畿。",
            "況什新秋節，重經舊釣磯。",
            "江村初雨歇，水國淡煙微。",
            "一路風光好，還同衣錦歸。"
        ],
        "title": "出典宣城三首  其三",
        "id": "4d2000c0-d7ca-430d-9bde-c96d11020d56"
    },
    {
        "author": "李含章",
        "paragraphs": [
            "碧草芊綿十洞春，青蒼寒疊五溪雲。",
            "山縈乳竇層層秀，路隔桃花處處分。",
            "苔徑竹深迷鶴跡，石壇松古漏星文。",
            "通宵回想塵寰事，好結茅茨向水濱。"
        ],
        "title": "遊桃源觀",
        "id": "5420fd41-0a5a-429b-8de4-cb276d270c43"
    },
    {
        "author": "李含章",
        "paragraphs": [
            "高韻出重城，林梢鶴夢清。",
            "九衢方月曉，四野復霜晴。",
            "會有神仙聽，能無魍魎驚。",
            "寒山深洞口，依約片雲橫。"
        ],
        "title": "相國寺晚鐘",
        "id": "235b3777-a662-49fd-846b-3fea1126510a"
    },
    {
        "author": "李含章",
        "paragraphs": [
            "不愁白日斜，唯只是僧家。",
            "遠徑接芳草，閒庭掩落花。",
            "木欄棲悲翠，盆水種蒹葭。",
            "到此常留意，深窗自煮茶。"
        ],
        "title": "僧家",
        "id": "5fb28b2c-0e7c-4198-9c5b-04052da8d877"
    },
    {
        "author": "李含章",
        "paragraphs": [
            "樓臺高聳入中天，壓破寒山數畝煙。",
            "永日松欄幽鳥語，半空巖石老僧禪。",
            "窗臨樛木排深澗，簷拂長蘿下翠顛。",
            "野客每來何所得，一聲秋磬似相便。"
        ],
        "tags": [
            "庐山"
        ],
        "title": "題廬山上化成寺",
        "id": "0f215039-b899-47a0-b117-81269575b3ae"
    },
    {
        "author": "馬亮",
        "paragraphs": [
            "高閣登臨暑氣空，綠槐蟬噪咽清風。",
            "我今到此須懷感，多少行人道路中。"
        ],
        "title": "滴翠軒",
        "id": "b47cf0ea-ea42-4656-a6b3-8730eec5e99c"
    },
    {
        "author": "王戩",
        "paragraphs": [
            "竹山絕頂古招提，境異相將待國齊。",
            "靈鷲雄吞台嶽小，瑞峰高壓斗牛低。",
            "雲深石怪宜猿隠，水靜林幽樂鳥啼。",
            "見說當年封紫籜，只因丹鳳此中棲。"
        ],
        "title": "題紫籜寺",
        "id": "c87cc339-10ac-47fb-9ceb-f59ff21c1fcf"
    },
    {
        "author": "范令孫",
        "paragraphs": [
            "孤雲不爲雨，盡日却歸山。"
        ],
        "title": "句",
        "id": "bde2ac08-a12e-46a1-9f80-0cfc4cdc8171"
    },
    {
        "author": "陳白",
        "paragraphs": [
            "鷺行飛起綠楊岸，漁笛吹殘明月灘。",
            "一片畫圖收不得，何人終日倚闌干。"
        ],
        "title": "題元象大師房",
        "id": "603f5fd1-e463-4fe0-bc59-1eb4675b966d"
    },
    {
        "author": "陳白",
        "paragraphs": [
            "台嶺名將方丈齊，當年曾說二僊迷。",
            "無人再得洞中信，空有桃花落剡溪。"
        ],
        "title": "妙智寺  其一",
        "id": "cc97248c-691c-4fac-8bb4-0e61a59c6215"
    },
    {
        "author": "陳白",
        "paragraphs": [
            "排危步步上天梯，喬木蒼蒼拂紫霓。",
            "向日莫催琪樹老，清宵應見玉繩低。",
            "雲蒸巨壑金虬蟄，月落高巖翠羽栖。",
            "況復僊翁丹井在，碧霄歧路不須迷。"
        ],
        "title": "妙智寺  其二",
        "id": "54cf6c8b-b9bb-4360-a117-6126cd5074c8"
    },
    {
        "author": "陳白",
        "paragraphs": [
            "八重峰頂望羣山，百谷東流去不還。",
            "惟有右軍遺跡在，月波時落墨池間。"
        ],
        "title": "妙智寺  其三",
        "id": "ff39d582-3c02-4921-a820-e9d06b0c7862"
    },
    {
        "author": "陳白",
        "paragraphs": [
            "了了無凝滯，誰人知此心。",
            "開池待海月，種樹宿沙禽。",
            "白雪盈青簡，古風生素琴。",
            "由來大隠者，何必在山林。"
        ],
        "title": "題勝光怡道軒",
        "id": "0318451e-032e-46ce-8ee7-895c5ac5d997"
    },
    {
        "author": "和㠓",
        "paragraphs": [
            "累葉聚居旌孝行，一齋崇講待儒流。",
            "滿堂書史勝金玉，入檻峰巒逼斗牛。",
            "墨客四來深慕義，本奴千樹等封侯。",
            "南昌舊令曾羈宦，悔不當初命駕游。"
        ],
        "title": "題義門胡氏華林書院",
        "id": "022b4087-b40a-4a9e-87a3-4da1784adbbc"
    },
    {
        "author": "薛映",
        "paragraphs": [
            "爽氣乘秋至，凉飆蕩暑初。",
            "泠泠含遠籟，槭槭動輕裙。",
            "翠幕波無際，修篁韻有餘。",
            "潛驚塞草綠，乍拂井桐疏。",
            "素髮悲郎將，霜紈感婕妤。",
            "窗光流熠耀，簾影亂蟾蜍。",
            "塵襲青絲騎，香飄紺幰車。",
            "故宮經馺娑，別館度儲胥。",
            "薄暮來金埒，凌晨上玉除。",
            "寧同起窮巷，賸欲賦愁予。"
        ],
        "title": "清風十韻",
        "id": "9aaed1d1-18fe-4764-827c-d6be3e1522da"
    },
    {
        "author": "薛映",
        "paragraphs": [
            "月放冰輪傍絳河，相期寶婺夜經過。",
            "嫦娥不惜宮中桂，乞與天香分外多。"
        ],
        "title": "戊申年七夕五絕  其一",
        "id": "fe22db9a-4a44-4cf0-8b1e-3d5bbb938802"
    },
    {
        "author": "薛映",
        "paragraphs": [
            "碧天如水月如鈎，金露盤高玉殿秋。",
            "青鳥潛來報消息，一時西望九花虯。"
        ],
        "title": "戊申年七夕五絕  其二",
        "id": "ddecd359-856a-4205-b96e-dcec526fb85d"
    },
    {
        "author": "薛映",
        "paragraphs": [
            "漢殿初呈楚舞時，月臺風榭鎮相隨。",
            "如何牛女佳期夕，又待鑾輿百子池。"
        ],
        "title": "戊申年七夕五絕  其三",
        "id": "6ae94407-6ec1-46a6-8044-8fa165126d3a"
    },
    {
        "author": "薛映",
        "paragraphs": [
            "月露庭中錦繡筵，神光五色一何鮮。",
            "世間工巧如求得，四至卿曹亦偶然。"
        ],
        "title": "戊申年七夕五絕  其四",
        "id": "614dbadb-3eea-44fe-b107-0adc4cce2e22"
    },
    {
        "author": "薛映",
        "paragraphs": [
            "銀河耿耿露漙漙，彩縷金針玉佩環。",
            "天媛貪忙爲靈匹，幾時留巧與人間。"
        ],
        "title": "戊申年七夕五絕  其五",
        "id": "7297da0a-9416-458a-b8be-65bfb587951e"
    },
    {
        "author": "薛映",
        "paragraphs": [
            "晉朝名理漢循良，胡粉宮闈紫界牆。",
            "得請仍辭史官筆，憶歸重換會稽章。",
            "閒尋嶽寺茶香細，盛會江樓鱠縷長。",
            "官是秋曹俱老大，異時同約棹滄浪。"
        ],
        "title": "送高學士知越",
        "id": "198feef0-4396-4cb1-91fd-80ace572fb10"
    },
    {
        "author": "薛映",
        "paragraphs": [
            "臺盤疏石渠，激流不四面。",
            "夏屋有餘清，羽觴隨意轉。",
            "賓告醉言歸，主稱情未惓。",
            "雖非禊飲辰，豈謝蘭亭讌。"
        ],
        "title": "典水亭",
        "id": "f66c7fd1-b771-4018-8dc5-85849ae1a09f"
    },
    {
        "author": "薛映",
        "paragraphs": [
            "黄鵠晨霞傍樓起，頭陀秋草繞碑荒。"
        ],
        "title": "句",
        "id": "ede0db4a-26fa-447e-be37-476c3de01191"
    },
    {
        "author": "晁逈",
        "paragraphs": [
            "靜中好，冥心歸宴寂。",
            "齋己不虛吟，靜是真消息。"
        ],
        "title": "靜中好",
        "id": "fef2068d-898f-40a6-bd13-055a72e6fe09"
    },
    {
        "author": "晁逈",
        "paragraphs": [
            "了知入道門，先從靜爲祖。",
            "靜勝則心安，安久虛靈府。",
            "虛極發明靈，洞徹無不睹。",
            "天然法樂多，豈比聞簫鼓。"
        ],
        "title": "靜深生四妙辭",
        "id": "c59fd3c6-dc59-40b3-8f04-5e6a1d7dcd60"
    },
    {
        "author": "晁逈",
        "paragraphs": [
            "圖上華夷能盡記，未始經行一步地。",
            "博聞强識總周知，心不能行亦如是。"
        ],
        "title": "有警辭",
        "id": "b2ba207d-a97f-4dfc-ba5d-483929954688"
    },
    {
        "author": "晁逈",
        "paragraphs": [
            "若能覺其夢，且悟浮生如戲弄。",
            "若能智其識，漸悟狂知枉心力。",
            "若能性其情，大悟歸真即妙明。",
            "喜得自然三悟法，書之聊以表研精。"
        ],
        "title": "三悟辭",
        "id": "523638a2-04fa-4052-b284-3029b4b55f07"
    },
    {
        "author": "晁逈",
        "paragraphs": [
            "心如常滿杯，所以明知足。",
            "心似不燃火，所以明無欲。",
            "二法可行持，書紳聊自勗。"
        ],
        "title": "書紳二法辭",
        "id": "a628af79-aaf6-40e9-865b-38f09e3fb1a7"
    },
    {
        "author": "晁逈",
        "paragraphs": [
            "了達事終虛，往事何殊夢。",
            "此後事來干，屹如山不動。",
            "了達事終虛，往事今何在。",
            "此後事來干，豁若空虛礙。",
            "獨覺貴高奇，傑出羣迷外。"
        ],
        "title": "超真獨覺辭",
        "id": "1f8f0ba5-792a-44df-ad32-802f66d77d5f"
    },
    {
        "author": "晁逈",
        "paragraphs": [
            "紛然往事來，浮雲經大空。",
            "喧然是非聲，驚飈觸灌叢。",
            "古今無奈何，魏順於其中。"
        ],
        "title": "知常委順辭",
        "id": "177925de-c6f5-49af-9fba-f22bc2e339ae"
    },
    {
        "author": "晁逈",
        "paragraphs": [
            "事往終空，如雲如風。",
            "事來不絕，如日如月攝。",
            "念神凝，久習而成。",
            "觸境情起，即時而止。",
            "不可殫言，自當求理。"
        ],
        "title": "自爲觀照總持辭",
        "id": "db9c694f-8108-44dd-aae0-af9b97e6a75d"
    },
    {
        "author": "晁逈",
        "paragraphs": [
            "形是幻，情是夢，寢興視息隨羣動。",
            "當念元來一切無，豁然頓遣心中空。"
        ],
        "title": "反本觀空無礙辭",
        "id": "13901c44-a938-4e08-b48b-0f7f2085d02e"
    },
    {
        "author": "晁逈",
        "paragraphs": [
            "以靜制動，靜爲躁君。",
            "以虛受有，虛緣葆真。",
            "詳而後習，可書諸紳。"
        ],
        "title": "簡求心要書紳辭",
        "id": "6d6d9087-d2d6-4d61-8ba1-e3b5059e2c7f"
    },
    {
        "author": "晁逈",
        "paragraphs": [
            "陶令曾言歸去來，解印還家不迴首。",
            "屏貴都遺身外名，忘憂酷嗜杯中酒。",
            "白傅曾言歸去來，了知浮世非長久。",
            "獨步逍遥自得場，飲食寢興隨所偶。",
            "羅隠曾言歸去來，濩落生涯何所有。",
            "明日船中竹一竿，要學江湖釣魚手。",
            "晁叟亦言歸去來，抗表辭榮養衰朽。",
            "京洛紅塵舊滿衣，總脫臨風都抖擻。"
        ],
        "title": "倣歸去來辭",
        "id": "64791ba7-e47b-4adc-86d1-aba62b99b880"
    },
    {
        "author": "晁逈",
        "paragraphs": [
            "人事常酌中，取象如敧器。",
            "器平不敧覆，有同身爽利。",
            "道心常不繫，取象如慮舟。",
            "舟閒隨逝止，可比性優游。",
            "能符雙喻者，何虛復何憂。"
        ],
        "title": "雙喻辭",
        "id": "88e43831-812a-43ee-8530-2130378c6ee0"
    },
    {
        "author": "晁逈",
        "paragraphs": [
            "咨咨爾幻身，誰能住世久。",
            "洪纖妍媿，豈長存而不朽。",
            "咨咨爾幻心，常隨外物誘。",
            "風生電滅，求其狀而何有。",
            "豁然達理，忽洞見於天真。",
            "未能無悶，或沃之以聖酒。",
            "去鄉遊蕩久不歸，今覺窮途自迴首。"
        ],
        "title": "智斷身心辭",
        "id": "e56ae5d6-9ea0-4b68-9ed5-159ac6333e5e"
    },
    {
        "author": "晁逈",
        "paragraphs": [
            "蒙以正，德而隠。",
            "專於靜，遯於遯。",
            "無是無非無所求，無名無迹無諸悶。",
            "愚自書紳用此言，深心更與何人論。"
        ],
        "title": "集句書紳自用辭",
        "id": "a8c93a91-3523-4f3a-af94-14dbafe9d125"
    },
    {
        "author": "晁逈",
        "paragraphs": [
            "物來誘之而不隨，物來觸之而不動。",
            "不隨不動自由心，何須結社詢千衆。",
            "萬事悠悠過即空，追思豈異春宵夢。"
        ],
        "title": "洞心情境定心篇",
        "id": "b39b6809-5df3-4fad-896d-c7ba871eeefe"
    },
    {
        "author": "晁逈",
        "paragraphs": [
            "人多樂於親新相知，又多悲於生別離。",
            "唯能與道相知久，如魚樂水無暌時。",
            "樂道至樂非常樂，宜真造適潜熙怡。",
            "逌然在心不在境，安能更與白雲期。"
        ],
        "title": "與道相知最樂篇",
        "id": "960a7eee-f4d1-4460-a119-a0f8d0f7d2a7"
    },
    {
        "author": "晁逈",
        "paragraphs": [
            "心本不愆自然戒，何用科條心毀敗。",
            "心本不動自然定，何用勤勞止自兢。",
            "心本不迷自然慧，何用參尋叩倫類。",
            "即今知此三自然，奉以周旋無失墜。"
        ],
        "title": "三法自然歌",
        "id": "f3504181-17c3-4a9d-9eab-a97b897d1096"
    },
    {
        "author": "晁逈",
        "paragraphs": [
            "無所求，擺落人間萬事休。",
            "有所求，安養衰年樂聖猷。",
            "不願竹木林內隠，不願蓮花社裏收。",
            "願在清平仁壽域，含華守素得優游。"
        ],
        "title": "無有所求歌",
        "id": "6be8465b-0c85-4ca7-aebf-431f0534e53a"
    },
    {
        "author": "晁逈",
        "paragraphs": [
            "白氏先生躭醉吟，銜杯灑翰恣歡心。",
            "樽空才盡若爲計，釋悶遣懷功未深。",
            "愚稱居士名醒默，清思忘言求妙德。",
            "習此功成道更高，不到詩魔兼酒惑。"
        ],
        "title": "醒默居士歌",
        "id": "a3e43ad7-26a0-4ded-bc46-7cd68ee400dd"
    },
    {
        "author": "晁逈",
        "paragraphs": [
            "處世間法，或伸或屈。",
            "用觀察智，無固無必。",
            "出世間法，勿違勿失。",
            "用决定信，惟精惟一。",
            "曲盡其妙，退藏於密。"
        ],
        "title": "并用存心微妙訣",
        "id": "dda48389-b5ef-4ef8-81ed-76a7266e3151"
    },
    {
        "author": "晁逈",
        "paragraphs": [
            "性之生情，爲夢爲想。",
            "性之生緣，如影如響。",
            "不有古聖，愚將安仰。",
            "不有妙道，愚將安倣。",
            "爰得智刃，决開疑綱。",
            "人不同心，超然獨往。",
            "明融日新，率由天奬。"
        ],
        "title": "四方觀練深心訣",
        "id": "50f7fcaa-1583-4e4f-bd0c-d97ce5473c95"
    },
    {
        "author": "晁逈",
        "paragraphs": [
            "心空如太空，豁然無可觸。",
            "一真法界中，靈照常安住。"
        ],
        "title": "偈",
        "id": "1f39302b-782c-4701-84ce-040c580ccf24"
    },
    {
        "author": "晁逈",
        "paragraphs": [
            "清澄寂滅海，明浄涅槃天。",
            "到此方知樂，休躭濁睡眠。"
        ],
        "title": "自警",
        "id": "39773ec0-12e2-4988-bc6d-d0f1492ebabc"
    },
    {
        "author": "晁逈",
        "paragraphs": [
            "了知起滅意，决定生死根。",
            "不復隨緣轉，是名不動尊。"
        ],
        "title": "堅凝",
        "id": "a7216d3b-b2c4-4286-ac82-e7125a7652b7"
    },
    {
        "author": "晁逈",
        "paragraphs": [
            "與道彌新世轉疏，老心恢廓學如初。",
            "妄緣紛擾隨時過，雲物何曾礙碧虛。"
        ],
        "title": "十魔軍",
        "id": "be6e2d6d-b397-468f-9002-81ff9458470f"
    },
    {
        "author": "晁逈",
        "paragraphs": [
            "賦象各由心，影響無欺詐。",
            "元無造化工，羣生自造化。"
        ],
        "title": "造化因心偈",
        "id": "6d41a5e8-1d59-430a-8b6b-aaf992f116eb"
    },
    {
        "author": "晁逈",
        "paragraphs": [
            "牢收長物金三品，密寫虛名墨一行。",
            "失道信緣成苦趣，懵然流轉海茫茫。"
        ],
        "title": "意不求如  其一",
        "id": "bca39dfd-76d0-48a7-baf8-abb995710969"
    },
    {
        "author": "晁逈",
        "paragraphs": [
            "風花榮落速，水月浄明深。",
            "物物觀天理，資吾入道心。"
        ],
        "title": "意不求如  其二",
        "id": "9346bb73-34e5-49f6-8274-c0ac16ff1697"
    },
    {
        "author": "晁逈",
        "paragraphs": [
            "心息相依，息調心靜。",
            "靜調久久，可成勝定。",
            "神氣相合，氣和神清。",
            "清和久久，可致長生。"
        ],
        "title": "禪道同功修養訣",
        "id": "122d1563-5ae3-48f1-850d-4d1abeee4db0"
    },
    {
        "author": "晁逈",
        "paragraphs": [
            "老來何故惜分陰，如月明虧魄漸侵。",
            "進道不遑求廣智，隨時隨處且冥心。"
        ],
        "title": "晚年勤道自修詩",
        "id": "5a5dd333-546f-452c-bc33-418c0b848663"
    },
    {
        "author": "晁逈",
        "paragraphs": [
            "恬和端潔及虛明，六妙均融道法成。",
            "願考此祥皆密契，不求知己浪傳名。"
        ],
        "title": "心禱六符詩",
        "id": "5ec0d7a7-c204-4163-8086-aeebf3da1583"
    },
    {
        "author": "晁逈",
        "paragraphs": [
            "今人學宴坐，不免尋思過。",
            "欲免尋思過，但知學宴坐。"
        ],
        "title": "擬古人詩",
        "id": "31a1e690-675c-4182-b305-1ae94882c1a7"
    },
    {
        "author": "晁逈",
        "paragraphs": [
            "人愛貴而富，我愛白而虛。",
            "富貴榮辱會，虛白吉祥居。"
        ],
        "title": "擬龐居士詩",
        "id": "0706107b-1712-43a7-b935-0d779b9bac70"
    },
    {
        "author": "晁逈",
        "paragraphs": [
            "求位不由己，求道不由天。",
            "位即無以求，道可使進焉。",
            "且務由己者，己能盡心源。",
            "勿問由天者，天高擅化權。"
        ],
        "title": "擬白樂天詩  其一",
        "id": "78019ddc-eae8-46fc-86d7-9e99b491147a"
    },
    {
        "author": "晁逈",
        "paragraphs": [
            "順逆不由己，喜怒不由他。",
            "他即無奈何，己可存太和。",
            "且務由己者，克己諒誹多。",
            "勿貴由他者，他心是我魔。"
        ],
        "title": "擬白樂天詩  其二",
        "id": "997e3def-e511-429e-963e-29fce7387b14"
    },
    {
        "author": "晁逈",
        "paragraphs": [
            "起滅心不停，生化形無數。",
            "奇哉大丈夫，自在空中住。"
        ],
        "title": "偈  其一",
        "id": "01feefd7-6672-495f-9df1-660bcb944442"
    },
    {
        "author": "晁逈",
        "paragraphs": [
            "一切是非藪，皆從外聽成。",
            "我是厭聞者，反聽存靈響。"
        ],
        "title": "偈  其二",
        "id": "d7c7584a-3c6c-4f20-bfe6-66b1d08e2b89"
    },
    {
        "author": "晁逈",
        "paragraphs": [
            "求聽存靈響，冥心合太虛。",
            "清融浮想盡，名曰小無餘。"
        ],
        "title": "偈  其三",
        "id": "656fa08a-4e92-4f01-969f-90e4c00173cd"
    },
    {
        "author": "晁逈",
        "paragraphs": [
            "權要亦有苦，苦在當憂責。",
            "閑慢亦有樂，樂在無縈迫。"
        ],
        "title": "擬白樂天詩",
        "id": "9beb9d8b-644c-48ed-a789-ee02b5556184"
    },
    {
        "author": "晁逈",
        "paragraphs": [
            "三空一不空，悟入勢孤雄。",
            "得道加殊稱，超天自在公。"
        ],
        "title": "具足觀修訣",
        "id": "83c8e5fd-f09b-468f-9216-0361504e20f9"
    },
    {
        "author": "晁逈",
        "paragraphs": [
            "心息音，混融深。",
            "智先覺，念無侵。",
            "隨辦及，即溫尋。",
            "用此法，存於心。"
        ],
        "title": "自曉存心訣",
        "id": "040172ba-b0c8-4236-ae78-da9efa398a52"
    },
    {
        "author": "晁逈",
        "paragraphs": [
            "羲和走馭趁年華，不許人間歲月賒。",
            "春正艷陽春即老，日方停午日還斜。",
            "時情莫測深如海，世事難齊亂似麻。",
            "已共身心要約定，古今如此勿驚嗟。"
        ],
        "title": "擬白樂天遣懷",
        "id": "3a9ffd6c-febf-42a8-9ef1-d0e60c0ca8fc"
    },
    {
        "author": "晁逈",
        "paragraphs": [
            "角勝勞生不足云，濫傳僧語亦非真。",
            "始知解愛禪中樂，萬萬人中無一人。"
        ],
        "title": "擬白樂天期李二十文略王十八質夫不至獨宿仙遊寺",
        "id": "f9a248af-e5ea-4e63-b51d-2110f0f02053"
    },
    {
        "author": "晁逈",
        "paragraphs": [
            "孟子四十心不動，定光四十心離塵。",
            "我到明年加一倍，如何此際尚因循。",
            "已喜自逃名宦綱，猶患長隨造化鈞。",
            "記得前賢有詩句，祖師元是世間人。"
        ],
        "title": "擬白樂天題贈定光上人",
        "id": "33efcc65-8c5f-4cd3-9a40-1dcc215e4abc"
    },
    {
        "author": "晁逈",
        "paragraphs": [
            "心不擇時息，書不擇時觀。",
            "達理意無礙，豁如天地寬。"
        ],
        "title": "擬白樂天詩",
        "id": "a0c4ff6c-d0e6-4de2-8bcf-9625bcf6d4ac"
    },
    {
        "author": "晁逈",
        "paragraphs": [
            "貌愚愚谷邃，道醉醉鄉春。",
            "愚醉無迷謬，伊予意又新。"
        ],
        "title": "詩一首",
        "id": "64b3350f-fa17-42ad-bec7-39e1c0d0acec"
    },
    {
        "author": "晁逈",
        "paragraphs": [
            "自學養恬休用智，從他名迹日衰微。",
            "我身不欲全高貴，高貴多乘禍敗機。"
        ],
        "title": "擬白樂天詩",
        "id": "2e84a52f-b808-4913-b8d1-494543c6398f"
    },
    {
        "author": "晁逈",
        "paragraphs": [
            "豁然悟空，了然見性。",
            "凝然不動，寂然無思。"
        ],
        "title": "願成四勝深心偈",
        "id": "95affe80-8917-4056-aa3e-e0931843685f"
    },
    {
        "author": "晁逈",
        "paragraphs": [
            "多圖果何益，只自勞奔競。",
            "不如收身心，凝然成靜定。"
        ],
        "title": "擬白樂天詩",
        "id": "a79b5a05-6be7-4d56-b327-edb66bfba231"
    },
    {
        "author": "晁逈",
        "paragraphs": [
            "精鶩成勤瘁，頤貞俟有瘳。",
            "吟生南越思，慈結北憂。",
            "粲枕甘爲蝶，豐厨厭炙牛。",
            "玄元知寡欲，平子尚多愁。",
            "夕鳥侵階啄，宵螢入樹流。",
            "玉書能靜覽，柱史倦閑投。",
            "忽賦行雲什，堪聽擊壤謳。",
            "期君整朝佩，仙置在瀛洲。"
        ],
        "title": "屬疾",
        "id": "de718192-4307-4178-b2f8-f725132963eb"
    },
    {
        "author": "晁逈",
        "paragraphs": [
            "仙御來相慰，解顔良會稀。",
            "病蠲宜養素，趣遠欲忘機。",
            "懲躁能無漸，延齡或可祈。",
            "影摇珠箔細，聲泛細箏微。",
            "委恨餘班扇，流歡入楚衣。",
            "陶潛知夢穩，韓壽畏香飛。",
            "氣爽蒼龍闕，凉生白虎闈。",
            "健資雞距筆，偷撼獸鐶扉。",
            "松下琴心逸，江東鱠縷肥。",
            "宿懷真隠處，終約與同歸。"
        ],
        "title": "清風十韻",
        "id": "09081502-49a1-41f6-9d35-fbaa4f005ccd"
    },
    {
        "author": "晁逈",
        "paragraphs": [
            "鍊礦成金得寶珍，鍊情成性合天真。",
            "相逢此理交談者，千百人中無一人。"
        ],
        "title": "燕居",
        "id": "929c1bd0-69a6-4981-a7d0-0fa7bc4742aa"
    },
    {
        "author": "晁逈",
        "paragraphs": [
            "餞別閶門復少留，故人邀我浣離愁。",
            "旋沽美醖乘漁艇，急棹斜陽到虎丘。",
            "千古劍池呀怪石，一方金地枕清流。",
            "歸時眷戀情無限，不得從容秉燭遊。"
        ],
        "title": "遊虎丘詩",
        "id": "f77ee169-8f16-4eaf-b807-4ad9ccc96aa3"
    },
    {
        "author": "晁逈",
        "paragraphs": [
            "覆簣由心匠，多奇勢逼真。",
            "盆池幽閒古，拳石翠峰新。",
            "雲淡爐煙合，松滋樹影鄰。",
            "不須同謝傅，對此已精神。"
        ],
        "title": "假山",
        "id": "efb6efee-2910-4596-94c6-d6c65e7f4019"
    },
    {
        "author": "晁逈",
        "paragraphs": [
            "條教屬惟良，乘秋始辦裝。",
            "朱轓重按部，白首尚爲郎。",
            "督課民期富，從儒道益光。",
            "更資談博物，千載楚萍鄉。"
        ],
        "title": "送何水部蒙出牧袁州",
        "id": "d17b6849-a4fd-41d5-a31f-d203ef525d8b"
    },
    {
        "author": "晁逈",
        "paragraphs": [
            "宜城徵美醖，漢水得佳舫。",
            "登峴思前哲，遊池醉夕陽。"
        ],
        "title": "詩一首",
        "id": "c1f9893e-9448-47e1-bfa1-a1108e314b3b"
    },
    {
        "author": "晁逈",
        "paragraphs": [
            "安得大金柅，制彼日月輪。",
            "免同流水車，今人續古人。"
        ],
        "title": "句  其一",
        "id": "f689dab8-37cb-482e-949b-fb8f3b6f1c8c"
    },
    {
        "author": "晁逈",
        "paragraphs": [
            "介居僧尚雜，警聽鶴猶聾。"
        ],
        "title": "句  其二",
        "id": "dafc5fae-6230-4d29-b65b-f49cd9bf2b8d"
    },
    {
        "author": "晁逈",
        "paragraphs": [
            "影外影爲三等妄，夢中夢是兩重虛。"
        ],
        "title": "句  其三",
        "id": "8a9f5d3c-ead5-409f-8655-cfc1e14f171e"
    },
    {
        "author": "晁逈",
        "paragraphs": [
            "三臺八座九品官，名目不同而已矣。"
        ],
        "title": "句  其四",
        "id": "2c961a73-ccec-4ec7-afe2-9867bbb7cd8b"
    },
    {
        "author": "晁逈",
        "paragraphs": [
            "破暗用明明是用，非明非暗即惺惺。"
        ],
        "title": "句  其五",
        "id": "b6326f62-57da-4206-8b90-a381b50b665b"
    },
    {
        "author": "晁逈",
        "paragraphs": [
            "葉外應無葉，心中更有心。"
        ],
        "title": "句  其六",
        "id": "012da753-6312-481d-8b67-185125387261"
    },
    {
        "author": "晁逈",
        "paragraphs": [
            "色空辨相何妨道，語默由心不礙禪。"
        ],
        "title": "句  其七",
        "id": "81bf18c6-1e3d-46c9-85be-b268fdbafaf1"
    },
    {
        "author": "晁逈",
        "paragraphs": [
            "橋過涿水心先喜，路入雄州眼更明。"
        ],
        "title": "句  其八",
        "id": "941d741b-889b-491a-8ce2-bd68f719efc5"
    },
    {
        "author": "晁逈",
        "paragraphs": [
            "昭然不昧處，靈照在胸中。"
        ],
        "title": "句  其九",
        "id": "0a7ab17e-314b-4a39-8f24-9701d363764c"
    },
    {
        "author": "晁逈",
        "paragraphs": [
            "浮生七十今踰九，已是超羣越世人。"
        ],
        "title": "句  其一○",
        "id": "c5176acc-e538-4b81-a201-0eabd5a1b8e4"
    },
    {
        "author": "晁逈",
        "paragraphs": [
            "妄緣擾擾知縈己。"
        ],
        "title": "句  其一一",
        "id": "9681d87f-22ef-4d42-82b2-dfeee040744e"
    },
    {
        "author": "晁逈",
        "paragraphs": [
            "宴居寂寂堪修道。"
        ],
        "title": "句  其一二",
        "id": "62eb67bc-8014-4162-8d4f-8a2fa3ce7b00"
    },
    {
        "author": "晁逈",
        "paragraphs": [
            "明心了了思超世。"
        ],
        "title": "句  其一三",
        "id": "03a844f5-deb0-452d-8b0c-a7e55760c482"
    },
    {
        "author": "晁逈",
        "paragraphs": [
            "豈知習靜知常子，塵外天聲滿耳根。"
        ],
        "title": "句  其一四",
        "id": "ddf29506-55ea-49ca-9196-1ff1c73e815f"
    },
    {
        "author": "晁逈",
        "paragraphs": [
            "耳音清亮好，最愛夢醒時。"
        ],
        "title": "句  其一五",
        "id": "451f7cbb-7808-40dc-91d3-282663b5ef9b"
    },
    {
        "author": "晁逈",
        "paragraphs": [
            "文昭豈異天垂象，澤布還同雨灑溟。"
        ],
        "title": "句  其一六",
        "id": "13f44dc2-63b4-4e6b-8b61-b7a86dadeca5"
    },
    {
        "author": "晁逈",
        "paragraphs": [
            "鳳駕都門曉，凉風苑樹秋。"
        ],
        "title": "句  其一七",
        "id": "d907dbeb-6afa-460a-8702-ab2d731c51af"
    },
    {
        "author": "晁逈",
        "paragraphs": [
            "南郡正求賢太守，西垣須輟舊詞臣。"
        ],
        "title": "句  其一八",
        "id": "470db5f8-5585-4ee6-80b0-ec71ca84fe17"
    },
    {
        "author": "晁逈",
        "paragraphs": [
            "期月政成當事簡，不妨遊燕楚宮春。"
        ],
        "title": "句  其一九",
        "id": "14910f16-5ab7-46c1-9f99-d37b4706286f"
    },
    {
        "author": "晁逈",
        "paragraphs": [
            "羅含舍宇存遺址，熊繹封疆控廣津。"
        ],
        "title": "句  其二○",
        "id": "3f3a8a7d-9190-4f4c-8bc6-bb10164849e5"
    },
    {
        "author": "晁逈",
        "paragraphs": [
            "心如蓮花不著水，身似翔鴻不可籠。"
        ],
        "title": "句  其二一",
        "id": "a0c5c319-d0c0-49ae-b35b-a9553d23f2e2"
    },
    {
        "author": "晁逈",
        "paragraphs": [
            "清興比方心境妙，月明池浄白蓮開。"
        ],
        "title": "句  其二二",
        "id": "a6d1f34c-986d-4d29-8f30-a65a53be5400"
    },
    {
        "author": "晁逈",
        "paragraphs": [
            "善思委順世間法，於本真心而不動。"
        ],
        "title": "句  其二三",
        "id": "5536e880-dc3f-4b81-ab9c-e2bb946fd531"
    },
    {
        "author": "晁逈",
        "paragraphs": [
            "芃芃麥壠驚翬起，灼灼桃園舞蝶來。"
        ],
        "title": "句  其二四",
        "id": "b3ac0488-9e16-495f-8428-41b79f9b0439"
    },
    {
        "author": "晁逈",
        "paragraphs": [
            "可能宴坐即宴坐，待全靜無全靜時。"
        ],
        "title": "句  其二五",
        "id": "98ff2e36-fd85-4bc2-b2d3-8c451f48db85"
    },
    {
        "author": "晁逈",
        "paragraphs": [
            "詩題：遊文潞公曲水園首句：夭桃穠李艷芳辰。"
        ],
        "title": "存目",
        "id": "a239cd1e-8d9d-451f-b2c7-c426bd9088a7"
    },
    {
        "author": "潘閬",
        "paragraphs": [
            "蒿蘭不並香，涇渭安同流。",
            "小人有千險，君子生百憂。",
            "名重聖主徵，道光史策收。",
            "一鶚秋空飛，鳥雀徒啾啾。"
        ],
        "title": "送王長洲禹偁赴闕",
        "id": "d26e918b-938b-45c6-a29e-437191220caf"
    },
    {
        "author": "潘閬",
        "paragraphs": [
            "曉汎剡溪水，晚見剡溪山。",
            "徘徊駐行櫂，待月思再還。",
            "漁唱深潭上，鳥棲高樹間。",
            "應當金石交，念我無暫閒。"
        ],
        "title": "曉泊嶀浦寄剡縣劉貺員外",
        "id": "f6212627-1474-459d-bfc6-9b9262012ee0"
    },
    {
        "author": "潘閬",
        "paragraphs": [
            "吳山挂魂碧，浙江入夢清。",
            "旦暮東南望，徒使華髮生。",
            "君今運邦計，不得同舟行。",
            "即聽江倉豐，竚見汴稟盈。"
        ],
        "title": "送孫學士兩浙轉運使兼簡杭州知府張侍郎  其一",
        "id": "04b9c42c-1e24-41de-b4d4-9a328442ac10"
    },
    {
        "author": "潘閬",
        "paragraphs": [
            "曉帆疊疊飛，夜櫓連連鳴。",
            "貪吏誡守廉，饑民蘇念生。",
            "岸花有異態，沙鳥無嬌聲。",
            "錢塘太守賢，好共致昇平。"
        ],
        "title": "送孫學士兩浙轉運使兼簡杭州知府張侍郎  其二",
        "id": "4eeaa8d2-b759-4f9c-84ac-75bb111731f1"
    },
    {
        "author": "潘閬",
        "paragraphs": [
            "金山碧崔嵬，我泛扁舟來。",
            "虛閣登還下，長廊去得迴。",
            "梵剎絕頂立，僧房八面開。",
            "波濤起蛟蜃，洞穴生風雷。",
            "千載有高松，萬古無纖埃。",
            "葛衣惹秋雲，草履黏蒼苔。",
            "孤城寒角動，片帆暮鐘催。",
            "朗吟成此章，欲返猶徘徊。"
        ],
        "title": "金山寺留題",
        "id": "3229b2e6-e8a0-4c24-8dee-39df864dacef"
    },
    {
        "author": "潘閬",
        "paragraphs": [
            "名利路萬轍，我來意如何。",
            "紅塵三尺深，中有是非波。",
            "波翻幾潛沒，來者猶更過。",
            "歸去感知淚，永灑青松柯。"
        ],
        "title": "闕下留別孫丁二學士歸舊山",
        "id": "df935825-5fc2-40ce-8958-79caa968e14c"
    },
    {
        "author": "潘閬",
        "paragraphs": [
            "頭冠星斗光，七十鬢不蒼。",
            "篋有化金方，詩無入俗章。",
            "舉步雲霞輕，出語芝朮香。",
            "約我游羅浮，絕頂天風凉。"
        ],
        "title": "贈道士王介",
        "id": "32149f18-3e76-4bbd-a8d2-9a5c879a736c"
    },
    {
        "author": "潘閬",
        "paragraphs": [
            "大雪擁蓬戶，寒夢不成歸。",
            "孤坐北窗風，飄落辭家衣。",
            "向曉酒力減，背壁燈影微。",
            "誰知游子心，暗逐長空飛。"
        ],
        "title": "雪夜有感",
        "id": "894a95a8-fc1d-4135-bfd2-63e8f78ec883"
    },
    {
        "author": "潘閬",
        "paragraphs": [
            "上清消息久不聞，紫鸞丹鳳應離羣。",
            "羲和縱轡日又曛，九衢旦暮徒紛紛。",
            "誰識天書數行字，識者便是真僊子。",
            "直言鉛汞成還丹，鍊之餌之身不死。",
            "嵩陽道士早來別，纔承天澤辭玉闕。",
            "紫章深秘莫漏泄，他年華頂爲君說。"
        ],
        "title": "贈馮德之道士",
        "id": "eba7a326-3c73-43e3-bae5-aeab1be35b2e"
    },
    {
        "author": "潘閬",
        "paragraphs": [
            "風雅道何玄，高吟憶閬仙。",
            "人雖終百歲，君合壽千年。",
            "骨已西埋蜀，魂應北入燕。",
            "不知天地內，誰爲讀遺編。"
        ],
        "title": "憶賈閬仙",
        "id": "ce59462a-1f46-40fe-b505-630c02125ee1"
    },
    {
        "author": "潘閬",
        "paragraphs": [
            "浮生難會此，此寺絕塵埃。",
            "容易寞言去，等閒爭得來。",
            "江聲寒若吼，山色翠如堆。",
            "自是忘機者，憑闌不忍迴。"
        ],
        "title": "與人游會潤州金山寺",
        "id": "02402db9-a6bc-480d-8b7e-56406a19eb90"
    },
    {
        "author": "潘閬",
        "paragraphs": [
            "望湖樓上立，竟日懶思還。",
            "聽水分他浦，看雲過別山。",
            "孤舟依岸靜，獨鳥向人閒。",
            "迴首重門閉，蛙鳴夕照間。"
        ],
        "title": "望湖樓上作",
        "id": "ba65a11f-0115-44f2-9a95-fd16fd3d9073"
    },
    {
        "author": "潘閬",
        "paragraphs": [
            "維揚相別後，十載浙江居。",
            "氣概貧猶在，顛狂老漸疏。",
            "已憑天柱客，曾寄漢陽書。",
            "近見人來說，才華患有餘。"
        ],
        "title": "寓泊浙江寄漢陽孫邁郎中",
        "id": "dfdc0a60-7bd3-4172-8c04-f4c4defb5b7c"
    },
    {
        "author": "潘閬",
        "paragraphs": [
            "永夜不能寐，閒門懶復開。",
            "片心生萬緒，孤枕轉千迴。",
            "敗葉聲如雨，狂風響似雷。",
            "更堪江上笛，歷歷有餘零。"
        ],
        "title": "錢塘秋夕旅舍感懷",
        "id": "91e5314b-9617-4495-b2aa-ce34a528ac62"
    },
    {
        "author": "潘閬",
        "paragraphs": [
            "秋色入簷楹，閒門開復扃。",
            "愁人欲長醉，薄酒又還醒。",
            "攪照頭將白，逢誰眼暫青。",
            "祇應南與北，唯此念飄零。"
        ],
        "title": "秋日旅舍感懷",
        "id": "933be701-83d5-4259-921f-51e5a7bfd7fc"
    },
    {
        "author": "潘閬",
        "paragraphs": [
            "久客見華髮，孤櫂桐廬歸。",
            "新月無朗照，落日有餘暉。",
            "漁浦風水急，龍山煙火微。",
            "時聞沙上雁，一一背人飛。"
        ],
        "title": "歲暮自桐廬歸錢塘晚泊漁浦",
        "id": "a7f72769-ea87-4363-938f-b37c802078d0"
    },
    {
        "author": "潘閬",
        "paragraphs": [
            "寶塔孤峰頂，題居積翠中。",
            "四邊湖水繞，一逕郭門通。",
            "香滴松梢雨，凉生竹簟風。",
            "閒吟與閒坐，此興與誰同。"
        ],
        "title": "孤山寺易從房留師",
        "id": "5e7544f2-cf28-4654-8566-c1d64473c445"
    },
    {
        "author": "潘閬",
        "paragraphs": [
            "車馬不暫駐，年光如瀉波。",
            "人間歡樂少，陌上別離多。",
            "往事祇如此，浮生終若何。",
            "花前一尊酒，得失且高歌。"
        ],
        "title": "春日對酒書事",
        "id": "bc1f10ea-ffe4-4630-bd06-ebd5cfe0e8a9"
    },
    {
        "author": "潘閬",
        "paragraphs": [
            "南北各何之，重來寧有期。",
            "相將行數里，欲別立多時。",
            "野店人煙迥，前村草木衰。",
            "祇應今夜夢，未苦遠分離。"
        ],
        "title": "與張覃秀才鄴中途次言別",
        "id": "5aac67f6-a767-4cf2-a72d-4924ec1c6818"
    },
    {
        "author": "潘閬",
        "paragraphs": [
            "久客向天末，唯將鸞鶴羣。",
            "盈虧頻歎月，舒卷幾憐雲。",
            "有志思光國，無才可佐君。",
            "知音時見贈，應達聖朝聞。"
        ],
        "title": "敘事答所知",
        "id": "a482054d-6bf8-4038-aab9-76e0025a8ff3"
    },
    {
        "author": "潘閬",
        "paragraphs": [
            "吟齋漳水濱，孤僻度殘春。",
            "長喜詩無病，不憂家更貧。",
            "鐘聲來遠寺，山色徧諸鄰。",
            "門有誰相訪，僧過豈厭頻。"
        ],
        "title": "暮春漳川閒居收事",
        "id": "b7ce02fc-2684-404f-88cd-614817fb6d4d"
    },
    {
        "author": "潘閬",
        "paragraphs": [
            "此地絕炎蒸，深疑到不能。",
            "夜凉如有雨，院靜若無僧。",
            "枕潤連雲石，窗明照佛燈。",
            "浮生多賤骨，時日恐難勝。"
        ],
        "title": "夏日宿西禪院",
        "id": "d8b12352-f14c-4760-82d1-6cb27b5f1dac"
    },
    {
        "author": "潘閬",
        "paragraphs": [
            "兩岸山光合，況當三月天。",
            "好花紅照水，芳草綠隨船。",
            "貨藥村橋醉，收帆野渡眠。",
            "因思二朝客，同泛恐無緣。"
        ],
        "title": "舟中自吳之越寄潤州柳侍御開楊博士邁",
        "id": "4c2371a0-6350-448e-909e-c1f0f0a5fd10"
    },
    {
        "author": "潘閬",
        "paragraphs": [
            "名場欲獨立，一念一心寒。",
            "白日昇天易，明時取仕難。",
            "家園半牢落，鬚髮漸衰殘。",
            "試把平生業，來投作者看。"
        ],
        "title": "上李學士",
        "id": "950c4582-e8c9-4002-8d6e-dbbfe6d94b0f"
    },
    {
        "author": "潘閬",
        "paragraphs": [
            "西風妒秋月，浮雲重疊生。",
            "一夕不見光，雙目如失明。",
            "立恐疾足折，坐覺愁抱盈。",
            "況當百蟲苦，遶階千萬聲。"
        ],
        "title": "中秋無月",
        "id": "506accd8-82a3-4bcb-846d-3589dc76b24f"
    },
    {
        "author": "潘閬",
        "paragraphs": [
            "巖下多幽景，且無塵事喧。",
            "鐘聲晴徹郭，山色曉當門。",
            "深洞藏泉脈，懸崖露樹根。",
            "更期來此宿，絕頂聽寒猿。"
        ],
        "title": "秋日題琅琊山寺",
        "id": "5b190fb2-01f7-49d9-976f-3d54fea5c966"
    },
    {
        "author": "潘閬",
        "paragraphs": [
            "片片落復落，園林漸向空。",
            "幾番經夜雨，一半是秋風。",
            "靜擁莎階下，閒堆蘚徑中。",
            "谷松與巖檜，寧共此時同。"
        ],
        "title": "落葉",
        "id": "aeeede4e-3ffc-4c69-bced-65f79fbeccd6"
    },
    {
        "author": "潘閬",
        "paragraphs": [
            "高吟見太平，不恥老無成。",
            "髮任莖莖白，詩須字字清。",
            "搜疑滄海竭，得恐鬼神驚。",
            "此外非關念，人間萬事輕。"
        ],
        "title": "敘吟",
        "id": "e2d9b4a1-f2bb-49d7-93ac-d9473c13ac4f"
    },
    {
        "author": "潘閬",
        "paragraphs": [
            "北高峰上塔，竟上最高層。",
            "嘗謂人難到，何當我獨登。",
            "天香聞不斷，海月見微稜。",
            "懶下紅塵路，重來恐未能。"
        ],
        "title": "北高峰塔",
        "id": "d235fa60-1702-4a5d-95ca-c2e8c8f4e8f1"
    },
    {
        "author": "潘閬",
        "paragraphs": [
            "不信先生語，剛來帝里遊。",
            "清宵無好夢，白日有閒愁。",
            "世態既如此，壯心應已休。",
            "求歸歸未得，吟上水邊樓。"
        ],
        "title": "寄陳希夷",
        "id": "a4424e0e-3d46-4568-8631-ab74cc9e34c0"
    },
    {
        "author": "潘閬",
        "paragraphs": [
            "莫歎塵泥汩，且圖山水游。",
            "雙峰天姥翠，一舸剡溪秋。",
            "不見戴安道，有懷王子猷。",
            "西風無限意，盡屬釣魚舟。"
        ],
        "title": "自諸暨抵剡  其一",
        "id": "5f21616d-4f65-464d-82e3-06de353a9d4d"
    },
    {
        "author": "潘閬",
        "paragraphs": [
            "夷猶雙槳去，暮不辨東西。",
            "夕照偏依樹，秋光半落溪。",
            "風高一雁小，雲薄四天低。",
            "莽蕩孤帆卸，水村楊柳堤。"
        ],
        "title": "自諸暨抵剡  其二",
        "id": "427508b6-5f5f-4ffa-85d4-5d8462ae2713"
    },
    {
        "author": "潘閬",
        "paragraphs": [
            "秋渚涵空碧，秋山刷眼青。",
            "排頭煙樹老，撲面水風醒。",
            "上瀨復下瀨，長亭仍短亭。",
            "夜船明月好，客夢滿流螢。"
        ],
        "title": "自諸暨抵剡  其三",
        "id": "fdcd1271-a4f7-479e-8650-30c4d3edf90b"
    },
    {
        "author": "潘閬",
        "paragraphs": [
            "出得雲門路，風悽日夕曛。",
            "船撐鑑湖月，路指沃州雲。",
            "山色周遭見，谿流屈曲分。",
            "一觴還一詠，誰是右將軍。"
        ],
        "title": "自諸暨抵剡  其四",
        "id": "67a71f0a-ed6b-4a77-ae98-a7cc0b1828b0"
    },
    {
        "author": "潘閬",
        "paragraphs": [
            "誰構危亭已半空，野人時得恣疏慵。",
            "閒觀揚子江心浪，靜聽金山寺裏鐘。",
            "醉卧豈能妨燕雀，狂吟爭不動魚龍。",
            "夜來雨歇蛙聲亂，憶著嵩陽千萬峰。"
        ],
        "title": "瓜州臨江亭留題",
        "id": "db0df112-0294-4d5f-95a0-7af3797eefad"
    },
    {
        "author": "潘閬",
        "paragraphs": [
            "聞說飄零亦異鄉，登樓吟望益悲凉。",
            "當時欲別言難盡，他日相逢話更長。",
            "蟬噪水村千萬樹，雁過雲岫兩三行。",
            "明朝策蹇還無定，空倚危欄到夕陽。"
        ],
        "title": "秋日登樓客次懷張覃進士",
        "id": "79ffca60-759f-477d-93f4-23500a184d5c"
    },
    {
        "author": "潘閬",
        "paragraphs": [
            "從來長見說兵機，今日君恩志豈違。",
            "驄馬不騎騎鐵馬，繡衣休挂挂戎衣。",
            "雄師已聽心皆伏，醜虜將聞魄盡飛。",
            "應笑苦吟頭白者，二南章句轉衰微。"
        ],
        "title": "寄贈柳殿院開授崇儀使赴邊上",
        "id": "1677ff42-31dd-4933-9c7f-26e70e20cdc0"
    },
    {
        "author": "潘閬",
        "paragraphs": [
            "遶欄忽見思傍徨，造化功深莫可量。",
            "穠艷算無三月盛，殘紅更向九秋芳。",
            "萬家珠翠還爭賞，一郡笙歌又是狂。",
            "惆悵東籬下黄菊，有誰來折泛瑶觴。"
        ],
        "title": "維揚秋日牡丹因寄六合縣尉郭承範",
        "id": "53630e2a-d1cd-49f6-9ebb-057c95770264"
    },
    {
        "author": "潘閬",
        "paragraphs": [
            "一家久寄浙江濱，倏忽如今二十春。",
            "須信百年都似夢，莫嗟萬事不如人。",
            "樽中有酒何妨醉，篋裏無金未是貧。",
            "但看故鄉榮達者，算來多葬北邙塵。"
        ],
        "title": "樽前勉兄長",
        "id": "8f6a8908-57e0-40af-8015-df6d2c0358ff"
    },
    {
        "author": "潘閬",
        "paragraphs": [
            "微軀不殺謝天恩，容養疏慵世未聞。",
            "昔日已爲閒助教，今朝又作散參軍。",
            "高吟瘦馬衝殘雪，遠看孤鴻入斷雲。",
            "到任也應無別事，願將清俸買香焚。"
        ],
        "title": "赴滁州散參軍途中書事",
        "id": "8d4283cd-1454-479e-a6de-439c0f44786e"
    },
    {
        "author": "潘閬",
        "paragraphs": [
            "早掌綸言世盡知，豈期謫宦至于斯。",
            "生前是客能投卷，死後何人爲撰碑。",
            "讒佞萬端應已矣，文章千古恐無之。",
            "野夫舊句多蒙賞，昨日閒思淚暗垂。"
        ],
        "title": "聞高舍人錫下世",
        "id": "9c6bf8b0-3b24-4e27-a2e2-25ea204d3abe"
    },
    {
        "author": "潘閬",
        "paragraphs": [
            "游子辭鄉早，高堂親已老。",
            "燕來不東飛，寄書何日到。"
        ],
        "title": "長安道中",
        "id": "e4b8c08a-0b0e-4454-9ee8-a52272ef7ff8"
    },
    {
        "author": "潘閬",
        "paragraphs": [
            "高枝枝上鳥，終日叫思歸。",
            "如斯羽翼全，何不望鄉飛。"
        ],
        "title": "題思歸鳥",
        "id": "45dac1ad-b6cd-4925-a25d-eba01a2d4921"
    },
    {
        "author": "潘閬",
        "paragraphs": [
            "一軸新詩意轉深，幾迴看了又重尋。",
            "最憐積水浮秋漢，閒望滄溟盡日吟。"
        ],
        "title": "謝寇員外準見示詩卷",
        "id": "bb11c19d-6a88-40ea-933b-4d83906a912f"
    },
    {
        "author": "潘閬",
        "paragraphs": [
            "萬樹青青带雨寒，離亭相別淚闌干。",
            "莫將便作無情物，亦待抽身入建安。"
        ],
        "title": "送成庫部肅建安監稅",
        "id": "88d6bc30-bfc1-461b-a37d-23f4b056bd80"
    },
    {
        "author": "潘閬",
        "paragraphs": [
            "待月中秋上古城，迥然光掩別宵明。",
            "野人望久翻惆悵，無奈浮雲滅又生。"
        ],
        "title": "中秋月",
        "id": "b723c0fd-2b4b-4eb8-b1ad-820a81eaeac4"
    },
    {
        "author": "潘閬",
        "paragraphs": [
            "再到錢塘眼塹清，騎馿看月又南行。",
            "可憐一片西湖水，不得垂綸老此生。"
        ],
        "tags": [
            "西湖"
        ],
        "title": "呈錢塘知府薛諫議",
        "id": "2bd1a552-b8cc-45a8-97a5-0d99cc4074f1"
    },
    {
        "author": "潘閬",
        "paragraphs": [
            "六代繁華難重問，此時興廢動吟情。",
            "空流一带秦淮水，朝暮惟聞鳴咽聲。"
        ],
        "title": "金陵禁林有感",
        "id": "52da2910-921d-4b2a-83bd-232a2689bd5c"
    },
    {
        "author": "潘閬",
        "paragraphs": [
            "姑蘇太守義何長，東泛仙舟已不忘。",
            "更借洞庭湖上月，數宵相送到錢塘。"
        ],
        "tags": [
            "洞庭湖"
        ],
        "title": "到錢塘却寄姑蘇太守",
        "id": "95db513a-04cd-4fd8-9137-ba43e87c3af4"
    },
    {
        "author": "潘閬",
        "paragraphs": [
            "雲翦烏妙霧翦衣，存神養氣語還稀。",
            "人人盡喚孫思邈，只恐身輕白日飛。"
        ],
        "title": "贈林處士逋",
        "id": "6bfc8a1e-a19b-4fa2-812e-e0d49febc67d"
    },
    {
        "author": "潘閬",
        "paragraphs": [
            "繞寺千千萬萬峰，滿天風雪打杉松。",
            "地爐火暖黄昏睡，更有何人似我慵。"
        ],
        "title": "宿靈隠寺",
        "id": "14462790-9b77-42dc-a75e-22cfd0e364bb"
    },
    {
        "author": "潘閬",
        "paragraphs": [
            "昔日長饒國手先，如今多病卧林泉。",
            "有時閒倚青松笑，猶憶曾輸一著玄。"
        ],
        "title": "贈吳處士棋",
        "id": "701b804c-803b-41cf-8b02-ab2dd79fcc24"
    },
    {
        "author": "潘閬",
        "paragraphs": [
            "山頂風摇萬樹鳴，扁舟欲解覺難行。",
            "羨師齋後關門睡，不管波濤四面生。"
        ],
        "title": "留別金山寺",
        "id": "f67e9390-e507-4d31-bccb-779cea1dae17"
    },
    {
        "author": "潘閬",
        "paragraphs": [
            "寺中聞說牡丹花，多少人爭耳傍誇。",
            "潦倒參軍來看晚，數枝已謝病僧家。"
        ],
        "title": "書璿公房牡丹",
        "id": "83db9b40-2569-4c4c-9d2a-4f02ab9fb67f"
    },
    {
        "author": "潘閬",
        "paragraphs": [
            "邊鴻過盡背枕卧，弟姪無書憂膽破。",
            "蛩聲更苦不忍聞，半夜起來塞耳坐。"
        ],
        "title": "旅舍秋夕書懷",
        "id": "ae84e060-5c12-42bd-a05c-9a2e4973a14e"
    },
    {
        "author": "潘閬",
        "paragraphs": [
            "共約中秋來看月，一輪終不見清輝。",
            "衆人眠後唯孤坐，翻憶無雲宿翠微。"
        ],
        "title": "中秋與柳贊善開宗贊善坦寇學士準宿宋拾遺白宅不見月",
        "id": "0b86a720-92d5-4d76-94ed-0ea8759e4130"
    },
    {
        "author": "潘閬",
        "paragraphs": [
            "獨上危樓返照間，亂鴉羣鳥噪迴還。",
            "故人歲暮在何處，空見千山與萬山。"
        ],
        "title": "寄石隠之",
        "id": "73c544e0-dc8a-4486-9c4c-26171ac8dcf1"
    },
    {
        "author": "潘閬",
        "paragraphs": [
            "浩浩霜風萬木寒，高吟大醉出長安。",
            "杖頭一卷金丹訣，塵世何人借得看。"
        ],
        "title": "送馮尊師德之出長安",
        "id": "5a2772bb-caa4-4cf4-9ef9-65ad6dfefdd8"
    },
    {
        "author": "潘閬",
        "paragraphs": [
            "一宿山房話別離，慇懃勸我酒盈卮。",
            "更教弟子橫琴送，彈徹悲風盡淚垂。"
        ],
        "title": "與道士馮德之話別",
        "id": "48517647-8cc3-4024-8eb0-979448af7a7b"
    },
    {
        "author": "潘閬",
        "paragraphs": [
            "有家數口寄伊川，孤宦東西二十年。",
            "見說葬時無一物，空留滿篋舊文編。"
        ],
        "title": "聞陳贄郎中下世",
        "id": "4b84bdfa-e29c-48da-8aac-81112fdffa90"
    },
    {
        "author": "潘閬",
        "paragraphs": [
            "久旱臘月如夏熱，夜來忽降一尺雪。",
            "叫謝上天聲應徹，且壓瘴氣不作孽。"
        ],
        "title": "喜臘雪",
        "id": "aba291c7-2fc3-4b90-9bc6-4797705cdd2c"
    },
    {
        "author": "潘閬",
        "paragraphs": [
            "學畫蛾眉獨出羣，當時人道便承恩。",
            "年年不見君王面，花落黄昏空掩門。"
        ],
        "title": "宮詞",
        "id": "c948c8ff-7e24-4eea-aedc-126ca3bb2283"
    },
    {
        "author": "潘閬",
        "paragraphs": [
            "高愛三峰插太虛，掉頭吟望倒騎馿。",
            "旁人大笑從他笑，終擬移家向此居。"
        ],
        "title": "過華山",
        "id": "262df22f-9a89-4f15-881f-798b8c59283f"
    },
    {
        "author": "潘閬",
        "paragraphs": [
            "炎炎畏日樹將焚，却恨都無一點雲。",
            "强跨蹇馿來得到，皆疑渴殺老參軍。"
        ],
        "title": "題資福院石井",
        "id": "195ae4c6-d7ad-4c29-9acb-1ae7067b2f3c"
    },
    {
        "author": "潘閬",
        "paragraphs": [
            "曹娥廟前秋草平，曹娥廟裏秋月明。",
            "扁舟一夜炯無寐，近聽潮聲似哭聲。"
        ],
        "title": "曹娥廟",
        "id": "2520643b-4a48-4857-a835-83c1c9ea2ae0"
    },
    {
        "author": "潘閬",
        "paragraphs": [
            "將齊華嶽猶多六，若並巫山又欠三。",
            "好是雨餘江上望，白雲堆裏潑濃藍。"
        ],
        "tags": [
            "华山",
            "九华山"
        ],
        "title": "九華山",
        "id": "2dfbe4ad-d32c-4b1a-a91a-4de97d796086"
    },
    {
        "author": "潘閬",
        "paragraphs": [
            "長亭黄葉正紛紛，一曲驪歌酒十分。",
            "須信滁陽人有意，滿城來送散參軍。"
        ],
        "title": "離滁陽",
        "id": "f92ffb26-33e3-4694-8231-65891abcb318"
    },
    {
        "author": "潘閬",
        "paragraphs": [
            "一卷詩成二十年，畫曾忘食夜忘眠。",
            "莫言不及相如賦，誰敢高吟漢帝前。"
        ],
        "title": "書詩卷末",
        "id": "8715cbe7-5d3c-4d52-907b-50cc6483c74a"
    },
    {
        "author": "潘閬",
        "paragraphs": [
            "閑上應天寺裏塔，九層突兀入幽雲。",
            "下窺已覺紅塵別，低語猶疑碧落聞。",
            "秦望山高如髻簇，照湖水闊若甌分。",
            "野人不管興亡事，空憑危欄到日曛。"
        ],
        "title": "登應天寺塔",
        "id": "c3e08355-f4f0-499d-a11c-1ba8d51b7de1"
    },
    {
        "author": "潘閬",
        "paragraphs": [
            "禹廟高高萬木齊，蟾蜍影裏月光低。",
            "山中不慣聞寒漏，一夜猿驚與鳥啼。"
        ],
        "title": "泊禹祠",
        "id": "2f6f9bae-7e03-44cf-a1b3-3c1de3c78e20"
    },
    {
        "author": "潘閬",
        "paragraphs": [
            "萬古稽山下，森森大禹祠。",
            "幽人來暗禱，靈魄望潛知。",
            "帝慮河頻决，民憂業旋移。",
            "自慙無異策，載拜淚雙垂。"
        ],
        "title": "癸未歲秋七月禱禹廟",
        "id": "4a06f53a-cde7-4469-adbf-a168c61c2f49"
    },
    {
        "author": "潘閬",
        "paragraphs": [
            "近携琴鶴遊東越，曾接談諧氣味深。",
            "佛意已知師達了，儒書却爲俗披尋。",
            "稽山有雪寒凝骨，鑑水無風冷徹心。",
            "別後相思向誰說，祗應霜鬢暗相侵。"
        ],
        "title": "寄會稽仲休山人",
        "id": "28572d11-0751-444c-a978-3fe3e47e33a4"
    },
    {
        "author": "潘閬",
        "paragraphs": [
            "門掩多年生綠苔，想師心地似寒灰。",
            "勞心擾擾休來此，我是閒人尚不開。"
        ],
        "title": "題蕭山祇園寺門",
        "id": "b32f2a8f-b766-436f-a9da-8eccfbe19597"
    },
    {
        "author": "潘閬",
        "paragraphs": [
            "受知聖睠與誰同，師號封題寄梵宮。",
            "爲謝國恩來闕下，又承天澤去山中。",
            "禪餘靜對江亭月，吟苦凉生海樹風。",
            "若到赤城逢羽客，但言孤鶴在金籠。"
        ],
        "title": "送崇教大師惠思歸山",
        "id": "497d63d6-a4b1-4e53-b3ee-e0777b136907"
    },
    {
        "author": "潘閬",
        "paragraphs": [
            "扁舟不復見袁宏，故壘猶連謝尚城。",
            "騎鯨仙子千年恨，化石佳人萬古情。",
            "牛渚磯前浪如屋，區區名利與生輕。"
        ],
        "title": "游當塗",
        "id": "dd52fc91-055f-4ace-bce2-8a5733709df3"
    },
    {
        "author": "潘閬",
        "paragraphs": [
            "野花成子落，江燕引雛飛。",
            "暗草薰苔徑，晴楊拂石磯。"
        ],
        "title": "夏",
        "id": "2789699f-0900-42fb-a545-ede875e4150b"
    },
    {
        "author": "潘閬",
        "paragraphs": [
            "花殘雨又風，飄紫復飄紅。",
            "不到三春盡，都經數夜空。",
            "繞闌仍聚散，逐水尚西東。",
            "可惜多情蝶，徘徊晚照中。"
        ],
        "title": "落花",
        "id": "477196df-3237-4265-95fc-8c59fe1b1f02"
    },
    {
        "author": "潘閬",
        "paragraphs": [
            "遠挹高風自漢廷，老松猶带昔年青。",
            "留侯高卧衣冠冷，鼻祖重來印劍靈。",
            "鶴和猿吟清徹底，龍蟠虎踞翠爲屏。",
            "真人一笑梅花發，三十六天春不扃。"
        ],
        "title": "遊龍虎山贈天師  其一",
        "id": "dcece281-eb7a-4368-8985-6686fe4a1821"
    },
    {
        "author": "潘閬",
        "paragraphs": [
            "鐵鞋踏破幾山行，惟此山行越樣清。",
            "顧我塵中一簪紱，任他世上幾公卿。",
            "分安淡泊全真性，身厭輕肥已半生。",
            "漢鼎餘丹今在否，願須匕粒守三彭。"
        ],
        "title": "遊龍虎山贈天師  其二",
        "id": "f0e6091d-a592-4099-b7cd-c9e800213426"
    },
    {
        "author": "潘閬",
        "paragraphs": [
            "何須三叫絕，已恨一聲多。"
        ],
        "title": "句  其一",
        "id": "80381b01-8201-4b05-ba66-31ec03a2a4f9"
    },
    {
        "author": "潘閬",
        "paragraphs": [
            "莫嗟黑髮從頭白，終見黄河到底清。"
        ],
        "title": "句  其二",
        "id": "305b84a0-468d-4843-8d79-b96be01994ad"
    },
    {
        "author": "潘閬",
        "paragraphs": [
            "到底不能成一曲。"
        ],
        "title": "句  其三",
        "id": "be6a43d5-6c28-4535-8841-0f2d2ab35cba"
    },
    {
        "author": "潘閬",
        "paragraphs": [
            "土床安睡穩，紙被轉身鳴。"
        ],
        "title": "句  其四",
        "id": "042618d6-ede7-44c0-a65c-3443b839e492"
    },
    {
        "author": "潘閬",
        "paragraphs": [
            "滁上相逢俱禁煙。"
        ],
        "title": "句  其五",
        "id": "14d58678-27d3-4e30-9b0b-de57da67ad15"
    },
    {
        "author": "潘閬",
        "paragraphs": [
            "窺魚白鳥明殘照，抱石幽雲點半山。"
        ],
        "title": "句  其六",
        "id": "d09f8e6f-539e-4cbf-a03b-792204d6aeb0"
    },
    {
        "author": "潘閬",
        "paragraphs": [
            "歸來遍檢登科記，未見連年放弟兄。"
        ],
        "title": "句  其七",
        "id": "c06d1f26-747e-4a35-8c5e-3846ae0bf478"
    },
    {
        "author": "潘閬",
        "paragraphs": [
            "峽口聞猿夜。"
        ],
        "title": "句  其八",
        "id": "4b4db052-806c-43a6-9307-487ca4bd5d63"
    },
    {
        "author": "潘閬",
        "paragraphs": [
            "出秋霜，價錢可，贏得撥灰兼弄火，暢殺我。"
        ],
        "title": "句  其九",
        "id": "fa302b38-a2fc-478f-b00f-5e3fa2239705"
    },
    {
        "author": "潘閬",
        "paragraphs": [
            "散拽禪師來踘蹴，亂拖游女上秋千。"
        ],
        "title": "句  其一○",
        "id": "5e3e3079-d6e9-4d09-afa6-4664c4cbf169"
    },
    {
        "author": "潘閬",
        "paragraphs": [
            "詩題：古意首句：妾有羅衣裳。"
        ],
        "title": "目存  其一",
        "id": "0fc9ba72-370c-4231-91dc-23b3ba555439"
    },
    {
        "author": "潘閬",
        "paragraphs": [
            "詩題：渭上秋夕閒望首句：秋色滿秦川。"
        ],
        "title": "目存  其二",
        "id": "3becda0b-cf29-43ca-b4e7-34a30c201aeb"
    },
    {
        "author": "張秉",
        "paragraphs": [
            "何處來蘋末，蕭騷盡四鄰。",
            "金莖吹曉露，玉宇動輕塵。",
            "易水離歌闋，齊紈怨思新。",
            "泛蘭迷舊澤，落帽會佳辰。",
            "籬菊飄香遠，庭桐墜葉頻。",
            "帆開五湖客，槎去九霄人。",
            "曲沼鋪紋簟，平蕪偃綠茵。",
            "鴻飛資羽翮，鷹擊助精神。",
            "仙馭歸堪待，琴松韻更真。",
            "披襟同楚樹，千古自相親。"
        ],
        "title": "清風十韻",
        "id": "7559eb03-7fc5-4adf-9130-849952b152c5"
    },
    {
        "author": "張秉",
        "paragraphs": [
            "斜漢西傾桂魄新，停梭今夕度天津。",
            "世間縱有支機石，誰是成都賣卜人。"
        ],
        "title": "戊申年七夕五絕  其一",
        "id": "8d35ae30-2bbc-4bd3-8b98-5658d54a0fc1"
    },
    {
        "author": "張秉",
        "paragraphs": [
            "紅蕖爛熳碧池香，羅綺三千侍漢皇。",
            "阿母暫來成底事，茂陵宮桂已蒼蒼。"
        ],
        "title": "戊申年七夕五絕  其二",
        "id": "063e42b2-6341-4b96-a77d-ef09edbc1489"
    },
    {
        "author": "張秉",
        "paragraphs": [
            "香階寶砌靜無塵，遥指星河再拜人。",
            "若把離情今夕說，世間生死最傷神。"
        ],
        "title": "戊申年七夕五絕  其三",
        "id": "5bc37238-08a5-48c1-bd91-b67fc6875337"
    },
    {
        "author": "張秉",
        "paragraphs": [
            "北斗城高禁漏多，漢家宮殿奏笙歌。",
            "漫教青鳥傳消息，金簡長生得也麽。"
        ],
        "title": "戊申年七夕五絕  其四",
        "id": "3f575554-3726-4ee8-bb32-b27d01a77388"
    },
    {
        "author": "張秉",
        "paragraphs": [
            "珠箔風輕月似鈎，還看錦繡結高樓。",
            "堪傷乞巧年年事，未識君王已白頭。"
        ],
        "title": "戊申年七夕五絕  其五",
        "id": "9766aa0f-96af-4c26-b73f-53679f19cbb5"
    },
    {
        "author": "張秉",
        "paragraphs": [
            "函關秋霽雁初迴，六里商於曉色開。",
            "四皓有靈應笑我，謫官方始入山來。"
        ],
        "title": "鄭州聯句",
        "id": "9fe184ea-47c4-4d45-8576-8b9e599e13a3"
    },
    {
        "author": "張秉",
        "paragraphs": [
            "疊石自然成鴈塔，貯泓依舊作龍塘。"
        ],
        "title": "句",
        "id": "88828215-8862-46b8-a598-d23fa1d1440b"
    },
    {
        "author": "韓丕",
        "paragraphs": [
            "鼇宮明麗倚春寒，讌會羣仙喜縱觀。",
            "聖作照臨新日月，御書飛動集龍鸞。",
            "綺談雅似聞天樂，瓊夜香勝飲露盤。",
            "坐久杳同玄圃外，吟餘飄若碧雲端。",
            "演綸視草微才怯，□□□□霈澤寬。",
            "因想前賢倍知幸，多云遭值太平難。"
        ],
        "title": "禁林讌會之什",
        "id": "ca496da5-b9ae-4bcb-96b7-814f9270232d"
    },
    {
        "author": "韓丕",
        "paragraphs": [
            "秋來憶故人，寓目臨大野。",
            "遠近聞清商，依稀奏豳雅。",
            "經霜樹半紅，無風葉自下。",
            "一片洞庭心，聊憑塞鴻寫。"
        ],
        "tags": [
            "洞庭湖"
        ],
        "title": "寄岳陽劉從事",
        "id": "7f541392-8966-4c64-8f65-c7dd2b07d2c8"
    },
    {
        "author": "韓丕",
        "paragraphs": [
            "造化功夫異異端，自緣開晚少人看。",
            "若教總似陶潛眼，肯向芳春賞牡丹。"
        ],
        "title": "菊",
        "id": "e97ddc7b-0bce-4849-8bd1-da49bdc8bd0d"
    },
    {
        "author": "錢熙",
        "paragraphs": [
            "大庾山橫贛水濱，南飛一雁久離群。",
            "蓮花幕裏誰知我，竹葉樽前獨憶君。"
        ],
        "title": "代書寄集賢李昌武學士",
        "id": "80a613ae-2b88-45c2-9eea-feeb548fa165"
    },
    {
        "author": "錢熙",
        "paragraphs": [
            "亭亭高出竹籬間，露滴風吹血染乾。",
            "學得京城梳洗樣，舊羅包却綠雲鬟。"
        ],
        "title": "雞冠花",
        "id": "387fa242-8c0e-496c-884c-d79dee51df3c"
    },
    {
        "author": "錢熙",
        "paragraphs": [
            "漁家深處住，鷗鷺泊柴扉。",
            "雨過山迷徑，潮來風滿衣。",
            "岸幽分遠景，波冷漾清暉。",
            "却憶曾遊賞，嚴陵有舊磯。"
        ],
        "title": "九日溪偶成",
        "id": "9a586890-87ea-413c-9b49-0168faa20419"
    },
    {
        "author": "錢熙",
        "paragraphs": [
            "巍峨堆壓郡城陰，秀出天涯幾萬尋。",
            "翠影倒時吞半郭，嵐光凝處滴疏林。"
        ],
        "title": "清源山",
        "id": "9ab12b5a-da10-4f01-a08a-1447102b72d1"
    },
    {
        "author": "錢熙",
        "paragraphs": [
            "殘年仍置閏，五日恰逢春。",
            "携酒客獨嘗，敲門僧不嗔。",
            "雙松如拱立，萬井自橫陳。",
            "精舍故盤礴，元規塵上人。"
        ],
        "title": "龍首山",
        "id": "42878063-70bb-4295-9cc6-46510c2029c4"
    },
    {
        "author": "錢熙",
        "paragraphs": [
            "鶴歸已改新城郭，牛卧重尋舊墓田。"
        ],
        "title": "句",
        "id": "1adacf68-bead-4b1f-ac2b-8f29013d3e3d"
    },
    {
        "author": "鄭文寶",
        "paragraphs": [
            "客舍愁經百五春，雨餘溪寺綠無塵。",
            "金花開處鞦韆鼓，粉頰誰家鬭草人。",
            "水上碧桃流片段，梁間新燕語逡巡。",
            "高僧不飲客携酒，來勸先朝放逐臣。"
        ],
        "title": "寒食訪僧",
        "id": "47ea78a8-dddd-4fd9-bc9a-3dac738cc7ed"
    },
    {
        "author": "鄭文寶",
        "paragraphs": [
            "每到新亭即厭歸，野香經雨長松圍。",
            "四簷山色消繁暑，一局棋聲下翠微。",
            "冰片角巾簪澗月，錦文拳石砌苔磯。",
            "近來學得籠中鶻，迴避流鶑笑不飛。"
        ],
        "title": "郢城新亭",
        "id": "edf4bfb0-5c08-4256-86d0-d5086918f0ed"
    },
    {
        "author": "鄭文寶",
        "paragraphs": [
            "花時懶看花，來訪野僧家。",
            "勞師擊新火，勸我雨前茶。"
        ],
        "title": "寒食日經秀上人房",
        "id": "2b5cae14-2e0b-4bee-8367-d2f66aadb608"
    },
    {
        "author": "鄭文寶",
        "paragraphs": [
            "得罪先朝出粉圍，五原功業有誰知。",
            "年餘放逐無人識，白雪關頭一望時。"
        ],
        "title": "過信陽軍白雪驛",
        "id": "5993fa70-6236-45b0-9eb7-45b7592bf6a7"
    },
    {
        "author": "鄭文寶",
        "paragraphs": [
            "旦夕春風老，離心共黯然。",
            "小舟聞笛夜，微雨養花天。",
            "手筆人皆有，曹劉世所賢。",
            "郴侯重才子，從此看鶑遷。"
        ],
        "title": "送曹緯劉鼎二秀才",
        "id": "b9981aab-873d-4ad7-8b0b-5be8756fdd66"
    },
    {
        "author": "鄭文寶",
        "paragraphs": [
            "衆論才名外，親人似古人。",
            "官嫌容易達，家愛等閑貧。",
            "解印詩權在，移風澤國春。",
            "政聲交不得，慚見數鄉民。"
        ],
        "title": "送枝江秦長官罷秩",
        "id": "deebae54-ed1e-49b8-add2-692b55d76e1a"
    },
    {
        "author": "鄭文寶",
        "paragraphs": [
            "潺湲如燎嶺雲陰，玉石魚龍換古今。",
            "只見開元無事久，不知貞觀用功深。",
            "籠無解語衣無雪，堆有黄沙粟有金。",
            "惆悵群邪負恩澤，始知夷甫少經心。"
        ],
        "title": "溫泉",
        "id": "f8f1d665-bacc-41c0-8743-7acf6141a5fc"
    },
    {
        "author": "鄭文寶",
        "paragraphs": [
            "行人慵過景陽宮，宮畔離離禾黍風。",
            "庭玉有花空怨白，井蓮無步莫愁紅。",
            "吟詩功業才雖大，亡國君臣道最同。",
            "爭忍暮年歸故里，綸竿迴避釣魚翁。"
        ],
        "title": "讀江總傳",
        "id": "ba77125a-dbcd-43af-84e5-86f4ebfc6ef6"
    },
    {
        "author": "鄭文寶",
        "paragraphs": [
            "吟遶虛廊更向闌，繡窗燈影背欄干。",
            "燕棲鶑宿無人語，一夜蕭蕭細雨寒。"
        ],
        "title": "爽約",
        "id": "d4510c9a-5f45-479f-a78a-50ac3f43eb65"
    },
    {
        "author": "鄭文寶",
        "paragraphs": [
            "百花深處小危樓，千步蒼苔到葉舟。",
            "一夜楚江寒食雨，離人白盡未歸頭。"
        ],
        "title": "題松滋東禪院",
        "id": "94c35a5a-dbff-4fc8-94c3-03885a3b8545"
    },
    {
        "author": "鄭文寶",
        "paragraphs": [
            "流水驚前事，清風似昔時。",
            "重吟金谷詠，如見峴山碑。"
        ],
        "title": "雙筍石",
        "id": "57392998-5668-4c8f-a13f-2605d05a5b88"
    },
    {
        "author": "鄭文寶",
        "paragraphs": [
            "沉檀香植在天涯，賤等荆衡水面槎。",
            "何必爲槽飼雞犬，不如煨燼向豪家。"
        ],
        "title": "香木槽",
        "id": "09dc766e-76cd-4023-9c6a-3ca61a5832c8"
    },
    {
        "author": "鄭文寶",
        "paragraphs": [
            "秋陰漠漠秋雲輕，緱氏山頭月正明。",
            "帝子西飛仙馭遠，不知何處作吹笙。"
        ],
        "title": "題緱氏山王子晉祠",
        "id": "3eac9b17-0108-4ab3-ab1a-7f5e85474c6b"
    },
    {
        "author": "鄭文寶",
        "paragraphs": [
            "亭亭畫舸繫寒潭，直到行人酒半酣。",
            "不管煙波與風雨，載將離恨過江南。"
        ],
        "tags": [
            "友情",
            "柳树",
            "古诗三百首",
            "宋诗",
            "送别"
        ],
        "title": "絕句三首  其一",
        "id": "c81053f7-c474-481e-84ab-7f1e8dfcd82d"
    },
    {
        "author": "鄭文寶",
        "paragraphs": [
            "一夜西風旅雁秋，背身調鏃索征裘。",
            "關山落盡黄榆葉，駐馬誰家唱石州。"
        ],
        "title": "絕句三首  其二",
        "id": "57b0c14c-414f-4bf5-a8c0-be77d40113b7"
    },
    {
        "author": "鄭文寶",
        "paragraphs": [
            "江雲薄薄日斜暉，江館蕭條獨掩扉。",
            "梁燕不在人事改，雨中猶作一雙飛。"
        ],
        "title": "絕句三首  其三",
        "id": "06ce69ca-0fd9-4703-b0ce-533f930a413f"
    },
    {
        "author": "鄭文寶",
        "paragraphs": [
            "水暖鳬醫行哺子，溪深桃李卧開花。"
        ],
        "title": "句  其一",
        "id": "0f84de89-eb81-4ca8-9e06-4d013910bccb"
    },
    {
        "author": "鄭文寶",
        "paragraphs": [
            "百草千花路，華風細雨天。"
        ],
        "title": "句  其二",
        "id": "eb082ca1-9758-4bc1-8d75-895be663d111"
    },
    {
        "author": "鄭文寶",
        "paragraphs": [
            "過關已躍樗蒲馬，誤喘猶驚顧兔屏。"
        ],
        "title": "句  其三",
        "id": "6233ccad-72da-433d-b6e1-5053c0e6470c"
    },
    {
        "author": "鄭文寶",
        "paragraphs": [
            "星沉會節歌鐘早，天半上陽煙樹微。"
        ],
        "title": "句  其四",
        "id": "dab71b3a-8605-4b6c-9f66-5cd50b56c219"
    },
    {
        "author": "鄭文寶",
        "paragraphs": [
            "越絕曉殘蝴蝶夢，單于秋引畫龍聲。"
        ],
        "title": "句  其五",
        "id": "5dfb83ab-552e-46c7-8504-6c22a7b3cee6"
    },
    {
        "author": "鄭文寶",
        "paragraphs": [
            "杜曲花光濃似酒，灞陵春色老於人。"
        ],
        "title": "句  其六",
        "id": "d4f0c925-5ca1-44f0-97db-4c2a84135260"
    },
    {
        "author": "鄭文寶",
        "paragraphs": [
            "滿帆西日催行客，一夜東風落楚梅。"
        ],
        "title": "句  其七",
        "id": "a19298bc-0148-48ad-b109-4bdd47514d0f"
    },
    {
        "author": "鄭文寶",
        "paragraphs": [
            "失意慣中遷客酒，多年不見侍臣花。"
        ],
        "title": "句  其八",
        "id": "fd3b7f69-3ff4-44b6-b4fb-bb95a5f84bbb"
    },
    {
        "author": "鄭文寶",
        "paragraphs": [
            "舊井霜封仙界橘，雙溪晴落海邊鷗。"
        ],
        "title": "句  其九",
        "id": "3b0b341d-7b3d-47bd-b5d1-6d776dc92677"
    },
    {
        "author": "鄭文寶",
        "paragraphs": [
            "人辭碧落春風晚，花老朱陵古渡頭。"
        ],
        "title": "句  其一○",
        "id": "985e5421-dfa2-46e3-a37f-c207ba65db84"
    },
    {
        "author": "鄭文寶",
        "paragraphs": [
            "承露氣清駒送日，觚稜人靜鳥呼風。"
        ],
        "title": "句  其一一",
        "id": "61fe0eac-cf6c-44a1-abbd-2929c18bc323"
    },
    {
        "author": "鄭文寶",
        "paragraphs": [
            "鬢間相似雪，峰外寂寒煙。"
        ],
        "title": "句  其一二",
        "id": "2679a4c5-df2b-4705-ba71-9d58833feaf8"
    },
    {
        "author": "鄭文寶",
        "paragraphs": [
            "眼界入去中。"
        ],
        "title": "句  其一三",
        "id": "1711857c-ab94-485a-8a6f-f4d588476a27"
    },
    {
        "author": "鄭文寶",
        "paragraphs": [
            "久欠遊山債。"
        ],
        "title": "句  其一四",
        "id": "322529aa-926d-436f-9ea2-f205ebdadebd"
    },
    {
        "author": "鄭文寶",
        "paragraphs": [
            "偷分暇日工。"
        ],
        "title": "句  其一五",
        "id": "30c1e308-d57a-434e-85ba-64d92bac4f8f"
    },
    {
        "author": "鄭文寶",
        "paragraphs": [
            "登臨雖未立。"
        ],
        "title": "句  其一六",
        "id": "69b073f6-c87d-4605-85d5-f759f65f8e16"
    },
    {
        "author": "陳世卿",
        "paragraphs": [
            "思古堂前酒一尊，共談時事出孤村。",
            "臨期上馬無他囑，多買詩書教子孫。"
        ],
        "title": "思古堂",
        "id": "beaf3ae2-b956-437d-969d-af9937cda0e8"
    },
    {
        "author": "陳世卿",
        "paragraphs": [
            "翠竹峰前是我家，歸來重整舊生涯。",
            "煙霞尚有留人意，爭奈門前駟馬車。"
        ],
        "title": "翠竹峰",
        "id": "5c88cfa8-25a2-4362-bac2-738b58c64300"
    },
    {
        "author": "陳世卿",
        "paragraphs": [
            "未覆一簣土，便作千仞觀。",
            "一自登巉巖，培塿視群山。"
        ],
        "title": "淘金山",
        "id": "8fbe1d28-6f30-4f2d-8a58-2170468ff189"
    },
    {
        "author": "陳世卿",
        "paragraphs": [
            "朔風夜號空，于隅幾枝木。",
            "深山自春色，芳草不凋綠。",
            "朋來得進遊，招提藏翠麓。",
            "新酒赤如丹，竹萌肥勝肉。",
            "一醉出門去，缺月掛修竹。",
            "歸路沙溪淺，危橋濺寒玉。",
            "夜過渭濱居，門庭應不俗。",
            "對座寂無言，泉聲如擊築。",
            "宗明更可人，相邀勤秉燭。",
            "開緘得捷音，豺狼俱面北。",
            "迴櫂今可矣，賞心嗟未足。",
            "西去有奇巖，祥雲覆華屋。",
            "箕踞列千人，未充空洞腹。",
            "更約林宗俱，來伴白雲宿。"
        ],
        "title": "遊黄楊巖",
        "id": "fcacf340-70d7-4c21-9a55-a960bc3e6c0a"
    },
    {
        "author": "王世則",
        "paragraphs": [
            "二年白玉堂，揮翰供帖子。",
            "風生起草臺，墨照澄心紙。",
            "三年文昌省，拜賜近天咫。",
            "紅蓼肦御盤，金幡裊宮蕊。",
            "晚爲日南客，環堵隠烏几。",
            "朝來聞擊鼓，土牛出墟市。",
            "幽懷不自閒，欲逐春事起。",
            "安是五畝園，種蔬引江水。"
        ],
        "title": "高巖立春日",
        "id": "8f1b607b-2297-4691-ad19-11296c3ced48"
    },
    {
        "author": "邵奕",
        "paragraphs": [
            "肩輿迢遞訪遊仙，自是山中別有天。",
            "松影參差籠玉殿，鶴聲嘹喨下芝田。",
            "青蒼巘色臨門外，斷續泉流遶檻前。",
            "便可相從解簪紱，時清難戀薜蘿烟。"
        ],
        "title": "遊真祺觀",
        "id": "44ddff73-4d28-44f9-b454-e4279ac2172c"
    },
    {
        "author": "馮伉",
        "paragraphs": [
            "算來真是風騷將，李杜壇邊好策勳。"
        ],
        "title": "句  其一",
        "id": "4bedba56-c358-46ab-a6b0-e38797a6bfc5"
    },
    {
        "author": "馮伉",
        "paragraphs": [
            "傳語東歸王副使，也須別却海棠回。"
        ],
        "title": "句  其二",
        "id": "1f3a9ea2-bfc6-44a9-9370-40e9912a274b"
    },
    {
        "author": "李巽",
        "paragraphs": [
            "當年蹤跡困泥塵，不意乘時亦化鱗。",
            "爲報鄉閭親戚道，如今席帽已離身。"
        ],
        "title": "登第遺鄉人",
        "id": "cc4ad864-57b7-4ae9-a3df-9e425c2721fb"
    },
    {
        "author": "李巽",
        "paragraphs": [
            "孝義門風累世修，帝恩旌表耀南州。",
            "藏書不特延多士，貢幣仍聞亞列侯。",
            "高閣聲寒慈竹雨，小池香老瑞蓮秋。",
            "人來辱示朝賢什，吟咏渾消萬斛愁。"
        ],
        "title": "題義門胡氏華林書院",
        "id": "33a7b57f-79eb-435a-abd3-99ac200abdc6"
    },
    {
        "author": "歐陽程",
        "paragraphs": [
            "鑿開幽境泛流萍，迴合波閒小洞庭。",
            "寒影倒吞凌漢樹，冷光高浴半天星。",
            "魚翻綿鬣波紋皺，鷺洗霜翎水氣腥。",
            "昨夜蛟龍忽飛去，滿天風雨震雷霆。"
        ],
        "tags": [
            "洞庭湖"
        ],
        "title": "題鐵作池上亭",
        "id": "68df7197-90a2-4445-b2f7-20611838756a"
    },
    {
        "author": "夏侯嘉正",
        "paragraphs": [
            "兩制誠堪美，青雲侍玉輿。"
        ],
        "title": "句",
        "id": "d05beb89-9c69-4ebc-a611-e9a57680db72"
    },
    {
        "author": "周絳",
        "paragraphs": [
            "骨化黄金鶴化胎，仙翁輕舉出塵埃。",
            "石幢雲鎖水常在，玉馬星馳煉未回。",
            "綠草晚煙梅雨發，失藤餘萼麥風開。",
            "丹泉長活芙蓉死，會買張山卜築來。"
        ],
        "title": "太虛觀",
        "id": "6d504e03-92bf-4f90-b18e-51e067a2d4f6"
    },
    {
        "author": "蔣緯",
        "paragraphs": [
            "風生崖木響，靄散洞門寬。",
            "幽徑盤危入，青天一面看。",
            "三冬僧定煖，五月客游寒。",
            "縱有通神筆，亦應圖出難。"
        ],
        "title": "題澹山巖",
        "id": "3bc37652-ef30-4347-b934-b7b4bba3fc68"
    },
    {
        "author": "葛守忠",
        "paragraphs": [
            "華嶽三峰客，幽居不記年。",
            "煙霞爲活計，雲水作家緣。",
            "種藥茅庭畔，栽松澗壑邊。",
            "暫離仙洞去，可應帝王宣。"
        ],
        "tags": [
            "华山"
        ],
        "title": "答陳摶",
        "id": "22e82e0c-1b78-4e5f-b275-c119900ff1cc"
    },
    {
        "author": "王操",
        "paragraphs": [
            "相送當摇落，孤舟泛渺瀰。",
            "去帆看已遠，臨水立多時。",
            "別浦寒鴻下，空山夜鶴移。",
            "他年重會面，冷鬢共成絲。"
        ],
        "title": "送人南歸",
        "id": "5dd87de3-ddfb-4484-aa84-41a5bc455893"
    },
    {
        "author": "王操",
        "paragraphs": [
            "地僻無賓侶，柴門畫始開。",
            "谿山寒葉落，江國故人來。",
            "話舊驚霜鬢，論詩滯酒杯。",
            "相留喜同宿，不寐曙光回。"
        ],
        "title": "喜故人至",
        "id": "cdc91486-5201-4168-84ae-d9f22c4e104c"
    },
    {
        "author": "王操",
        "paragraphs": [
            "弱冠登龍入粉闈，少年清貴古來稀。",
            "袖中詔草朝天去，頭上宮花侍宴歸。",
            "卓筆玉堂寒漏迥，捲簾池館水禽飛。",
            "三台位近猶多遜，閒聽秋霖憶翠微。"
        ],
        "title": "上李昉相公  其一",
        "id": "26a8579c-d1b9-4e30-890b-9914f6c904c2"
    },
    {
        "author": "王操",
        "paragraphs": [
            "朝苑優游數十春，文章敵手更無人。",
            "對敭旒冕如僚友，下直門闌似隠淪。",
            "倚檻白雪供醉望，搘筇黄葉落吟身。",
            "年來得意知難絕，大半門生作侍臣。"
        ],
        "title": "上李昉相公  其二",
        "id": "b86c1258-05c1-4723-861a-7655410e824c"
    },
    {
        "author": "王操",
        "paragraphs": [
            "帝里山河景莫裁，就中春色似先來。",
            "暖融殘雪當時盡，花得東風一夜開。",
            "艷日綺羅香上苑，沸天簫鼓動瑶臺。",
            "芳心只恐煙花暮，閒立高樓望幾回。"
        ],
        "title": "洛陽春",
        "id": "b6d8340b-b29a-455d-b5fa-4f308d3d6572"
    },
    {
        "author": "王操",
        "paragraphs": [
            "野景村家好，柴籬夾樹身。",
            "牧童眠向日，山犬吠隨人。",
            "地僻鄉音別，年豐酒昧醇。",
            "風光吟有興，桑麥暖逢春。"
        ],
        "title": "村家",
        "id": "506cbecd-a0de-4675-97de-285ed7e39895"
    },
    {
        "author": "王操",
        "paragraphs": [
            "無定河邊路，風高雪灑春。",
            "沙平寬似海，鵰遠立如人。",
            "絕域居中土，多年息戰塵。",
            "邊城吹暮角，久客自悲辛。"
        ],
        "title": "塞上",
        "id": "d8144aab-74c7-4f76-8291-fe5542e8f32b"
    },
    {
        "author": "王操",
        "paragraphs": [
            "佩劍游邊地，悲風捲敗莎。",
            "鵰饑窺壞塚，馬渴嗅冰河。",
            "塞闊人煙絕，春深霰雪多。",
            "蕃戎如畫看，散騎立高坡。"
        ],
        "title": "遊邊上",
        "id": "36a1d250-06a3-4b23-82b9-92814d3179b1"
    },
    {
        "author": "王操",
        "paragraphs": [
            "從軍無住計，近臘塞門行。",
            "風劈面疑裂，凍粘髭有聲。",
            "太陽過午暗，暮雪照入明。",
            "馬上聞吹角，依依認漢城。"
        ],
        "title": "并州道中",
        "id": "6285e2ee-65dc-4eaf-8915-8eb1d9dfeb65"
    },
    {
        "author": "王操",
        "paragraphs": [
            "三十懸鈎事聖朝，功名常愛霍嫖姚。",
            "錦衣香重花垂足，玉带光寒雪遶腰。",
            "秣馬暖思秦地草，弦弓秋憶雁門鵰。",
            "清時閒却英雄興，醉聽笙歌擲酒瓢。"
        ],
        "title": "贈劉將軍",
        "id": "93d2cd76-d8c8-4083-9243-f3a09f24ea58"
    },
    {
        "author": "王操",
        "paragraphs": [
            "昔年南國看黄葵，雲鬢金釵向後垂。",
            "今日林容籬落下，秋風寂寞兩三枝。"
        ],
        "title": "黄葵",
        "id": "87ffdf5b-2db9-45a2-b5bd-5c05cca93ce5"
    },
    {
        "author": "王操",
        "paragraphs": [
            "分飛南渡春風晚，却返家林舊業空。",
            "無限離情似楊柳，萬條垂向楚江東。"
        ],
        "title": "題水心寺壁",
        "id": "273b879a-6863-4a57-bf6a-94dd87c3d8c7"
    },
    {
        "author": "王操",
        "paragraphs": [
            "馬摇金勒嘶村墅，人搶花毬落野田。"
        ],
        "title": "句  其一",
        "id": "9c38e456-67d5-4f1a-923d-c461e8b7e9ce"
    },
    {
        "author": "王操",
        "paragraphs": [
            "彩牋分捲碧雲薄，臘燭對燒紅淚乾。"
        ],
        "title": "句  其二",
        "id": "d3c73bfa-13e4-4bd0-a59d-862f87fec76c"
    },
    {
        "author": "王操",
        "paragraphs": [
            "堂親垂白日，稚子欲行時。"
        ],
        "title": "句  其三",
        "id": "7e4c6dfd-9bb8-4215-8d73-5842c65d813f"
    },
    {
        "author": "釋知幻",
        "paragraphs": [
            "當初不肯住長安，現相須歸泗水間。",
            "今日又還思展化，東來海上鎮狼山。"
        ],
        "title": "偈",
        "id": "698edab3-8e07-4d9e-8aa2-3bfff2b5aa1c"
    },
    {
        "author": "郭昭乾",
        "paragraphs": [
            "箕穎久淪沒，矯矯誰能羣。",
            "憶昔讓王者，高風殊可聞。",
            "我懷在寥廓，思勒滄浪勳。",
            "何時凌紫蹻，翛然絕塵氛。"
        ],
        "title": "述懷二首  其一",
        "id": "77c8fe71-7a6a-4902-aaaf-143278602324"
    },
    {
        "author": "郭昭乾",
        "paragraphs": [
            "皇皇長安都，赫赫金張第。",
            "車馬競奔趨，窮達在片議。",
            "綺麗世所欣，崇高物恒忌。",
            "何如古逸民，蓬門卧幽閟。"
        ],
        "title": "述懷二首  其二",
        "id": "a9e86383-f55e-4887-aa9e-7e66d15c9195"
    },
    {
        "author": "郭昭乾",
        "paragraphs": [
            "大道夷且長，捷徑自窘步。",
            "借問漫游人，胡爲局紆路。",
            "我馬亦既秣，風雲豈馳騖。",
            "遷喬非所期，舍筏聊自渡。",
            "世途良足吁，更駕循軌度。"
        ],
        "title": "移家",
        "id": "85eb3492-9547-4bb5-bb06-b5424f6fc867"
    },
    {
        "author": "郭昭務",
        "paragraphs": [
            "一榻清風喜共攀，又携姜被惜間關。",
            "虛誇海外千年藥，不借平原十日閒。",
            "鴻雁幾時纔北向，蓴鱸有約竟南還。",
            "野情縱合江南老，春草相期一解顔。"
        ],
        "title": "送汝端兄南還兄自詫有仙授異丹故篇中及之",
        "id": "fac1ebec-2787-4e8e-a054-f93cfd29d566"
    },
    {
        "author": "陳誼",
        "paragraphs": [
            "廟裏杉松蕭颯風，廟前江水碧溶溶。",
            "凭闌不見當時事，落日遠山千萬重。"
        ],
        "title": "螺江廟",
        "id": "c217a879-b3a3-425c-b583-162d31997e04"
    },
    {
        "author": "王禹偁",
        "paragraphs": [
            "太歲在辛卯，九月萬木落。",
            "是時太陰虧，占云臣道剝。",
            "王生出紫微，譴逐走商洛。",
            "扶親又抱子，迤邐過京索。",
            "弊車載書史，病馬懸囊橐。",
            "西都不敢住，空負香山約。",
            "閿鄉正南路，秦嶺峭如削。",
            "肩輿礙巨石，十步三四却。",
            "妻孥亦徒步，磧礫不容脚。",
            "山店蓋木皮，烟火渾燻灼。",
            "夜深聞贙虎，全家屢驚戄。",
            "山泉何縈回，切冽無橋彴。",
            "卸鞍引羸蹄，解襪事芒屩。",
            "晨瀾髮可鑑，朝涉脛如斮。",
            "商山六百里，天設皆巖崿。",
            "上洛在其中，狴牢曾未若。",
            "逐臣自可死，何必在遠惡。",
            "刺史不我顧，古寺聊淹泊。",
            "卜居雜民甿，致養無精糳。",
            "知道由自寬，有親强爲樂。",
            "側聞种先生，終南卧雲壑。",
            "長沮既躬耕，元禮仍開學。",
            "王績婦未娶，介潔翹孤鶴。",
            "之推母偕隠，教誨脩天爵。",
            "詩情亦嗜酒，道氣不服藥。",
            "田衣剪荷芰，野飯烹茝蒻。",
            "霧豹澤文彩，冥鴻避矰繳。",
            "肯從羔雁聘，唯恐簪裾縛。",
            "如何宋右史，斥鷃議鵰鶚。",
            "玄纁與丹詔，恩禮誠非薄。",
            "仍敕京兆府，敦諭辭恭恪。",
            "先生戀板輿，純孝心堅確。",
            "散髮走烟巒，拜章謝恩渥。",
            "巨材猶在澗，大玉不出璞。",
            "使者遂空迴，軟輪何寂寞。",
            "賢母召徵君，庭責詞嗃嗃。",
            "胡爲事章句，漏名入街郭。",
            "府縣污我山，胥徒噪吾幄。",
            "以茲近聲利，安得成高邈。",
            "誓將徙窮谷，庶可逃喧濁。",
            "先生拜引過，爲壽開樽杓。",
            "陶陶又熙熙，何啻聞竽籥。",
            "人傳到遷客，面目敦慙怍。",
            "器小識不遠，當年事頭角。",
            "遭時得一第，游宦何齷齪。",
            "逐羶甚蚍蜉，鬭耀同𧐔𧕋。",
            "宰邑乏弦歌，諫垣無謇諤。",
            "便蕃朱紫綬，僭忝絲綸閣。",
            "方號騤騤龍，已困狺狺㹱。",
            "待罪始知非，咄哉昧先覺。",
            "一聆高世行，罪髮庸可擢。",
            "忍耻賦三章，塵埃寄寥廓。",
            "明年會恩宥，量移井蛙躍。",
            "靡暇謁南山，征途望西嶽。",
            "黄河波洶湧，白逕苔班駁。",
            "中條圍解縣，五老烟齪齪。",
            "此焉爲郡副，烏敢事隕穫。",
            "籠禽幸未死，尚且謀飲啄。",
            "米呼村婢舂，樵雇山僮斫。",
            "餵馬捽寒蕪，看書爇秋籜。",
            "信口亦吟哦，放心無適莫。",
            "君恩已絕望，人事終難度。",
            "相府一張紙，喚起久屈蠖。",
            "誠知有梁棟，未忍棄榱桷。",
            "五城天上開，三殿雲間卓。",
            "重取故衣冠，籠裹山猱玃。",
            "病翼得風雲，壞牆勞赭堊。",
            "諫官與史氏，舊職聊羈絡。",
            "舉袖拂石螭，凝眸睨金雀。",
            "冥心想前事，一夢何揮矐。",
            "長恐先生聞，倚松成大噱。",
            "關中朋友來，遺我神仙作。",
            "繁華遠客騎，錚鏦美人錯。",
            "古澹啜鉶羹，文雅鏗木鐸。",
            "千言距百韻，旨趣何綽綽。",
            "孰念氣如虹，翻然輕抵鵲。",
            "俊甚麻姑抓，快比屠門嚼。",
            "渾金豈在鎔，尺璧寧施琢。",
            "愈風齊捧檄，忘味同聞樂。",
            "致之向懷袖，日夕芬蘭若。",
            "褒我塵俗韻，鉛刀化干鏌。",
            "同聲必有應，過實還疑謔。",
            "盛夸山中事，雲屋張霞幕。",
            "蘭芽含露採，石髓和煙酌。",
            "巢由泉滌耳，園綺芝盈握。",
            "有時上絕頂，星斗近可摸。",
            "下視塵世人，營營似螶𧎾。",
            "男兒既束髮，出處岐路各。",
            "苟非秉陶鈞，即去持矛槊。",
            "致主比唐虞，安邊如衛霍。",
            "不爾爲逸人，深居返吾樸。",
            "胡然自碌碌，名節日銷鑠。",
            "行年過半世，功業欠圭勺。",
            "無術鑄五兵，使民興錢鎛。",
            "無材統六師，逐寇開沙漠。",
            "空言說王道，肆眼看人瘼。",
            "多慙指佞草，虛效傾心藿。",
            "一覽大雅文，起予亦何博。",
            "况茲山野性，謨畫昧方略。",
            "搔首謝朝簪，行將返耕鑿。"
        ],
        "tags": [
            "华山"
        ],
        "title": "酬种放徵君一百韻",
        "id": "4c5c2347-d94e-46c2-9d4c-71ad67876af5"
    },
    {
        "author": "王禹偁",
        "paragraphs": [
            "鉅賢如木鐸，一振聲蓋代。",
            "丈人文曲星，譴謫落下界。",
            "辭源發崑崙，意盡若到海。",
            "昔在神德朝，少秀負文彩。",
            "擢第應制舉，召試拂華蓋。",
            "醉揮拔萃判，一字不復改。",
            "傳寫遍都下，紙貴無可買。",
            "一命佐著作，蕓閣垂纓珮。",
            "歌詩數千首，人口炙與鱠。",
            "志大輕俸錢，痛飲負酒債。",
            "庸蜀既即敘，出命玉津宰。",
            "題柱薄長卿，銘閣笑張載。",
            "錦水清見髮，峨嵋綠于黛。",
            "物華曾不負，詩酒聊自待。",
            "旨甘豈擇祿，印綬久不解。",
            "陶潜腰任折，萊子衣有彩。",
            "蹉跎歷四邑，塵土不可擺。",
            "吾皇在藩邸，聞名四聰駭。",
            "即位未浹旬，獨許延英對。",
            "相見恨已晚，欣然契嘉會。",
            "諫官聊假道，紫微遽真拜。",
            "制誥復西漢，碑板揭東岱。",
            "金鑾赴夜召，顧問及遠大。",
            "白麻幾千紙，意出元白外。",
            "薦賢恐不及，誘善曾無怠。",
            "當朝自獨步，晚節亦泛愛。",
            "有別樂聞韶，無譏詩自鄶。",
            "賤子在廣場，知見殊流輩。",
            "進士數且千，馳鶩稱俊邁。",
            "人人握靈蛇，許我珠無纇。",
            "超拔冠多士，權貴不得礙。",
            "御前中科第，閣下備寮寀。",
            "詎惟師碩德，常許接佳話。",
            "國朝大手筆，日夕期鼎鼐。",
            "胸中泰山雲，舒卷何霮䨴。",
            "言下傅巖雨，蓄縮未霶霈。",
            "吾道遂難行，一旦同得罪。",
            "典午信冗散，貳車更狼狽。",
            "商於甚僻陋，鄜畤近山塞。",
            "共月踰千里，便風無一介。",
            "何當遂乘桴，侍坐浮渤澥。",
            "大笑引淳風，樽前一長噫。",
            "今茲當委順，自昔無芥蠆。",
            "投詩助醉吟，入室生徒在。"
        ],
        "tags": [
            "泰山"
        ],
        "title": "寄獻鄜州行軍司馬宋侍郎",
        "id": "588e1df5-9cc1-43b5-95b3-707edefbc8fb"
    },
    {
        "author": "王禹偁",
        "paragraphs": [
            "申湖在陝服，自昔名所重。",
            "許昌遺唐律，人口尚傳誦。",
            "舊迹固蓁莽，勝概猶出衆。",
            "前年謫商於，過此方憂恐。",
            "無暇濯溪泉，惻惻心甚痛。",
            "量移遇恩宥，方寸稍放縱。",
            "故人孫漢公，勤懇事迎送。",
            "柅車得三宿，延我入溪洞。",
            "春殘尚有蝶，夏首始見蝀。",
            "朱櫻實頗繁，黄鳥聲亦哢。",
            "地幽接府署，亭高瞰村壟。",
            "縈砌水逶迤，入簷山巃嵷。",
            "鯉翻自躍金，蝸曳燒餘汞。",
            "石危君子介，筍亂小人勇。",
            "虛凉集鷗鷺，爽塏無蚊蠓。",
            "芰葉巧如剪，萍根密非種。",
            "逕苔自斑駁，岸草互蓊菶。",
            "官醖綠開瓶，時果青出籠。",
            "醉中猛別後，依約似一夢。",
            "唯愁當要路，時復棲闒茸。",
            "解梁雖近山，墝埆費耕墥。",
            "常風有盬南，日夕塵塕埲。",
            "雲泉既遼遠，草樹非秀聳。",
            "况茲炎蒸月，縶縛何所動。",
            "緬懷八龍會，南溪與誰共。",
            "棣萼本多才，甘棠應少訟。",
            "枕簟與琴書，鴒原聊自奉。",
            "篇章取李杜，講貫本姬孔。",
            "古文閱韓柳，特策開晁董。",
            "清吹席上來，當暑閉冰凍。",
            "菱脆擘瓊枝，瓜甘浮蜜筩。",
            "氣秋綠篠戰，露曉圓荷捧。",
            "照湖小賀監，溪堂輕馬總。",
            "此景且不同，此懷可長慟。",
            "平生好泉石，况復官散冗。",
            "近聞田紫微，漣水許就俸。",
            "援例苟得請，申湖當入用。",
            "終老占溪居，卧看秋泉湧。"
        ],
        "title": "寄題陝府南溪兼簡孫何兄弟",
        "id": "ede0b3b9-07cd-4a7a-99c8-11db1d40807f"
    },
    {
        "author": "王禹偁",
        "paragraphs": [
            "去年七月七，直廬閑獨坐。",
            "西日下紫微，東窗暈青瑣。",
            "露柳蜩忽鳴，風簾燕頻過。",
            "寂寂紅藥階，槿花開一朵。",
            "時清無詔誥，性澹忘物我。",
            "兀然何所營，橫枕通中卧。",
            "夢入無何鄉，蛺蝶甚幺麽。",
            "孰謂處深嚴，自得放慵惰。",
            "中官傳宣旨，御詩令屬和。",
            "驚起儼衣冠，拜舞蒼苔破。",
            "逸翰龍蛇走，雅調金石播。",
            "洋洋百世音，乃賡强牽課。",
            "暮隨丞相出，自謂天上墮。",
            "歸來備乞巧，酒肴間瓜果。",
            "海物雜時味，羅列繁且夥。",
            "家人樂熙熙，兒戲舞娑娑。",
            "寵辱方若驚，倚伏忽成禍。",
            "九月謫商於，羈縻復窮餓。",
            "鳳儀困鴟嚇，驥足翻鼈跛。",
            "山城已僻陋，旅舍甚叢脞。",
            "夏旱麥禾死，春霜花木挫。",
            "吾親極衰耄，吾命何轗軻。",
            "稚子啼我前，孺人病我左。",
            "玄髮半凋落，紫綬空垂拖。",
            "客計魚脫泉，年光蟻旋磨。",
            "昨夜枕簟凉，西郊忽流火。",
            "河漢勢清淺，牛女姿婀娜。",
            "商土本磽瘠，商民久勞癉。",
            "霜旱固不支，水潦復無柰。",
            "居人且艱食，行商不通貨。",
            "郡小數千家，今夕唯愁呵。",
            "吾兒索來禽，傾市得一顆。",
            "舉家成大笑，愁眉略舒軃。",
            "自念一歲間，榮辱兩偏頗。",
            "頼有道依據，故得心安妥。",
            "窮乎止旅人，達也登王佐。",
            "匏瓜從繫滯，糠粃任揚簸。",
            "批鳳不足言，失馬聊自賀。",
            "委順信吾生，無可無不可。"
        ],
        "title": "七夕",
        "id": "9a81ce69-bc88-4eab-8bc4-51a71ba2372a"
    },
    {
        "author": "王禹偁",
        "paragraphs": [
            "西漢十二帝，孝文最稱賢。",
            "百金惜人力，露臺草芊眠。",
            "千里却駿骨，鸞旗影遷延。",
            "上林慎夫人，衣短無花鈿。",
            "細柳周將軍，不拜容櫜鞬。",
            "霸業固以盛，帝道或未全。",
            "賈生多謫宦，鄧通終鑄錢。",
            "謾道膝前席，不如衣後穿。",
            "使我千古下，覽之一泫然。",
            "頼有佞倖傳，賢哉司馬遷。"
        ],
        "title": "讀漢文紀",
        "id": "eb91d85e-9df4-4dcf-9adc-fc6c83b59a93"
    },
    {
        "author": "王禹偁",
        "paragraphs": [
            "合崖何嵌崆，湫水何浺瀜。",
            "渟污暨積潦，滯泥不朝宗。",
            "有時見鬼怪，無人薦王公。",
            "止可飲麋鹿，未嘗産蛟龍。",
            "山甿自神之，祠祀衆口同。",
            "今春商於旱，太守職憂農。",
            "先請境內山，熊耳有如聾。",
            "乃迎是湫水，盈乎素缶中。",
            "州民與郡吏，覡女雜巫童。",
            "朝祈又夕禱，拜起虔且恭。",
            "馨爐復奠爵，牲幣潔而豐。",
            "適與天雨會，三日勢濛濛。",
            "致謝送水歸，盡禮有始終。",
            "水旱蓋定數，災祥與政通。",
            "傅巖道喪久，咄爾貪天功。"
        ],
        "title": "合崖湫",
        "id": "658c2769-b4a0-4c35-9646-c30240bd7144"
    },
    {
        "author": "王禹偁",
        "paragraphs": [
            "吾生非不辰，吾志復不卑。",
            "致君望堯舜，學業根孔姬。",
            "自爲志得行，功業如臯夔。",
            "既登俊秀科，又在清切司。",
            "諫紙無直言，綸誥多愧辭。",
            "黽勉爲何事，親老與妻兒。",
            "一旦命執法，嫉惡寄所施。",
            "丹筆方肆直，皇情已見疑。",
            "斥逐深山中，窮辱何羸羸。",
            "于張及不得，安用此生爲。"
        ],
        "title": "吾志",
        "id": "b7f783a6-c71a-47c7-878c-ac9e55a6aa88"
    },
    {
        "author": "王禹偁",
        "paragraphs": [
            "大燕引新雛，小鴉哺老烏。",
            "青青樹木間，禽鳥聲歡娛。",
            "我携二稚子，東園擷春蔬。",
            "可以奉晨羞，采采供貧厨。",
            "非肉誠不飽，割身實無餘。",
            "緬懷宋閣老，同日出京都。",
            "謫宦不携家，留妻事老姑。",
            "塊然武當下，此樂固亦無。"
        ],
        "title": "携稚子東園刈菜因書觸目兼寄均州宋四閣長",
        "id": "0973bc28-7ab4-4867-82e8-54b8e9a471e5"
    },
    {
        "author": "王禹偁",
        "paragraphs": [
            "秦皇焚舊典，漢祖溺儒冠。",
            "萬民在塗炭，四老方宴安。",
            "白雲且高卧，紫芝非素餐。",
            "南山正優游，東朝忽艱難。",
            "高步揖萬乘，拂衣歸重巒。",
            "飛鴻自冥冥，束帛徒戔戔。",
            "古廟對山開，清風向人寒。",
            "更無隠遁士，空有賓客官。",
            "况我謫宦來，塵跡污祠壇。",
            "朝衣慚蕙带，佩玉愧紉蘭。",
            "或依階下樹，陶暑解馬鞍。",
            "或借廟前水，乘秋把魚竿。",
            "吾道多齟齬，吾生利盤桓。",
            "登山殊未倦，飲水聊盡驩。",
            "精靈莫相笑，此意樂且盤。"
        ],
        "title": "四皓廟  其一",
        "id": "7b2a835c-26de-4639-a76c-4c2ef7e3c209"
    },
    {
        "author": "王禹偁",
        "paragraphs": [
            "小言望小利，載在禮經中。",
            "遂有鷹犬輩，拔劍各爭功。",
            "一出定萬乘，去若冥冥鴻。",
            "寂寂千古下，孰繼採芝翁。"
        ],
        "title": "四皓廟  其二",
        "id": "ee57e2d6-d621-4a30-b340-72ed4b53d043"
    },
    {
        "author": "王禹偁",
        "paragraphs": [
            "不見陽城驛，空吟昔人詩。",
            "誰改避賢郵，唱首元微之。",
            "微之謫江陵，顦悴爲判司。",
            "路宿商山驛，一夕見嗟咨。",
            "所嗟陽道州，抗直貞元時。",
            "時亦被斥逐，南荒終一麾。",
            "題詩改驛名，格力何高奇。",
            "樂天在翰林，亦和遷客詞。",
            "遂使道州名，光與日月馳。",
            "是後數十年，借問經者誰。",
            "留題富水驛，始見杜紫微。",
            "紫微言驛名，不合輕改移。",
            "欲遣朝天者，惕然知在茲。",
            "一以諱事神，名呼不忍爲。",
            "一以名警衆，名存教可施。",
            "爲善雖不同，同歸化之基。",
            "邇來又百稔，編集空鱗差。",
            "我遷上雒郡，罪譴身縶維。",
            "舊詩猶可誦，古驛殊無遺。",
            "富水地雖在，陽城名豈知。",
            "空想數君子，貫若珠纍纍。",
            "三章詩未泯，千古名亦隨。",
            "德音苟不嗣，吾道當已而。",
            "前賢尚如此，今我復何悲。",
            "題此商於驛，吟之聊自貽。"
        ],
        "title": "不見陽城驛",
        "id": "fe3e5584-38ee-4e3b-84c1-2f8fbaac7759"
    },
    {
        "author": "王禹偁",
        "paragraphs": [
            "謫居歲云暮，晨起厨無烟。",
            "頼有可愛日，懸在南榮邊。",
            "高舂已數丈，和暖如春天。",
            "門臨商於路，有客憇簷前。",
            "老翁與病嫗，頭鬢皆皤然。",
            "呱呱三兒泣，呱呱一夫鰥。",
            "道糧無斗粟，路費無百錢。",
            "聚頭未有食，顔色頗饑寒。",
            "試問何許人，答云家長安。",
            "去年關輔旱，逐熟入穰川。",
            "婦死埋异鄉，客貧思故園。",
            "故園雖孔邇，秦嶺隔藍關。",
            "山深號六里，路峻名七盤。",
            "襁負且乞丐，凍餒復險艱。",
            "唯愁大雨雪，殭死山谷間。",
            "我聞斯人語，倚戶獨長歎。",
            "爾爲流亡客，我爲冗散官。",
            "左宦無俸祿，奉親乏甘鮮。",
            "因思筮仕來，倏忽過十年。",
            "峨冠蠹黔首，旅進長素餐。",
            "文翰皆徒爾，放逐固宜然。",
            "家貧與親老，睹翁聊自寬。"
        ],
        "title": "感流亡",
        "id": "7aa4ec4f-3d57-4a84-88a9-53855bb7a1a5"
    },
    {
        "author": "王禹偁",
        "paragraphs": [
            "四十强而仕，禮文可遵守。",
            "筮仕已十年，明朝三十九。",
            "自知得祿早，左宦誠宜有。",
            "年雖過潘岳，未爲全白首。",
            "貧猶勝墨子，黔突聊供口。",
            "若比張辟彊，吾甘爲老醜。",
            "若比太公望，吾方爲少秀。",
            "任從新歲來，且獻高堂壽。",
            "更解金貂冠，多貰商山酒。"
        ],
        "title": "除夜",
        "id": "31c433a5-b696-4c9a-9170-d91ea9494e05"
    },
    {
        "author": "王禹偁",
        "paragraphs": [
            "商嶺多修篁，蒼翠連山谷。",
            "有鼠生其中，薦食無厭足。",
            "春筍齧生犀，秋筠折寒玉。",
            "飫飽致肥腯，優游恣蕃育。",
            "林密鳶不攫，穴深犬難逐。",
            "鳳凰餓欲死，彼實無一掬。",
            "唯此竹間䶉，琅玕長滿腹。",
            "暖戲綠叢陰，舉頭傲鴻鵠。",
            "不知商山民，愛爾身上肉。",
            "有鍤利其鋒，有錐銛于鏃。",
            "開穴窘如囚，洞胸聲似哭。",
            "膏血尚淋灕，携來入市鬻。",
            "竹也比賢良，鼠兮類盲俗。",
            "所食既非宜，所禍誠知速。",
            "吁嗟狡小人，乘時竊君祿。",
            "貴依社樹神，俸盜太倉粟。",
            "笙簧佞舌鳴，藥石嘉言伏。",
            "朝見秉大權，夕聞罹顯戮。",
            "李斯具五刑，趙高夷三族。",
            "信有司殺者，在暗明於燭。",
            "彼狡勿害賢，彼鼠無食竹。"
        ],
        "title": "竹䶉",
        "id": "da3ad020-76a7-40a3-81a0-f98c444ef1a1"
    },
    {
        "author": "王禹偁",
        "paragraphs": [
            "比鄰有閑園，瓦礫雜荆杞。",
            "未嘗動耕牛，但見牧羣豕。",
            "今夏赤旱天，斲琢誰家子。",
            "播種甚莽鹵，苗稼安能起。",
            "秋來連月雨，柴門晝不啟。",
            "新晴一携杖，出戶聊徙倚。",
            "重到田中立，黍稷何薿薿。",
            "吐穗欲及肩，鳥雀聲亦喜。",
            "力穡乃有秋，斯言不虛矣。",
            "向使懶種植，荒榛殊未已。",
            "有書閑不讀，爲學還如此。"
        ],
        "title": "觀鄰家園中種黍示嘉祐",
        "id": "8a3b50cb-fbf4-4862-83d5-5cab712d9544"
    },
    {
        "author": "王禹偁",
        "paragraphs": [
            "吾爲士大夫，汝爲隸子弟。",
            "身未列官常，庶人亦何异。",
            "無故不食珍，禮文明所記。",
            "况非膏粱家，左宦乏貲費。",
            "商山水復旱，穀價方騰貴。",
            "更恐到前春，藜藿亦不繼。",
            "吾聞柳公綽，近代居貴位。",
            "每逢水旱年，所食唯一器。",
            "豐稔即加籩，列鼎又何愧。",
            "且吾官冗散，適爲時所棄。",
            "汝家本寒賤，自昔無生計。",
            "菜茹各須甘，努力度凶歲。"
        ],
        "title": "蔬食示舍弟禹圭并嘉祐",
        "id": "f51704a5-da09-4c6a-b879-ba04ab4a5f09"
    },
    {
        "author": "王禹偁",
        "paragraphs": [
            "魏公王佐才，獨力造晉室。",
            "揮手廓氛霾，放出扶桑日。",
            "感慨會風雲，周旋居密勿。",
            "下民得具瞻，上帝賚良弼。",
            "沉沉帷幄謀，落落政事筆。",
            "品流遂甄別，法令頗齊一。",
            "跋敕朝據案，論兵夜造膝。",
            "多士若鴛鴻，官材咸有秩。",
            "諸侯如狼虎，請謁盡股栗。",
            "秉鈞多事朝，綽綽有紀律。",
            "遠將留侯比，近以贊皇匹。",
            "志在混車書，誓將闡儒術。",
            "皇天未厭亂，運去何飈欻。",
            "高祖厭寰區，少帝無始卒。",
            "老成既疏遠，羣小相親昵。",
            "黷武兵漸驕，倒懸人不恤。",
            "和親絕强虜，謀帥用悍卒。",
            "魏公在藩垣，上疏論得失。",
            "七事若丹青，辭切痛入骨。",
            "忠言殊不省，直道果見屈。",
            "鐵馬從北來，煙塵晝蓬勃。",
            "穹廬易市朝，左袵雜纓紱。",
            "主辱臣不死，囚縛自安逸。",
            "唯公獨遇害，身殞名不沒。",
            "惜乎英偉才，濟世功未畢。",
            "一讀晉朝史，遺恨空鬰鬰。",
            "子孫亦不振，天道難致詰。"
        ],
        "title": "懷賢詩 桑魏公",
        "id": "6493b796-ba47-4359-9871-086113a8b95a"
    },
    {
        "author": "王禹偁",
        "paragraphs": [
            "有唐張曲江，盛名何暐曄。",
            "請誅安祿山，先覺不見納。",
            "胡雛有反相，其事遠相接。",
            "賢人何代無，舊史聊可獵。",
            "兵部事晉朝，文學中科甲。",
            "强臣方跋扈，朝士多恇怯。",
            "獨持上方劍，願斬奔鯨鬣。",
            "堂堂張彥澤，反勢淩閶闔。",
            "拜章請顯戮，直氣不可壓。",
            "三進叩玉墀，植笏立蓂莢。",
            "皇情彌慰撫，清問屢應答。",
            "終焉念小恩，曾不顧大業。",
            "高吟歸去詩，潺湲淚承睫。",
            "旋踵即亂華，有同虞不臘。",
            "張公領鐵馬，朝市胡塵合。",
            "刺謁甚閑詳，辭氣殊不懾。",
            "虎狼不敢害，加禮爲下榻。",
            "當年棄謇諤，異代居調燮。",
            "相位席不暖，帝澤安可洽。",
            "斯人既淪亡，此風亦蕭颯。",
            "滑稽何足累，大節世已乏。",
            "安用學腐儒，矻矻守禮法。"
        ],
        "title": "懷賢詩 李兵部",
        "id": "ff97b4f3-de04-4583-9c0d-8f919b4580dd"
    },
    {
        "author": "王禹偁",
        "paragraphs": [
            "西樞經緯才，慷慨遇真主。",
            "文學中甲科，風雲參霸府。",
            "直躬在密勿，未始畏彊禦。",
            "憑案讀古書，箕踞視太祖。",
            "澤欲浸生民，化將還邃古。",
            "拆寺遇武宗，排佛如韓愈。",
            "盡髮羣苾蒭，使之藝禾黍。",
            "兵威遂强盛，人力不耗蠹。",
            "世宗征淮甸，委任當留務。",
            "馬前拜侯伯，階下列椹斧。",
            "叱咤氣生風，將校汗如雨。",
            "手築太平基，胼胝不輟杵。",
            "具瞻人有望，衰運時不與。",
            "修短天難忱，殲奪民何怙。",
            "恩深與小斂，撫槨甚悲沮。",
            "云亡復殄瘁，前哲非虛語。",
            "世豈乏賢良，才難具文武。",
            "曆象過羲和，文章敵燕許。",
            "可能隨衆人，冥寞歸塵土。",
            "子孫雖衆多，必復事未睹。",
            "誰銘遷客詩，高揭王公墓。"
        ],
        "title": "懷賢詩 王樞密",
        "id": "b2eaea49-4baf-425e-b2ff-19670cb3ab2f"
    },
    {
        "author": "王禹偁",
        "paragraphs": [
            "琅琊名父子，少孤起徒步。",
            "贄謁桑魏公，藻鑑非易與。",
            "撫頂久歎惜，王楊許爲伍。",
            "諸侯取爲官，佐幕大名府。",
            "主帥杜重威，功大心跋扈。",
            "天驥被縶維，神龜罹網罟。",
            "六師薄孤壘，三面開生路。",
            "主人既釋放，賓筵因詿誤。",
            "逼脅本非辜，貶謫尋不赴。",
            "折腰紆墨綬，搨翼久未舉。",
            "梁竦耻州縣，長卿有辭賦。",
            "裏行旌邑政，柱史登朝序。",
            "抨彈志不樂，潤色才有素。",
            "錦窠應列宿，星垣吟藥樹。",
            "丹青生帝典，金玉鏗王度。",
            "東觀秉直筆，南宮司貢部。",
            "時英萃門下，藹藹騰嘉譽。",
            "鵬掀六月風，豹蔚七日霧。",
            "多才同列忌，嫉惡姦人怒。",
            "排斥屢專城，織羅仍典午。",
            "名宦頗流離，衣食常貧窶。",
            "文明起代邸，振拔非不遇。",
            "紫微雖正拜，白髮已遲暮。",
            "史魚直有遺，棖也剛不吐。",
            "非才占清列，志欲投兕虎。",
            "英俊在草萊，力能生翅羽。",
            "毀譽兩無私，華衮間蕭斧。",
            "掌選循故實，尹京恥鉤距。",
            "名位僅三事，疾瘵嬰二豎。",
            "告滿拜貳卿，君恩慰沉痼。",
            "終見哲人萎，蕭蕭空壠墓。",
            "鯉庭有令嗣，鳳閣登仙署。",
            "兩制列門生，九原應自許。",
            "蒼蒼猶足信，吾道似有訴。",
            "餘慶在子孫，明明深可據。"
        ],
        "title": "五哀詩 故尚書兵部侍郎琅琊王公",
        "id": "6fdfa2de-c1a2-42ee-a058-82a3f21595f8"
    },
    {
        "author": "王禹偁",
        "paragraphs": [
            "文自咸通後，流散不復雅。",
            "因仍歷五代，秉筆多艷冶。",
            "高公在紫微，濫觴誘學者。",
            "自此遂彬彬，不蕩亦不野。",
            "惜哉傷躁進，忤旨出閣下。",
            "吾君登大寶，兌澤連霶灑。",
            "均陽又淮陽，移徙曾不暇。",
            "遂無牽復命，虛偶文明化。",
            "何路得自新，賫志入長夜。",
            "人謂責太深，終于郡司馬。"
        ],
        "title": "五哀詩 故尚書虞部員外郎知制誥貶萊州司馬渤海高公",
        "id": "7feae814-4a72-4bf2-8b93-3eeabdf747b8"
    }
]