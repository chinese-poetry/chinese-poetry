[
    {
        "author": "华镇",
        "paragraphs": [
            "望外江山千万重，北山秀气冠江东。",
            "可怜秋月澄明夜，怨鹤长悲蕙帐空。"
        ],
        "title": "宣化道上望钟山",
        "id": "df3b0c4e-0aee-424b-901e-4126de685cc7"
    },
    {
        "author": "华镇",
        "paragraphs": [
            "栽松累石状孱颜，万仞形容数尺间。",
            "会得秋毫非至细，可能留意羨他山。"
        ],
        "title": "题画",
        "id": "9b7ce9dd-e4d9-4383-9824-7cc0199f2995"
    },
    {
        "author": "华镇",
        "paragraphs": [
            "升时冉冉落如飞，乌兔由来不自持。",
            "莫作人间天上语，有中都是一成亏。"
        ],
        "title": "阴影",
        "id": "7144f8e5-954a-46f8-9cc7-913d02dd6a2e"
    },
    {
        "author": "华镇",
        "paragraphs": [
            "玉津槐柳绿成阴，归路春光步步深。",
            "名宦未多年不少，到家聊缓北堂心。"
        ],
        "title": "出南薰门道中诗",
        "id": "29ba13a0-e788-4537-a3ca-3c015c7dcc2d"
    },
    {
        "author": "华镇",
        "paragraphs": [
            "风前双鹤舞金衣，来送新诗过竹扉。",
            "逸响琤瑽鸣玉脆，雕章飘绝朵云飞。"
        ],
        "title": "和刘叔怀见寄三绝句  其一",
        "id": "f413c2bd-d23f-479d-bbe3-df0aa67aaf4d"
    },
    {
        "author": "华镇",
        "paragraphs": [
            "冥冥心地外参寥，淅淅松梢挂饮瓢。",
            "挥麈纵衡忘孔墨，寄声邂逅得刘萧。"
        ],
        "title": "和刘叔怀见寄三绝句  其二",
        "id": "fdc8c0a7-be9f-4688-918c-85a34a84e900"
    },
    {
        "author": "华镇",
        "paragraphs": [
            "清世儒冠不贱贫，一竿谁复钓溪滨。",
            "看君双鬓春条绿，策足应须据要津。"
        ],
        "title": "和刘叔怀见寄三绝句  其三",
        "id": "fad79fc0-eb03-4ba6-b1b8-09d88bc334e6"
    },
    {
        "author": "华镇",
        "paragraphs": [
            "不言藻绘文章恶，也识膏粱气味珍。",
            "春夏已休秋欲晚，明眸开口羨他人。"
        ],
        "title": "杂咏  其一",
        "id": "0a39b84c-4554-46d8-b79c-15612d2d7026"
    },
    {
        "author": "华镇",
        "paragraphs": [
            "自是不耕仍不种，年来何处觅仓箱。",
            "秋冬莫遣还虚过，图取前春有稻粱。"
        ],
        "title": "杂咏  其二",
        "id": "e8ef68ca-a851-4dac-816c-6b8b1984329a"
    },
    {
        "author": "华镇",
        "paragraphs": [
            "秀色丰融凝晓露，新声睍睆弄东风。",
            "芳条已密无寻处，粉堞虽低径不通。"
        ],
        "title": "杂咏  其三",
        "id": "e0314fd4-a0d0-4a37-a5ea-fc56d05c677f"
    },
    {
        "author": "华镇",
        "paragraphs": [
            "鶑老阴浓昼景迟，园林又是过芳时。",
            "香顋粉蕊年年好，只羨游蜂野蝶知。"
        ],
        "title": "杂咏  其四",
        "id": "eebc0a13-ae2b-47ce-a527-1cb26b13912b"
    },
    {
        "author": "华镇",
        "paragraphs": [
            "兰膏不御鬓云垂，紫玉拈来懒自吹。",
            "西望阳关何处是，寂寥空度杏花时。"
        ],
        "title": "杂咏  其五",
        "id": "f839607c-0ffb-42d4-8ba0-70a93a5ef19c"
    },
    {
        "author": "华镇",
        "paragraphs": [
            "蓬鬓荆钗畎垅头，玉颜鸡狗分同游。",
            "眼前不见昭阳殿，谁复将心望冕旒。"
        ],
        "title": "杂咏  其六",
        "id": "65ef7730-fe75-4727-94e6-c1b465cb4c31"
    },
    {
        "author": "华镇",
        "paragraphs": [
            "芳年未识五云车，皓腕空留绛缕纱。",
            "燕子将雏鶑语老，东风又是落宫花。"
        ],
        "title": "杂咏  其七",
        "id": "f07afab1-57f5-4b5b-bf32-d304d8dd1266"
    },
    {
        "author": "华镇",
        "paragraphs": [
            "馺遝鸣驺里巷喧，殷勤来觅孝廉船。",
            "千年亲见风流事，不是空闻旧史传。"
        ],
        "title": "杂咏  其八",
        "id": "c070b30c-6636-49d1-8f18-8aafd9308c5e"
    },
    {
        "author": "华镇",
        "paragraphs": [
            "亲屈朱轓接晤言，不惭长吉赋华轩。",
            "羽毛果是冲天物，愿借扶摇上九门。"
        ],
        "title": "杂咏  其九",
        "id": "cad3653c-cca3-417b-b039-f4cc6c711525"
    },
    {
        "author": "华镇",
        "paragraphs": [
            "一叶扁舟激浪花，当时儿女亦惊嗟。",
            "归来苦竹城池就，始觉忘家是保家。"
        ],
        "title": "苦竹城",
        "id": "80ce1e4c-fb4b-420b-854c-0191a0187d25"
    },
    {
        "author": "华镇",
        "paragraphs": [
            "英雄颠沛亦风流，长啸寒生画角愁。",
            "今日江城朝暮引，空教鸥鹭起沙头。"
        ],
        "title": "历阳试院闻角",
        "id": "ca0d3db9-a378-4df1-bfa4-04921ce268b6"
    },
    {
        "author": "华镇",
        "paragraphs": [
            "窗前落尽梧桐叶，床下新闻蟋蟀声。",
            "瘦骨不禁秋气重，夜深虚幌梦魂清。"
        ],
        "title": "试院初闻蟋蟀",
        "id": "006332c9-96bb-4abf-857b-a3d6738b3f61"
    },
    {
        "author": "华镇",
        "paragraphs": [
            "惜别欣逢一纪余，世途惟我最差池。",
            "当时侠少无年少，今日青丝有白丝。"
        ],
        "title": "过永城寄知县陈宣德同年三绝句  其一",
        "id": "0ae63889-6056-4563-a1d4-ae7d6b168c27"
    },
    {
        "author": "华镇",
        "paragraphs": [
            "昔年同看杏园春，十载徒劳走路尘。",
            "试问风前拢板女，何如月下倚楼人。"
        ],
        "title": "过永城寄知县陈宣德同年三绝句  其二",
        "id": "b98d5c73-b863-4277-92fe-695849f9beae"
    },
    {
        "author": "华镇",
        "paragraphs": [
            "榆叶晚风愁去日，桃花春水喜归时。",
            "双凫犹在隋堤柳，准拟同看两岸丝。"
        ],
        "title": "过永城寄知县陈宣德同年三绝句  其三",
        "id": "8e613eae-e293-40b9-8b85-9a7d93c11985"
    },
    {
        "author": "华镇",
        "paragraphs": [
            "一抹青山倚碧虚，遥知山下是仙居。",
            "东风桃叶堪乘兴，不畏长江畏简书。"
        ],
        "tags": [
            "长江"
        ],
        "title": "海门道中望熟山寄知县朱宣德",
        "id": "1d6f0446-f4cd-4a36-83aa-c9d007bdbf1d"
    },
    {
        "author": "华镇",
        "paragraphs": [
            "双凫归去玉京游，尘满东风暗驿楼。",
            "唯有汝坟东逝水，春来依旧绿波流。"
        ],
        "title": "叶县",
        "id": "462b47e6-c665-4b1a-8386-57b36208fd66"
    },
    {
        "author": "华镇",
        "paragraphs": [
            "分苗刈麦满平田，缫茧声争涧水喧。",
            "我亦方怀三釜乐，暂逃尘鞅过郊原。"
        ],
        "title": "郊原  其一",
        "id": "e320faed-7139-4bd6-9f85-9b03ce7023f0"
    },
    {
        "author": "华镇",
        "paragraphs": [
            "晓来骑马出郊原，却忆年时此按田。",
            "流景已过三十里，如何容易又经年。"
        ],
        "title": "郊原  其二",
        "id": "28dd671a-7c51-42b6-ad03-c9dc752f75d8"
    },
    {
        "author": "华镇",
        "paragraphs": [
            "懒将心绪逐波流，欹枕蓬窗万虑休。",
            "贪逐化人游帝阙，不知梅福过扁舟。"
        ],
        "title": "舟中昼寝同官陈尉见过从人不报起来以诗谢之",
        "id": "e8919e4f-6410-431a-9ea1-c1f9d1065387"
    },
    {
        "author": "华镇",
        "paragraphs": [
            "黄金七叶向晨敷，人道曾标瑞应图。",
            "我已无心邀世福，不须三秀巧相谀。"
        ],
        "title": "六月旦有芝生于小厅之南楹连叶七层颜色黄润常有露珠联络其上观者叹息以为祥异因作三小诗  其一",
        "id": "cfd5ced8-9066-40e6-a5a9-4347ab4a7c81"
    },
    {
        "author": "华镇",
        "paragraphs": [
            "品汇皆从化育成，无根神草为谁生。",
            "吾皇茂德参天地，好向甘泉植九重。"
        ],
        "title": "六月旦有芝生于小厅之南楹连叶七层颜色黄润常有露珠联络其上观者叹息以为祥异因作三小诗  其二",
        "id": "a5ee693f-6614-42ba-97bb-6a0b8ed1d2d1"
    },
    {
        "author": "华镇",
        "paragraphs": [
            "芝英服食寿能千，蕊笈仙经每细看。",
            "久视长生吾不羨，任同凡草一时干。"
        ],
        "title": "六月旦有芝生于小厅之南楹连叶七层颜色黄润常有露珠联络其上观者叹息以为祥异因作三小诗  其三",
        "id": "116ff48c-7677-4506-abf6-286167660175"
    },
    {
        "author": "华镇",
        "paragraphs": [
            "壮年已熟洛阳名，今日亲来桥上行。",
            "叠石根盘连厚地，凌云气势压沧瀛。"
        ],
        "title": "洛阳桥",
        "id": "5e19e5f1-8b5a-4f09-8088-dd94b32a87f9"
    },
    {
        "author": "华镇",
        "paragraphs": [
            "我为人役走尘寰，僧老空门不出关。",
            "身世也知皆梦幻，到头忙者不如闲。"
        ],
        "title": "再经西禅寺二绝句  其一",
        "id": "5d092e42-1cc6-4b99-ad10-b694ef9ce139"
    },
    {
        "author": "华镇",
        "paragraphs": [
            "三时五度到西禅，春雪秋风暑湿天。",
            "试问经窗长宴坐，何如尘路走终年。"
        ],
        "title": "再经西禅寺二绝句  其二",
        "id": "94ae45a3-c593-4451-815d-614167862ca1"
    },
    {
        "author": "华镇",
        "paragraphs": [
            "陶令当年亦萧索，犹来篱下醉流霞。",
            "闲门今日无人到，頼得寒丛未有花。"
        ],
        "title": "陶令",
        "id": "d630250d-e701-40da-a282-67a4475aa679"
    },
    {
        "author": "华镇",
        "paragraphs": [
            "龙骨穿云水上天，熊蟠抉地土成川。",
            "朝来泥淖漫胡处，日落星河已湛然。"
        ],
        "title": "起工",
        "id": "ef94d28e-5c93-44d6-b3ca-828abcdcb41f"
    },
    {
        "author": "华镇",
        "paragraphs": [
            "铁限僧坊迹未移，千通真草了无遗。",
            "兰亭墨蹟何由见，祇说萧郎奉使时。"
        ],
        "title": "会稽览古诗 铁门限",
        "id": "b855f0e4-9f36-4eca-b7bc-63da5c5c0b4b"
    },
    {
        "author": "华镇",
        "paragraphs": [
            "秦人两世尽东游，辇路曾临到上头。",
            "睫在眼前终不见，不知登望竟何求。"
        ],
        "title": "会稽览古诗 秦望山",
        "id": "38148733-06d6-4b5e-8f5f-aa5b081e5511"
    },
    {
        "author": "华镇",
        "paragraphs": [
            "碧山重叠水溶溶，南北朝来旦暮风。",
            "巖壑会稽真胜绝，樵苏犹是汉三公。"
        ],
        "title": "会稽览古诗 樵风泾",
        "id": "7bb73c97-292e-486c-bfec-0764b933c37f"
    },
    {
        "author": "华镇",
        "paragraphs": [
            "兵家制胜旧多门，赠答雍容亦解纷。",
            "缓报一双文锦鲤，坐归十万水犀军。"
        ],
        "title": "会稽览古诗 城山",
        "id": "a3fa17aa-7c73-41aa-afa4-efc2f8a9cda7"
    },
    {
        "author": "华镇",
        "paragraphs": [
            "千尺相高卓翠珉，雨余云外露璘珣。",
            "鼎湖龙去苍髯断，三载丛花不记春。"
        ],
        "title": "会稽览古诗 双笋石",
        "id": "ea3486e0-ea71-4166-871c-c8c5f6eee4e1"
    },
    {
        "author": "华镇",
        "paragraphs": [
            "春草茸茸涧水清，路人犹记昔时名。",
            "金羁纵后双蹄逸，想见风前蹀躞声。"
        ],
        "title": "会稽览古诗 放马涧",
        "id": "b94f0e4e-1459-4ef4-bf7e-63edaacf8e6c"
    },
    {
        "author": "华镇",
        "paragraphs": [
            "山列翠屏围碧落，水流鸣管绕平田。",
            "郗家池馆萝芜后，金谷形容自渺然。"
        ],
        "title": "会稽览古诗 虞国墅",
        "id": "04bf5943-1e08-4237-9257-29fc22a72297"
    },
    {
        "author": "华镇",
        "paragraphs": [
            "竹箭黄芽欲老时，杏梁日煖燕初归。",
            "他林未耸千竿翠，此地先抽一握肥。"
        ],
        "title": "会稽览古诗 燕竹",
        "id": "9346a247-0b66-48c3-8666-9948173a054b"
    },
    {
        "author": "华镇",
        "paragraphs": [
            "溪上还珠太守家，小桥斜跨碧流沙。",
            "清风不共门墙改，长与寒泉起浪花。"
        ],
        "title": "会稽览古诗 孟桥",
        "id": "439fcbdb-a666-4b1f-8fc8-940a96788759"
    },
    {
        "author": "华镇",
        "paragraphs": [
            "下蚓盈泉腹，高蝉溢露肠。",
            "如何不能饮，空羨瓮头香。"
        ],
        "title": "闻酒香戏作",
        "id": "44671680-179c-4b7f-a014-35959b73f657"
    },
    {
        "author": "华镇",
        "paragraphs": [
            "鸣玉锵金汉上公，当年荣与旧君同。",
            "故山庙食千秋后，来往犹乘旦暮风。"
        ],
        "title": "郑相庙",
        "id": "4cd46f96-bb16-4512-8f03-83c60dad7a5a"
    },
    {
        "author": "华镇",
        "paragraphs": [
            "闻说风流谢客儿，鸰原相应日鸣飞。",
            "仙翁遗迹云深处，携手行吟送落晖。"
        ],
        "title": "葛仙翁钓台",
        "id": "71636cc9-aa28-48e9-ad93-f2419c0818a4"
    },
    {
        "author": "华镇",
        "paragraphs": [
            "万壑千岩秀气钟，鸣琴潄玉晓玲珑。",
            "瑞云重叠中书馆，花浪腾棱相国风。"
        ],
        "title": "五云溪",
        "id": "5e21ef61-428b-4031-b0de-e562bf047cda"
    },
    {
        "author": "华镇",
        "paragraphs": [
            "溪上清泉玉色寒，临泉蹋尽石苔斑。",
            "为怜北阙乘轩客，白首高情在旧山。"
        ],
        "title": "郑公泉",
        "id": "754cab47-63cd-452e-a005-d53879c13d8e"
    },
    {
        "author": "华镇",
        "paragraphs": [
            "水风不动清光合，十里浑无一点瑕。",
            "野客若寻湖上事，不须临水问荷花。"
        ],
        "title": "镜湖",
        "id": "878c8c44-6df7-46d5-87df-a780eddd140e"
    },
    {
        "author": "华镇",
        "paragraphs": [
            "邻里相欢起美谈，通衢高柳碧鬖鬖。",
            "至今风俗称虞芮，目击岐周始自惭。"
        ],
        "title": "陈大夫宅",
        "id": "4a245c85-8620-4ef0-aa94-4691793fb98e"
    },
    {
        "author": "华镇",
        "paragraphs": [
            "盐梅器业尚风尘，书剑曾游寂寞滨。",
            "秀句玲珑满天下，应搜佳丽入机神。"
        ],
        "title": "龙宫寺",
        "id": "f0caa038-7ba1-4384-90aa-86a5d1088e67"
    },
    {
        "author": "华镇",
        "paragraphs": [
            "嵩高秀入洛川清，鹤去云归冷玉笙。",
            "霜白金庭今夜月，流风依约有遗声。"
        ],
        "title": "金庭洞天",
        "id": "7d2b25e6-f190-4d0a-8045-eee357753186"
    },
    {
        "author": "华镇",
        "paragraphs": [
            "嘉树风生玉宇香，鶑飞燕舞弄春阳。",
            "归来井邑皆如旧，始觉仙家日月长。"
        ],
        "title": "桃源",
        "id": "bad32f9a-a5c2-4709-9a11-ae013e35e432"
    },
    {
        "author": "华镇",
        "paragraphs": [
            "春日云崖晴杳杳，东风山溜晓泠泠。",
            "烟霞密迩神仙府，草木微滋亦有灵。"
        ],
        "title": "瀑布岭",
        "id": "184f47fc-7f17-42c3-ad9a-870ff6ae14be"
    },
    {
        "author": "华镇",
        "paragraphs": [
            "月华雪彩照长川，一叶扁舟破紫烟。",
            "十二瑶台登赏夜，清光长似昔时天。"
        ],
        "title": "戴溪",
        "id": "3d47ad7d-1c10-4094-9388-048a5c7dbe6e"
    },
    {
        "author": "华镇",
        "paragraphs": [
            "墨妙风流亘古今，等闲陈迹冠山阴。",
            "耳闻贞观求真迹，眼见天章照茂林。"
        ],
        "title": "会稽咏古",
        "id": "e7d87355-2435-4835-93b4-fd78c217c6ef"
    },
    {
        "author": "华镇",
        "paragraphs": [
            "海陵东去尽东隅，桑柘田闾间碧芦。",
            "北障海涛除斥卤，南分江水溉膏腴。",
            "人羞投牒论长短，俗喜乘航贸有无。",
            "林下每逢垂白叟，自言不识被追呼。"
        ],
        "title": "海门",
        "id": "a9dfb3ba-446f-4d26-8e1b-040ea0da1ae2"
    },
    {
        "author": "华镇",
        "paragraphs": [
            "问宿花村喜可余，已拼花下倩人扶。",
            "牧童不见枝头杏，空指青帘问有无。"
        ],
        "title": "花村二首  其一",
        "id": "ec905ed6-200a-49cb-b5fd-2d4837ed591a"
    },
    {
        "author": "华镇",
        "paragraphs": [
            "夜宿花村不见花，数间茅屋瞰溪沙。",
            "山翁不是通名姓，几认河阳令尹家。"
        ],
        "title": "花村二首  其二",
        "id": "8a67defa-3848-436d-82e6-ae3354bd6784"
    },
    {
        "author": "华镇",
        "paragraphs": [
            "尽日道途经曲直，连天林木见高低。",
            "况多田野迎秋稼，亦有人家报午鸡。",
            "宁觉身逾江尾外，祇疑地是海唇西。",
            "此心不解分明想，眼界多为近事迷。"
        ],
        "title": "诗一首",
        "id": "aead270d-1b09-4d50-9f22-2d47e01eab8e"
    },
    {
        "author": "华镇",
        "paragraphs": [
            "当年玉蕊冠京华，不独人间压万花。",
            "曾使瑶池冰雪手，亲来折向玉峰夸。"
        ],
        "title": "玉蕊花",
        "id": "b46ea61a-ac6e-4652-9d13-b333e66b73cd"
    },
    {
        "author": "华镇",
        "paragraphs": [
            "篮舆薄暮息烟村，回望葱葱认九门。",
            "自喜青楼无别恨，不妨孤馆欲黄昏。"
        ],
        "title": "晚宿张三馆",
        "id": "7b0e947c-77eb-4877-afd1-eace07a388f4"
    },
    {
        "author": "华镇",
        "paragraphs": [
            "约束详明曲有伦，不防农事尚占春。",
            "解教乌合三千众，来往兴居似一人。"
        ],
        "title": "部队",
        "id": "440a55bb-2e97-420f-a9e9-4deaec59db13"
    },
    {
        "author": "华镇",
        "paragraphs": [
            "仙客乘槎学钓翁，劈波时跃锦鳞红。",
            "浮槎不到寒江上，松叶泠然自好风。"
        ],
        "title": "钓台",
        "id": "b5efb59b-864c-4c63-bba0-5e3eaad522c4"
    },
    {
        "author": "华镇",
        "paragraphs": [
            "汪芒后至知何用，败骨空专一素车。"
        ],
        "title": "句  其一",
        "id": "86372dfd-4822-47ce-874e-665443fa6fb9"
    },
    {
        "author": "华镇",
        "paragraphs": [
            "南国使君归故里，霜鸿飞舞送朱轮。"
        ],
        "title": "句  其二",
        "id": "cf62d668-0eb0-45d2-a665-779fd033a6e2"
    },
    {
        "author": "华镇",
        "paragraphs": [
            "谢公白首乘轩地，长记沧波洗屐时。"
        ],
        "title": "句  其三",
        "id": "4c25beb0-519c-4b54-a06d-d73bd5857c40"
    },
    {
        "author": "华镇",
        "paragraphs": [
            "六龙未入雍州日，曾负诗书卧白云。"
        ],
        "title": "句  其四",
        "id": "b6c38ea3-e98f-49b9-83b0-9a145f175931"
    },
    {
        "author": "华镇",
        "paragraphs": [
            "君王旦暮方尝胆，犹筑池塘长紫鳞。"
        ],
        "title": "句  其五",
        "id": "cc09225f-634a-47ae-84b6-086e24ca4800"
    },
    {
        "author": "种师道",
        "paragraphs": [
            "外塞胡儿里党臣，勾连数众赴京城。",
            "团团阔阔孤平寨，不识皇家王气星。"
        ],
        "title": "诗二首  其一",
        "id": "35f7d6de-cab5-4e45-aae4-b10866d94ea0"
    },
    {
        "author": "种师道",
        "paragraphs": [
            "飞蛾视火残生灭，燕逐羣鹰命不存。",
            "从今一扫胡兵尽，万年不敢正南行。"
        ],
        "title": "诗二首  其二",
        "id": "3ec5aed2-3eee-43e2-9a49-4898c7aab3e9"
    },
    {
        "author": "施大任",
        "paragraphs": [
            "惠山山半有飞泉，甃石环亭泛酒船。",
            "只任源流自亭下，不缘机智得方圆。",
            "夷犹小棹翻宾榻，零乱浮华出洞天。",
            "六月炎蒸应恋此，二松风韵更萧然。",
            "江帆远渡疏林外，山鸟闲吟落照边。",
            "盛世正逢元祐日，清欢重继永和年。",
            "萦心难效公垂咏，真赏尤知子美贤。",
            "我是林泉自由者，时时来作醉中仙。"
        ],
        "title": "题惠山寺真赏亭流觞",
        "id": "274d21af-06a7-4df4-8906-68ea46f1a138"
    },
    {
        "author": "安扶",
        "paragraphs": [
            "云来本无心，云去亦无迹。",
            "要是莫逆交，更为不速客。"
        ],
        "title": "白云亭",
        "id": "b585623f-7d19-438d-bc5e-3c0614e02c76"
    },
    {
        "author": "苏嘉",
        "paragraphs": [
            "衣冠晨集乌衣巷，旌旆春生绿野堂。"
        ],
        "title": "句  其一",
        "id": "aa8746fd-9259-4482-bd44-b7c68e2b2e76"
    },
    {
        "author": "苏嘉",
        "paragraphs": [
            "铜符方拜新留守，竹马还迎旧使君。"
        ],
        "title": "句  其二",
        "id": "9be7dfac-b993-4721-83ff-4ef3858ddead"
    },
    {
        "author": "席汝明",
        "paragraphs": [
            "塞上风埃扑眼多，飞泉欣见此巖阿。",
            "冰丝不断银潢脉，珠滴长圆月窟波。",
            "暂转杯觞闲屈曲，忽为霖雨下霶𩃱。",
            "形容好景须诗笔，万古苍崖始一磨。"
        ],
        "title": "题滴水巖",
        "id": "3ba367a7-04d3-49fe-8ab3-289fcf5f7713"
    },
    {
        "author": "常传正",
        "paragraphs": [
            "朦胧秋月助光辉，飘泊春风溅客衣。",
            "百尺水晶帘不卷，数峰巫峡雨长飞。",
            "羽觞脩禊行将近，蜡屐登山定不稀。",
            "自恨云巖迹如扫，仗君借眼瞩芳菲。"
        ],
        "title": "题滴水巖",
        "id": "c226452e-e7a3-42a7-8cf9-fc1a47b53f19"
    },
    {
        "author": "毕仲连",
        "paragraphs": [
            "玉籍殊科四十秋，徊翔藩翰几淹留。",
            "五羊旧治功尤著，百越新恩志已酬。",
            "健节亭亭心益壮，清吟一一思如流。",
            "壶浆满道争迎处，昼锦应先驻虎邱。"
        ],
        "title": "送程给事知越州  其一",
        "id": "47f0c375-dc28-43b6-89ff-23e0e867f49e"
    },
    {
        "author": "毕仲连",
        "paragraphs": [
            "铙鼓喧喧逐迅流，旆旌明灭拥行舟。",
            "三吴作镇侯藩重，一道提兵帝泽优。",
            "锦里江山归兴逸，鉴湖风月到时秋。",
            "祇应图任须元老，促召犹能驻虎丘。"
        ],
        "title": "送程给事知越州  其二",
        "id": "099ef647-90e7-4dab-b90e-6767a8bacd25"
    },
    {
        "author": "谢惇",
        "paragraphs": [
            "夕郎暂去赤墀班，宠佩藩符出汉关。",
            "江国正逢鲈味美，里闾先著锦衣还。",
            "赏追贺监湖边月，醉陟秦王瓮畔山。",
            "万壑千巖常在眼，诗情应喜讼庭闲。"
        ],
        "title": "送程给事知越州",
        "id": "96afab5b-d985-415e-94c4-5e2c44be2250"
    },
    {
        "author": "仵磐",
        "paragraphs": [
            "太一峰前是我家，满床书籍旧生涯。",
            "春城恋酒不归去，老却碧桃无限花。"
        ],
        "title": "诗一首",
        "id": "e7b58763-8c35-4b7a-a4c4-8865f56d47c9"
    },
    {
        "author": "李愿",
        "paragraphs": [
            "纵目有佳处，须登四景楼。",
            "输蹄喧市井，桑谷暗郊丘。",
            "翠盖云生里，沧溟天尽头。",
            "阑干知几曲，徙倚恣清愁。"
        ],
        "title": "四景楼",
        "id": "00bf1107-ed48-4bb1-8299-3dbfedc9be85"
    },
    {
        "author": "李愿",
        "paragraphs": [
            "楼影空门里，门开望众仙。",
            "绿鬟云漠漠，翠黛月娟娟。",
            "烟驾知何处，星槎记昔年。",
            "夕阳孤鸟畔，缈缈海浮天。"
        ],
        "title": "望仙门",
        "id": "7acf7b77-303d-41f4-a4ce-0dbd19047751"
    },
    {
        "author": "喻陟",
        "paragraphs": [
            "越客思归黯不平，闲持长笛写秦声。",
            "羨君气海如斯壮，博我词锋孰敢争。",
            "江上梅花开又落，陇头流水咽还惊。",
            "岂知不寐鳏鱼眼，独坐山堂对月明。"
        ],
        "title": "寄张芸叟",
        "id": "aea3a1de-c197-4409-8118-e1cb3b6b94b8"
    },
    {
        "author": "喻陟",
        "paragraphs": [
            "黄鹤楼边横笛吹，石亭窗上更题诗。",
            "世人不识还归去，江水云山空渺弥。"
        ],
        "title": "题吕元圭诗后",
        "id": "6b7b8a4e-7696-4841-91cf-a9cb890392d6"
    },
    {
        "author": "喻陟",
        "paragraphs": [
            "捷报下岷洮，威传万里遥。",
            "渠魁咸面缚，氛祲即时销。",
            "圣算百王上，神功千古超。",
            "从兹荒忽地，无复恣凶骄。"
        ],
        "title": "贺种太守破鬼章  其一",
        "id": "cf43b82c-dee9-49f1-8689-c098e4c83862"
    },
    {
        "author": "喻陟",
        "paragraphs": [
            "黠卤方千轨，王师薄有征。",
            "摧枯祇俄顷，破竹不留行。",
            "杀气收貔虎，清风卷旆旌。",
            "遥瞻紫宸阙，称贺浃欢声。"
        ],
        "title": "贺种太守破鬼章  其二",
        "id": "09c27a1c-97ab-45b0-8498-475782f187fb"
    },
    {
        "author": "喻陟",
        "paragraphs": [
            "周后持盈日，戎夷负固年。",
            "庙谟期必胜，阃略制于先。",
            "不假天山箭，行闻杕杜篇。",
            "凯还俘馘献，图像有凌烟。"
        ],
        "title": "贺种太守破鬼章  其三",
        "id": "da48bece-d177-46a6-92ce-e47d533322b8"
    },
    {
        "author": "喻陟",
        "paragraphs": [
            "黄鹤仙人隔千古，太白英灵在何许。"
        ],
        "title": "句  其一",
        "id": "f74b94d6-05cd-4abb-9c97-28a0ce7f5d25"
    },
    {
        "author": "喻陟",
        "paragraphs": [
            "费祎丁令亦何之。"
        ],
        "title": "句  其二",
        "id": "f79a74bf-109b-4ab1-bed2-fb8a6c246f15"
    },
    {
        "author": "喻陟",
        "paragraphs": [
            "游蜂与狂蝶，无计旁檀心。"
        ],
        "title": "句  其三",
        "id": "9c201492-7adb-4f8a-a882-3d2eef447269"
    },
    {
        "author": "李騊",
        "paragraphs": [
            "入门脩竹耸琅玕，坐久香风拂画栏。",
            "春色正秾双桧静，朝光初上一峰寒。",
            "翠萦虚室尘襟阔，冷逼疏窗夜梦残。",
            "物外闲心殊未惬，殷勤重上白云端。"
        ],
        "tags": [
            "终南山"
        ],
        "title": "游终南山杂咏 草堂",
        "id": "767af282-2892-41ff-8281-33809fd0cee0"
    },
    {
        "author": "李騊",
        "paragraphs": [
            "石磴溪桥傍翠峦，分明深入画图间。",
            "远绕禅刹疑无景，迥出群峰别有山。",
            "微雨欲来云影乱，轻风不断鸟声闲。",
            "岚光可是清人骨，更待中宵一梦还。"
        ],
        "tags": [
            "终南山"
        ],
        "title": "游终南山杂咏 宿紫阁",
        "id": "c5209fb4-785d-496b-a9da-b57d5b47a98e"
    },
    {
        "author": "李騊",
        "paragraphs": [
            "小雨初回作暮寒，断崖壁立夕阳间。",
            "一襟清兴无人语，旋拂禅床卧看山。"
        ],
        "tags": [
            "终南山"
        ],
        "title": "游终南山杂咏 雨后紫阁晚望",
        "id": "0143d30d-9aa0-4f71-862c-d8486de30a17"
    },
    {
        "author": "李騊",
        "paragraphs": [
            "蔽日芳林迷去路，被蹊落叶误行踪。",
            "转巖却见层峦出，知是仙山第几重。"
        ],
        "tags": [
            "终南山"
        ],
        "title": "游终南山杂咏 云际院",
        "id": "4431b1bd-3a70-487b-aae9-100682240e8c"
    },
    {
        "author": "李騊",
        "paragraphs": [
            "西风壁立苍崖瘦，一水湍流怒浪翻。",
            "云外不须求紫府，祇应此景是桃源。"
        ],
        "tags": [
            "终南山"
        ],
        "title": "游终南山杂咏 长啸洞",
        "id": "e08d0763-dcdb-432c-88c2-371655859a0a"
    },
    {
        "author": "李騊",
        "paragraphs": [
            "渐侵晚景尤便静，不出忙中岂爱闲。",
            "休问骅骝与蛙黾，会须投绂老青山。"
        ],
        "tags": [
            "终南山"
        ],
        "title": "游终南山杂咏 宿重云山寺",
        "id": "47f84504-dfe9-4474-9fff-d6aa096cc62c"
    },
    {
        "author": "李騊",
        "paragraphs": [
            "万点梢头烂晓霞，谩随闲世鬭春华。",
            "孤根自是生穷僻，未必轻输别圃花。"
        ],
        "tags": [
            "终南山"
        ],
        "title": "游终南山杂咏 重云道中海棠",
        "id": "490b21f8-d714-43a1-8174-d37bb85a6b33"
    },
    {
        "author": "李騊",
        "paragraphs": [
            "蔽空秾绿门前路，匝地疏苗户外村。",
            "暂宿云房叩虚寂，红尘意味不堪论。"
        ],
        "tags": [
            "终南山"
        ],
        "title": "游终南山杂咏 宿白云明日之鄠县",
        "id": "202a8d89-8846-49c1-840d-86de22180dac"
    },
    {
        "author": "李騊",
        "paragraphs": [
            "望极空蒙清满怀，更寻遗迹步高台。",
            "日斜林杪增光去，风静山尖倒影来。",
            "万顷澄澜春涨碧，一川秀色暝阴开。",
            "坐中自有江湖兴，未放陂南画舸回。"
        ],
        "tags": [
            "终南山"
        ],
        "title": "游终南山杂咏 渼陂",
        "id": "3231e974-791d-4275-a53a-96cdc6f89c4b"
    },
    {
        "author": "莫渊",
        "paragraphs": [
            "北虏分庭正，东藩得郡优。",
            "兼曹抛玉殿，重阁指蓬邱。",
            "节制连江海，封疆直斗牛。",
            "地虽邻故里，人始识元侯。",
            "合浦珠还日，长河虎渡秋。",
            "溪山归胜览，风月入冥搜。",
            "使旆天边去，楼船鉴里游。",
            "茶枪香泛泛，竹箭绿修修。",
            "乐苑花犹卉，兰亭水尚流。",
            "千寻经石篑，八月看潮头。",
            "萧寺逢支遁，山阴忆子猷。",
            "昔贤尝纵乐，太守好销忧。",
            "倒载何妨作，扁舟未可谋。",
            "朝纲须急治，民瘼俟全瘳。",
            "青琐从虚位，朱旛且少留。",
            "行当宣室召，还应傅巖求。",
            "德望终归用，愚蒙祇自愁。",
            "官资卑执戟，身势类浮鸥。",
            "每玷乡人荐，长思国士酬。",
            "那堪闻叠鼓，惆怅送行辀。"
        ],
        "title": "送程给事知越州",
        "id": "5a6d553c-a32d-4696-9e00-4cb0142967d6"
    },
    {
        "author": "赵知章",
        "paragraphs": [
            "神光在牛斗，空赋白云篇。",
            "地坼龙泓冷，天分锦石圆。",
            "悠悠蕉鹿梦，的的露牛禅。",
            "再见窗中雪，应知宿有缘。"
        ],
        "title": "游虎丘",
        "id": "af1de086-3a16-495f-8f16-288c7f0e1399"
    },
    {
        "author": "郭时亮",
        "paragraphs": [
            "李氏当年著佛书，此邦犹记旧居庐。",
            "因公寻访松生语，不识何人为守株。"
        ],
        "title": "次韵奉和杨圣咨题李长者旧居",
        "id": "a2f531cb-eff8-42bd-8270-0f885e1dba85"
    },
    {
        "author": "郑永中",
        "paragraphs": [
            "公余乘兴步危楼，十里如云翠欲流。",
            "多稼芃芃天外阔，平湖渺渺望中浮。",
            "方忻民乐庭无讼，更听农歌岁有秋。",
            "吏责已宽聊自得，待凭诗酒寓优游。"
        ],
        "title": "观稼阁",
        "id": "543b0edc-1537-46b6-9989-38aecdf16eb8"
    },
    {
        "author": "郑民瞻",
        "paragraphs": [
            "偏历江山祇此楼，名传自古又今修。",
            "却观湘水浮新景，重对君山记旧游。",
            "风月依然如故友，轩窗今复冠南州。",
            "远迢张相滕侯迹，幸蹑前规壮胜游。"
        ],
        "tags": [
            "岳阳楼"
        ],
        "title": "重修岳阳楼",
        "id": "ff204c00-2a1e-4b55-9679-8f5ced3f980e"
    },
    {
        "author": "朱戴上",
        "paragraphs": [
            "官闲无一事，蝴蝶飞上阶。"
        ],
        "title": "句",
        "id": "9543083d-b0d4-40f7-b4d2-f6b8bd476679"
    },
    {
        "author": "郭霖",
        "paragraphs": [
            "白首旧相知，茅津此去时。",
            "马骄青草色，柳绾绿烟丝。",
            "落日曹瞒垒，荒城虢仲祠。",
            "圣朝深雨泽，宁必叹衰迟。"
        ],
        "title": "送苏录事赴虢州",
        "id": "c8472c25-6632-4941-90ca-fee8b95f0852"
    },
    {
        "author": "郭霖",
        "paragraphs": [
            "凿田喜得傍湖堤，湖水春来好灌畦。",
            "躬稼自甘名姓没，不妨寂寞老巖栖。"
        ],
        "title": "西耕",
        "id": "814dc9c4-739a-4c58-b7a8-d4dc5e13929d"
    },
    {
        "author": "郭霖",
        "paragraphs": [
            "一上云山思便幽，长松怪石坐淹留。",
            "乘风直造神仙窟，零落烟霞满杖头。"
        ],
        "title": "繇三茅直抵紫阳观",
        "id": "cae23241-a517-493b-a67c-9b4e9a572281"
    },
    {
        "author": "张楚民",
        "paragraphs": [
            "香山正在岷山麓，一派流泉万竿竹。"
        ],
        "title": "句",
        "id": "de176601-066b-4233-b943-23fc9a8b662a"
    },
    {
        "author": "吴公敏",
        "paragraphs": [
            "潭影静沈沈，维舟傍竹林。",
            "乡心寄孤雁，寒信起疏砧。",
            "犬吠人家近，灯明树影侵。",
            "客愁元不寐，夜雨更蛩吟。"
        ],
        "title": "泊舟",
        "id": "569d38ce-12a4-4043-a385-d906dc5b0541"
    },
    {
        "author": "杨庭杰",
        "paragraphs": [
            "城南古寺旧林泉，使驭观游绝顶巅。",
            "幸缀华轩到清境，深惭凡骨逐真仙。",
            "不愁落日归鞍促，更许新诗翠石镌。",
            "犹有题名千载后，与他巴水字相连。"
        ],
        "title": "提刑都讲颁赐题古楠寺佳篇伏读翫味词旨豪肆感叹战汗不揆浅拙仰次严韵",
        "id": "f962bdb3-2f1b-42cf-9109-ff3c3a8f3a23"
    },
    {
        "author": "杨庭杰",
        "paragraphs": [
            "谷隠楩楠涧有泉，烟村幽旷远□□。",
            "□□□□□难尽，鸡犬时来亦恐仙。",
            "危壁谩□□□□，□□□是五丁镌。",
            "回归未出深巖半，□□□□□□□。"
        ],
        "title": "后月余因用前韵",
        "id": "44338f16-1679-452c-82a2-b86f7f38ffe5"
    },
    {
        "author": "杨天惠",
        "paragraphs": [
            "平生阅巨丽，兹塔咤何雄。",
            "因地如无地，平空不碍空。",
            "宁从佛土徙，几历劫灰穷。",
            "落趾鸡关北，明标玉垒东。",
            "经营本龙象，负挽僦烟虹。",
            "畚筑才驱石，觚棱欻倚风。",
            "妙高分绝域，峻极倒中嵩。",
            "已幻花台巧，并规鹫岭嵷。",
            "仰窗平月殿，横级俯蛟宫。",
            "未觉诸天隔，惟看一气融。",
            "恒沙寸眸摄，多寡片心通。",
            "澒洞遗凡界，虚疏彻外幪。",
            "身边揖先圣，眼外洗尘雺。",
            "井直参连壤，秦开汉拓功。",
            "真乘对时出，休运与天崇。",
            "缔构虽人力，扶持亦化工。",
            "长生老西崦，诸葛死南隆。",
            "但了薰香灺，姑储㲲布筒。",
            "狂歌留白日，醉舞属冥鸿。",
            "莫漫百年事，空成一秃翁。"
        ],
        "title": "次韵庞茶使郫县塔",
        "id": "0a9e61ec-382e-4a47-ade9-3ad0d0cdf5a0"
    },
    {
        "author": "杨天惠",
        "paragraphs": [
            "浄瓶犹贮近颁冰，拄杖还扶旧醉藤。",
            "遮莫簪花倩天女，未妨燕坐折谈僧。"
        ],
        "title": "次韵吴帅题保福壁二首  其一",
        "id": "9e5b26a4-2f5b-47c5-90d4-599dbad879cb"
    },
    {
        "author": "杨天惠",
        "paragraphs": [
            "由来世谛即菩提，吾道元东祖自西。",
            "恰似苍圆好头相，可容破裂作阿梨。"
        ],
        "title": "次韵吴帅题保福壁二首  其二",
        "id": "1d43b8ef-3ebc-4d6c-867c-2ad47f2da2ad"
    },
    {
        "author": "杨天惠",
        "paragraphs": [
            "升平芝菌效神奇，况乃贤豪用世资。",
            "人物熙宁中兴日，风流荆国适同时。",
            "起家便作三公客，乘传何为九折驰。",
            "少府但分新赐节，石渠犹借旧官仪。",
            "素心久辨经纶计，妙意前知遇合期。",
            "聊与西南成胜事，暂将清献续良规。",
            "桥横万里重开府，水接双流共去思。",
            "怊怅参卿无限意，道旁索笔强题诗。"
        ],
        "title": "送孙正忠臣移成都小漕",
        "id": "3f3fddd8-2eab-46d1-ab3d-7bdacc03301a"
    },
    {
        "author": "杨天惠",
        "paragraphs": [
            "相从一笑忘蹉跎，三过秋风锦水波。",
            "游子依人仰眉睫，令兄爱客费弦歌。",
            "思归仙鹤方惊露，欲起病凫还避罗。",
            "共感乌纱能爱老，长长遮护两苍皤。"
        ],
        "title": "多病简出偶成呈郫令张盘公大夫",
        "id": "fbef2686-6aa4-4920-a96d-06eb0d6c457d"
    },
    {
        "author": "杨天惠",
        "paragraphs": [
            "于皇御极，百志惟叙。",
            "曰农而农，曰士而士。",
            "尔安迺宫，尔宁迺亩。",
            "恩诏数下，仁滂德膴。",
            "农饱以歌，士喜式舞。",
            "协气从之，祥嘏如雨。",
            "迺产嘉禾，以庆农扈。",
            "迺降甘露，以幸士子。",
            "其庆伊何，珠穗纷举。",
            "俾尔瓯窭，户有亿秭。",
            "其幸维何，云液醲湑。",
            "俾尔膏馥，濡及婴孺。",
            "维明明后，博临下土。",
            "相彼多禾，均此灵露。",
            "道拜稽首，诞告奔走。",
            "惠拜稽首，盱衡语语。",
            "敢献稗官，以赞蒙瞽。"
        ],
        "title": "温江县二瑞颂",
        "id": "7b95adab-84d5-4794-9fba-4aa572938275"
    },
    {
        "author": "杨天惠",
        "paragraphs": [
            "恳乞鱼书得梓潼，曾司紫诰駮斜封。",
            "江山似解邀康乐，傅瑞时来访彦龙。"
        ],
        "title": "次吕给事安昌岩避暑",
        "id": "b6d69523-6348-455b-87c4-52a7d819764e"
    },
    {
        "author": "杨天惠",
        "paragraphs": [
            "清凉洞里无蚊蚋。"
        ],
        "title": "句  其一",
        "id": "0d3fed0d-9d46-4e1a-8a20-b1e818b8373d"
    },
    {
        "author": "杨天惠",
        "paragraphs": [
            "鱼虾敢涴方池洁，蚊蚋谁禁胜地寒。"
        ],
        "title": "句  其二",
        "id": "66022af4-bd75-4d57-85ec-fac6fe1e22a4"
    },
    {
        "author": "杨天惠",
        "paragraphs": [
            "北郭云山接巴阆，东城雪水泻文龙。"
        ],
        "title": "句  其三",
        "id": "9b6561d4-67c4-4457-a77f-91ea205b98b5"
    },
    {
        "author": "杨天惠",
        "paragraphs": [
            "道闻资水灵山高，仙人羽客时相遭。"
        ],
        "title": "句  其四",
        "id": "2e3ae010-3455-4476-939d-6dd2d1ff7200"
    },
    {
        "author": "段高",
        "paragraphs": [
            "寸心如画笔，到处写江山。"
        ],
        "title": "句",
        "id": "d62553c2-86fd-4547-b543-0e7a9cda052e"
    },
    {
        "author": "谢忱",
        "paragraphs": [
            "垂髫骑竹戏江滨，束发区区走路尘。",
            "忆别稽山无去梦，乐闻鉴水欲归人。",
            "棹歌停檝千诗送，帆影乘风百尺伸。",
            "行矣东南寄滋重，越民远尔待颁春。"
        ],
        "title": "送程给事知越州",
        "id": "bb8468d3-548b-4ceb-991a-dd743af87be5"
    },
    {
        "author": "鲜于颉",
        "paragraphs": [
            "松门十里苍山曲，宫殿参差倚巖腹。",
            "盘盘一迳入云中，又登绝顶最高峰。",
            "石壁苍然起秋色，远溪深处时闻钟。",
            "磴道崎危达巖下，几派清泉在涧泻。",
            "月色朦胧出远山，忽惊星斗在簷前。",
            "倦客游来不知返，清光皎皎严霜寒。",
            "一出禅林复回顾，白云已满山头路。"
        ],
        "title": "灵巖",
        "id": "0ea23a2a-509d-46c7-8e4f-01b730dad974"
    },
    {
        "author": "大中",
        "paragraphs": [
            "纷纷尘事日婴怀，一见南山眼暂开。",
            "好是晚云收拾尽，半天苍翠望中来。"
        ],
        "title": "题楼观南楼",
        "id": "44413dfb-0519-43e3-9bdc-41bcf8acc7df"
    },
    {
        "author": "黄拱",
        "paragraphs": [
            "菩萨慈悲行愿深，徧游沙界拯枯沉。",
            "众生得度随形化，说法开迷震梵音。",
            "眉现毫光同率土，手持杨柳摄羣心。",
            "我今稽首虔诚礼，愿赐慈光与照临。"
        ],
        "title": "伏睹适公诗赞观世音菩萨果应所恳具述于前拱不揆浅拙谨吟一章同赞圣德",
        "id": "db22b9c9-faf8-4e07-9579-4e8f412d5797"
    },
    {
        "author": "黄拱",
        "paragraphs": [
            "离别家乡岁月多，归来人事半消磨。",
            "惟有门前鉴湖水，春风不减旧时波。"
        ],
        "title": "还乡偶书  其一",
        "id": "7fc8011e-3f6d-4382-acb2-63a2f12dba5b"
    },
    {
        "author": "黄拱",
        "paragraphs": [
            "少小离家老大回，乡音难改鬓毛衰。",
            "儿童相见不相识，借问客从何处来。"
        ],
        "tags": [
            "二年级上册",
            "唐诗三百首",
            "伤老",
            "七言绝句",
            "思乡",
            "感慨",
            "小学古诗"
        ],
        "title": "还乡偶书  其二",
        "id": "569ef0e1-887d-4d98-b869-9634f099c8e9"
    },
    {
        "author": "三朵花",
        "paragraphs": [
            "戴花三朵镇长春，谁识玄中不二门。",
            "醉里自传神似活，终当不老看干坤。"
        ],
        "title": "绝句",
        "id": "9a5c0863-1228-4337-b269-b5f136cfd0f3"
    },
    {
        "author": "释仁钦",
        "paragraphs": [
            "青蛇引路破樵径，二虎驮经莫厌频。",
            "周汉魏时于此住，年过八百又重新。"
        ],
        "title": "灵巖十二景 置寺殿",
        "id": "1b7c67e2-5ec5-4f08-85cb-0dc45a3f5a0e"
    },
    {
        "author": "释仁钦",
        "paragraphs": [
            "般舟古殿最先风，运载含灵不可穷。",
            "生死海中波浪险，莫教沉溺失前功。"
        ],
        "title": "灵巖十二景 般舟殿",
        "id": "27901129-a0d2-4d87-b396-2cec2d8c9779"
    },
    {
        "author": "释仁钦",
        "paragraphs": [
            "我佛慈悲铁作衣，谁知方便示禅机。",
            "昔年庾岭家风在，直到如今识者稀。"
        ],
        "title": "灵巖十二景 铁袈裟",
        "id": "925f1da8-50f4-47bb-b4da-c159ee9735dc"
    },
    {
        "author": "释仁钦",
        "paragraphs": [
            "万象森罗古此峰，传来几世朗公容。",
            "知音会遇无先后，今日依前旧日踪。"
        ],
        "title": "灵巖十二景 朗公山",
        "id": "9116f916-c769-4216-aeeb-3f5c1cf0037e"
    },
    {
        "author": "释仁钦",
        "paragraphs": [
            "凿开灵巖玲珑晓，一窍圆光似月明。",
            "照古照今传万代，不知谁向此安名。"
        ],
        "title": "灵巖十二景 明孔山",
        "id": "e5b8ddf0-c245-4122-893e-0e96f1cdfa89"
    },
    {
        "author": "释仁钦",
        "paragraphs": [
            "四顾林峦似列屏，一源流水响泠泠。",
            "游人到此忘归去，名称虚堂绝景亭。"
        ],
        "title": "灵巖十二景 绝景亭",
        "id": "0f3c48dd-e234-4f31-90de-a4da9cbadfa9"
    },
    {
        "author": "释仁钦",
        "paragraphs": [
            "甘露香泉竟日流，有时天旱四方求。",
            "随缘赴感无偏党，古往今来不记秋。"
        ],
        "title": "灵巖十二景 甘露泉",
        "id": "78d505c0-ef05-4c14-83f4-4670fed32be9"
    },
    {
        "author": "释仁钦",
        "paragraphs": [
            "团团特石凿灵龟，口内喷流世莫疑。",
            "造化始知心所有，几人到此乱针锥。"
        ],
        "title": "灵巖十二景 石龟泉",
        "id": "ab09a960-128b-4451-9fd7-0785eaaa60cc"
    },
    {
        "author": "释仁钦",
        "paragraphs": [
            "历历金镮振一声，滔滔千古迸流清。",
            "香厨日用无穷竭，饮者甘和悦众情。"
        ],
        "title": "灵巖十二景 锡杖泉",
        "id": "03eb4585-8706-4fde-9d30-a9c068432f63"
    },
    {
        "author": "释仁钦",
        "paragraphs": [
            "云鹤双飞去几年，遗踪依旧涌灵泉。",
            "澄澄皎洁无增减，石铫煎茶味更全。"
        ],
        "title": "灵巖十二景 白鹤泉",
        "id": "573deb6a-b644-43f9-80cd-7f7b7202d404"
    },
    {
        "author": "释仁钦",
        "paragraphs": [
            "鸡鸣欲晓惊行路，回首思量却再来。",
            "两两三三皆省觉，一人独上妙高台。"
        ],
        "title": "灵巖十二景 鸡鸣山",
        "id": "05ea83db-aee9-4ac4-980f-17d7c4d8463f"
    },
    {
        "author": "释仁钦",
        "paragraphs": [
            "万丈巖前作证明，十方檀信等空平。",
            "一针一草无遗漏，百劫千生果自成。"
        ],
        "title": "灵巖十二景 证明殿",
        "id": "21f08ebf-7d8d-4c80-a2a3-00a17ffcc52e"
    },
    {
        "author": "侯穆",
        "paragraphs": [
            "共饮梨花下，梨花插满头。",
            "清香来玉树，白蚁泛金瓯。",
            "妆靓青蛾妬，光凝粉蝶羞。",
            "年年寒食夜，吟绕不胜愁。"
        ],
        "title": "寒食饮梨花下得愁字",
        "id": "f59192f0-d0e4-4d54-8e8a-0b1b1a62bc94"
    },
    {
        "author": "黄知微",
        "paragraphs": [
            "溪云拂地送残雨，谷鸟向人啼落花。"
        ],
        "title": "句  其一",
        "id": "837fe0f6-8d2c-4ddb-9536-61a39a0d8759"
    },
    {
        "author": "黄知微",
        "paragraphs": [
            "万里碧云开暮色，一条银汉在秋天。"
        ],
        "title": "句  其二",
        "id": "c888f1be-28bc-4f98-98d4-9191f79caee2"
    },
    {
        "author": "建阳举子",
        "paragraphs": [
            "寒儒登第十三年，冲替归来卖尽田。",
            "除却职田清俸外，不知何处遇神仙。"
        ],
        "title": "赠县令",
        "id": "f1cfa1ba-15f5-4ea5-bf81-d69866b41b28"
    },
    {
        "author": "吕当",
        "paragraphs": [
            "祁阳要郡冠边州，池垒深高北控幽。",
            "欹岸绿杨浮水面，衔山红日照簷头。",
            "立功慷慨思投笔，鬻己卑污耻饭牛。",
            "独使燕然铭汉德，百年忠愤遣人愁。"
        ],
        "title": "和李巨川清风楼",
        "id": "7214a030-dfc4-4675-bb6c-bb8374178e0a"
    },
    {
        "author": "赵逢",
        "paragraphs": [
            "格是而今老有余，行行真欠瘦筇扶。",
            "不将心絮随风起，一恁闲花有似无。"
        ],
        "title": "和华安仁花村二首  其一",
        "id": "c7235be5-975a-426a-b9a0-e3c97c862b3f"
    },
    {
        "author": "赵逢",
        "paragraphs": [
            "路入前村认杏花，门前水积半溪沙。",
            "风流彷彿朱陈俗，白酒黄鸡姓两家。"
        ],
        "title": "和华安仁花村二首  其二",
        "id": "5839e172-d022-4311-a0cc-6f9fbe236275"
    },
    {
        "author": "石太傅",
        "paragraphs": [
            "芝兰相照皆佳士。"
        ],
        "title": "句",
        "id": "854f515d-cc98-46a6-85ef-1759c2b6bf41"
    },
    {
        "author": "曲贞",
        "paragraphs": [
            "雪晴月白梅花芬，朗行恍在琼瑶京。",
            "光摇灿灿玉宇浄，香浮霭霭银河明。",
            "干坤元气正澄澈，林峦景色何晶荧。",
            "风神顾我精爽逼，襟怀顿觉尘嚣清。",
            "凭高忽尔发长啸，千山响振鸾凤鸣。",
            "夜深一望五湖白，何当跨鹤游蓬瀛。"
        ],
        "title": "雪霁月明独步梅花下",
        "id": "6343276a-561b-4d5a-a6ba-fe18e3dab169"
    },
    {
        "author": "曲贞",
        "paragraphs": [
            "羲和不停驭，年华迅转毂。",
            "春阳万卉菲，忽惊遂凄肃。",
            "人生那得寿盈百，转眼光阴如过客。",
            "夙龄壮志日蹉跎，黑鬒萧萧又云晳。",
            "年来年去机中梭，去日苦多其奈何。",
            "君不见古来神智称姜公，卖浆屠肆成奇穷。",
            "岐周王气时不发，渭滨槁死终渔翁。",
            "人生代谢如四序，陵阳松乔在何许。",
            "功名富贵一浮尘，濩落饥寒向谁语。",
            "向谁语，为君言，寒气凛冽阳和旋，得失不羁大化全。",
            "樽前有酒同偓佺，明朝且笑云山巅。"
        ],
        "title": "岁暮篇寄无碍居士",
        "id": "3decae9d-84f7-46c1-8162-36f3ac16e5bd"
    },
    {
        "author": "余卞",
        "paragraphs": [
            "君山一点青螺髻，知是沧溟第几洲。"
        ],
        "title": "句",
        "id": "1c68465c-456a-44e0-946f-08c67046cd32"
    },
    {
        "author": "余爽",
        "paragraphs": [
            "云藏钟鼓雾埋林，龙护山花雀散金。",
            "知道有人桥外住，青崖遮断不教寻。"
        ],
        "title": "石桥  其一",
        "id": "4911bf3f-94b8-43cb-b916-619ca8c39c8d"
    },
    {
        "author": "余爽",
        "paragraphs": [
            "苍崖清涧竹婵娟，紫阁丹楼磴道连。",
            "我是梦中曾到此，故将香火记他年。"
        ],
        "title": "石桥  其二",
        "id": "93c870ec-513d-48be-9020-1ca98037df64"
    },
    {
        "author": "余爽",
        "paragraphs": [
            "乘风御云气，来访真人家。",
            "玉阙散朝景，琼台焕晨霞。",
            "高临太元天，下眄赤水涯。",
            "阴魄位霜采，阳精发丹华。",
            "桐君奉玄书，姥女弄绛纱。",
            "祥虹混五色，神芝秀三葩。",
            "煌煌王母居，飘飘紫皇车。",
            "飙轮动无迹，风马去亦赊。",
            "矫首揖浮丘，蹑屐追皇娲。",
            "珠宫俯台斗，石梁碍流槎。",
            "操持却日鞭，跨踏食月蛙。",
            "龙旗拂烟雾，鹤袂策云斜。",
            "清都隠虚无，金庭鬰嵯峨。",
            "横霄杂美气，空界流浩波。",
            "囊籥劳吹嘘，吐纳烦羲和。",
            "倏尔度灰劫，超然绝尘罗。",
            "灵箫步何徐，玉斧鬓已皤。",
            "飞驾逐凤吹，斑驎奏鸾歌。",
            "甯留饭青精，幸我栽胡麻。",
            "交梨莹肝胆，火枣醒齿牙。",
            "咽潄华池津，咀嚼碧柰花。",
            "有待越三井，思虑无由邪。"
        ],
        "title": "桐柏崇道观",
        "id": "7646c5ca-7288-4c24-96b7-6e0285d6f177"
    },
    {
        "author": "余爽",
        "paragraphs": [
            "羽驾归来洞已扃，洞门深锁读残经。",
            "琼台一觉仙都梦，不觉松根长茯苓。"
        ],
        "title": "玉京洞  其一",
        "id": "15315a27-2a4e-4129-8edc-b97ca8937be9"
    },
    {
        "author": "余爽",
        "paragraphs": [
            "东临沧海宴羣仙，误入桃源小洞天。",
            "一局残棋销几刻，老龙鳞甲已苍然。"
        ],
        "title": "玉京洞  其二",
        "id": "297f22f7-c016-4a82-a575-d7b52d6afc11"
    },
    {
        "author": "余爽",
        "paragraphs": [
            "半山松柏散天声，芝盖当年憩赤城。",
            "我是上皇芸阁吏，玉京应有旧题名。"
        ],
        "title": "玉京洞  其三",
        "id": "200bae4b-05b9-4a69-8dbe-13981f2172a1"
    },
    {
        "author": "余爽",
        "paragraphs": [
            "九峰回合抱琼田，石蘂云英潄瀑泉。",
            "闻说丹成从此路，玉虹芝驾上青天。"
        ],
        "title": "福圣观  其一",
        "id": "ad41304a-8d09-4dc4-bb9b-96c3794d18d4"
    },
    {
        "author": "余爽",
        "paragraphs": [
            "紫府金庭太帝宫，露坛苍桧响天风。",
            "上清神虎何年见，云锦空传两玉童。"
        ],
        "title": "福圣观  其二",
        "id": "6e9f6d7e-4079-4eaa-9c21-5d5d918ebe20"
    },
    {
        "author": "余爽",
        "paragraphs": [
            "子晋鸾飞侍帝班，吹台今在碧云闲。",
            "高秋白月霜风夜，时有笙箫赴洛还。"
        ],
        "title": "福圣观  其三",
        "id": "161c4ae0-1c13-4dc0-bce9-4c8aed3c1023"
    },
    {
        "author": "许彦国",
        "paragraphs": [
            "霖雨不出动隔旬，门前秋草长于人。",
            "江湖浩渺欲无岸，锦石最小犹生云。",
            "微阳片月何曾见，只有莓苔昏笔砚。",
            "田家黍穗未暇悲，茅屋且为萤火飞。"
        ],
        "title": "秋雨叹",
        "id": "20c8e4a3-c413-48c2-9ffe-60caaabe0922"
    },
    {
        "author": "许彦国",
        "paragraphs": [
            "黄金络头玉为觼，蜀锦障泥乱云叶。",
            "花间顾影骄不行，万里龙驹空汗血。",
            "露床秋粟饱不食，青刍苜蓿无颜色。",
            "君不见东郊瘦马百战场，天寒日暮乌啄疮。"
        ],
        "title": "紫骝马",
        "id": "e6878179-5efc-4870-b9a2-106dc5f7a26c"
    },
    {
        "author": "许彦国",
        "paragraphs": [
            "鸿门玉斗纷如雪，十万降兵夜流血。",
            "咸阳宫殿三月红，霸业已随烟烬灭。",
            "刚强必死仁义王，阴陵失道非天亡。",
            "英雄本学万人敌，何须屑屑悲红妆。",
            "三军败尽旌旗倒，玉帐佳人坐中老。",
            "香魂夜逐剑光飞，清血化为原上草。",
            "芳心寂寞寄寒枝，旧曲闻来似敛眉。",
            "哀怨徘徊愁不语，恰如初听楚歌时。",
            "滔滔逝水流今古，楚汉兴亡两丘土。",
            "当年遗事总成空，慷慨尊前为谁舞。"
        ],
        "title": "虞美人草行",
        "id": "6777df2f-9aa2-4f71-8fa8-90d5277d6688"
    },
    {
        "author": "许彦国",
        "paragraphs": [
            "东门杨柳暗藏鸦，东门行客欲离家。",
            "树头春风草头露，鸦自不飞人自去。",
            "妾家南浦桂为堂，房栊珉玉帘夜光。",
            "沈炉烟多绮罗重，水槛风入笙箫凉。",
            "欢娱未毕车轮远，方寸秋丝纷百茧。",
            "愿郎功业落人闲，长使春闺女无怨。"
        ],
        "title": "东门行",
        "id": "f19e14f1-fd59-4f30-b525-82dc98cad965"
    },
    {
        "author": "许彦国",
        "paragraphs": [
            "湖边日落鸳鸯飞，罗衣香转兰舟移，莲根断处手满丝。",
            "手满丝，不能理，秋云深，隔君子。"
        ],
        "title": "采莲吟",
        "id": "ac8626b1-b336-491a-9bc9-ce00bd820ab6"
    },
    {
        "author": "许彦国",
        "paragraphs": [
            "高台跨崇冈，簷宇锁空雾。",
            "新晴洗双目，千里在跬步。",
            "霏霏渔浦烟，冉冉富春树。",
            "风花不我私，何以理愁绪。",
            "谁疏白玉窗，中有浮云度。",
            "浮云吹不开，不见行人去。"
        ],
        "title": "临高台",
        "id": "cf4f1b97-cfa0-4147-b935-39c1eeeafb82"
    },
    {
        "author": "许彦国",
        "paragraphs": [
            "荣辱从来总不知，几间茅屋对渔矶。",
            "江鸥散处夜无伴，荷叶老时秋有衣。"
        ],
        "title": "渔父",
        "id": "de3b9ecf-ca24-4c21-a7b5-e17e08deff94"
    },
    {
        "author": "许彦国",
        "paragraphs": [
            "鸟径青山外，人家苦竹边。",
            "江城悬夜锁，鱼市散空船。",
            "岸静涵秋月，林昏宿水烟。",
            "又寻僧榻卧，夜冷欲无眠。"
        ],
        "title": "晚宿江涨桥",
        "id": "3c92ddb0-7417-4866-8044-5837c004f1d4"
    },
    {
        "author": "许彦国",
        "paragraphs": [
            "南邻灯火冷，三起愁夜永。",
            "北邻歌未终，已惊初日红。",
            "不知昼夜谁主管，一种春宵有长短。"
        ],
        "title": "长夜吟",
        "id": "f257ae5c-f70c-489a-9927-79b85e90fc1e"
    },
    {
        "author": "许彦国",
        "paragraphs": [
            "楚甸齐封自此分，穆陵遗俗久犹存。",
            "岂知今日鸣琴宰，即是当年赐履孙。",
            "且有清风消酷暑，更无惊犬吠黄昏。",
            "畏人客子成安枕，独宿荒村不闭门。"
        ],
        "title": "寄沂水宰",
        "id": "be5f62d0-4085-483e-812b-ec9d9f7bf471"
    },
    {
        "author": "许彦国",
        "paragraphs": [
            "曾被秦人笑沐猴，锦衣东去更何求。",
            "可怜了了重瞳子，不见山河绕雍州。"
        ],
        "title": "咏项籍庙二首  其一",
        "id": "1cb39958-8b79-4b2b-95e4-7ff35f818e34"
    },
    {
        "author": "许彦国",
        "paragraphs": [
            "千古兴亡莫浪愁，汉家功业亦荒丘。",
            "空余原上虞姬草，舞尽春风未肯休。"
        ],
        "title": "咏项籍庙二首  其二",
        "id": "6f52c28d-a843-4131-b2c5-f606cd0dbfb7"
    },
    {
        "author": "许彦国",
        "paragraphs": [
            "白鸟有情惊不去，青山无约望还来。"
        ],
        "title": "句  其一",
        "id": "3747af9e-1baa-4e40-b187-8faf8cda7d75"
    },
    {
        "author": "许彦国",
        "paragraphs": [
            "午夜梦飞沧海外，一年春在落花中。"
        ],
        "title": "句  其二",
        "id": "7d063b9e-5bb5-415e-abf3-0d2c8722b577"
    },
    {
        "author": "许彦国",
        "paragraphs": [
            "北方野客不惯见，明月满衣犹倚栏。"
        ],
        "title": "句  其三",
        "id": "c80bff9c-cc45-4994-82bb-bbbd18812597"
    },
    {
        "author": "许彦国",
        "paragraphs": [
            "燕蓟余民宜自省，百年陷虏直愁人。",
            "勿怨肩舆事洪靖。"
        ],
        "title": "句  其四",
        "id": "98c462af-11e7-4783-9c28-f0f498fff26b"
    },
    {
        "author": "许彦国",
        "paragraphs": [
            "蹉跎已甘分。"
        ],
        "title": "句  其五",
        "id": "c2aabb46-2adb-445c-ba7c-0602dcac9bf5"
    },
    {
        "author": "王向",
        "paragraphs": [
            "薜萝萦拂道巘斜，高入层霄残紫霞。",
            "地长杉篁环羽盖，风兼箫鼓落仙家。",
            "危峰自照当巖月，绝壁堪通上汉槎。",
            "人世不知真迹好，只寻流水访残花。"
        ],
        "title": "题紫霄观",
        "id": "73d6e501-a217-4136-b63b-d6c9e2811451"
    },
    {
        "author": "李复",
        "paragraphs": [
            "猗兰生幽林，秀叶凝绿滋。",
            "含芬静不发，默与清风期。",
            "美人闲婉娈，遗世从云螭。",
            "袖中双珠明，照人冰玉姿。",
            "羣动溺忧患，閟光无同嘻。",
            "寂寥岁将晚，独往歌紫芝。"
        ],
        "title": "杂诗  其一",
        "id": "c2dabc60-7677-4cae-af1d-294d8e4528ad"
    },
    {
        "author": "李复",
        "paragraphs": [
            "应龙出重渊，矫矫升天行。",
            "奋迅弥宇宙，雨施品物形。",
            "收藏入无间，脗合元气冥。",
            "神变不可测，乃知至阳精。",
            "圣人炼阴魄，调御元功成。",
            "乘时万类睹，廓然日月明。",
            "体用符龙变，潜跃惟时亨。",
            "颜伏德方求，舜见位已升。"
        ],
        "title": "杂诗  其二",
        "id": "41131e03-d0c1-4704-bdc5-39876429911d"
    },
    {
        "author": "李复",
        "paragraphs": [
            "霜叶下高枝，纷纷拥寒根。",
            "惊风度虚庭，槭槭愁飞翻。",
            "草木虽无知，养本亦足论。",
            "人生感元化，道贵穷性原。",
            "滋口芬羶乱，悦耳声音繁。",
            "众攻日外战，目暗天地昏。",
            "不问昆仑清，但爱长波浑。",
            "神驰正气溃，白日鬼瞰门。"
        ],
        "title": "杂诗  其三",
        "id": "a666d080-4a10-4771-83e7-2e37ee5ec1d9"
    },
    {
        "author": "李复",
        "paragraphs": [
            "春鸠啄晴屋，露蝉吟高枝。",
            "羣物感气动，飞鸣不自知。",
            "冥心观物化，浩劫密推移。",
            "欲从扶桑翁，云间玩阳曦。"
        ],
        "title": "杂诗  其四",
        "id": "e225b897-2c73-4518-801a-57fa308c4c3f"
    },
    {
        "author": "李复",
        "paragraphs": [
            "珍图出荣河，八卦开奥秘。",
            "圣人重因袭，已极露隠细。",
            "大衍四十九，周流通一气。",
            "阴阳穷必变，往反无终始。",
            "元化密推移，消长先默契。",
            "鬼神无遁情，垂诏亿万世。",
            "如何扬子云，求名夸谲诡。",
            "藻绘太初历，设画随启闭。",
            "盈缩无常运，踦赢谩拟议。",
            "安得宇宙间，别更有天地。",
            "文字但艰苦，白首困心志。",
            "侯芭何所知，枝指徒为赘。"
        ],
        "title": "杂诗  其五",
        "id": "3605d067-1c5b-4f56-ad64-8f27b2e61924"
    },
    {
        "author": "李复",
        "paragraphs": [
            "阳刚形发辉，阴凝体受照。",
            "金魄溯火乌，进退见朒朓。",
            "气引潮海壮，象推介虫小。",
            "南北应坎离，东西正昏晓。"
        ],
        "title": "杂诗  其六",
        "id": "0200aa23-e81f-45e8-9894-54f6d07863bd"
    },
    {
        "author": "李复",
        "paragraphs": [
            "万物忘我难，圣人出同忧。",
            "女娲断鼇足，轩辕殛蚩尤。",
            "禹命洪水乂，稷播百谷修。",
            "元德与天通，珍符告帝休。",
            "起皆不得已，本非功业谋。",
            "应龙潜深渊，睢盱寒水秋。",
            "乘时御风雷，雨施化形流。",
            "体异灵气同，默契神变求。"
        ],
        "title": "杂诗  其七",
        "id": "73945431-74df-46cb-bdf8-4cc4a2f5a5d6"
    },
    {
        "author": "李复",
        "paragraphs": [
            "阴阳体合气，氛氲极无际。",
            "卦气交孕毓，旁滋六爻备。",
            "圣人系爻辞，钩赜推母子。",
            "观应以知来，随方推象类。",
            "灵龟通火志，黄牛革得地。",
            "复应干龙潜，兑乘履虎尾。",
            "周流纷参错，往来精妙义。",
            "懵懵妄穿凿，执一千百废。",
            "孰能访太极，与游两仪外。"
        ],
        "title": "杂诗  其八",
        "id": "7157a799-808b-4ce3-90cf-ac368a608e0c"
    },
    {
        "author": "李复",
        "paragraphs": [
            "众辐共一毂，利用本在无。",
            "制法应世变，欲返民心愚。",
            "巧智起颓波，但逐末流趋。",
            "鸟乱毕弋多，真风日更疏。"
        ],
        "title": "杂诗  其九",
        "id": "e29e2e32-643e-4faa-babe-ac1d0043585f"
    },
    {
        "author": "李复",
        "paragraphs": [
            "一气偶暂聚，灵府含虚明。",
            "至人遗世氛，妙静无将迎。",
            "索珠迷罔象，鼓琴有亏成。",
            "淼淼千海波，全潮浮沤轻。"
        ],
        "title": "杂诗  其一○",
        "id": "7e4ca741-385b-4cd6-aa6f-de1596bbf314"
    },
    {
        "author": "李复",
        "paragraphs": [
            "杯水入沧溟，浩浩通无际。",
            "原心方寸间，混合周天地。",
            "后稷勤稼穑，颜渊甘箪食。",
            "行己在一时，流芳播万世。",
            "至道不远人，安行近且易。"
        ],
        "title": "杂诗  其一一",
        "id": "ddd6d1db-af58-4658-bb91-e1151759b5ce"
    },
    {
        "author": "李复",
        "paragraphs": [
            "高松怀正气，挺特入空碧。",
            "短棘无直枝，千钩未成尺。",
            "松生倚云冈，棘散傍道侧。",
            "道侧侵行人，牵衣去不得。",
            "丝蔓乱附托，狐貍喜偃息。",
            "美恶类相感，庸讵分知识。",
            "秋风叶落时，碍眼如矛戟。",
            "斤斧不得施，怅然空叹息。"
        ],
        "title": "杂诗  其一二",
        "id": "a1f7776c-1148-41f3-b16a-e50e4caa3569"
    },
    {
        "author": "李复",
        "paragraphs": [
            "翩翩云间鸟，翠羽光葳蕤。",
            "结巢占远林，意与深静期。",
            "盲飚忽号怒，万木无停枝。",
            "欹摇不容息，簸荡孤巢危。",
            "遐睇昆仑冈，玉树蔚仙姿。",
            "溟海皆震荡，秀立影不移。",
            "空怀高举心，感叹鼓翼迟。"
        ],
        "title": "杂诗  其一三",
        "id": "433280fd-296b-4790-90d2-3e663e59eb48"
    },
    {
        "author": "李复",
        "paragraphs": [
            "晨炊未登盘，饥肠已戚戚。",
            "欲问堂上人，先闻发叹息。",
            "苟念一饷饥，况艰终岁食。",
            "茫茫九州间，几人悲罄室。",
            "吾欲呼天工，驱雷驾云龙。",
            "十日一风雨，五谷年常丰。",
            "佩刀化为农，孙哺百岁翁。",
            "完助阴阳功，不顾吾盘空。"
        ],
        "title": "杂诗  其一四",
        "id": "367ddd94-798f-4462-bf4a-322f5246e012"
    },
    {
        "author": "李复",
        "paragraphs": [
            "沙虚路傍泉，江通石上井。",
            "泉挹浅沙黄，井汲深江冷。",
            "六月火云生，旱乌炎午影。",
            "烦心欲清涤，呼儿问修绠。"
        ],
        "title": "杂诗  其一五",
        "id": "8f8e0f44-4699-43f9-a1ad-4922650d3d89"
    },
    {
        "author": "李复",
        "paragraphs": [
            "黄河走东溟，不知几万里。",
            "奔腾鼓风雷，势欲卷厚地。",
            "百川随呼吸，浑浑失气类。",
            "正德不可乱，横绝见清济。",
            "诡士富纵横，机辩回天地。",
            "观其投说时，揣摩探人意。",
            "高论未能窥，茫然何所试。",
            "彷彿一隙开，汹涌惊涛起。",
            "阴阖拒其恶，阳开示其喜。",
            "危冠揖时君，担簦擅国势。",
            "六印黄金多，双璧连城贵。",
            "岁晚客子来，倾变心若死。"
        ],
        "title": "杂诗  其一六",
        "id": "5f03be2f-83f0-4e6b-87de-348291570b54"
    },
    {
        "author": "李复",
        "paragraphs": [
            "权利为祸根，苟合非纯士。",
            "嗟哉凭轼生，行见烹齐市。",
            "晴鸠不逐妇，猛虎不食子。",
            "魏国将乐羊，齐人疑吴起。",
            "凶险甚鸟兽，妻子自烹死。",
            "呜呼天壤间，亲无骨肉比。",
            "残毒就功名，于君安可恃。",
            "中山昔置相，尝取放麑翁。",
            "异类犹有恩，事君必致忠。"
        ],
        "title": "杂诗  其一七",
        "id": "8bef695b-30f0-4137-8974-c86a1b971672"
    },
    {
        "author": "李复",
        "paragraphs": [
            "经界废已久，王者无尺土。",
            "强力喜饕吞，含血不肯吐。",
            "孱弱困道傍，性命轻毫缕。",
            "为政须务本，析薪何匪斧。"
        ],
        "title": "杂诗  其一八",
        "id": "ff154ae7-cdf2-4893-971b-8312010ae6b6"
    },
    {
        "author": "李复",
        "paragraphs": [
            "浚泉少汲水，汲多泉水污。",
            "力穑莫揠苗，揠苗苗必枯。",
            "心清事自简，气和体必舒。",
            "古人有至言，治民如烹鱼。"
        ],
        "title": "杂诗  其一九",
        "id": "f90e4a85-c71b-433d-be34-dcd20c18a60d"
    },
    {
        "author": "李复",
        "paragraphs": [
            "先王急民事，分吏察垅亩。",
            "田荒宅无毛，置法责粟布。",
            "壤壤一岁勤，暴暴三年聚。",
            "农政久不修，几家有禾黍。"
        ],
        "title": "杂诗  其二○",
        "id": "c068ced9-4fca-4475-9cbd-fe7d27a80bb6"
    },
    {
        "author": "李复",
        "paragraphs": [
            "当路莫张机，张机不可行。",
            "潜深巢高杪，鱼鸟知爱生。",
            "立义禁为非，意欲求无刑。",
            "刻核苟太至，视死心亦轻。"
        ],
        "title": "杂诗  其二一",
        "id": "e9e9e357-5af9-46fd-b0c6-f0274c3cb3a9"
    },
    {
        "author": "李复",
        "paragraphs": [
            "善学必探本，知本贵善养。",
            "种木既得地，柯叶日滋长。",
            "纷纷绮语工，汩汩良心丧。",
            "多闻竟无益，不如鸡犬放。"
        ],
        "title": "杂诗  其二二",
        "id": "f05c9bf1-3a8e-49a5-b663-8b03ded21655"
    },
    {
        "author": "李复",
        "paragraphs": [
            "姬旦相孺子，不为召公知。",
            "洛阳贾年少，岂免绛灌疑。",
            "论远必为迂，举高遂有危。",
            "更无反禾风，但起吊湘悲。"
        ],
        "title": "杂诗  其二三",
        "id": "8d6cf965-7b98-4809-ae89-cc2448a6177a"
    },
    {
        "author": "李复",
        "paragraphs": [
            "渊明才力高，诗语最萧散。",
            "矫首捐末事，阔步探幽远。",
            "初若不相属，再味意方见。",
            "旷然闲寂中，奇趣高蹇嵼。",
            "众辞肆滂葩，奸怪露舒惨。",
            "彫刻虽云工，真风在平澹。",
            "距今几百年，有作皆媿赧。",
            "予尝跂清尘，忽忽气相感。",
            "安得起从游，绝顶与同览。"
        ],
        "title": "读陶渊明诗",
        "id": "f041601d-828e-48df-b6bd-8021e8c8bf8a"
    },
    {
        "author": "李复",
        "paragraphs": [
            "明月入我牖，娟娟满衣裳。",
            "惊风飘疏竹，凌乱舞清光。",
            "静坐不能眠，稍知秋夜长。",
            "却思古人书，探编开缥囊。",
            "一读三四反，人远心茫茫。",
            "投编出庭宇，回步影徜徉。",
            "长空散白露，暗落点青黄。",
            "肃肃晨气动，满地自为霜。"
        ],
        "title": "明月入我牖",
        "id": "4f7062ed-819f-4c17-9ca0-fb7ed1f4a48d"
    },
    {
        "author": "李复",
        "paragraphs": [
            "山中有桂树，樛虬散巖曲。",
            "高枝动秋风，霜凝不改绿。",
            "美人与世远，啸歌乐幽独。",
            "挥手弄浮云，寒光满空谷。",
            "忽忽自搔首，神驰逐清躅。",
            "何时山下泉，一濯飞尘足。"
        ],
        "title": "山中有桂树题得绿字",
        "id": "b9b077de-63b8-4875-8a8b-cf872a6b97b7"
    },
    {
        "author": "李复",
        "paragraphs": [
            "井上梧桐树，花黄落点衣。",
            "夜深花里鸟，相并不相离。",
            "美人朝汲水，惊起却双飞。"
        ],
        "title": "和人子夜四时歌  其一",
        "id": "3a2f2b21-520f-4197-a857-85c3a3460801"
    },
    {
        "author": "李复",
        "paragraphs": [
            "缲丝丝缕长，当窗织流黄。",
            "纤纤弄龙杼，不作舞衣裳。",
            "裁缝付边使，岂待见秋霜。"
        ],
        "title": "和人子夜四时歌  其二",
        "id": "962d8963-0d85-4ab8-a06c-2c153295a0d0"
    },
    {
        "author": "李复",
        "paragraphs": [
            "萧萧庭下柳，曾学舞腰支。",
            "秋风吹暮夜，半落小蛾眉。",
            "人生自无定，空叹叶辞枝。"
        ],
        "title": "和人子夜四时歌  其三",
        "id": "a7b1dc62-b1b1-4dbf-9644-8b412c629db4"
    },
    {
        "author": "李复",
        "paragraphs": [
            "窈窕月华来，对月理瑶筝。",
            "将心托絃语，几弄未成声。",
            "非关霜气涩，不忍苦分明。"
        ],
        "title": "和人子夜四时歌  其四",
        "id": "40589975-3d41-42cc-8cde-1df1bd1dd965"
    },
    {
        "author": "李复",
        "paragraphs": [
            "有客山中来，遗我双云松。",
            "身虽咫尺长，势有百丈容。",
            "空庭土花碧，不种夭桃红。",
            "春悲香魄尽，秋怨绿枝空。",
            "喜见石上根，移从最高峰。",
            "爱植朝暮勤，待看凌霜风。",
            "何时旧山云，出随渊中龙。",
            "沛然洒好雨，助我栽培功。"
        ],
        "title": "有客山中来",
        "id": "d5bfb14c-828e-4ab5-b82e-d8ce9a4840ec"
    },
    {
        "author": "李复",
        "paragraphs": [
            "翠碧曳长啼，翩然上庭树。",
            "花枝摇未定，惊顾却飞去。",
            "岂不爱芳阴，自怜好毛羽。",
            "苦为艳粧求，刻镂点金素。",
            "五陵游侠儿，挟弹驰长路。",
            "华狨毛垂金，丰豹文濯雾。",
            "怀珠蚌必剖，戴角犀多忤。",
            "志士无怀璧，怀璧出逢怒。"
        ],
        "title": "翠碧",
        "id": "671e8a3c-eee4-4724-8007-30a400b43b54"
    },
    {
        "author": "李复",
        "paragraphs": [
            "昔年勤细书，广博求多益。",
            "谓经手一抄，可胜读数百。",
            "矻矻三十年，尝废寝与食。",
            "磨墨见砚穿，败笔如丘积。",
            "高编连大轴，不知几万亿。",
            "当时气血盛，未觉损目力。",
            "今年四十六，百病乘其隙。",
            "双瞳旧劳甚，凝血聚成脉。",
            "虚炎更上攻，常若包芒棘。",
            "远视但䨥䨥，浮空乱花黑。",
            "少功跂前修，钻仰极窥测。",
            "志欲继绝学，九万希鹏翼。",
            "求于形器外，脱然有所得。",
            "上友千古魂，神遇展良觌。",
            "年来老且病，筋骸当少息。",
            "六物已熬成，昏气须清涤。"
        ],
        "title": "病目",
        "id": "72dbf276-7805-437b-8fe9-cac81ea09eaf"
    },
    {
        "author": "李复",
        "paragraphs": [
            "万物生芸芸，与我本同气。",
            "氤氲随所感，形体偶然异。",
            "丘岳孰为高，尘粒孰为细。",
            "忘物亦忘我，优游何所觊。"
        ],
        "title": "物我",
        "id": "56c47458-1a4d-4cd7-94f8-6385dd53a226"
    },
    {
        "author": "李复",
        "paragraphs": [
            "理容本求妍，造次遽成丑。",
            "兢兢早夜思，犹或失于偶。",
            "放而不知察，美种杂稂莠。",
            "吾居日三省，参也吾所友。"
        ],
        "title": "自省",
        "id": "44252a6e-6cf3-4947-82bb-e9ec3d3c682c"
    },
    {
        "author": "李复",
        "paragraphs": [
            "前善后随非，失于任私意。",
            "短长莫可欺，明者未免蔽。",
            "改过心每惮，责人夫何易。",
            "芸苗舍己田，无获亦蹈厉。"
        ],
        "title": "自讼",
        "id": "c05e4323-b72a-4646-ad85-c3bae70107be"
    },
    {
        "author": "李复",
        "paragraphs": [
            "交际知其心，莫良占辞气。",
            "声音施施然，已拒弗肯至。",
            "忿戾无少容，安能喻美意。",
            "人惧有失言，恝尔绝于世。"
        ],
        "title": "自暴",
        "id": "9c1e75cd-38e5-44ba-8152-84f6c8e7be04"
    },
    {
        "author": "李复",
        "paragraphs": [
            "白日悬虚空，春秋变寒暄。",
            "但流地上影，不照地下魂。",
            "惨惨暗陋巷，炎炎曜荜门。",
            "浮生荡无根，万古悲黄昏。"
        ],
        "title": "白日",
        "id": "2187fcb6-3c0c-40f3-8df6-942557e8084e"
    },
    {
        "author": "李复",
        "paragraphs": [
            "新槐未成阴，藤花如紫云。",
            "蒙羃出高杪，花叶不可分。",
            "双鸠接翼飞，摇荡花纷纷。",
            "曦车不肯留，感叹愁夕曛。"
        ],
        "title": "感春  其一",
        "id": "da5956fd-9ff9-4127-9a89-4c4a4198f945"
    },
    {
        "author": "李复",
        "paragraphs": [
            "三月无余旬，此日足可惜。",
            "桃李不自由，相期偶相失。",
            "黄黄芜菁花，青青陵陂麦。",
            "林间晚蝶飞，翩翩竟何益。",
            "前晨游百花，夭艳鬭颜色。",
            "柳枝弱而细，闲垂亦自得。",
            "今日偶再来，羣枝空寂寂。"
        ],
        "title": "感春  其二",
        "id": "59b06faf-1629-4699-b2c4-41a8b8ca7758"
    },
    {
        "author": "李复",
        "paragraphs": [
            "桐花开最晚，香泛已羃羃。",
            "高榆散枯钱，狼藉走荒陌。",
            "闻歌情亦倦，对酒意不怿。",
            "非伤春遽回，第觉老相逼。",
            "愿诉东皇君，抚辔留归迹。",
            "百年虽无多，亦稍缓偪侧。"
        ],
        "title": "感春  其三",
        "id": "96567bc3-c0b3-4838-8bb3-2b5f1f9ab18a"
    },
    {
        "author": "李复",
        "paragraphs": [
            "羣鸠啄屋鸣，乱雀翻簷噪。",
            "喜呼怒争逐，往来竞酣闹。",
            "阳气动飞潜，得意相陵暴。",
            "晓枕不能眠，开门适情好。",
            "酌泉供清盥，短发巾野帽。",
            "中心旷无事，焚香诵真诰。",
            "人生袭元精，含和百神抱。",
            "失足落阴界，久困羣邪耗。",
            "漂溺孰能回，浩劫沉波潦。",
            "玉镜动悲云，慈航引清櫂。",
            "惟予久冥寞，区区谢初少。",
            "三叠舞胎僊，八景驻霞翿。",
            "稽首蹑祖风，中天延羲照。"
        ],
        "title": "早起",
        "id": "f6814634-7f8f-4116-90bc-29c83cbb8828"
    },
    {
        "author": "李复",
        "paragraphs": [
            "羣山合沓来，回抱东林缺。",
            "紫翠不可解，环城如玉玦。",
            "龙飞晋水清，天转旄头灭。",
            "萧萧古战场，春耕拥残雪。"
        ],
        "title": "登上党郡楼",
        "id": "63fb3812-d3fc-4b14-b9a9-152753402e1f"
    },
    {
        "author": "李复",
        "paragraphs": [
            "今日意何适，出游曲江湄。",
            "野晴天澄穆，风柔物闲熙。",
            "浅岸冰已尽，长原麦含滋。",
            "跃鳞向日光，浴羽侵水嬉。",
            "悠悠南山云，浮空久不移。",
            "斓斑垅东雉，鸣呼声喔咿。",
            "春序兹方交，春物已若斯。",
            "眷予同来者，酌酒衣淋漓。",
            "莫学少陵翁，泪点吞声垂。",
            "且效陶渊明，为题斜川诗。"
        ],
        "title": "正月五日游曲江",
        "id": "fad099fb-6159-4325-bd4d-067b019f385b"
    },
    {
        "author": "李复",
        "paragraphs": [
            "重冈带南山，起伏波涛惊。",
            "古原枕隑洲，森爽东西横。",
            "阴宿忽自开，秦川一半明。",
            "莫动兴废悲，惟喜禾黍晴。"
        ],
        "title": "乐游原",
        "id": "33103adf-e3c2-4b90-8505-52d624eb1c22"
    },
    {
        "author": "李复",
        "paragraphs": [
            "悠悠薄洛水，东出弹筝峡。",
            "昔人感秋声，舞跃中音节。",
            "我来跨官马，屡渡随曲折。",
            "水寒石齿涩，鸣调苦悲咽。",
            "应有征人泪，泠然洒清血。",
            "含恨变旧音，冷照关山月。",
            "衮衮东入海，余情流未歇。",
            "掩耳不能听，挥鞭急超越。",
            "穿云望前垒，晚路山雨滑。",
            "去远犹自闻，回肠危欲绝。"
        ],
        "title": "过弹筝峡",
        "id": "f6dcc87c-993f-4347-ba59-51f93f15e549"
    },
    {
        "author": "李复",
        "paragraphs": [
            "唐址莽荆榛，安知秦宫殿。",
            "常因秋雨多，时有微泉泫。",
            "菰蒲春自生，凫鹜秋犹恋。",
            "千古蔽一言，物极理必变。"
        ],
        "title": "曲江",
        "id": "f2bfca60-5d69-413b-aae7-f6face3d6334"
    },
    {
        "author": "李复",
        "paragraphs": [
            "龟刻露藓暗，石坛霜草黄。",
            "断瓦出耕土，犹有金碧光。",
            "甘泉分远脉，来自惠山长。",
            "桃花久不开，空余葵麦荒。"
        ],
        "title": "玄都观",
        "id": "c70b55c9-369a-4350-8e4f-5364e8dfa709"
    },
    {
        "author": "李复",
        "paragraphs": [
            "清明三十里，疏凿高下通。",
            "西南引潏水，北入太极宫。",
            "居民昔为利，旧迹今可穷。",
            "时见断石甃，龙盘戏云风。"
        ],
        "title": "清明渠",
        "id": "89eab815-7429-4a96-ad03-98ab2fb9928c"
    },
    {
        "author": "李复",
        "paragraphs": [
            "登高望远海，冥冥湿天际。",
            "百川趋东南，奔腾卷厚地。",
            "自从开辟来，溶渟不可计。",
            "浩浩无增亏，周流在一气。",
            "怒风驾高浪，雪山寒赑屭。",
            "飞火掣电光，神怪时出戏。",
            "却疑蓬莱峰，只是鲛人髻。",
            "会当见清浅，乘月弄兰枻。",
            "去问蟠桃花，结根几千岁。"
        ],
        "title": "登高丘望远海",
        "id": "b694b9d3-abc4-40c5-8d1c-7bb66b7ea996"
    },
    {
        "author": "李复",
        "paragraphs": [
            "层峰浮云空，亭亭出众峤。",
            "芬敷如青莲，飞光乱寒照。",
            "霜枫杂丹碧，瀑布垂窈窕。",
            "秀色纷异状，争奇动奔峭。",
            "欻失畏崄心，颇惬赏幽好。",
            "舟行不暇徐，粗得领其要。",
            "随风转隈曲，晚泊黄牛庙。",
            "杖策登东岑，周睇万山奥。",
            "临岸理晚饷，问客卖早稻。",
            "明朝走夷陵，便入襄阳道。",
            "从此步平陆，归程已可料。"
        ],
        "title": "江行至黄牛庙山特奇秀晚檥舟庙下留诗于壁",
        "id": "3cc07f12-08a0-48c8-abe7-419cc5b64262"
    },
    {
        "author": "李复",
        "paragraphs": [
            "侵晓登楚山，山峻苦难陟。",
            "半山忽阴晦，举手不可识。",
            "跻攀穿云过，赫然见日出。",
            "俯视云气中，汹涌浩无极。",
            "滉瀁雪海翻，兀硉寒冰立。",
            "蛟龙见或没，鬐鬛火旆赤。",
            "风雷恣訇磕，万车无辙迹。",
            "神君互麾诃，众怪争跳踯。",
            "变异从何来，万态不可测。",
            "峰顶日晴明，下方惊雨急。",
            "倏尔寂无声，昏翳豁开释。",
            "返照光景新，巖岫翠欲滴。",
            "瀑泉缟带垂，稻塍清流溢。",
            "高路静无泥，牵挽望前驿。",
            "世俗信耳目，天地度以臆。",
            "安知视听外，奇骇可穷索。",
            "孰知沧溟宽，但见蹄涔窄。",
            "兹事非传闻，吾行所自觌。"
        ],
        "title": "峡山遇雨",
        "id": "96d80837-49b5-4df3-91a8-93f7d463c6a7"
    },
    {
        "author": "李复",
        "paragraphs": [
            "旧闻宣律师，戒行极精苦。",
            "眉毫出宝珠，锡杖解鬭虎。",
            "登坛三十年，布萨度缁侣。",
            "故物今余何，石像暴风雨。"
        ],
        "tags": [
            "西湖"
        ],
        "title": "西湖寺",
        "id": "709d8eeb-3a61-4d18-9f94-c7ec00fb7f95"
    },
    {
        "author": "李复",
        "paragraphs": [
            "长杨夹通津，修竹带北冈。",
            "寻行不知远，时闻芝术香。",
            "渡溪陟翠巘，松柏高苍苍。",
            "木杪见栌簷，塔庙居上方。",
            "盘步曲折峻，入门庭宇荒。",
            "道人貌清羸，趺坐临朝阳。",
            "手持天竺书，贝叶翻金光。",
            "炉残柏子烧，龛续明灯长。",
            "见我默不语，举杖鸣匡牀。",
            "以示清静观，妙出转徙乡。",
            "我从绝塞来，尘侵两鬓霜。",
            "形骸久颠顿，思逐归鸟藏。",
            "偶来叩禅扃，夐与人世忘。",
            "金篦刮病膜，清冰沃烦肠。",
            "铁牛耕石田，海底种扶桑。",
            "超然越初地，青莲泥中芳。"
        ],
        "title": "周巨寺",
        "id": "356f7dfe-f9fc-4ca7-9387-eabf522951fc"
    },
    {
        "author": "李复",
        "paragraphs": [
            "阳华少夫人，飞香度青冥。",
            "轻明弄余妍，疏云含晓星。",
            "粲然启玉齿，流电交回荧。",
            "立久忽飘去，暮山风泠泠。"
        ],
        "title": "阳华夫人祠",
        "id": "37ed3bfb-e991-470f-87db-ae3fc3459535"
    },
    {
        "author": "李复",
        "paragraphs": [
            "支提压西城，境绝天香集。",
            "招邀乘逸兴，步驶追随急。",
            "到门病眼明，晓逐秋云入。",
            "浮屠喜跻攀，万象在拱揖。",
            "古洞积阴霭，暗澹龛像湿。",
            "登兹翻百忧，履危非我习。",
            "南山西出秦，迤逦序等级。",
            "北渭东赴海，汹涌动都邑。",
            "林梢见新月，整归尚依鬰。",
            "兴来莫重辞，时节不可及。"
        ],
        "title": "因何常德招游西塔有诗遂和",
        "id": "7376affb-4a8e-4aea-915e-e606d13c348f"
    },
    {
        "author": "李复",
        "paragraphs": [
            "高山何时摧，谽谺作空谷。",
            "拥土起重冈，断石大如屋。",
            "洑泉尽涌发，散漫流新渌。",
            "南渊势最广，百亩亭澳曲。",
            "龙威俨睢盱，神灵不敢触。",
            "兹旧多园囿，修篁带乔木。",
            "今忽掀阜乱，高下眩人目。",
            "惟羨势雄尊，作镇屹西服。",
            "严威物所仰，宜滋万生福。",
            "胡不静归根，震荡屡翻覆。",
            "天地域中大，奔驰犹未足。",
            "世事百年间，反衍如转毂。",
            "开辟浩劫来，揽之不盈掬。",
            "纷纷祇如此，于予幸乞独。",
            "归来拂虚榻，孤坐但冥默。"
        ],
        "title": "观西华摧",
        "id": "cf0ffc7d-b3a7-4cda-9c2b-823766bdd0f8"
    },
    {
        "author": "李复",
        "paragraphs": [
            "渊明昔遯世，北窗朝脱巾。",
            "清风一披拂，自谓羲皇人。",
            "冥冥孤鸿姿，真与浮云亲。",
            "寂寞千载后，遐躅空遗尘。",
            "嗟予敢言勇，斗禄徒为贫。",
            "形骸强包束，种种秋毛新。",
            "朅来渭水阴，讼简民风淳。",
            "因喜纵懒僻，凿牖开星辰。",
            "吏散鸟下阶，清谈可娱宾。",
            "归去终亦赋，聊此蟠穷鳞。"
        ],
        "title": "美原县北轩",
        "id": "31d6ac58-2520-4dee-ba95-b241c7d17474"
    },
    {
        "author": "李复",
        "paragraphs": [
            "处阴体生疴，居高地多风。",
            "结庐西崦间，温凊适炎冬。",
            "长杨带疏篱，绿畦分西东。",
            "门前涧水流，系柳横桥通。",
            "汲浅泉更甘，种沃年长丰。",
            "生理左右足，家有百岁翁。",
            "乃知淳朴全，能完造化功。",
            "何必济渌河，晏寝玄华宫。"
        ],
        "title": "西崦人家",
        "id": "5a1a62b0-459f-41c4-87f7-50ded1922cf9"
    },
    {
        "author": "李复",
        "paragraphs": [
            "晚日登西原，劲风飘我衣。",
            "萧萧班马鸣，野旷行人稀。",
            "抚辔无与语，目送新鸿飞。",
            "俗尘叹久艰，故山多蕨薇。"
        ],
        "title": "晚出西郊",
        "id": "3f4da5ce-ec32-48f5-87e4-a7f49aaef63a"
    },
    {
        "author": "李复",
        "paragraphs": [
            "节欲春秋交，寒暑争愈悍。",
            "故知阴阳气，盛极暑方变。",
            "七月庚伏末，困弱但流汗。",
            "天地一大炉，造物虐相玩。",
            "早衰虚实反，举动多颠眩。",
            "安得甘露浆，凿顶沃清灌。",
            "招提古浮图，岿壮压西甸。",
            "烈风无时休，寂阴却炎暵。",
            "几有篮舆兴，客来发我愿。",
            "共游不暇徐，到寺日未旦。",
            "童儿青芒屩，洁洒花雨散。",
            "斌駮溪石枕，凝滑水纹簟。",
            "张置相对卧，境闲心不乱。",
            "有时闻妙香，忽来传静饭。",
            "饱起摩腹行，看尽长廊徧。",
            "却呼竹窗僧，汲泉具茗椀。",
            "道在语嘿间，浅深随所见。",
            "同将烦恼蠲，尽洗清凉观。",
            "兹游岂无益，欲继慎莫缓。"
        ],
        "title": "同刘君俞城西寺避暑",
        "id": "a328a138-4750-444c-9a12-4be245f1944b"
    },
    {
        "author": "李复",
        "paragraphs": [
            "渊明喜闲放，自号葛天民。",
            "我眠君且去，人谓此语真。",
            "无机物莫猜，鸥鸟犹狎驯。",
            "欲眠何遣客，一念已生尘。",
            "岂如庞德公，相对忘主宾。",
            "陈生性嗜酒，大白举浮身。",
            "众中时酣卧，常贮满腹春。",
            "澒洞更何物，知容几辈人。"
        ],
        "title": "陈元常醉眠庵",
        "id": "a5ddcbf0-d33a-42e2-811a-15eeb6e54214"
    },
    {
        "author": "李复",
        "paragraphs": [
            "美木交柔柯，薿薿众叶光。",
            "余春归未尽，叶间有遗芳。",
            "空庭午阴寂，黄鸟转新吭。",
            "微风从何来，穆然和且凉。",
            "虚堂面清池，文簟舒藜床。",
            "憩偃神意适，形骸亦相忘。",
            "萧然无杂尘，始觉日稍长。",
            "寒暑迭往返，物生安有常。",
            "百年只瞬息，忍使生理伤。",
            "起坐理素琴，曲罢取酒尝。",
            "既饮复又酌，仰看闲云翔。",
            "得为太古民，优游见羲皇。"
        ],
        "title": "首夏端居",
        "id": "1be57cb5-cf61-4df6-97c5-10ec782ce996"
    },
    {
        "author": "李复",
        "paragraphs": [
            "居山不出山，日饭鲜盐酪。",
            "野菜芼山米，欢若屠门嚼。",
            "苍苍百岁翁，常如一日乐。",
            "人劝出山住，掉头终弗诺。",
            "子孙入市门，卖薪食羹臛。",
            "归来举糜杯，持匕意自恶。",
            "市门负薪飧，滋味固甚薄。",
            "甘脆前方丈，入腹毒于药。",
            "山翁意甚长，慎无厌澹泊。"
        ],
        "title": "居山",
        "id": "57f83791-17e8-4c68-87df-945190f2a36e"
    },
    {
        "author": "李复",
        "paragraphs": [
            "西陵大火流，南融已颓征。",
            "凉风拂庭树，槭槭起秋声。",
            "遥夜抱膝坐，耿耿河汉明。",
            "岂无尊中酒，非君谁与倾。"
        ],
        "title": "次韵君俞三诗时在山下  其一",
        "id": "667e1a46-7f3e-4dae-8ef9-f8279e2b5bbf"
    },
    {
        "author": "李复",
        "paragraphs": [
            "流水会大壑，层岑出遥林。",
            "结茅穷窈窱，细路下嵚崟。",
            "风露浩满野，默坐掩孤衾。",
            "孤衾无与写，秋色日向深。"
        ],
        "title": "次韵君俞三诗时在山下  其二",
        "id": "36917cec-6796-4caf-a34a-88c7bb4385e6"
    },
    {
        "author": "李复",
        "paragraphs": [
            "朝采南山薇，暮采南山蕨。",
            "零霜百草腓，薇蕨行亦绝。",
            "清溪有白石，欲煮未可热。",
            "故人在东山，幽桂安得结。"
        ],
        "title": "次韵君俞三诗时在山下  其三",
        "id": "93d06932-aa76-47ca-9cda-367872871745"
    },
    {
        "author": "李复",
        "paragraphs": [
            "牛羊归近篱，鸟雀喧前林。",
            "天旷白露下，皓月吐东岑。",
            "呼儿掩柴门，孤灯茅屋深。",
            "欲寐问故裘，中夜霜气侵。"
        ],
        "title": "郊居五首  其一",
        "id": "a91fbc8b-d258-44a1-aba9-31101d431562"
    },
    {
        "author": "李复",
        "paragraphs": [
            "禾黍已登场，垅菽叶亦稀。",
            "天晴日气煖，稚子负薪归。",
            "妇姑具饷出，饭豆菜叶肥。",
            "白发不自闲，但怅筋力微。"
        ],
        "title": "郊居五首  其二",
        "id": "ca44bf93-0f13-4869-ae74-6f86b82d41f3"
    },
    {
        "author": "李复",
        "paragraphs": [
            "楸花不结实，花落绿蔕肥。",
            "彫零先众木，叶落蔕亦稀。",
            "枝直鸟不巢，野藤相缠依。",
            "藤蔓日更长，楸觉生意微。"
        ],
        "title": "郊居五首  其三",
        "id": "d0fc1e0e-a5cc-4d2c-9041-7aaacefa0662"
    },
    {
        "author": "李复",
        "paragraphs": [
            "岁回秋向闰，九日菊未华。",
            "青青东篱下，强起折还家。",
            "岂无樽中酒，对之空叹嗟。",
            "后日开已晚，弃置今如何。"
        ],
        "title": "郊居五首  其四",
        "id": "44c5458e-bc8e-4996-805c-5bfa7af39251"
    },
    {
        "author": "李复",
        "paragraphs": [
            "种稻满南泽，露下稻已黄。",
            "雨足暗泉满，秷穉各自长。",
            "侵晓负镰去，日暮积我场。",
            "从今有晨炊，璨璨珠玉光。"
        ],
        "title": "郊居五首  其五",
        "id": "1fa46a3f-f135-41cf-a7e9-f00a7d081802"
    },
    {
        "author": "李复",
        "paragraphs": [
            "出门复入门，所向常默默。",
            "积阴久未开，凄风起空谷。",
            "孤鸿铩翮悲，黄鹄飞亦独。",
            "旧耕半荒芜，自叹力不足。"
        ],
        "title": "出门  其一",
        "id": "21eab4f1-66a3-4b0b-ad3c-6abb344bfc63"
    },
    {
        "author": "李复",
        "paragraphs": [
            "静僻懒慢久，烦喧厌入耳。",
            "过客吐新谈，意况殊不美。",
            "火炎几车薪，难救一杯水。",
            "但坐问邻醅，余事莫挂齿。"
        ],
        "title": "出门  其二",
        "id": "89e3306e-598c-4bf6-9bd5-483eb6374f23"
    },
    {
        "author": "李复",
        "paragraphs": [
            "种禾满东坡，薿薿尺许长。",
            "初苦夏日暴，今为秋雨伤。",
            "耘耔不能施，丛杂众草荒。",
            "农夫荷锄归，无语空徊徨。"
        ],
        "title": "出门  其三",
        "id": "45847f79-4710-4b05-ba0a-b7caa0edbced"
    },
    {
        "author": "李复",
        "paragraphs": [
            "夹径梧十寻，隠映柴舍深。",
            "日期凤鸟至，柯叶交繁阴。",
            "昏鸦接翅归，不闻凤鸟音。",
            "秋风黄叶落，感叹伤我心。"
        ],
        "title": "出门  其四",
        "id": "ae02fb80-2030-4495-b962-ca4352ec1047"
    },
    {
        "author": "李复",
        "paragraphs": [
            "元祐丁卯春，旱日透地赤。",
            "三农失岁事，嗷嗷嗟艰食。",
            "宸心动恻怛，祠祷驰星驿。",
            "张图绘玄龟，探穴求苍蜴。",
            "荒潭几挈瓶，方坛徒舞觋。",
            "神龙忽应求，飞洒自前夕。",
            "荡涤六合清，万物湔蒸疫。",
            "阴阳有沴气，备御须多术。",
            "圣人不罪岁，能助天地力。",
            "风流仍叔诗，宣王中兴日。"
        ],
        "title": "和石苍舒喜雨",
        "id": "c5ed8ae1-a71a-46ad-9348-9a8b2c5b66d0"
    },
    {
        "author": "李复",
        "paragraphs": [
            "飞雨日萧萧，秋风收晚暑。",
            "掩关兀然坐，默与玄相遇。",
            "坐久忽相忘，玄我无宾主。",
            "神游出八纮，鸿蒙见气母。"
        ],
        "title": "东斋独坐",
        "id": "f3cad11f-8d09-43e3-a5e7-3ef5621363dd"
    },
    {
        "author": "李复",
        "paragraphs": [
            "太极剖元气，五行均四时。",
            "代谢密循环，母子相挈维。",
            "土散无定位，金德乘火驰。",
            "天刑发杀机，闭藏不敢施。",
            "胚胎势力弱，炽赫畏炎离。",
            "圣人御阴阳，恐侵西极亏。",
            "遇庚防畏祸，用晦将待时。",
            "旷然达生理，燕息潜深思。",
            "马迁纪秦事，德公初置祠。",
            "后世著令典，赐告休百司。",
            "曲学虽拘忌，消长自可推。",
            "岁星东方出，隠迹游天墀。",
            "诙谐动汉帝，割肉蒙酒卮。"
        ],
        "title": "和人伏日",
        "id": "d5b2983b-5bcd-435c-bcfc-793521da4e70"
    },
    {
        "author": "李复",
        "paragraphs": [
            "朝坐前庑西，晚坐前庑东。",
            "日当正午时，置榻两楹中。",
            "予生本多羸，忧患百箭攻。",
            "三十已白发，岁常苦严冬。",
            "凝阴昼墐户，拥火裘蒙茸。",
            "寒气深刺骨，有如婴利锋。",
            "晨曦忽入牖，心喜旧疹空。",
            "开门曝晴暖，暄酣春意融。",
            "温温百骸舒，渐发两颊红。",
            "乃知万物生，阳德有全功。",
            "天轮浩无际，冥冥转洪濛。",
            "卢敖游八极，妄欲求初终。",
            "卒然至濛谷，见呵鸢肩翁。",
            "阳乌出扶桑，振辔驰六龙。",
            "转盼亿万里，夸父走追踪。",
            "遗策化邓林，狂奔如捕风。",
            "我今观天运，四序周无穷。",
            "东西逐日车，不出环堵宫。",
            "上古有至人，御风登璇穹。",
            "手挈日月行，返景回高舂。",
            "阴阳在掌握，默坐与天通。",
            "固知二子愚，可叹如蠰虫。"
        ],
        "title": "负暄",
        "id": "da81ae45-d55f-4c9e-931b-5a78627d5975"
    },
    {
        "author": "李复",
        "paragraphs": [
            "日出东南隅，转侧下西陆。",
            "不经中天行，但惊六龙速。",
            "愁寒余月阴，云重欲压屋。",
            "霰雪飞不断，凝冰介万木。",
            "怒风中夜起，呼号鬼神哭。",
            "鼓荡溟渤倾，势欲翻坤轴。",
            "十日未肯回，冻埋蛟龙缩。",
            "城市百贾闭，衾裯换斗粟。",
            "萧条触事艰，更觉生意促。",
            "安得青帝回，爱景变邹谷。",
            "气温筋骸舒，负暄一饭足。",
            "岂愿北邻富，甲第厌粱肉。"
        ],
        "title": "冬日",
        "id": "c4f4abdc-f82a-46ab-8020-bd78c39e4455"
    },
    {
        "author": "李复",
        "paragraphs": [
            "居无百亩田，廪有三年粟。",
            "舍北几株桑，晚蚕食亦足。",
            "近水理蔬畦，面山结茅屋。",
            "夏风苇簟凉，冬烟土床燠。",
            "堂前蒲萄架，新实初垂绿。",
            "清浄语不烦，事任鞅掌仆。",
            "邻里通有无，泉甘草无毒。",
            "谁知庚桑子，今此居南麓。",
            "予非市朝人，受性本幽独。",
            "愿就谋一廛，余外百无欲。"
        ],
        "title": "题朱老壁",
        "id": "d381518e-3c05-488c-a560-23735deb48c1"
    },
    {
        "author": "李复",
        "paragraphs": [
            "人生何多谋，常苦饥寒侵。",
            "裘完甑有炊，于世澹无心。",
            "筑室清涧曲，窈窕幽径深。",
            "闭门长松下，岁无车马音。",
            "古书束高阁，兀然遗屦簪。",
            "悠悠不记年，日月徒光阴。",
            "儿童城市还，得酒或自斟。",
            "隠几望南山，闲云起孤岑。"
        ],
        "title": "谒隠士段庭",
        "id": "b8982769-9958-491d-864a-22a9480d829a"
    },
    {
        "author": "李复",
        "paragraphs": [
            "广文予所知，京国十年旧。",
            "出背锦囊归，人嘲饭山瘦。",
            "去岁近臣荐，三接期在昼。",
            "孤鸿铩翮久，高举或可就。",
            "惨淡辞都门，颠顿不可救。",
            "荡荡万斛舟，失在一孔漏。",
            "相见嗟塌翼，谁与格困兽。",
            "危根逐轻流，蹇步难远骤。",
            "予庭有疏松，风声响泉溜。",
            "墙阴多杂花，晴日渐妍秀。",
            "都城帝子家，碧香寄新酎。",
            "期君一来过，猎猎直飞袖。"
        ],
        "title": "秉文荐对报罢赴任有诗示予遂和",
        "id": "b59aaf79-4779-4bd9-9b1f-188e17c2cfb4"
    },
    {
        "author": "李复",
        "paragraphs": [
            "庭木叶萧萧，广文官舍冷。",
            "闭门过客稀，读书秋夜永。",
            "病起絮帽额，闻风挈裘领。",
            "一堂东西横，乍若登虚艇。",
            "相对两无言，孤灯吊形影。",
            "云翼未鶱翥，光阴惜俄顷。",
            "双璧君羨虞，三龙吾与邴。",
            "世异泣伤麟，意激轼怒黾。",
            "万事非偶然，屈伸难可并。",
            "无逐颓波流，自觉嚣尘静。",
            "丹台有珠宫，眺听极疏迥。",
            "君能喜清游，登览见殊景。"
        ],
        "title": "秋晚谒秉文有诗遂用其韵",
        "id": "0f0f2b2c-e7be-470c-85e5-a0c8de651c93"
    },
    {
        "author": "李复",
        "paragraphs": [
            "晓动人语喧，门开探骑发。",
            "冠盖相后先，烟尘互明灭。",
            "出城寒寺静，苍松带余雪。",
            "驱马傍前庑，投鞭坐僧榻。",
            "畏风依蒲团，拥裘学趺结。",
            "曈眬晓日升，逶迤旆成列。",
            "到官今年五，踽踽几持谒。",
            "执板手有痕，脱冠顶无发。",
            "将迎迹愈多，应接面常热。",
            "野性素旷荡，人事苦羁绁。",
            "久愿整归驾，渡汾寻旧辙。",
            "躬耕望云岑，筑室俯清潏。"
        ],
        "title": "出承天院候客",
        "id": "9b413339-a61a-4096-a19d-f6aa5e15d7db"
    },
    {
        "author": "李复",
        "paragraphs": [
            "出城泛南溪，朝暮可往返。",
            "东西韦杜间，尺五天不远。",
            "舟转皇陂曲，岸带青龙坂。",
            "夷犹一篙足，不待双絙挽。",
            "回临市桥舣，走就僧居饭。",
            "面山高阁重，入门苍松偃。",
            "黯黯雨意来，苍苍野色晚。",
            "更欲穷上方，理履惭尚蹇。"
        ],
        "title": "泛舟潏水君俞用韩泛南溪韵作诗三首遂和  其一",
        "id": "309e1113-c082-425d-a885-714def3e4e50"
    },
    {
        "author": "李复",
        "paragraphs": [
            "溪水秋更清，天晴好行舟。",
            "叩舷发吴歌，荡漾无时休。",
            "朝戏朱坡下，暮宿青岭头。",
            "胜事或有得，随意终日留。",
            "往年思此乐，屡叹来无由。",
            "今我方求田，意欲营东畴。",
            "兹计傥能就，遂免卒岁忧。",
            "身随鸥泛泛，心逐鱼悠悠。",
            "南舍与北邻，杖策步可投。",
            "更祈旸雨时，禾稌常有秋。"
        ],
        "title": "泛舟潏水君俞用韩泛南溪韵作诗三首遂和  其二",
        "id": "43d513f0-dd86-401a-9d7f-c4b3164c9946"
    },
    {
        "author": "李复",
        "paragraphs": [
            "山亏一篑功，泉废九仞蹟。",
            "精神去不回，虚牝黄金掷。",
            "溯舟望南麓，近岸多巨石。",
            "溪流曲折多，波喧奔湍激。",
            "野竹拥杂树，纷纷两参列。",
            "古松气不羣，苍然数百尺。",
            "晚花发幽丛，浮云动遥壁。",
            "优游可忘年，去此皆妄役。"
        ],
        "title": "泛舟潏水君俞用韩泛南溪韵作诗三首遂和  其三",
        "id": "733cd149-45dc-4044-bca4-4f5c1f4863e8"
    },
    {
        "author": "李复",
        "paragraphs": [
            "植蒿不为栋，豢豚不成虎。",
            "本非英特姿，虽长何足数。",
            "男儿生堕地，便要立门户。",
            "谢凤炳有毛，羊豹兆于乳。",
            "探根咀其芽，已足知甘苦。",
            "吾党有侯生，高门映东鲁。",
            "翘然出二子，发祥自其祖。",
            "小儿肌骨明，珠光照合浦。",
            "大儿神宇深，崇鼎气象古。",
            "学作四韵诗，已无近俗语。",
            "燃灯夜读书，义颇识其觕。",
            "来客见尽倾，喜叹立如堵。",
            "积庆固有获，力穑刈麰稌。",
            "人知须有成，青云张步武。",
            "惜吾已老矣，异日众必睹。"
        ],
        "title": "侯书记二子席上乞诗遂赠",
        "id": "86c1c8f3-7331-4b75-b592-11f9aff9e74d"
    },
    {
        "author": "李复",
        "paragraphs": [
            "乡农不寓兵，经费半非古。",
            "天下虽无事，禁虣必备武。",
            "浚郊开王畿，屹然根本固。",
            "钩陈拥帝居，百万环貔虎。",
            "军声潮海惊，牙帐屯云聚。",
            "临难责死力，温饱当有素。",
            "投身占尺籍，张口坐待哺。",
            "梁野川渎交，掘泉不见土。",
            "种沙禾穟短，官租阁王府。",
            "国用取东南，舳舻引吴楚。",
            "浩浩九十州，连樯输太庾。",
            "秋风满汴渠，栉比不可数。",
            "登陛献岁额，供亿足赢数。",
            "储偫如丘山，司农视新腐。",
            "老幼无馁腹，谁复问旸雨。",
            "天子念大计，置官忧败蛊。",
            "苟非简帝衷，未肯轻付与。",
            "诏书忽西下，秦台更使斧。",
            "精忠感帝聪，异宠褒圣语。",
            "实资经济术，尽委浩剧务。",
            "狼荒极海壖，蜀江出荆渚。",
            "提封半禹迹，综错均周赋。",
            "际天耸风威，列城归刺举。",
            "西北敌骑飞，今犹急宸顾。",
            "百姓疮未平，何处易星驭。",
            "国事有重轻，先后存渊宁。",
            "本根势有重，暂辍营调度。",
            "大庭访众议，舍公孰可去。",
            "惟公德宇深，完养无惊惧。",
            "砉刀发新硎，音中桑林舞。",
            "远画垂后世，耻为目前虑。",
            "冰雪浄聪明，泾渭包肺腑。",
            "纵横富万术，一一廊庙具。",
            "出入未尽展，舆论嗟龃龉。",
            "岧峣云间阙，晓曦媚金羽。",
            "双旌过对扬，当契君臣遇。",
            "拜赐亲天光，高议愿一吐。",
            "从容动凝旒，必叹相见暮。",
            "庶几慰美俗，丹衢翔阔步。",
            "萧条耕巖客，窃食惭无补。",
            "蹒跚世揶揄，拳曲逃规矩。",
            "旧学谩屠龙，巧伎羞刻楮。",
            "芘頼托商阴，濩落容魏瓠。",
            "附骥仰后尘，荐鹗玷过誉。",
            "宴坐接乌九，妙谭奉犀麈。",
            "重借鹩枝栖，不责马曹误。",
            "摧颓已半生，踊跃临晚路。",
            "今朝对行色，悲风激林莽。",
            "乱山雨报秋，荒野阴多雾。",
            "孤禽失侣鸣，回飞气如缕。"
        ],
        "title": "送章发运楶",
        "id": "0cd9f42f-a6cc-47ff-9218-5ea63a1fc99b"
    },
    {
        "author": "李复",
        "paragraphs": [
            "东平贵公子，意气区中窄。",
            "手撚金仆姑，青丝飞赭白。",
            "欲系单于颈，封侯取鼎食。",
            "四十心未展，垂翅渭川侧。",
            "前日来坐上，天庭见黄色。",
            "今朝报恩书，戎幕进新职。",
            "崆峒古用武，高旌出锋镝。",
            "君当谐素期，洗剑秋泉碧。",
            "嗟予病摧颓，对别还悽恻。",
            "待君载旆归，我作山中客。"
        ],
        "title": "送吕思道",
        "id": "6d87d167-b2c0-464f-a162-af78ba22e4ea"
    },
    {
        "author": "李复",
        "paragraphs": [
            "山僧青芒屩，厌踏城中土。",
            "水风寒萧萧，片影过沙渡。",
            "晚云迎归锡，低飞暗石路。",
            "暮钟落前峰，去冲后山雨。"
        ],
        "title": "送僧惠本",
        "id": "056c5f10-31fb-45a0-8123-dcfd778c8d66"
    },
    {
        "author": "李复",
        "paragraphs": [
            "哀弄发危絃，苦调出促管。",
            "伤别骨欲销，坐失重纩暖。",
            "仙鹄顾徘徊，千里襄江潬。",
            "此去衮衮情，江水流不断。"
        ],
        "title": "送人之邓城",
        "id": "5e82d5f4-664d-41cb-b2ab-6f298ef43de3"
    },
    {
        "author": "李复",
        "paragraphs": [
            "昔惜结懽浅，今嗟伤别促。",
            "离怀动秋云，清霜落羣木。",
            "穷山行路难，岁晚自驱毂。",
            "飞魂不可关，昨夜先到蜀。"
        ],
        "title": "送解敞",
        "id": "cb6e6459-7c45-4d2e-9dca-5f08927bf4ba"
    },
    {
        "author": "李复",
        "paragraphs": [
            "悠悠东武云，来抱南山岑。",
            "南山有寒泉，云影落泉心。",
            "泉古湛不流，云静闲不飞。",
            "相与待明月，千载发光辉。"
        ],
        "title": "答刘君俞",
        "id": "44fb0c66-4911-4c83-93a2-a41c993f0065"
    },
    {
        "author": "李复",
        "paragraphs": [
            "美树多来巢，确土无报耕。",
            "不问彼如何，但责己所营。",
            "闻昔荆有鸮，荆人恶其声。",
            "自荆将迁吴，鸤鸠止其行。",
            "尔欲人不恶，无若革尔鸣。",
            "鸣声尚犹尔，荆吴无异情。",
            "晋子父母邦，乡闾皆弟兄。",
            "踽踽异嗜好，遽云居齐城。",
            "齐虽山川殊，是非如晋明。",
            "己私不自胜，齐人安肯平。",
            "子行求吾诗，吾诗岂妄成。",
            "赠子当发药，期子沉疴轻。"
        ],
        "title": "答严隠之",
        "id": "51c92376-0831-49d7-8409-af2f744e0f78"
    },
    {
        "author": "李复",
        "paragraphs": [
            "至人喜旷达，所遇无形迹。",
            "非乐重其放，中心本纯一。",
            "东晋尚书令，简文用王述。",
            "论事匪卓越，动意皆真率。",
            "以此能过人，谢安亦降挹。",
            "微物器褊浅，举趣半出匿。",
            "静坐本无事，城府强扃鐍。",
            "终日如寒虫，啾啾复唧唧。",
            "计校不满毫，血尽死犹泣。",
            "疾趋赴冥嚣，但如水就湿。",
            "竟老何能为，纷然众恶集。",
            "古先有至言，小人长戚戚。"
        ],
        "title": "答屈爽",
        "id": "a673319b-7dec-499b-8943-f4ae1060102a"
    },
    {
        "author": "李复",
        "paragraphs": [
            "辗转卧不周，遥夜何漫漫。",
            "娟娟竹间月，照我影零乱。",
            "繁虫哀阴壁，轻风泛帏幔。",
            "节物自感人，寤言兴永叹。",
            "颓坐易销沉，去甚春冰泮。",
            "万事随俯仰，飘忽浮云散。",
            "芳槿曜朱华，荣好常在旦。",
            "百年无期度，白日岁已晏。",
            "余生能几何，可进投忧患。",
            "驾矣追欢好，东方明星烂。"
        ],
        "title": "答公孙及",
        "id": "d7102597-b98a-4c06-9261-706049f18a0c"
    },
    {
        "author": "李复",
        "paragraphs": [
            "人心如惊飚，飘忽无定时。",
            "默与身为仇，昼夜万里驰。",
            "兀兀形未彫，茫茫神先疲。",
            "所丧甚丘山，所得微稗稊。",
            "日月不相饶，矧可自伤夷。",
            "志憯剧镘锄，欲问孰能知。",
            "种苗须善本，本善苗必滋。",
            "养生须养心，心怡气不衰。",
            "学问自可求，予言岂汝欺。"
        ],
        "title": "答吴与几二首  其一",
        "id": "a6084beb-97b6-4bd4-8d00-ad3c556c3dad"
    },
    {
        "author": "李复",
        "paragraphs": [
            "旧庐邻通衢，先畴接近郊。",
            "居无风雨忧，岁免粒食劳。",
            "生理亦已愉，胸中胡鬰陶。",
            "楹桷思丹刻，久厌处衡茅。",
            "服味喜鲜甘，每羞视锄薅。",
            "德业倦时修，凭虚事华豪。",
            "郑真耕巖石，张蔚隠蓬蒿。",
            "内省重千钧，外物轻一毛。",
            "当时笑寂寞，清节后世高。",
            "原思贫非病，赐也气徒骄。",
            "尔视季子金，何如颜氏瓢。"
        ],
        "title": "答吴与几二首  其二",
        "id": "d3fc13f3-8a73-404a-9462-2e88b278ea63"
    },
    {
        "author": "李复",
        "paragraphs": [
            "清池有华光，深夜闇不发。",
            "繁星虽灿灿，含光待明月。",
            "荧荧孤萤飞，来助明月辉。",
            "明月出东屋，萤向故林归。"
        ],
        "title": "和苏内翰赵伯坚大卿清池诗",
        "id": "0bbe976c-4506-4528-b533-2856b46f8bd7"
    },
    {
        "author": "李复",
        "paragraphs": [
            "至心不可求，虚明旷无迹。",
            "应物乃现形，遗影留兹石。",
            "若以色见我，洋海尘三尺。",
            "诸像皆非相，于兹何所得。"
        ],
        "title": "平阳民杜裕民因买薪得紫石于薪中石有黝理自然成观音像相好端具观察",
        "id": "913d578c-441c-4bc3-8dd0-f50d8e6c2b0f"
    },
    {
        "author": "李复",
        "paragraphs": [
            "朝辞承明殿，暮下金马门。",
            "伏读明诏意，仰思圣主恩。",
            "蠢彼獯鬻氏，礼数乃弟昆。",
            "帝初为息民，缯帛代更屯。",
            "嗣皇谨遵业，使传交塞垣。",
            "下臣非知古，有舌讵得论。",
            "恭承丁宁命，敢不夙夜奔。"
        ],
        "title": "十一月二十二日朝辞",
        "id": "c32a7567-05d1-43e0-b1af-6cf1b9630693"
    },
    {
        "author": "李复",
        "paragraphs": [
            "少年游嵩丘，登高吾独见。",
            "西游渡陇坂，脱屣古河县。",
            "削发俗网裂，绝味诸漏断。",
            "卧胁三十年，凝尘满羌簟。",
            "六月大地燋，炉中结冰霰。",
            "牛头实栴檀，降出九重殿。",
            "正就寂灭时，泉竭悲禽散。",
            "直从开元初，到今色不变。",
            "破屋闭真相，野鼠嗅香篆。",
            "时有碧眼人，酌乳供新献。"
        ],
        "title": "辛顺忠唐得道之士真身今在河州寺",
        "id": "30554b5d-f50b-41c4-a52e-0aed63d7f355"
    },
    {
        "author": "李复",
        "paragraphs": [
            "江梅犯晨霜，喷薄弄晴景。",
            "坐遣塞葅胸，化作陂万顷。",
            "论交贵皓首，枯澹味方永。",
            "戏探茱萸水，饱食云门餠。",
            "日下烟渚寒，长歌敲柳瘿。"
        ],
        "title": "观梅次豫章公饮润甫家韵",
        "id": "cb5fc24c-d5c9-4755-94a1-b6498a6469ef"
    },
    {
        "author": "李复",
        "paragraphs": [
            "羣木喜春妍，彫落寒霜苦。",
            "昂藏两大夫，森然须鬣古。",
            "坚姿不可回，正色少媚妩。",
            "清风发好音，和气琴中语。"
        ],
        "title": "后园双松",
        "id": "f61a6e84-c7b1-42fa-8486-5e03bcd9be53"
    },
    {
        "author": "李复",
        "paragraphs": [
            "春晚午景迟，气暄困妍姿。",
            "乘酣意纵放，霞裾半纷披。",
            "晨起露风清，肃肃争自持。",
            "相对默无语，含羞畏人知。"
        ],
        "title": "庭下牡丹",
        "id": "88b93b5d-88a1-40b8-b104-f26d48ccd888"
    },
    {
        "author": "李复",
        "paragraphs": [
            "急雨过池荷，飞洒来纵横。",
            "光圆走青盘，的皪寒珠明。",
            "炫转势不定，积多忽自倾。",
            "浩然江湖思，蓬窗听秋声。"
        ],
        "title": "雨中观池荷",
        "id": "58fb62ac-c4af-4c5f-a857-43f7e181db54"
    },
    {
        "author": "李复",
        "paragraphs": [
            "猗猗梧桐树，前日繁花馥。",
            "西风不相饶，影疏不可暴。",
            "坐看一叶落，余怀念羣木。",
            "漫有千岁忧，流光如急毂。"
        ],
        "title": "梧桐",
        "id": "58fabc4e-ce4c-4727-a6d7-dc147912d7a5"
    },
    {
        "author": "李复",
        "paragraphs": [
            "前年阳亢骄，旱日赤如血。",
            "万里随羽书，挥鞭无留辙。",
            "炎毒乘我虚，两岁苦病暍。",
            "遇夏火气高，烦蒸不可活。",
            "饱闻食罂粟，能涤胃中热。",
            "问邻乞嘉种，欲往愧屑屑。",
            "适蒙故人惠，筠箧裹山叶。",
            "堂下开新畦，布艺自区别。",
            "经春甲未坼，边冷伤晚雪。",
            "清和气忽动，地面龟兆裂。",
            "含滋竞出土，新绿如短发。",
            "常虑蒿莠生，锄不敢阙。",
            "时雨近霑足，乘凌争秀发。",
            "开花如芙蕖，红白两妍洁。",
            "纷纷金蘂落，稍稍青莲结。",
            "玉粒渐满房，露下期采折。",
            "攻疾虽未知，适愿已自悦。",
            "呼童问山鼎，芳乳将可设。"
        ],
        "title": "种罂粟",
        "id": "a3877831-1e75-4f8b-8c0a-79fd3f694843"
    },
    {
        "author": "李复",
        "paragraphs": [
            "柿垂黄尚微，枣熟赤可剥。",
            "新梨接亦成，实大何磊落。",
            "累累如碧罂，器宇极恢廓。",
            "悬枝细恐折，植竹仰撑托。",
            "露下色渐变，逼霜味不酢。",
            "采摘置中筵，气压百果弱。",
            "忆昔壮少时，酒酣病痟作。",
            "取食不论数，甘寒胜发药。",
            "今嗟老且病，滋味意彫索。",
            "对之未能忘，欲探引复却。",
            "晴簷午景暄，尚或思咀嚼。",
            "齿朽齧亦难，把玩时自噱。"
        ],
        "title": "梨",
        "id": "a800e9c1-81d1-4bc3-9aa4-6ea3d0b0cd7f"
    },
    {
        "author": "李复",
        "paragraphs": [
            "枸杞始甚微，短枝如棘生。",
            "今兹七十年，巨干何忻荣。",
            "偶以遗樵薪，遂有嘉树名。",
            "雨露养秋实，错落丹乳明。",
            "细蔓如牵牛，半枯犹络萦。",
            "晚叶已老硬，不堪芼吾羹。",
            "根大多灵异，岁久精气成。",
            "为取入刀圭，颓颠扫霜茎。"
        ],
        "title": "慈恩寺枸杞",
        "id": "5519f30d-af5e-4b58-95b4-d0c1a684de21"
    },
    {
        "author": "李复",
        "paragraphs": [
            "众草费薙锄，回首已荒翳。",
            "随处竞茀冗，苟生无远意。",
            "时亦吐柔蔓，牵引强附离。",
            "端居叹力寡，门庭媿芜秽。"
        ],
        "title": "薙草",
        "id": "cb30ae1f-56fd-47d0-8ec4-1e30f5182ccf"
    },
    {
        "author": "李复",
        "paragraphs": [
            "有客持巨鱼，造门前自陈。",
            "敢致子产馈，可待姜侯宾。",
            "野人不知薄，但媿心美芹。",
            "横盘五尺余，飞光生目轮。",
            "高鬣丹砂尾，长须黄金鳞。",
            "倔强忽起立，意气如有神。",
            "口颊虽噞喁，哀诉何能伸。",
            "嗟哉自潜泳，胡遘网罟屯。",
            "使居江湖间，藏器养其身。",
            "得时感灵变，呼吸乘风云。",
            "奋迅弥宇宙，洗涤万物新。",
            "胡忍事一饭，遽使刀俎亲。",
            "无罪就死地，恻然伤吾仁。",
            "解之谢来客，放尔归通津。",
            "不期明珠报，相忘乃吾真。",
            "此去戒前祸，芳饵为祸因。",
            "送尔吾自往，世有郑校人。"
        ],
        "title": "放鱼",
        "id": "21bbcec6-8077-4abc-875f-2b0616dd4a26"
    },
    {
        "author": "李复",
        "paragraphs": [
            "同墙茅屋东，有地十亩余。",
            "蒿蓬杂毒草，壅闇恶木俱。",
            "岁久人迹绝，乱穴狐虺居。",
            "今晨杖藜出，顾步良踌躇。",
            "默嗟咫尺间，荒秽侵吾庐。",
            "散米饭羣仆，操具亟剪锄。",
            "攘剔先丛棘，斩伐多高樗。",
            "乘湿束故急，积供爨我厨。",
            "耕土如蒸面，治畦将种蔬。",
            "时雨近霑洽，膏脉涵如酥。",
            "问邻地所宜，嘉种愿乞诸。",
            "异有出戎夷，远或传蜀吴。",
            "根移甘或辛，色剖玄或朱。",
            "芜菁饭之半，布艺广数区。",
            "牙甲助芬味，琐细不可无。",
            "霜降百物肃，御冬必此须。",
            "居贫寡营办，亲宾间招呼。",
            "盘飧多造次，麤粝鲜毳腴。",
            "收藏资举筯，率野真腐儒。",
            "澹薄味可久，万钱非我图。",
            "樊迟请学圃，予今老为模。",
            "但媿公仪休，拔葵谢园夫。"
        ],
        "title": "种菜",
        "id": "3de9db0e-23f1-48d2-9398-f7a7e73eca5f"
    },
    {
        "author": "李复",
        "paragraphs": [
            "亢龙泄流津，津融身自化。",
            "苍鳞困摧剥，古鬣渐彫谢。",
            "无地逃斧斤，岂愿耀深夜。",
            "万牛空回首，踌躇叹广厦。"
        ],
        "title": "松明",
        "id": "515e3c2d-b3cf-42b1-9091-180bc6b194fc"
    },
    {
        "author": "李复",
        "paragraphs": [
            "天上宝玉琴，星徽点瑟瑟。",
            "仙人手摩拂，变化通灵术。",
            "忽随琴声起，委蜕如蝉质。",
            "飞翔下绿云，风翅含寒碧。",
            "人间清昼长，游览喜自得。",
            "见我瓶中花，羣游过帘额。",
            "高戏乱疏幌，低舞侵堕帻。",
            "却疑午梦酣，身是濠梁客。",
            "栩栩出虚庭，兴阑有归色。",
            "应闻调絃声，惊去欻无迹。"
        ],
        "title": "昼坐东轩忽十三蝴蝶颜色鲜碧飞舞近人移时方去纪之以诗",
        "id": "e19120f1-e919-4ad1-ab86-45e3e11cf20f"
    },
    {
        "author": "李复",
        "paragraphs": [
            "林间叶半空，腹中丝欲生。",
            "已老意更急，食如风雨声。",
            "纬萧外周防，条枝中交萦。",
            "鼠雀尔无来，共愿十日晴。"
        ],
        "title": "登蚕  其一",
        "id": "0167e730-0368-40f9-b6ab-1e494d19c41f"
    },
    {
        "author": "李复",
        "paragraphs": [
            "细细玄蚁浮，蠕蠕寸蠖伸。",
            "抱叶食嗫嗫，负彩斑彬彬。",
            "假息方委蜕，吐棼非谋身。",
            "万生尔甚微，趋死成其仁。"
        ],
        "title": "登蚕  其二",
        "id": "e0b897bb-47e5-4197-92af-d5065e35736e"
    },
    {
        "author": "李复",
        "paragraphs": [
            "柳暖柔可结，川晴流放光。",
            "系柳浴晴川，簇簇古渡傍。",
            "春阳涵余润，斓斑色青苍。",
            "衣被天壤周，卵化初微芒。"
        ],
        "title": "浴蚕",
        "id": "88a7d9f2-fcbd-4961-8503-8ffef509a4e5"
    },
    {
        "author": "李复",
        "paragraphs": [
            "蚕马巨细殊，异物同精气。",
            "物生不两大，此衰彼所致。",
            "周人礼有禁，蚕为马之祟。",
            "织女天上明，多蚕今为利。"
        ],
        "title": "原蚕",
        "id": "655902ef-7ced-4c44-89d1-9c463d90fb13"
    },
    {
        "author": "李复",
        "paragraphs": [
            "委蜕疏竹根，舒翼高梧枝。",
            "攀缘择阴翳，意求物弗知。",
            "清晓喜零露，晴昼弄凉飔。",
            "长吟不能休，自喜方得时。"
        ],
        "title": "咏蝉  其一",
        "id": "874a6e37-b0f0-42f3-a5f9-6b37e8cbaf71"
    },
    {
        "author": "李复",
        "paragraphs": [
            "转丸能升高，藏丸必穴深。",
            "么形感气变，默得幽憩心。",
            "遇冬潜厚地，应暑登高林。",
            "仙术尔何知，动静役阳阴。"
        ],
        "title": "咏蝉  其二",
        "id": "c3d6031f-d25d-49b9-be61-c50082edff7d"
    },
    {
        "author": "李复",
        "paragraphs": [
            "地僻小园静，羣木阴交浮。",
            "蝉声忽入耳，物意飒惊秋。",
            "嘒嘒促徂暑，西风动萧飕。",
            "满林青青叶，渐有摇落愁。"
        ],
        "title": "咏蝉  其三",
        "id": "cc3c5c68-4618-45c4-b1ff-b32c02f5a6f6"
    },
    {
        "author": "李复",
        "paragraphs": [
            "河鱼出龙门，云雷走平地。",
            "飞腾不上天，临流夜生子。",
            "生子子有神，怒风翻海水。",
            "长爪探阳乌，中原苦腥气。",
            "钳奴不耕作，扬鞭断其尾。",
            "黄犊养成斑，奔登邺城址。",
            "豹来抱虎儿，新棘多钩刺。",
            "洛阳金凤凰，飞入漳河底。",
            "东南寒日短，满地边尘起。"
        ],
        "title": "题载记",
        "id": "52f6ba84-ca07-4bbd-a974-2f6d69bb8f4a"
    },
    {
        "author": "李复",
        "paragraphs": [
            "移松自南山，昔种十三株。",
            "连岁苦久旱，十一已彫枯。",
            "两株偶得生，喻年未自如。",
            "近觉稍得地，翠柯渐扶疏。",
            "乘春抽芳心，岁长二尺余。",
            "渐有干云势，轩昂出楸梧。",
            "对立耸奇姿，秀发动吾庐。",
            "纷纷视众木，雀鷇望凤雏。",
            "清风为我来，飘爽洒我裾。",
            "足为送老资，日待偃盖舒。",
            "予今亦已老，顾步良踌躇。",
            "想当千载后，黛色凌天衢。"
        ],
        "title": "种松",
        "id": "fb403e9b-4e1c-43b1-ae65-628273aab553"
    },
    {
        "author": "李复",
        "paragraphs": [
            "玉刻麒麟烟缕直，生色屏风龟甲碧。",
            "青娥无声满空白，兔影西流转斜隙。",
            "仙人莲花殷叶开，当心吐光照愁魄。",
            "缦缨短后易水客，气动燕山骄子泣。",
            "挽下天河倚渴倾，昆仑流断无五色。",
            "铜匣新开北斗高，电光惊飞走空壁。",
            "鲸鱼鬭死海水红，欃枪西出屯云黑。",
            "酒酣挥舞七星寒，金精圯下留素策。"
        ],
        "title": "秋夜曲",
        "id": "09fccb43-b47d-478e-b11d-11f1992e4b48"
    },
    {
        "author": "李复",
        "paragraphs": [
            "今日何日我心伤，出门下马走东冈。",
            "东冈路高人迹断，独立矫首望八荒。",
            "长空澹澹地莽莽，停云黯淡山凄苍。",
            "回薄浩劫何渺茫，冥默销沉寂无光。",
            "矜雄挟诈争强梁，百年在世如风狂。",
            "变化俯仰旋销亡，一丘已有万骨僵。",
            "旧骨未朽新骨藏，丘垅累累争相望。",
            "万事意欲一槩量，赍志愤死世更长。",
            "九月穷秋天欲霜，悲风烈烈吹我裳。",
            "哀鸿求羣鸣且翔，原野具腓草木黄。",
            "百川东驰但汤汤，安得曦车挂扶桑。",
            "高持北斗𣂏酒浆，美人对坐举瑶觞，与我笑歌忧弭忘。"
        ],
        "title": "出城",
        "id": "c833c0a8-d2b0-4e4a-aece-530171452c64"
    },
    {
        "author": "李复",
        "paragraphs": [
            "泉涓涓兮出重山，回抱山麓兮入于苍渊。",
            "流来孔多兮自溢于林间，出始一勺兮下合成川。",
            "塍有稻兮垅有黍，聚以时兮令以鼓。",
            "削高增卑兮酾渠络缕，人不爱力兮挥锸如雨。",
            "川流濬兮来无穷，泥五斗兮水一钟。",
            "旱暵则引兮淫潦则通，自今以往兮乐我良农。",
            "礼有经兮岁有蜡，羊豕盈牢兮农舞于社。",
            "椒香桂绿兮云车满野，敬谢有功兮宜奠于泉下。",
            "吾之将归兮星律回秋，告邦人兮导畎浍之常流。",
            "欲泉利之专兮先耘耨之不偷，无忘吾语兮若吾岁之来游。"
        ],
        "title": "流泉引",
        "id": "4100441d-e844-4804-9133-bab74c1e2396"
    },
    {
        "author": "李复",
        "paragraphs": [
            "摇摇墙头花，浅深争灼灼。",
            "容冶不自持，飘扬成轻薄。",
            "只知朝为春风开，不知暮为春风落。",
            "人心爱春见花喜，看花却嫌花结子。",
            "别愁常乱空中絮，年光付与东流水。",
            "今朝还是见花开，明日清阴满绿苔。",
            "寂寞流鶑归去后，忍看落日上高台。"
        ],
        "title": "惜花谣",
        "id": "4a3af370-8993-4a6b-b84e-899e3e75b9b3"
    },
    {
        "author": "李复",
        "paragraphs": [
            "碧海漫漫烟雾低，三山风惊别鹤飞。",
            "千年华表会能归，不及双乌乘夜栖。",
            "乌来相喜哑哑啼，寒月影移庭树枝。",
            "枝上营巢庭下食，追随应笑尘中客。",
            "人生聚散羨双乌，乌若别离头已白。",
            "光阴百岁共有几，空有相思泪如水。",
            "因君试写别鹤吟，拂絃欲动悲风起。"
        ],
        "title": "别鹤曲",
        "id": "e1509856-8fc1-4d5b-9ef1-bcea4651b120"
    },
    {
        "author": "李复",
        "paragraphs": [
            "岷山中断洮水来，分入西湖浸城址。",
            "一落城阴不复回，余波日转臯兰尾。",
            "阴风凄冽寒气早，愁雾惨澹边思起。",
            "谁言秋水澹无情，默观意亦有悲喜。",
            "天轩地辟沧溟开，百川东奔如激矢。",
            "龟龙受职日夜趋，万折必东效臣子。",
            "发源本愿盈科进，筑防岂期因坎止。",
            "日升不及浴云龙，泥润空能养萑苇。",
            "停波寂寞虽无语，物情得失应如此。",
            "淮阴野外乞余食，留侯圯下收堕履。",
            "当年或失龙准翁，冷落功名千古耻。",
            "我欲鸠工聚长锸，齐平决堤如决纸。",
            "直看惊湍万里潮，免嗟穷涸千山底。"
        ],
        "tags": [
            "西湖"
        ],
        "title": "湖水叹",
        "id": "33708014-5182-421b-b7e6-5ac283459850"
    },
    {
        "author": "李复",
        "paragraphs": [
            "夔人耕山灰作土，散火满山龟卜雨。",
            "春日不知秋有饥，下种计粒手中数。",
            "七月八月旱天红，日脚散血龙似鼠。",
            "污邪瓯窭高下荒，草根木皮何甘苦。",
            "蛮商奸利乘人急，缘江转米贸儿女，己身死重别离轻。",
            "归州州南神有灵，归人刲羊求山神。",
            "驱风洒润应香火，飞点不到巫山村。",
            "巫山县南也伐鼓，不告归神告神女。",
            "江心黑气卷江流，雷车载鬼云中语。",
            "太守身作劝农官，子粒今朝多贷汝。",
            "春种须作三年计，上满隆原下水浒。",
            "他时更勉后来人，老去子孙无莽卤。"
        ],
        "title": "夔州旱",
        "id": "b858ddf3-fdd8-4d1a-bb43-1b77842dcb1d"
    },
    {
        "author": "李复",
        "paragraphs": [
            "调丁团甲差民兵，一路一十五万人。",
            "鸣金伐鼓别旗帜，持刀带甲如官军。",
            "儿妻牵衣父抱哭，泪出流泉血满身。",
            "前去不知路远近，刻日要渡黄河津。",
            "人负六斗兼蓑笠，米供两兵更自食。",
            "高卑日槩给二升，六斗才可供十日。",
            "大军夜泊须择地，地非安行有程驿。",
            "更远不过三十里，或有攻围或鏖击。",
            "十日未便行十程，所负一空无可索。",
            "丁夫南运军北行，相去愈远不接迹。",
            "敌闻兵侵退散隠，狡筭极深不可测。",
            "师老冻饿无鬭心，精锐方出来战敌。",
            "古师远行不裹粮，因粮于敌吾必得。",
            "不知何人画此计，徒困生灵甚非策。",
            "但愿身在得还家，死生向前须努力。",
            "征人白骨浸河水，水声呜咽伤人耳。",
            "来时一十五万人，彫没经时存者几。",
            "运粮惧恐乏军兴，再符差点催餽军。",
            "比户追索丁口绝，县官不敢言无人。",
            "尽将妇妻作男子，数少更及羸老身。",
            "尪残病疾不堪役，室中长女将问亲。",
            "暴吏入门便驱去，脱尔恐为官怒嗔。",
            "纽麻缠腰袍印字，两胫束布头裹巾。",
            "冥冥东西不能辨，被驱不异犬豕羣。",
            "到官未定已催发，哭声不出心酸辛。",
            "负米出门时相语，妻求见夫女见父。",
            "在家孤苦恨竛竮，军前死生或同处。",
            "冰雪皲瘃徧两脚，悬泪寻亲望沙漠。",
            "将军帐下鼓无声，妇人在军军气弱。",
            "星使奔问来几时，下令仓黄皆遣归。",
            "闻归南欲奔汉界，中途又为西贼窥。",
            "悽恻自叹生意促，不见父夫不得哭。",
            "一身去住两茫然，欲向南归却望北。"
        ],
        "title": "兵餽行",
        "id": "a8045759-6d87-4a42-b658-334033633135"
    },
    {
        "author": "李复",
        "paragraphs": [
            "蓬莱高阁凌浮云，天上图书奎壁明。",
            "荣河温洛龟龙呈，鲁壁汲冢科斗行。",
            "森罗万目分纬经，大官供烹集羣英。",
            "鲁鱼亥豕校仇精，垂签甲乙刻坚珉。",
            "怀素无量元崇名，唐兴百年人文成。",
            "大盗一炬甚秦坑，碑落人间如碎星，埋没草莽荆棘平。",
            "刊刻欲传千万龄，毁灭今与粪壤并。",
            "牧童敲击看火生，铿然清圆犹磬声。"
        ],
        "title": "唐秘书省书目石刻",
        "id": "68c3e8fd-5126-4dcb-a487-e689264a9878"
    },
    {
        "author": "李复",
        "paragraphs": [
            "道人东立海上山，锡飞西落大江北。",
            "双屦还乘海云起，西过当阳驻山曲。",
            "倚巖引锡神泉涌，一道明虹出幽谷。",
            "兀然孤冥踞盘石，清夜鬼神礼白足。",
            "化城自化非人谋，七日焕然一何速。",
            "雄楼杰阁鬰相望，拥路十里长松绿。",
            "鸣钟击鼓四百年，法席巍巍倾楚蜀。",
            "堂上提印云门孙，闻我足音下山麓。",
            "门衔大路久惯入，客馆萧萧荫寒竹。",
            "春茶自造始开尝，色味甘新气芬馥。",
            "更穷上方纵登览，峰嶂四环森万木。",
            "投老经过得少留，明发飞尘暗征毂。"
        ],
        "title": "玉泉寺",
        "id": "c775f86e-2ec4-4a79-99ad-818938f71452"
    },
    {
        "author": "李复",
        "paragraphs": [
            "行雨忽过渐细微，冉冉傍马残云飞。",
            "乱溪争流经屡渡，近水短畦菘叶肥。",
            "跻欹到寺石磴滑，红叶拥门人迹稀。",
            "升堂坐定闻鱼鼓，亦传斋钵慰我饥。",
            "久阴忽开日色薄，初见竹影摇窗扉。",
            "开山宝塔真相在，瞻拜入炉香霏霏。",
            "塔前苍松尽手植，到今百尺森相围。",
            "登览未尽夜气冷，拂榻置枕舒寝衣。",
            "明星耿耿东方白，仆夫结束马已鞿。",
            "老僧送客有勤意，静境幸到何遽归。"
        ],
        "title": "过兴德寺",
        "id": "100bca90-0b8f-42e8-a86c-97b42fd09e03"
    },
    {
        "author": "李复",
        "paragraphs": [
            "北风吹空天欲破，急雪如簁塞空堕。",
            "焚香初自蘂宫归，投鞭来就僧庐坐。",
            "干坤一色飞鸟绝，市井无声百贾饿。",
            "贫粟未给贫民啼，空屋漏穿不可过。"
        ],
        "title": "下元日朝谒回与李秉文冒雪过承天寺因题二诗于僧壁  其一",
        "id": "0cbfd81c-0384-4ab3-94cc-3bbfb680b2f3"
    },
    {
        "author": "李复",
        "paragraphs": [
            "僧炉有令禁触火，袖手指直冻欲堕。",
            "缾暖微闻蚯蚓鸣，客寒对作橐驼坐。",
            "叩钟击鱼呼众起，持钵分糜救晨饿。",
            "一参木佛古因缘，试举丹霞有何过。"
        ],
        "title": "下元日朝谒回与李秉文冒雪过承天寺因题二诗于僧壁  其二",
        "id": "44c79ca3-f72a-4409-89d0-5cc32ad8a0d7"
    },
    {
        "author": "李复",
        "paragraphs": [
            "督运晚宿明堂川，凿冰饮马沙冈窟。",
            "风沙正面立不得，骁骑轻兵忽驰突。",
            "密雪拥渡无定河，河带血流浸人骨。",
            "帐中令下星骑来，半夜促行更仓猝。"
        ],
        "title": "督运宿明堂川",
        "id": "2f187967-c8e2-435c-ad49-3242d6d751c2"
    },
    {
        "author": "李复",
        "paragraphs": [
            "治水弗绩鲧当殛，逃入羽渊为黄能。",
            "韩山东北有荒庙，豕象冕服吁怪哉。",
            "乡社养牲禁畜豕，恐触神怒风雷灾。",
            "秦汉以来不读礼，祝尸鼎俎如优俳。",
            "魂魄久与魑魅杂，野妖阴怪凭草莱。",
            "高山南北二千里，谽豁凿断龙门开。",
            "昆仑长河走出海，神禹功大不可偕。",
            "后王书称嗣天子，永为万世严祠斋。",
            "为崇王像备冠舄，寝庑敞侈完倾摧。",
            "明饬有司正祀典，春秋致祭吾自来。"
        ],
        "title": "鲧庙",
        "id": "e0c1db5e-7ac8-428a-85e0-fd029c7a20df"
    },
    {
        "author": "李复",
        "paragraphs": [
            "蚩尤食昴乘鬼车，韩国为窟秦为蛇。",
            "韩人畏蛇渡河走，杀气吹断邯山斜。",
            "秦鼓一击赵括死，四十万人坑黄沙。",
            "白日忽落天地黑，鸮衔碧火来人家。",
            "至今野土尽血色，古镞渍血生铜花。",
            "髑髅衔恨骨不朽，千岁开口生齿牙。",
            "秦怒垂涎急饥腹，孱赵轻搏婴其毒。",
            "折戟沉枪铁半消，洗磨赤璺曾封肉。",
            "冤气不绝起凄风，满眼山川无草木。",
            "昼阴夜惨少行人，愁雨荒烟闻鬼哭。",
            "秦兵扫荡六国尘，兵祸弗戢须焚身。",
            "博浪金椎击不死，亡秦终是韩国人。"
        ],
        "title": "过高平县",
        "id": "b2cdebba-2110-42ac-9220-edd097e67191"
    },
    {
        "author": "李复",
        "paragraphs": [
            "孙村黄河决北流，北使年年过澶州。",
            "澶州两城战格尽，七十余年废不修。",
            "昔岁契丹倾国起，欲投马箠渡河水。",
            "烽火夜夜照前殿，殿前羣臣色如死。",
            "心忧社稷输至忠，殿上只有寇相公。",
            "默使敌计堕吾计，独屈黄屋亲临戎。",
            "敌惊溃奔虎北门，从此愿讲兄弟亲。",
            "平时危冠尽肉食，一旦仓猝方见人。"
        ],
        "title": "过澶州感事",
        "id": "985c69ed-c512-4f73-a211-dd362038b571"
    },
    {
        "author": "李复",
        "paragraphs": [
            "剥剥啄啄初叩扃，主人立门双眼青。",
            "篮舆遽下屏徒御，脱帽解带风泠泠。",
            "倦思经时一日纵，乍离涸辙游沧溟。",
            "靓深曲折任吾向，度桥绕径足不停。",
            "芍药晚花犹泫露，樱桃满树垂繁星。",
            "万竹森严拥幢盖，苍松夭矫呼风霆。",
            "空叹春时不得到，枯香落蒂今飘零。",
            "徙倚历览意稍满，自具野饭追渌醽。",
            "却呼主人坐对酌，脯醢间错鱼虾腥。",
            "共叹羁缰鲜休暇，一饷聊尔消沉冥。",
            "病余量隘不禁醉，骑马归舍犹未醒。",
            "解衣拂榻欲假寐，传呼有客来造庭。"
        ],
        "title": "和游赵韩王园",
        "id": "40b54a2f-41fc-4afc-99c9-b273f4b0f68b"
    },
    {
        "author": "李复",
        "paragraphs": [
            "羣虎锁颈鸡连羣，弓刀后先路暗尘。",
            "劫钱杀人弃尸去，近山白昼无行人。",
            "格捕死鬭血狼藉，解衣黄金犹在身。",
            "傍云纵恶坏官法，自来赴愬官中嗔。"
        ],
        "title": "蒲城道中",
        "id": "aa4d8069-9496-4d2d-86a5-b8529abaad6f"
    },
    {
        "author": "李复",
        "paragraphs": [
            "溪流冰尽摇日光，夹岸弱柳千缕长。",
            "野鸟深藏但闻语，山花半开初有香。",
            "今朝伊川首西路，昔年潏水过南塘。",
            "安得春风生两腋，从教吹到故山傍。"
        ],
        "title": "伊川道中",
        "id": "2ccb15db-a7b4-4138-9148-1781062d3ec6"
    },
    {
        "author": "李复",
        "paragraphs": [
            "去家十日九有雨，林间怒鸠犹逐妇。",
            "村店泥深昼闭门，系马临河自炊黍。",
            "生桑烟重不供爨，麤粝如沙聊把筯。",
            "推盘急起却问程，黄昏更望山颠戍。"
        ],
        "title": "过平泉铺",
        "id": "f65a7510-7667-400b-8bb2-854de0a0d889"
    },
    {
        "author": "李复",
        "paragraphs": [
            "六月登垅如登天，腾夷铁礓须判年。",
            "过险欲涉渭水渡，快眼喜见秦州川。",
            "溪塍青秧下白鹭，驿亭秀木含疏烟。",
            "投鞭清盥且展簟，明日去酌北流泉。"
        ],
        "title": "下铁礓岭望秦川晚宿九谷",
        "id": "762cccbc-72fb-4825-9bbd-976136e5d14b"
    },
    {
        "author": "李复",
        "paragraphs": [
            "君今移居涧水东，涧水暴涨侵近路。",
            "尽取涧石成垣墙，生凿岸柳作桥柱。",
            "结茅构屋十数间，取次面势分几处。",
            "看山看水督耕耨，随意自在不计步。",
            "到处或坐或偃息，尽有室庐庇风雨。",
            "土床竹簟虽草草，已足自适奉寒暑。",
            "窗下瓦榼漆生光，贳酒提携老无数。",
            "客来安更问谁何，漉鱼拾蟹共烹煮。",
            "青黄错杂出木盘，野蔌山蔬四时具。",
            "久厌轻动踏市尘，未尝开口论世故。",
            "究竟得意此最多，向老尤要知其趣。",
            "一生遇事皆任真，仰首高风继巢许。"
        ],
        "title": "题步生所居",
        "id": "90bfc373-1b18-40be-b99e-05aaf197b830"
    },
    {
        "author": "李复",
        "paragraphs": [
            "天生神物非偶然，此龟不知今几年。",
            "世传一尾直百岁，计应生在晋魏前。",
            "长江不挂豫且网，得来佳处游林泉。",
            "穹然苍甲大如屋，欲负三山翔羣仙。",
            "奇宫偶卦天地位，爻画夐出大易先。",
            "惟昔宁王重为宝，閟藏欲永万世传。",
            "今兹此宝世莫识，但爱金字毛绿鲜。",
            "仰视朝阳俯引气，一闭千息常绵绵。",
            "默然无言观物化，寿比彭籛犹更贤。",
            "阴阳灵变固莫测，时或轻举来巢莲。"
        ],
        "tags": [
            "长江"
        ],
        "title": "和沈潜诚崔氏园九尾龟",
        "id": "80abbad4-f4d2-47e1-b00d-b6d2aea564a1"
    },
    {
        "author": "李复",
        "paragraphs": [
            "怒风吹雪急鞭马，匪兕匪虎率旷野。",
            "护粮将军夜不来，敦然独宿在车下。",
            "夏人骄狃敢予侮，王师问罪在一举。",
            "半岁力尽竟无功，哀哀生人命如土。"
        ],
        "title": "督粮宿盐州东",
        "id": "ff6f551a-77b7-4744-8c72-eae337a49eac"
    },
    {
        "author": "李复",
        "paragraphs": [
            "今日雨晴云出溪，疏林荒僻色愀悽。",
            "杖藜出步洨水曲，白沙细草浄无泥。",
            "渔人截流张巨网，击水惊鱼鱼更迷。",
            "儿童喜见鱼网重，得鱼贯柳毕提携。",
            "林竹翛翛久不到，夏笋迸篱生不齐。",
            "或蓑或笠荷尺箠，牛羊羣过乔木西。",
            "野旷衣润露已下，回寻归径登故畦。",
            "吾茅遥见隠暝霭，到门邻舍鸡亦栖。"
        ],
        "title": "西洨晚归",
        "id": "5780b5e9-2730-49e6-8aaf-2b62177d37be"
    },
    {
        "author": "李复",
        "paragraphs": [
            "东阡南陌常经过，腊破已觉春气和。",
            "出门仰视天宇静，暄暖自闻人语多。",
            "青青短麦徧原隰，耿耿残雪明陵阿。",
            "身闲心适欲追酒，惜无佳客来当歌。"
        ],
        "title": "村步",
        "id": "5af6c31a-bb0a-4baa-af3a-b1c55ed1ab14"
    },
    {
        "author": "李复",
        "paragraphs": [
            "轻舆共登大堤路，左手持螯不问数。",
            "风回惊怨落红飞，把酒临溪倚花树。",
            "杯中神物换凡骨，直欲呼云上天去。",
            "茂陵刘郎老更痴，夜守铜盘饮寒露。"
        ],
        "title": "和李夷行游西溪醉归",
        "id": "45a5fa67-c0cc-4996-9249-c8ccef1550a6"
    },
    {
        "author": "李复",
        "paragraphs": [
            "破萼江梅争初吐，汉宫妙香闻百步。",
            "耐寒蛱蝶何自来，绕花翩翩那忍去。",
            "幽芳不载蔚宗谱，绝俗韵高吾最许。",
            "直疑滕王百幅图，淡墨濡毫添老树。",
            "冷蘂疏枝整复斜，倚杖时时暗香度。",
            "惜无璧月悬中天，令渠交光映当户。",
            "莫作桓伊一笛风，要看冰姿娇挟曙。"
        ],
        "title": "雪中观梅花",
        "id": "7434adf0-7e54-47c5-9b84-f7ff88abe42f"
    },
    {
        "author": "李复",
        "paragraphs": [
            "西郊移桃园散植，东风一吹高数尺。",
            "开花满树乱蔫绵，结实压枝杂红碧。",
            "初年采摘不知几，三年花稀实少得。",
            "阴虫食根胶自流，今岁春余愁寂历。",
            "须知花多必易朽，人间颜色安能久。",
            "寒松森严少媚妩，回视众木尔何有。",
            "不作羣花十日红，欲献主人千岁寿。"
        ],
        "title": "种桃",
        "id": "c5643a4a-cdb8-422c-ade5-dd67d2980c8f"
    },
    {
        "author": "李复",
        "paragraphs": [
            "桃花争红色空深，李花浅白开自好。",
            "前日含青意涩缩，今晨碎玉乱高杪。",
            "暖风借助开更多，余阴鬰芘花还少。",
            "天晴不愁不烂漫，后花开时先已老。"
        ],
        "title": "李花",
        "id": "c5b6ef28-4135-43ed-93df-b26576543157"
    },
    {
        "author": "李复",
        "paragraphs": [
            "牧童喜晴卧溪曲，羣牛互鬭残我竹。",
            "惊起旁行不肯来，闻呼却走如生鹿。",
            "园夫奋詈辱其翁，老翁操箠自驱逐。",
            "牛奔冲狂乱坏篱，补篱更剪溪边木。"
        ],
        "title": "牧童曲",
        "id": "a80209a2-fb27-49e9-8267-56fa270b0e11"
    },
    {
        "author": "李复",
        "paragraphs": [
            "御史在前执法后，先生饮酒不濡口。",
            "脱巾露顶两脚赤，先生饮酒不论石。",
            "试问先生饮何如，举手指腹此谁测。",
            "东家闭门强偪仄，刻骨胶筋束形迹。",
            "一生寂寞养声光，谁肯回头顾枯魄。",
            "南邻矜夸尚驰骛，平明跨马朝天去。",
            "车从导骑如云屯，谤辱丘山盈后路。",
            "赐铜铸钱终饿死，深居巷内还逢虎。",
            "高天苍苍地茫茫，与君举首望八荒。",
            "人生优游本无事，自置冰炭毒肺肠。",
            "鹏飞鷃跃何高卑，菌短椿寿何彭殇。",
            "百年倏忽不再得，争夺纷纷世界仄。",
            "浑沌不凿人不死，但知饮酒志愿毕。",
            "东方明星高，西山江水流。",
            "明星却回江不断，与君常醉消白头。"
        ],
        "title": "书饮客言",
        "id": "10572ee4-40ce-4e58-8a4d-6c79d77a178f"
    },
    {
        "author": "李复",
        "paragraphs": [
            "骊山鸿濛凝白烟，山根阴火煮玉泉。",
            "阴灵炎炎燃礜石，石焰不灭何千年。",
            "珠阁缥缈飞凤来，素衣仙人坐高台。",
            "台前香引流水出，白玉莲花九叶开。",
            "泓渟分去浮轻碧，中有纯阳无限力。",
            "四时独不放春归，散向人间消百疾。",
            "琼树他年日月新，霓裳舞动蜀山尘。",
            "寒云怨锁遗宫冷，林叶巖花秋复春。",
            "灵泉有灵天降福，山神严呵不可触。",
            "祖龙心秽慢神天，毛发流腥身被毒。"
        ],
        "title": "温泉行",
        "id": "8007d83b-4607-4c6e-9eb3-41f04649654f"
    },
    {
        "author": "李复",
        "paragraphs": [
            "孤鹜何时失旧羣，空郊迥立如长人。",
            "疾风拂地忽惊顾，欲起不起低昂频。",
            "辽东八月霜气早，万里旅飞来南宾。",
            "云间翩翩羽相接，沙上雝雝情更亲。",
            "空江误骇虚絃响，飘乱哀惊争爱身。",
            "仓皇离散意奔翥，形迹漂零心苦辛。",
            "拳曲悲鸣求遗穗，稻粱收尽原野贫。",
            "暮天萧条侣影过，侧头仰望空伤神。",
            "想能高鶱投别伴，思故未忍重求新。",
            "会向北归却相见，当看刷翮向前春。"
        ],
        "title": "孤鹜",
        "id": "0bf2e385-1ac4-4fca-9561-f0f245251bde"
    },
    {
        "author": "李复",
        "paragraphs": [
            "宝伽如来出海山，隠身自画如来像。",
            "三日开门孤鹤飞，满壁晬容现殊相。",
            "一首千臂眼在手，一一手执各异状。",
            "日月山岳星宿明，钟鼓磬铎琴筑响。",
            "矛戟戈剑利兵锋，缾钵螺巾宝锡杖。",
            "左右上下满大千，应机妙用不可量。",
            "金光宛转徧沙界，亿万人天尽回向。",
            "昔闻如来发洪誓，慧目无边破诸妄。",
            "我今祝愿果初心，销灭含生多劫障。"
        ],
        "title": "襄州大悲像",
        "id": "22801de6-79a5-4381-8ef2-c0407142d66f"
    },
    {
        "author": "李复",
        "paragraphs": [
            "市井苟喜毫厘亲，节义动以肝胆许。",
            "余耳兆乱在交初，管鲍论财偶多与。",
            "情伪安能尽一言，是非必欲期千古。",
            "尼父已远不得复，梦寐恍惚与神遇。"
        ],
        "title": "论交",
        "id": "bc203826-1b3e-4d9a-b9ea-6de12720047d"
    },
    {
        "author": "李复",
        "paragraphs": [
            "元日拥户如盘蜗，门前轣辘多行车。",
            "拥门喧呼客投刺，惊风舞雪翻飞沙。",
            "幽室置火引就坐，持杯暖腹客气华。",
            "三杯油然众客去，庭树瑟缩蹲山鸦。"
        ],
        "title": "元日",
        "id": "88c2a23f-36ea-4af4-a4ce-e57cd850629b"
    },
    {
        "author": "李复",
        "paragraphs": [
            "华林园中千金堤，铜龙吐水天泉池。",
            "八公山下刘安台，城郭周围杂花开。",
            "流金宝剑为秦出，彩鹢羽觞浮洛来。",
            "著处祓除务是日，西关千人万人出。",
            "脩脩美竹带林高，激湍远照崇山碧。",
            "主人济南旧词伯，芸阁铅丹事书册。",
            "载酒展席俯长流，一饭未尝留俗客。",
            "拂地低回舞袖翻，箫管哀吟动魂魄。",
            "天晴初暖云自娇，风柔徐动花无力。",
            "气酣倾倒不自惜，屡顾空尊有愁色。",
            "岂学飞蚊一饷乐，论文清心听鸣镝。",
            "诗坛誓众军令严，立表下漏不容刻。",
            "神意惨淡諠谑寂，叠简摇毫辞举白。",
            "欲征故事入新语，挚虞追叹惭束皙。",
            "山阴衣冠交履舄，千载风流传不息。",
            "茧纸墨妙龙凤飞，远近家鸡皆敛翼。",
            "明年此会恐难得，俯仰之间已陈迹。",
            "来者兴叹感斯文，后之视今今视昔。"
        ],
        "title": "上巳成季召会于西溪会上赋诗须多韵仍用故事或旧诗十事已上未终席而成违者浮以三大白罚者四人予与成季免焉",
        "id": "d9a0d923-9ee2-4a1f-aaa0-11b163ccd3e6"
    },
    {
        "author": "李复",
        "paragraphs": [
            "浮云蔽空旱日炽，日酷烧云云散裂。",
            "云怒漏穿未肯去，日光迸射千道血。",
            "蔽天顽狠鬭不歇，天工默默无与决。",
            "乘时争胜更苦热，鱼龙戢戢愁海竭。"
        ],
        "title": "夏旱",
        "id": "8ece3758-4601-46ea-89d7-c75cce925276"
    },
    {
        "author": "李复",
        "paragraphs": [
            "东方牵牛西织女，饮犊弄机隔河渚。",
            "西风忽起怨夜长，相望盈盈不得语。",
            "走投上帝贷金钱，五云飞来结香軿。",
            "曳裾拂露天榆冷，照影回身桂叶偏。",
            "银潢七月秋浪高，黄昏欲渡未成桥。",
            "却向人间借乌鹊，衔石欲半河已落。",
            "碧雾为帐霞为裳，绛节欲尽两旗张。",
            "灿然一星中耀芒，前瞻汉曲喜色长。",
            "飚轮俨雅灵龙翔，相迎交赠双明珰。",
            "临席举袖开雕扇，故人有似新相见。",
            "共持深愿祝天工，海底乌沉参不转。",
            "世间共传牛女喜，绮楼百尺排空起。",
            "垂绥插竹动云阴，玉豆珠盘罗飺饵。",
            "壶开绿酒浄于空，秋满虚庭气如水。",
            "儿童不眠看星会，白光奕奕摇飞旆。",
            "整衣低首祝深心，未祝焚香先再拜。",
            "曈眬晓动斗车移，小雨班班怨别离。",
            "天上还应分凤轸，人间又喜见蛛丝。",
            "空堂野老头如雪，不解祈巧但祈拙。"
        ],
        "title": "七夕和韵",
        "id": "169533a6-cc96-4b1c-a1b7-3eaaa4f3ea1c"
    },
    {
        "author": "李复",
        "paragraphs": [
            "众人有钱竞沽酒，嗟我独醒坐搔首。",
            "荒径蓬蒿深映门，茅舍三间傍疏柳。",
            "南山奔腾呼欲来，云散山容一笑开。",
            "何似齐山江上客，菊花须插满头回。"
        ],
        "title": "重阳日独居洨水君俞出游杜曲惠诗酬以来韵",
        "id": "1e298b55-bf19-4cca-a861-1716df1d5c23"
    },
    {
        "author": "李复",
        "paragraphs": [
            "去年春尽送春归，溪边曾与春风期。",
            "共期今岁春风到，却话去年相别时。",
            "二月天回斗杓转，沙际春风犹未知。",
            "咄咄向空但书怪，常有孤愁来两眉。",
            "南巷佳人佩兰客，去年把叶同题诗。",
            "能传芳信慰枯槁，问我溪边来何迟。",
            "明发招邀出城去，欲傍垂杨举酒巵。",
            "盲飚东来忽作恶，掀簸地轴摇天维。",
            "坐客隔手不相见，缩颈尽如藏壳龟。",
            "昏沙欲定日更黑，浩浩崩奔阴云垂。",
            "苍茫催人雨势急，促辔竞路争先驰。",
            "归途邂逅过萧寺，投鞭思弈云房棋。",
            "道人呼童拂广榻，笑我尘土两目眵。",
            "漫展纹楸第袖手，瞑依团蒲神意疲。",
            "朝来共寻一饷乐，龃龉似为神物欺。",
            "况乎人生百年间，世事万里多崄巇。",
            "纷纷智巧日夜鬭，一身浪苦宁非痴。",
            "试向道人问实相，指我自求无言师。"
        ],
        "title": "和李教授摅游溪阻风",
        "id": "e0e72a38-280b-4d4d-ac28-387d184f77bb"
    },
    {
        "author": "李复",
        "paragraphs": [
            "太师占岁验律管，气来姑洗声犹短。",
            "野人告病三月余，公堂严斋五日满。",
            "相招祷雨陟南山，出城鞭马追飞繖。",
            "林鸠怒鸣竞逐妇，穴蚁移居自衔卵。",
            "迎路商羊舞若飞，随车少女风不断。",
            "阴升阳交兆已见，神意感通知悯旱。",
            "焚香沥酒洒枯地，草根清流忽盈碗。",
            "兹事旧传或未信，诚祷灵答知非诞。",
            "祠亭丰碑高突兀，岁纪神䴥魏所纂。",
            "道武开国始南征，矫首据鞍思胜筭。",
            "云间仰见黑龙来，翔戏下山五为伴。",
            "考卜推为受命符，将拜帝休先沐澣。",
            "前瞻雷电塞空山，筑宫岧峣敢辞懒。",
            "鬼神填委焕丹青，草木森严无冗散。",
            "登山层级绕巖峦，趣门一径极平坦。",
            "箫鼓于今几百年，旸雨无愆雩禜罕。",
            "今朝霡霂千里苏，太守忧民罄诚款。",
            "四郊宿麦远青青，土膏脉润天已暖。",
            "明朝牲币躬脩报，岂惮陟降步巘窾。",
            "鲁无禾麦书春秋，须知民事不可缓。"
        ],
        "title": "和朱公掞祷雨五龙庙",
        "id": "6c10e06b-bc79-4f8d-bc85-6f47f2e9113a"
    },
    {
        "author": "李复",
        "paragraphs": [
            "沧溟酌蠡天窥管，龟兆何长筮何短。",
            "什百倍蓰情不齐，斛龠釜钟难槩满。",
            "东西地缺如断玦，西北天倾犹倚繖。",
            "山䍽何由蔚豹班，荆鸡岂解伏鹄卵。",
            "虽许驽骀可累驰，所贵镆铘能立断。",
            "东陵瓜地久已荒，南山豆苗岁常旱。",
            "日随羣影尘满衣，愧窃太仓米盈碗。",
            "默嗟世事意难期，却怪古书语多诞。",
            "往来迅景急川流，怅惘无闻归鬼纂。",
            "今年短发飒惊秋，余日骎骎岂容筭。",
            "逸骥空勤足未舒，寒灯静吊影为伴。",
            "数朝忽喜挹高风，烦心执热逢清澣。",
            "仰观眉睫意可见，巳许交臂心无嬾。",
            "飘零铩翮感鸾悲，绳墨呈材媿樗散。",
            "须思汲古得修绠，却步归愚识夷坦。",
            "惟君早岁叹淹回，白雪调高和宜罕。",
            "谏垣密疏藁常焚，琐闼旧风笔不款。",
            "云间遽与鸳鹭分，邑里新歌襦袴暖。",
            "与我晤语若合契，锄去陵谷无隙窾。",
            "因君相见慰蹉跎，再激平生嗟已缓。"
        ],
        "title": "依韵酬朱公掞给事",
        "id": "b875ae4c-14c8-4919-bad8-c2035c0e5d89"
    },
    {
        "author": "李复",
        "paragraphs": [
            "道人海南游五管，野服褷褵鹤羽短。",
            "飞符分药济炎州，阴功早约三千满。",
            "细葺柔蔓作重茵，密缀圆荷为翠繖。",
            "丹回七返已成珠，宝养三田如抱卵。",
            "一身天畔若云浮，万事世间皆刃断。",
            "行山书篆虎逃穴，临水呼风龙救旱。",
            "弄琴得趣或忘絃，遇酒无辞任倾碗。",
            "试持旧说叩真诠，深笑浮言多诡诞。",
            "须知至道甚无烦，岂若俗书务集纂。",
            "向走天下四十年，利口妄谈何可筭。",
            "引枝逐叶尽无根，神与形离不相伴。",
            "超然自得方自知，天下一新如澡澣。",
            "生平闻风已默契，今者相从敢纵懒。",
            "事来酬酢外须应，心不将迎意自散。",
            "喜予双眼烂荧荧，知予灵台常坦坦。",
            "宝身好事求虽多，诚言出口识还罕。",
            "赤水遗珠若为求，五云瑶阙何时款。",
            "凌空未便御风行，跨马先觉双镫暖。",
            "轮扁运斤弃绳墨，庖丁解牛游綮窾。",
            "太清吾祖遗真风，欲逐青牛媿驽缓。"
        ],
        "title": "酬邢先生叠前韵",
        "id": "08eecaf6-cff7-41f0-89af-f6c7ea17054f"
    },
    {
        "author": "李复",
        "paragraphs": [
            "南濒清渭北洛水，寒沙东西横百里。",
            "中条太华塞秦关，众川无归皆潴此。",
            "地维忽断两山高，帝罚罔功五丁死。",
            "波飞浪激走东溟，积雪回汀拥都鄙。",
            "坡陀起伏接城门，荐草甘泉国马屯。",
            "云昏雾暗天驷下，星宫夜失房宿尊。",
            "骅骝骐骥种各有，一一六印官字存。",
            "开元籍马七十万，监苑旧政宜讨论。",
            "过都历块汗流血，朝刷幽并暮楚越。",
            "天边不从銮辂行，岁久空老狐狟窟。",
            "去年驹生风雨腥，戴角肉鬣自有鳞。",
            "厩人见怪弃于野，腾入渭水方知神。"
        ],
        "title": "按视沙苑",
        "id": "3e53b1c6-cf71-46ef-9546-218a412da2fb"
    },
    {
        "author": "李复",
        "paragraphs": [
            "寒空暗澹风满衣，萦回林薄相追随。",
            "野花班班隠乱草，暮叶翩翩辞高枝。",
            "渭水无烟但闻哭，延州筑城犹出师。",
            "四顾干坤莽回互，溅溅洛水东南驰。"
        ],
        "title": "与任鲲同按沙苑",
        "id": "93b278bf-e9bb-4182-986d-bddb50c05899"
    },
    {
        "author": "李复",
        "paragraphs": [
            "去年送君走边州，今年送君入蜀道。",
            "上官南北不自知，风卷孤云离海峤。",
            "场屋争飞二十年，垂翼空归叹潦倒。",
            "绿衣晚出外家来，一命初忻慰枯槁。",
            "忆昨当途数论荐，谓君逸足须腾趠。",
            "故为羁絷尚淹蟠，区区课额量登耗。",
            "辞尊有义不辞卑，屈身斗禄贫亲老。",
            "蒙峰正在岷山西，新月残时行始到。",
            "连江地暖春无雪，天际春来气常早。",
            "君今此去春已尽，江山绿满花枝少。",
            "人生离别难为情，莫恋异乡风景好。",
            "杜鹃忽傍耳边啼，回首秦川泪斑草。"
        ],
        "title": "送人赴雅州任",
        "id": "44611bed-e677-4150-9e80-a1247a66372b"
    },
    {
        "author": "李复",
        "paragraphs": [
            "叔宝风流喜高简，非意相干以理遣。",
            "胜日一言能造微，众许冲情去人远。",
            "斑斑气韵见诸孙，秋水神清惊俗眼。",
            "追风逸骥自龙来，照夜灵珠须海产。",
            "结发读书弃人事，南上衡庐宿云巘。",
            "穷源欲探昆仑深，导河犹恨积石浅。",
            "十年业白出石壁，错落青钱宜万选。",
            "长衢骧首向云嘶，千里霜蹄思一展。",
            "辛勤久未脱羁衔，蹀足蚁封嗟踠踠。",
            "去冬怀绶到并州，投鞭三月春风满。",
            "溪边行听踏踏歌，草露忽惊人世短。",
            "地下枯骨不沽名，便弃华簪独恨晚。",
            "寻山高顶白纶巾，寄食但乞青精饭。",
            "醮坛龙虎夜星寒，海峤云霞春洞暖。",
            "忆昔相逢洛水桥，偶来促坐襄陵宴。",
            "半生契阔一日逢，互叹参差不相见。",
            "新鬓早惊蒲柳衰，旧事重论风雨散。",
            "我今渐叹暮骎骎，长卿多病嵇康懒。",
            "肯强尘沙立暝途，逆流理檝厌牵挽。",
            "待君植杖武夷山，南去寻君任双趼。"
        ],
        "title": "晋州会上送卫伯绍休官南归",
        "id": "eb536a0a-f4de-453e-a86e-a4f2604a97ca"
    },
    {
        "author": "李复",
        "paragraphs": [
            "广汉诸孙用心苦，亹亹妍谭殊可数。",
            "江南春意满芳洲，长袭幽香佩兰杜。",
            "世缘嚼蜡久无情，喜闻叔起有新声。",
            "著书半百悬罄久，蹑屩一日双璧明。",
            "顾予画脂已心朽，看君著鞭方力生。",
            "他时负云纵六翮，上抟扶摇游太清。"
        ],
        "title": "赵㠓惠二诗酬以来韵",
        "id": "de2cb65b-3ad5-49f5-b771-18d7f681854d"
    },
    {
        "author": "李复",
        "paragraphs": [
            "法云说法元非法，六月洪炉舞飞雪。",
            "宝香一瓣下天来，须弥座上金光发。",
            "三界风雨动雷音，八部人天归象设。",
            "昔年关西旧夫子，今日淮南大檀越。",
            "扬眉师利倾千偈，隠几维摩无一说。",
            "试开门户立家风，顿超初地无生灭。",
            "百川万折必朝宗，东南到海无分别。",
            "紫陌红尘拂面来，铁壁不容通水泄。",
            "众形毕现明镜静，浮云飞盖秋空澈。",
            "眼见亿万归弹指，境落毫厘差永劫。",
            "野犴不是师子儿，磨了觜头三尺铁。",
            "全湖巨浸一浮沤，结果开花今几叶。",
            "昔人卷帘仰天笑，得道固应由慧业。",
            "一言可尽千语迷，不如静看水中月。"
        ],
        "title": "戏酬杨次公",
        "id": "13e1eaad-b55f-4fe7-81aa-486b78b98095"
    },
    {
        "author": "李复",
        "paragraphs": [
            "萧生陆沉自信笃，白首抱关羞碌碌。",
            "尔期速售耻干时，行为徒涉惭濡足。",
            "鸿飞冥冥凌高秋，南来亦有稻粱谋。",
            "无言尽恋江湖乐，未肯相随腐鼠求。"
        ],
        "title": "答郎涣",
        "id": "200d458f-aa08-4390-9011-cd7e067a839a"
    },
    {
        "author": "李复",
        "paragraphs": [
            "去年闻君到漳浦，庭树鹊鸣帘燕舞。",
            "今年闻君入战场，眉间黄气如蒸雾。",
            "风霜往回太行道，空解寄声托飞鸟。",
            "南城百里不著鞭，轻逐归云高缥缈。",
            "知君苦吟尚如旧，他日相逢更惊瘦。",
            "明年射策对明光，曾听人歌扊扅否。"
        ],
        "title": "依韵戏答胡沙汲",
        "id": "4afef08a-c1b4-4851-b8df-51cfef3f99c7"
    },
    {
        "author": "李复",
        "paragraphs": [
            "东蒙野老工何拙，刻楮三年不成叶。",
            "迂途独往自名愚，举足常嫌投险捷。",
            "忽然开口向时人，机士笑惊多脱颊。",
            "半生长饿首慵回，厌见糟醨能腐胁。",
            "惟与孤云静往还，胎仙戏舞琴三叠。",
            "江南墨客貌虽癯，战胜当前轻勇侠。",
            "润身不贮世间珍，别有骊珠光满箧。",
            "北游一见潜魄动，双目烂烂巖光晔。",
            "新诗几幅起秋风，使我静观但嚅嗫。",
            "相逢便欲苦死留，恐跨飞鲸动归鬣。"
        ],
        "title": "依韵答胡直孺",
        "id": "2cdb9c9f-8237-4102-a2c3-374824d59363"
    },
    {
        "author": "李复",
        "paragraphs": [
            "早岁贤关初闯首，五色长虹出君手。",
            "孤坐傲兀若老罴，满场输伏甘居后。",
            "巨榜清晓揭宫墙，名姓喧传天下口。",
            "天子未见已先知，云路风生看驰骤。",
            "一官才得坠惊波，颠顿冲风嗟莫救。",
            "冥冥阴祸鬼发机，罗网恢恢疏不漏。",
            "幽囚束缚落空山，蝉腹龟肠饿荒薮。",
            "黄雏乳鷇飞刺天，病翼伤垂自看丑。",
            "男儿性命绝可怜，万事填臆难出口。",
            "天高地远无消息，日月回环岁闰九。",
            "情之所钟正在我，几度寄音藏客袖。",
            "辟书抆拭召从军，寒出绨袍怜范叟。",
            "孤童匹马渡盟津，白发青衫亦何有。",
            "相逢握手话契阔，怀昔感今嗟叹久。",
            "巨干坚姿老不衰，霜雪苍松性依旧。",
            "骐骥不合驾鼓车，镆铘鬰鬰犹冲斗。",
            "惟君与我同襟期，为君扫榻开东牖。",
            "相对惆怅怀抱恶，聊且拨置共尊酒。",
            "天地氤氲何事无，白云须臾变苍狗。",
            "冥心委顺观我生，任有垂杨生左肘。"
        ],
        "title": "答李师载",
        "id": "aeecd37e-662d-4f2d-a1bd-71e663e5c87b"
    },
    {
        "author": "李复",
        "paragraphs": [
            "老便收气自暖腹，厌见先浆动人目。",
            "乘间萦思似秋虫，终日牵丝不成幅。",
            "广文嗜好背时利，妙律开云发孤竹。",
            "已惊垂蚓得鲸归，更愧并貂持狗续。",
            "可嗟按剑夜投珠，何异剖巖朝泣玉。",
            "昨宵月暗风凄凄，灯阴神物来听读。"
        ],
        "title": "依来韵答谢教授敞还鄙藁语",
        "id": "dd9445e7-4f70-4cc9-a2ff-7ad133d47560"
    },
    {
        "author": "李复",
        "paragraphs": [
            "君不见屈平放逐南辞楚，顦顇行吟羣江浦。",
            "一闻鼓枻笑独醒，搔首低回愧渔父。",
            "又不见渊明彭泽投簪缨，退隠衡门依五柳。",
            "凝尘满匣不鸣絃，头上接䍦亲漉酒。",
            "尔后寥寥几百年，醉乡途路隔云烟。",
            "空看青鉴悲毛发，不向芳尊问圣贤。",
            "天边酒星叹寂寞，太白相逢发嘲谑。",
            "悲风苦雾动星愁，欲恼寒蟾对杯酌。",
            "舞袖低回双鶂退，曾忆婆娑拂仙桂。",
            "云间月下两茫然，牢落江山无胜气。",
            "星星今古梦中身，巧力争求身后名。",
            "卫鹤莫矜轩冕贵，鲁鶋曾见鼓钟惊。",
            "园林昨夜春风满，待得花开春已半。",
            "流鶑才怨晓红飞，布谷已催秋种晚。",
            "藻间养子碧鱼肥，石上拳牙紫蕨齐。",
            "柳下惊逢金騕褭，花深闻唱白铜鞮。",
            "须知向眼光阴好，忍困饥肠守枯槁。",
            "明年虽见旧花开，却恐花枝笑人老。",
            "终南紫翠倚天高，渭水东流入海潮。",
            "水去不回山不改，茫茫曾历几昏朝。",
            "君看旷达是刘伶，宠辱冥心过一生。",
            "枕曲潄醪方自得，任从耳畔发雷霆。"
        ],
        "title": "调李教授",
        "id": "7c3d9e53-e924-42b7-82df-83eb10f7b32d"
    },
    {
        "author": "李复",
        "paragraphs": [
            "石泉清甘出山麓，瓦釜贮泉烹豆粥。",
            "太行苦雾朝塞门，相与持杯煖寒腹。",
            "集仙学士著绣衣，瑞节前驱光照玉。",
            "入境风生三十州，高廪临边溢红粟。",
            "公台深静兵卫严，部吏趋承冠履肃。",
            "剪毛胡羊小耳肥，列瓮酿香浮螘绿。",
            "尽嫌豪侈彻丰俎，坐刻黳煤温冻足。",
            "拥炉招客学僧禅，争听敲鱼醒睡目。",
            "太师论诗歌蟋蟀，千载遗音流晋曲。",
            "何曾方丈裂餠多，武子琉璃蒸乳熟。",
            "只知齿颊快芳羶，岂料年龄愁嗜欲。",
            "但能举钵厌饥肠，便觉古风亲土俗。",
            "君不见锦帐匝地石季伦，又不见冰澌渡河刘文叔。",
            "灶间燎湿困滹沱，席上争先出金谷。",
            "岂惟暂饱济艰难，犹贵速成胜珠玉。",
            "昔人不愿五侯鲭，今我何知九鼎肉。",
            "杜陵春晚把锄归，常喜朝盘堆苜蓿。",
            "莫嗟粗粝百年飧，且免祸盈鬼瞰屋。"
        ],
        "title": "戏谢漕食豆粥",
        "id": "d34add76-d873-4b85-8523-c576659d4cab"
    },
    {
        "author": "李复",
        "paragraphs": [
            "东风吹园未曾出，隠几潜心读大易。",
            "低头不知客入门，但见开编时点笔。",
            "天开地辟日月明，四时变化万物成。",
            "伏羲画卦混沌死，纷纷智巧彫元精。"
        ],
        "title": "题谢子高易义",
        "id": "bc642ce5-7dc7-4664-8376-24c101aba1b5"
    },
    {
        "author": "李复",
        "paragraphs": [
            "梁山苍苍寒日低，武皇昔年留羽旗。",
            "层宫突兀天上出，举手欲引仙人衣。",
            "仙人不来怨空老，索莫时从东海归。",
            "铜盘千里渡漳水，茂陵草荒秋萤飞。"
        ],
        "title": "梁山",
        "id": "159afee4-9c90-44ff-85aa-4557f5974000"
    },
    {
        "author": "李复",
        "paragraphs": [
            "野蚕缘桑自成茧，羣儿采茧残桑枝。",
            "明年家蚕黑蚁出，田中桑死蚕忍饥。",
            "野茧更采不满筥，家蚁岁生无尽时。",
            "翁乎驱儿无残桑，叶长蚕成长有丝。"
        ],
        "title": "野蚕",
        "id": "c816cd60-0c46-47ea-a9d7-9a401b80b064"
    },
    {
        "author": "李复",
        "paragraphs": [
            "掣电机锋不容拟，已逐惊飚落千里。",
            "人生万事孰为大，世上百年能有几。",
            "余蔬残肉岂能饱，包束干坤归一指。",
            "今朝斋钵挂空墙，山前山后松风起。"
        ],
        "title": "酬愍长老退院作",
        "id": "1c34681a-d32a-4dd8-9e03-e5ac12ca3ab4"
    },
    {
        "author": "李复",
        "paragraphs": [
            "败屋数间丛万笴，虎豹到庭门下鏁。",
            "自种石田一饭足，与语略能言璨可。",
            "天昏霏霏小雪堕，拾薪吹炉劝亲火。",
            "叶藏巨栗大如拳，拨灰炮栗来馈我。"
        ],
        "title": "山寺禅者",
        "id": "2b1b260c-b1a6-488d-9b98-e640044f11f8"
    },
    {
        "author": "李复",
        "paragraphs": [
            "邑屋连山麓，萧条去路斜。",
            "卤田无美井，旱港足飞沙。",
            "逃室多欹栋，残林有断槎。",
            "荒墟人不见，墙角自开花。"
        ],
        "title": "过万泉县",
        "id": "705a430f-c6a7-4afa-939a-50ade6ed7d41"
    },
    {
        "author": "李复",
        "paragraphs": [
            "夜宿锦屏下，晓行伊水长。",
            "露寒荷叶紫，秋晚稻花香。",
            "女几仙风断，连昌辇路荒。",
            "二年浑作客，山驿过重阳。"
        ],
        "title": "自寿安之长水",
        "id": "a759453f-dd33-4868-a062-660ee98e8d25"
    },
    {
        "author": "李复",
        "paragraphs": [
            "转侧下层巅，江流出断壖。",
            "寒云生古戍，野店引山泉。",
            "雨暗疏茅湿，堂危倒石悬。",
            "去程无限险，心落渭城边。"
        ],
        "title": "白沙驿",
        "id": "e27aaf6f-6c62-463c-a3b2-6a96331700cc"
    },
    {
        "author": "李复",
        "paragraphs": [
            "春过方山驿，依然柳色新。",
            "昔游尝弭节，旧记已埋尘。",
            "往岁仇书客，新恩守土臣。",
            "南来心不竞，时羨北归人。"
        ],
        "title": "再过方山驿",
        "id": "fa6d3bdf-2001-4036-bf03-099950cc547e"
    },
    {
        "author": "李复",
        "paragraphs": [
            "鸣凤冈边路，秋风动夕岚。",
            "闲云依绝壁，独鸟下空潭。",
            "畴昔经行惯，重来委曲谙。",
            "试寻遗墨在，投策访僧龛。"
        ],
        "title": "自吴岳归",
        "id": "cc3ea27f-08a8-40bf-a116-93deaaacaf46"
    },
    {
        "author": "李复",
        "paragraphs": [
            "应感虽无地，栖真自有缘。",
            "宝坊开泗水，香露散秦川。",
            "草乱遗庵废，珠明旧相圆。",
            "丰碑传异事，细字刻诚悬。"
        ],
        "title": "圣容寺",
        "id": "911404b7-6631-43c1-9140-f8ec7d9b0f63"
    },
    {
        "author": "李复",
        "paragraphs": [
            "信步出江𦪽，庭松立两龙。",
            "晨僧自汲水，高阁忽鸣钟。",
            "浄饭多山蜜，新羹供野葑。",
            "传闻初祖锡，犹挂最西峰。"
        ],
        "title": "游宝雨寺",
        "id": "9ead33ff-9bd6-41c9-9fd0-ed44370fff34"
    },
    {
        "author": "李复",
        "paragraphs": [
            "题墨暗颓垣，峥嵘岁序迁。",
            "旧僧霜发满，老柏瘦根穿。",
            "客少庭多草，村饥供乏钱。",
            "重来犹晚暑，清盥挹寒泉。"
        ],
        "title": "重游宝雨寺",
        "id": "55c1bac9-a329-4557-8fde-e6c5fc37af1e"
    },
    {
        "author": "李复",
        "paragraphs": [
            "松院前年到，同君共五人。",
            "今来观旧蹟，君已是前身。",
            "遽掩千秋夜，空伤两岁春。",
            "向风无可语，泪洒壁间尘。"
        ],
        "title": "兴慈寺观君俞旧题",
        "id": "2aa03b6a-056d-4ea1-9b66-798a9c4b1617"
    },
    {
        "author": "李复",
        "paragraphs": [
            "雪暗离秦地，春归入楚邦。",
            "平生怜匹马，将老渡长江。",
            "解缆辞亭树，中流见寺窗。",
            "舟人喜风色，略得寸心降。"
        ],
        "tags": [
            "长江"
        ],
        "title": "峡州渡江入寺  其一",
        "id": "89d51b0b-18d4-4503-bba3-da696268508c"
    },
    {
        "author": "李复",
        "paragraphs": [
            "江上招提古，萧疏对郡城。",
            "延宾竹榻静，过雨石堂清。",
            "斋接荆州供，题多蜀士名。",
            "老僧飞锡倦，归坐听江声。"
        ],
        "title": "峡州渡江入寺  其二",
        "id": "c597aeff-42c3-47f0-9c3f-99153f3a987c"
    },
    {
        "author": "李复",
        "paragraphs": [
            "扫叶开新径，携缾汲晓泉。",
            "偶逢巖下客，来问室中禅。",
            "鸟去空还寂，薪穷火自传。",
            "四方行已徧，归老旧林边。"
        ],
        "title": "兴德寺逢张居士",
        "id": "28031dd5-b926-4933-be08-f52e442fadcc"
    },
    {
        "author": "李复",
        "paragraphs": [
            "疏爽巖边寺，秋登更晚晴。",
            "连冈横野断，远水隔林明。",
            "废井余荒甃，残碑有旧名。",
            "几经兵火劫，禾黍徧新耕。"
        ],
        "title": "登青龙寺",
        "id": "57669cb1-86e5-4e75-b788-78d845409c4b"
    },
    {
        "author": "李复",
        "paragraphs": [
            "秋林晴簇簇，野竹静娟娟。",
            "台殿横高绝，山河满大千。",
            "莫论金屑贵，且契布毛缘。",
            "试问庭前柏，干戈动几年。"
        ],
        "title": "游观音院",
        "id": "8d55b228-b61b-4c57-ba9d-5d9de859442f"
    },
    {
        "author": "李复",
        "paragraphs": [
            "湘南衡岳水，分得一支来。",
            "宴坐秋峰静，澄心夜月开。",
            "清风生虎锡，惊电护龙杯。",
            "昨夜飞香动，山神礼宝台。"
        ],
        "title": "慜禅师",
        "id": "640fe4ce-3fbc-4868-95d2-0807e052ea1b"
    },
    {
        "author": "李复",
        "paragraphs": [
            "断石传遗事，唐年刻永徽。",
            "庭荒灵草尽，塔坏礼僧稀。",
            "古殿含凉气，空堂照夕晖。",
            "独来人不问，行听暮钟归。"
        ],
        "title": "新罗寺唐有新罗僧咒草愈疾卵塔今在闲来因题",
        "id": "18d5ea42-ce4e-48a1-9ec3-09361da887d8"
    },
    {
        "author": "李复",
        "paragraphs": [
            "纵横争擅势，之子独尊秦。",
            "弱齿能专国，奇谋不借人。",
            "拳峰凌九仞，勺粒动千钧。",
            "过客瞻遗构，临溪野草春。"
        ],
        "title": "甘罗庙",
        "id": "dd73f367-a4d3-4500-9af9-e3067fb0faa8"
    },
    {
        "author": "李复",
        "paragraphs": [
            "荒祠久零落，秋日故山阿。",
            "椒菊持新奠，龙蛇忆旧歌。",
            "论功嗟晋粟，流怨动汾波。",
            "千岁遗灵在，乡民禁火多。"
        ],
        "title": "九日过介之推庙",
        "id": "e2fd0bc1-1d17-4fd3-af42-4ec055293291"
    },
    {
        "author": "李复",
        "paragraphs": [
            "锦乱筠遗箨，青浮水结衣。",
            "乳鸠呼却逐，鬭雀堕还飞。",
            "客过残樽在，年侵冷食稀。",
            "去年今日意，渡峡雨霏霏。"
        ],
        "title": "清明日北园亭作",
        "id": "a1e68dae-0a4e-4d25-a7b6-3b3c652facd7"
    },
    {
        "author": "李复",
        "paragraphs": [
            "雨断云犹在，风回气已明。",
            "林花含宿润，露沼散余清。",
            "喜静心常澹，居闲意寡营。",
            "流光随转盼，所向达吾生。"
        ],
        "title": "春日北园早起",
        "id": "67e502ec-1c1d-43e2-b31a-015c84e4680b"
    },
    {
        "author": "李复",
        "paragraphs": [
            "野兴乘俄顷，扶行锦竹长。",
            "碎蔬残宿圃，乱叶散寒塘。",
            "地僻柴门静，人稀草迳荒。",
            "晓霜今几见，犹有菊花黄。"
        ],
        "title": "秋晚北园",
        "id": "cd0ff60e-14b4-43cb-a939-13f0a6b6703e"
    },
    {
        "author": "李复",
        "paragraphs": [
            "影暗才分竹，烟低正满簷。",
            "雨斜侵药裹，风过乱书签。",
            "篆灭香犹在，尘昏砚未添。",
            "静中时有兴，著论不为潜。"
        ],
        "title": "晨起东轩",
        "id": "60214af2-11b1-4bf4-a793-ef8ce4ff0df1"
    },
    {
        "author": "李复",
        "paragraphs": [
            "墟落隋城外，西郊路可寻。",
            "带霜残黍短，过雨旧溪深。",
            "近港来迎犬，荒篱散宿禽。",
            "邻翁邀具饷，烟火动疏林。"
        ],
        "title": "晓至西郊",
        "id": "f2927534-5877-4c65-8fbf-d38097d0fd46"
    },
    {
        "author": "李复",
        "paragraphs": [
            "竹屋横虚舫，松屏展翠帆。",
            "柳条晴后弱，花态晓来严。",
            "乐意难逢暇，清游久叹淹。",
            "主人求客语，乘醉写云巖。"
        ],
        "title": "江晦叔邀游吴氏园为约月余始能一往吴生某求留题遂书石上",
        "id": "e7d5bce3-66d5-4adb-b149-398a2bd99f69"
    },
    {
        "author": "李复",
        "paragraphs": [
            "风露已凄凄，郊原百草腓。",
            "负樵山木下，转粟戍人归。",
            "野旷羊牛远，场荒鸟雀稀。",
            "南山经月雨，犹有乱云飞。"
        ],
        "title": "出村",
        "id": "40b6a48d-baae-450c-828d-2d29d81b560f"
    },
    {
        "author": "李复",
        "paragraphs": [
            "水部张员外，中书白舍人。",
            "曾闻三绝句，同赏曲江春。",
            "且逐追随旧，休悲老大身。",
            "花今千树发，有底不来因。"
        ],
        "title": "西溪酬孙倚李珪二同年依韵",
        "id": "597883a8-a824-4290-bb51-46485ca5ad4b"
    },
    {
        "author": "李复",
        "paragraphs": [
            "病起秋将晚，高林叶半黄。",
            "梳惊残发少，瘦觉旧衣长。",
            "尚怯扶藜杖，犹勤检药囊。",
            "喜抛乌帽去，曝背卧朝阳。"
        ],
        "title": "病起",
        "id": "1aeef80a-d7bd-4638-8f5d-7eced3c6b350"
    },
    {
        "author": "李复",
        "paragraphs": [
            "径转随高下，欹危乱石中。",
            "寒巖朝起雾，空谷夜生风。",
            "疏竹连残屋，惊麏逐断蓬。",
            "求栖问茅舍，非浅爱田翁。"
        ],
        "title": "云巖",
        "id": "d7f48f00-7df3-408a-bc8b-7603e6235b10"
    },
    {
        "author": "李复",
        "paragraphs": [
            "山雾连城白，虚庭待月生。",
            "雨余秋叶润，露重葛衣轻。",
            "阴壁鸣虫涩，风枝宿鸟惊。",
            "淹留禾黍兴，怅望故园情。"
        ],
        "title": "夜意",
        "id": "8dc15e23-bada-48ec-9769-b314c5bd92b9"
    },
    {
        "author": "李复",
        "paragraphs": [
            "雨断他乡梦，风沉故国音。",
            "山城黄叶落，兰畹白云深。",
            "寄食衣裘敝，凭鞍岁月侵。",
            "流尘昏斗剑，万里愧初心。"
        ],
        "title": "和楚倅怀归",
        "id": "c0e61de0-85ca-4418-9650-6c7f86bee95d"
    },
    {
        "author": "李复",
        "paragraphs": [
            "秋堂留晓客，密雨拥柴门。",
            "石鼎燃松叶，山樽捧竹根。",
            "买鱼催网急，尝栗破皱繁。",
            "村黑归泥滑，移床醉夜轩。"
        ],
        "title": "留客",
        "id": "fdbdc81d-54ab-4a03-a1df-99ffc03e32f2"
    },
    {
        "author": "李复",
        "paragraphs": [
            "二年三送客，空复往来情。",
            "野色浩无主，秋风暮独行。",
            "山连长狄国，水过邺王城。",
            "试问式微咏，犹歌怨卫声。"
        ],
        "title": "送客至黎城",
        "id": "6b9bc7f9-ab42-48e4-937a-455369151673"
    },
    {
        "author": "李复",
        "paragraphs": [
            "昔年汾水上，曾遇海南翁。",
            "欲问三山路，先知一溉功。",
            "万纷销寂默，一气抱冲融。",
            "更约丹砂诀，他时访葛洪。"
        ],
        "title": "答徐耘朝散",
        "id": "0e5acb3e-8aa9-4c3f-ab60-66fd2a713cd8"
    },
    {
        "author": "李复",
        "paragraphs": [
            "羸马趋程晚，冲风雪满衣。",
            "城荒更鼓暗，市冷吏民稀。",
            "乌垒兵初起，河桥客未归。",
            "北行殊未已，捧檄寸心违。"
        ],
        "title": "催发诸邑民兵至朝邑县官未至遂宿其驿",
        "id": "7ea501fb-0482-41f0-b524-ba9f4753f032"
    },
    {
        "author": "李复",
        "paragraphs": [
            "玉露漳川月，相看几上弦。",
            "气横秋浦白，轮带女城偏。",
            "半魄蟾犹隠，分枝桂未圆。",
            "云衢谁可到，柅辙驻流年。"
        ],
        "title": "月",
        "id": "b43e3153-a324-475f-a095-fdef5c4f7e15"
    },
    {
        "author": "李复",
        "paragraphs": [
            "园竹三年种，今春绿始稠。",
            "未知能却暑，但爱不悲秋。",
            "影补颓垣缺，枝多暮翼留。",
            "近因开小径，时有客相投。"
        ],
        "title": "竹",
        "id": "589ec10e-a3e1-4867-be7d-f28075886030"
    },
    {
        "author": "李复",
        "paragraphs": [
            "泉出虾蟆碚，名高陆羽经。",
            "细分寒乳白，散落晓巖青。",
            "归客停松檝，临江贮藓缾。",
            "神仙云母液，烹饮养颓龄。"
        ],
        "title": "虾蟆碚水",
        "id": "21d473cb-18a3-4285-8a14-a291c57fe396"
    },
    {
        "author": "李复",
        "paragraphs": [
            "忘暑怜楸局，含风爱竹窗。",
            "料兵闻旧怯，筑垒纳新降。",
            "舟渡焚秦水，兵分泣楚江。",
            "君知猿臂将，国誉世无双。"
        ],
        "title": "江公著举棋无偶忽败于予有诗戏用其韵",
        "id": "0633a0fc-5e4f-4a8d-bf19-a172375ed688"
    },
    {
        "author": "李复",
        "paragraphs": [
            "叠锦联貂帽，飞光散羽旗。",
            "虎文双箙重，金粟小秋垂。",
            "望鹘翻云没，呼鹰驻马迟。",
            "更闻传令去，先促羽林儿。"
        ],
        "title": "观山郊阅武  其一",
        "id": "7a06558d-6792-48e2-8a5b-cee6e5837e8c"
    },
    {
        "author": "李复",
        "paragraphs": [
            "榆落山连垒，川平水带城。",
            "张兵图野旷，吹角怨秋清。",
            "移帐高云动，开镡碧海惊。",
            "归风回胜气，西北埽欃枪。"
        ],
        "title": "观山郊阅武  其二",
        "id": "5ed10d89-9662-4816-bf26-3d83cec1e964"
    },
    {
        "author": "李复",
        "paragraphs": [
            "岸帻扶藜杖，移床傍晚林。",
            "形骸犹是累，语默更何心。",
            "望外浮云薄，凉生古汲深。",
            "自怜多懒僻，尘色闷孤琴。"
        ],
        "title": "晚客狎至应接不一或有疑者作此诗示谢敞教授",
        "id": "be83e23c-f1dc-424c-9eef-d6af025f70a6"
    },
    {
        "author": "李复",
        "paragraphs": [
            "坐忆金台别，于今十四年。",
            "新恩乘五马，北首渡三川。",
            "县急均鹾户，边停助饷钱。",
            "晋民衣食薄，移柱听调絃。"
        ],
        "title": "答分守魏大夫",
        "id": "d59da380-2e41-4d51-a713-cadb73673641"
    },
    {
        "author": "李复",
        "paragraphs": [
            "几日方离峡，舟浮任所之。",
            "江开平岸阔，天远去云迟。",
            "心折襟分后，身存痛定时。",
            "晚亭登至喜，归信半年期。"
        ],
        "title": "舟行出峡先寄峡州太守荣子邕同年",
        "id": "8e8e6004-4adc-4641-bbae-92d835ce227b"
    },
    {
        "author": "李复",
        "paragraphs": [
            "相逢三十载，少耻事骁雄。",
            "封植思嘉树，交游叹谷风。",
            "云山轮迹少，葵藿岁时充。",
            "冉冉秋还暮，霜寒泣候虫。"
        ],
        "title": "依韵酬赵令之",
        "id": "f2babbd2-1537-4d4e-9083-055111d82b75"
    },
    {
        "author": "李复",
        "paragraphs": [
            "故国归来晚，相逢共老年。",
            "聊从浮白饮，莫拟畔牢篇。",
            "花近红侵坐，槐新绿媚天。",
            "还丹消息断，无惜放杯传。"
        ],
        "title": "吕子固置会有诗张芸叟邀予席上依韵和",
        "id": "3220e8c2-cd24-40c2-92b0-05c9081a48bf"
    },
    {
        "author": "李复",
        "paragraphs": [
            "素尚跻遐旷，平生厌浅浮。",
            "锦囊刀尺古，江渚蕙荃幽。",
            "翘首孤云远，疏林暮叶秋。",
            "十年人不问，寂默老荒丘。"
        ],
        "title": "还王天倪诗卷",
        "id": "0bd3f4bb-ff13-4859-a1f0-546c84b2edc8"
    },
    {
        "author": "李复",
        "paragraphs": [
            "地僻人来少，公庭吏散时。",
            "乱蝉号晚日，凉叶下高枝。",
            "仰羨知归鸟，先书寄远诗。",
            "只应今夜月，偏解照相思。"
        ],
        "title": "酬乔世材推官",
        "id": "7e9d3aa5-db19-4a4f-96cb-8202a65ea975"
    },
    {
        "author": "李复",
        "paragraphs": [
            "吾族柯条茂，人称孝子贤。",
            "新游思我共，旧学欲谁传。",
            "每爱鸾鸿志，徒嗟犬马年。",
            "青云如得路，骧首看扬鞭。"
        ],
        "title": "答推官李珪",
        "id": "444a9336-3369-4c3c-ace2-e6e72992feec"
    },
    {
        "author": "李复",
        "paragraphs": [
            "闲弄香兰楫，斜开紫绮襟。",
            "回风收雨脚，静月到湖心。",
            "高柳留疏翠，前山动夕阴。",
            "兴来行处惬，乐罢感还深。"
        ],
        "title": "和张裁推官游湖",
        "id": "fd00aca8-b942-4367-9a21-e433dd57905f"
    },
    {
        "author": "李复",
        "paragraphs": [
            "瘴岭有毒雾，鸣沙无美田。",
            "干坤滋孕毓，山海限腥羶。",
            "干舞旄星落，弓櫜译舌传。",
            "但能思上策，何必勒燕然。"
        ],
        "title": "寄延帅赵龙图卨",
        "id": "68489478-1c18-48d8-b67d-b8b7e1503e78"
    },
    {
        "author": "李复",
        "paragraphs": [
            "绿发年来改，相看忆去频。",
            "青山不厌客，黄屦自迷尘。",
            "耳冷泉声淡，松残药灶贫。",
            "白云他日见，应问世间春。"
        ],
        "title": "戏答山人赵颖忆山居",
        "id": "abd61bae-261a-4905-9ef9-d5e5c4d4094f"
    },
    {
        "author": "李复",
        "paragraphs": [
            "病耳不堪听，仍愁露下时。",
            "才能升木杪，便解入云吹。",
            "漫有真仙契，犹多风树悲。",
            "美阴如可托，后患亦须知。"
        ],
        "title": "新蝉",
        "id": "1ba62813-e043-4feb-b41f-6dba08400418"
    },
    {
        "author": "李复",
        "paragraphs": [
            "禁籞开清晓，宸心喜豫游。",
            "鸣鸾迎霁日，嘉谷茂高秋。",
            "秀颖晴光烂，雕舆睿鉴留。",
            "晨光照金粟，喜色动珠旒。",
            "绿野勤农力，青编蔼帝猷。",
            "周人豳颂在，王业起耕畴。"
        ],
        "title": "太学试驾幸后苑观谷",
        "id": "0224852b-7821-4448-a7f8-2f2bb955bb4d"
    },
    {
        "author": "李复",
        "paragraphs": [
            "异果乘秋熟，分来道路长。",
            "缄封湘箧重，题咏剡藤光。",
            "气蓄西河润，山围大谷凉。",
            "龙须初引水，马乳晚经霜。",
            "衣薄轻铅粉，包圆小紫囊。",
            "膏腴凝绀液，甘酢溢云浆。",
            "蔗浥含余润，醅浮带旧香。",
            "药经难彷彿，画笔漫形相。",
            "泾洛宜秦土，汾岚利晋乡。",
            "鳞差分万叶，珠实缀千房。",
            "楚瑞惭萍实，江奴笑橘黄。",
            "破酲生静爽，涤热慰新尝。",
            "契阔初心在，提携远意将。",
            "茂陵遗客老，痟病证仙方。"
        ],
        "title": "依韵酬沈仍长官惠葡萄",
        "id": "df5764dd-63da-4e10-a3d6-644a9597fbe1"
    },
    {
        "author": "李复",
        "paragraphs": [
            "黼座亲瞻咫尺威，恭承天语慰衰迟。",
            "锦书殿陛初传赐，白发郎潜且漫为。",
            "九日重分番直夜，六参便赴早朝时。",
            "自知麋鹿难驯习，深媿鹓鸾接羽仪。"
        ],
        "title": "垂拱殿赐对蒙恩入省",
        "id": "398faf26-1308-4797-b2fb-a6fc374aff99"
    },
    {
        "author": "李复",
        "paragraphs": [
            "正衙冠剑拱星齐，清晓天花舞御墀。",
            "玉殿影深分扇早，金炉烟湿散香迟。",
            "云低含润侵珠络，风乱飞花拂羽旗。",
            "班退便疑凡骨变，自惊身得到瑶池。"
        ],
        "title": "雪中早朝",
        "id": "77daacac-d687-4b9f-912f-8583446ee736"
    },
    {
        "author": "李复",
        "paragraphs": [
            "七叶丹成不可攀，蘂珠宫殿翠微间。",
            "千年空怨龙髯断，亿世曾闻宝䇲还。",
            "宫女祠归朝路静，岳神綦退晓风闲。",
            "五云高宴蟠桃罢，鹤驭时应会此山。"
        ],
        "title": "会圣宫朝谒",
        "id": "d322692c-3a7e-43ac-ad41-c48e9bfc3745"
    },
    {
        "author": "李复",
        "paragraphs": [
            "锒铛司钥禁门重，寓直高秋此夜同。",
            "楼外归云迎霁月，宫中传漏带疏风。",
            "衰迂岂合参新论，俊少何堪接野翁。",
            "华省分曹占列宿，经时饱食愧无功。"
        ],
        "title": "省中寓直次刘巨济职方韵兼示祠部张台卿",
        "id": "7c918ebe-0e96-4ec3-8b52-f31c4953ca2a"
    },
    {
        "author": "李复",
        "paragraphs": [
            "天光垂碧抱琼台，蘂殿珠宫对岳开。",
            "峡口巴猿初别去，海东辽鹤又飞来。",
            "三生难转灵源静，六岁空惊迅景催。",
            "欲挹莲花峰顶水，普将甘冽浄浮埃。"
        ],
        "title": "再任提点云台观",
        "id": "fa201b50-87a7-41f5-bda5-ba09b8dc0f1c"
    },
    {
        "author": "李复",
        "paragraphs": [
            "淮阳闭合欲偷闲，新捧除书墨未干。",
            "五日御风方假翼，两河试郡别移官。",
            "生缘有定随流易，世事无端用力难。",
            "今日得陪门下客，一枝容息便心安。"
        ],
        "title": "守郑易陈方及境改信都过大名书呈吕太尉",
        "id": "a31524ac-5924-49c4-b09f-8512a810dfdf"
    },
    {
        "author": "李复",
        "paragraphs": [
            "少年轻喜欲凭虚，误落尘中二纪余。",
            "生事萧条寒叶散，故人寥落晓星疏。",
            "残骸已脱风波晚，清枕方回醉梦初。",
            "却觅渔蓑寻旧钓，一溪烟雨伴春锄。"
        ],
        "title": "京西初归作",
        "id": "87249439-06f8-4adf-be9e-adaf60444bf1"
    },
    {
        "author": "李复",
        "paragraphs": [
            "东西南北阅光阴，边意萧条老境侵。",
            "四府飞书惭过誉，数畴废壤媿初心。",
            "倾怀敢望时情合，论事须思后计深。",
            "髀肉久消筋力倦，但能操笔谢知音。"
        ],
        "title": "乞罢未报承延晋秦庆皆惠书",
        "id": "aff1946f-5eb7-4ab5-8132-79308deeb6de"
    },
    {
        "author": "李复",
        "paragraphs": [
            "林叶纷纷已半凋，阴云不放眼周遭。",
            "稍知风逐青娥动，更觉天腾北海高。",
            "万里无心思假翼，百年多事喜持螯。",
            "山前沙井通幽圃，待得春深弄桔槹。"
        ],
        "title": "九月十三日夜偶书",
        "id": "71cdce3d-5788-4d7a-9f84-58d2c4d8fe3d"
    },
    {
        "author": "李复",
        "paragraphs": [
            "末途潦倒媿知音，幕府重来岁月侵。",
            "狂见请缨憎往策，礼容著帽感虚襟。",
            "白头久厌戎衣窄，黧面空嗟寒色深。",
            "东望故山今有约，清秋应得访云林。"
        ],
        "title": "熙州再乞罢",
        "id": "86b91b65-3123-4e14-9419-8cf5dec7c15b"
    },
    {
        "author": "李复",
        "paragraphs": [
            "掩关忽报被刑书，自笑无堪涉世疏。",
            "白昼曾闻惊市虎，残灰今见祸池鱼。",
            "莫嗟静影逢沙矢，犹恐余猜及鼠蔬。",
            "逆境自观还自喜，片心无碍一舟虚。"
        ],
        "title": "乙卯七月十六日忽报罢任",
        "id": "d03e46b1-bdde-4294-bf19-36bef5a9325d"
    },
    {
        "author": "李复",
        "paragraphs": [
            "昔年图史守巖幽，每仰高文动斗牛。",
            "千里来登徐孺榻，一时如上李膺舟。",
            "激昂囊颖思先出，慰藉泥涂欲晚收。",
            "曾笑王筠无事业，但题草木作风流。"
        ],
        "title": "上延帅沈内翰  其一",
        "id": "71e0112e-35bb-43ac-9fb2-b06043122517"
    },
    {
        "author": "李复",
        "paragraphs": [
            "荣路回翔简帝衷，坐烦谈笑静西戎。",
            "金銮学士承新诏，乌垒将军有古风。",
            "关塞星烽葱岭远，尘沙毳幕贺兰空。",
            "平时未便知颇牧，今日亲逢出禁中。"
        ],
        "title": "上延帅沈内翰  其二",
        "id": "e1bba013-0d6e-41c0-8d39-322b251356d0"
    },
    {
        "author": "李复",
        "paragraphs": [
            "圣恩优厚得西还，又向云台作地仙。",
            "顾我全生如苦李，喜君频酌似甘泉。",
            "一篙已占南溪水，二顷初无负郭田。",
            "他日题诗如欲寄，为寻茅屋白云边。"
        ],
        "title": "答夔州旧僚被召见寄",
        "id": "8bcb8244-57b8-4952-b362-445c180afa10"
    },
    {
        "author": "李复",
        "paragraphs": [
            "超世犹存救世心，深山相遇不知名。",
            "巖前时得丹砂粒，云里尝闻玉杵声。",
            "汩汩流光愁易促，冥冥浊劫苦难清。",
            "如何为我开灵鼎，徧使苍生病骨轻。"
        ],
        "title": "捣药岩世传昔人炼丹得道今隠于此山下土中时得丹粒服之愈疾",
        "id": "37a4e43e-f64a-437d-9fd5-8c3750e23190"
    },
    {
        "author": "李复",
        "paragraphs": [
            "五季兵销帝业新，霏烟双阙照夷门。",
            "地盘王气千龄会，势据中天万国尊。",
            "剑佩辉光新日月，风雷鼓舞变寒温。",
            "开先神发随人意，轳轴于今转海垠。"
        ],
        "title": "登北原望京城有作",
        "id": "da0f4074-2496-41e0-b3d1-1384ca96627d"
    },
    {
        "author": "李复",
        "paragraphs": [
            "三月春光入眼稀，试寻高处看芳菲。",
            "影行平野孤云过，点破青山白鸟飞。",
            "秦甸气回惊绿满，渭川势稳竞东归。",
            "凭虚便欲乘凌去，清吹飘飘已拂衣。"
        ],
        "title": "登美原县楼",
        "id": "0b90b767-b6f7-46a8-b713-1d4b69f5ccdb"
    },
    {
        "author": "李复",
        "paragraphs": [
            "夔州城高楼崔嵬，浮空绕槛云徘徊。",
            "百川东会大江出，羣山中断三峡开。",
            "关塞最与荆楚近，舟帆远自吴越来。",
            "雄心乘险争割据，功业俯仰归尘埃。"
        ],
        "title": "登夔州城楼",
        "id": "3d6060f2-ccfc-41ca-8245-0d13cf5a6e44"
    },
    {
        "author": "李复",
        "paragraphs": [
            "野蜑荒獠南北羣，西接庸蜀东荆门。",
            "高城独控江山险，胜算争先日月昏。",
            "散火烧畬连近岸，归云带雨过孤村。",
            "二仪开辟虽重阻，须引流波及后昆。"
        ],
        "title": "夔州制胜楼",
        "id": "c3bb417d-c402-4a83-99ef-7e300ca60503"
    },
    {
        "author": "李复",
        "paragraphs": [
            "隋柳桥边一问津，便将行止付舟人。",
            "土风入眼乡闾异，客路关心童仆亲。",
            "淮水烟开渔市晓，龟山云动佛香春。",
            "共传米价年来贱，取次东游不畏贫。"
        ],
        "title": "自京之楚州",
        "id": "c0146cd1-8de7-41d5-9491-f2b5444a9946"
    },
    {
        "author": "李复",
        "paragraphs": [
            "转首黄牛百里西，便风不断满归旗。",
            "青山随客岂辞远，白浪催船常恐迟。",
            "多米渐闻荆渚近，故宫欲问楚人知。",
            "今朝共话平安喜，更得长鱼伴晚炊。"
        ],
        "title": "过黄牛峡",
        "id": "aec60a9c-f7ae-44c3-bbb1-43a6b0007d3a"
    },
    {
        "author": "李复",
        "paragraphs": [
            "西南水会大江出，万里奔激瞿塘开。",
            "神宫龙府云雾暗，涡转峡盘天地回。",
            "岷山发源四渎长，庐峰白浪九道来。",
            "刳舟济涉万世頼，积金覆舟吁可哀。"
        ],
        "title": "大江",
        "id": "f9aec4fd-1925-4bee-bbc6-1a84953322cc"
    },
    {
        "author": "李复",
        "paragraphs": [
            "远山分脉发巖陬，六月虚堂客意秋。",
            "无限寒云喷不去，有多鸣玉碎无休。",
            "清涵锦石斑斑丽，秀吐金莲熠熠幽。",
            "美润散分周下泽，余波还入楚江流。"
        ],
        "title": "荆门军蒙泉",
        "id": "462c2fe9-0eb6-40f5-9707-bd568ed997fc"
    },
    {
        "author": "李复",
        "paragraphs": [
            "南对黄山百里峰，双溪夹路碧溶溶。",
            "难追旧事飞仙舄，但有余风喜画龙。",
            "柳际秋晴分䆉䅉，亭阴晚色见芙蓉。",
            "襄城已远方城近，图志分疆入楚封。"
        ],
        "title": "过叶县",
        "id": "3dd0629b-c599-4b5a-9027-a2dfe41af3a0"
    },
    {
        "author": "李复",
        "paragraphs": [
            "春郊二月浴蚕时，傍岸溪流可染衣。",
            "谷转城深惊柳暗，地寒春早见花稀。",
            "三年厌应西烽急，千里重随北鸟飞。",
            "若问前筹惭潦倒，欲辞虎帐访渔矶。"
        ],
        "title": "移官庆阳过定平县",
        "id": "51ebaca5-34ce-4eaa-9861-afba2d8fb3e8"
    },
    {
        "author": "李复",
        "paragraphs": [
            "龙钟双袖马骎骎，来往榆关日向深。",
            "多病出门愁远道，早寒平野苦层阴。",
            "泉流危栈新冰滑，风入长林暮叶吟。",
            "触目凄然何所补，高枝巢稳感归禽。"
        ],
        "title": "过天门关",
        "id": "f68b4fe0-7538-429a-940a-1a8f8717bbb6"
    },
    {
        "author": "李复",
        "paragraphs": [
            "黄牛白马渡惊滩，两目盲飚更险艰。",
            "天地容身惟一榻，江湖骇浪动千山。",
            "豪商竞利能争捷，阴鬼多私故作悭。",
            "叹息邻家田舍稳，柴门深掩日高闲。"
        ],
        "title": "峡山阻风",
        "id": "c0d5f055-0eae-455a-b797-305679776e69"
    },
    {
        "author": "李复",
        "paragraphs": [
            "风烟当日竞豪华，故里犹传贵主家。",
            "何处可寻楼下水，平南不见面前花。",
            "阴机鬼伏天沉海，危祸波翻骨委沙。",
            "游客乘秋兴永叹，高林不觉见栖鸦。"
        ],
        "title": "定昆池",
        "id": "d86498df-9336-4def-b54e-29a696a2b0ef"
    },
    {
        "author": "李复",
        "paragraphs": [
            "双旌明灭转委蛇，行徧秋山意若何。",
            "暗谷路穷平野阔，回峦石断乱泉多。",
            "崤陵东尽开周邑，熊耳中分放洛河。",
            "欲举因缘寻只履，夜深随雨到巖阿。"
        ],
        "title": "分按洛西诸邑登山出永宁西望晚宿韶山寺",
        "id": "38addbcb-af54-4bb2-9665-501248a7bfb9"
    },
    {
        "author": "李复",
        "paragraphs": [
            "江曲花开恼醉翁，经旬出饮独床空。",
            "芳羹间筯溪毛碧，异果堆盘海药红。",
            "尽晚莫辞千日酒，余春已怨几番风。",
            "主人清韵家声在，伯始源流到眼中。"
        ],
        "title": "胡义修推官再招彦桓与予同游龙泉寺",
        "id": "229ce848-e419-4254-8566-136347d98075"
    },
    {
        "author": "李复",
        "paragraphs": [
            "西江吸水试庞翁，再访祇园问色空。",
            "古殿香寒消宿篆，晴林叶暗退残红。",
            "衰年再乞千家饭，逸驭初乘五日风。",
            "晓去清明边檄急，前旌高下乱山中。"
        ],
        "title": "彦桓奉檄将行同饭素于龙泉寺",
        "id": "32c46061-2b8e-4836-aafc-2b2bc5677f6b"
    },
    {
        "author": "李复",
        "paragraphs": [
            "迂辙来寻昔岁题，恍然前世意犹迷。",
            "荒庭老树半空腹，坏塔野禽争暮栖。",
            "晚学尽惊新使节，残僧时认旧沙弥。",
            "松房自出成何事，二十余年东复西。"
        ],
        "title": "过香积寺",
        "id": "b4b26c46-dd1e-4803-9ded-58cccd574e43"
    },
    {
        "author": "李复",
        "paragraphs": [
            "山后山前绀宇开，闲携藜杖结青鞋。",
            "霜欺泉涩羣流浅，风劲林彫万壑哀。",
            "到处每逢清众出，有时偶伴野人来。",
            "裴公看尽因缘在，百塔龛前首重回。"
        ],
        "title": "游山寺",
        "id": "e1e883df-e0c0-40f9-8133-c49e19b7cd66"
    },
    {
        "author": "李复",
        "paragraphs": [
            "孤亭结架开巖扃，山深气偏冬常侵。",
            "惊浪一溪喷飞雪，阴簷五月垂坚冰。",
            "长风不断响空峡，崩石欲落缠巨藤。",
            "三伏火云愁病暍，投鞭知有几人登。"
        ],
        "title": "寒泉亭",
        "id": "96cd119c-94d7-499a-9a46-8f57bb018f5e"
    },
    {
        "author": "李复",
        "paragraphs": [
            "星郎步履在清禅，雅结新庵赋大圆。",
            "譬喻河沙终未尽，含弘法界外无边。",
            "浑成独转离诸相，不立中间绝两偏。",
            "闻说毗耶在方丈，众人欲问却茫然。"
        ],
        "title": "题大圆庵  其一",
        "id": "ff3e51a2-14e3-4ac0-af82-760c6bf13bad"
    },
    {
        "author": "李复",
        "paragraphs": [
            "焚香置榻拂氍毹，困倚蒲团坐结趺。",
            "丈室曾瞻一居士，台山岂有两文殊。",
            "信心自得超三界，明眼何尝滞四隅。",
            "伯雪相逢能目击，电机已笑涉泥涂。"
        ],
        "title": "题大圆庵  其二",
        "id": "2bff6ddf-eb1e-401a-999e-ecc3f502b112"
    },
    {
        "author": "李复",
        "paragraphs": [
            "梁甫高吟一幅巾，联翩众盗肯同羣。",
            "久蟠丘壑虽龙卧，默计江山已鼎分。",
            "庸蜀欲开来日月，隆中先见会风云。",
            "杂耕初动明星落，千古英雄泣渭滨。"
        ],
        "title": "题武侯庙  其一",
        "id": "41524923-8464-4617-8313-1cb4f11dc2e2"
    },
    {
        "author": "李复",
        "paragraphs": [
            "天厌炎灵暗不开，欲吹余烬发寒灰。",
            "强因徐庶南阳起，能枉周瑜赤壁来。",
            "常见英风吹草木，尚存精魄动云雷。",
            "西南遗爱无时歇，不逐长江去不回。"
        ],
        "tags": [
            "长江"
        ],
        "title": "题武侯庙  其二",
        "id": "a500ce04-6a85-4187-a532-8860a693938c"
    },
    {
        "author": "李复",
        "paragraphs": [
            "绛节高翔不可攀，尚留遗几在空山。",
            "月明曾有芳箫过，松老时看旧鹤还。",
            "巖下春归花寂寂，壁间云暗藓斑斑。",
            "开元已远霓裳绝，野草青青辇路闲。"
        ],
        "title": "女几山女仙庙",
        "id": "02bcb8b5-f5e8-4b0a-a744-b53d64808788"
    },
    {
        "author": "李复",
        "paragraphs": [
            "头角蟠潜岁月沉，腥风不散古祠深。",
            "曾闻惊电开巖壁，常见屯云宿殿阴。",
            "苍蜴吐冰藏暗穴，彩虹收雨出长林。",
            "荒碑磨灭无遗事，犹冠龟跗压翠岑。"
        ],
        "title": "和林次中秘阁题五龙庙",
        "id": "9a4a3e93-0e5a-4775-92d2-fe61005ff377"
    },
    {
        "author": "李复",
        "paragraphs": [
            "古庙荒山暗水云，岁时歌舞感乡民。",
            "几伤谗口方离国，欲悟君心岂爱身。",
            "惨惨飞魂号帝阙，冥冥赍志托江神。",
            "千年自有遗文在，光焰长如日月新。"
        ],
        "title": "屈原庙",
        "id": "4286975d-7a55-46b9-a633-60a469c03e8d"
    },
    {
        "author": "李复",
        "paragraphs": [
            "三年去国苦飘零，满面风沙漫度春。",
            "白日驱车无住客，青山当路亦为尘。",
            "东经卤泽初迎雪，西出蒲关欲问津。",
            "何日投鞭寻旧隠，云间深访牧牛人。"
        ],
        "title": "题解梁驿舍",
        "id": "3e629ac5-ec2f-4e1b-8349-06f5112e9747"
    },
    {
        "author": "李复",
        "paragraphs": [
            "崤陵臯墓几摧轮，秋暮重过白发新。",
            "小雨廉纤能滑径，乱山回互欲迷人。",
            "客心苦厌孤程晚，驿舍频来旧吏亲。",
            "明日问途知更远，又须呼仆待初晨。"
        ],
        "title": "过沔池驿",
        "id": "c8b76f2f-32e5-4708-aaa6-592fd9467387"
    },
    {
        "author": "李复",
        "paragraphs": [
            "表里山川旧楚畿，筑关乘险事皆非。",
            "槎头鱼尽无新语，岘首人亡失隠扉。",
            "云外煮茶僧室静，江边酤酒客帆归。",
            "我来驻节无言久，为爱春流可染衣。"
        ],
        "title": "过襄阳",
        "id": "e7975c35-7313-4c5d-b04d-a372bc80415e"
    },
    {
        "author": "李复",
        "paragraphs": [
            "二年青海困征鞍，归望天威咫尺间。",
            "雨露忽颁西辅印，鸳鸾阻缀紫宸班。",
            "往来扰扰无虚日，应接纷纷祗强颜。",
            "吏责无穷人事拙，梦魂时到旧家山。"
        ],
        "title": "初至郑州",
        "id": "76f1780d-4402-47fe-bb64-e7b2c27311fb"
    },
    {
        "author": "李复",
        "paragraphs": [
            "半夜惊呼府有符，河堧荒邑应军须。",
            "冰生垂血辞乡泪，风涨飞尘出塞车。",
            "千里馈粮人未返，百丁团甲户无余。",
            "天边旁午流星使，更见河桥急羽书。"
        ],
        "title": "过临晋县适调发",
        "id": "948a9c02-4f91-4d77-8ce5-4d95fe80ad4d"
    },
    {
        "author": "李复",
        "paragraphs": [
            "城南旧业访韩符，门掩荒榛老木疏。",
            "阴洞尚寒难驻客，短茅初葺未成居。",
            "崩崖乱竹从欹倒，糁迳飞花不扫除。",
            "旧集远年今散逸，苍碑但刻马鸣书。"
        ],
        "title": "韩退之旧业",
        "id": "5d1083e4-9df6-4d06-8602-ef543d35321d"
    },
    {
        "author": "李复",
        "paragraphs": [
            "竹户深扃满迳苔，芙蓉落尽晓池开。",
            "数番雨势随风去，一片秋光入座来。",
            "已老林蝉余韵断，将归簷燕强飞回。",
            "沙鸥时下知人意，近岸相亲眼不猜。"
        ],
        "title": "八月十六日后池上",
        "id": "ff57acdd-779b-4bfd-b2a9-7462d53a8486"
    },
    {
        "author": "李复",
        "paragraphs": [
            "隠君奕叶为清门，诛茅卜筑岁已深。",
            "池影青苍山堕地，松枝夭矫龙出林。",
            "六月取冰自凿谷，百壶进酒不论金。",
            "阮生熟醉无臧否，今爱遗风杜曲阴。"
        ],
        "title": "种说山居  其一",
        "id": "cb2ad416-8965-41dd-844e-c6848ac1bd2b"
    },
    {
        "author": "李复",
        "paragraphs": [
            "客来稚子出应门，洁洒虚庭屡汲深。",
            "西泽千塍连别岸，南山一带是家林。",
            "泉清野果浮苍玉，灯散灵峰见紫金。",
            "晚日已收凉气动，客归相送步松阴。"
        ],
        "title": "种说山居  其二",
        "id": "cf6d9665-c977-427d-9f16-55db34705a9d"
    },
    {
        "author": "李复",
        "paragraphs": [
            "扰扰谁知巧丧生，惟君智巧不关心。",
            "为能悬解如庄叟，会识真风在汉阴。",
            "闲笑重轻争俯仰，静忘身世任浮沉。",
            "堪嗟混沌亡来久，今独怜君踵息深。"
        ],
        "title": "抱瓮轩",
        "id": "0faca6dc-64da-462e-9c69-976cd13f4f00"
    },
    {
        "author": "李复",
        "paragraphs": [
            "闲原渺渺散疏襟，风舞渊潜自乐生。",
            "春到云山惟杖履，日长天地独柴荆。",
            "百年虽健犹亲药，一饭无多嬾问耕。",
            "常羨子乔仙驭远，笑悲沧海世人情。"
        ],
        "title": "郊居",
        "id": "58c5f2c4-0977-444e-b614-bf2536a74332"
    },
    {
        "author": "李复",
        "paragraphs": [
            "决决清溪漱遶堂，兴来随意转藜床。",
            "畏人野鸟疑花动，收蜜山蜂误酒香。",
            "杏子带须红半抱，药苗退甲绿新长。",
            "风光须是闲时见，身世今欣已两忘。"
        ],
        "title": "三月二十八日园中作",
        "id": "744efa09-e3d2-41a3-8e5c-23d7cb112b30"
    },
    {
        "author": "李复",
        "paragraphs": [
            "雨过深园暑气清，拂云松竹映重阍。",
            "预期节物移承露，自验方书采合昏。",
            "片影有缘聊暂寄，寸心无事得闲论。",
            "风光未信随流转，犹见飞花落酒尊。"
        ],
        "title": "和夏日园中即事",
        "id": "93a292bf-9c5c-4538-94fc-91003febc141"
    },
    {
        "author": "李复",
        "paragraphs": [
            "高树风轻叶影齐，新荷破卷绿犹低。",
            "日长松下少人到，坐久竹间闻鸟啼。",
            "万里惊波逢宝筏，百年病膜快金篦。",
            "虽知赤水遗珠在，问路襄城举世迷。"
        ],
        "title": "园中独坐",
        "id": "c23367e0-1b4d-4102-be96-0bdcd697dc9f"
    },
    {
        "author": "李复",
        "paragraphs": [
            "城近斜临南郭路，地宽分得奉诚园。",
            "垂竿引水穿回径，种竹成阴补坏垣。",
            "晓露不收荷已败，新霜将落柿初繁。",
            "天晴野旷秋风厉，借榻虚堂负午暄。"
        ],
        "title": "李氏园",
        "id": "fa82a733-056a-4550-97fb-53a64e39f240"
    },
    {
        "author": "李复",
        "paragraphs": [
            "伊川北首始知春，问路停骖仆候门。",
            "垂柳万颦梅一笑，苍松四出石双蹲。",
            "高人旧隠家风远，祥兆开先国邑尊。",
            "昔岁往来曾驻跸，从臣遗刻在云根。"
        ],
        "title": "过李氏园",
        "id": "2ab081df-5d80-4e55-998c-e353a7f88c28"
    },
    {
        "author": "李复",
        "paragraphs": [
            "两岁伊川拥传行，往来屡喜访云扃。",
            "四时溪水喧巖石，六月山阴满户庭。",
            "每到似开双眼翳，久居应涤百骸醒。",
            "露香浮座供宾饷，凉叶生风野草青。"
        ],
        "title": "陆浑王秀才园",
        "id": "05b15abc-5003-4de5-ab5a-043ba9a188f6"
    },
    {
        "author": "李复",
        "paragraphs": [
            "密树烟深绿映门，入门清绝隔嚣尘。",
            "须知泽畔行吟客，便是林间散发人。",
            "山色满楼何处尽，花香过酒逐番新。",
            "东风时引闲云到，留作轻阴欲驻春。"
        ],
        "title": "和题屈氏园",
        "id": "2c0a21fe-e818-4f43-9cf3-07596a9ed4c9"
    },
    {
        "author": "李复",
        "paragraphs": [
            "杜曲西游访物华，门前潏水渌涵沙。",
            "南城天近无双誉，北斗魁前第一家。",
            "当日不知龙卧久，今朝空羨桂交花。",
            "高文遗墨皆漫灭，林下祠堂春日斜。"
        ],
        "title": "杜城陈文惠公园",
        "id": "04eeeaf1-0ea6-4033-ba49-51948f330b9a"
    },
    {
        "author": "李复",
        "paragraphs": [
            "九月天高客喜晴，篮舆因兴度溪行。",
            "身逢乐岁留漳浦，心逐秋风入渭京。",
            "日暖登场多稼熟，桑阴具饷野盘盈。",
            "丰年社后多余酒，处处神林箫鼓声。"
        ],
        "title": "和范君武出郊",
        "id": "b7f9fbf3-3f43-4738-bd87-45bdc47d53e7"
    },
    {
        "author": "李复",
        "paragraphs": [
            "溪流古堞带林高，林下行通小水桥。",
            "但有春风催载酒，更无仙凤伴吹箫。",
            "花间鸟散惊藜杖，沼际波回转桂舠。",
            "尘迹寻余思一吊，楚魂飞尽不能招。"
        ],
        "title": "和人游千金公主园池",
        "id": "44894904-35ea-44ee-843e-ccc59f2ff037"
    },
    {
        "author": "李复",
        "paragraphs": [
            "凿地开方断石根，润通草树亦欣欣。",
            "筑基偏傍孤亭阔，引水初从曲径分。",
            "风约落花回近岸，露垂欹竹滴圆纹。",
            "春晴山鸟常来浴，浅处喧喧故作羣。"
        ],
        "title": "后园小池  其一",
        "id": "1c85655c-dd48-40a3-b1a1-62b674b9abb3"
    },
    {
        "author": "李复",
        "paragraphs": [
            "城陬荒僻自开锄，野性难忘水竹居。",
            "岸侧星机搘锦石，波心仙仗立红蕖。",
            "闲中有客唯来鹤，静去无竿不钓鱼。",
            "八卦神灵今可问，玄夫时出御辎车。"
        ],
        "title": "后园小池  其二",
        "id": "be56662d-2a92-468b-8e58-d590589dadea"
    },
    {
        "author": "李复",
        "paragraphs": [
            "丹青岌嶪冠鼇丘，地辟天开洗百忧。",
            "万窍倚空号一噫，八川盘野会千流。",
            "浮云晚日悲余翠，废苑荒陵怨暮秋。",
            "自昔登临思善赋，高吟岂向世间求。"
        ],
        "title": "和韩丞相玉汝登见山阁",
        "id": "09bd9936-5dd5-4666-b71b-8d9a37b723e6"
    },
    {
        "author": "李复",
        "paragraphs": [
            "绝塞初归喜澣休，东城送客偶成游。",
            "山前欲访青兰若，林下初闻黄鷅鹠。",
            "双屦高穷溪水出，一身轻共野云浮。",
            "寄声德操还能否，炊黍吾过为少留。"
        ],
        "title": "游柏谷寺寄范君武",
        "id": "5a7efb21-03f4-456d-82d1-f96a2c301851"
    },
    {
        "author": "李复",
        "paragraphs": [
            "壁间石刻图经在，瀼外祠堂绘像真。",
            "秋去书怀传北客，归时遗曲祠蛮神。",
            "十年口语投荒谪，千里兵戈下峡身。",
            "嗟我南来心迹似，临风把酒寄情亲。"
        ],
        "title": "赋杜子美刘梦得遗事",
        "id": "c0f24788-9ac3-4b6d-94c9-4f256fc9d765"
    },
    {
        "author": "李复",
        "paragraphs": [
            "细羽争飞翠蔓长，窗间留影点绡光。",
            "宁知臂朽专蜩翼，但见心精妙楮芒。",
            "诗学虫鱼增旧谱，药图草木验仙方。",
            "请君放笔开高臆，纵意云龙五色章。"
        ],
        "title": "王谷节推画草虫花竹求诗",
        "id": "e05b962b-e5c4-42a9-95dc-5d5e25c1c58c"
    },
    {
        "author": "李复",
        "paragraphs": [
            "堂前梅树花初徧，露坐看花对夕风。",
            "苦恨夜收春色去，故移灯入素光中。",
            "乱争短发愁边白，清映衰颜酒后红。",
            "醉眼却来寻不见，只疑林月碎玲珑。"
        ],
        "title": "王氏园置烛观梅",
        "id": "1982369c-c57d-49c2-9bc7-c03c4fae2e51"
    },
    {
        "author": "李复",
        "paragraphs": [
            "渭水冰消意始回，肌肤玉雪本仙材。",
            "江南气暖常先见，陇坻山寒不易开。",
            "二月莫伤春色晚，一枝岂待岭边来。",
            "风光切莫轻流转，未放悲云画角哀。"
        ],
        "title": "依韵和秦倅陈无逸观梅",
        "id": "dc9900d8-6d72-49f3-aa95-b4f67196c2ac"
    },
    {
        "author": "李复",
        "paragraphs": [
            "轥藉霜威欲断肌，傲霜挺挺发南枝。",
            "微风披拂香来去，皎月勾添光陆离。",
            "已入鸾台弄粧手，犹存谷口出尘姿。",
            "苦无疏影横斜句，深愧林逋处士诗。"
        ],
        "title": "观梅",
        "id": "9ce41b35-1b5c-4093-aa23-eacc779ab0aa"
    },
    {
        "author": "李复",
        "paragraphs": [
            "漠漠飞香散不收，无言对客似含羞。",
            "虽非雪里孤根暖，却免黄时细雨愁。",
            "争意竞先多浅俗，高情持重自风流。",
            "一株又见垂垂发，肯学江边取次休。"
        ],
        "title": "陈再有诗诮梅开晚戏酬",
        "id": "c4abd0b2-990c-443c-badd-75c9af84116b"
    },
    {
        "author": "李复",
        "paragraphs": [
            "僊人五色鼎中丹，丹养松根叶不添。",
            "云散细风梳碧缕，龙离远峤奋苍髯。",
            "雨衣铁涩封霜甲，露点珠明滴翠纤。",
            "采酿春醪能愈疾，欲求方法检书签。"
        ],
        "title": "和林次中五鬣松",
        "id": "4ec352b5-1b6e-4f2b-a716-d7a5df995916"
    },
    {
        "author": "李复",
        "paragraphs": [
            "当年夹路绿参差，曾拥金舆拂羽旗。",
            "得地偶逃斤斧幸，闻风非与雪霜期。",
            "犹残腊火燔空腹，时有惊雷起蠹枝。",
            "想见妖灵占上象，龟山猎罢旧都移。"
        ],
        "title": "咏槐  其一",
        "id": "953b032e-2e92-4e0b-8a2e-eec2507d1488"
    },
    {
        "author": "李复",
        "paragraphs": [
            "古槐疏惨倚颓墙，病叶先秋已半黄。",
            "封植不知何岁月，彫零今困几风霜。",
            "老根傍出人供爨，蠹腹多穿马系缰。",
            "叹惜他年承爱赏，清阴曾借暑天凉。"
        ],
        "title": "咏槐  其二",
        "id": "e68bf310-fd06-4597-8d6f-6db8a0a6c632"
    },
    {
        "author": "李复",
        "paragraphs": [
            "四月樱桃始烂红，拜章驰驿岁常同。",
            "留都旧事修邦贡，荐庙清朝广孝风。",
            "翠笼摘从西后苑，彩奁进入大明宫。",
            "近臣曾见天颜喜，清晓分颁到省中。"
        ],
        "title": "和进樱桃上宣谕近臣洛中今年进樱桃甚大当日分赐",
        "id": "9e45898a-0940-47ee-a05c-68154c819810"
    },
    {
        "author": "李复",
        "paragraphs": [
            "与世论交独厌数，此君多冗岂无烦。",
            "欲期虚静延清影，莫懒芟除去恶根。",
            "渐见远山开晻霭，更无繁鸟乱黄昏。",
            "直须放手留闲地，别待春雷见子孙。"
        ],
        "title": "和人汰竹",
        "id": "3c16b79a-bd81-4a64-abf9-324c0ae80004"
    },
    {
        "author": "李复",
        "paragraphs": [
            "葛陂龙去已千年，每见遗孙出是间。",
            "未遇严霜怀节久，因生平地立身难。",
            "长崖气润云藏角，暗谷丛深雾养斑。",
            "春晚向空重箨尽，却惊高意不能攀。"
        ],
        "title": "和人笋诗",
        "id": "c0d151d7-dccd-465a-a7a6-05b8476fe8d0"
    },
    {
        "author": "李复",
        "paragraphs": [
            "云表争飞镂玉花，冲烟照水弄光华。",
            "徧粧庭树能多巧，乱入风帘不奈斜。",
            "漠漠杨花迷客径，纷纷蝴蝶满人家。",
            "寒簷向晚凝清滴，乳洞春硝长马牙。"
        ],
        "title": "和周湜雪  其一",
        "id": "f3b0944d-81c8-4ea3-8584-262b8bbe9838"
    },
    {
        "author": "李复",
        "paragraphs": [
            "六合天人竞散花，坐惊门地亦清华。",
            "川原霁后龙鳞出，岛屿平时鸟篆斜。",
            "秀发园林春万里，寒生楼观月千家。",
            "待看阳律还暄早，破润乘凌见翠牙。"
        ],
        "title": "和周湜雪  其二",
        "id": "56262624-9197-4d6f-b14c-fb3c6c7b0b47"
    },
    {
        "author": "李复",
        "paragraphs": [
            "暮飚作气动长林，渴意经时恨未深。",
            "乱学飞花穿竹户，散摇清影落池心。",
            "生憎拂面轻难改，更觉冲风薄未任。",
            "狡兔但从开几穴，韩卢会逐晓踪寻。"
        ],
        "title": "和周湜雪  其三",
        "id": "32b21a40-c50f-4c17-9a8d-700a3d773dc5"
    },
    {
        "author": "李复",
        "paragraphs": [
            "毰毸乱舞出烟林，落久临阶试浅深。",
            "平尽高低宽眼界，放开虚白见天心。",
            "狂倾月窟愁将竭，厚压坤舆恐未任。",
            "润泽功成本无迹，便回春意欲同寻。"
        ],
        "title": "和周湜雪  其四",
        "id": "28687c45-a043-48e8-b3f7-033add8208df"
    },
    {
        "author": "李复",
        "paragraphs": [
            "玉花清晓作余寒，云暗重城晻霭间。",
            "初逐细风飞寂寂，旋随小雨润斑斑。",
            "万家灯火方行乐，九陌轮蹄肯放闲。",
            "向晚霁开斜照在，门前柳色未藏山。"
        ],
        "title": "和朱给事上元早雪",
        "id": "d8004552-8317-41e2-80f9-9e4f122ea788"
    },
    {
        "author": "李复",
        "paragraphs": [
            "闰余随腊报迎春，便觉勾芒令有神。",
            "流转光阴频著物，峥嵘岁序苦惊人。",
            "花装宝蜡余枝弱，菜点彫盘小绿匀。",
            "从此试听枝上鸟，渐传芳信语言新。"
        ],
        "title": "和孙俣朝奉立春",
        "id": "ee3d5eb6-e69b-4fc5-a531-c79818f4c7ae"
    },
    {
        "author": "李复",
        "paragraphs": [
            "东郊日日唤春催，得意晴天浩荡来。",
            "病客强因寒食起，新花不为老人开。",
            "尘埃边叟抛书卧，鼓吹山翁倒载回。",
            "欲问湖光几时浄，试容扶杖独徘徊。"
        ],
        "title": "梁元彬招池上府会辞之以诗",
        "id": "090a1e84-c047-41d9-aafc-59899f81153f"
    },
    {
        "author": "李复",
        "paragraphs": [
            "重云宿霭风收尽，千丈银毫吐海涯。",
            "露气洗开青玉阙，龙宫浮出白莲华。",
            "寒惊栖鹊翻庭树，阴引灵珠耀浦沙。",
            "我是幞巾修月手，玉皇应许上仙槎。"
        ],
        "title": "和郭户部中秋月",
        "id": "bbb1bd4a-bd9f-4929-b722-918146cbe8bb"
    },
    {
        "author": "李复",
        "paragraphs": [
            "崇轩写物体模分，爽拔风携颢气升。",
            "王粲消忧思眺听，本初持饮涤烦蒸。",
            "金乌不转铜壶箭，碧碗时分玉井冰。",
            "每见喜公如玉雪，更因执热服吾膺。"
        ],
        "title": "潞守欧阳叔弼召登鼎轩暑饮",
        "id": "7d9d0489-3929-4748-b8e3-d84552aef580"
    },
    {
        "author": "李复",
        "paragraphs": [
            "古制虽存事一新，奇峰时作火云升。",
            "凭风高栋能虚爽，欲雨炎天故鬰蒸。",
            "适意浮沉多野果，热中咀嚼喜清冰。",
            "别裁伪体亲风雅，若比阴铿岂敢膺。"
        ],
        "title": "再和叔弼暑饮",
        "id": "9ef5d7bf-4ece-4e83-8628-6aab5d9b74e9"
    },
    {
        "author": "李复",
        "paragraphs": [
            "墨客高吟动碧云，蒉桴轻笑鼓雷阍。",
            "千寻自分遗樗散，百和何堪借枣昏。",
            "按剑夜光惊暗掷，挥絃流水喜新论。",
            "久闻逸兴须酣发，愿看长虹出渌尊。"
        ],
        "title": "答晦叔求饮",
        "id": "eb2a2cb8-0f0c-4468-950c-97e9ad7da32d"
    },
    {
        "author": "李复",
        "paragraphs": [
            "千里人怀闵旱心，轻将岁事叩天阍。",
            "骤倾江海繁声合，尽涤山川沴气昏。",
            "官责时丰聊共喜，归休兴动欲谁论。",
            "更思田父相邀乐，步屧春风倒社尊。"
        ],
        "title": "和江晦叔喜雨",
        "id": "17b0c662-3202-4863-b658-641383ab8988"
    },
    {
        "author": "李复",
        "paragraphs": [
            "喜雨高吟夜不眠，飘飘秀句选青钱。",
            "已推覆斗占穰岁，谁事操豚祝下田。",
            "满泽新秧初放溜，连云高树欲生烟。",
            "未知美价堪多少，洗尽人间苦暍天。"
        ],
        "title": "和朱公掞给事喜雨",
        "id": "9b6e1e00-47d9-4db0-a8fc-4e7acbbf1461"
    },
    {
        "author": "李复",
        "paragraphs": [
            "经岁相期尽赏心，虚堂有客阻趋尘。",
            "登楼君似庾老子，挟策我为臧丈人。",
            "清据胡床兴不浅，来寻奇字夜相亲。",
            "莫言糟粕无佳味，未许桓公媿斲轮。"
        ],
        "title": "中秋客至不赴郡会次范君武韵",
        "id": "86276c17-4bcc-4908-b5ce-b7b2644c00b7"
    },
    {
        "author": "李复",
        "paragraphs": [
            "枯虾干栗排野盘，拥炉酌酒儿女筵。",
            "却愁诘朝祗明日，便数今宵为去年。",
            "瞻星惟恐斗柄落，续膏更愿灯花燃。",
            "小痴老怯坐自笑，无补漫废通夕眠。"
        ],
        "title": "和李献甫守岁",
        "id": "374cc20c-8722-407a-8ef4-398a2de4ea06"
    },
    {
        "author": "李复",
        "paragraphs": [
            "山光娱客古城东，云散春阴望处空。",
            "畏影戏鱼依藻绿，避人飞鸟动巖红。",
            "林间野坐分溪石，岸曲晴行喜水风。",
            "旧事共高文字饮，新游尽寄语言中。"
        ],
        "title": "次韵鲜于之武游南谷",
        "id": "f8ac111f-705a-4590-889f-b38975805c61"
    },
    {
        "author": "李复",
        "paragraphs": [
            "第五桥东潏水滨，山红漫漫绿纷纷。",
            "溪边童子风雩舞，林外先生植杖耘。",
            "高论但谈双树法，胜游将步五峰云。",
            "东轩夜久清无寐，山雨初从叶上闻。"
        ],
        "title": "芸叟召杜城晚饮遂宿于东轩欲同游五台寺有诗因和其韵",
        "id": "64031976-1752-434b-9dfa-ff3a64d9d4f0"
    },
    {
        "author": "李复",
        "paragraphs": [
            "浮云飘忽竟多姿，苍狗须臾化白衣。",
            "对客莫思扪蝨语，乘风且共跨鲸归。",
            "巖巖清壁三千仞，鬰鬰寒松四十围。",
            "君看时光易流转，新霜高叶又朝稀。"
        ],
        "title": "次马承议韵",
        "id": "25c7e7e4-c5d2-40d3-bafd-fedbd026209c"
    },
    {
        "author": "李复",
        "paragraphs": [
            "南北相望已十年，白头相见喜留连。",
            "风埃异国君多感，朱墨劳心我自怜。",
            "事可寸心能有几，生无百岁漫忧千。",
            "一闻新赋思归去，韦杜溪边访旧田。"
        ],
        "title": "依韵答俞承议",
        "id": "304c3ace-fb94-46ba-9f88-249c6c363973"
    },
    {
        "author": "李复",
        "paragraphs": [
            "人生飘荡若浮云，邂逅乘风忽聚羣。",
            "嗟我淹留今倦宦，喜君倾倒细论文。",
            "扬舲觉海宗提印，授钺诗坛勇冠军。",
            "荒学漫劳无所得，鼻端聊假一挥斤。"
        ],
        "title": "次韵李忱承议所惠诗",
        "id": "4ca1da58-e6b0-41a3-95d5-9be67c14b81a"
    },
    {
        "author": "李复",
        "paragraphs": [
            "万里飞香入晋山，高真秘箓露谈端。",
            "春雷发地巖惊绿，夜鹤飞坛鼎转丹。",
            "仙桂清风生两腋，玉壶五色抱神丸。",
            "虚谈论罢无尘事，林外娟娟月半残。"
        ],
        "title": "和胡漕鬭茶分药",
        "id": "b5a2590b-6be2-4fad-a872-e1a23c24d64f"
    },
    {
        "author": "李复",
        "paragraphs": [
            "芸阁磨铅勘旧经，昔闻同舍此同升。",
            "九楹置榻从颓偃，百尺浮空远湿蒸。",
            "玉鲙堆盘鱼胜雪，绿荷倾饮酒凝冰。",
            "家风牢落承推奖，深愧龙门昔有膺。"
        ],
        "title": "和成季",
        "id": "0da2fc79-587d-4f95-9799-8726781aa317"
    },
    {
        "author": "李复",
        "paragraphs": [
            "云路天门白日开，岂无松桂出蒿莱。",
            "于斯未信诚可矣，如或知尔何以哉。",
            "铿然舍瑟有异撰，岂必读书无取裁。",
            "业广惟勤今汝画，覆篑不止须崔嵬。"
        ],
        "title": "依韵和南子强",
        "id": "c2b9effb-1aa2-47c4-8fea-e42664e75732"
    },
    {
        "author": "李复",
        "paragraphs": [
            "潏水桥边纵客车，去天尺五访寻初。",
            "按图韦杜风烟在，遗址隋唐锦绣余。",
            "雨后晚花寒寂历，霜前老树半彫疏。",
            "松间有酒来招我，远约相依造隠庐。"
        ],
        "title": "和刘丈招与康集同游韦杜",
        "id": "b0f2cbc7-5d2d-434f-b732-c9b2b0bb41c2"
    },
    {
        "author": "李复",
        "paragraphs": [
            "溪园经岁不曾开，逸兴何妨候客回。",
            "春色堂堂辞我去，暑风咄咄逼人来。",
            "追凉故绕池边树，分坐时侵石上苔。",
            "皂盖归城鱼鸟乐，更延虚静独徘徊。"
        ],
        "title": "和尹宗闵书记四月二日候客溪上潞守李献甫具饭有诗",
        "id": "23ce0ae0-36d7-40a7-96e0-1a1e74040b9c"
    },
    {
        "author": "李复",
        "paragraphs": [
            "郑公赋政鬓如丝，符竹新分晋水湄。",
            "招客远郊常置驿，论文古训旧笺诗。",
            "汉庭行曳尚书履，泾谷曾刊隠士碑。",
            "今日湖亭共游汎，追怀子美昔同时。"
        ],
        "title": "酬汾守郑大夫",
        "id": "4042a548-b7b0-4797-8393-b0231adbe8ac"
    },
    {
        "author": "李复",
        "paragraphs": [
            "挂壁清羸金粟像，映窗性相净名经。",
            "门前野水流绕舍，雨后绿槐阴满庭。",
            "凉簟醒心须稍健，好风吹鬓欲重青。",
            "此间真境谁宜到，更有珍茶一种灵。"
        ],
        "title": "暑中即事",
        "id": "e20f5a0c-d2e5-455f-be97-9c62e34e9498"
    },
    {
        "author": "李复",
        "paragraphs": [
            "一室萧然不受尘，帘垂疏竹映深门。",
            "拥衾调气烦呼吸，据案翻书费讨论。",
            "南郭子綦初丧我，毗耶摩诘已忘言。",
            "尽传息虑何须息，窍凿无伤混沌存。"
        ],
        "title": "静坐",
        "id": "0bb564ce-ab8b-459c-8efe-0c4579796c4d"
    },
    {
        "author": "李复",
        "paragraphs": [
            "华严法界出诸天，帝网重重绝世缘。",
            "昔有高僧开宝刹，今留飞阁耸琼田。",
            "身游色相无穷境，心悟虚空不住禅。",
            "碧眼胡人香一炷，分来今欲对师燃。"
        ],
        "title": "和刘君俞游华严寺谒文禅师  其一",
        "id": "a6bd0f3e-549f-49c8-8b3e-ff0a5fee76fa"
    },
    {
        "author": "李复",
        "paragraphs": [
            "灵山胜致古今同，下种开花一线通。",
            "岘首道安酬凿齿，江西马祖对庞翁。",
            "圆珠迥耀千渊黑，滴乳微倾六斛空。",
            "我有宿缘香火念，闲来相与论幡风。"
        ],
        "title": "和刘君俞游华严寺谒文禅师  其二",
        "id": "7498a698-b0dc-496f-a393-53fa666e6089"
    },
    {
        "author": "李复",
        "paragraphs": [
            "八月秋高肺病苏，深居吾亦爱吾庐。",
            "晚风剡剡初衣裌，白发萧萧不满梳。",
            "困著藜床眠北牖，远飞蝶梦访清都。",
            "觉来闻有云山兴，亲写新诗欲起予。"
        ],
        "title": "暑退病起沐罢倦卧得芸叟诗招为草堂紫阁之游酬以来韵",
        "id": "260aa0f1-f13b-41a7-bf87-a8d981cc364c"
    },
    {
        "author": "李复",
        "paragraphs": [
            "默默穷年逐众行，杯坳浮芥竟何成。",
            "交游似梦逢还去，世事如尘扫更生。",
            "未访故溪舟一叶，空嗟短发雪千茎。",
            "病衰易感伤摇落，一夜西风枕上惊。"
        ],
        "title": "酬晋倅徐发承议",
        "id": "388460e0-cdec-4970-85c2-16afa6ddb764"
    },
    {
        "author": "李复",
        "paragraphs": [
            "西北秋风动碧云，经年忽忽惨离羣。",
            "去辞北阙投新绶，归老东山缀旧文。",
            "诗遇惠连须长价，书从阿买可张军。",
            "平生胜理思悬解，糟粕徒观愧运斤。"
        ],
        "title": "天辅归休再用前韵并其弟恪子勉所和诗见寄再酬之",
        "id": "4cf1abc4-97d3-4462-9a12-570ce480efe6"
    },
    {
        "author": "李复",
        "paragraphs": [
            "杜曲樊川旧化城，东西相峙两牛鸣。",
            "巖前宝塔藏遗烬，殿里长灯续旧明。",
            "万法分流皆有相，一心息妄自无生。",
            "丛林是处经行徧，会向东山记姓名。"
        ],
        "title": "同君俞自牛头寺至兴教院又会文师",
        "id": "23ccb2d4-85ed-4863-aa9e-d9061f9165c9"
    },
    {
        "author": "李复",
        "paragraphs": [
            "灵源独耀脱根尘，岂论空身与色身。",
            "若论有无宁见法，须知开悟不因人。",
            "病瘖得味难形语，走饿还家忽忘贫。",
            "薪火相交多少险，烦师与众指迷津。"
        ],
        "title": "赠楷长老",
        "id": "75ca6c19-cdcc-4868-8754-60682fd3455d"
    },
    {
        "author": "李复",
        "paragraphs": [
            "金轮风火转无涯，震旦观光渡海沙。",
            "八万言诠归贝叶，三千世界聚莲花。",
            "有缘禽鸟来波第，随喜天人尽木叉。",
            "今古少林风月在，闭门常御白牛车。"
        ],
        "title": "天竺僧金总持",
        "id": "02ada52a-df6a-4327-847a-550d7538c47d"
    },
    {
        "author": "李复",
        "paragraphs": [
            "应感随缘各有因，一源真寂自无尘。",
            "须知此物非他物，能悟前身是后身。",
            "叔子探环乔木在，房公发石旧书新。",
            "区中谁是王文度，证印曾逢竺上人。"
        ],
        "title": "蔡元度话其子能言前世事江晦叔有诗次韵  其一",
        "id": "350ff880-e38c-47b6-b004-fb73e6db3e39"
    },
    {
        "author": "李复",
        "paragraphs": [
            "往来积习几生身，石上精魂世共闻。",
            "北涧水通南涧水，南山云绕北山云。",
            "光含众色珠常静，影入千溪月不分。",
            "试向道人谈实相，神奇腐臭但纷纷。"
        ],
        "title": "蔡元度话其子能言前世事江晦叔有诗次韵  其二",
        "id": "b05c3491-9b3a-4541-98ec-5342c750c934"
    },
    {
        "author": "李复",
        "paragraphs": [
            "朱絃曾闻三叹曲，青松自长千岁枝。",
            "意来是有我辈语，佳处只应能者知。",
            "旧心洗尽万斛水，新愁谁争半额眉。",
            "清兴飘飘仙奕奕，欲游天外戏云螭。"
        ],
        "title": "次韵钱穆父内翰题刘掾诗集",
        "id": "995ebc75-afaf-43d2-930a-c04cf141c3fa"
    },
    {
        "author": "李复",
        "paragraphs": [
            "城下清溪照病容，溪边开席豆笾丰。",
            "故应举酒殷勤处，欲慰疏花索莫中。",
            "短发萧萧羞帽侧，强颜咄咄学书空。",
            "青山行卜他年乐，深结茅庐访德公。"
        ],
        "title": "依韵酬张公燮",
        "id": "9f0f8078-db9a-46f8-8f40-27cc5207132c"
    },
    {
        "author": "李复",
        "paragraphs": [
            "不见吟翁近十年，驿亭相遇两欣然。",
            "旋临野岸烹河鲤，賸向邻家送酒钱。",
            "对雨张灯留夜榻，傍篱系柳泊归船。",
            "此生自断君休问，早晚须芸杜曲田。"
        ],
        "title": "次韵李信叔",
        "id": "beec4971-802e-44b0-99d4-71c8feacbdf2"
    },
    {
        "author": "李复",
        "paragraphs": [
            "骎骎长路倦羸骖，搔首飞尘苦战酣。",
            "猿过故山惊晓帐，苔生旧钓暗秋潭。",
            "土风膏润田耕熟，物意清幽井汲甘。",
            "一别几年劳客梦，会携藜杖破晴岚。"
        ],
        "title": "和徐发承议怀归",
        "id": "5048da1d-a027-464a-9418-194b6424aa28"
    },
    {
        "author": "李复",
        "paragraphs": [
            "妙语飘飘慰旅穷，自怜饥味得甘丰。",
            "朱絃恨废高山久，明月惊投按剑中。",
            "垂翅为逢勍敌勇，倾囊但媿鄙夫空。",
            "相从知便忘形迹，一鹗先曾玷至公。"
        ],
        "title": "和胡吏部醇夫",
        "id": "6ecfeb8d-e94a-459d-9704-fcd6d814b902"
    },
    {
        "author": "李复",
        "paragraphs": [
            "朱绂翩翩别乘行，候人楚语喜秋晴。",
            "君山木落洞庭阔，帝子魂归湘水清。",
            "曾叹选官称一字，旧闻世誉重三明。",
            "餟醨若访垂纶客，苇岸夷犹鼓枻声。"
        ],
        "tags": [
            "洞庭湖"
        ],
        "title": "依韵酬蔡阳叔赴永倅留别",
        "id": "8f8b6d7f-2b47-4705-a825-5fe4ed15bc20"
    },
    {
        "author": "李复",
        "paragraphs": [
            "相逢莫厌重留连，邂逅浮云只偶然。",
            "前日一樽穷乐事，今朝千里感流年。",
            "尘侵遗迹留漳水，风入高吟动蜀鞭。",
            "锦鲤往来出江浦，应传秀句满嘉川。"
        ],
        "title": "次韵吕元钧给事嘉川驿来诗",
        "id": "1b4cb009-ee08-4a8e-b2cd-3b08478d7985"
    },
    {
        "author": "李复",
        "paragraphs": [
            "湖亭独往客初归，春去春来尽不知。",
            "新竹出梢才放箨，断蒲经雨别生枝。",
            "山寒藏雪生云湿，风送飞鸥过水迟。",
            "却笑偷闲得忙事，自寻邻叟问钩丝。"
        ],
        "tags": [
            "西湖"
        ],
        "title": "送客至西湖",
        "id": "ce1d861f-6fc9-4835-a909-bf25b76f317a"
    },
    {
        "author": "李复",
        "paragraphs": [
            "南北飞鸿迹影孤，青衫相见十年余。",
            "中铨简士归绳墨，小邑沉才谨簿书。",
            "游刃屠龙传世学，飞章荐鹗待公车。",
            "太平藻绘须文彩，今日何人诵子虚。"
        ],
        "title": "吴安老罢制举赴安吉任",
        "id": "caffe99e-69cd-47c5-b24c-cdc9cf7d0c18"
    },
    {
        "author": "李复",
        "paragraphs": [
            "蔼蔼长空春已归，东风犹在绿杨枝。",
            "故人错莫送行处，流水苍茫无住时。",
            "汾上先生能理曲，河滨退老喜论诗。",
            "闻君此去追高躅，应忘青衫簿领卑。"
        ],
        "title": "送卫奕之西河任",
        "id": "0c6daa3a-4c39-4a45-895d-a22cd0fb7e3f"
    },
    {
        "author": "李复",
        "paragraphs": [
            "瘦马骎骎渡洛行，东风莫著褐衣轻。",
            "为嫌愁梦能催老，故懒题封去问程。",
            "千仞会游悬水急，五浆须信客心惊。",
            "明朝我向壶关路，待约归缨共濯清。"
        ],
        "title": "送孙甥",
        "id": "b495742f-556b-4054-ab7f-19985b0c8296"
    },
    {
        "author": "李复",
        "paragraphs": [
            "我居杜陵君淮东，平生南北马牛风。",
            "云山一日邂逅见，草木千里臭味同。",
            "今朝归心逐社燕，他日付书随春鸿。",
            "不堪立马向日暮，索莫酒散秋堂空。"
        ],
        "title": "送张景纯",
        "id": "e1e03cce-9c5e-46fa-8104-f61559d62529"
    },
    {
        "author": "李复",
        "paragraphs": [
            "聊为五斗陶元亮，却爱三龙邴曼容。",
            "蕙帐晓空惊怨鹤，客衣夜薄感寒蛩。",
            "江边朝露半红叶，天际晚晴多碧峰。",
            "漠漠长空何处尽，双凫飞去晓云重。"
        ],
        "title": "送赵侗承议致仕归",
        "id": "523ae7d9-daea-4953-8ff8-0d03d8112de2"
    },
    {
        "author": "李复",
        "paragraphs": [
            "北游汗漫遗玄珠，烟愁雾泣啼芙蕖。",
            "兴来便脱上方屐，归去重修繁露书。",
            "一梦百年依幻宅，五湖千里御风舆。",
            "家山芋栗应常熟，坐看朝三戏众狙。"
        ],
        "title": "送董亿朝奉",
        "id": "6ac58a0a-0c0b-4769-bed1-a99c02e9c315"
    },
    {
        "author": "李复",
        "paragraphs": [
            "前生问学仰前修，亲发星星禄始谋。",
            "千里束书来北阙，一朝怀牒走南州。",
            "荷衣未改斑衣戏，斗米聊宽负米求。",
            "想见江神能世态，开帆风满送归舟。"
        ],
        "title": "送阳孝章户曹",
        "id": "ef97b698-ec6b-415d-a592-e26ef95231fa"
    },
    {
        "author": "李复",
        "paragraphs": [
            "秋风萧索塞云黄，白发青衫应辟章。",
            "曾说穰侯常畏客，今观毛遂欲投囊。",
            "雁门旧障云松尽，离石新城垅谷荒。",
            "想有高谈开玉帐，尊前妍论洒珠光。"
        ],
        "title": "送人从辟",
        "id": "8cdbeb12-1499-4db8-9db7-31047214b7c5"
    },
    {
        "author": "李复",
        "paragraphs": [
            "初伏青蒲拜皂囊，忽驱五马下潇湘。",
            "入承上合尚书牒，分掌中铨吏部郎。",
            "焚藁旧垣犹寂寞，拱枢列宿顿辉光。",
            "闻归未便能倾倒，五日朝班得缀行。"
        ],
        "title": "李无玷自左正言出守永州召为吏曹外郎尚阻叙旧先贻此诗",
        "id": "24785073-ea79-4899-8088-b52fa8d05dd0"
    },
    {
        "author": "李复",
        "paragraphs": [
            "白日高悬照九垓，天门欲上却飞回。",
            "虽闻西蜀题桥去，未放东都走马来。",
            "丰剑有神须会合，荆珉蕴璞且徘徊。",
            "明年八翮乘风起，一振鹏程九万开。"
        ],
        "title": "用周作韵送范忱夫举归",
        "id": "aca9ffb9-1e29-423a-9537-2280b8af6d7a"
    },
    {
        "author": "李复",
        "paragraphs": [
            "瘴雨蛮烟远蔽空，只将谈笑荡羣凶。",
            "旌旗夜卷妖星殒，鼓角秋高杀气雄。",
            "已喜张良还灞上，更须龚遂守闽中。",
            "凯歌声动天颜喜，金虎三珠拟报功。"
        ],
        "title": "赠张万户征闽凯还",
        "id": "dce79a45-a6e9-413c-a666-848adf1e914d"
    },
    {
        "author": "李复",
        "paragraphs": [
            "国门一别四经秋，新命恭承自冕旒。",
            "碧落神仙来禁闼，青天云雾隔皇州。",
            "孔鸾笔下鶱光翠，泾渭胸中有品流。",
            "闻说丝纶推世誉，佩声好听上鳌头。"
        ],
        "title": "寄吏部王侍郎",
        "id": "b7fa72eb-c2e6-40ca-b6dc-bcaea7500edc"
    },
    {
        "author": "李复",
        "paragraphs": [
            "日月沄沄不可追，神奇腐臭略无遗。",
            "一丘一壑能谁过，相煦相濡莫我知。",
            "强聒睢盱何所补，雄夸凌厉亦奚为。",
            "秋来春去寻常事，安得干坤独尔私。"
        ],
        "title": "答董天隠推官",
        "id": "49d98b63-e1f3-47ba-85e5-f3fa94a44252"
    },
    {
        "author": "李复",
        "paragraphs": [
            "萧条寒邑古风深，应叹光阴恨陆沉。",
            "莫厌荒山轻廪粟，须思美政慰民心。",
            "门连露草常封印，吏散秋堂静试琴。",
            "欲约仙凫终未得，东城何日听车音。"
        ],
        "title": "答潞城令谷大同",
        "id": "8af495aa-c78a-4497-a7d1-792103889538"
    },
    {
        "author": "李复",
        "paragraphs": [
            "少轻纨绮袭箕裘，力学从容与我谋。",
            "择友卜商能胜赐，舞风曾点自殊由。",
            "去乘汴水春舟疾，行过龟山楚客留。",
            "千里有声如寄我，须寻临潏旧林丘。"
        ],
        "title": "酬张法掾翼求侍养归",
        "id": "93e40265-fde2-4857-abed-4e06c75d6d8e"
    },
    {
        "author": "李复",
        "paragraphs": [
            "晓路髯翁已我先，清时有味独君偏。",
            "柳深门掩径未扫，花落鸟啼人尚眠。",
            "颠倒著衣惊应客，咄嗟解榻遽张筵。",
            "云开日影斜阊阖，怅望归程急马鞭。"
        ],
        "title": "谒冷朝奉路逢王才元舍人同往",
        "id": "8a371c5f-816a-4026-a639-7d0d26e1f8f9"
    },
    {
        "author": "李复",
        "paragraphs": [
            "绝域经秋自乞还，粉闱春得缀星班。",
            "诏趋龙幄登文陛，恩捧芝函入道山。",
            "曲学岂知新说美，苍颜难伴后生闲。",
            "闻君此地淹徊久，怅望当年未及攀。"
        ],
        "title": "答李成季贺授直秘阁",
        "id": "3e0f79b8-6921-4e75-a21a-35aa9272992f"
    },
    {
        "author": "李复",
        "paragraphs": [
            "归风何急动征车，几夕相逢意有余。",
            "绿暗河桥冰泮后，云藏山径雪晴初。",
            "登门曾上千重峻，游刃将惊万窾虚。",
            "他日再来宁可约，北鸿时付一行书。"
        ],
        "title": "酬李公寅留别",
        "id": "a5f87019-54c9-42f2-9cb4-0da73322ae01"
    },
    {
        "author": "李复",
        "paragraphs": [
            "半年渔浦巴城守，两任云台太华宫。",
            "岂欲背时聊免俗，但能省事略成风。",
            "玉泉古刹须留客，峡水安流好向东。",
            "祖帐联翩催棹急，临溪洒泪落丹枫。"
        ],
        "title": "别夔州众官",
        "id": "713208f6-5b3e-4a2d-88bd-7b121d78cbde"
    },
    {
        "author": "李复",
        "paragraphs": [
            "去岁书传叹鹡鸰，新诗甚喜字纵横。",
            "龟虽有智犹罹网，雁为能鸣得免烹。",
            "须信箧中多谤语，莫矜堂上有奇兵。",
            "滔滔天下常如此，无慕功名取次行。"
        ],
        "title": "卫奕其兄被劾得雪惠书及诗",
        "id": "3dcc6f3b-e49e-4f8a-9f3d-b896e5bd4dd0"
    },
    {
        "author": "李复",
        "paragraphs": [
            "子墨文章不自珍，连编大轴弃如尘。",
            "久收幽履安巖谷，但见高名出搢绅。",
            "欲寄远书寻素舸，今逢佳士得朱轮。",
            "放谈可讲平生学，新传行观尽获麟。"
        ],
        "title": "寄朱约之",
        "id": "25c983b4-5b61-49e9-88e0-baa0c55d570c"
    },
    {
        "author": "李复",
        "paragraphs": [
            "去乡甲子四十二，归路山川九百三。",
            "长河无鲤来东北，远梦随月转西南。",
            "簷花雨落春独酌，窗竹灯寒夜对谈。",
            "石上精魂能阅世，欲寻前事兴方酣。"
        ],
        "title": "寄旧同游",
        "id": "433b7e46-383c-4508-adfc-e8b3c0f71cea"
    },
    {
        "author": "李复",
        "paragraphs": [
            "飘飘仙驭出蓬莱，时节新阳动琯灰。",
            "庆阀拱魁三象近，祥源引派九天回。",
            "磻溪龙虎家璜在，申国风云旧岳开。",
            "闻说清台占异事，弧南星步入中台。"
        ],
        "title": "吕司空寿",
        "id": "c0eadddb-e01f-4451-ab95-7e408dd8487d"
    },
    {
        "author": "李复",
        "paragraphs": [
            "不计无成与有成，但能偿足百年心。",
            "喜营美酿多栽秫，广蓄奇书尽散金。",
            "三代遗文钟鼎古，五湖秋意画图深。",
            "超然真趣谁能识，目送孤鸿抚素琴。"
        ],
        "title": "赠吴德秀隠士用来韵",
        "id": "dcf56af2-6015-4270-babc-5e1a28ba4542"
    },
    {
        "author": "李复",
        "paragraphs": [
            "形影何尝问主宾，真风满户养颓龄。",
            "不从田父迷回驾，但有渔人笑独醒。",
            "闲摄高云游沆瀣，静收浮气借光灵。",
            "出门无事谁相喜，只对秋山满眼青。"
        ],
        "title": "答人见赠",
        "id": "cba58b96-8c76-4d11-bc49-b7aadfbc09db"
    },
    {
        "author": "李复",
        "paragraphs": [
            "绥城古语刻兜鞬，何事求犀近水燃。",
            "乡里后生轻宿学，朝廷新诏急遗贤。",
            "风回夜月开重晕，骊睡神珠出九渊。",
            "今日秋臯闻鹤唳，茂先方议斸龙泉。"
        ],
        "title": "答范轲",
        "id": "bf690b59-6bc4-4098-a488-4bd54204ff05"
    },
    {
        "author": "李复",
        "paragraphs": [
            "山川错莫不逢春，京洛空多满马尘。",
            "李渤请归聊见志，鲁褒著论久知神。",
            "怀沙曾愧垂纶客，击磬兴嗟荷蒉人。",
            "向老愈怜筋力弱，空伤涸辙泣穷鳞。"
        ],
        "title": "答李成季",
        "id": "cb50ffce-7ff3-484e-bcfe-e7094a28a987"
    },
    {
        "author": "李复",
        "paragraphs": [
            "腊前曾约走新春，春到无端绝塞行。",
            "戍卒催完灯下甲，急烽连入雪中城。",
            "万夫扰扰争分饷，一饭匆匆岂暇羹。",
            "自叹东西求斗禄，兵戈已过十年生。"
        ],
        "title": "答李公蕴",
        "id": "04b47ada-4db6-4c3e-8035-db2ff517843d"
    },
    {
        "author": "李复",
        "paragraphs": [
            "早岁逢予叹陆沉，东风还更枉华音。",
            "五蹄一角必殊相，八跪二螯多躁心。",
            "众惜伏辕伤骏骨，自惭跃冶匪祥金。",
            "抟风敢效垂天翼，但乐孤巢寄旧林。"
        ],
        "title": "答彭同年劝应贤科",
        "id": "cef8df5b-a13a-47d2-b09a-3ae165bf44c6"
    },
    {
        "author": "李复",
        "paragraphs": [
            "志学长年患小成，五言今喜继家声。",
            "因君笔墨多新语，满路云山得美名。",
            "才业未堪高卧显，篇章自欲以文鸣。",
            "归时正是春风好，拥辔应教取次行。"
        ],
        "title": "答李昼宣德示诗卷",
        "id": "b140094d-345d-44dc-8d15-e8f79d5886c8"
    },
    {
        "author": "李复",
        "paragraphs": [
            "少年书卷是生涯，白屋清朝自起家。",
            "数上封章思有补，一生悃愊静无华。",
            "初瞻玉节星轺下，俄见铭旌粉篆斜。",
            "天理冥冥谁可度，但伤零落掩淮沙。"
        ],
        "title": "哀秦金部",
        "id": "46075d70-fc00-4f57-b35d-e91fbf413ba8"
    },
    {
        "author": "李复",
        "paragraphs": [
            "家声昔冠秦中望，妇学今传颍上风。",
            "百岁流光方过半，新春逝水忽驰东。",
            "丹山凤泣归巢冷，寒月乌啼反哺空。",
            "他日拂絃悲旧曲，应将哀恨寄孤桐。"
        ],
        "title": "王夫人挽词  其一",
        "id": "4e5cbfe3-e8b4-469e-ae56-69812556dfdc"
    },
    {
        "author": "李复",
        "paragraphs": [
            "鬰鬰佳城颍水涯，素旌今见出重扉。",
            "不逢玉鼎仙丹转，忍见春风画翣归。",
            "马鬣起封占鹤表，锦书赐邑得乌衣。",
            "须知千古芳魂在，漠漠孤云岭上飞。"
        ],
        "title": "王夫人挽词  其二",
        "id": "a56af273-8c91-45d2-8279-6bc4d499da06"
    },
    {
        "author": "李复",
        "paragraphs": [
            "筮仕西州佐邑时，高才不厌簿书卑。",
            "清修与众初难合，真节当朝晚始知。",
            "谏苑尘埃多旧藁，佛宫粉绘有生祠。",
            "与君家世重重契，祖奠灵车涕满颐。"
        ],
        "title": "吊朱给事",
        "id": "4f425e30-850a-4d35-889b-46e32abd26f2"
    },
    {
        "author": "李复",
        "paragraphs": [
            "真长世誉贤兄弟，棠棣名斋为学诗。",
            "华厦何妨因旧址，春风不老是仙枝。",
            "攀条渐见传芳远，和气先从近本知。",
            "顾我彫零长吊影，感今徒益鬓如丝。"
        ],
        "title": "棣华斋",
        "id": "ab4fb5c9-2124-4beb-93b0-0942c29c08cd"
    },
    {
        "author": "李复",
        "paragraphs": [
            "绿遶随城潏水流，百年那免问菟裘。",
            "泉甘易汲能蠲疾，土沃翻耕每报秋。",
            "欲托高人论地券，共期他日老渔舟。",
            "归身未到心先到，得此余无一事求。"
        ],
        "title": "托人求田",
        "id": "48934004-6253-40af-822f-8d04edbf6db0"
    },
    {
        "author": "李复",
        "paragraphs": [
            "残编断简事寥寥，购辑成书匪一朝。",
            "韦述投山藏旧史，肩吾去国失宫谣。",
            "须知孔壁遗文在，岂逐秦燔烈焰销。",
            "博学多闻予所仰，喜君携笈过衡茅。"
        ],
        "title": "残编",
        "id": "cd9eea94-fabc-49d0-a7c9-0181cada8ebb"
    },
    {
        "author": "李复",
        "paragraphs": [
            "逸意闲云野鹤孤，药苗山叶缀衣裾。",
            "新蒸石卵将留饭，戏酌铜盘便得鱼。",
            "疗疾但分庵畔草，吐言不出世间书。",
            "五年密密求真诀，始露三元御气车。"
        ],
        "title": "青布道人",
        "id": "28069162-686b-472c-86ba-043637c9bd9c"
    },
    {
        "author": "李复",
        "paragraphs": [
            "处世能求出世心，石坛深夜礼星辰。",
            "徧游五岳求真诀，独向三清有主人。",
            "妙笔曾开天日晓，悬壶常锁洞山春。",
            "不知何事飞符动，又见荒林聚鬼神。"
        ],
        "title": "道士李得柔行太乙法曾传御容",
        "id": "adef8efe-6bba-4224-b760-26fa22601d67"
    },
    {
        "author": "李复",
        "paragraphs": [
            "三年发箧墨犹新，踪迹虽疏意更亲。",
            "云雾渚宫迷远梦，兵戈青海困飞尘。",
            "飘零剑外参谋客，怆恻山阳感旧人。",
            "今古交情如覆水，为君涕泪洒新春。"
        ],
        "title": "予昔为河东漕属吏部郎中吕得和出总漕计与予情均兄弟后开府荆渚惠书有人生难得相知之语予后官守镇京兆闻吕之讣因发箧得旧诗感而作此",
        "id": "963335ad-d747-4379-b18d-032a70166198"
    },
    {
        "author": "李复",
        "paragraphs": [
            "新知剑外朱兼阮，旧侣江边白与张。",
            "去国杜翁为客久，传诗韩老遇春忙。",
            "一年喜竞清明日，千里归从战伐场。",
            "山寺雪消云已暖，湖亭冰尽水生光。",
            "半生几见逢三雅，此举无辞略百觞。",
            "莫负高名兴苦叹，静中阅尽喜难忘。"
        ],
        "title": "李毅师载出塞归熟食日邀客湖上有诗求和遂用其韵",
        "id": "4781d182-b9c9-481a-af26-3c1c9e188c58"
    },
    {
        "author": "李复",
        "paragraphs": [
            "东峰霁月出，林丛寒露明。",
            "夜久风渐息，深院无人声。"
        ],
        "title": "宿兴德寺",
        "id": "390b454b-3e49-4e5b-879f-6b0778f6aa93"
    },
    {
        "author": "李复",
        "paragraphs": [
            "薄落山前菊未开，鬰孤水畔独登台。",
            "明朝匹马冲霜去，直到鸣沙北始回。"
        ],
        "title": "登后峡寨北山",
        "id": "312eb715-3b70-4768-9a23-c7dfad4cefc5"
    },
    {
        "author": "李复",
        "paragraphs": [
            "柔桑叶菀暗东冈，山下乱石如羣羊。",
            "旧沙渐高行路断，马蹄踏散飞星光。"
        ],
        "title": "予往来秦熙汧陇间不啻十数年时闻下里之歌远近相继和高下掩抑所谓其声呜呜也皆含思宛转而有余意其辞甚陋因其调写道路所闻见犹昔人竹枝纥罗之曲以补秦之乐府云  其一",
        "id": "5724827c-ed10-4ce1-9576-27908b810239"
    },
    {
        "author": "李复",
        "paragraphs": [
            "缲丝宛转听车声，车声忽断心暗惊。",
            "旧机虚张未满幅，新丝更短织不成。"
        ],
        "title": "予往来秦熙汧陇间不啻十数年时闻下里之歌远近相继和高下掩抑所谓其声呜呜也皆含思宛转而有余意其辞甚陋因其调写道路所闻见犹昔人竹枝纥罗之曲以补秦之乐府云  其二",
        "id": "79710e7f-a724-404d-8443-bc9f40d2b845"
    },
    {
        "author": "李复",
        "paragraphs": [
            "东来健儿身手长，不随伍籍习弓鎗。",
            "何须官廪请租税，白昼衣食出道傍。"
        ],
        "title": "予往来秦熙汧陇间不啻十数年时闻下里之歌远近相继和高下掩抑所谓其声呜呜也皆含思宛转而有余意其辞甚陋因其调写道路所闻见犹昔人竹枝纥罗之曲以补秦之乐府云  其三",
        "id": "55617896-c3c6-434f-a841-901720d4142c"
    },
    {
        "author": "李复",
        "paragraphs": [
            "短衫窄袖上马轻，空手常喜烟尘行。",
            "论功何须问弓剑，自有主将知姓名。"
        ],
        "title": "予往来秦熙汧陇间不啻十数年时闻下里之歌远近相继和高下掩抑所谓其声呜呜也皆含思宛转而有余意其辞甚陋因其调写道路所闻见犹昔人竹枝纥罗之曲以补秦之乐府云  其四",
        "id": "5d05fcf5-40e9-4e5f-a584-9be8ef0da069"
    },
    {
        "author": "李复",
        "paragraphs": [
            "牛车欲住更催行，官要刻日到新城。",
            "军有严期各努力，秋田无种何须耕。"
        ],
        "title": "予往来秦熙汧陇间不啻十数年时闻下里之歌远近相继和高下掩抑所谓其声呜呜也皆含思宛转而有余意其辞甚陋因其调写道路所闻见犹昔人竹枝纥罗之曲以补秦之乐府云  其五",
        "id": "294a7e6b-7c7d-499d-85de-329382a29a7a"
    },
    {
        "author": "李复",
        "paragraphs": [
            "蕃兵入市争卖田，汉人要田蕃无钱。",
            "有田卖尽走蕃去，却引生羌来寇边。"
        ],
        "title": "予往来秦熙汧陇间不啻十数年时闻下里之歌远近相继和高下掩抑所谓其声呜呜也皆含思宛转而有余意其辞甚陋因其调写道路所闻见犹昔人竹枝纥罗之曲以补秦之乐府云  其六",
        "id": "170cde15-7441-4a6b-9b63-4a97cc6b78cd"
    },
    {
        "author": "李复",
        "paragraphs": [
            "白羌纷纷急攻城，羌酋却走杀汉民。",
            "汉民当前死不惜，瓯脱更有杀来人。"
        ],
        "title": "予往来秦熙汧陇间不啻十数年时闻下里之歌远近相继和高下掩抑所谓其声呜呜也皆含思宛转而有余意其辞甚陋因其调写道路所闻见犹昔人竹枝纥罗之曲以补秦之乐府云  其七",
        "id": "9bca397f-17e0-455a-999d-db0439cd25ed"
    },
    {
        "author": "李复",
        "paragraphs": [
            "陇山连峰入无际，天画封疆限华裔。",
            "如何谽谺忽中裂，西通风来动边气。"
        ],
        "title": "予往来秦熙汧陇间不啻十数年时闻下里之歌远近相继和高下掩抑所谓其声呜呜也皆含思宛转而有余意其辞甚陋因其调写道路所闻见犹昔人竹枝纥罗之曲以补秦之乐府云  其八",
        "id": "bd5bbb79-2678-4b00-ba0a-54886dbd00bd"
    },
    {
        "author": "李复",
        "paragraphs": [
            "鸣凤山西五里坂，未渡汧河山渐浅。",
            "东来行人渐长叹，已觉秦川不在眼。"
        ],
        "title": "予往来秦熙汧陇间不啻十数年时闻下里之歌远近相继和高下掩抑所谓其声呜呜也皆含思宛转而有余意其辞甚陋因其调写道路所闻见犹昔人竹枝纥罗之曲以补秦之乐府云  其九",
        "id": "66e36cd2-4d6d-4657-b8d6-15416501aa41"
    },
    {
        "author": "李复",
        "paragraphs": [
            "垂白东西几田父，林间偶坐忘巾履。",
            "共说干糇付远人，六月长丁犹筑戍。"
        ],
        "title": "予往来秦熙汧陇间不啻十数年时闻下里之歌远近相继和高下掩抑所谓其声呜呜也皆含思宛转而有余意其辞甚陋因其调写道路所闻见犹昔人竹枝纥罗之曲以补秦之乐府云  其一○",
        "id": "34d3e24e-469a-4571-9306-e4052c2c54f4"
    },
    {
        "author": "李复",
        "paragraphs": [
            "井邑依然旧物华，行穿溪树踏溪沙。",
            "路傍故老遥惊认，十七年前县令家。"
        ],
        "title": "予幼侍先人作邑夏阳元丰五年来摄是邑过瀵泉题其亭壁",
        "id": "b4d6eea4-4900-4959-b64a-b9088ece131c"
    },
    {
        "author": "李复",
        "paragraphs": [
            "脱身西去度函关，踏雪重过阿对泉。",
            "又作莲花峰上客，祥飚高御紫虚天。"
        ],
        "title": "再授云台观过华阴题此",
        "id": "44137941-09ef-4b2c-8a3c-ea807c197c40"
    },
    {
        "author": "李复",
        "paragraphs": [
            "惊尘拂面三千里，走马东西不识春。",
            "忽见长堤新柳色，一时聊慰倦行人。"
        ],
        "title": "过方山驿",
        "id": "2ce0e908-4343-44a9-ba20-d7d505780b5c"
    },
    {
        "author": "李复",
        "paragraphs": [
            "银河一道下天来，苍壁冲云万仞开。",
            "白浪驾风千石转，四时不断响惊雷。"
        ],
        "title": "飞泉",
        "id": "13be107a-cfab-4ec7-9b83-6deaf6dfb9c2"
    },
    {
        "author": "李复",
        "paragraphs": [
            "杲日珠光照旧都，试从鸡足蹑莲趺。",
            "横身何用论明暗，果是能挥宝剑无。"
        ],
        "title": "卧龙院",
        "id": "a2729de6-0e92-4983-81b9-e688e135dd16"
    },
    {
        "author": "李复",
        "paragraphs": [
            "偶到丛林访可休，南山依旧满晴楼。",
            "垂钩漫有深潭兴，徧满干坤是即收。"
        ],
        "title": "留题北禅院",
        "id": "89c116d0-2493-4035-a08b-7660c6ee9a85"
    },
    {
        "author": "李复",
        "paragraphs": [
            "山腰绿映女郎祠，祠下泉通竹下池。",
            "时有游鯈自来去，祗应曾见理钩丝。"
        ],
        "title": "陇州神泉铺后池",
        "id": "46aaaf1b-783a-4d3b-a2ff-4143ee189a39"
    },
    {
        "author": "李复",
        "paragraphs": [
            "奋身孤旅相秦王，欲去忧谗论乐羊。",
            "不有私金助公赏，可能明日拔宜阳。"
        ],
        "title": "题甘茂祠",
        "id": "03973eb9-ef22-4fa2-a1ac-a7aaacde49cf"
    },
    {
        "author": "李复",
        "paragraphs": [
            "邹人羞比管夷吾，可复中原尽羯胡。",
            "郊垒连云困衣食，纵高练布得充无。"
        ],
        "title": "王导",
        "id": "0ce18eda-3f46-4f44-8b3c-3e31f1ffb23c"
    },
    {
        "author": "李复",
        "paragraphs": [
            "百战皆收第一功，几回旁叹泣良弓。",
            "白头始识人间事，归向东州问盖公。"
        ],
        "title": "曹参庙",
        "id": "c9743ebe-010f-4be2-af25-05cbde9801df"
    },
    {
        "author": "李复",
        "paragraphs": [
            "少李轻兵去不回，荆人胜气鼓如雷。",
            "将军料敌元非怯，能使君王促驾来。"
        ],
        "title": "王翦",
        "id": "64bc0a3d-9081-4d87-bf21-e9169bb6e8aa"
    },
    {
        "author": "李复",
        "paragraphs": [
            "不将得失供谈笑，此语宜为盛德人。",
            "千里同风皆默契，褚裒故识坐中身。"
        ],
        "title": "孟嘉",
        "id": "bad8256e-04d7-4ac0-9f74-4dc2a7383a1d"
    },
    {
        "author": "李复",
        "paragraphs": [
            "接舆歌凤溺沮耕，独往何堪与世亲。",
            "投绂归来眠北牖，高风自是葛天民。"
        ],
        "title": "陶渊明",
        "id": "b305aea1-8a36-49eb-ad53-6d4583d920fc"
    },
    {
        "author": "李复",
        "paragraphs": [
            "狂风摆撼未肯休，直须枯枿生新柔。",
            "老松倚云不关意，开落曾阅几春秋。"
        ],
        "title": "二月五日柳溪遇风",
        "id": "e3097bc5-85e0-4920-b694-e2448ae39525"
    },
    {
        "author": "李复",
        "paragraphs": [
            "高秋夜气声惊竹，寒月徘徊影趁人。",
            "此境静观如啖蔗，后来细嚼味尤真。"
        ],
        "title": "秋庭夜闲步",
        "id": "38db122c-8d30-4d00-8d7e-3634b584bad2"
    },
    {
        "author": "李复",
        "paragraphs": [
            "春风吹园杂花开，渐老逢春能几回。",
            "不嫌野外无供给，一杯一杯复一杯。"
        ],
        "title": "答安阳叔两绝  其一",
        "id": "5d2f4d74-a335-4279-b98d-a521e9f83ef8"
    },
    {
        "author": "李复",
        "paragraphs": [
            "两人对酌山花开，青天露坐始此回。",
            "嗟我与君皆老矣，且尽尊前有限杯。"
        ],
        "title": "答安阳叔两绝  其二",
        "id": "83e66801-6215-467d-bb62-5c4d05bc55cf"
    },
    {
        "author": "李复",
        "paragraphs": [
            "昼公昔在云门寺，曾笑陈丘久不归。",
            "草坐麻衣今不见，独来林下钓寒矶。"
        ],
        "title": "谒诗僧慧益不遇",
        "id": "5d844fb5-e89d-465a-9a71-8e11760ecbef"
    },
    {
        "author": "李复",
        "paragraphs": [
            "高枝疏淡小花头，开向残春破客愁。",
            "点墨空山慰寒晚，却如何逊在扬州。"
        ],
        "title": "和崔珙望子岭观梅",
        "id": "65520ed2-a0b5-43eb-89ef-bbf4fc6f061d"
    },
    {
        "author": "李复",
        "paragraphs": [
            "王家梅树春常早，露坐曾侵月影来。",
            "闻道去年还得意，新花还似旧时开。"
        ],
        "title": "崔珙推官话王园再如昔年为梅下之会并示绝句和来韵",
        "id": "1e193b7d-c1f5-482d-8b34-cf4f2a2dee73"
    },
    {
        "author": "李复",
        "paragraphs": [
            "浅蘂凡葩不自持，纷纷竞鬭早春时。",
            "高情独负无人识，落尽羣花晚始知。"
        ],
        "title": "阎先复朝议园牡丹一本四月始开予与李成季同往观阎求诗遂书绝句于其壁",
        "id": "07f3f61e-ccda-46b2-b86a-ffdaefd00dc6"
    },
    {
        "author": "李复",
        "paragraphs": [
            "百叶仙桃倚故台，刘郎去后几时栽。",
            "红尘拂面人来看，只有灵云放眼开。"
        ],
        "title": "戏书德公轩后桃花  其一",
        "id": "11740595-600b-4c8a-8ab8-a7956eb4a212"
    },
    {
        "author": "李复",
        "paragraphs": [
            "花发双林七宝台，出门是草不须栽。",
            "东风一夜都收去，为问仙桃甚处开。"
        ],
        "title": "戏书德公轩后桃花  其二",
        "id": "29e702bc-d5d2-4797-92ab-48bf53c9736f"
    },
    {
        "author": "李复",
        "paragraphs": [
            "云里霓裳闲俨雅，霜前黄鹄独轩昂。",
            "不从春意装褫巧，却被秋风漏泄香。"
        ],
        "title": "和张总管菊  其一",
        "id": "b0df32ad-cdb6-42d2-ac2d-7c4ec9dd350e"
    },
    {
        "author": "李复",
        "paragraphs": [
            "开落纷纷不自知，春秋莫较后先期。",
            "清霜满地凋零急，正是黄花得意时。"
        ],
        "title": "和张总管菊  其二",
        "id": "6f269aaf-4155-4030-9364-e1b9d55923e1"
    },
    {
        "author": "李复",
        "paragraphs": [
            "道人曾去礼清凉，幻出台山翠壁光。",
            "闻说幻师能幻幻，烟云草树摄他方。"
        ],
        "title": "和吕吏部观延庆院李唐画山水  其一",
        "id": "50556c20-8c59-406e-a6aa-1b0ac2d6462a"
    },
    {
        "author": "李复",
        "paragraphs": [
            "游戏仙人出道场，宝山珠树发神光。",
            "坐间举手分天界，移入毗耶一室方。"
        ],
        "title": "和吕吏部观延庆院李唐画山水  其二",
        "id": "4f74e46f-fd17-4e31-932a-cac3b4db356e"
    },
    {
        "author": "李复",
        "paragraphs": [
            "深蒨云岚远意苍，宝伽犹带海波光。",
            "须知应感神通力，举步相随徧十方。"
        ],
        "title": "和吕吏部观延庆院李唐画山水  其三",
        "id": "b729ec98-e7d1-4949-a0bb-ca66d0fc958b"
    },
    {
        "author": "李复",
        "paragraphs": [
            "龙种天驹产渥洼，五云毛色散成花。",
            "瑶池一去无消息，只许丹青纸上夸。"
        ],
        "title": "题画马图",
        "id": "753918e8-dea9-49c2-9112-4733dfc764f2"
    },
    {
        "author": "李复",
        "paragraphs": [
            "谢公高志渺浮云，对弈从容静世纷。",
            "坐客偶然谈小草，无言徒媿郝参军。"
        ],
        "title": "题严贤良东山集",
        "id": "6bae28c4-bd75-47b2-9887-cb15a8f204ae"
    },
    {
        "author": "李复",
        "paragraphs": [
            "东西飘忽本无心，留碍危簷便不禁。",
            "向晚前山风力薄，等闲相引作轻阴。"
        ],
        "title": "项城主簿赵岍求书惹云亭为系二绝  其一",
        "id": "dd39f652-74ab-44aa-a00e-b24d26a44520"
    },
    {
        "author": "李复",
        "paragraphs": [
            "白云曾与闲人约，为怪贪忙久不来。",
            "飞过孤亭访消息，也还遮莫未能回。"
        ],
        "title": "项城主簿赵岍求书惹云亭为系二绝  其二",
        "id": "5c707e68-3357-4382-9ccd-1256532a6682"
    },
    {
        "author": "李复",
        "paragraphs": [
            "百尺高竿巧捷身，竿头立定鬭尖新。",
            "更呈失脚翻身样，平地旁观亦损神。"
        ],
        "title": "和人观木戏",
        "id": "72f3e639-33cf-4c09-8ec1-14d4586a25a5"
    },
    {
        "author": "李复",
        "paragraphs": [
            "南山深，云冥冥。",
            "苍松长，寒枫阴。",
            "紫檀椒堂白玉庭，千年桂树落子青。",
            "吉日矣辰良，浴兰兮佩芳。",
            "穆将愉兮神君，沛荃旗而来翔。",
            "青霓叩额通绿章，鸿龙开门宫中香。",
            "望君御兮前渚，再拜兮起舞。",
            "时不可兮再得，聊徜徉而容与。"
        ],
        "title": "乐章五曲  其一",
        "id": "73ba20d9-5f19-4e8c-b6f5-9b2be6c19fe0"
    },
    {
        "author": "李复",
        "paragraphs": [
            "海日上天破苦雾，散香酾酒巫进舞，神在琵琶弦上语。",
            "载鸾旗，伐鼍鼓，驱丰隆，笑玉女，小雨班班点飞土。",
            "驾文螭兮张翠羽，兰为旌兮桂为斧。",
            "神车出兮青山空，留应龙兮守山宫。",
            "古烟苍苍封寒松，流水溅溅山重重。",
            "促前导兮走轻雷，驻清驭兮云低回。",
            "石坛漠漠风帏开，乡人奠拜神君来。"
        ],
        "title": "乐章五曲  其二",
        "id": "97aa726d-f58a-45f5-bc80-aa43742aa19c"
    },
    {
        "author": "李复",
        "paragraphs": [
            "雾光散兮曈曈，蘪芜青兮椒红。",
            "石上菖蒲生紫茸，曲屿苹长丝影重。",
            "雉鷕鷕兮鹿伎伎，圆鳞金光出寒水。",
            "碧鼎收香养云子，三脊白茅断为委。",
            "平壶玉酒清于空，开壶芳新破晓风。",
            "罍前洗爵奠当中，海南沉水烟濛濛。",
            "人有诚，神有灵，幽明通，荐芳馨。"
        ],
        "title": "乐章五曲  其三",
        "id": "be138902-645a-440d-8201-bb58af727138"
    },
    {
        "author": "李复",
        "paragraphs": [
            "刻花圆楹青玉趺，高堂䡾䡾云锦舒。",
            "两阶纳陛先登巫，近前神喜巫歌呼。",
            "扬桴兮拊鼓，金鸣兮竹语。",
            "长丝哀怨雁移步，堂上声歌堂下舞。",
            "工祝濯柳洒庭户，神君功多人有主。",
            "风清气微散时雨，上无螟蛉下无鼠。",
            "川满秔兮陆满黍，少妇窗间弄机杼。",
            "乡人相劝醉场圃，敬拜神君芘吾土。"
        ],
        "title": "乐章五曲  其四",
        "id": "6fd9058a-fa36-49f7-a84d-20347b60e9ed"
    },
    {
        "author": "李复",
        "paragraphs": [
            "鼓急兮收舞影，火销兮膏烬冷。",
            "乡人出门女巫醉，日下西山起阴暝。",
            "荇叶光，青幡长。",
            "坛前旗影动回风，飞电忽转雷隆隆。",
            "玉剑莲花碧珠佩，喜云低来有酒气。",
            "浮空皓皓从归辔，千骑无声去如水。",
            "龙车兽鬼不踏尘，迅霆一击开山门。",
            "神兮神兮爱吾人，千年置社乐神君。"
        ],
        "title": "乐章五曲  其五",
        "id": "019b6c24-60f3-497a-ad2b-df46ca5e4f12"
    },
    {
        "author": "贺铸",
        "paragraphs": [
            "累土三百尺，流火二千年。",
            "人生物数不相待，摧颓故址秋风前。",
            "武灵旧垅今安在，秃树无阴困樵采。",
            "玉箫金镜未销沈，几见耕夫到城卖。",
            "君不见丛台全盛时，绮罗成市游春晖。",
            "一从琱辇闭荒草，萧散行云无复归。",
            "韶魂想像风流在，晴华露蔓犹依稀。",
            "盘纡棘迳撩人衣，禾黍晚成貊貉肥。",
            "层簷碧瓦碎平地，梦作鸳鸯相伴飞。",
            "登临吊古将语谁，城郭人民今是非。",
            "指君看取故时物，南有清流西翠微。",
            "彷徨华表不忍去，岂独辽东丁令威。"
        ],
        "title": "丛台歌",
        "id": "347c69a5-b181-4292-a832-b8332a897080"
    },
    {
        "author": "贺铸",
        "paragraphs": [
            "君不见熙宁丁巳秋，灵平未塞河横流。",
            "澶漫势欲浮东州，斯人坐有为鱼忧。",
            "当时贤守维苏侯，厌术不取三犀牛。",
            "跨城岧峣起黄楼，五行相推土胜水，鼍作鼋惊走鞭箠。",
            "三丈浑流变清泚，南来船车鹢衔尾。",
            "使君登览兴如何，舞剑吟笺宾从多。",
            "水平照影见雁下，山空答响闻渔歌。",
            "楼下汀洲长芳草，一麾南出彭门道。",
            "昨日春游咏白苹，后夜秋风悲鵩鸟。",
            "黄冈汝海心悠哉，青衫白发多尘埃。",
            "采菱伎女今何在，骑竹儿童望不来。",
            "望不来，碧云明月长裴徊。"
        ],
        "title": "黄楼歌",
        "id": "cab39526-62a6-41bf-a42f-efcaf3947182"
    },
    {
        "author": "贺铸",
        "paragraphs": [
            "秦蛇已中断，刘项方龙战。",
            "叱咤沮风云，睢盱走霆电。",
            "鸿沟一画天地开，楚王洗剑东归来。",
            "新都形胜控淮泗，笼山络谷营高台。",
            "重瞳登览何为者，不知招贤知戏马。",
            "上如激矢下投丸，兰筋霜腕便回盘。",
            "半夜悲歌骓不逝，明日阴陵行路难。",
            "騋牝三千归汉闲，粟豆尤闻蠹县官。",
            "君不见华山之阳古坰牧，春风吹草年年绿。"
        ],
        "title": "彭城三咏 戏马台歌",
        "id": "b61d1a5c-e2c7-4e70-8afb-1a03ca9982e5"
    },
    {
        "author": "贺铸",
        "paragraphs": [
            "君不闻泗滨亭长送徒如咸阳，徒夫怀归多道亡。",
            "泽中置酒饮相诀，吾亦从此奔芒砀。",
            "阴风萧萧导者惧，前有脩蛇怒横路。",
            "酒酣拔剑肯留行，划断蜿蜒不回顾。",
            "河明月出人踵来，彼媪何冤号且哀。",
            "谓遭赤帝屠吾子，语竟莫知安在哉。",
            "真人闻此自心许，茫茫四海吾其主。",
            "虎变龙飞十二年，馘项枭英盖狐鼠。",
            "半夜雄铓飞上天，几见长陵一抔土。"
        ],
        "title": "彭城三咏 斩蛇泽歌",
        "id": "cda16143-270d-40c0-a3a9-5ade492ef7d9"
    },
    {
        "author": "贺铸",
        "paragraphs": [
            "汉祖高风百尺台，千年客土生蒿莱。",
            "何穷人事水东去，如故地形山四来。",
            "江淮犹沸鲸鲵血，八十一车枉归辙。",
            "白叟逢迎皆故人，牢酒欢呼惜将别。",
            "崤渑迢遥非我乡，死生此地何能忘。",
            "酒阑鸣筑动云物，青衿儿曹随抑扬。",
            "尔时可无股肱良，端思猛士守四方。",
            "君不闻淮阴就缚何慨慷，解道鸟尽良弓藏。"
        ],
        "title": "彭城三咏 歌风台词",
        "id": "dabdfcdc-7ebf-4a8b-909a-544e9ced2eec"
    },
    {
        "author": "贺铸",
        "paragraphs": [
            "严公桐江上，吕父清渭滨。",
            "出处两能事，寥寥乎若人。",
            "拥蓑芘笠吴侬子，身偶一竿生寄水。",
            "侯庖富馔美鲥鲈，寸鬣分鳞辱刀机。",
            "吾将一钩悬十犍，笑倚扶桑不计年。",
            "鲲鲸怀饵脱相得，坐使东南饫食鲜。"
        ],
        "title": "渔歌",
        "id": "9023e922-6c32-40c8-a401-cdc9064b49aa"
    },
    {
        "author": "贺铸",
        "paragraphs": [
            "游倡搴杜若，别浦鸳鸯落。",
            "向晚鲤鱼风，客樯千里泊。",
            "当时桃叶是新声，千载长余隔水情。",
            "乌衣巷里人谁在，白鹭洲边草自生。"
        ],
        "title": "江南曲",
        "id": "7ad4b1ce-3b41-4c11-8c3f-516db8d9575b"
    },
    {
        "author": "贺铸",
        "paragraphs": [
            "绿野带江春漠漠，露溼花蔫朝暮薄。",
            "年芳婉娩欲辞人，啼鸟殷勤劝行乐。",
            "提壶真起予，十千美酒当賸沽。",
            "金龟宝貂家所无，持底可过黄公垆。",
            "调官东来今几日，谓有公田宜种秫。",
            "朝廷未除私酿律，安得一试焦革术。",
            "提壶鸟，叹吾与尔皆悠悠。",
            "君不见长安两市多高楼，大书酒旆招贵游。",
            "脱闻提壶鸣树头，论槽买瓮更献酬。",
            "庶几此声知所投，胡为南乡长滞留，端使北宗狂客羞。"
        ],
        "title": "三鸟咏 提壶引",
        "id": "8b73928e-a43c-42d2-804e-e504cd3face9"
    },
    {
        "author": "贺铸",
        "paragraphs": [
            "东南泽国陂塘阔，旱岁少逢晴五月。",
            "田间蛙喜雨冥冥，竹下鸡啼泥滑滑。",
            "而予不耕陂下田，田皋驱马挥长鞭。",
            "稻塍微茫绝复连，如蹑镜面流鲛涎。",
            "植蹄沮洳不敢前，何暇顾惜青莲干。",
            "竹鸡鸟，汝幸飞翔罗罻外，安知此涂吁可畏。",
            "雄雌更鸣方自慰，汝不能言意为对。",
            "君不见日围赫赫是长安，大明宫阙开云端。",
            "鸡人唱漏辰三刻，左右相君朝谒还。",
            "前驺谁敢干，后乘不可攀。",
            "飘飖青盖望已远，绿槐阴下沙隄闲。",
            "长隄千步沙漫漫，风不惊尘雨亦干。",
            "君能驰骛此其所，何事江乡行路难。"
        ],
        "title": "三鸟咏 竹鸡词",
        "id": "0ce856d5-0e0e-40b2-a5a8-1e8e0bde53ae"
    },
    {
        "author": "贺铸",
        "paragraphs": [
            "长江靡迤山坡陀，旅竹荒松蒙茑萝。",
            "蚕初眠起风日暖，梅弄黄时烟雨多。",
            "山间有径行逶迤，倦客据鞍生睡魔，奈尔思归啼鸟何。",
            "子规鸟，不如归去好。",
            "谁家西北最高楼，几为王孙怨芳草。",
            "子规怜尔解归飞，我独何心长不归。",
            "十年迹绝苏门道，梦里旧游知是非。",
            "一官窃食官仓米，十口之家饱而已。",
            "金印锦衣耀闾里，少年此心今老矣，问舍求田从此始。"
        ],
        "tags": [
            "长江"
        ],
        "title": "三鸟咏 子规行",
        "id": "12f727ce-57ff-48e6-90de-76f17c4493cc"
    },
    {
        "author": "贺铸",
        "paragraphs": [
            "鸡鸣紞五鼓，驱马东华路。",
            "月落潮上时，云披日生处。",
            "摇摇渔艇子，挂席凌江去。",
            "送目思悠悠，横槊聊一赋。",
            "鸿雁南飞江北流，亭亭双塔是升州。",
            "前朝物色今何见，白鹭平沙接石头。",
            "石头城上清凉国，中有弥天大比丘。",
            "右军远孙傲时者，巾钵久从莲社游。",
            "吾亦明年及瓜代，一庵见寄外何求。"
        ],
        "title": "东华马上怀寄清凉和公兼简社中王拙居士",
        "id": "6002927b-8d06-47bf-a978-8b24e678dfbf"
    },
    {
        "author": "贺铸",
        "paragraphs": [
            "夜如何其夜未央，斗星灿兮河苍凉。",
            "微月入牖窥曲房，候虫刺促鸣我牀。",
            "离忧欻来煎人肠，夜如何其夜何长。",
            "绿琴在荐兮，拟楚奏之沈湘。",
            "朱絃溼露兮，声戾指而不扬。",
            "屏琴浩歌兮，屑涕泗之浪浪。",
            "我有所思兮，在河之阳。",
            "僾而不见兮，衷难弭忘。",
            "騄骥腾跃兮，鸿鹄翱翔。",
            "明珰玉案兮，尔不我将。",
            "缄诚结惠兮，久莫汝偿。",
            "永如牛女兮，南北相望。",
            "昔燕处兮，灵芸之堂。",
            "纫兰为珮兮，集芰为裳。",
            "西风凄紧兮，凌百草以殒黄。",
            "兰萎芰裂兮，恐被服之不芳。",
            "念汝玉立兮，贱组绣之文章。",
            "玄节日厉兮，奈惨栗之冰霜。",
            "胡不乘白云兮，归来乎帝乡。",
            "尚何所徯兮，毕永岁而彷徉。"
        ],
        "title": "广四愁寄李譓",
        "id": "d75eb160-f213-44ad-9c0b-b6763fcbb219"
    },
    {
        "author": "贺铸",
        "paragraphs": [
            "昨时江北望江南，把酒离愁已不堪。",
            "今夜江南望江北，抵掌清谈安可得。",
            "历湖白下非吾乡，官身俗眼禁人狂。",
            "后日扁舟更西去，江北江南两何处。"
        ],
        "title": "舟次金陵怀寄历阳王掾相",
        "id": "c1103393-8c20-4bef-847c-33363e4c95e0"
    },
    {
        "author": "贺铸",
        "paragraphs": [
            "尝观妙手御风图，想像斯人世所无。",
            "今识黄冠葆光子，爽气飘飖画不如。",
            "岷峨东来九千里，眼饱高山与流水。",
            "乘春更拟访天台，晨肇当年偶然耳。",
            "葆光子，胡为乎，鼎中龙虎炼成宝，笔下鬼神驱作奴。",
            "须君且置是等事，三复玄元皇帝书。"
        ],
        "title": "赠道士蹇拱辰",
        "id": "fc7d4452-0020-419f-986d-f002f1fc1794"
    },
    {
        "author": "贺铸",
        "paragraphs": [
            "北风破雨初成雪，斋舫篷窗吹纸裂。",
            "篮舁触冷访圆庐，得把一杯聊耳热。",
            "人生自适待何时，矧君与我皆衰迟。",
            "会待晴天暖风日，杖藜同赴北山期。"
        ],
        "title": "舣舟秦淮雪中访侍其瑀",
        "id": "a97e2276-0adc-44bc-a729-d84345e86a9c"
    },
    {
        "author": "贺铸",
        "paragraphs": [
            "徂来雪压苍松颠，沦膏根柢蟠蜿蜒。",
            "樵斤剪析石火热，曲突百步凝梢烟。",
            "蒲萄秋颗累累悬，海胶九炼堪续絃。",
            "力擣万杵臼欲穿，剂成圭璧随方圆。",
            "点漆比色石比坚，坐令李韦羞居前。",
            "陈台潘谷老且贤，授唯识者不计钱。",
            "是翁解化如蜕蝉，后可继此无闻焉。",
            "付君一圭款识全，保护谨密何千年。",
            "君家清风宜世传，不特谈玄须草玄。"
        ],
        "title": "寄墨代书赠杨时",
        "id": "84a20878-e883-4dc7-b2a6-56f76f56bdd2"
    },
    {
        "author": "贺铸",
        "paragraphs": [
            "冗从西班谁比数，牛侩马医犹尔汝。",
            "诗解穷人未必工，苦调酸声效梁父。",
            "荥阳道人方外交，谓我有言追屈骚。",
            "骊珠不惜弹黄雀，狗尾何堪联晋貂。",
            "秦淮潮上扁舟发，后日相思一书札。",
            "千里同风了了然，人闲无处无明月。"
        ],
        "title": "留别僧讷",
        "id": "c0d5f872-f6c9-4553-af28-bdb35782f126"
    },
    {
        "author": "贺铸",
        "paragraphs": [
            "东晋高贤许远游，裔孙今不坠风流。",
            "还有临川王太傅，每思与语即登楼。",
            "浮名何啻如云薄，钟鼓爰居非所乐。",
            "漱石枕流知善谑，友月朋风差不恶。",
            "吾亦尘闲无所求，终期探药栖罗浮。",
            "异日归来辽海鹤，不见人民见城郭。"
        ],
        "title": "留别道士许自然",
        "id": "ae7e7c4a-864b-404d-a3b3-e373df5eb041"
    },
    {
        "author": "贺铸",
        "paragraphs": [
            "髯参军，髯参军，平昔相好书相闻。",
            "妙兼八法嗤五云，一字仅课三年勤。",
            "春回玉树生兰筋，骅骝气压千羸羣。",
            "庾家之鸡安足云，君子砚渔而笔耘，桓扇兮羊裙。",
            "奈何不书蘂珠祕录之真文，宝厨钿轴缄灵芸。",
            "阆居清绝无世纷，谁其观者紫阳君。",
            "后日人间偶流落，犹得标题持键钥。"
        ],
        "title": "赠赵参军滂",
        "id": "ad7b270c-1a8e-4675-9df9-0a74b341167c"
    },
    {
        "author": "贺铸",
        "paragraphs": [
            "君家陋巷一尺泥，吾车有轮马有蹄。",
            "犯寒踏雨重相过，明日扁舟吾遂西。",
            "回首邯郸迹如扫，离索十年成潦倒。",
            "兔葵燕麦春日妍，蝉腹龟肠气方饱。",
            "云逵窅窅谢攀跻，长铗与人还故栖。",
            "异时结驷来南亩，耕者老夫锄者妻。"
        ],
        "title": "留别田昼",
        "id": "b1ecc536-f523-44c7-90ce-2075396b7b2f"
    },
    {
        "author": "贺铸",
        "paragraphs": [
            "荒园老墙百堵破，北邻刘子南邻贺。",
            "今朝两望不相过，端怯衡阳芒屩涴。",
            "吾庖无鱼未必饿，晏饭糠覈烦脾磨。",
            "吾牀何容凡物坐，书为睡媒即牀卧。",
            "彼子刘子何所作，方学商声哦楚些，细君戛琴与之和。",
            "相忘之乐在江湖，最灵者人情不无。",
            "此日可惜难再图，秋风西来莫挽吾。",
            "后日相思几千里，书不尽言徒耗纸。"
        ],
        "title": "调北邻刘生",
        "id": "c48939b4-9e9a-49d8-8c77-dd4d525e6c98"
    },
    {
        "author": "贺铸",
        "paragraphs": [
            "轩轩陆士龙，卓卓荀鸣鹤。",
            "云间日下逢，此段殊不恶。",
            "方君嗜狂药，而吾穷病缚。",
            "相望不相过，赋诗聊尔谑。",
            "知君酒隠慕先贤，谁何合作饮中仙。",
            "金陵妙唱丹砂絃，当日新声传不传。",
            "莫学沧波弄云月，老鲛哆口馋流涎。",
            "访吾之居在何许，春明门东大道边。",
            "青鞋布袜不妨步，何待东家蹇馿乃著鞭。",
            "我屋真无坐客毡，蒲团柽机共萧然。",
            "鬭鸡走狗春风颠，付与垣东恶少年。"
        ],
        "title": "答靳生",
        "id": "72b31617-0087-4bc3-a12b-6e4c672718d7"
    },
    {
        "author": "贺铸",
        "paragraphs": [
            "百疴沉顿弥两年，何图壮女死我先。",
            "失声忍号气窒咽，泪如绠縻汲九泉。",
            "呜呼尚敢尤诸天，托非其人死失所。",
            "父孱母嚣犹弃汝，吞辛咀楚申何许。",
            "萎荑殒英春不主，呜呼万古为冤土。"
        ],
        "title": "亡女胜璋哀辞",
        "id": "cded1053-32d9-4f0e-bdde-3d807693fce5"
    },
    {
        "author": "贺铸",
        "paragraphs": [
            "华表华表归来乎，出无车，食无鱼。",
            "懿公之遇难再图，卑栖賸啄同羣雏。",
            "谁谓嵇氏子不孤，强颜市井交屠沽，巨源密启亦已疏。",
            "呜呼，卫侯既不可作，道林今也则无。",
            "露鸣风舞何区区，夙夜供君耳目娱。",
            "西山二子饥相似，南国三闾放不如。",
            "端虑盘飧怀异味，并随焦尾付庖厨。"
        ],
        "title": "老鹤叹",
        "id": "a1c4a93f-f8b0-42c3-ab6a-e82f0afac6bf"
    },
    {
        "author": "贺铸",
        "paragraphs": [
            "江左风华推第一，王氏堂堂文献出。",
            "乌衣诸郎能少屈，尚执中司三尺律。",
            "君方色养白头亲，吴兴水陆饶甘新。",
            "卞山之下苕溪滨，一洗长安肥马尘。",
            "君不见昔人负米长勤捧檄喜，敢论州县徒劳耳。"
        ],
        "title": "送王安节赴武康尉",
        "id": "5f205b35-07cb-40bb-912e-9398a73a62b3"
    },
    {
        "author": "贺铸",
        "paragraphs": [
            "汤汤水东流，奈何载此西行舟。",
            "紞如五鼓鸣城头，使君去矣不可留。",
            "前日使君来，天子惠此州。",
            "传道管城政，先声走羣偷。",
            "不关外户息吠犬，悉把钩锄谁带牛。",
            "雨旸不违祷，舄卤数倍收。",
            "吏却一钱贿，狱无五木囚。",
            "黄堂坐啸有余暇，八咏新诗追隠侯。",
            "斯民幸使君，毕世为吾休。",
            "俄及瓜时代，本朝官重内。",
            "旧通金门籍，行奉玉宸对。",
            "问君何以治海陵，但陈圣主之德臣何能，狂生有意水衡丞。"
        ],
        "title": "送海陵周太守邠受代还朝",
        "id": "f0f08318-cb92-41c6-8353-7ecdae519c31"
    },
    {
        "author": "贺铸",
        "paragraphs": [
            "吴兴道人美风度，月下沧浪翘白鹭。",
            "昼公诗律尚能传，间有赤乌黄耳句。",
            "海角相逢一笑新，怀归不待白苹春。",
            "寄声故国羣儿辈，潦倒尘埃贺季真。"
        ],
        "title": "送僧云还吴兴",
        "id": "fa99f9b3-f7bf-4f91-92bc-57a60d9e162e"
    },
    {
        "author": "贺铸",
        "paragraphs": [
            "东嘉海上孕瓌怪，之子人英晦当代。",
            "发之辞章聊一噫，雷鼓霜钟警聋聩。",
            "投吾夜光敢不拜，相期过高幸少杀。",
            "君家风鉴严简汰，顾吾衰迟积尪瘵。",
            "久隠墙东慕牛侩，绝望仲华安石辈。",
            "老矣狂奴犹故态，清思屡遭俗子败。",
            "絮衣棘径动罥碍，京尘浼人更难奈。",
            "行拏一舟犯滂湃，五斗无余杂糠稗。",
            "全家饫飧云梦异常，黄鹤登临指天外。",
            "燕子西飞书可待，访吾少明安好在。"
        ],
        "title": "答许景亮",
        "id": "8fbcda3b-0bf8-4d5f-a0c3-f2d7561dc788"
    },
    {
        "author": "贺铸",
        "paragraphs": [
            "北道交游窦了然，手持丹诀口谈禅。",
            "吾年方少不解事，贪酒放歌相助癫。",
            "十载驱车道梁楚，汴水之阳一环堵。",
            "著书直上窥鬻熊，郑圃漆园聊尔汝。",
            "旋闻瞥作去乡行，声迹相辽扫风雨。",
            "我遭官缚未渠央，君割尘缘遽如许。",
            "扁舟三月溯长川，故人投谒俄童颠。",
            "周妻何肉败吾事，成佛定输灵运先。",
            "此行历涉佳山水，随牒不妨行乐耳。",
            "与君更结莲社游，径取盂囊付舟尾。"
        ],
        "title": "赠僧孚",
        "id": "5db1f2cc-dec3-4577-89f4-eeb89a0126e5"
    },
    {
        "author": "贺铸",
        "paragraphs": [
            "九江贤令尹，千载两相望。",
            "昔也陶彭泽，今之章瑞昌。",
            "拂衣置五斗，高兴挹羲皇。",
            "避俗陶无悔，达生吾与章。",
            "渊明三迳荒松菊，我携一瓢寓僧屋。",
            "渊明乞食踵人门，我卖神丸办蔬粥。",
            "渊明为酒接休元，我每移书谢州牧。",
            "渊明纸笔课儿曹，我子长歌紫芝曲。",
            "萧闲门户十三年，尚畏尘缘生处熟。",
            "行将卜隠包家山，誓与苍生炼大还。",
            "愿君门外诛榛菅，来者勿拒容跻攀。",
            "镜湖遗老老且孱，犹堪护鼎诃神奸。",
            "功成拔宅自仙去，唯余井臼留人间。"
        ],
        "title": "送章邦杰移家余杭包家山",
        "id": "c8b06e5e-28f9-432e-9d98-1c1092ee7e8f"
    },
    {
        "author": "贺铸",
        "paragraphs": [
            "大别山颠清沔尾，飞亭岧峣带云起。",
            "清狂使君初燕喜，拍手招呼黄鹤子。",
            "玄津炼出太阳酥，手葺胎发蒙头颅。",
            "每夸久落北酆籍，岂意赍恨归黄垆。",
            "越客登临兴何有，愁不能言病妨酒。",
            "残阳云梦窅然深，尚欲开襟吞八九。",
            "羽驾飘飖安在哉，使君余迹已尘埃。",
            "但见庾令楼横烟树杪，角声催月渡江来。"
        ],
        "title": "题汉阳招真亭",
        "id": "845a4fbd-a95a-4fa3-9193-0b20d5430c36"
    },
    {
        "author": "贺铸",
        "paragraphs": [
            "古壕沮洳荷叶枯，矍铄秃鹙行且渔。",
            "山衔日脚水关掩，孤楼引角吹单于。",
            "胡马嘶风兴非浅，壮图旧迹随尘卷。",
            "秋尽湖边雁不来，流落方悲去人远。",
            "十月之交五夜长，河横斗直天苍凉。",
            "苏门故里斗杓下，岂无伯仲勤相望。",
            "君不见剡蓬为矢弧弦桑，男儿落地志四方。",
            "履屐无根著家巷，道梁适楚犹吾乡。",
            "鸲鹆不踰济，橘渡淮为枳。",
            "吾心况物未应然，随牒官身聊尔耳。"
        ],
        "title": "晚出江城闻角",
        "id": "aa2c1660-2cc3-4a17-a2ca-399647e95ddd"
    },
    {
        "author": "贺铸",
        "paragraphs": [
            "庆湖遗老坐诗穷，强仕之年百病攻。",
            "谁谓南昌禄隠翁，伏枕呻吟四壁空。",
            "相思限此江西东，寄声每托江头风。",
            "斯言近俳聊一笑，江水方清饥可疗。",
            "人生奇偶类探筹，造物岂容人数料。",
            "君初试吏或当然，我太半生真不调。",
            "昔不愿起家百日登三司，今不愿还家六印金累累。",
            "但愿官粮办亲养，归来尚余三径资。",
            "邻墙晏起访安否，尔酌我歌尧舜时。",
            "咄嗟此愿良难必，吞声食蘗甘如蜜。"
        ],
        "title": "寄汉阳赵尉沔",
        "id": "36a444a9-80a7-486c-961d-0918f066d417"
    },
    {
        "author": "贺铸",
        "paragraphs": [
            "君不见南朝豪儁有郗生，自厌出身时网婴。",
            "乐闻栖遁去人者，倾金累百赠其行。",
            "关西武郎将家种，心实慕儒官冗从。",
            "春走巴东岁暮还，逢迎偶在江南梦。",
            "过门把酒豁清襟，行将归隠南山阴。",
            "终焉之计咄嗟办，愿赋一诗轻百金。",
            "吾闻自古咸秦称陆海，六印可求田莫买。",
            "别墅三千亩上腴，将军部曲犹多在。",
            "未应亲手把钩锄，岁事经营付家宰。",
            "一官换得今是翁，昔何所缚今谁解。",
            "携琴领鹤白云乡，身世相辽自两忘。",
            "北窗仰枕安足道，未知何者为羲皇。",
            "岂不胜俛首尘埃百僚底，南北推迁随尺纸。",
            "摩肩接武半台舆，谁谓淮阴非哙比。",
            "君家鼎甲盛先唐，两都朱邸森相望。",
            "天道恶盈几赤族，当时頼有安平王。",
            "庆牒蝉联今几代，云孙庠继游方外。",
            "他时野史逸民篇，铸也磨铅跂而待。"
        ],
        "title": "送武庠归隠终南",
        "id": "4a2966d6-74d2-432e-8f7f-eacef50ba789"
    },
    {
        "author": "贺铸",
        "paragraphs": [
            "暖云芳草横塘路，送客何之官鄂渚。",
            "江皋暑淫气如蒸，别来何之还海陵。",
            "海陵鄂渚非吾土，每后君来先我去。",
            "人无根蔕本悠悠，况指沧波是舟路。",
            "君方少健我衰迟，跼蹙辕间不自持。",
            "因行寄声雁门远，岁暮敢忘林下期。",
            "好去将无同语掾，行见春风花满县。",
            "隠显它年不我遗，为续白莲社中十八传。"
        ],
        "title": "送鄂州刑狱掾王懋元功罢官还海陵兼简金陵和上人",
        "id": "2d503256-1cc8-423f-a324-4de4abd35665"
    },
    {
        "author": "贺铸",
        "paragraphs": [
            "良工得玉蓝溪窟，相璞命形心匠出。",
            "螳蜋倔彊疑有骨，颈系一环犹莫屈。",
            "镜湖老狂厌袍笏，素裰纁縚须此物。",
            "价比连城不容乞，王孙辍好人所难。",
            "何以报之明月盘，薰炉波面山巑岏。",
            "吾乡美笴鹍鸡翰，闽瓷兔碗霜毛寒。",
            "称是头贡双龙团，聊送公斋增冗长。",
            "短歌粗可评珍贶，吾方野装事游放。",
            "跼步臞颜曳藜杖，薄暮微吟江汉上。",
            "彼渔丈人误相访，谓似三闾大夫样。"
        ],
        "title": "玉钩环歌",
        "id": "ddde4207-c76c-41a5-be4f-5bbe0a4fc91e"
    },
    {
        "author": "贺铸",
        "paragraphs": [
            "君不见鄂渚山环少城半，高牙之冲仰飞观。",
            "裴回华月天一隅，缥缈青山江两岸。",
            "题榜南楼非昔时，今人可复识元规。",
            "唯余在得昔时月，与此江山长住持。",
            "公堂坐啸无留事，清夜登临谁辨此。",
            "流风逸响殆千年，初见东吴贵公子。",
            "剸繁健手付方州，迎刃未始逢全牛。",
            "潢池小儿归田畴，田无高下乃多收。",
            "每寻不浅胡牀兴，更有歌人行酒筹。",
            "明日云颿望峣阙，镜湖老生愁欲绝。",
            "一钱何敢浼刘公，送行聊以南楼月。",
            "照见金闺待漏时，结珮正冠勤晓谒。",
            "公乎莫负鲈鱼菰菜期，衣锦东还使持节。"
        ],
        "title": "南楼歌送武昌慎太守还朝",
        "id": "20af84db-afa5-42d1-8545-b6f66397445f"
    },
    {
        "author": "贺铸",
        "paragraphs": [
            "东坡有田谁料理，黧面苍毛潘氏子。",
            "结茅题榜亦颜斋，农隙把书聊自喜。",
            "潘乎潘乎信是颜之徒，终日何所论难真如愚。",
            "世无孔父四科友，犹办箪食瓢饮陋巷环墙居。",
            "百亩之收粒可数，天南有待东坡主。",
            "更输什一补官仓，余勺几何供雀鼠。",
            "会须不改其乐媚而翁，力田水旱由天公。",
            "大胜心迹相违阮校尉，东西南北哭途穷。"
        ],
        "title": "题黄冈东坡潘氏亦颜斋",
        "id": "0ad10d35-c3c0-48e2-8519-f34112ea1d7c"
    },
    {
        "author": "贺铸",
        "paragraphs": [
            "魏武昔恢图，北平谭尚孽。",
            "卜邺筑新都，非徒三狡穴。",
            "将行迁鼎志，遽有分香诀。",
            "落日穗帷空，奠终歌舞阕。",
            "旋闻瀍洛上，载起苍龙阙。",
            "四叶不归东，苔花驰道绝。",
            "食槽谶终验，挂饭期先决。",
            "扰攘百年间，覆车寻此辙。",
            "山川气象变，朝市繁华歇。",
            "白露复青芜，茫茫换时节。",
            "阴风吹葛屦，燐火走兵血。",
            "木叶下西陵，寒虫助骚屑。",
            "当时陪葬骨，马鬣犹环列。",
            "隧碣仆纵横，镌文久残缺。",
            "帛砧与柱础，螭首随分裂。",
            "指此一抔间，贤愚两何别。",
            "悠悠凤漳水，寂寂雀台月。",
            "千古配英魂，未随埃烬灭。",
            "田皋访遗老，谓有兴亡说。",
            "但听黍离篇，叱牛耕不辍。"
        ],
        "title": "故邺",
        "id": "f37ce968-54a1-4128-abed-c301767d40cc"
    },
    {
        "author": "贺铸",
        "paragraphs": [
            "终春久旱暵，涉夏俄溽暑。",
            "垢汗浼衣襟，梅津蒸柱础。",
            "黄霾闭赤景，测候错辰午。",
            "沙燕逐风鸢，翻飞溯来雨。",
            "纷纷白羽箭，齐发万牛弩。",
            "落瓦复鸣阶，浮沤如沸煮。",
            "崇朝已沛浃，枯渴顿清瘉。",
            "田父喜过从，迎门好相语。",
            "蚕桑薄可具，豚酒与箫鼓。",
            "择吉谢丛祠，巫娘罢狂舞。",
            "晨炊饱丁壮，庇笠耕舄卤。",
            "少缓麦租期，庶将秋稼补。",
            "输入太仓中，蕃肥任黄鼠。"
        ],
        "title": "喜雨",
        "id": "866d7785-fa98-4ecf-be71-178b1d3aea97"
    },
    {
        "author": "贺铸",
        "paragraphs": [
            "老树久枯秃，俯临清路尘。",
            "曾无席地阴，庇暍及斯民。",
            "枭巢与狐穴，凶怪相凭亲。",
            "嗥啸属阴黑，惊摇旁近人。",
            "周环筑级坛，立社祠秋春。",
            "既享不材寿，滥当有土神。",
            "勿惑巫妇言，请挥樵者斤。",
            "犹疑终窃据，复作后来薪。"
        ],
        "title": "老槐",
        "id": "c7e922e8-0bd5-4e2f-9c55-7969b1120828"
    },
    {
        "author": "贺铸",
        "paragraphs": [
            "西风吹晚雨，饥雀噪寒丛。",
            "文举对谈客，坐慙觞豆空。",
            "咄嗟宦游子，贫病略相同。",
            "斗俸折腰得，醉钱常不供。",
            "君看北里儿，高堂燕歌钟。",
            "虽夸酒无算，饱德何由丰。",
            "吾岂乞墦者，不为妻妾容。",
            "永怀冰蘗操，未媿屠酤雄。"
        ],
        "title": "过鼂掾端智",
        "id": "056343ad-1f3d-408c-b754-5f6ba5748a9e"
    },
    {
        "author": "贺铸",
        "paragraphs": [
            "风俗喜嘉辰，行乐东城春。",
            "人歌芍药章，马度杨柳津。",
            "田亩久枯渴，麦芒栖暗尘。",
            "焦心戴白叟，日望西郊云。"
        ],
        "title": "春行",
        "id": "efa8a920-cdea-4cd7-976d-d7350811829f"
    },
    {
        "author": "贺铸",
        "paragraphs": [
            "白驹不可驻，尺璧非所珍。",
            "独挹一樽酒，悲歌送徂春。",
            "歌阑酒亦尽，回首迹已陈。",
            "自笑十年仕，尚迷天下津。",
            "岂无濯缨水，奈尔长路尘。",
            "命也复何道，今人犹昔人。"
        ],
        "title": "对酒",
        "id": "dceb4986-b1c0-4768-bb6a-e05b07ab2723"
    },
    {
        "author": "贺铸",
        "paragraphs": [
            "青窗隠夕曛，玉甃紫苔春。",
            "佳人久不见，翠被销檀薰。",
            "长巾拂绿绮，上有三年尘。",
            "聊弹别燕弄，寄谢阳台云。"
        ],
        "title": "闲情二首  其一",
        "id": "0505d5e6-bc1c-4129-b875-efae8e4841e0"
    },
    {
        "author": "贺铸",
        "paragraphs": [
            "秋风动朱箔，流尘污鸳绮。",
            "念昔合欢人，两心今万里。",
            "冰霜变松竹，况复如桃李。",
            "欲寓相思文，无多右军纸。"
        ],
        "title": "闲情二首  其二",
        "id": "dd2eb79b-619d-44b6-95cc-f94c3f3bf15c"
    },
    {
        "author": "贺铸",
        "paragraphs": [
            "巫山彼美神，秀色发朝云。",
            "绚丽不可挹，飘飖去无痕。",
            "楚梦一夕后，苍山秋复春。",
            "目断肠亦断，往来今古人。"
        ],
        "title": "题巫山图",
        "id": "8a388d52-b5a4-4570-91b8-7bc19b37c541"
    },
    {
        "author": "贺铸",
        "paragraphs": [
            "公舍踞阴沟，维蚊得所在。",
            "朝昕灭声迹，曛暮相期会。",
            "挟是党与繁，岂资躯力大。",
            "饥心过狼贪，毒喙甚蜂虿。",
            "侜张巧中人，勇悍将何奈。",
            "贫无绡葛裯，拙计燃萧艾。",
            "徒自取熏蒸，举家更嚏咳。",
            "烟销尚鼓箑，夜久御益懈。",
            "坦腹恣交攻，烦痒如搔疥。",
            "神疲复梦悸，少不容清快。",
            "如何造物工，种此生民害。",
            "安得长风驱，投诸四荒外。",
            "断之严霜诛，并命不可贷。",
            "丑类傥一遗，余孽行当再。"
        ],
        "title": "诅蚊",
        "id": "ad926318-2c0d-4203-a839-58f9269ca1eb"
    },
    {
        "author": "贺铸",
        "paragraphs": [
            "鬼蛾来翩翩，慕此堂上烛。",
            "附炎竟何功，自取焚如酷。",
            "感彼万动微，保生在无欲。",
            "不见青林蝉，饮风聊自足。"
        ],
        "title": "烛蛾",
        "id": "0b11635b-2306-49c4-b394-9fb6fd52275a"
    },
    {
        "author": "贺铸",
        "paragraphs": [
            "旱夏景延永，烈日天中央。",
            "欻欻燎原野，中人如探汤。",
            "病肺苦焦渴，吐舌生喉疮。",
            "蔗浆与茗饮，未易苏膏肓。",
            "稍惊气象变，云物来冥茫。",
            "仰枕视簷际，浩浩浮沧江。",
            "忽得灌顶偈，洒然心地凉。",
            "雷公未鼓怒，风伯何猖狂。",
            "扫荡太宇空，万影才斜阳。",
            "俯辞楚台上，拱立齐鼎旁。",
            "一介命蝼蚁，敢干私雨旸。",
            "田夫信无罪，触热正驱蝗。"
        ],
        "title": "病暑",
        "id": "9da8767d-48c0-4980-9624-306c01cf22ef"
    },
    {
        "author": "贺铸",
        "paragraphs": [
            "渴蝉鸣中夜，木叶凝无风。",
            "襟苎不加带，犹如被蒙茸。",
            "三庚信可畏，一扇曾何功。",
            "安得解民愠，苍梧理古桐。"
        ],
        "title": "暑夜",
        "id": "2a58baea-a40c-42f6-bb03-d62b02de8275"
    },
    {
        "author": "贺铸",
        "paragraphs": [
            "庚伏厌蒸暑，细君弄鍼缕。",
            "乌绨百结裘，茹茧加弥补。",
            "劳问汝何为，经营特先期。",
            "妇工乃我职，一日安敢堕。",
            "尝闻古俚语，君子毋见嗤。",
            "瘿女将有行，始求然艾医。",
            "须衣待僵冻，何异斯人痴。",
            "蕉葛此时好，冰霜非所宜。"
        ],
        "title": "问内",
        "id": "ad8457f9-94cc-4f41-9773-86d2c26905c7"
    },
    {
        "author": "贺铸",
        "paragraphs": [
            "钱侯官舍旁，走水来方塘。",
            "暑雨过初伏，斜阳生晚凉。",
            "风翻芡盘卷，万觜争低昂。",
            "犹疑秦鸡暴，擅此六国场。",
            "下榻延密客，开樽荐新尝。",
            "金刀剥老蚌，玉沙磨夜光。",
            "殷勤烦饤饾，未咀悲生肠。",
            "引领鄘卫西，百泉乃吾乡。",
            "水产富此物，数钱论斗量。",
            "朝餐取餍饱，无复炊黄粱。",
            "贪嗜比羊枣，况乎惟味良。",
            "十年去国仕，遇得才微芒。",
            "季鹰思莼羹，拂衣谢齐王。",
            "我亦散浪者，未许斯人狂。",
            "长歌定行矣，千载会相望。"
        ],
        "title": "食芡实作",
        "id": "c6a65f8b-95c8-4089-af77-2a08db7e7eee"
    },
    {
        "author": "贺铸",
        "paragraphs": [
            "膳夫缚三鸡，二雌先就烹。",
            "一雄置机上，不废知时鸣。",
            "有客见之叹，人情犹物情。",
            "宁昌言即死，何噤口偷生。",
            "愚闻此客言，退思因窃评。",
            "鸡实鼎俎资，杀身非罪声。",
            "人忘枢机诫，鼓舌为祸萌。",
            "宜念千金躯，与鸡何重轻。"
        ],
        "title": "烹鸡叹",
        "id": "acafffc9-eb02-4220-a216-807d7a83440a"
    },
    {
        "author": "贺铸",
        "paragraphs": [
            "王姬乘凤去，春色一朝空。",
            "昔怨绮罗月，今无松柏风。",
            "千年见白日，狐穴入幽宫。",
            "玉镜古尘满，落梅谁复容。",
            "峨峨当隧碑，宝刻一何工。",
            "文擅色丝美，但书膏邑封。",
            "惜非丈夫烈，不得传无穷。",
            "好在故时物，清漳流自东。"
        ],
        "title": "题华阳公主碑阴",
        "id": "739f5ea7-ea0f-45a3-8098-484d9c4cd07a"
    },
    {
        "author": "贺铸",
        "paragraphs": [
            "齐室生武贤，兰陵乃颇牧。",
            "析瓜飨虎士，餍饫比粱肉。",
            "金墉免胄战，破阵何神速。",
            "乐府有遗声，当歌凯旋曲。",
            "盘宗既不寿，霸祚宜尔促。",
            "十代六百年，人间换陵谷。",
            "荒途接幽垅，谁复禁樵牧。",
            "窆石半欹摧，钩锄断鼇足。",
            "苍苔蚀瑑刻，仰睇眩尘目。",
            "操翰无愧辞，千言不为辱。",
            "流湍齧马鬣，客土日危蹙。",
            "霪潦并年间，弥漫即川陆。",
            "昔多万两送，今无一抔筑。",
            "人生妄区别，共尽同草木。",
            "何待雍门弹，令君泪盈匊。"
        ],
        "title": "题兰陵王碑阴",
        "id": "f6087c20-af58-49c4-ad31-917b25f1e58f"
    },
    {
        "author": "贺铸",
        "paragraphs": [
            "新凉泻轩槛，草木带秋声。",
            "阔水倒岚影，洗磨刀戟明。",
            "百虫暮吟动，一鸟归思轻。",
            "晚律骇徂景，羁怀念劳生。",
            "去国亦已久，己年今复庚。",
            "官仓容雀耗，世路忌蜗争。",
            "顾我实荒浪，误抛樵与耕。",
            "竹木微迳在，奚独古人行。"
        ],
        "title": "邯郸郡楼晚望",
        "id": "fb4505ff-5372-48f2-a44e-2d839193bdc0"
    },
    {
        "author": "贺铸",
        "paragraphs": [
            "高风荡河汉，白露被寒菊。",
            "下有络纬虫，凄酸生意促。",
            "华年不相待，去我何流速。",
            "老步失腾骧，短辕甘跼蹙。",
            "伊人濮阳秀，方厌折腰辱。",
            "仕道塞榛芜，低徊避蚖蝮。",
            "邯郸古都会，陈迹武灵筑。",
            "兴发即登临，西南几穷目。",
            "新诗琢璠琰，叠寄两三幅。",
            "一听郢中歌，阳春回草木。",
            "行将及瓜代，暂喜摆羁束。",
            "鞭马径相过，连朝奉游瞩。",
            "只鸡与斗黍，礼意未为足。",
            "何以遇高阳，多营瓮头醁。"
        ],
        "title": "答杜仲观登丛台见寄",
        "id": "3b57e1d7-4541-49a1-b3ec-41ea8d7e425b"
    },
    {
        "author": "贺铸",
        "paragraphs": [
            "落月半侵窗，蛩声寒到牀。",
            "羁人不堪此，梦后夜仍长。",
            "结衣出庭户，河汉正苍凉。",
            "浮阴暝四野，来雁不知行。",
            "陈物悲暮节，畏途怀故乡。",
            "十年泥滓贱，半生靴板忙。",
            "岂不志事功，筋骸难自强。",
            "壮毛抽寸霜，烈胆磨尺钢。",
            "素尚竟谁许，行歌追楚狂。"
        ],
        "title": "冬夜寓直",
        "id": "7ca773c3-8ffa-4339-a6f6-762fdd06d988"
    },
    {
        "author": "贺铸",
        "paragraphs": [
            "黄金络征辔，之子待明发。",
            "樽酒少迟留，禅林见凉月。",
            "歌鬟结蛾黛，怨此佳期阔。",
            "去去柳堤风，青蝉催白发。"
        ],
        "title": "送武桓之安阳",
        "id": "d4284f04-f748-4f7b-ad68-ddff01d349d8"
    },
    {
        "author": "贺铸",
        "paragraphs": [
            "穷巷厌多雨，颓垣藜藿生。",
            "蜩螗饱风露，晏景一何清。",
            "坐指岁芳歇，羁人心骨惊。",
            "所怀不可见，东州闻政声。",
            "三年但弦歌，百里称神明。",
            "风月动高兴，诗章时一鸣。",
            "天葩落健笔，直与春工争。",
            "浑河失故渠，怒水方纵横。",
            "难凭束苇济，跬步万里程。",
            "梦想不知远，笑谈何可并。",
            "頼有西飞翰，尺纸缄驰情。"
        ],
        "title": "寄杜邯郸",
        "id": "429e8909-0772-4cbb-8eda-ed89f7fbf47e"
    },
    {
        "author": "贺铸",
        "paragraphs": [
            "前日去薄官，驱车望城阙。",
            "情亲周与郭，契阔多年别。",
            "征袍未及解，径造郊扉谒。",
            "存问审安娱，芝眉尉怀渴。",
            "家饱具羹炙，笑我犹饕餮。",
            "野色夜苍茫，松阴步微月。",
            "悲风应长啸，洒面若冰雪。",
            "狭室烛花青，坏炉拥驼褐。",
            "欢呼讲旧好，邻梦憎惊聒。",
            "念昔初冠年，朋从事颠蹶。",
            "怱怱一回首，身志成老拙。",
            "居诸信遄迈，又值阳生节。",
            "春物行可期，良游须屡结。",
            "妇家酒醅美，升斗容丐辍。",
            "斟酌挹东君，手选时芳折。",
            "樽前有余乐，身外无所切。",
            "欲寻玉清路，难访金丹诀。",
            "修短三万朝，黄尘共埋灭。"
        ],
        "title": "访周沆郭忱",
        "id": "938bd7b4-9bef-4dba-b4b5-10ce83e99a37"
    },
    {
        "author": "贺铸",
        "paragraphs": [
            "壮发忽种种，华年今复穷。",
            "客怀少安适，况乃京尘中。",
            "病肺厌斟酌，疲筋谢过从。",
            "闲坊税老屋，车马无来踪。",
            "日俸才百钱，盐齑犹不供。",
            "夜榻覆龙具，晨炊熏马通。",
            "出门欲贷乞，羞汗难为容。",
            "安得一扁舟，浮家乘兴东。",
            "江山此深隠，终老为田翁。",
            "春秧二顷苗，秋获期百钟。",
            "稚子课樵汲，壮妻兼织舂。",
            "行歌沧浪清，卧快柴桑风。",
            "神明养内观，忧患无旁攻。",
            "有客闻此言，诮余何不衷。",
            "兹行果勇决，谁揽冥冥鸿。",
            "安知禄籍间，去就如樊笼。",
            "微尚良自信，所悲君不同。"
        ],
        "title": "除夜叹",
        "id": "2f7fcc29-5a14-4ee2-b9a7-47fd421140b4"
    },
    {
        "author": "贺铸",
        "paragraphs": [
            "中春雨收霁，与子登丛台。",
            "形胜宛然在，太行西北来。",
            "无情百尺土，千载未摧颓。",
            "四顾发悲啸，凄风振颐颏。",
            "凌高气象变，似不容徘徊。",
            "下出破禅刹，断碑生紫苔。",
            "严公赋怀古，复使后人哀。",
            "西寻王氏园，一径趋城隈。",
            "老竹未萌笋，繁花如雪开。",
            "惠然丘少年，逸躅欣攀陪。",
            "小榭罗醼豆，开帘按俳诙。",
            "招呼缈缥人，晚镜催妆梅。",
            "水调唱金缕，云罍浮玉醅。",
            "倾觞敢惜醉，忘著接䍦回。",
            "明日遂分首，旧游安在哉。",
            "我为东徐官，客鬓栖尘埃。",
            "君调南康吏，江山役清才。",
            "西风吹去雁，尺纸为君裁。",
            "我已困摧辱，壮心如溼灰。",
            "行将隠名姓，采药孙登嵬。",
            "异日傥相过，衡门翦蒿莱。"
        ],
        "title": "寄杜仲观",
        "id": "d2baf8ee-b089-44b5-b327-b8c7453ed80c"
    },
    {
        "author": "贺铸",
        "paragraphs": [
            "昔闻张逸民，卜筑云龙山。",
            "东望结遐想，喜得彭城官。",
            "一语定襟契，宛如平生欢。",
            "招携属休沐，投此萝薜间。",
            "女仆候门巷，青袿双翠鬟。",
            "苏斋轩户明，餠火焚椒兰。",
            "宝墨鬼神护，清诗冰玉寒。",
            "森然拱簷霤，架石排琅玕。",
            "东趋放鹤亭，磴道披茅菅。",
            "指顾百村落，炊烟林莽间。",
            "日脚洒平陆，两山如断环。",
            "凄风振晚叶，坐怯衣裘单。",
            "引领紫霄极，飘飖如可干。",
            "缅怀眉山公，五马来游盘。",
            "酣兴走颠笔，苍崖即镵刊。",
            "午年仲冬月，雪野云弥漫。",
            "扫石坐舒啸，惠泉烹凤团。",
            "当时诧盛集，千古陋逵安。",
            "俛仰迹遂陈，斯人久泥蟠。",
            "我来后千日，逸躅何由攀。",
            "遇胜不能赋，俯寻尘路还。",
            "山英移未勒，时款白云关。"
        ],
        "title": "游云龙张氏山居",
        "id": "43bc6e36-e7ee-4326-bd32-f5b4aa817677"
    },
    {
        "author": "贺铸",
        "paragraphs": [
            "登黄楼，望黄州，黄州望不见，楼下水东流。",
            "水流何可留，浮云更悠悠。",
            "伤心泽畔客，憔悴楚兰秋。"
        ],
        "title": "登黄楼有怀苏眉山",
        "id": "591ca071-3f34-4ea8-8d9a-25b625a5bb30"
    },
    {
        "author": "贺铸",
        "paragraphs": [
            "室迩人尚远，况乎千里间。",
            "岂徒道路长，重水复重山。",
            "清霜老芳物，嘉树不堪攀。",
            "欲寄陇头信，春风殊未还。"
        ],
        "title": "秋怀二首  其一",
        "id": "3268aa55-dedb-4e9a-8df9-a30d961cc079"
    },
    {
        "author": "贺铸",
        "paragraphs": [
            "萧萧庭木落，格格鸡声恶。",
            "荒簷日影斜，饥猫捕黄雀。",
            "窗间养疴客，起念丘园乐。",
            "欲赋归去来，西风老藜藿。"
        ],
        "title": "秋怀二首  其二",
        "id": "5a4c2688-d8fa-4811-b80b-7e9b4da6ea91"
    },
    {
        "author": "贺铸",
        "paragraphs": [
            "城据山川胜，千年楚故都。",
            "高楼临汴水，杨柳荫芙蕖。",
            "唐室中多故，将军老镇徐。",
            "毬场朝戏马，玉帐夜投壶。",
            "白雪征清唱，黄金得绿珠。",
            "春风楼上醼，三日极欢娱。",
            "红粉梦云散，白杨兵火余。",
            "当年贺厦燕，老尽几番雏。",
            "曲径拥黄叶，西风时扫除。",
            "寒鸱蹲老树，睥睨女墙狐。",
            "有客晚登览，徬徨思壮图。",
            "荆榛闭铜雀，麋鹿游姑苏。",
            "陈迹岂足道，旧欢何日无。",
            "朱栏开酒场，宝勒迎官奴。",
            "醉袖舞鸜鹆，艳声歌鹧鸪。",
            "迟留故时月，桂影来座隅。",
            "回首一相诧，今人如不如。"
        ],
        "title": "燕子楼",
        "id": "5d73f5d5-675a-47d1-9ed8-53712fe66e7a"
    },
    {
        "author": "贺铸",
        "paragraphs": [
            "飞亭冠城隅，空豁延四望。",
            "夙昔两文雄，故牀此相向。",
            "山川气候美，诗酒风神王。",
            "弹压许昌侯，阳春慙俚唱。",
            "麾车忽南北，荣辱生誉谤。",
            "一躐云逵间，一落江湖上。",
            "我来得陈躅，伏槛徒怊怅。",
            "可畏此尘笼，归哉养荒浪。"
        ],
        "title": "快哉亭",
        "id": "248c838e-9b18-45d7-9acf-98e198dcfcd8"
    },
    {
        "author": "贺铸",
        "paragraphs": [
            "禅林跨山胁，飞构凿崚嶒。",
            "千里寄双睫，百忧消一登。",
            "斯游属公暇，晓日东南升。",
            "霜野明练甲，云阴垂海鹏。",
            "东州地阳暖，腊月川无冰。",
            "大艑出洪口，突去如骞腾。",
            "趺坐思方寂，桐鱼闻饭僧。",
            "生台饱驯鸽，散上浮图层。",
            "矫首发长啸，清风鼓尘膺。",
            "寥寥紫虚路，鸿雁正凭凌。",
            "仿像中散公，俯手朱丝绳。",
            "粉绘久零落，爽灵呼不应。",
            "顾余识尤寡，况复无才称。",
            "行且置缨笏，庵栖宗大乘。",
            "二子勿多诮，有心何不能。"
        ],
        "title": "飞鸿亭",
        "id": "dc5afe00-547c-4bde-aecc-9c29bdb20ace"
    },
    {
        "author": "贺铸",
        "paragraphs": [
            "上巳信嘉辰，流觞传旧俗。",
            "良游怅不遂，吏局方有属。",
            "东风吹晓雨，万窍嗥林麓。",
            "疑有泊舟人，狂歌河女曲。",
            "逾朝始澄霁，物色如新沐。",
            "城角趋危亭，登临尉幽独。",
            "纷华扫不见，胡蝶飞平绿。",
            "竚倚穷夕曛，悠哉此心目。"
        ],
        "title": "上巳后一日登快哉亭作",
        "id": "be063351-ef57-4339-b068-e2ffe34cb11d"
    },
    {
        "author": "贺铸",
        "paragraphs": [
            "君虞兴圣孙，诗律早专美。",
            "乐府度新声，宫酺奉天子。",
            "鲜风猎兰苕，华月濯桃李。",
            "独有连眉郎，才称劣相比。",
            "颇闻竹窗句，流落绮纨耳。",
            "吏曹久失调，幕府感恩起。",
            "从军五十篇，王粲慙率尔。",
            "胡沙动霜草，开卷得千里。",
            "骞翔大蓬拜，转顾触排毁。",
            "晚升八座崇，谢事知所止。",
            "高文茂支庶，埋灭长已矣。",
            "斯人今不亡，正頼数番纸。",
            "咄嗟齿踰壮，日就无闻耻。",
            "勉哉课谣吟，请自田居始。"
        ],
        "title": "读李益诗",
        "id": "4793821a-2e6e-456b-acb9-442f1745b902"
    },
    {
        "author": "贺铸",
        "paragraphs": [
            "昔我未去国，幽栖淇上村。",
            "分辞侠少事，喜与农老言。",
            "农老孰追从，四邻皆世婚。",
            "机中工织妇，籍上成丁孙。",
            "青驹自走磨，黄犬长候门。",
            "昨日春火开，逍遥望高原。",
            "西照牛羊下，东风花草繁。",
            "今朝夏鸡鸣，麦熟田头喧。",
            "归来息树荫，课汲灌中园。",
            "秋赛方及辰，酿秫烹膏豚。",
            "丛祠响腰鼓，免杖奉神樽。",
            "冬雪断门巷，蚕庐清且温。",
            "地藉熊豹席，炉明荆枥根。",
            "起居就安适，非复系晨昏。",
            "不识百里面，不知千骑尊。",
            "供输先众期，于我何威恩。",
            "太上复淳古，坐超羲与轩。",
            "敢忘天地施，击壤声如埙。",
            "毕此百岁愿，泰然长夜魂。",
            "避秦谁氏子，客死武陵源。"
        ],
        "title": "田园乐",
        "id": "33a3746f-64c0-4e5c-aa3c-b2cbafa68a74"
    },
    {
        "author": "贺铸",
        "paragraphs": [
            "此日足可惜，此樽何可辞。",
            "人生信浮寓，老境将安之。",
            "念昔青衿岁，九七殊未知。",
            "忽忽俯仰间，复见趋庭儿。",
            "名系冗从籍，顾亦胡能为。",
            "抚此多病躯，敢有黄发期。",
            "每虞毙奔走，明哲永见嗤。",
            "后日卖刀剑，买牛耕故陂。",
            "不惮力作勤，农事有闲时。",
            "慨想无心子，清言真我师。"
        ],
        "title": "此日足可惜",
        "id": "a290f0c9-a5b7-4044-92db-0984742646e0"
    },
    {
        "author": "贺铸",
        "paragraphs": [
            "驾马出北门，徒御何迟迟。",
            "日气方汹涌，霜阴亦纷披。",
            "役夫前驱行，少妇痛不随。",
            "分携仰天哭，声尽有余悲。",
            "虽非远行迈，要之为别离。",
            "顾我岂无家，从公难遂私。",
            "且怀二三友，缺此文酒期。",
            "临分各有赠，婉思见乎词。",
            "吟讽一回首，烟林失城池。",
            "相思肯相过，斗黍为君炊。"
        ],
        "title": "部兵之狄丘道中怀寄彭城社友",
        "id": "68a216b6-43a8-4402-bbce-31129b79d2b2"
    },
    {
        "author": "贺铸",
        "paragraphs": [
            "晴春六十日，不与酒杯亲。",
            "吏事岂无闲，风雨复兼旬。",
            "始作南城游，时物固已陈。",
            "扫不见桃李，浓绿迷荆榛。",
            "登高暂逍遥，引目清泗滨。",
            "向田有交迳，俯城皆要津。",
            "得意属禽鱼，可爱不可驯。",
            "顾余千里客，眷此十日春。",
            "胡不念尔生，筋骸劳欠伸。",
            "二十起丁籍，一官初为贫。",
            "侜张西复东，甑满莱芜尘。",
            "黄绶彼何物，豕苓安足珍。",
            "山园有芳兰，幽珮手自纫。",
            "长哦白云谣，遐想紫阳真。",
            "去矣南昌尉，庶几乎若人。"
        ],
        "title": "三月二十日游南台",
        "id": "f15e857c-8a77-4d71-80ed-c1f25dd96a5b"
    },
    {
        "author": "贺铸",
        "paragraphs": [
            "疲筋任藜杖，行药下僧坊。",
            "月出河汉白，雨余草木凉。",
            "有怀社中子，引首东南望。",
            "高韵少谐结，何心事征商。",
            "泗滨六七月，万柳鸣蜩螗。",
            "大艑轲峨来，迎风坐胡牀。",
            "投钱授赤券，岂所试君长。",
            "申退尚多暇，不无金玉章。",
            "而余方执热，思得濯沧浪。",
            "云牋傥写寄，珍重未相忘。"
        ],
        "title": "夏夜怀寄传道",
        "id": "6fef69bc-d13b-41c2-b23e-b05850027100"
    },
    {
        "author": "贺铸",
        "paragraphs": [
            "中夏昔屯否，代邦天所开。",
            "鸿图属太武，不世英雄才。",
            "南洗洛阳血，西荡长安灰。",
            "毡车十万乘，略地驱风雷。",
            "一苇济长淮，筑宫瓜步隈。",
            "东邻拜牢饩，走使为婚媒。",
            "云旗即归路，览胜此裴徊。",
            "俯挥铁马鞭，顽石同陶坏。",
            "划成四大字，屹栗阴虹摧。",
            "沦精入崖壑，怒气羞蟠回。",
            "茫茫六百年，风雨生莓苔。",
            "伟蹟寖销泯，威灵安在哉。",
            "生存贵无上，零落等尘埃。",
            "君为访古游，赋诗追七哀。",
            "人生谁不尔，莫负手中杯。"
        ],
        "title": "和张谋父游石佛山观魏太武书",
        "id": "d922603d-7f2c-4172-89b0-720ec2881043"
    },
    {
        "author": "贺铸",
        "paragraphs": [
            "昨日秋遂分，村村歛禾黍。",
            "半夜宿田人，相嘑深陂雨。",
            "骎骎马上客，厌浥投何所。",
            "暮发邹子城，朝期饭东鲁。",
            "据鞍思假寐，颠坠惭不武。",
            "俯畏道旁石，颓然如伏虎。",
            "远惊荞麦华，白水漫洲渚。",
            "安能叱吾驭，亲闱寄西楚。",
            "念昔卧苏门，夙兴犹及午。",
            "岂谓从一官，羁离遽如许。",
            "归欤惜迟暮，幽愫将谁语。",
            "頼尔草根虫，助我长吟苦。"
        ],
        "title": "夜行邹县道中遇雨作",
        "id": "637682fd-0663-453e-83e5-cff67efb63d7"
    },
    {
        "author": "贺铸",
        "paragraphs": [
            "惊飚猎榛莽，西山匿颓阳。",
            "四五阴魄晚，繁星亦光芒。",
            "驱车何所投，却顾归路长。",
            "挟辕两羸牸，犯此豺虎场。",
            "安得渥洼骏，皎旦游康庄。",
            "岂徒写我忧，要使尘不扬。"
        ],
        "title": "行路难",
        "id": "6beda42e-d0e6-4a86-84d5-81443de8fd9f"
    },
    {
        "author": "贺铸",
        "paragraphs": [
            "无端嵇氏叟，早结曹家偶。",
            "不遂龙蛇藏，翻从牛马走。",
            "东西祇强颜，清镜照人顽。",
            "敧枕知归路，开屏认旧山。",
            "甘心折腰膂，为饱来西楚。",
            "始验釜生鱼，还悲厕中鼠。",
            "两君冰玉人，倾盖许相亲。",
            "何意尘埃地，欻游云汉津。",
            "佳时第行乐，不与华年约。",
            "大白酒交酬，长笺诗间作。",
            "俄报戍期秋，扁舟去莫留。",
            "台乡淮水北，和氏玉坑头。",
            "飘飖同李郭，到岸逢摇落。",
            "俱是长年人，得忘弥日恶。",
            "劳生不自知，会合复何时。",
            "笼鸟槛猿思，烹鸡炊黍期。",
            "此期谅难必，幸勿忘今日。",
            "固有梦依依，可无书一一。",
            "徐国壮山河，黄楼入望多。",
            "后时三五夕，奈尔月明何。"
        ],
        "title": "送寇元弼王文举",
        "id": "0d4ed404-f893-4667-a076-8d134cfa0b39"
    },
    {
        "author": "贺铸",
        "paragraphs": [
            "人生七十稀，行年今已半。",
            "事功贵及时，迟暮复何算。",
            "嗟吾夙多负，失怙在童丱。",
            "诗礼思有闻，飘飖辞祖贯。",
            "慈亲念衰绪，猝猝营婚宦。",
            "名姓系西班，星霜亟徂换。",
            "未筑黄金台，长歌白石烂。",
            "岂无同心契，相望眇云汉。",
            "每虞狂飚至，摧折涧底干。",
            "异日偶班输，抱柯徒永叹。"
        ],
        "title": "人生七十稀",
        "id": "8f37babc-bdb1-49af-87c3-c7ff894e288d"
    },
    {
        "author": "贺铸",
        "paragraphs": [
            "青袍少年子，独出青门游。",
            "逢人少青眼，凝笑望青楼。",
            "窗中青蛾女，正为青春愁。",
            "心事属青鸟，青骢能少留。"
        ],
        "title": "和杜仲观青字诗二首  其一",
        "id": "54791196-7a93-4a7a-b668-e82638635cd6"
    },
    {
        "author": "贺铸",
        "paragraphs": [
            "白马青络头，青萍宝带钩。",
            "青溪流水急，独上青翰舟。",
            "佳人青雀钗，手把青荷游。",
            "慕君青云器，青发结绸缪。"
        ],
        "title": "和杜仲观青字诗二首  其二",
        "id": "243a29f2-24a7-4d70-8827-fc6ebcae6d6a"
    },
    {
        "author": "贺铸",
        "paragraphs": [
            "夙昔一樽酒，相从清泗滨。",
            "回首欻四载，长安逢故人。",
            "交情久益淡，辞笔老加新。",
            "送子复西去，劳生悲重陈。"
        ],
        "title": "送李主簿夷行之官河阴四首  其一",
        "id": "b2c001ac-d3c3-4bbb-bc6d-6cfc56b736e2"
    },
    {
        "author": "贺铸",
        "paragraphs": [
            "古来英特士，往往沈下僚。",
            "念君鸾鹄姿，俛首栖蓬蒿。",
            "霜气歛陂泽，伊流才半篙。",
            "舟行何以尉，酌酒诵离骚。"
        ],
        "title": "送李主簿夷行之官河阴四首  其二",
        "id": "b3d463d2-479a-49ad-bb49-be413962de43"
    },
    {
        "author": "贺铸",
        "paragraphs": [
            "君才本高绝，流俗固难谐。",
            "桂生樗栎林，宁免相突排。",
            "勾稽谅多暇，帘箔蔽公斋。",
            "圣贤在黄卷，差可遣人怀。"
        ],
        "title": "送李主簿夷行之官河阴四首  其三",
        "id": "b3089e5a-d3cc-4752-9eed-80d83c84909d"
    },
    {
        "author": "贺铸",
        "paragraphs": [
            "少小縻一官，身世两相补。",
            "为饱西复东，志愿劣儿乳。",
            "不无同心友，颇压折腰膂。",
            "寄语北山云，异时吾与汝。"
        ],
        "title": "送李主簿夷行之官河阴四首  其四",
        "id": "62dec0d2-d3dd-4d18-84d8-209e9ef35028"
    },
    {
        "author": "贺铸",
        "paragraphs": [
            "峄阳桐杵鸣，莲岳石砧平。",
            "待谁相应节，要自不胜情。",
            "吹衣风稍急，吊影月微明。",
            "会有不眠客，听此断肠声。"
        ],
        "title": "拟南梁慧偘法师独杵擣衣",
        "id": "12738685-6af4-4649-a246-d5382c2da088"
    },
    {
        "author": "贺铸",
        "paragraphs": [
            "夜久不成梦，张灯开故书。",
            "清霜屏云物，有月来庭除。",
            "良时怅难再，不与佳人俱。",
            "掩卷长太息，望子城之隅。"
        ],
        "title": "拟阮步兵夜中不能寐",
        "id": "de7850d0-3093-4b50-b531-7184055b6ee8"
    },
    {
        "author": "贺铸",
        "paragraphs": [
            "孤缸照愁眠，明灭知夜久。",
            "荧荧月落牀，摵摵风入牖。",
            "美人怅何许，寤言不相偶。",
            "心寄南征鸿，云汉长回首。"
        ],
        "title": "拟鲍溶寒宵叹",
        "id": "0de420dd-a384-4259-935c-5e3cf1e86225"
    },
    {
        "author": "贺铸",
        "paragraphs": [
            "舍辔步平陆，解襟俯清池。",
            "微风度修竹，瑟瑟生沦漪。",
            "梨华照晴影，暖雪正纷披。",
            "把酒久沈想，况与玉人期。"
        ],
        "title": "游雍丘燕溪分韵作",
        "id": "ef03614e-d3aa-4434-9c37-5e6bdcff4809"
    },
    {
        "author": "贺铸",
        "paragraphs": [
            "西北云悠悠，东南日杲杲。",
            "浪语问阴晴，悬知行雨少。",
            "桃蹊换青荫，夙昔一何好。",
            "临牖思茫然，微风动萱草。"
        ],
        "title": "拟王少伯新兴",
        "id": "cdfb98e2-1fb5-40d3-b4ad-c69a6cc0aa59"
    },
    {
        "author": "贺铸",
        "paragraphs": [
            "昔也官彭城，日与君子亲。",
            "俱游大梁下，不见辄兼旬。",
            "衣食牵迫人，汗走长街尘。",
            "相逢立马语，愁面如含辛。",
            "朝来忽叩门，颇惊黄绶新。",
            "告我即东下，得官淮泗滨。",
            "方语病中暍，药物苦殚贫。",
            "故人复舍去，此怀难重陈。",
            "想见经旧庐，节候属萧辰。",
            "朝寻张翁墅，暮投寇叔邻。",
            "二子亦吾好，尺书坐因循。",
            "交情定相访，为话正迷津。"
        ],
        "title": "送陈传道之官下邳",
        "id": "5052cf01-fc66-4fef-90d4-c26f13e442a4"
    },
    {
        "author": "贺铸",
        "paragraphs": [
            "舟路江淮永，岁寒冰雪深。",
            "戍期良敦迫，王畿方滞淫。",
            "疲筋苦跧卧，行药长川阴。",
            "云物接平陆，不见西飞禽。",
            "风从城阙来，如闻钟漏音。",
            "昕霁更东迈，区区子牟心。"
        ],
        "title": "东畿舟居阻雪怀寄二三知旧三首  其一",
        "id": "dad1bda3-55c3-435b-bcff-c12d23502148"
    },
    {
        "author": "贺铸",
        "paragraphs": [
            "寒洛未澌结，东趋江海深。",
            "舟人惊朝鼓，歛繂逗长林。",
            "林端落滞雪，沙际起鸣禽。",
            "病客坐长叹，摄衣涕流襟。",
            "亲朋自兹远，可是慕山阴。",
            "兴尽莫回檝，何人知此心。"
        ],
        "title": "东畿舟居阻雪怀寄二三知旧三首  其二",
        "id": "3519033a-7ea6-4b50-82c0-e1f0e79cf430"
    },
    {
        "author": "贺铸",
        "paragraphs": [
            "沄沄清川流，冉冉浮云阴。",
            "天寒日云莫，鱼鸟方潜沈。",
            "吾岂厌安隠，东浮违宿心。",
            "一官未足养，老境行侵寻。",
            "牛歌感白石，马骨要黄金。",
            "慙无子虚作，万里悬知音。"
        ],
        "title": "东畿舟居阻雪怀寄二三知旧三首  其三",
        "id": "466c6b5b-4d01-4157-827a-ef8dff6e58c2"
    },
    {
        "author": "贺铸",
        "paragraphs": [
            "文成念韩痛，破产伺强秦。",
            "千金募健士，椎断属车尘。",
            "东去变名姓，浮游淮泗滨。",
            "忍耻奉遗履，得书何老人。",
            "十年风云会，赤帝资经纶。",
            "鸿门祸端结，一言即解纷。",
            "英彭既合纵，楚项提孤军。",
            "伟哉借箸谈，竖儒无复陈。",
            "分疆饵两将，来若从龙云。",
            "释怨俾侯印，谋销蛇豕羣。",
            "定都天府国，推功归奉春。",
            "四老落吾术，拂巾辞隠沦。",
            "东朝羽翼就，楚调徒悲辛。",
            "出处能事毕，致君终乞身。",
            "岂眷万户封，仅与萧酂均。",
            "淮阴败晚节，顾亦非吾伦。",
            "愿访赤松子，逍遥云汉津。",
            "强饭示终殁，爽灵方上宾。",
            "严祠镇川湄，余泽及斯民。",
            "客子老将至，低回冗从臣。",
            "慙无应时策，肝膈空轮囷。",
            "可教固无类，慨然辄求伸。",
            "未应终万古，黄石独能神。"
        ],
        "title": "留侯庙下作",
        "id": "099b5119-f02f-4012-8307-c9d9565cd91c"
    },
    {
        "author": "贺铸",
        "paragraphs": [
            "集仙昔荣养，卜筑循兰陔。",
            "深径万株合，清池百亩开。",
            "飞梁荫菡萏，攒栋跨崔嵬。",
            "淮海㔉红药，潇湘移翠栽。",
            "岱松珮萝茑，海石糊莓苔。",
            "车马远惊聒，鱼鸟忘嫌猜。",
            "病客倦舟檝，寻春此裴徊。",
            "闰年物候迟，前日已闻雷。",
            "薄景未晞雪，东风新破梅。",
            "主人京洛旧，杖屦容参陪。",
            "指我艮隅地，方营秋月台。",
            "眼明壁间字，醉墨题东莱。",
            "短句颇清绝，早推能赋才。",
            "殷勤卷白苎，为尔拂尘埃。",
            "安得一携手，更倾林下杯。",
            "酒阑话平昔，岂复顾形骸。",
            "行役浸相远，人生信悠哉。",
            "薄暮重回首，长哦归去来。"
        ],
        "title": "游灵壁兰皋园",
        "id": "134032bd-270d-48da-b6f1-e9e95ec01b32"
    },
    {
        "author": "贺铸",
        "paragraphs": [
            "卜筑负南郭，褰开临要津。",
            "舟舆占集地，奈尔独清人。",
            "坐上一樽酒，江南千里春。",
            "何须茂弘扇，何患元规尘。",
            "游子感陈躅，怳如平生亲。",
            "九原不可作，归老复谁邻。"
        ],
        "title": "题杨子王辂故居清轩",
        "id": "bcf18c40-0c2d-48c3-ae0a-dccc1e70a304"
    },
    {
        "author": "贺铸",
        "paragraphs": [
            "迢迢朱雀航，飞盖共凌越。",
            "东风石子冈，芳草微径绝。",
            "生公法堂在，清夜贮明月。",
            "回认城郭游，春华烂晴雪。",
            "长烟动江隩，微云泊山胁。",
            "连樯去迟回，白鸟屡明灭。",
            "江山信清丽，人物久销歇。",
            "戍堡定荒凉，投身计何拙。",
            "尘衫与汗马，端为老生设。",
            "李侯朱门俊，许与尽时哲。",
            "俛首就微班，刚肠颇摧折。",
            "人生特眠饭，似是此身切。",
            "岁晚赋归田，非君复谁结。"
        ],
        "title": "游金陵雨花台",
        "id": "c6679eba-9a2d-40fc-bc94-478e6231f9b8"
    },
    {
        "author": "贺铸",
        "paragraphs": [
            "驱马越飞涧，扬旌下回冈。",
            "欻见层浮图，高风振琅珰。",
            "重门壮且深，老柏森然行。",
            "佛子出延客，投鞭步长廊。",
            "中庭汲新泉，一饮生清凉。",
            "孤坐兴登览，危梯趋上方。",
            "萧萧荒竹林，簷外如环墙。",
            "樵牧断行径，龙蛇知所藏。",
            "山禽喜暄旸，啸侣何琅琅。",
            "子规特殷勤，使人怀故乡。",
            "引领落西北，暮色来苍茫。",
            "一官早见縻，微尚久未偿。",
            "明发复东去，斯游良不忘。"
        ],
        "title": "宿法惠寺",
        "id": "8adacf19-f5e5-4313-aa41-28dc9c12ccf1"
    },
    {
        "author": "贺铸",
        "paragraphs": [
            "骊山御汤殿，岁久玉莲倾。",
            "谁谓大江北，有泉温且清。",
            "相传白云窦，中閟丹砂英。",
            "澡濯浃肌骨，沉疴亟能平。",
            "岂特涤吾足，径当洁吾缨。",
            "筑庐俯源上，涵泳凫鸥轻。",
            "非复罜尘网，御风朝玉京。",
            "赋诗投楚泽，用吊怀沙生。"
        ],
        "title": "题香社寺平疴汤泉",
        "id": "f5e99645-39b7-4a09-a746-65e5d1ec93fe"
    },
    {
        "author": "贺铸",
        "paragraphs": [
            "日入不遑息，驱车更之东。",
            "回蹊出蒙密，解袂迎长风。",
            "风从何许来，历历江南钟。",
            "顿辔阿兰若，虚庭月正中。",
            "流萤逗深竹，白鸟巢青松。",
            "华灯耿翠箔，瑶花擢春丛。",
            "绝境美清夜，怳非尘界逢。",
            "惜无一樽酒，幸与之子同。",
            "明发即南北，浮生两飞蓬。"
        ],
        "title": "宿宝泉山慧日寺",
        "id": "6c52d3f3-8b3f-4b07-ab44-3ecb9e945097"
    },
    {
        "author": "贺铸",
        "paragraphs": [
            "阴谷不寓暑，风松朝露零。",
            "乳溪逗绿篠，琴筑声泠泠。",
            "老石渍金碧，窅然沈列星。",
            "酌此石上泉，饵彼松下苓。",
            "倏欻振飞步，岂徒制颓龄。",
            "何须历五岳，即蹈神人庭。",
            "顾余方有役，俗驾不敢停。",
            "寄音采真子，来卜白云扃。"
        ],
        "title": "晓度黄叶岭东谷怀寄金陵王居士闲叟",
        "id": "7025da31-8154-4414-8ade-93ff59353bfa"
    },
    {
        "author": "贺铸",
        "paragraphs": [
            "兹山非峻极，名不载图谱。",
            "投策一攀跻，未觉病腰膂。",
            "苍松带寒日，交阴层窣堵。",
            "俨然黄面师，粉绘色已古。",
            "我贪五斗米，磬折向儿乳。",
            "复著鞍马劳，疲筋剧笞楚。",
            "此身异金石，能涉几寒暑。",
            "诛茅结圆庐，宴坐此其所。",
            "清心日焚诵，庶拔未来苦。",
            "望尘彼何人，碌碌安足数。"
        ],
        "title": "腰疼山浮图下作",
        "id": "54299b28-b677-481e-a538-afb155dbd59a"
    },
    {
        "author": "贺铸",
        "paragraphs": [
            "晨征念王事，驽驾烦屡叱。",
            "既陟崔嵬高，稍辞丛薄密。",
            "乌牛霑宿露，白鸟明初日。",
            "清川舴艋迟，绿岸浮图出。",
            "缅怀秣陵游，曾缀秦淮繂。",
            "曳舄白下门，供香金粟室。",
            "得闻四句偈，如奉三尺律。",
            "损益非所知，婚嫁行且毕。",
            "庶几追老庞，薄暮徼万一。",
            "誓将迁枳根，待变江南橘。"
        ],
        "title": "晓登柏子冈回望金陵怀寄钟山泉禅师",
        "id": "dd9bec54-38f6-4fcb-b8a3-2ff17dbdae4c"
    },
    {
        "author": "贺铸",
        "paragraphs": [
            "昔也万家邑，今为无底渊。",
            "城郭泯遗迹，人民安得全。",
            "吊古一回首，薄暮愁风烟。",
            "拯溺不无意，吾生后千年。"
        ],
        "title": "历阳十咏 历湖",
        "id": "402c856f-a28b-4b8a-9db1-40e5dc102066"
    },
    {
        "author": "贺铸",
        "paragraphs": [
            "楚姥昔奔迸，余生脱沈沦。",
            "家禽不忍置，信谓妇人仁。",
            "空笼欻变化，千载高嶙峋。",
            "可待历湖水，复生桑下尘。"
        ],
        "title": "历阳十咏 鸡笼山",
        "id": "76c291b7-8c29-4404-a49e-53848587ffb3"
    },
    {
        "author": "贺铸",
        "paragraphs": [
            "孙郎昔鹰扬，曹瞒方虎视。",
            "敢忘板筑勤，远挫兵锋锐。",
            "俄闻青盖谣，无复金陵气。",
            "六代迭倾亡，长江亦平地。"
        ],
        "tags": [
            "长江"
        ],
        "title": "历阳十咏 濡须坞",
        "id": "3d3143ff-87c0-4d5f-a621-76fd404f32bb"
    },
    {
        "author": "贺铸",
        "paragraphs": [
            "狂胡昔凭凌，阔步长淮外。",
            "难此百雉城，万甲屯要害。",
            "时平一登望，江山互襟带。",
            "想像文献公，清风宛如在。"
        ],
        "title": "历阳十咏 遏胡城",
        "id": "7e7e49ff-1a9b-49e2-ac3f-2b0babaff7b6"
    },
    {
        "author": "贺铸",
        "paragraphs": [
            "龙骧乘上游，锐气吞敌境。",
            "风便趋吴京，收功在俄顷。",
            "平生负雄图，晚岁方获骋。",
            "何必传鼎彝，江山与之永。"
        ],
        "title": "历阳十咏 当利港",
        "id": "d64d277e-b3fa-48b1-869f-e95f360bb218"
    },
    {
        "author": "贺铸",
        "paragraphs": [
            "天门束箭流，北注据牛弩。",
            "凌高驻翠华，舟师燿威武。",
            "当时侍帷幄，谁复征往古。",
            "虞舜有苗征，端为两阶舞。"
        ],
        "tags": [
            "天门山"
        ],
        "title": "历阳十咏 天门山",
        "id": "61cad3f6-abba-401a-9364-ba1c0a684dbb"
    },
    {
        "author": "贺铸",
        "paragraphs": [
            "东西采石矶，山水两清绝。",
            "渔舠与商舶，今古几沿越。",
            "飘飖翰林主，长笑弄明月。",
            "难访物外游，飞云眇天末。"
        ],
        "title": "历阳十咏 采石矶",
        "id": "abb450b6-119f-4b72-849e-dddb26bf8c57"
    },
    {
        "author": "贺铸",
        "paragraphs": [
            "文昌西郭居，修竹闭环堵。",
            "琴樽不复存，青莲开梵宇。",
            "尘纷晦遗像，粉绘才可睹。",
            "拜奠愧无言，长哦君乐府。"
        ],
        "title": "历阳十咏 百福寺",
        "id": "652694bb-fcc0-4a8e-88f9-d8290cf2d86e"
    },
    {
        "author": "贺铸",
        "paragraphs": [
            "种树临谿流，开亭望城郭。",
            "当年孟张辈，载酒来行乐。",
            "斯人久埃灭，节物今犹昨。",
            "看取不言华，春风自相约。"
        ],
        "title": "历阳十咏 桃花坞",
        "id": "c37b7acd-ba08-423c-863a-fa76994ec9ea"
    },
    {
        "author": "贺铸",
        "paragraphs": [
            "文础护清漪，炯若涵冰玉。",
            "澡涤起沈疴，功参灵剂速。",
            "荒唐桑氏经，琐碎桐君录。",
            "利物本无穷，何须尘简牍。"
        ],
        "title": "历阳十咏 平疴汤",
        "id": "2500fee7-5d7a-4a7f-9afd-75ee24d5e27b"
    },
    {
        "author": "贺铸",
        "paragraphs": [
            "南朝凤皇台，置酒昔高会。",
            "酒酣望三山，宛在青天外。",
            "长哦谪仙吟，如啖鲸鲵鲙。",
            "明日信东风，孤帆出其背。",
            "荒戍接江濆，开门适相对。",
            "鼎足跱长川，不为舟檝碍。",
            "雨旸云吞吐，早晏潮进退。",
            "万古免浮沈，曾微抃鳌戴。",
            "伊余厌尘坌，闭目何可奈。",
            "爽气豁襟灵，山乎吾有頼。",
            "尝闻晋阿童，万舻飞戈快。",
            "径造此山陲，沧波为之隘。",
            "顾我疲软姿，功名让前辈。",
            "玄晖昔凭眺，物色颇有在。",
            "他时挂武冠，刀剑行且卖。",
            "山价略可酬，庵栖谢当代。",
            "远持三山矶，况彼七里濑。",
            "犹得傲狂奴，吾无故人待。"
        ],
        "title": "三山",
        "id": "3db3f66c-3cf1-416f-9e86-1c9e34e33058"
    },
    {
        "author": "贺铸",
        "paragraphs": [
            "亭亭思妇石，下阅几人代。",
            "荡子长不归，山椒久相待。",
            "微云荫发彩，初日煇蛾黛。",
            "秋雨叠苔衣，春风舞萝带。",
            "宛然姑射子，矫首尘冥外。",
            "陈迹遂亡穷，嘉期从莫再。",
            "脱如鲁秋氏，妄结桑中爱。",
            "玉质委渊沙，悠悠复安在。"
        ],
        "title": "望夫石",
        "id": "e17ec92f-b256-4aaf-9866-edd8c3534a7d"
    },
    {
        "author": "贺铸",
        "paragraphs": [
            "西庵松竹深，薄暮更微雨。",
            "山禽不畏人，嘲哳方对语。",
            "而余倦宦者，罢日今可数。",
            "京邑夙所怀，其如恶尘土。",
            "行复念斯游，回头怅何许。"
        ],
        "title": "题乌江汤泉寄老庵",
        "id": "a52d055c-5d5a-4a66-8373-ab8ad6270295"
    },
    {
        "author": "贺铸",
        "paragraphs": [
            "迅雨荡阑暑，层飚披滞云。",
            "澄川缭楚甸，新阳丽秋旻。",
            "物候岂不嘉，中怀怆离羣。",
            "亲朋满城邑，系滞此江濆。",
            "及瓜信匪遥，遂作河梁分。",
            "何人具供帐，樽酒展慇勤。",
            "一聆雪儿歌，载悽游子魂。",
            "津鼓惊朝梦，□烟生夕曛。",
            "所悲紫兰缨，复染京洛尘。",
            "春风有归雁，报我相思文。"
        ],
        "title": "罢官有期怀寄历阳朋好",
        "id": "20e4494a-7812-43d4-a98b-8be62269c398"
    },
    {
        "author": "贺铸",
        "paragraphs": [
            "篷卑每碍帻，仓狭才容席。",
            "悽酸拥膝吟，奈此风雨夕。",
            "欣闻钟漏旦，怀彼南城客。",
            "欲往从之游，塞涂没吾屐。",
            "方君慕栖遁，顾己淹行役。",
            "后夜岁云除，畸辰良足惜。",
            "何当斥氛闭，新旸被东陌。",
            "壶觞殿两骖，聊取一日适。"
        ],
        "title": "檥舟秦淮雨中寄侍其服之",
        "id": "3b09f49b-dba6-43f6-8946-c4b248d5707a"
    },
    {
        "author": "贺铸",
        "paragraphs": [
            "轻舠放中𤃩，岸远春风壮。",
            "檝师俯仰呼，天水争簸荡。",
            "吾方扣其舷，聊赓小海唱。",
            "梢回即东麓，侧磴联屦杖。",
            "危刹表层巅，疲筋蹑牵强。",
            "斜廊缭复殿，鱼脊分背向。",
            "放目四垠宽，秋毫入吾望。",
            "侵云铁瓮垒，崛起去缘傍。",
            "映日海门山，不蔕沧波上。",
            "吾虽百石吏，平昔有微尚。",
            "俄得金仙徒，翦萝开岫幌。",
            "誓投桑榆年，浮玉翁自况。"
        ],
        "title": "金山游",
        "id": "5eda2054-586b-4d0c-b743-414544932ac3"
    },
    {
        "author": "贺铸",
        "paragraphs": [
            "朝登化成阁，写睇沧江东。",
            "岿然痤鹤山，屏截横流中。",
            "云烟生蔽亏，水石相磨砻。",
            "飞构结巖腹，天龙严佛宫。",
            "初无刳木智，不与尘界通。",
            "旷莽天地间，胜事岂易穷。",
            "将谋乘兴入，难此迎潮风。",
            "可信浮桴约，仅有由也同。",
            "我亦念行役，翻如征北鸿。",
            "他日一渔艇，悠悠浮玉翁。"
        ],
        "title": "金山化成阁望焦山作",
        "id": "767362e3-2050-4444-b28c-602bf718dbf2"
    },
    {
        "author": "贺铸",
        "paragraphs": [
            "芳洲撷兰珮，清夜栖宝坊。",
            "晚风驾飞涛，柱石摇长廊。",
            "微月逗簷际，助我灯烛光。",
            "黄童天下才，亹亹陈与章。",
            "狂歌间险语，捧腹屡烘堂。",
            "惜无杯中物，可以延楚狂。",
            "兴阑半道去，浪学山阴王。",
            "明发吾将还，沧波渺相望。",
            "如何方外徒，漫仕烦官仓。",
            "端尔凉秋节，白云来帝乡。"
        ],
        "title": "金山夜集招米芾元章不至作",
        "id": "c4e8f573-2b21-49b2-8a6c-cae232828ebb"
    },
    {
        "author": "贺铸",
        "paragraphs": [
            "维舟山光步，却顾广陵城。",
            "十里春风外，夹津芳草生。",
            "渔篷衔尾来，愧尔故人情。",
            "更卜连牀语，神房温且清。",
            "语阑夜自久，泪烛剪复明。",
            "撤樽兀相视，酸涕流金缨。",
            "我本山海士，误遭时网婴。",
            "出身两纪余，何等为浮名。",
            "矧此一分首，几年当合并。",
            "离忧如惊澜，荡潏未易平。",
            "疏亲系远迩，斯言出荒伧。",
            "音邮无禁限，勤访白云兄。"
        ],
        "title": "广陵山光寺夜集留别黄材昆仲",
        "id": "408d309d-4e3f-402d-b0b3-e2734d449eb4"
    },
    {
        "author": "贺铸",
        "paragraphs": [
            "老鹤依林表，孤云寓山间。",
            "结茅穷释子，著身如许闲。",
            "有心即尘纷，无心犹石顽。",
            "有无心并置，日暮客来还。"
        ],
        "title": "题崇胜寺无心庵",
        "id": "c9406acb-a6e2-4ef3-9b7c-830f5e11404a"
    },
    {
        "author": "贺铸",
        "paragraphs": [
            "悠悠北山云，苒苒东门草。",
            "纷吾起故居，与尔即远道。",
            "巅崖博锱铢，得不偿所耗。",
            "寄语邻墙翁，岁晚从吾好。",
            "鲁酒味自薄，楚歌声更悲。",
            "曾无忘忧用，安事酒歌为。",
            "西风激商序，流芳迫衰迟。",
            "寄语邻墙客，兹非行乐时。"
        ],
        "title": "和钱适德循寓怀二首",
        "id": "24525ebd-8815-4465-b86c-45f596cf79d1"
    },
    {
        "author": "贺铸",
        "paragraphs": [
            "南城繁氏台，维昔孝王筑。",
            "歌吟寂无闻，万楹联佛屋。",
            "道人开北牖，俯就百乔木。",
            "八月鸣青蝉，槐蛾委平绿。",
            "客来借榻卧，吹睡俄顷足。",
            "疏雨隔斜阳，垂虹跨长陆。",
            "良游怅迟后，回谢三庚酷。",
            "瘦马尾华轩，汗颜尘一掬。",
            "昨非勿复道，佳约犹可续。",
            "载酒定何时，新黄糁庭菊。"
        ],
        "title": "题天清寺安上人北轩",
        "id": "afac5146-0b04-4721-9e1e-ee739dd1ab3b"
    },
    {
        "author": "贺铸",
        "paragraphs": [
            "昔来华纂纂，遽许实离离。",
            "西风会摇落，行复见空枝。",
            "岁物感流驶，事功伤暮迟。",
            "咄彼身后名，前人端自欺。",
            "书殚南山竹，奄奄定何知。",
            "贤哉张生翰，千载与心期。"
        ],
        "title": "感庭枣",
        "id": "92c6fa56-1897-4b35-95f6-b23f642ed4f1"
    },
    {
        "author": "贺铸",
        "paragraphs": [
            "吾昔游浮阳，童心初办狂。",
            "凌高瞰海日，径欲穷扶桑。",
            "岁纪忽再周，此图竟莫偿。",
            "今适送子往，临风但彷徉。",
            "之子公族秀，祖基维懿王。",
            "成吾家宅相，裂封复吾乡。",
            "汝翁同谷守，视吾犹雁行。",
            "后生古所畏，之子未易量。",
            "筦库方试吏，事役须更尝。",
            "譬彼汗血驹，齿齐即腾骧。",
            "是宜勤夙夜，动虞三尺妨。",
            "勿惮川陆遥，千里如邻墙。",
            "勿计弦晦余，俛仰度三霜。",
            "边朔昔云苦，今歌海隅康。",
            "正頼别驾贤，不减晋王祥。",
            "依投得吏师，行见售所长。",
            "为吾语故人，曩契想未忘。",
            "愿致双鱼封，继以一鹗章。"
        ],
        "title": "送表姪赵子亿之官沧州兼简通守李延宁",
        "id": "04c9f829-c4ba-4271-bca8-2576d0c32d24"
    },
    {
        "author": "贺铸",
        "paragraphs": [
            "积潦被广陌，谁过牛侩翁。",
            "闭关养尪瘵，药石收良工。",
            "高斋俯嘉樾，疏箔延清风。",
            "左右列图史，披张俄一通。",
            "从嗤獭祭鱼，聊学蠹书虫。",
            "坐挹古人语，孰云吾道穷。",
            "浮生梦境间，不蔕之惊蓬。",
            "生死犹物化，今昔贤愚同。",
            "分阴贱垂棘，白日莫再中。",
            "薄暮纷滓澄，寥寥还太空。",
            "为问此何夕，凉蟾生自东。",
            "荒哉西园士，联盖追轻鸿。",
            "行乐以至斯，不知息微躬。",
            "侧聆天鸡鸣，凡耳初破聋。",
            "吾从汗漫游，溯景鞭垂虹。",
            "濯缨咸池渊，晞发若木丛。",
            "亲串不我忘，惠音赤?公。",
            "长哦赋来归，阅尔世上雄。"
        ],
        "title": "夏夜雨晴遣怀",
        "id": "ad4c99f8-9fe1-4b15-8e9b-a31de7aafbf4"
    },
    {
        "author": "贺铸",
        "paragraphs": [
            "少陵昔避地，幽栖凤皇川。",
            "始愿获其所，赋诗此终焉。",
            "睠彼美林麓，荫膏腴上田。",
            "阳坡饶垂珠，阴谷繁玉延。",
            "长镵勤采㔉，服食攀飞仙。",
            "兵祲夺和气，力耕无善年。",
            "林坰开冰雪，旬浃断庖烟。",
            "呜呼歌七章，暮节西南迁。",
            "环堵久芜没，斯亭名尚传。",
            "茂宰怆怀古，增崇殊过前。",
            "雕甍揭长帘，下容十客筵。",
            "嫩岚隔春丛，清竹鸣夏蝉。",
            "风月有高兴，写之武城弦。",
            "狂客属尪废，驽筋难强鞭。",
            "何暇远登览，但哦鲸海篇。",
            "尚苦八口累，依稀同曩贤。",
            "余龄寄幻境，未断东西缘。",
            "江淮米价平，一舸去悠然。",
            "幸此岁丰乐，浮游吾所便。",
            "异时访陈躅，复使后人怜。"
        ],
        "title": "寄题栗亭县名嘉亭",
        "id": "fa1bee2d-4f0d-4f6a-ae93-34199aa1cc96"
    },
    {
        "author": "贺铸",
        "paragraphs": [
            "霜晓无轻飔，长淮浄如眼。",
            "招携南山游，老子兴不浅。",
            "不从千步桥，飞度一渔舠。",
            "中流鼓素檝，鲂鱮欻惊跳。",
            "禅叟延游客，匆匆问行色。",
            "千里远京关，浮骖去安适。",
            "长啸指沧浪，濯缨湔我裳。",
            "朱门曳裾地，槐柳自成行。",
            "多年困靴板，未立中人产。",
            "沈痼迫衰迟，求田咄何晚。",
            "神丸傥驻延，投此寄余年。",
            "凿室邻杨氏，然薪系太玄。"
        ],
        "title": "游盱眙南山示杨介",
        "id": "7223776c-9b46-42f5-af51-fdec25aa2f48"
    },
    {
        "author": "贺铸",
        "paragraphs": [
            "君希谢太傅，筑室卧东山。",
            "应携玉人去，为问何时还。",
            "扁舟欲之东，霜落江潮悭。",
            "难从京口渡，且转广陵湾。",
            "与君合复离，怳若愁梦间。",
            "婴疾再寒暑，医师怜我顽。",
            "颓龄未遽尽，解组誓投闲。",
            "幽巖有芳桂，晚岁约同攀。"
        ],
        "title": "酬别盱眙杜舆",
        "id": "3e9552d4-ff63-45d7-8f9c-290b3d5e7932"
    },
    {
        "author": "贺铸",
        "paragraphs": [
            "汴尾望龟山，人烟了可数。",
            "长淮断日风，浩若千里阻。",
            "舟无百石载，两腋忧双艣。",
            "鹢首荡颓波，中流几翔舞。",
            "维梢迫曛暮，坎坎禅林鼓。",
            "曳锡辱来过，依然识眉宇。",
            "青荧灯火畔，再得亲软语。",
            "多慙晚闻道，忠义夙自许。",
            "刚肠愤激际，赤手搏豺虎。",
            "过壮缠百疴，余生托儿乳。",
            "羸躯假缓死，岂复胜冠组。",
            "会约子云孙，西巖两庵主。"
        ],
        "title": "留别龟山白禅老兼简杨居士介",
        "id": "f974a6ae-0d5b-4df4-ab83-fe06c7d2b4d0"
    },
    {
        "author": "贺铸",
        "paragraphs": [
            "道人犹浮云，发彼王屋岑。",
            "朝见肤寸合，暮为四海霖。",
            "造物一戏耳，浮云本无心。",
            "永谢应龙召，深栖双树林。",
            "苍生热恼地，千载仰慈阴。",
            "皎月示弦晦，清风何古今。",
            "谁举甘露颂，轰然海潮音。",
            "支离病居士，和以无絃琴。"
        ],
        "title": "题海陵开元寺栖云庵",
        "id": "aec668db-7616-4aca-9a85-c71cae83d034"
    },
    {
        "author": "贺铸",
        "paragraphs": [
            "濂溪之水清，未足濯公缨。",
            "平生抱苦节，成就此溪名。",
            "长啸置符传，孤云归思轻。",
            "溪头四壁居，溪下百亩耕。",
            "量汲奉晨盥，课樵共夕烹。",
            "希逢杖屦游，但听弦歌声。",
            "为客剪三径，传家通一经。",
            "双珠交照乘，合璧倍连城。",
            "被褐有余乐，问缣无隠情。",
            "桂林两枝秀，借尔俗眼荣。",
            "昔仰名父子，今推难弟兄。",
            "不应文范裔，遽谓公慙卿。",
            "如袭带砺封，毋为权利倾。",
            "地实寝丘比，有力安得并。",
            "勒诗高岸石，敢告后代生。"
        ],
        "title": "寄题浔阳周氏濂溪草堂",
        "id": "582099d1-28b5-4e13-97a7-74d0876b6cd9"
    },
    {
        "author": "贺铸",
        "paragraphs": [
            "露草蔓前庭，微虫思明月。",
            "宵分耿不寐，怀我友生别。",
            "舟师望箕宿，缀幔须明发。",
            "蠲首托归风，安知川路阔。",
            "夫君青云士，行奉紫宸谒。",
            "一鹗抉尘笼，骞轩应霜节。",
            "仰追鸾鹤驾，肯顾狐兔穴。",
            "越客寓荒城，卑栖慕鸠拙。",
            "衰迟积尪弊，未死人事缺。",
            "嬾制一缄书，寄声彼朝列。",
            "方今百废举，衮职补何阙。",
            "每自幸余龄，江湖傲华发。",
            "躬耕固难强，五斗代薇蕨。",
            "摩腹溯南薰，苍生解烦暍。"
        ],
        "title": "送周寿元翁西上",
        "id": "df9cf120-2e28-4705-8507-b38eee243f0a"
    },
    {
        "author": "贺铸",
        "paragraphs": [
            "渊明不乐仕，解组归柴桑。",
            "溯风北窗下，坦腹傲羲皇。",
            "储粟既屡空，乞食何惶惶。",
            "有身即大患，斯语闻伯阳。",
            "顾我亦多忤，丘樊思退藏。",
            "慙无辟粒术，圭勺耗官仓。"
        ],
        "title": "题陶靖节集后",
        "id": "544c6971-06ce-4379-b847-26fe18d91895"
    },
    {
        "author": "贺铸",
        "paragraphs": [
            "猛虎未出柙，扰如搏鼠貍。",
            "苍鹰方在鞲，孱甚伏卵雌。",
            "弭戢以违祸，孰云尔无知。",
            "幸遭纵释仁，返谓人可欺。",
            "岂复念前辱，摇尾垂翅时。",
            "择肉毙侪类，戕忍犹天姿。",
            "吾将罪虞者，奈何生致之。",
            "南山有重阻，邓林无樛枝。",
            "机穽与罗罻，今也将安施。"
        ],
        "title": "补感寓诗",
        "id": "1d50e07d-5490-4ec6-9993-81884e1edcf4"
    },
    {
        "author": "贺铸",
        "paragraphs": [
            "登真者谁子，昔有费公祎。",
            "白日玉书下，青天驾鹤飞。",
            "此地少留憩，神标怅依依。",
            "振裾谢尘浊，与尔方远违。",
            "层楼宠陈迹，江山长四围。",
            "登临美商素，雨气薄西晖。",
            "水落州觜嫩，风豪帆背肥。",
            "飘然起遐想，琳馆閟巖扉。",
            "明月识悠阔，白云疑是非。",
            "金桃未遽熟，薤露虞先晞。",
            "高树两华表，长招羽驾归。",
            "灵瓢五色剂，定与遗民挥。",
            "自顾乏仙质，延生犹可希。",
            "刀圭傥不吝，如饱首阳饥。"
        ],
        "title": "黄鹤楼",
        "id": "d091e4a9-f193-42bf-a53a-b8cf77e64019"
    },
    {
        "author": "贺铸",
        "paragraphs": [
            "鹦鹉陇下鸟，能语奇羽毛。",
            "罗罻巧相致，琱笼关鐍牢。",
            "长怀故园树，烟雨落空巢。",
            "万里迁泽国，舟舆□□劳。",
            "正平托物赋，健笔不停操。",
            "千载访陈躅，晴沙葭菼高。",
            "珍禽不复见，慨想若人豪。",
            "处士起河朔，英风拔时髦。",
            "文章俪坟诰，俛就犹诗骚。",
            "儿汝命杨孔，奴兵视刘曹。",
            "奸雄可奈此，束之投楚郊。",
            "忤俗竟非命，惜哉时不遭。",
            "非无择木智，天下方滔滔。",
            "遗干泯鱼腹，浮魂谁复招。",
            "近结屈平好，佩兰杂申椒。",
            "远慙子胥烈，怒气翻秋涛。",
            "空余春草碧，恨血满江皋。"
        ],
        "title": "鹦鹉洲",
        "id": "57b2a693-5a2e-4cfb-9d90-543734c2a895"
    },
    {
        "author": "贺铸",
        "paragraphs": [
            "周郎假沔官，我偶来沔居。",
            "得闲定相过，谈笑沈疴袪。",
            "俄闻戍楼角，晓引吹咿呜。",
            "自君居湓城，怳怳一梦余。",
            "复求若辈人，陶灶搜璠璵。",
            "诚为天下士，岂特江汉无。"
        ],
        "title": "怀寄周元翁十首  其一",
        "id": "5f473e7d-c6f5-4883-93fe-1df4a8437b16"
    },
    {
        "author": "贺铸",
        "paragraphs": [
            "周郎嗜茗饮，偶与吾好同。",
            "赠行发吾宝，紫璧琱云龙。",
            "此实太官物，分甘玉堂公。",
            "我曹百石吏，藜菽每不充。",
            "诗人盍得尝，可以骄万钟。",
            "愿君间一歠，千里共清风。"
        ],
        "title": "怀寄周元翁十首  其二",
        "id": "e91e9a2a-e9b9-4f38-bf7f-ce74606b976d"
    },
    {
        "author": "贺铸",
        "paragraphs": [
            "周郎尘外人，冰甃立寒玉。",
            "去我千里余，炯炯长在目。",
            "有德且有言，可采篆缣竹。",
            "未为造物怜，方徇斗筲禄。",
            "司晨属羣鸡，安事彼鸾鹄。",
            "聊自况疲驽，盐车不为辱。"
        ],
        "title": "怀寄周元翁十首  其三",
        "id": "e33f6965-4e42-4d44-95c7-af43f481f53a"
    },
    {
        "author": "贺铸",
        "paragraphs": [
            "周郎妙雅道，五字可人师。",
            "许与非不严，奈何取我诗。",
            "我诗如秋虫，徒增长年悲。",
            "指疵固有望，逐臭得无嗤。",
            "诗鸣人必穷，我穷岂所宜。",
            "愿君勿阂此，晚节益经奇。"
        ],
        "title": "怀寄周元翁十首  其四",
        "id": "95652ebe-8a41-4fc7-8f4c-71c7025a2929"
    },
    {
        "author": "贺铸",
        "paragraphs": [
            "周郎归濂溪，旱燥害嘉谷。",
            "仰饱百指余，嗷然坐空屋。",
            "应书乞米帖，得继朝来粥。",
            "行升大夫籍，月赐万钱禄。",
            "振显属他年，盘飧罗海陆。",
            "毋忘佛子言，不食大夫福。"
        ],
        "title": "怀寄周元翁十首  其五",
        "id": "86e836d5-ffab-4405-939c-62860bed7acf"
    },
    {
        "author": "贺铸",
        "paragraphs": [
            "周郎西笑时，叠寄两函书。",
            "情亲语恳到，骨肉所不如。",
            "妙翰骋遒放，抵突黄与苏。",
            "黄癯曳羸筋，苏厚凝腯肤。",
            "我于季孟间，增少损有余。",
            "家鸡敢复道，储此橐中珠。"
        ],
        "title": "怀寄周元翁十首  其六",
        "id": "e6189943-a972-4983-bbb7-c42f33ccca05"
    },
    {
        "author": "贺铸",
        "paragraphs": [
            "周郎走王都，马足尘翻波。",
            "贺老宦江夏，无人惊雀罗。",
            "出处躁静间，奈此贫病何。",
            "平生解指誓，晚境忽婆娑。",
            "迫死不得休，前言食已多。",
            "尚敢厌闲冷，欻为赴火蛾。"
        ],
        "title": "怀寄周元翁十首  其七",
        "id": "701f2f56-867f-4647-bb5d-a75cfa3e00ae"
    },
    {
        "author": "贺铸",
        "paragraphs": [
            "周郎强仕年，药石甘苦口。",
            "得无耗天和，汤剂御衰朽。",
            "空华与□色，种种竟何有。",
            "妄爱温柔乡，荡然不回首。",
            "坐令松桂姿，凋脆等蒲柳。",
            "幸勿易斯言，前车镜湖叟。"
        ],
        "title": "怀寄周元翁十首  其八",
        "id": "d3dfb112-3664-4124-9712-1e7f6f656c41"
    },
    {
        "author": "贺铸",
        "paragraphs": [
            "周郎有史才，班马可并驱。",
            "纷纷谗谄人，畏君笔削诛。",
            "我恨接君晚，要亦君之徒。",
            "沈疴积岁月，顾此留须臾。",
            "志我圹中石，頼君文不谀。",
            "庶乎陵谷变，名字见君书。"
        ],
        "title": "怀寄周元翁十首  其九",
        "id": "10f3b8a7-6173-4d42-a18f-5b603195925d"
    },
    {
        "author": "贺铸",
        "paragraphs": [
            "周郎贯江华，而复厌湖湘。",
            "我亦非乐此，西归计茫茫。",
            "颓年抱沈痼，生理岂得长。",
            "后期真何时，存殁两莫忘。",
            "怀君辄赋诗，落笔联十章。",
            "它年一掩卷，为我涕浪浪。"
        ],
        "title": "怀寄周元翁十首  其一○",
        "id": "47c61242-c86c-4489-a739-7bc95215afde"
    },
    {
        "author": "贺铸",
        "paragraphs": [
            "开亭榜直节，宠尔青琅玕。",
            "岁晚傲霜雪，不同天下寒。",
            "挺立百丈夫，被之古衣冠。",
            "春华白粉泽，正色莫敢干。",
            "越客与登览，微吟复长叹。",
            "六鼇方抃戏，云海翻狂澜。",
            "傥逢龙伯公，何惮剪一竿。",
            "岐山鸣凤雏，久刷五色翰。",
            "何以慰朝饥，美实来加餐。",
            "高材陋时用，自持良独难。",
            "不愿裁乐管，伶伦非古官。",
            "浪遭野王辈，三弄为人欢。",
            "愿制杀青简，灿然漆与丹。",
            "褒贬约鲁史，终古垂不刊。",
            "顾此托根地，辱哉久泥蟠。"
        ],
        "title": "题武昌郑判官直节亭",
        "id": "d5cdc5db-3d16-4419-94db-632582dd3705"
    },
    {
        "author": "贺铸",
        "paragraphs": [
            "陈公少荒诞，一室未遽扫。",
            "事功竟何成，老魅死不早。",
            "潘郎治寓舍，箒秃无遗蚤。",
            "庭砌莳兰萱，未霜除恶草。",
            "明窗羃轻素，朝日上杲杲。",
            "烟蔓擢薰炉，松腴浮墨沼。",
            "著书析鲁史，百传见脱藁。",
            "贼乱久逋诛，吾方力穷讨。",
            "不应两观下，仅获少正卯。",
            "坐可骄素臣，俾渠眸子了。",
            "而翁晏退食，笔削日课了。",
            "伯仲咏南陔，余风飒林杪。",
            "安知自娱适，聊尉堂上老。",
            "起居侍杖藜，寒燠躬炀澡。",
            "昏定仰屋眠，是中亦大好。"
        ],
        "title": "题潘大临东轩",
        "id": "dac91d33-d6a0-4d31-82b4-772467b8fb45"
    },
    {
        "author": "贺铸",
        "paragraphs": [
            "蒿莱东郭居，长者车成辙。",
            "礼经尚往来，岂为我辈设。",
            "临分怀出饯，津远舟速发。",
            "十月雁啼寒，沧波洒微雪。",
            "送君一樽酒，孤饮聊耳热。",
            "会取屈平书，商声歌九阕。",
            "开正到吴郡，旸暖张灯节。",
            "两地见梅花，相思不同折。",
            "官闲羁绁□，陈迹得搜阅。",
            "虎去丘隧空，燕惊宫火灭。",
            "廊倾罢鸣屧，兰㔉香迳绝。",
            "逮□故时人，唯余剑池月。",
            "名城见图绘，丹墨殊灭裂。",
            "细与赋新诗，长封寄天末。",
            "老狐首丘志，客子敢忘越。",
            "未死定归东，柴荆昼常闭。",
            "右军领妙语，年大不堪别。",
            "况复鱼鸟情，飞沈方此诀。"
        ],
        "title": "送咸宁陈令完夫移官吴郡",
        "id": "20fc8895-4ab1-4091-9941-47e1f7d32a4f"
    },
    {
        "author": "贺铸",
        "paragraphs": [
            "白云蒙山头，清川山下流。",
            "芳洲采香女，薄暮漾归舟。",
            "并蒂双荷叶，逢迎一障羞。",
            "持情不得语，大妇在高楼。"
        ],
        "title": "和潘豳老汉上属目",
        "id": "b8f672d7-fbb8-41b0-baf6-b212378acd34"
    },
    {
        "author": "贺铸",
        "paragraphs": [
            "相应乳鸠鸣，桑间返照平。",
            "明津小舫度，高陇一牛耕。",
            "林薮归心健，尘埃病骨轻。",
            "屈骚魂爽在，未许独君清。"
        ],
        "title": "雨余晚望",
        "id": "18297874-af84-4526-bbf0-c4010bbf2242"
    },
    {
        "author": "贺铸",
        "paragraphs": [
            "朝听明钟出，暮随衙鼓归。",
            "朝朝复暮暮，是是与非非。",
            "迹寄升沈路，言投祸福机。",
            "何穷百年事，端使一心违。"
        ],
        "title": "自讼",
        "id": "3f29003a-babc-4d39-b148-967941c687d5"
    },
    {
        "author": "贺铸",
        "paragraphs": [
            "望晓谒琳宫，荒庭雾气浓。",
            "曾陪羽林仗，如待景阳钟。",
            "薄宦情无几，劳生梦不容。",
            "樵朋与渔伴，它日会相从。"
        ],
        "title": "待晓朝谒天庆作",
        "id": "b1d95982-b0e5-42f0-aad5-eab5723501e5"
    },
    {
        "author": "贺铸",
        "paragraphs": [
            "客宦怆离羣，徐方复得君。",
            "青衫初试吏，白面颇能文。",
            "画舸浮春水，清樽醉舞裙。",
            "它年会相访，分卧北山云。"
        ],
        "title": "送李易初还汶阳",
        "id": "998af6e8-7451-4f62-a578-32fbd2834811"
    },
    {
        "author": "贺铸",
        "paragraphs": [
            "夹岸雪初消，青青见麦苗。",
            "传声汶阳客，已解木兰桡。",
            "春水生张泽，春风动乐郊。",
            "良游知不负，回首念无聊。"
        ],
        "title": "重送",
        "id": "9959d29b-d580-4466-9ec9-2af399798b38"
    },
    {
        "author": "贺铸",
        "paragraphs": [
            "新蚕经浴罢，旧燕未来前。",
            "吏局坐如梦，物华行可怜。",
            "藻生南浦钓，雨足东皋田。",
            "故国负归约，尘埃年复年。"
        ],
        "title": "春书",
        "id": "fa686bf3-6c3e-4b61-b66a-c6fc50ffb75d"
    },
    {
        "author": "贺铸",
        "paragraphs": [
            "露网朱甍上，风帘翠锁前。",
            "宿衾熏萏菡，朝镜拂漪涟。",
            "津润销金笔，香依扑粉绵。",
            "度闲双陆子，拨恨十三絃。",
            "鹦鹉殷勤语，旃檀委曲烟。",
            "鲛绡干玉筯，鱼钥限金莲。",
            "团扇酬桃叶，乌丝代杏牋。",
            "朱门长窅窅，白马自翩翩。",
            "难钓三珠树，徒抛七宝鞭。",
            "酒阑应有待，梦破即无缘。",
            "信鹊新秋去，孤蟾后夜圆。",
            "浪言墙外地，的是洞中仙。"
        ],
        "title": "拟温飞卿",
        "id": "203513f4-5011-49f7-86ba-ec46361a699b"
    },
    {
        "author": "贺铸",
        "paragraphs": [
            "夙起喜舒旷，径趋城上楼。",
            "初阳动禾黍，积雨失汀洲。",
            "水牯负鸲鹆，山枢悬栝蒌。",
            "坐慙真隠子，物我两悠悠。"
        ],
        "title": "快哉亭朝暮寓目二首  其一",
        "id": "44278f02-5d20-4a10-97a8-0807bce2a701"
    },
    {
        "author": "贺铸",
        "paragraphs": [
            "积潦际危堞，登临西照中。",
            "苔衣罥白羽，槐荫悬青虫。",
            "不浅胡牀兴，无多团扇功。",
            "目穷犹起羨，演漾一渔篷。"
        ],
        "title": "快哉亭朝暮寓目二首  其二",
        "id": "afbd1d7f-1a46-4ed0-9748-5177c9728470"
    },
    {
        "author": "贺铸",
        "paragraphs": [
            "江左陶征士，高风昔所闻。",
            "应慙五株柳，难比一溪云。",
            "我有乘桴约，君方植杖耘。",
            "悠悠竟何得，晚岁盍同羣。"
        ],
        "title": "题张氏白云庄",
        "id": "fd32b465-a3a9-44f1-b401-674d320b3331"
    },
    {
        "author": "贺铸",
        "paragraphs": [
            "朔吹飘惊雁，寒声彻枕前。",
            "远违沙漠雪，不下汶阳田。",
            "客梦悲中夜，归期隔故年。",
            "莓苔与菰米，何处是湘天。"
        ],
        "title": "赋得枕上闻雁",
        "id": "bda97400-65d7-4091-9ecf-73ed633cbfb9"
    },
    {
        "author": "贺铸",
        "paragraphs": [
            "原野正春风，登临一醉同。",
            "阴晴时未定，今古思何穷。",
            "山势落还起，溪流噎复通。",
            "隠君方自得，可羨尔冥鸿。"
        ],
        "title": "和人游白云庄二首  其一",
        "id": "de0426d1-fd09-44b8-a9ac-86057b5afb60"
    },
    {
        "author": "贺铸",
        "paragraphs": [
            "可爱白云翁，前溪檥钓篷。",
            "耕樵一径下，井臼四邻同。",
            "倦宦终何得，余生寄此中。",
            "预烦多种秫，毋使酒杯空。"
        ],
        "title": "和人游白云庄二首  其二",
        "id": "72df2b5e-6ff3-45f2-879f-d577dd6d6829"
    },
    {
        "author": "贺铸",
        "paragraphs": [
            "吏役初无补，端令乐事妨。",
            "不知春遂去，但爱日何长。",
            "薄雨梅含核，温风麦擢芒。",
            "须容退食暇，一枕梦吾乡。"
        ],
        "title": "早夏",
        "id": "2ceef140-7342-4456-9c9d-1093d57a464e"
    },
    {
        "author": "贺铸",
        "paragraphs": [
            "鲁酒一樽薄，吾愁万斛多。",
            "尘埃斩马剑，涕泗饭牛歌。",
            "髀肉生如许，颠毛黑几何。",
            "功名可复道，身世两蹉跎。"
        ],
        "title": "辞酒",
        "id": "a1bed9a7-1be4-41aa-8017-a81632a6964b"
    },
    {
        "author": "贺铸",
        "paragraphs": [
            "弭楫想登临，闲云护日阴。",
            "青蒲泗水阔，古木汉祠深。",
            "应醉杯中物，谁闻泽畔吟。",
            "禅坊养疴客，轻别若为心。"
        ],
        "title": "送陈传道摄官双沟",
        "id": "53fa6222-78b6-4a72-98cb-d5836ad49d7f"
    },
    {
        "author": "贺铸",
        "paragraphs": [
            "珍重西园主，开门待子猷。",
            "城隅树交荫，楼下水通流。",
            "鸲鹆鸣深竹，蜻蜓驻小舟。",
            "可能忘梦想，尘土满徐州。"
        ],
        "title": "游滕县时氏园池",
        "id": "5c8820d1-9e63-42ee-8929-9ccc627c36bf"
    },
    {
        "author": "贺铸",
        "paragraphs": [
            "八月过新雨，行云弄晚凉。",
            "山川乍明晦，禾黍半青黄。",
            "西去真何事，东还非故乡。",
            "悠悠尘土里，无路不亡羊。"
        ],
        "title": "自郓还徐道中",
        "id": "1f22f7fd-674c-4520-a143-31ca2d4b10d4"
    },
    {
        "author": "贺铸",
        "paragraphs": [
            "鸡鸣戒徒御，驱马度前陂。",
            "得雨人耕早，边山日上迟。",
            "罢休何复道，会合邈无期。",
            "頼有西来水，悠悠慰我思。"
        ],
        "title": "早发王村道中寄李智父",
        "id": "3d4d0b07-6c1e-485f-9997-730a038e5eb0"
    },
    {
        "author": "贺铸",
        "paragraphs": [
            "旬浃走千里，尘埃如有缘。",
            "慙无季子印，可换洛阳田。",
            "广泽雁行去，荒山雨脚悬。",
            "长亭犹未见，疲马不胜鞭。"
        ],
        "title": "暮投葛墟马上",
        "id": "035ea592-8655-41e7-ae6c-c83d60508871"
    },
    {
        "author": "贺铸",
        "paragraphs": [
            "耿耿度中夜，浩歌谁与酬。",
            "屋头风罨岸，枕底浪澎舟。",
            "春物行飘忽，乡心久滞留。",
            "须明投吏部，一醉驿西楼。"
        ],
        "title": "汴渠夜泊示毕绍彦祖",
        "id": "3a9edf3b-501f-497d-86dd-f6cbb84a8857"
    },
    {
        "author": "贺铸",
        "paragraphs": [
            "水馆四边村，登临奈断魂。",
            "黄花开小径，红粉哭高原。",
            "舟楫逢新火，松楸老故园。",
            "斜阳一千里，依约是苏门。"
        ],
        "title": "丙寅舟次宋城作",
        "id": "5d34a1c6-74b6-4ac2-94ee-bbabfd833522"
    },
    {
        "author": "贺铸",
        "paragraphs": [
            "为问长安客，何人识要津。",
            "长持一马箠，浪走六街尘。",
            "城阙烟中晓，关河雪后春。",
            "故园桃李在，樽酒愿相亲。"
        ],
        "title": "京居感兴",
        "id": "572080b0-26e9-4627-96d0-6da209895f34"
    },
    {
        "author": "贺铸",
        "paragraphs": [
            "落日南城陌，东风禁火时。",
            "醉醒皆自得，单袷正相宜。",
            "绿树侵高阁，繁花泪曲池。",
            "未应判节物，可奈故园思。"
        ],
        "title": "玉津晚归马上",
        "id": "c2fd92fe-60d0-43f5-b293-a315ed4f48fa"
    },
    {
        "author": "贺铸",
        "paragraphs": [
            "西郭天泉里，依依得旧游。",
            "绮罗红芰晓，丝管万蝉秋。",
            "柳碍秋千陌，萍枕祓禊舟。",
            "华年勿复道，谁为驻东流。"
        ],
        "title": "西城有怀旧游",
        "id": "f670329d-ffa0-44e7-88da-63274ecf71a4"
    },
    {
        "author": "贺铸",
        "paragraphs": [
            "楚泽薰风后，林皋夕照间。",
            "渔船沿绿岸，鸟道转荒山。",
            "久负杯中乐，长偷马上闲。",
            "悠悠白门路，何日杖藜还。"
        ],
        "title": "苦竹村南马上",
        "id": "aeb8f2f9-d99f-4bdb-9126-236ecf1725db"
    },
    {
        "author": "贺铸",
        "paragraphs": [
            "晚度孔明谼，林间访老农。",
            "行冲落叶径，坐听隔江钟。",
            "后舍灯犹织，前溪水自舂。",
            "无多游宦兴，卜隠幸相容。"
        ],
        "title": "题诸葛谼田家壁",
        "id": "5a49600c-919d-42f5-8487-2ad43e4022bc"
    },
    {
        "author": "贺铸",
        "paragraphs": [
            "江到三湘尽，山围八桂深。",
            "龙蛇寒下蛰，雾露昼多阴。",
            "迢递驰梅信，殷勤访竹林。",
            "淮南风土美，留滞亦何心。"
        ],
        "title": "酬桂林从叔",
        "id": "24bfe998-eb21-4a88-9ba3-42745e094942"
    },
    {
        "author": "贺铸",
        "paragraphs": [
            "岁律倏云莫，王孙兴可堪。",
            "羨云归日下，随雁滞江南。",
            "卑溼求长健，登临頼半酣。",
            "西州眼中近，早晚寄华缄。"
        ],
        "title": "寄金陵仓官赵令毣通直",
        "id": "7e84067d-0e7e-4659-b696-b11971e7b693"
    },
    {
        "author": "贺铸",
        "paragraphs": [
            "春色先梅岭，秋声后桂林。",
            "溪通五羊险，云近九疑阴。",
            "无雁难逢信，有猿能伴吟。",
            "一樽烧酒美，应对阿戎斟。"
        ],
        "title": "怀寄潘孝本兼简其子言",
        "id": "0479fa98-7e68-45bb-9032-9a8bc755a2a1"
    },
    {
        "author": "贺铸",
        "paragraphs": [
            "雾气敛陂泽，鼓声催客航。",
            "蒹葭靡宿露，鹳鹤盘朝阳。",
            "行役自兹远，离愁安可忘。",
            "黄华一樽酒，何处望吾乡。"
        ],
        "title": "送张商老西上",
        "id": "48755b1d-e4ff-4c41-b0f4-3dcf3d07f959"
    },
    {
        "author": "贺铸",
        "paragraphs": [
            "逋客今何许，空余接隠亭。",
            "舟随潮水上，门背夕阳扃。",
            "兔策尘生蠹，渔蓑雨化萤。",
            "题诗巖下石，聊代草堂灵。"
        ],
        "title": "题乌江东隆山邓氏亭",
        "id": "0b6ffbfe-81f8-4d83-bb03-f642676827ba"
    },
    {
        "author": "贺铸",
        "paragraphs": [
            "驱车柏子冈，引首东南望。",
            "孤戍带寒日，长江流大荒。",
            "故人越五岭，旅雁留三湘。",
            "好待春风暖，相随还北乡。"
        ],
        "tags": [
            "长江"
        ],
        "title": "登乌江柏子冈怀潘景仁",
        "id": "b0f8f0fe-04a0-4370-9c7d-b4edf93e08b9"
    },
    {
        "author": "贺铸",
        "paragraphs": [
            "聚落荒山里，畬田岁不登。",
            "牛衣障隙雪，鼠穴见邻灯。",
            "愁信鱼难瞑，寒凝酒亦冰。",
            "怅然歌白石，推枕待晨兴。"
        ],
        "title": "宿黄叶岭田家",
        "id": "f65c6c8d-77b9-45b5-ad6a-6c98e5c47047"
    },
    {
        "author": "贺铸",
        "paragraphs": [
            "只履西归远，何年此布金。",
            "地寒苍桧老，岁宴白云阴。",
            "烧隔溪冰断，樵穿径雪深。",
            "祖心无处问，俗驾晚骎骎。"
        ],
        "title": "游六合定山真如寺",
        "id": "c2108560-a745-460f-bfa3-a89ac5824f55"
    },
    {
        "author": "贺铸",
        "paragraphs": [
            "冰霜节候迟，淮楚早春时。",
            "白草风头急，黄云日脚垂。",
            "鸟声投古戍，马力倦长陂。",
            "吾有官箴畏，劳生尔浪为。"
        ],
        "title": "同道通师之香林马上",
        "id": "0bbc725a-9c8a-49dc-a924-0bb9af7dc656"
    },
    {
        "author": "贺铸",
        "paragraphs": [
            "新甫移根远，苍然对两翁。",
            "闭门三尺雪，仰枕一亭风。",
            "东郭颜何厚，西来意莫穷。",
            "未应输狭小，酿酒待春丛。"
        ],
        "title": "题乌江丘氏昆仲岁寒亭",
        "id": "2752040a-51ac-4911-9998-d456b91c53a0"
    },
    {
        "author": "贺铸",
        "paragraphs": [
            "汎汎青翰舟，亭亭黄鹤楼。",
            "江山信清洒，人物想风流。",
            "美酒遣归思，新诗题旧游。",
            "有鱼知不食，端作置书邮。"
        ],
        "title": "送左禹赴江夏尉",
        "id": "3a6b0910-b8f5-43e2-bfb3-ed9f483281b6"
    },
    {
        "author": "贺铸",
        "paragraphs": [
            "积雨涨陂塘，田塍插晚秧。",
            "远山宜薄莫，高燕弄微凉。",
            "马革非吾愿，鱼餐餍此乡。",
            "归期知近在，犹待菊华黄。"
        ],
        "title": "高望道中",
        "id": "6fd72e7d-6583-4c10-b65a-6f6701cbbab3"
    },
    {
        "author": "贺铸",
        "paragraphs": [
            "青石冈西下，灵泉产药苗。",
            "山英如有待，木客可相招。",
            "蝉带风移树，尘随马度桥。",
            "飏鞭吟旧句，归路不知遥。"
        ],
        "title": "汤泉道中",
        "id": "00711494-4abe-4a60-9092-6f1fb20230f6"
    },
    {
        "author": "贺铸",
        "paragraphs": [
            "之子贯东牟，青衫试宦游。",
            "颠非小贺比，爽自阿戎流。",
            "未即芸香拜，俄先瓜戍秋。",
            "孤蓬别夜思，霜月满沧洲。"
        ],
        "title": "留别王掾元胥",
        "id": "b1669a4d-5ddf-43a3-b7d7-80674a965938"
    },
    {
        "author": "贺铸",
        "paragraphs": [
            "一叶寄津口，怒涛安可乘。",
            "朝风占酒旆，夜爨乞渔灯。",
            "牛渚逢新月，秦淮想结冰。",
            "故人它夕梦，歌吹满金陵。"
        ],
        "title": "檥舟当利口待风累日怀寄城中朋游二首  其一",
        "id": "0339efd9-302f-493d-91c5-1d1a1239821c"
    },
    {
        "author": "贺铸",
        "paragraphs": [
            "离忧不可解，罢酒独登临。",
            "潮落江空阔，云繁岁晏阴。",
            "愁鸱守渔罧，怒犬突神林。",
            "触目增悽断，聊为泽畔吟。"
        ],
        "title": "檥舟当利口待风累日怀寄城中朋游二首  其二",
        "id": "bb6da46b-61e0-4720-864d-c3270c417912"
    },
    {
        "author": "贺铸",
        "paragraphs": [
            "别访难遽了，不知寒夜长。",
            "回灯撤杯案，抱被宿船仓。",
            "载听远鸡唱，稍分征雁行。",
            "临风满掬泪，吹落一襟霜。"
        ],
        "title": "重别王掾",
        "id": "05b7424f-849b-4f56-9953-ad7ae54fb819"
    },
    {
        "author": "贺铸",
        "paragraphs": [
            "建业衣冠集，秦淮舟楫屯。",
            "东西万里客，朝暮两潮浑。",
            "何处契心赏，片时清耳根。",
            "仆夫浪见问，但出石城门。"
        ],
        "title": "投宿清凉寺",
        "id": "24fc7f09-b121-4307-a931-6af10498a7ab"
    },
    {
        "author": "贺铸",
        "paragraphs": [
            "征虏亭边路，望夫山下舟。",
            "长江不隔梦，明月祇供愁。",
            "促席歌尘断，闲窗醉墨留。",
            "惜芳桥畔柳，谁系木兰舟。"
        ],
        "tags": [
            "长江"
        ],
        "title": "金陵怀寄历阳王掾",
        "id": "beacdcf3-b489-4136-b277-ee692fbb570a"
    },
    {
        "author": "贺铸",
        "paragraphs": [
            "官柳动春条，秦淮生暮潮。",
            "楼台见新月，灯火上双桥。",
            "隔岸开朱箔，临风弄紫箫。",
            "谁怜远游子，心旆正摇摇。"
        ],
        "title": "秦淮夜泊",
        "id": "60259d23-afc8-45b5-9e7c-4b7d0b1c432e"
    },
    {
        "author": "贺铸",
        "paragraphs": [
            "弭楫秦淮尾，登临殊兴回。",
            "难销蔬饭饱，更过草堂来。",
            "日转喦扉暝，风披蕙帐开。",
            "吾非海盐令，猿鸟莫相猜。"
        ],
        "title": "钟山法云彦上人留中餐罢游草堂寺",
        "id": "ba4e1859-57b6-4807-b1c8-643218613f64"
    },
    {
        "author": "贺铸",
        "paragraphs": [
            "将别雁门师，殷勤访所之。",
            "江湖怀北阙，鸥鸟恋南枝。",
            "朝隠非吾所，山英不汝欺。",
            "明年东下约，春水漾苹时。"
        ],
        "title": "酬别法云彦上人",
        "id": "6228aed9-8bff-47aa-acda-df554856d4c7"
    },
    {
        "author": "贺铸",
        "paragraphs": [
            "当年笔漫投，说剑气横秋。",
            "自负虎头相，谁封龙额侯。",
            "聊辞哙等伍，滥作诗家流。",
            "少待高常侍，功名晚岁收。"
        ],
        "title": "易官后呈交旧",
        "id": "d6c5ba98-0f41-4d8b-a7a0-374c2a6f961c"
    },
    {
        "author": "贺铸",
        "paragraphs": [
            "昨岁东溪口，扁舟欲下江。",
            "伴愁灯映幔，欺睡月侵窗。",
            "漫寄书连纸，谁同酒一缸。",
            "何当见之子，聊使我心降。"
        ],
        "title": "辛未兴龙节日怀历阳王掾元胥",
        "id": "405f9868-fd7c-4abb-a0d1-d5c26ffac975"
    },
    {
        "author": "贺铸",
        "paragraphs": [
            "津头落帆鼓，薄暮尚蓬冬。",
            "疑是秦淮口，扁舟醉梦中。",
            "不堪隋岸北，尘土一鞭风。",
            "传语端能否，伯劳飞自东。"
        ],
        "title": "广津门东马上",
        "id": "49c97655-f396-4db7-a00e-4df2c74382c9"
    },
    {
        "author": "贺铸",
        "paragraphs": [
            "早昧摄生理，百劳戕至真。",
            "药灵翻佐病，诗癖竟穷人。",
            "终负黄垆恨，长违白首亲。",
            "一囊安可得，四壁未应贫。",
            "灯下尘编泪，风前墓草春。",
            "傥忘鸡酒设，腹痛勿多嗔。"
        ],
        "title": "久病寄二三亲友",
        "id": "a4c9b1df-45f7-4c2c-a7c8-aef130396245"
    },
    {
        "author": "贺铸",
        "paragraphs": [
            "故国心驰北，扁舟计漫东。",
            "寒生一夜雨，病涉两秋风。",
            "落泊篱根叶，幽忧屋角虫。",
            "何情悲节物，聊自况衰翁。"
        ],
        "title": "秋衣闻雨晨兴偶书",
        "id": "16665b66-2ae3-4f19-9d24-bfbce1f5df86"
    },
    {
        "author": "贺铸",
        "paragraphs": [
            "今古两妙令，雍丘与太丘。",
            "当时号清白，后日想风流。",
            "吏鼾庭阴午，农歌野色秋。",
            "吾非荀氏老，愧尔德星留。"
        ],
        "title": "谢米雍丘元章见过",
        "id": "2c87e4ec-fc68-45bb-91d2-a96662ea0890"
    },
    {
        "author": "贺铸",
        "paragraphs": [
            "明釭通夜语，累块写胸中。",
            "水癖推刘令，书名浼鲁公。",
            "忌猜悲廪鼠，逐热贱云鸿。",
            "不乏佳山水，东南著两翁。"
        ],
        "title": "留别米雍丘二首  其一",
        "id": "4a9b26ff-feca-4a29-a062-557b91f91239"
    },
    {
        "author": "贺铸",
        "paragraphs": [
            "好住楚公子，山林何处逢。",
            "官身须自乞，俗眼可相容。",
            "叔夜懒犹锻，伯鸾佣且舂。",
            "多慙方禄隠，尔汝傲吴侬。"
        ],
        "title": "留别米雍丘二首  其二",
        "id": "7d2f03f7-0076-4ac8-a4a0-bfc7b2acfa7b"
    },
    {
        "author": "贺铸",
        "paragraphs": [
            "伏枕漳滨后，维舟楚泽边。",
            "筋骸非壮日，节物迫穷年。",
            "夜雨侵牀漏，晨炊凑鼻烟。",
            "劳生我其分，十口亦飘然。"
        ],
        "title": "宝应野泊",
        "id": "00705d16-0cde-425b-af9e-2481867a1121"
    },
    {
        "author": "贺铸",
        "paragraphs": [
            "日出天垠露，江横地轴分。",
            "驰年悲落木，羁思托孤云。",
            "重扫浄名室，长招漫仕君。",
            "悠悠德璋辈，未办勒移文。"
        ],
        "title": "题甘露寺浄名斋兼寄米元章",
        "id": "a618cfe6-f832-4c3c-810b-fe7e2e083f04"
    },
    {
        "author": "贺铸",
        "paragraphs": [
            "春候半寒温，维舟淮上村。",
            "长林补山豁，青草际潮痕。",
            "久厌浮家役，重招去国魂。",
            "禅房欲舒写，烟雨促黄昏。"
        ],
        "title": "龟山晚泊",
        "id": "9bbfff66-e9b9-4736-ad49-318e4cec007d"
    },
    {
        "author": "贺铸",
        "paragraphs": [
            "野泊岁云暮，念归期正赊。",
            "津童为过客，商舶是邻家。",
            "雪密鱼依罧，潮回蚌委沙。",
            "南州人健否，不寄早梅华。"
        ],
        "title": "岁暮舟居卧病怀寄金陵和上人",
        "id": "7dee4276-aaae-4c90-9d1b-5b0895d2f24b"
    },
    {
        "author": "贺铸",
        "paragraphs": [
            "幕卷歌鬟列，堂深蜜炬然。",
            "临风鸣羯鼓，待月戏秋千。",
            "短韵吟牋出，长簷醉帽偏。",
            "斯人违薄俗，何减孟公贤。"
        ],
        "title": "寓泊临淮有怀杜脩撰",
        "id": "d7ede207-a403-4bf9-9b95-c6ff32514cfe"
    },
    {
        "author": "贺铸",
        "paragraphs": [
            "尚识历阳道，依然西照间。",
            "风烟石碛戍，林麓楚王山。",
            "隔水一凝伫，当年百往还。",
            "谁怜跃马客，衰病再投闲。"
        ],
        "title": "舟发金陵望历阳作",
        "id": "4a1107ed-17f3-44c1-bc4d-bd63e519c749"
    },
    {
        "author": "贺铸",
        "paragraphs": [
            "斜照侵疏箔，微凉逗小窗。",
            "青蒲故依渚，白鸟屡横江。",
            "遣兴诗三百，煎愁艣一双。",
            "前舟定未远，叠鼓听逢逢。"
        ],
        "title": "江行写望",
        "id": "81f24100-57d6-488e-8ecb-8763ed0a7ae2"
    },
    {
        "author": "贺铸",
        "paragraphs": [
            "当年贤守令，载酒沔南游。",
            "凉月呈新霁，明湖涵素秋。",
            "郎官夏口使，仙客夜郎囚。",
            "促膝青螭舫，连觞紫绮裘。",
            "高驩随雨散，余躅想风流。",
            "芳草失青履，沧波浮白鸥。",
            "江吞百顷尽，石刻一篇留。",
            "宜有沈碑者，前怀陵谷忧。"
        ],
        "title": "郎官湖",
        "id": "9af021d7-6b29-48f1-86c1-2d05dbf90f88"
    },
    {
        "author": "贺铸",
        "paragraphs": [
            "偶著强名字，非才但铸金。",
            "不妨称外监，况复住山阴。",
            "胜日聊披卷，清风故解衿。",
            "余生偷禄隠，何等是升沈。"
        ],
        "title": "题宝泉官舍壁",
        "id": "1ad09601-9b6d-45fe-a069-2391cb80dee1"
    },
    {
        "author": "贺铸",
        "paragraphs": [
            "风与樯乌便，侬先塞雁来。",
            "山经七泽断，潮自九江回。",
            "渔父犹知隠，骚人枉衒才。",
            "朋游正相远，梅信为谁开。"
        ],
        "title": "江夏寓兴二首  其一",
        "id": "9b52ba6d-2dda-4330-97fb-125261cacf91"
    },
    {
        "author": "贺铸",
        "paragraphs": [
            "陂湖蹙坊市，江汉复纵横。",
            "沮洳莎城阽，晴旸竹瓦鸣。",
            "新文添鵩赋，异味识鼋羹。",
            "岂复悲流落，官粮寓此生。"
        ],
        "title": "江夏寓兴二首  其二",
        "id": "b87aec46-3ee8-4b6f-9d0b-e2d42c856510"
    },
    {
        "author": "贺铸",
        "paragraphs": [
            "明月昔如许，怀人殊不来。",
            "徒歌桃叶曲，又负菊华开。",
            "尺纸缄愁去，扁舟载梦回。",
            "它年鸡黍约，千里信悠哉。"
        ],
        "title": "九月十日寄潘邠老",
        "id": "58fe803c-4c47-4582-b899-991aa14e1a6a"
    },
    {
        "author": "贺铸",
        "paragraphs": [
            "好在稽山北，因君访故园。",
            "风流久衰歇，湖水自清浑。",
            "可得千秋观，相传百代孙。",
            "时闻祖行客，不减汉东门。"
        ],
        "title": "送蒲圻陈主簿彦升归越",
        "id": "c7d66d80-b3c5-4286-97ae-9cd479e4e105"
    },
    {
        "author": "贺铸",
        "paragraphs": [
            "清素复多闻，天涯晚得君。",
            "相延蒲塞馔，细演贝多文。",
            "世味淡如水，身谋散胜云。",
            "谩为花县约，聊慰此临分。"
        ],
        "title": "送金坛慎令瓛",
        "id": "a0523164-d986-4bcc-99fb-de4af0babc13"
    },
    {
        "author": "贺铸",
        "paragraphs": [
            "东山与物远，松竹荫茅茨。",
            "信有冥鸿志，难藏雾豹姿。",
            "会招安石起，何患德璋移。",
            "后日岩扉下，游人想履綦。"
        ],
        "title": "寄题盱眙杜子师东山草堂",
        "id": "40223340-4147-4eb0-9c74-7b24444ec333"
    },
    {
        "author": "贺铸",
        "paragraphs": [
            "西城小雨宿尘消，春水溶溶拍画桥。",
            "拾翠汀洲白苹发，披香宫殿紫云高。",
            "彩舟日晚绮罗醉，油幕风晴丝管焦。",
            "侠少朋游应念我，一年佳赏负今朝。"
        ],
        "title": "上巳有怀金明池游赏",
        "id": "6ee3eabf-f1ab-46d1-9659-163125b9a668"
    },
    {
        "author": "贺铸",
        "paragraphs": [
            "夫子安贫五十年，年来生事更茫然。",
            "青衿稚子彼何有，白首故人谁见怜。",
            "霜后鹑衣寒绽线，日高鱼釜冻无烟。",
            "冗官犹愧苏司业，不得时时送酒钱。"
        ],
        "title": "赠张士元",
        "id": "b454455b-ae4a-4226-89c7-fc6feab9d87f"
    },
    {
        "author": "贺铸",
        "paragraphs": [
            "城中厌雨过清和，偶出西郊野意多。",
            "蚕簇趁晴初摘茧，麦场经润欲生蛾。",
            "营巢黄鸟啼深树，引犊青牛饮暮河。",
            "老圃念人留竚久，挽衣沽酒愿相过。"
        ],
        "title": "雨晴西郊寓目",
        "id": "e5d5cc2a-7caf-4c1f-a465-5976612be4d9"
    },
    {
        "author": "贺铸",
        "paragraphs": [
            "节物惊心不我留，故人相望海边州。",
            "芰荷老尽池台晚，鸿雁来多云汉秋。",
            "谁共清樽寻乐事，独将长幅写离忧。",
            "明年芳草青门道，好试青衫伴侠游。"
        ],
        "title": "寄周文清",
        "id": "7d06e0c8-9505-47f1-abb1-f50eea671768"
    },
    {
        "author": "贺铸",
        "paragraphs": [
            "未从名宦两蹉跎，可但诗狂与酒魔。",
            "紫陌尘埃日驰逐，青楼灯火夜经过。",
            "当时豪纵年方少，今日疏慵病更多。",
            "唯见凭栏复敧枕，往来方寸奈情何。"
        ],
        "title": "寄王岐",
        "id": "843364b1-63d6-4cb3-9d3f-bc24f38adc1c"
    },
    {
        "author": "贺铸",
        "paragraphs": [
            "客子由来怀故乡，苏门冷落白云旁。",
            "梦随夜月钟前断，诗入秋风草共荒。",
            "操板镰靴游宦厌，开樽挥麈旧欢长。",
            "泜川逸老应相念，为倚阑干向夕阳。"
        ],
        "title": "和答郑郎中见寄",
        "id": "0989c1d1-e2c4-4654-a513-34a1957f9848"
    },
    {
        "author": "贺铸",
        "paragraphs": [
            "千里龙沙失旧荒，四来云物助苍凉。",
            "直疑见月应无影，未必因风始解狂。",
            "枉费铅华□楚女，不禁汤餠试何郎。",
            "回中自是人间世，怊怅龟台去路长。"
        ],
        "title": "和田录事君义咏雪",
        "id": "765f5951-7a35-447c-9520-ce11a86aa28a"
    },
    {
        "author": "贺铸",
        "paragraphs": [
            "新巢故国两依依，似与春华秋叶期。",
            "雨过池塘得泥近，日高台榭卷帘迟。",
            "秋千节后初相见，祓禊人归有所思。",
            "双侣多情拟凭杖，小牋封就碧云诗。"
        ],
        "title": "和田录事新燕",
        "id": "51fdbb71-8b48-4e63-8a7c-97e1272982d1"
    },
    {
        "author": "贺铸",
        "paragraphs": [
            "小阁烧香麝煎浓，翠苔庭院绿阴风。",
            "卷帘燕自双飞去，敧枕人方半梦中。",
            "秋鬓先于怀县令，春愁多似义城公。",
            "西园酒伴无消息，欲寄鱼笺水自东。"
        ],
        "title": "冠氏县斋书事寄滏阳朋游",
        "id": "f10fa2bc-abb4-4b34-95ad-d01836fb91f7"
    },
    {
        "author": "贺铸",
        "paragraphs": [
            "古刹荒凉昼掩门，鸣鸡吠犬接西村。",
            "窗间自记曾归梦，楼外谁招欲断魂。",
            "漫赋新诗题琬琰，少逢佳客佩兰荪。",
            "更堪愁肺经春病，负尔商歌酒一樽。"
        ],
        "title": "冠氏寺居书怀",
        "id": "1a53bf3d-e035-4b7b-adef-a9e86b836830"
    },
    {
        "author": "贺铸",
        "paragraphs": [
            "曾见君家亭上碑，东望风月动闲思。",
            "昔无卜筑如相待，今遂登临是不期。",
            "万顷白云山缺处，一庭黄叶雨来时。",
            "许昌应负重泉恨，当日阳春枉赋诗。"
        ],
        "title": "题彭城张氏放鹤亭",
        "id": "555042db-6645-48b0-ba81-a0d148b12fe5"
    },
    {
        "author": "贺铸",
        "paragraphs": [
            "当时节物此山川，倦客登临独惘然。",
            "戏马台荒年自久，射蛇公去事空传。",
            "黄华半老清霜后，白鸟孤飞落照前。",
            "不与兴亡城下水，稳浮渔艇入淮天。"
        ],
        "title": "九日登戏马台",
        "id": "534867ee-ca78-4323-8fb5-fc1d37f1e371"
    },
    {
        "author": "贺铸",
        "paragraphs": [
            "城中雾雨晓冥冥，坐失城头百尺亭。",
            "行乐固知非我事，苦吟犹得有君听。",
            "未应白发饶新贵，任使黄华笑独醒。",
            "异日肯寻鸡黍约，太行长遶故园青。"
        ],
        "title": "九日呈李成父",
        "id": "f8de3330-2174-45f6-9c38-f171d51af315"
    },
    {
        "author": "贺铸",
        "paragraphs": [
            "秋风几度老江蓠，鼎水眉峰隔梦思。",
            "下走误传宣室召，上前谁进子虚辞。",
            "东坡麋鹿同三径，西掖鹓鸾占一枝。",
            "独有野僧违一俗，翠珉新勒旧题诗。"
        ],
        "title": "题彭城南台寺苏眉山诗刻后",
        "id": "75d09801-b25a-4de7-8e96-057ba3a4d60b"
    },
    {
        "author": "贺铸",
        "paragraphs": [
            "东风吹雪阴复晴，西日冉冉林间明。",
            "著水苔衣渐涵绿，向阳竹鞭初引萌。",
            "官粮得饱酒不足，春物有意人无情。",
            "驰书相谢五陵侠，汗板尘靴今半生。"
        ],
        "title": "春怀",
        "id": "a15fb9e0-aec6-461e-9f3b-c9fba5d3459f"
    },
    {
        "author": "贺铸",
        "paragraphs": [
            "南浦东风拂水文，汀洲芳草绿罗裙。",
            "桃花旧叶应相望，杨叶新声我独闻。",
            "酸鼻可怜香欲绝，断肠不待酒初醺。",
            "斜阳归去书窗下，一幅蛮笺赋梦云。"
        ],
        "title": "登快哉亭有属",
        "id": "be5e409d-dd6e-44ff-8801-89212f195b5b"
    },
    {
        "author": "贺铸",
        "paragraphs": [
            "东园花下记相逢，倩盼偷回一笑浓。",
            "书簏尚缄香豆蔻，镜奁初失玉芙蓉。",
            "歌阑燕子楼前月，魂断凤皇原上钟。",
            "寄语虞卿谩多赋，九泉无路达鱼封。"
        ],
        "title": "和彭城王生悼歌人盼盼",
        "id": "ee8e8bcc-1b0f-43eb-b7ed-5850baf2874c"
    },
    {
        "author": "贺铸",
        "paragraphs": [
            "衮衮尘埃与愿违，可堪持酒送将归。",
            "壮心已服驽骀老，羁思常先鸿雁飞。",
            "十口无厌太仓粟，四邻分采故山薇。",
            "何时偃卧柴桑里，自讼渊明昨日非。"
        ],
        "title": "临汴亭送客还马上作",
        "id": "bbd9c6d8-fa05-4e22-829c-adcd51b0755d"
    },
    {
        "author": "贺铸",
        "paragraphs": [
            "墙外长川拥万舟，门前山色入南州。",
            "风来浦口客争发，日下庭阴印未收。",
            "乍厌折腰从吏役，屡应回首念朋游。",
            "病夫颇有东流兴，预约清樽为少留。"
        ],
        "title": "送陈传道摄双沟戍商税",
        "id": "f5c97317-b278-4ac4-b888-0d43dc171aa3"
    },
    {
        "author": "贺铸",
        "paragraphs": [
            "客宦逢迎泗上州，酒筹诗卷慰淹留。",
            "九层灯火偃王塔，四面溪山彭祖楼。",
            "此去君辞栖棘地，年来吾有负薪忧。",
            "终期一过河阳县，相对春风话旧游。"
        ],
        "title": "送彭城周主簿建中移黄县令",
        "id": "df5c5a8e-829c-4943-baae-3d7b92678595"
    },
    {
        "author": "贺铸",
        "paragraphs": [
            "树竹开窗小屋东，低簷却日竹通风。",
            "长年驰骛欲何往，终日退藏于此中。",
            "未厌睡魔常有在，若思人事即无穷。",
            "躬耕不是悠悠计，来作苏门邻舍翁。"
        ],
        "title": "寄题狄丘李伟官舍东斋",
        "id": "9171002c-f732-4e3a-8897-2b8b732c6b27"
    },
    {
        "author": "贺铸",
        "paragraphs": [
            "经雨清蝉得意鸣，征尘见处见归程。",
            "病来把酒不知厌，梦后倚楼无限情。",
            "鸦带斜阳投古刹，草将野色入荒城。",
            "故园又负黄昏约，但觉秋风发上生。"
        ],
        "title": "病后登快哉亭",
        "id": "64911ec8-1056-49b5-9bff-d20e602de5a3"
    },
    {
        "author": "贺铸",
        "paragraphs": [
            "十旬病免谢鸡羣，收得闲身付白云。",
            "南浦少留离别赋，北山相待敢移文。",
            "松舟桂楫晓将发，菰叶鲈鱼秋未分。",
            "异日有怀长笑客，西飞燕子一相闻。"
        ],
        "title": "送李宗古录事谢病南归",
        "id": "0aebcbd5-6e39-4dfc-960c-408d05e99b63"
    },
    {
        "author": "贺铸",
        "paragraphs": [
            "一马西投汴水滨，自惊秋鬓带尘纷。",
            "秋风尽日吹黄叶，心事经年寄白云。",
            "去矣尺书勤访我，醉来樽酒强酬君。",
            "北窗络纬寒声急，明夜伤心独自闻。"
        ],
        "title": "汴上留别李智父",
        "id": "1b563ca6-ca98-4789-b823-905823a58be2"
    },
    {
        "author": "贺铸",
        "paragraphs": [
            "吾家季真登大蓬，我为斗筲来宝丰。",
            "公乎时以监呼我，自笑名同实不同。",
            "樽酒相望今夜月，鲈鱼又负一秋风。",
            "少须婚嫁怱怱毕，会买扁舟下浙东。"
        ],
        "title": "答陈传道",
        "id": "4ddbcb09-bf2f-4de4-9360-302cd4d34041"
    },
    {
        "author": "贺铸",
        "paragraphs": [
            "君投筦库可知非，我饱官粮又愿违。",
            "旧国秋高鸿雁过，长淮水落白鱼肥。",
            "西风吹梦端相觅，南物留人也念归。",
            "何日芦轩下双榻，满持樽酒洗尘机。"
        ],
        "title": "怀寄寇元弼",
        "id": "f1121850-f94a-4197-b4e8-dcf94cd0b6b2"
    },
    {
        "author": "贺铸",
        "paragraphs": [
            "长铗长铗归来乎，十口想厌淮南鱼。",
            "游宦非图饱而已，浮生且问乐何如。",
            "定无佳客清樽酒，頼有古人黄卷书。",
            "我亦尘埃同病者，与君长愧白云居。"
        ],
        "title": "招寇元弼兼呈白云庄张隠居",
        "id": "59f69971-763c-4b18-8c08-4d9174cc5da2"
    },
    {
        "author": "贺铸",
        "paragraphs": [
            "茫茫尘土欲安之，珍重吾人个处期。",
            "绿野相随一藜杖，青山正对两茅茨。",
            "自怜悾惚负平昔，尚敢婆娑临暮迟。",
            "第恐阿戎犹喜仕，它时不与五君诗。"
        ],
        "title": "答王文举",
        "id": "704f39cd-e913-4f4e-8455-67a588dce4eb"
    },
    {
        "author": "贺铸",
        "paragraphs": [
            "渊明新榜揭门眉，夫子高情俗不知。",
            "未仰秫秔供岁计，本于松菊有心期。",
            "卧来不浅羲皇兴，归去何慙乡里儿。",
            "窗破簷倾从此始，祇应风月解相思。"
        ],
        "title": "题渊明轩",
        "id": "dea8d961-3f82-4dc9-9860-c497a768b1d8"
    },
    {
        "author": "贺铸",
        "paragraphs": [
            "四年吟笑老东徐，满目溪山不负渠。",
            "得米径须偿酒债，有田便拟卜吾庐。",
            "明朝门外扁舟雪，别夜灯前满纸书。",
            "会问怱怱解携客，相思命驾定何如。"
        ],
        "title": "将发彭城作",
        "id": "36bddaf5-af90-4d3c-b333-022e872020d1"
    },
    {
        "author": "贺铸",
        "paragraphs": [
            "三年官局冷如冰，炙手权门我未能。",
            "頼与白云之隠者，不谈黄卷即寻僧。",
            "萧萧帘箔风披竹，草草杯盘雪洒灯。",
            "尘土浮游浸相远，吴鱼燕雁两难凭。"
        ],
        "title": "留别张白云谋父",
        "id": "af54bc8a-fa16-4eac-8866-02cf8f8e5b2e"
    },
    {
        "author": "贺铸",
        "paragraphs": [
            "不见步兵今一秋，年来复与仲容游。",
            "苍颜白发慙衰暮，纵饮狂歌作辈流。",
            "顾我宦情真漫浪，为君行计几淹留。",
            "能寻三月皇州约，拍手同登卖酒楼。"
        ],
        "title": "留别寇定",
        "id": "bbccde3e-ac10-4ea5-9659-7ea31926a662"
    },
    {
        "author": "贺铸",
        "paragraphs": [
            "汎汎流萍滚滚蓬，偶然南北偶然逢。",
            "一樽通济桥边酒，两夜临濉驿外钟。",
            "行矣风波宜尚慎，归哉尘土不相容。",
            "事功早立须知退，学稼它年访老农。"
        ],
        "title": "永城邂逅周元通再索诗赠别",
        "id": "6dbcced6-277e-49a4-8f82-1fae99230f48"
    },
    {
        "author": "贺铸",
        "paragraphs": [
            "紫翠峰前水一湾，趣亭微径白云关。",
            "渔樵不见携筇去，猿鹤相随采药还。",
            "晚月带潮来海上，春风吹雨到人间。",
            "恨君轻为苍生起，曾得东山几日闲。"
        ],
        "title": "寄题泉南陈氏步云亭",
        "id": "de25c6d0-4a5b-4b92-a11b-5eb48484b6bb"
    },
    {
        "author": "贺铸",
        "paragraphs": [
            "诘曲池塘碧玉流，禊亭孤占小汀洲。",
            "长纫座上芳兰佩，不系簷前画鹢舟。",
            "好泛羽觞脩旧事，为书茧纸记清游。",
            "季真待得东还日，初见红蕖十亩秋。"
        ],
        "title": "题永城县园水亭",
        "id": "8b69cf8c-57e1-4e7e-ba8a-a7f90ad12960"
    },
    {
        "author": "贺铸",
        "paragraphs": [
            "满城杨柳正黄繁，几处秋千出短垣。",
            "经雨河流失清浅，带云春色乍寒暄。",
            "从来嵇阮耽琴酒，况得机云好弟昆。",
            "咫尺津亭望斋馆，杖藜相过莫辞烦。"
        ],
        "title": "同毕绍寓泊永城招李深昆仲",
        "id": "791b702b-7be2-422e-b38d-cf41b58606f2"
    },
    {
        "author": "贺铸",
        "paragraphs": [
            "日日东风吹旱云，弄鞭低帽送西曛。",
            "客亭五里复十里，春物三分今二分。",
            "但解征衣平酒债，莫随肥马作尘纷。",
            "扁舟不及清明约，紫笋朱樱未负君。"
        ],
        "title": "送毕彦祖先之京师",
        "id": "9e95e057-a2a8-4a63-a861-766f1e03aae6"
    },
    {
        "author": "贺铸",
        "paragraphs": [
            "匹马扁舟寄此身，可怜投老尚迷津。",
            "黄尘是处随游子，明日相逢即故人。",
            "东道琴樽能惜夜，西园花絮欲伤春。",
            "分携后日匆匆去，灯火虹桥梦更频。"
        ],
        "title": "将发永城留题李氏斋壁",
        "id": "3fad53cd-57f0-471b-8024-931a351fd5da"
    },
    {
        "author": "贺铸",
        "paragraphs": [
            "青梅小叶柳长条，相对春风各动摇。",
            "物色依依如有待，人情忽忽自无聊。",
            "五陵剑侠知谁健，三径车工不我招。",
            "好去广津门下水，新秋稳送木兰桡。"
        ],
        "title": "京居春日遣怀",
        "id": "bbe1d327-1962-4ee8-bf4a-5931174e799a"
    },
    {
        "author": "贺铸",
        "paragraphs": [
            "朱衣白面懿王孙，好去淮阳事相君。",
            "已放扁舟下南浦，更持樽酒醉西曛。",
            "青云计自此行始，明月惜从今夜分。",
            "拟仗短书裁不及，但传穷达报知闻。"
        ],
        "title": "送赵令畤之官陈州兼简周文清",
        "id": "eab4fba5-b267-4297-82b2-1adbac3ab097"
    },
    {
        "author": "贺铸",
        "paragraphs": [
            "何处经行特惘然，津头曾送木兰船。",
            "桃花春水生前夜，杨柳秋风忆故年。",
            "驿路尺书疑断绝，官仓斗米愧留连。",
            "飘飖复作江湖计，从此长安是日边。"
        ],
        "title": "汴上有怀李易初",
        "id": "e6a95276-4eaf-44cd-a509-3517216e86a2"
    },
    {
        "author": "贺铸",
        "paragraphs": [
            "麝煤新剂黝而坚，谁谓奚生法不传。",
            "信是文房希代宝，益知公子过人贤。",
            "蔡中郎老喜飞白，扬执戟穷耽草玄。",
            "雅意肯要琼玖报，十丸聊以助吾颠。"
        ],
        "title": "酬宗室令率惠墨",
        "id": "3c6e5aa1-4290-4220-92ff-c8d4bb612743"
    },
    {
        "author": "贺铸",
        "paragraphs": [
            "南郭何人卜筑幽，平田高树带清沟。",
            "隔墙野鸟啼晴昼，驻马行人照白头。",
            "二顷难寻归老计，一樽宜结探春游。",
            "步兵不惜供厨费，更作东风数日留。"
        ],
        "title": "陈留南城马上简李公年",
        "id": "55b8d9bb-8fba-495c-bf49-0341b1f92638"
    },
    {
        "author": "贺铸",
        "paragraphs": [
            "晚泊扁舟一问津，依然节物思羁人。",
            "江山月照六朝梦，桃李风吹三月春。",
            "宅枕谢公墩下路，诗寻萧寺壁间尘。",
            "可须樽酒平生约，长望西州泪满巾。"
        ],
        "title": "寓泊金陵寻王荆公陈迹",
        "id": "b882e42e-b3fa-4bd5-9c71-c6e961b9ffe6"
    },
    {
        "author": "贺铸",
        "paragraphs": [
            "声迹相闻忽此逢，杖藜萧散一相从。",
            "平生诗酒真吾事，何处江山不尔容。",
            "芳草自生南北路，孤云难系往来踪。",
            "异时荒戍长回首，风送石城楼上钟。"
        ],
        "title": "答孙休兼简清凉和上人二首  其一",
        "id": "c8ed4f4e-b655-47bf-b52d-41e8a63ae4ff"
    },
    {
        "author": "贺铸",
        "paragraphs": [
            "渭北人游楚水东，论诗说旧偶从容。",
            "乡关此日几多远，春酒与愁相胜浓。",
            "且免牛衣愧妻子，莫将羊酪诧吾侬。",
            "哀王孙頼弥天释，肯学扬州饭后钟。"
        ],
        "title": "答孙休兼简清凉和上人二首  其二",
        "id": "e92fb662-af32-4886-9675-37c1681fa243"
    },
    {
        "author": "贺铸",
        "paragraphs": [
            "未应一笑为千金，且解樽前绿绮琴。",
            "归雁不将书北去，行云长伴日西沉。",
            "楚兰径远飞黄蝶，湘水帘空对绿阴。",
            "无复赏心酬节物，断肠翻咏白头吟。"
        ],
        "title": "春怀有寄代同行作",
        "id": "9ffd449b-c41d-4166-9eed-2657827b9d95"
    },
    {
        "author": "贺铸",
        "paragraphs": [
            "夜衔舟尾昼联樯，齐发都门到楚乡。",
            "我欲尘埃投衮衮，君方湖海去茫茫。",
            "伤心客路逢寒食，回首家园但夕阳。",
            "想见步兵应访问，仲容无复竹林狂。"
        ],
        "title": "送潘景仁之官岭外兼寄桂林从叔",
        "id": "624beb2b-e4c6-465c-8e6f-99b0e4d90a4b"
    },
    {
        "author": "贺铸",
        "paragraphs": [
            "六代风流不可寻，石头胜槩古犹今。",
            "疏钟答响江山迥，啼鸟忘形松竹深。",
            "借问白云谁卜筑，拟要明月共登临。",
            "终投逸少兴公社，蔬粥麻衣事道林。"
        ],
        "title": "同王克慎宿清凉寺兼示和上人孙安之",
        "id": "b6536169-23b1-45ab-8be4-8a6aa28498d1"
    },
    {
        "author": "贺铸",
        "paragraphs": [
            "好在金陵王隠君，尺书忽与我相闻。",
            "莼鲈久负秋风约，猿鹤终寻旧日羣。",
            "横笛卧吹南浦月，杖藜笑度北山云。",
            "六朝陈迹何须问，一曲沧浪酒十分。"
        ],
        "title": "答王拙见寄",
        "id": "7b961366-cc3c-48f9-8590-15e7ae04da03"
    },
    {
        "author": "贺铸",
        "paragraphs": [
            "不见江南汤惠休，芝钱今也嗣风流。",
            "烧香弄笔一生事，蹑屐佩囊千里游。",
            "乞酒未还黄菊晚，拟诗初就碧云秋。",
            "临高跂马君行矣，从此安期始欲愁。"
        ],
        "title": "寄别僧芝",
        "id": "5144414b-0c41-46d5-8e3c-918dbdc1d7bd"
    },
    {
        "author": "贺铸",
        "paragraphs": [
            "黄叶岭头黄叶飞，白云庵畔白云归。",
            "叶随游子终相失，云伴禅翁得所依。",
            "会解腰间斩马剑，肯寻江上钓鱼矶。",
            "焚香扫地双林下，愿赎今生种种非。"
        ],
        "title": "度黄叶岭怀寄清凉白云庵主",
        "id": "cba4b426-9846-4a32-83a9-eddfc6ba1035"
    },
    {
        "author": "贺铸",
        "paragraphs": [
            "宜秋门外养鹰坊，好草陂头射雉场。",
            "油幕毡庐张野饮，锦袍貂帽结戎装。",
            "兴阑落日黄尘断，梦后西风白发长。",
            "谁念江湖独流寓，此情难话与渔郎。"
        ],
        "title": "与张历阳追怀从禽之乐因赋",
        "id": "d9c2caac-76fa-4a30-bd23-07578059a322"
    },
    {
        "author": "贺铸",
        "paragraphs": [
            "楚泽初冬正获田，孤鸿欲下却翻然。",
            "人烟隠约青山郭，云物离披小雪天。",
            "送别杯盘犹昨日，劳生鞍马遂穷年。",
            "故人多在金闺籍，谁念心寸如断絃。"
        ],
        "title": "历阳姥矶下马上有怀京都游好",
        "id": "0626b4ff-3a70-482f-8f0a-01baf4395f32"
    },
    {
        "author": "贺铸",
        "paragraphs": [
            "山色相衔类太行，江流东去亦浑黄。",
            "鲈鱼鲙美招来客，鸿雁书迟梦故乡。",
            "五斗月支何足道，一帆风便可能忘。",
            "归田有计非今日，莫把移文揭草堂。"
        ],
        "title": "乌江石跂觜晚望有怀",
        "id": "4abf1d2f-28d9-4f76-b35d-204cde28fbb6"
    },
    {
        "author": "贺铸",
        "paragraphs": [
            "我爱金陵望不厌，独寻微迳蹑晴岚。",
            "柔桑浅草三月尾，踊塔飞楼一水南。",
            "苒苒流云牵仿像，迟迟艳日助醺酣。",
            "何须拊手歌桃叶，已觉王郎思不堪。"
        ],
        "title": "登乌江宝泉寺南山望金陵作",
        "id": "2ef4d8ae-b781-4d10-9f6c-1a21b216676d"
    },
    {
        "author": "贺铸",
        "paragraphs": [
            "黄尘随马染征衣，十里江皋送客晖。",
            "废井草荒蛙黾怒，下田沙涨芋魁肥。",
            "解缨拂树弄清浅，横榻扫云飞翠微。",
            "人生事事不如意，终日念归何日归。"
        ],
        "title": "乌江东乡往还马上作二首  其一",
        "id": "8bb3d2a9-7ff6-4e01-a7e9-04eb81316af1"
    },
    {
        "author": "贺铸",
        "paragraphs": [
            "悠悠东去欲何之，草草西还可是归。",
            "残日两竿荒戍远，青山满眼故园非。",
            "江田经雨菰蒋熟，石路无风蠛蠓飞。",
            "回羨耕夫闲胜我，早收鸡犬闭柴扉。"
        ],
        "title": "乌江东乡往还马上作二首  其二",
        "id": "067c22b6-6928-4626-a0f6-623410d46435"
    },
    {
        "author": "贺铸",
        "paragraphs": [
            "衰俗纷纷务近功，几人心迹与君同。",
            "低回州县青衫列，踊跃圣贤黄卷中。",
            "牛渚江山空夜月，河阳桃李再春风。",
            "相望鲁卫无多远，异日能寻卖药翁。"
        ],
        "title": "送历阳潘司户瑶移令归东鲁",
        "id": "c66b8ecd-0269-4a48-b115-92c715313ecf"
    },
    {
        "author": "贺铸",
        "paragraphs": [
            "风雨扁舟幸少留，为君持酒话徐州。",
            "白鱼紫蟹秋初美，戏马飞鸿梦屡游。",
            "二阮年来知健否，季真老去尽归休。",
            "白云庄畔多闲地，不惜横刀直换牛。"
        ],
        "title": "再送潘仲宝兼寄彭城交旧",
        "id": "f0234632-d81a-4867-ad72-c09a27362a81"
    },
    {
        "author": "贺铸",
        "paragraphs": [
            "昔年九日登临处，把酒梁王旧吹台。",
            "今年九日登临处，江上黄华殊未开。",
            "一川落日随朝下，万里西风送雁来。",
            "节物可惊人更老，宦情归计两悠哉。"
        ],
        "title": "九日怀京都旧游",
        "id": "af3ff698-bff7-4353-a56d-bfc7c9ae8cb2"
    },
    {
        "author": "贺铸",
        "paragraphs": [
            "扬子江头两信潮，送君西去木兰桡。",
            "依依暮雨鸳鸯梦，嫋嫋春风豆蔻梢。",
            "细字碧笺随雁到，小帘朱户抵天遥。",
            "长安触绪牵情地，不特魂销骨亦销。"
        ],
        "title": "戏答张商老",
        "id": "49bb98ba-6912-4999-8f5a-157c0956939e"
    },
    {
        "author": "贺铸",
        "paragraphs": [
            "支郎风味喜相亲，乘兴来寻雪后春。",
            "夹径竹阴疑碍马，隔江山色似招人。",
            "岂无暇日容高卧，如有闲田愿卜邻。",
            "预约东城二三子，岁时相过莫辞频。"
        ],
        "title": "题定山寺法远上人壁",
        "id": "38c69527-1eb9-4868-b4f8-a8248c8110f4"
    },
    {
        "author": "贺铸",
        "paragraphs": [
            "我访故人不待招，沧江谓广才容舠。",
            "离城五点寒更急，著岸两竿晴日高。",
            "别来书尺正坐嬾，老去鞍马何堪劳。",
            "明年淮上更携手，醉步卧虹千丈桥。"
        ],
        "title": "自历阳汎江至赤埭访别曹解",
        "id": "d7601dfc-dc7f-4ab5-85f3-de52ffb99de0"
    },
    {
        "author": "贺铸",
        "paragraphs": [
            "江上颠风倒客樯，江豚舞浪卷浑黄。",
            "故人漂泊知何处，何日平安到故乡。",
            "野色苍茫春尚浅，梦魂惝怳夜仍长。",
            "可无百斛兵厨酝，此段离忧未易忘。"
        ],
        "title": "再由赤埭有怀曹梦得",
        "id": "92bc2cc4-68d2-485d-873b-f249fac6e790"
    },
    {
        "author": "贺铸",
        "paragraphs": [
            "青青麰麦欲抽芒，浩荡东风晚更狂。",
            "微径断桥寻古寺，短篱高树隔横塘。",
            "开门未扫杨花雨，待晓先烧柏子香。",
            "底许暂忘行役倦，故人题字满长廊。"
        ],
        "title": "宿芥塘佛祠",
        "id": "3817a5f7-f371-494f-aa86-b5da4a3b30d4"
    },
    {
        "author": "贺铸",
        "paragraphs": [
            "吟鞭西指凤皇州，好趁华年访昔游。",
            "新样春衫裁白苎，旧题醉墨满青楼。",
            "鸣蛙雨细生梅润，飏燕风高报麦秋。",
            "须念江边桃叶女，定从今日望归舟。"
        ],
        "title": "送毕平仲西上",
        "id": "2e420829-2869-42e8-9b4b-e6add3182972"
    },
    {
        "author": "贺铸",
        "paragraphs": [
            "避雨孤篷泊柳阴，潮回溪曲稻花深。",
            "有时白鹭窥鱼下，竟日青蛙伴我吟。",
            "酒敌无人情落漠，云乡何处老侵寻。",
            "诛茅拟卜终焉计，不为清风暂解襟。"
        ],
        "title": "乌江广圣寺虚乐亭",
        "id": "70973871-b515-41b3-83b9-21a43e0e6e3a"
    },
    {
        "author": "贺铸",
        "paragraphs": [
            "寒麦田畴雪糁花，暮潮洲渚水吞沙。",
            "凫鹥长作渔舟伴，桑柘深藏老圃家。",
            "浊酒纵贤谁与醉，青山有价不容赊。",
            "南来学得沧浪唱，却著征衫袖马挝。"
        ],
        "title": "乌江北道中作",
        "id": "60c8756b-541d-42ae-805f-c04a07e009e2"
    },
    {
        "author": "贺铸",
        "paragraphs": [
            "沧江浩渺寄星槎，望极纷纷两眼花。",
            "但见潮头澍木杪，直疑山背落天涯。",
            "鸱夷信得平生乐，仲御尤宜抵死夸。",
            "伧父慙非能赋手，渔郎若个是诗家。"
        ],
        "title": "乌江泛舟寓目",
        "id": "cb7cc225-c50e-4745-9014-b9c74bff679e"
    },
    {
        "author": "贺铸",
        "paragraphs": [
            "黄泥潭口檥征篷，回指东城祗眼中。",
            "半夜凫鹥先觉雨，连江葭菼自生风。",
            "青灯解作无眠伴，白酒难招一醉同。",
            "从此相思寖相远，便凭归櫂附诗筒。"
        ],
        "title": "迁家历阳江行夜泊黄泥潭怀寄冯善渊",
        "id": "bbd501f7-cfd0-411e-9bb6-d6dde7984434"
    },
    {
        "author": "贺铸",
        "paragraphs": [
            "为问溪头潮浅深，片帆长挂北归心。",
            "夜风吹雪晓尤怒，午日破云寒复阴。",
            "江淮行役殊未已，京洛朋游安事寻。",
            "何时稳坐饱麤饭，鼓腹东皋农父吟。"
        ],
        "title": "檥舟当利港作",
        "id": "d00586fd-aed5-45c0-a15a-ddb519ba1b98"
    },
    {
        "author": "贺铸",
        "paragraphs": [
            "桧檝淹留已涉旬，小窗犹得酒相亲。",
            "寒潮不应溪流涩，病客未行舟子嗔。",
            "挥手便分今夜月，断肠先见隔江春。",
            "凤皇台上长回首，何处高城与故人。"
        ],
        "title": "放舟下江留寄王元胥",
        "id": "98db3763-4eec-4c7b-ad2c-a6fb585fe1ae"
    },
    {
        "author": "贺铸",
        "paragraphs": [
            "燕庭冠珮拜炉香，丸剑纷纷想定场。",
            "江上烹鱼犹得信，座中惊雁已离行。",
            "浇愁酩酊一樽酒，破睡咿哑两艣牀。",
            "不特赋诗怀二仲，故呈凡韵恼支郎。"
        ],
        "title": "兴龙节日渡江怀寄二友弟兼示同行",
        "id": "1f8360ae-22b4-4d96-bc20-087fe77579ee"
    },
    {
        "author": "贺铸",
        "paragraphs": [
            "歌成五噫赁舂者，药不二价夺牛翁。",
            "衰俗何知贵公子，清贫颇有昔人风。",
            "君方上冢渡沔去，我适乘舟投剡中。",
            "差池相失重回首，好住海鸥忘塞鸿。"
        ],
        "title": "访金陵王闲叟不遇留别",
        "id": "65008d35-0a56-4678-85fd-ead76282f700"
    },
    {
        "author": "贺铸",
        "paragraphs": [
            "南国长干古佛祠，浮图鸳瓦碧参差。",
            "欲追三阁登高作，非复六朝全盛时。",
            "簷角西风挂星斗，墙阴寒雨啸狐狸。",
            "劫灰终换人间世，石甃金棺好护持。"
        ],
        "title": "题金陵长干寺塔",
        "id": "ebda89dd-1949-4cb3-b12d-b4f39462945d"
    },
    {
        "author": "贺铸",
        "paragraphs": [
            "霞构云扉不著关，甍簷开处见人间。",
            "断墙废井连东第，白塔青松对北山。",
            "昨夜桂娥奔月去，经秋芝盖御风还。",
            "玉虚真籍家声在，再熟金桃愿一攀。"
        ],
        "title": "题金陵天庆观钟阜轩",
        "id": "2cdac1a6-d647-486e-99a6-5a67d49c0721"
    },
    {
        "author": "贺铸",
        "paragraphs": [
            "莫谓功名是可希，定知求法不求衣。",
            "此身于世百无用，异日与君同所归。",
            "遮眼何关黄卷在，安心更悟白牛非。",
            "清凉有道平如掌，岂比他方大铁围。"
        ],
        "title": "再酬讷师兼简清凉和上人",
        "id": "70527210-8963-4b59-9bdd-6aae0e6789c0"
    },
    {
        "author": "贺铸",
        "paragraphs": [
            "凤皇台下凤皇巢，白鹭洲边白鹭涛。",
            "舟未解维先望见，风能传语更相招。",
            "江南春物为谁好，淇上归心不自聊。",
            "何日结茅钟阜尾，幅巾相对一方袍。"
        ],
        "title": "阻风白鹭洲招讷上人",
        "id": "5523c38a-d8a4-45cd-8228-8a9ad32eb225"
    },
    {
        "author": "贺铸",
        "paragraphs": [
            "犀照亭边两艣催，凤栖台下片帆开。",
            "龙盘虎踞行远矣，牛渚鸡笼安在哉。",
            "无端鞍马三年役，有意莼鲈异日来。",
            "樽酒故人谁待我，故应风月尚徘徊。"
        ],
        "title": "晚泊长芦有怀历阳金陵朋好",
        "id": "e6506faa-371e-4e23-bad4-a17c25a6aee7"
    },
    {
        "author": "贺铸",
        "paragraphs": [
            "薄暮东风不满帆，迟迟未忍去淮南。",
            "故园犹在北山北，佳节可怜三月三。",
            "兰叶自供游女佩，芸编聊对故人谈。",
            "洛桥车骑相望客，曾为吴儿几许慙。"
        ],
        "title": "上巳晚泊龟山作",
        "id": "b54c73df-e1a6-4e91-9605-0f61dba41f2e"
    },
    {
        "author": "贺铸",
        "paragraphs": [
            "迷藏九曲属樵耕，野草闲花故有情。",
            "废苑春风遽如许，隔江山色可怜生。",
            "新声度曲复谁道，古井酌泉聊独清。",
            "杜紫微灵定相笑，青楼薄幸不知名。"
        ],
        "title": "扬州叙游",
        "id": "e8518046-a49b-47f1-bc13-366580a256ab"
    },
    {
        "author": "贺铸",
        "paragraphs": [
            "咄嗟世与我相疏，岁月推排负壮图。",
            "狂客大难兼外监，方回小得胜常奴。",
            "胸中累块亦何有，鬲上督邮非所须。",
            "径买一舟归自好，五云溪接当家湖。"
        ],
        "title": "和钱德循书怀",
        "id": "9d71ddd9-2805-456c-b4ad-97ccc27f83f7"
    },
    {
        "author": "贺铸",
        "paragraphs": [
            "枣华纂纂桑叶肥，老蚕起眠雏雀飞。",
            "南邻买酒劝行乐，越客废书歌式微。",
            "式微式微胡不归，明日会知今日非。",
            "旧溪手种水杨柳，长与秋风扫钓矶。"
        ],
        "title": "席上呈钱德循",
        "id": "55bdbc6e-c777-4161-ada0-a2b1cc335fd5"
    },
    {
        "author": "贺铸",
        "paragraphs": [
            "瓦官大庭千步方，灯如流萤月如霜。",
            "高僧共礼旃檀像，游女来焚薰陆香。",
            "旧国破亡何物在，少年逐乐个侬狂。",
            "别来白社更牢落，回首衡湘春梦长。"
        ],
        "title": "壬申上元有怀金陵旧游",
        "id": "36d99130-888a-4ae2-ab9e-ad50ea1043bd"
    },
    {
        "author": "贺铸",
        "paragraphs": [
            "周郎弟兄皆可人，外朗内润连城珍。",
            "樽酒逢迎记梁宋，联骖行迈度咸秦。",
            "宝鸡道上冰雪晚，金雁江边梅柳春。",
            "公暇乐游须念我，青衫白发倦京尘。"
        ],
        "title": "送周元通昆仲官蜀",
        "id": "6d0a3a42-bf93-4f3f-b176-c374e7dfa737"
    },
    {
        "author": "贺铸",
        "paragraphs": [
            "燕堂遗址压西州，剪径扪萝出石头。",
            "老木骎骎太相逼，连冈衮衮欲东流。",
            "歌钟谁话前朝事，风雨魂惊别夜游。",
            "梦境浮生更多病，结茅归老信悠悠。"
        ],
        "title": "梦游金陵设堂故基",
        "id": "f09b26a7-9670-4e3b-a9d1-82a781c6a6c0"
    },
    {
        "author": "贺铸",
        "paragraphs": [
            "吾家无担石之储，朝四暮三如有余。",
            "北岳官粮饱妻子，南朝僧寺寓图书。",
            "迎船春色情亲我，坌马京尘笑谢渠。",
            "莫作江东步兵待，翻然端不为鲈鱼。"
        ],
        "title": "寄清凉和上人二首  其一",
        "id": "16e195b8-0511-4e05-a2de-33d24ecd97cc"
    },
    {
        "author": "贺铸",
        "paragraphs": [
            "南国风流百不存，石头今是给孤园。",
            "山连雉堞犹侵路，潮送渔舟自到门。",
            "方丈定容居士病，贝多应待客儿翻。",
            "悬知后日逢迎际，桃李春风两不言。"
        ],
        "title": "寄清凉和上人二首  其二",
        "id": "4a0c52b6-50de-4769-917a-1b91fd53f61f"
    },
    {
        "author": "贺铸",
        "paragraphs": [
            "东风掠地百草青，颠毛余几今星星。",
            "长年婴疾断还往，无处避愁徒醉醒。",
            "联马寻芳狭斜道，衔舟待月沧浪亭。",
            "遥输此兴二公子，涨海未应沈一萍。"
        ],
        "title": "寄李赵二友生",
        "id": "e90c3dc4-c608-4c86-a71a-87384ceed237"
    },
    {
        "author": "贺铸",
        "paragraphs": [
            "淹卧疲筋快晓晴，屋头相报鹁鸪鸣。",
            "病侵老境可怜许，春入故园何似生。",
            "坐想兰亭通曲水，行闻上巳接清明。",
            "明年强健陪嘉集，定夺三觥赋不成。"
        ],
        "title": "呈李之仪",
        "id": "67efb741-a792-48fe-991f-976fadfd7bc5"
    },
    {
        "author": "贺铸",
        "paragraphs": [
            "夙龄垂耳慕飞黄，晚岁相逢两漫郎。",
            "浼我青衫奈尘土，误君白首坐文章。",
            "折腰仅厌米五斗，满腹莫骄钱一囊。",
            "多病劳生余有几，买山筑室愿邻墙。"
        ],
        "title": "赠张之才",
        "id": "10fed624-ad5b-449d-9a39-1e8d9b8d0812"
    },
    {
        "author": "贺铸",
        "paragraphs": [
            "我家湖水接山溪，载病东归路不迷。",
            "城郭依然辽海鹤，鹓鸿邈矣会稽鸡。",
            "可须印绶怀中出，幸有珠玑袖里携。",
            "行赋渔歌寄亲串，春风吹渡浙江西。"
        ],
        "title": "载病东归山阴酬别京都交旧",
        "id": "e6c18504-f528-49c8-b751-99bd26049c58"
    },
    {
        "author": "贺铸",
        "paragraphs": [
            "狂吟醉约昔悠悠，衰病方谐散浪游。",
            "蔬粥满杯供我饱，兰舟系岸判君留。",
            "尘埃古刹寻遗篆，香火严祠谒故侯。",
            "晚具不须烹赤鲤，聊凭别后作书邮。"
        ],
        "title": "舟次淮阴呈邑令田望",
        "id": "1b4ea098-6071-42d3-90b9-bf5d30bee6d6"
    },
    {
        "author": "贺铸",
        "paragraphs": [
            "天涯晚岁客无欢，拥鼻微吟行路难。",
            "三楚浮程波淼淼，五陵归梦雪漫漫。",
            "兔园授简心犹壮，剡曲拏舟兴久阑。",
            "病骨支离仍禁酒，渔蓑重缉待春寒。"
        ],
        "title": "高邮舟居对雪",
        "id": "9dc45616-32c9-4396-b4ad-118539316a00"
    },
    {
        "author": "贺铸",
        "paragraphs": [
            "早年放乐五云乡，远笑垣东侠少场。",
            "宪也但贫犹未病，公乎非酒自能狂。",
            "尘埃辇路春游散，灯火僧窗夜话长。",
            "后日相思枉缄幅，茱萸湾北付渔郎。"
        ],
        "title": "留别王景通二首  其一",
        "id": "649c15f1-dded-44f2-9eb8-1807aad9929f"
    },
    {
        "author": "贺铸",
        "paragraphs": [
            "游宦差池太半生，君方倥偬我伶俜。",
            "官衔转落百僚底，衫色浑偷两鬓青。",
            "张掾官曹抛胜日，向平家事汩余龄。",
            "相逢一段孟城梦，明发扁舟是浪萍。"
        ],
        "title": "留别王景通二首  其二",
        "id": "3bd09168-500c-42e3-b091-aeb3c8f44c37"
    },
    {
        "author": "贺铸",
        "paragraphs": [
            "朋游冠盖满京华，病客东流迹自赊。",
            "音驿未闻来日下，邻墙不见亦天涯。",
            "尚慙斗粟烦官廪，已指扁舟是我家。",
            "莫谓因风无可寄，雪梅开徧腊前花。"
        ],
        "title": "舟次广陵怀寄京都交旧",
        "id": "7f97a6ad-9a12-4caf-8691-0460555ca8f4"
    },
    {
        "author": "贺铸",
        "paragraphs": [
            "冷云抛雪未成花，过埭东风冻著沙。",
            "荻浦渔归初下雁，枫桥市散祗啼鸦。",
            "旧闻南国饶春事，行见东风换物华。",
            "老病心情亦何有，药囊诗卷是生涯。"
        ],
        "title": "广陵茱萸湾晚泊",
        "id": "8c2245f0-6060-4177-be2c-085aa36f5bb0"
    },
    {
        "author": "贺铸",
        "paragraphs": [
            "高吟晚节动江关，自况孤云岂易攀。",
            "赋鵩一篇传日下，骑鲸半夜去人间。",
            "知音谁复称流水，招隠吾方拟小山。",
            "固有清风千古在，不应空伴月明闲。"
        ],
        "title": "题杜仲观南康遗编后",
        "id": "446478fd-cd32-4f98-9e20-2f97d3309d73"
    },
    {
        "author": "贺铸",
        "paragraphs": [
            "雏雀学翻飞，不知毛羽微。",
            "青鵳笑高树，待尔饱朝饥。"
        ],
        "title": "感兴六首  其一",
        "id": "49e756e1-acc7-46ea-86e4-7c1353afcf76"
    },
    {
        "author": "贺铸",
        "paragraphs": [
            "青鵳噉雀雏，饫饱侮鸢乌。",
            "不知皂雕力，拏杀北城狐。"
        ],
        "title": "感兴六首  其二",
        "id": "40324925-ea31-4e47-858a-049bd45a3482"
    },
    {
        "author": "贺铸",
        "paragraphs": [
            "皂雕狞觜爪，飞走披肝脑。",
            "不知游猎儿，必尔鞲上老。"
        ],
        "title": "感兴六首  其三",
        "id": "cad865b4-d211-4c44-abda-726071ba719a"
    },
    {
        "author": "贺铸",
        "paragraphs": [
            "猎儿燕楚俗，得意唯驰逐。",
            "不知庙堂上，坐饱万钱肉。"
        ],
        "title": "感兴六首  其四",
        "id": "3b9760b6-555f-41a9-b8a5-27a3bde477eb"
    },
    {
        "author": "贺铸",
        "paragraphs": [
            "庙堂击鲜食，日负天下责。",
            "不知五湖上，自有扁舟客。"
        ],
        "title": "感兴六首  其五",
        "id": "46941149-8397-4be7-a024-ef3a953ee3f7"
    },
    {
        "author": "贺铸",
        "paragraphs": [
            "扁舟彼何人，国霸始谋身。",
            "不知钓鱼翁，羞作故人臣。"
        ],
        "title": "感兴六首  其六",
        "id": "9c013b29-37f7-4be3-9441-1e148498c99a"
    },
    {
        "author": "贺铸",
        "paragraphs": [
            "樽酒津亭别，还城何所投。",
            "无情是流水，断送到南州。"
        ],
        "title": "怀寄寇元弼王文举十首 初别后",
        "id": "1ad627eb-454f-41e2-8be2-f84d66da87c3"
    },
    {
        "author": "贺铸",
        "paragraphs": [
            "东轩美风月，诗酒伴欢呼。",
            "昨日墙阴过，依依见碧芦。"
        ],
        "title": "怀寄寇元弼王文举十首 过碧芦轩",
        "id": "bca717ff-f032-4f14-af78-aa8a10cd5347"
    },
    {
        "author": "贺铸",
        "paragraphs": [
            "小市门南路，旧游联马行。",
            "祇从前日别，秋草一番生。"
        ],
        "title": "怀寄寇元弼王文举十首 出小市门",
        "id": "c5667d3b-2bb9-42a1-9a9b-920500786e28"
    },
    {
        "author": "贺铸",
        "paragraphs": [
            "南京一登眺，朔雁正来宾。",
            "好去长淮北，殷勤访故人。"
        ],
        "title": "怀寄寇元弼王文举十首 登飞鸿亭",
        "id": "f5de9da3-6c21-4b12-8ef3-e7a4b6a236f9"
    },
    {
        "author": "贺铸",
        "paragraphs": [
            "百步洪头水，秋霖一夜浑。",
            "相携濯缨处，无复履綦痕。"
        ],
        "title": "怀寄寇元弼王文举十首 游百步洪",
        "id": "7c84b4e5-3306-436f-99e8-fbfa175ec0a9"
    },
    {
        "author": "贺铸",
        "paragraphs": [
            "何处延明月，东城百尺楼。",
            "故人那得见，后夜是中秋。"
        ],
        "title": "怀寄寇元弼王文举十首 登黄楼",
        "id": "699411ec-1683-4b07-8b8e-548369c0a71c"
    },
    {
        "author": "贺铸",
        "paragraphs": [
            "不见西街客，归来即闭门。",
            "胡牀面南树，鸟鹊啅黄昏。"
        ],
        "title": "怀寄寇元弼王文举十首 局中归",
        "id": "c79482e7-f2c5-48cb-89c1-4be2c82266a7"
    },
    {
        "author": "贺铸",
        "paragraphs": [
            "暑雨茅柴熟，秋风淮白肥。",
            "留连阮校尉，何日跨馿归。"
        ],
        "title": "怀寄寇元弼王文举十首 招元弼",
        "id": "dadb89d3-734d-4e5d-8fa8-7be922fdc666"
    },
    {
        "author": "贺铸",
        "paragraphs": [
            "后夜溪山雪，临门望子猷。",
            "莫因清兴尽，半道却回舟。"
        ],
        "title": "怀寄寇元弼王文举十首 招文举",
        "id": "3a4a9bcf-aa63-4f75-b185-d084d27e5b18"
    },
    {
        "author": "贺铸",
        "paragraphs": [
            "偶得悲秋句，还惊旧社空。",
            "中庭步明月，朗咏与西风。"
        ],
        "title": "怀寄寇元弼王文举十首 赋后诗",
        "id": "5a626f8c-df00-439f-96d6-7123b0088112"
    },
    {
        "author": "贺铸",
        "paragraphs": [
            "浅浅东流宛溪，当年罢酒分携。",
            "认得桥边杨柳，春风几度鸦啼。"
        ],
        "title": "马上重经旧游六言",
        "id": "57f93b28-ddfd-4d4d-8394-139e39c69ca2"
    },
    {
        "author": "贺铸",
        "paragraphs": [
            "春雪霏霏晚梅，抱枝寒雀毰毸。",
            "陇下有人肠断，为衔芳信东来。"
        ],
        "title": "题惠崇画扇六言二首 梅花雪雀",
        "id": "6b258ce3-2a95-4e89-913c-fd3455ea7309"
    },
    {
        "author": "贺铸",
        "paragraphs": [
            "塞南秋水陂塘，芦叶萧萧半黄。",
            "直北飞来鸿雁，端疑个是潇湘。"
        ],
        "title": "题惠崇画扇六言二首 秋水芦雁",
        "id": "3eea1ef7-f8f1-4dd6-9a6d-7301cd54ca14"
    },
    {
        "author": "贺铸",
        "paragraphs": [
            "客子厌京尘，长街风瞇目。",
            "安得卧南阳，清潭渍寒菊。"
        ],
        "title": "答陈传道五首  其一",
        "id": "44887d1c-6201-4407-bc53-1f2ee8c87f65"
    },
    {
        "author": "贺铸",
        "paragraphs": [
            "游梁复归宋，南北更相送。",
            "失得两如何，劳劳不如梦。"
        ],
        "title": "答陈传道五首  其二",
        "id": "2ed00127-93df-4eee-ab9d-1d7621ea06a2"
    },
    {
        "author": "贺铸",
        "paragraphs": [
            "游宦几人达，不知强健归。",
            "未容夸昼锦，几见化缁衣。"
        ],
        "title": "答陈传道五首  其三",
        "id": "e0887465-789c-41b8-ac4d-370bcd5640b8"
    },
    {
        "author": "贺铸",
        "paragraphs": [
            "闻有高秋兴，清樽醉飞鸿。",
            "应悲故人远，薄晚面西风。"
        ],
        "title": "答陈传道五首  其四",
        "id": "c653f737-28ad-4565-9c32-71ab3bc71561"
    },
    {
        "author": "贺铸",
        "paragraphs": [
            "倒橐黄金尽，方悲行路难。",
            "桂薪炊玉粒，可是乐长安。"
        ],
        "title": "答陈传道五首  其五",
        "id": "0b618d4e-60a4-4d7f-8ce3-194c38dd0ffe"
    },
    {
        "author": "贺铸",
        "paragraphs": [
            "果尽犹招手，车停更起尘。",
            "固应持一笑，先答近辕人。"
        ],
        "title": "拟刘孝胜咏安仁得果",
        "id": "a3cef0c5-0f3c-4817-8f49-a2b92011df0d"
    },
    {
        "author": "贺铸",
        "paragraphs": [
            "南城空目送，西馆断心期。",
            "悬知今夜思，明灯半下帷。"
        ],
        "title": "和王文举玉台体",
        "id": "857deda5-3e1d-4ad4-a9f8-57ae1ca27c46"
    },
    {
        "author": "贺铸",
        "paragraphs": [
            "笼灯耿欲灭，枕下虫声切。",
            "底许事相关，煎人肠断绝。"
        ],
        "title": "梦后闻蛩",
        "id": "90351b70-7e73-426d-a4c2-c984a2483332"
    }
]
]